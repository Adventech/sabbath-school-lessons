---
title:  Za dalje proučavanje
date:   08/03/2019
---

U knjizi Elen Vajt Velika borba pročitajte poglavlje »Poslednja opomena«, str. 603-612. original.

Otkrivenje pokazuje da je na kraju vremena Božjem narodu dat nalog da objavljuje Jevanđelje poslednjeg vremena svetu. Rad pred nama deluje zastrašujuće, skoro nemoguće. Međutim, imamo obećanje o Božjoj sili.

»Veliko delo propovedanja Jevanđelja neće se završiti manjim pokazivanjem Božje sile od one koja je obeležila njegov početak... Vest će biti objavljivana ne toliko snagom dokaza, koliko snagom dubokog osvedočenja Božjim Duhom. Dokazi su već bili predstavljeni. Seme je već bilo posejano, a sada treba da proklija i donese rod.« (Elen Vajt, Velika borba, str. 611.612. original)

Završetak objavljivanja Božje poslednje vesti dovešće do velike podele ljudi u svetu u dve grupe: oni koji vole Boga i poslušni su Mu i oni koji slede i slušaju zver. Ova podela prikazana je u vidu dve žetve: skupljanja pšenice u žitnice (Otkrivenje 14,14-16) i stavljanja grožđa u kacu (otkrivenje 14,17-20). Ova konačna podela je tema 17. i 18. poglavlja Otkrivenja.


**Za razgovor:**

`1. Razmislite o sledećoj misli: ko osim adventističkih hrišćana propoveda Trostruku anđeosku vest? Šta bi ova činjenica trebalo da nam kaže o tome koliko je naš rad važan i koliko ga ozbiljno moramo shvatiti?`

`2. Šta mislite zašto je sud nepopularan pojam među hrišćanima? Kakvu važnost pojam predadventnog suda ima za današnje hrišćane? Kako biste mogli pomoći vernicima da bolje shvate pravo značenje predadventnog suda?`
