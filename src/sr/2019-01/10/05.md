---
title:  Druga anđeoska vest
date:   06/03/2019
---

Druga anđeoska vest objavljuje pad, ili otpadništvo, Vavilona i prikazuje ga kao lažni verski sistem. U tekstu Otkrivenje 17,5. »za Vavilon je rečeno da je ’mati bludnicama’. Njenim ‘kćerima’ svakako su simbolički nazvane Crkve koje su prihvatile njenu nauku i tradiciju, koje su sledile njen primer i bile spremne da žrtvuju istinu i Božju naklonost da bi sklopile nezakoniti savez sa svetom«. (Elen Vajt, Velika borba, str. 382.383. original)

`Pročitajte sledeće tekstove: Otkrivenje 14,8; Otkrivenje 18,2; Isaija 21,9. Dvostruko ponavljanje reči »pade« ukazuje na rastuće otpadništvo Vavilona i označava sigurnost njegovog potpunog moralnog sloma. Zašto je Vavilon opisan tako kao da je već pao, kada je njegov pad takođe opisan kao budući događaj?`

Vavilon poslednjeg vremena iz Otkrivenja je savez lažnih verskih sistema koji obuhvataju rimokatolicizam i otpali protestantizam. Oni će se staviti u službu sotoni protiv Božjeg naroda (vidi: Otkrivenje 13,11-18; Otkrivenje 16,13; Otkrivenje 17,5). Ovaj otpali verski savez ispoljiće oholost drevnog Vavilona uzdižući sebe iznad Boga i težeći da zauzme Njegovo mesto u ovom svetu. Vest drugog anđela upozorava Božji narod da će se ovaj nedosledni sistem sve više udaljavati od istine zbog odbijanja svetlosti adventne poruke. Tek kada »u celom hrišćanstvu bude uspostavljeno potpuno jedinstvo Crkava sa svetom, tek tada će pad Vavilona biti potpun«. (Elen Vajt, Velika borba, str. 390. original)

`Pročitajte ponovo Otkrivenje 14,8; Otkrivenje 17,2; Otkrivenje 18,3. Šta Vavilon čini da svet pije vino njegovog bluda? Šta predstavlja ovo vino?`

U 17. poglavlju Otkrivenja Vavilon poslednjeg vremena prikazan je kao bludnica koja čini da ljudi na Zemlji piju sa njom vino bluda (vidi: Otkrivenje 17,2).

Vino Vavilona odnosi se na lažna učenja i lažno jevanđelje koje nudi ovaj otpali verski sistem. Danas, dok mnoge protestantske Crkve, kao ispunjenje biblijskog proročanstva, brzo brišu razlike koje su ih nekada razdvajale od Rimokatoličke crkve i okreću se od biblijske istine pokvarenom uticaju vavilonskog vina među onima koji izjavljuju da su Hristovo telo: teističkoj evoluciji, kojoj se razumljivo suprotstavlja upućivanje na stvaranje u Prvoj anđeoskoj vesti; teološkim tradicijama koje zamenjuju načelo sola Scriptura; izmenjenoj etici koja napušta biblijske definicije pola, braka, itd. Opijeni ljudi ne mogu jasno da razmišljaju. Pošto ljudi postaju duhovno opijeni vavilonskim vinom, Vavilon će ih zavesti da se klanjaju zveri iz mora i prime žig zveri, znak njene vlasti sprovedene od strane zveri nalik jagnjetu.
