---
title:  Za dalje proučavanje
date:   18/01/2019
---

Pročitajte poglavlje »Otkrivenje«, str. 578-592. original, u knjizi Elen Vajt Apostolska crkva – Hristovim tragom.

Sedam poruka upućenih Crkvama prikazuje duhovni pad koji se dogodio u tih sedam crkava. Crkva u Efesu i dalje je bila verna, iako je izgubila svoju prvu ljubav. Crkve u Smirni i Filadelfiji uglavnom su bile verne. Pergam i Tijatira činile su sve više ustupaka, dok većina nije u potpunosti odstupila od čiste apostolske vere. Crkva u Sardu nalazila se u veoma teškom stanju. Većina u ovoj crkvi nije živela u skladu sa Jevanđeljem, dok je Filadelfija predstavljala vernu nekolicinu. Stanje Laodikejske crkve bilo je takvo da ništa dobro nije moglo da se kaže o njoj.

U zaključku svake poruke, Isus daje obećanje onima koji prihvate Njegov savet. Možemo zapaziti, međutim, da zajedno sa očiglednim duhovnim padom u crkvama, vlada proporcionalni rast datih obećanja. Efes, kome Isus upućuje prvu poruku, prima samo jedno obećanje. Kako svaka crkva ide silaznom putanjom u duhovnom smislu, tako svaka prima više obećanja od prethodne. Konačno, crkva u Laodikeji, iako prima samo jedno obećanje, prima najveće: da će podeliti presto sa Isusom (Otkrivenje 3,21).

**Za razgovor:**

`1. Kako ovaj rast u broju obećanja, zajedno sa duhovnim padom u crkvama, odražava izjavu da kada se umnožava greh, blagodat još više izobiluje (Rimljanima 5,20)? Razmislite o tome u svetlosti sledećeg navoda: »Crkvi, iako je toliko oslabljena i nesavršena, Hristos posvećuje svoju najveću pažnju. On stalno brižno straži nad njom i jača je svojim Svetim Duhom.« (Elen Vajt, Selected Messages, 2. sveska, str. 396)`

`2. Hrišćani često kažu da je teško biti hrišćanin u industrijalizovanim, trgovačkim i gradovima metropolama. U naprednim gradovima u Aziji bilo je hrišćana koji su ostali verni Jevanđelju i nepokolebljivi u svojoj odanosti Bogu usred pritisaka koji je na njih vršilo neznabožačko okruženje. Šta možemo naučiti iz ove činjenice? Razmislite o tim hrišćanima iz Azije u svetlosti Isusove molitve u sledećem tekstu: Jovan 17,15-19. Kako se ideja da budemo u svetu, ali ne i od sveta, primenjuje na hrišćane danas, naročito na one koji žive u velikim gradovima?`

`3. Kako mi kao adventistički hrišćani možemo bolje poslušati reči koje su nam upućene u poruci Laodikejcima? `
