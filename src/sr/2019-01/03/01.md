---
title:  Isusova poruka upućena u sedam crkava
date:   12/01/2019
---

### Tekstovi za proučavanje u toku sedmice
Otkrivenje 2,8-11; Otkrivenje 2,12-17; Otkrivenje 2,18-29; Otkrivenje 3,1-6; Otkrivenje 3,7-13; Otkrivenje 3,14-22; Isaija 61,10.

> <p>Tekst za pamćenje</p>
> »Koji pobijedi daću mu da sjedne sa Mnom na prijestolu Mojemu, kao i Ja što pobijedih i sjedoh s Ocem svojijem na prijestolu Njegovu.« (Otkrivenje 3,21)

Isus je sa ostrva Patmos preko Jovana poslao pismo svom narodu u vidu sedam poruka. Iako se te poruke tiču crkava Jovanovog vremena u Aziji, one takođe u simbolima proročki prikazuju stanje Crkve kroz istoriju.

Uporedno poređenje ovih poruka pokazuje da slede istu šestostruku strukturu. Svaka počinje Isusovim oslovljavanjem određene crkve po imenu. Drugi deo započinje izrazom: »Tako govori...«, u kome Isus predstavlja Sebe svakoj Crkvi koristeći opise i simbole koje pronalazimo u prvom po­glavlju. Ovi opisi Isusa odgovarali su posebnim potrebama svake Crkve. Prema tome, Isus je ukazao na svoju sposobnost da odgovori na različite borbe i prilike. Isus, zatim, iznosi svoje mišljenje o Crkvi i savetuje Crkvu kako da izađe iz poteškoća. Konačno, svaka poruka završava se pozivom da poslušaju poruku Duha i obećanja datim pobednicima.

Kao što smo videli u pouci od prošle sedmice, prilikom razmišljanja o poruci upućenoj prvoj Crkvi u Efesu, i kao što ćemo videti ove sedmice u proučavanju preostalih šest poruka, Isus nudi nadu i odgovara na potrebe svake Crkve u svakoj prilici. Prema tome, On sigurno može ispuniti i naše potrebe danas.
