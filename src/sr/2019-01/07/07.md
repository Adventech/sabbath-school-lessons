---
title:  Za dalje proučavanje
date:   15/02/2019
---

Sedma truba (Otkrivenje 11,15-18) označava završetak ovozemaljske istorije. Došlo je vreme da Bog otkrije svoju silu i vlast. Ova pobunjenička planeta, koja je hiljadama godina bila u vlasti sotone, vraća se pod Božju upravu i vladavinu. Nakon smrti na krstu i vaznesenja na Nebo, Hristos je proglašen zakonitim vladarom Zemlje (Otkrivenje 12,10.11). Sotona nastavlja da pustoši sve što može, znajući da ima malo vremena (Otkrivenje 12,12). Sedma truba objavljuje da su neprijateljske sile pobeđene i da je ovaj svet konačno pod Hristovom pravednom vladavinom.

Sedma truba u kratkim crtama iznosi sadržaj ostatka knjige: 1) Narodi (neznabošci) se razgnjeviše: Otkrivenje 12-14. opisuje sotonu koji je ispunjen gnevom (Otkrivenje 12,17), koji sa svoja dva saveznika – zveri iz mora i zveri iz zemlje – priprema narode sveta za borbu protiv Božjeg naroda. 2) Dođe gnjev Tvoj: Bog odgovara na gnev naroda sa sedam poslednjih zala, na koje se upućuje kao na Božji gnev (vidi: Otkrivenje 15,1). 3) Vrijeme mrtvima da se sudi opisano je u tekstu Otkrivenje 20,11-15. 4) Da se da plata slugama Božjim prikazano je u 21. i 22. poglavlju Otkrivenja. 5) Da se pogube oni koji Zemlju pogubiše: Otkrivenje 19,2. tvrdi da se Vavilonu poslednjeg vremena sudi, jer je uništio Zemlju. Uništenje sotone, njegovih vojski i dva saveznika je poslednji čin drame velike borbe (Otkrivenje 19,11-20,15).

**Za razgovor:**

`1. Ponekad propovedanje Jevanđelja može biti gorko iskustvo (Otkrivenje 10,10); naše reči su odbačene, ismejane, i mi lično možemo biti odbačeni i ismejani. Ponekad propovedanje izaziva i protivljenje. Kojih biblijskih ličnosti možete da se setite koje su se suočile sa takvim iskušenjima, i šta možemo naučiti iz njihovog iskustva?`
`
`2. Razmišljajte o sledećoj izjavi: ,,Stalno iznova primam opomene u vezi sa određivanjem datuma. Božjem narodu nikada više neće biti data poruka koja se temelji na vremenu. Nije naše da znamo tačno vreme izlivanja Svetog Duha ili Hristovog dolaska.” (Elen Vajt, Selected Messages, 1. sveska, str, 188) Kakve probleme zapažete u vezi sa iscrtavanjem previše detaljnih proročkih tabela o poslednjim događajima posle 1844? Kako se možemo zaštiti od zamki koje to donosi?`
