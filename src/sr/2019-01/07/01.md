---
title:  Sedam truba
date:   09/02/2019
---

### Tekstovi za proučavanje u toku sedmice
Otkrivenje 8,1-13; 4. Mojsijeva 10,8-10; Jezekilj 10,2; Otkrivenje 10,1-11; Danilo 12,6.7; Otkrivenje 11,1-13; 3. Mojsijeva 16.

> <p>Tekst za pamćenje</p>
> »Nego u dane glasa sedmoga anđela, kad zatrubi, onda će se svršiti tajna Božija, kao što javi svojijem slugama prorocima.« (Otkrivenje 10,7)

U prizoru petog pečata videli smo da plač Božjeg potlačenog naroda odražava plač vernih iz svih vekova. Ovi ver­ni prikazani su kao duše pod oltarom, koje vape Bogu za pravdom i osvetom, govoreći: »Dokle, Gospodaru?« (Otkrivenje 6,10) Glas sa Neba im govori da čekaju, jer se bliži dan kada će Bog suditi onima koji su im učinili nažao. Tekst Otkrivenje 6,15-17. prikazuje Isusa kako se vraća na Zemlju i donosi sud onima koji su činili zlo Njegovim vernim sledbenicima.

Prizor petog pečata predstavlja iskustvo Božjeg napaćenog naroda kroz istoriju, od vremena Avelja do trenutka kada će Bog konačno izreći sud i osvetiti »krv slugu svojijeh«. (Otkrivenje 19,2) Božji narod koji strada mora ostati čvrst i verovati da Bog čuje molitve svog naroda.

Viđenje o sedam truba pokazuje da je tokom istorije Bog već delovao u korist svog potlačenog naroda i sudio onima koji su mu učinili zlo. Svrha sedam truba jeste da uveri Božji narod da Nebo nije ravnodušno prema njihovoj patnji.
