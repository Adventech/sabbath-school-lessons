---
title:  Za dalje proučavanje
date:   25/01/2019
---

U knjizi Elen Vajt Čežnja vekova pročitajte poglavlje »K Ocu svojemu i k Ocu vašemu«, str. 829-835. original; u knjizi Apostolska crkva – Hristovim tragom pročitajte poglavlje »Dar Svetoga Duha«, str. 47-56. original.

Poruka iz 4. i 5. poglavlja Otkrivenja naročito je važna Božjem narodu koji živi na završetku istorije Zemlje. Izlivanje Svetog Duha na dan Pedesetnice obeležilo je početak propovedanja Jevanđelja celom svetu; središnja poruka ticala se Isusa, koji je bio uzvišen kao Sveštenik i Car na Očevoj desnoj strani. Ova istina o Isusu bila je srž verovanja ranih hrišćana (Jevrejima 8,1) i ugaoni kamen njihovog propovedanja (Dela 2,32.33; Dela 5,30.31). Takođe, bila je njihova motivacija i izvor vere i hrabrosti, kada su se suočili sa progonstvom i teškim životnim okolnostima (Dela 7,55.56; Rimljanima 8,34). Kao rezultat njihovog rada, mnogo ljudi je odgovorilo na njihovo propovedanje. Od tada Božje carstvo se ispoljilo, i dalje to čini, službom Svetog Duha.

Nikada ne smemo da zaboravimo da jedino Radosna vest o spasenju u Hristu može da dosegne i preobrazi čovekovo srce i podstakne narod da odgovori na poziv večnog Jevanđelja da se boji Boga, da Mu oda slavu i da Mu se pokloni (Otkrivenje 14,7). Naša jedina nada je Spasitelj, koji je naš Sveštenik i Car u nebeskom Svetilištu. On je sa svojim narodom i uvek će biti sa njim do samog kraja (Matej 28,10). On drži budućnost u svojim rukama.

Ne zaboravimo zato da će potpun uspeh u propovedanju konačne poruke izgubljenom i napaćenom ljudskom rodu biti ostvaren ukoliko imamo na umu suštinu Jevanđelja. Ništa drugo što propovedamo nije važno kao krst i čemu nas on uči o Bogu.

**Za razgovor:**

`1. Jednoga dana bićemo na Nebu i slaviti i obožavati Gospoda zbog Njegove dobrote, sile, a naročito Njegove blagodati. Na koje načine već sada to možemo činiti i pripremati se za vreme kada osvane veliki dan? Odnosno, kako sada možemo slaviti i hvaliti Boga zahvalnog srca za sve što je učinio za nas i što će učiniti?`

`2. Pročitajte sledeće tekstove: Otkrivenje 4,11; Otkrivenje 5,9. U kakvim ulogama u ovim tekstovima vidimo Oca i Sina i zašto su obe uloge važne ne samo za plan spasenja već i zbog pitanja zašto je Bog dostojan naše hvale? Kako je Subota, i ono čemu nas ona poučava, izraz ovih uzvišenih istina o Bogu? `
