---
title:  Sotona, poraženi neprijatelj
date:   16/02/2019
---

### Tekstovi za proučavanje u toku sedmice
Otkrivenje 12; 1. Mojsijeva 3,15; Isaija 14,12-15; Danilo 7,23-25; 2. Solunjanima 2,8-12; Otkrivenje 13,13.14; Otkrivenje 19,20.

> <p>Tekst za pamćenje</p>
> »I oni ga pobijediše krvlju Jagnjetovom i riječju svjedočanstva svojega, i ne mariše za život svoj do same smrti.« (Otkrivenje 12,11)

Tekst od 12. do 14. poglavlja u Otkrivenju priprema nas za deo knjige koji govori o poslednjem vremenu. Dok prvi deo Otkrivenja opisuje duhovne borbe Crkve u neprijateljskom svetu u hrišćanskoj eri, drugi deo se usredsređuje na događaje koji vode do Drugog Hristovog dolaska i Božjeg carstva.

Svrha 12. poglavlja jeste da prikaže veliku sliku koja se krije iza konačne krize svetske istorije. Pokazuje nam razvoj velike borbe između Hrista i sotone kroz istoriju.

U knjizi Otkrivenja sotona je zakleti neprijatelj Boga i Njegovog naroda. Njegovo postojanje je stvarno i on stoji iza svega zla i pobune u univerzumu. On zna da je njegova poslednja prilika da postigne uspeh u borbi protiv Boga pred Drugi dolazak da pobedi u Armagedonskoj  borbi. Prema tome, on sve svoje snage ulaže u pripremanje za taj događaj.

Cilj 12. poglavlja Otkrivenja jeste da uveri Božji narod da sotona neće uspeti. Takođe, ono predstavlja opomenu da je sotona odlučan u nameri da povede rat protiv Božje Crkve ostatka poslednjeg vremena i da jedinu nadu i silu za pobedu mogu naći u Hristu.
