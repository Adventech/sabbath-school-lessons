---
title:  Za dalje proučavanje
date:   22/02/2019
---

U knjizi Elen Vajt Velika borba pročitajte poglavlje »Sotonine zamke«, str. 518-530. original.

Svrha 12. poglavlja Otkrivenja prvenstveno je da kaže Božjem narodu da su događaji poslednjih dana deo Velike borbe između Hrista i sotone i njegovih demonskih sila. Knjiga upozorava Božji narod sa čim se sada suočava i sa kim treba da se suoči na mnogo ozbiljniji način u budućnosti – sa iskusnim i gnevnim neprijateljem. Pavle nas upozorava na sotonino delovanje u poslednje vreme »sa svakom silom, i znacima i lažnijem čudesima, i sa svakom prijevarom nepravde među onima koji ginu, jer ljubavi istine ne primiše, da bi se spasli«. (2. Solunjanima 2,9.10)

Otkrivenje nas podstiče da ozbiljno shvatimo budućnost i da svoje oslanjanje na Boga učinimo najvišom vrednošću. Sa druge strane, Otkrivenje nas uverava da sotona, iako snažan i iskusan neprijatelj, nije dovoljno snažan da pobedi Hrista (vidi: Otkrivenje 12,8). Božji narod može da pronađe nadu samo u Onome koji je u prošlosti pobedonosno porazio sotonu i njegove demonske sile. On je obećao da će biti sa svojim vernim sledbenicima »u sve dane do svršetka vijeka« (Matej 28,20).    

**Za razgovor:**

`1. Kao adventistički hrišćani smatramo da ispunjavamo osobine Ostatka poslednjeg vremena. Kakva prednost! Takođe, kakva odgovornost! (Vidi: Luka 12,48) Međutim, zašto moramo biti pažljivi da ne pomislimo da nam ova uloga može garantovati lično spasenje?`

`2. »Previše govorimo o sotoninoj sili. Istina je da je sotona moćno biće; ali zahvaljujem Bogu na silnom Spasitelju, koji je zbacio zloga sa Neba. Mi razgovaramo o svom neprijatelju, molimo se u vezi sa njim, razmišljamo o njemu; i on biva sve veći u našoj mašti. Zašto ne bismo govorili o Isusu? Zašto ne bismo razmišljali o Njegovoj sili i ljubavi? Sotona se raduje kada uveličavamo njegovu snagu. Držite se Isusa, razmišljajte o Njemu, i gledajući u Njega, menjaćete se u Njegovo obličje.« (Elen Vajt, Advent Review and Sabbath Herald, 19. mart 1889) Na koji način hrišćani uvećavaju sotoninu silu? Sa druge strane, kakve opasnosti leže u poricanju ne samo sotonine sile, već i njegovog postojanja? `
