---
title:  Sedam pečata
date:   26/01/2019
---

### Tekstovi za proučavanje u toku sedmice
Otkrivenje 6,1-14; 3. Mojsijeva 26,21-26; Jezekilj 4,16; 5. Mojsijeva 32,43; 2. Solunjanima 1,7-10.

> <p>Tekst za pamćenje</p>
> »Dostojan si da uzmeš knjigu, i da otvoriš pečate njezine; jer si se zaklao, i iskupio si nas Bogu krvlju svojom od svakoga koljena i jezika i naroda i plemena. I učinio si nas Bogu našemu carevima i sveštenicima, i carovaćemo na Zemlji.« (Otkrivenje 5,9.10)

U 6. poglavlju Otkrivenja nastavlja se prizor iz 4. i 5. po­glavlja, u kojima je Isus prikazan kao Onaj koji je dostojan da otvori zapečaćenu knjigu jer je, svojim pobedonosnim životom i smrću, povratio ono što je bilo izgubljeno preko Adama. On je sada posle otvaranja pečata na knjizi spreman da nastavi plan spasenja do konačnog ispunjenja.

Pedesetnica je obeležila početak širenja Jevanđelja, kojim Hristos širi svoje Carstvo. Prema tome, lomljenje pečata odnosi se na propovedanje Jevanđelja i na posledice njegovog odbacivanja. Otvaranje sedmog i poslednjeg pečata dovodi nas do završetka istorije ovoga sveta.

Tekst iz Otkrivenja 3,21. Čini jasnijim značenje sedam pečata: »Koji pobijedi daću mu da sjedne sa Mnom na prije­stolu Mojemu, kao i Ja što pobijedih i sjedoh s Ocem svojijem na prijestolu Njegovu.« Poglavlja 4. i 5. govore o Hristovoj pobedi i Njegovom uzdizanju, a poslednji stih 7. poglavlja opi­suje pobednike pred Hristovim prestolom. Dakle, 6. poglavlje govori o Božjem narodu koji teži da pobedi da bi mogao da deli Isusov presto.
