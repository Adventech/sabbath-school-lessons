---
title:  Za dalje proučavanje
date:   01/02/2019
---

Viđenje o otvaranju sedam pečata simbolički ukazuje na Božje staranje o svom narodu na Zemlji i njihovom poučavanju. Kao što je Kenet A. Strend istakao:

»Pismo nas uverava da Bog uvek brine o svom narodu: da je u samoj istoriji uvek prisutan da ih podupre i da će im u velikom eshatološkom završetku dati potpuno opravdanje i nezamislivu velikodušnu nagradu u vidu večnog života. Knjiga Otkrivenje bavi se ovom istom temom i na divan način je proširuje, pa prema tome ono ni na koji način nije neka vrsta neobične apokalipse koja nije u skladu sa biblijskim tekstovima uopšte; Otkrivenje prenosi samu suštinu i srž biblijske poruke. Zaista, kao što Otkrivenje snažno ističe, »Živi« – Onaj koji je pobedio smrt i grob (Otkrivenje 1,18) – nikada neće zaboraviti svoje verne sledbenike; pa čak i da dožive mučeničku smrt, oni su pobednici (Otkrivenje 12,11), i »venac života« ih čeka.« (vidi: Otkrivenje 2,10; Otkrivenje 21,1-4; Otkrivenje 22,4) (Kenet A. Strend, »The Seven Heads: Do They Represent Roman Emperors?«;  Symposium on Revelation – Book 2, Daniel and Revelation Committee Series (Silver Spring, Md.: Biblical Research Institute, 1992), 7. sveska, str. 206)

**Za razgovor:**

`1. Kakve dragocene pouke ste prihvatili iz prizora otvaranja sedam pečata? Kako vam taj prizor pokazuje da je Bog, bez obzira koliko prilike bile rđave na Zemlji, i dalje vrhovni Vladar, i da će na kraju sva obećanja koja imamo u Hristu biti ispunjena?`

`2. Razmišljajte o sledećoj izjavi: »Crkva je od Boga određeno sredstvo za spasenje čoveka. Ona je organizovana za službu i njena misija je da svetu objavi Jevanđelje.« (Elen Vajt, Apostolska crkva – Hristovim tragom, str. 9. original) Razmislite o svojoj mesnoj crkvi. Kako može da bude vernija i da dosegne ljude evanđeoskom porukom?`

`3. Iznesite u razredu svoj odgovor na poslednje pitanje iz odeljka od četvrtka. Ko može podneti dan Njegovog dolaska? Razgovarajte o svojim odgovorima u smislu kako treba da živimo danas da bismo se pripremili za dan Njegovog dolaska.`
