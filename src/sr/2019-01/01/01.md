---
title:  Jevanđelje sa Patmosa
date:   29/12/2018
---

### Tekstovi za proučavanje u toku sedmice
 Otkrivenje 1,1-8; Jovan 14,1-3; 5. Mojsijeva 29,29; Jovan 14,29; Rimljanima 1,7; Filibljanima 3,20; Danilo 7,13.14.

> <p>Tekst za pamćenje</p>
> »Blago onome koji čita i onima koji slušaju riječi proroštva, i drže što je napisano u njemu; jer je vrijeme blizu.« (Otkrivenje 1,3)

Proročanstva iz Otkrivenja objavljena su u viđenju apostola Jovana pre više od 19 vekova u vreme njegovog izgnanstva na malom stenovitom ostrvu Patmos u Egejskom moru. U tek­stu Otkrivenje 1,3. izrečen je blagoslov nad onima koji čitaju ovu knjigu, slušaju i drže njena učenja (uporedite: Luka 6,47.48). Ovaj stih odnosi se na vernike koji su se okupili u crkvi da bi saslušali poruke. Međutim, oni su blagosloveni ne samo zato što čitaju ili slušaju, već i što drže reči ove knjige (vidi: Otkrivenje 22,7).

Proročanstva iz Otkrivenja izraz su Božjeg staranja za Njegov narod. Ona ukazuju na kratkoću i krhkost ovog života, na spasenje u Isusu i poziv upućen nama da širimo Jevanđelje.

Biblijska proročanstva su poput svetiljke koja sija na tamnom mestu (2. Petrova 1,19). Ona su namenjena da daju smer­nice našem sadašnjem životu i nadu za budućnost. Ovakvo proročko vođstvo biće nam potrebno do Hristovog dolaska i uspostavljanja Božjeg večnog carstva.
