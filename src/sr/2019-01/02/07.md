---
title:  Za dalje proučavanje
date:   11/01/2019
---

Pročitajte poglavlje »Patmos«, str. 568-577. original, u knjizi Elen Vajt Apostolska crkva – Hristovim tragom.

»Progonstvo Jovanovo postalo je sredstvo blagodati. Patmos je bio obasjan slavom vaskrslog Spasitelja. Jovan je video Hrista u ljudskom obliku, sa tragovima klinova, na Njegovim rukama i stopalima, koji će zauvek predstavljati Njegovu slavu. Sada mu je bilo dozvoljeno da ponovo ugleda svog vaskrslog i živog Gospoda, ovenčanog onolikom slavom koliku je ljudsko biće moglo da posmatra.

Hristovo pojavljivanje pred Jovanom treba svima, i vernicima i nevernicima, da bude dokaz da imamo vaskrslog Hrista. To treba da pruži životodavnu silu Crkvi. Tamni oblaci ponekad okružuju Božji narod. Čini se da će ih progonstvo i tlačenje uništiti. Međutim, u takvim trenucima primaju se najveće pouke. Hristos često ulazi u tamnice i otkriva se svojim izabranima. On je sa njima na lomači koja gori. Kao što u najtamnijoj noći zvezde jače sijaju, tako se i najsjajniji zraci Božje slave otkrivaju u najgušćoj tami. Što je nebo mračnije, jasniji su i upečatljiviji zraci Sunca Pravde, vaskrslog Spasitelja.« (Elen Vajt, The Youth’s Instructor, 5. april 1900)

**Za razgovor:**

`1. Jovan sa čitaocima deli ono što je video i čuo na Patmosu. Šta vidite i čujete dok čitate Otkrivenje 1,12-20? Koje reči utehe možete izvući iz onoga što je ovde otkriveno?`

`2. Prvi anđeo u tekstu Otkrivenje 14,7. poziva stanovnike Zemlje na kraju vremena da se poklone »Onome koji je stvorio nebo i Zemlju i more«. Ove reči uzete su iz teksta 2. Mojsijeva 20,11. Šta nam poruka Prvog anđela prema onome što je pokazano u Otkrivenju govori o značaju Subote na kraju vremena? `

`3. Mnogi hrišćani se suočavaju sa neobičnom ironijom. Što su duže u Crkvi, njihova vera lakše bledi, čak i umire. Mada bi trebalo da bude suprotno. Uostalom, što duže hodamo sa Isusom, treba više da naučimo o Njemu i Njegovoj ljubavi prema nama. Kako, onda, možemo ne samo održati žar vere, već učiniti da gori sve jače, kao što bi i trebalo? `
