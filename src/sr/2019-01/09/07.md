---
title:  Za dalje proučavanje
date:   01/03/2019
---

Subota će prema Otkrivenju biti znak poslušnosti na kraju istorije. Međutim, ne smemo zaboraviti da ukoliko neko svetkuje nedelju sada, to ne znači da ima žig zveri. Držanje nedelje postaće »žig zveri« samo kada ljudi, i pored obmana koje se tu kriju, i jasnog razumevanja pitanja u vezi sa izborom dana za bogosluženje, odluče za ili protiv Boga. Međutim, to vreme tek treba da dođe.

»Niko još nije primio žig zveri. Vreme probe još nije nastupilo. Iskrenih hrišćana ima u svakoj Crkvi, ne izuzimajući Rimokatoličku. Niko neće biti osuđen dok ne primi svetlost i ne uvidi obaveze iz četvrte zapovesti. Ali kad izađe naredba koja će nametati lažni dan od odmora i kad glasna vika Trećeg anđela upozori ljude da se ne poklone zveri i njenoj ikoni, tada će biti povučena jasna linija između laži i istine. Tada će oni koji ostanu u prestupu primiti žig zveri.« (Elen Vajt, Evangelizam, str. 234.235. original)

Zapamtimo da svetkovanje nedelje danas ne čini bilo koga izgubljenim kao što ni svetkovanje Subote ne čini spasenim. Međutim, bliži se vreme kada će »žig zveri« postati glavno pitanje i kada će biranje dana za bogosluženje postati ispit vernosti. Otkrivenje poziva Božji narod da uzme Bibliju i da srčanim i istraživačkim duhom proučava proročku reč, i učini svaki napor da Jevanđeljem dosegne one koji danas još ne poznaju Hrista.

**Za razgovor:**

`1. Dok posmatrate današnje prilike u svetu, kakva kretanja zapažate u oblasti religije i politike koje vode ka ispunjenju proročanstva iz 13. poglavlja Otkrivenja?`

`2. Dok čekamo kraj, kakav stav treba da imamo prema hrišćanima iz drugih verskih zajednica? Razmislite o sledećem savetu: »Naši pastori treba da nastoje da se približe pastorima drugih verskih zajednica. Molite se za ove ljude za koje Hrostos posreduje i molite se sa njima. Svečana odgovornost je njihova. Kao Hristovi glasnici treba da pokažemo duboko, iskreno interesovanje za ove pastire stada.« (Elen Vajt, Testimonies for the Church, 6. sveska, str. 78)`

`3. Kako u stavu prema hrišćanima iz drugih verskih zajednica možemo izbeći ispoljavanje nadmoćnog stava ili nehrišćanski duh? Kako terba da pokažemo poštovanje prema njima i njihovoj veri bez ugrožavanja svojih verovanja?  `
