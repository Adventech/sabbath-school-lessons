---
title:  Za dalje proučavanje
date:  19/04/2024
---

> <p></p>
> „Isti duh mržnje i protivljenja istini pokretao je Božje neprijatelje u svim vekovima, ali od Njegovih slugu zahtevana je ista budnost i vernost. Hristove reči upućene prvim učenicima, mogu se odnositi na Njegove sledbenike sve do kraja vremena: ’A što vam kažem, svima kažem: stražite!’ (Marko 13,37).“ – Elen G. Vajt, *Velika borba*, str. 56, 57 (original).

U mnogim delovima sveta, a posebno tamo gde ljudi imaju slobodan pristup Bibliji, sotona koristi druga sredstva da bi oslabio njen uticaj. Jedan veoma uspešan način je preko različitih naučnih poduhvata, pa čak i biblijskih studija, pri čemu se ponekad zauzimaju takvi stavovi koji bi, ako bi se prihvatili, potkopali poverenje u Božju Reč. Na primer, Knjigu proroka Danila, koja datira iz perioda od 500 i više godina pre nove ere, mnogi biblijski naučnici, umesto toga, smeštaju u polovinu drugog veka nove ere. Prema njihovim tvrdnjama, ona je morala biti napisana u to vreme. U suprotnom, ispalo bi da je prorok tačno predskazao budućnost, a to je, po njima, nemoguće. Dakle, smatraju oni, Danilova knjiga nije napisana onda kada tvrdi da je napisana, već stotinama godina kasnije. Nažalost, ta laž o Bibliji je samo jedna od mnogih koju moderna nauka pokušava da nam nametne. A što je još gore, mnogi prihvataju te neistine zato što ih, u krajnjoj liniji, zastupaju biblijski naučnici. Nije čudo što nas Pavle upozorava: „Sve kušajući dobro držite“ (1. Solunjanima 5,20).  

**Pitanja za razgovor:**

`1. Osvrnite se na citat iz proučavanja predviđenog za utorak, a zatim razmotrite sledeće pitanje: Koje slične metode sotona koristi danas da bi neprimetno potkopao autoritet Svetog pisma?`

`2. Koje su naše najbolje mere zaštite protiv pogrešnog tumačenja Božje Reči?`

`3. Sotonino glavno nastojanje u velikoj borbi između dobra i zla jeste da ocrni Božji karakter i prikaže Ga kao autoritativnog tiranina bez ljubavi. Na koji način zli pokušava to da učini i kakav je Božji odgovor na njegove laži?`

`4. Apostol Petar potvrđuje da „nijedno proroštvo književno ne biva po svome kazivanju“ (2. Petrova 1,20). Kako možemo biti sigurni da ne izvrćemo značenje Svetog pisma radi sopstvenih ciljeva? Zašto bi to moglo da se desi lakše nego što mislimo, i kako možemo da se zaštitimo od toga?`