---
title:  Za dalje proučavanje
date:  05/04/2024
---

> <p></p>
> „Izagnavši sotonu sa Neba, Bog je proglasio svoju pravednost i sačuvao čast svoga prestola. Međutim, kada je čovek zgrešio popustivši prevarama otpalog duha, Bog je dokazao svoju ljubav dajući svoga jedinorodnoga Sina da umre za grešni rod. U službi pomirenja pokazan je Božji karakter. Moćni dokaz pružen na krstu pokazao je celom svemiru da se grešno ponašanje za koje se Lucifer odlučio ni na koji način ne može pripisati Božjoj vladavini.“ – Elen G. Vajt, *Velika borba*, str. 500, 501 (original).

„Krst na Golgoti, koji predstavlja dokaz da je Zakon nepromenljiv, objavljuje celom svemiru da je plata za greh smrt. Spasiteljev poslednji uzvik: ’Svršeno je’, odjeknuo je kao posmrtno zvono sotoni. Veliki sukob, koji je tako dugo vođen, tada je bio odlučen, i postalo je sigurno i konačno uklanjanje greha. Božji Sin je prošao kroz vrata groba, da ’smrću satre onoga koji ima državu smrti, to jest đavola’ (Jevrejima 2,14).“ – Elen G. Vajt, *Velika borba*, str. 503 (original).

**Pitanja za razgovor:**

`1.	Ako je Bog znao da će se Lucifer pobuniti, zašto mu je uopšte dao moć izbora? Ili, kada se Lucifer pobunio, zašto ga jednostavno nije odmah uništio? Kako bi svetovi koji nisu pali reagovali da je Bog odmah zbrisao Lucifera? Zašto je zainteresovanost svemira za plan spasenja (1. Petrova 1,12; Otkrivenje 5,13; Otkrivenje 16,7) toliko važna za razumevanje velike borbe?`

`2.	Kojih razloga za Hristovu smrt na krstu možete da se setite? Da li je to bilo samo zato da bi se otkrio Božji karakter? Da li je to bilo da bi se platila otkupnina za greh? Ako jeste, kome je plaćen taj otkup? Iznesite svoja razmišljanja i navedite biblijske razloge za njih.`

`3.	Kada koristimo izraz „velika borba“, na šta mislimo? Razgovarajte o različitim aspektima velike borbe i o tome kako se pouka za ovu sedmicu može primeniti na vaš lični život.`

`4.	Šta nam biblijski tekstovi govore o realnosti velike borbe? (Videti, na primer, Jov 1; 2; Efescima 6,12.)`

`5.	U kom smislu je shvatanje adventista sedmog dana jedinstveno u poređenju sa ostalim hrišćanskim denominacijama? Šta je to u vezi sa temom o velikoj borbi po čemu se adventisti izdvajaju?`