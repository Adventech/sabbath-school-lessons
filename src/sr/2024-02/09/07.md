---
title:  Za dalje proučavanje
date:  31/05/2024
---

> <p></p>
> „U nedostatku biblijskih tekstova koji bi im išli u prilog, mnogi su uporno, zaboravljajući da su se ljudi istom metodom služili protiv Hrista i Njegovih apostola, postavljali pitanje: ’Zašto veliki ljudi iz naše sredine nisu shvatili potrebu da se nešto menja u pogledu svetkovanja sedmičnog dana odmora? Samo retki među njima veruju u ono u šta vi verujete! Ne možemo prihvatiti da ste samo vi u pravu, i da su svi učeni ljudi na svetu u zabludi?’

Za pobijanje ovih prigovora bilo je neophodno navesti učenje Biblije i podatke o Gospodnjem postupanju prema svom narodu u svim proteklim vremenima.“ – Elen G. Vajt, *Velika borba*, str. 455 (original).

„Hrišćani iz prošlih naraštaja svetkovali su nedelju, smatrajući da time poštuju biblijski dan odmora, a i danas ima pravih hrišćana u svim Crkvama, ne izuzimajući ni katoličku, koji iskreno veruju da je nedelja dan odmora po božanskom određenju. Bog prihvata njihove iskrene namere i njihovu čestitost. Međutim, kada svetkovanje nedelje bude nametnuto zakonom, a svet bude potpuno upućen u obaveznost svetkovanja pravog dana odmora, svaki koji bude kršio Božju zapovest da bi poslušao propis koji iza sebe nema nikakav viši autoritet osim autoriteta Rima, uzdignuće time papstvo iznad Boga. On će se time zakleti na vernost Rimu i sili koja je ozakonila ustanovu koju je uveo Rim. On će time obožavati zver i njenu ikonu. Kada ljudi na taj način odbace ustanovu za koju je Bog izjavio da predstavlja znak Njegovog autoriteta, i počnu umesto nje da svetkuju dan koji je Rim izabrao s ciljem da pruži dokaz svoje premoći, prihvatiće time znak odanosti Rimu, ’žig zverin’. Sve dok ovo pitanje ne bude jasno izneto pred ljude i dok od njih ne bude zatraženo da biraju između Božjih i ljudskih zapovesti, oni koji budu nastavili da idu putem kršenja zapovesti neće primiti ’žig zveri’.“ – Elen G. Vajt, *Velika borba* str. 449 (original).

**Pitanja za razgovor:**

`1. Svet se menja tako brzo i tako dramatično. Zašto moramo biti uvek budni i na oprezu kako nas događaji poslednjih dana ne bi zatekli nespremne?`

`2. Kako se razumevanje suda i Božjeg zakona može uskladiti sa činjenicom da se spasavamo isključivo blagodaću?`

`3. Na koje načine možete svedočiti onima koji ne shvataju značaj prave Subote i iskreno svetkuju nedelju, prvi dan u sedmici? `

`4. Koje opasnosti leže u povezivanju crkvenih i državnih vlasti? Kako mi kao hrišćani treba da se odnosimo prema vlastima?`