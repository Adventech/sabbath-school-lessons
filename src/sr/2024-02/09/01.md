---
title:  Temelj Božje vladavine
date:  25/05/2024
---

### Tekstovi za proučavanje u toku sedmice
Otkrivenje 14,6-12; Propovednik 12,13.14; Priče 28,9; Danilo 7,25.

> <p>Tekst za pamćenje</p>
> „I razgnjevi se zmija na ženu, i otide da se pobije sa ostalijem sjemenom njezinijem, koje drži zapovijesti Božije i ima svjedočanstvo Isusa Hrista“ (Otkrivenje 12,17).

Na osnovu intenzivnog proučavanja Biblije, adventisti su došli do spoznaje o značaju zakona koji se nalazi u Svetinji nad svetinjama nebeskog svetilišta. Proničući u samu srž Božjeg zakona, otkrili su značaj Subote, četvrte zapovesti. Upravo ta zapovest, više od bilo koje druge, jasno prepoznaje Boga kao našeg Stvoritelja, što je temelj svakog pravog bogosluženja i tema koja će biti posebno bitna u završnim danima ovozemaljske istorije (videti Otkrivenje 14,6-12). 

Sotonin cilj od samog početka bio je da, podrivanjem Božjeg zakona, osujeti pravu službu Bogu. On zna da onaj ko „sagriješi u jednome, kriv je za sve“ (Jakov 2,10), i zato ohrabruje ljude da krše Božji zakon. Sotona mrzi Subotu zato što ona podseća ljude na Stvoritelja i na to kako Ga treba slaviti. Ali ona je takođe i deo Božjeg zakona, koji se nalazi u Svetinji nad svetinjama nebeskog svetilišta. A pošto je zakon ono što definiše greh, dokle god ljudi žele da budu verni Bogu, Njegov zakon mora i dalje da važi, uključujući i zapovest o Suboti. 

Cilj pouke za ovu sedmicu je da pokaže povezanost između svetilišta, Božjeg zakona, Subote i predstojeće krize u vezi sa žigom zveri. Istražićemo takođe i važnost Subote za generaciju poslednjeg vremena.

**Proučite pouku za ovu sedmicu, zasnovanu na poglavljima 25-27 knjige Velika borba, da biste se pripremili za subotu, 1. jun.**