---
title:  Za dalje proučavanje
date:  03/05/2024
---

> <p></p>
> „Božje verne sluge nisu se trudile same. Gospod nije napuštao svoj narod, dok su se poglavarstva i vlasti i nečisti duhovi ispod neba svrstavali protiv njih. Da su im oči mogle biti otvorene, videli bi isto tako jasne dokaze božanske prisutnosti i pomoći kao što je bilo omogućeno proroku iz davnine. Kada je Jelisijev sluga pokazao svome gospodaru neprijateljsku armiju, koja ih je okružavala i sprečavala im svaku mogućnost za izbavljenje, prorok se molio: ’Gospode, otvori mu oči da vidi!’ (2. O carevima 6, 17) I gle, planina je bila puna ognjenih kola i konja! Bila je to nebeska vojska, postavljena da brani Božjeg čoveka. Na isti način anđeli su čuvali radnike u delu reformacije.“ – Elen G. Vajt, Velika borba, str. 208 (original).

„Kada su se moćni neprijatelji ujedinili da iskorene reformisanu veru, i kada je izgledalo da će hiljade mačeva biti isukano protiv nje, Luter je ovako pisao: ’Sotona je dao maha svome gnevu; bezbožni pontifeksi su se urotili; i nama preti rat. Pozovite ljude da se u veri i molitvi junački bore pred Gospodnjim prestolom, tako da naši neprijatelji, pobeđeni Božjim Duhom, budu naterani na mir. Naša najveća potreba, naš najvažniji posao, je molitva; pomozite ljudima da shvate da su izloženi oštrici mača i gnevu sotone, i da se zato moraju moliti!’“ – D’Aubigné, book 10, chapter 14, citirano u: Elen G. Vajt, Velika borba, str. 209 (original).

Opravdanje verom, velika istina koju je Luter iznova otkrio, predstavlja temelj evanđelja. To je istina na kojoj počiva naša nada u spasenje. Njegova himna, „Moćna tvrđava“, na upečatljiv način iznosi suštinu evanđelja: „Da smo se u vlastite snage uzdali, naše težnje bi propale; da nije pravi Čovek na našoj strani, Čovek po Božjem izboru. Pitate ko bi to mogao biti? Hristos Isus, to je On, Gospod Savaot mu je ime; iz veka u vek On je isti, i On će sigurno pobediti u bici.“ – Seventh-day Adventist Hymnal (Hagerstown, MD: Review and Herald Publishing Association, 1985), No. 506. 

Pitanja za razgovor:

`1. Kako možemo objasniti ravnotežu između blagodati i zakona, između vere i dobrih dela?`

`2. Šta mislite, zašto se lako može desiti da svom umu dopustimo da sklizne u legalizam? Kako biste vi definisali legalizam? Zašto je on toliko štetan za našu hrišćansku veru?`

`3. Postoji li neka opasnost u tome ako se pojam „spasenja verom“ pogrešno shvati? Kuda bi to nerazumevanje moglo da nas odvede?`

`4. Šta ljudi podrazumevaju pod tim kad koriste izraz „jeftina blagodat“? Da li je blagodat ikada jeftina?`