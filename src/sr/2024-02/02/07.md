---
title:  Za dalje proučavanje
date:  12/04/2024
---

> <p></p>
> „Svi sotonini napori da nasiljem uništi Hristovu Crkvu, ostali su uzaludni. Velika borba u kojoj su Isusovi učenici položili svoje živote, nije prestala kada su ovi verni zastavnici pali na svom mestu. Svojim porazom postali su pobednici. Božje sluge bile su pobijene, ali je Njegovo delo postojano išlo napred. Jevanđelje je nastavilo da se širi i povećava broj svojih pristalica. Prodiralo je i u područja koja su bila nepristupačna čak i rimskim orlovima. Neki hrišćanin, raspravljajući se sa mnogobožačkim upraviteljima, koji su podupirali progonstvo, ovako im se obratio: ’Vi nas možete ubijati, mučiti, osuđivati... vaša nepravda dokaz je naše nevinosti... Vaša okrutnost... ništa ne koristi.’ Ona je predstavljala samo još snažniji poziv da i drugi prihvate njihova uverenja. ’Što nas više kosite, to se naš broj sve više umnožava; krv hrišćana slična je semenu.’ – Tertullian, Apology, paragraph 50.“ – Elen G. Vajt, *Velika borba*, str. 41, 42 (original).

„Tajanstveno Proviđenje koje dozvoljava da pravednici trpe progonstvo vođeno rukom bezakonika bilo je uzrok velike nedoumice mnogih koji su slabi u veri. Neki su spremni da odbace svoje poverenje u Boga zato što dozvoljava da zli ljudi napreduju, dok najbolji i najneporočniji moraju da trpe nevolje i muke koje im nanosi njihova okrutna sila. Kako, pitaju se oni, može Neko tako pravedan i milostiv, koji raspolaže tako neizmernom moći, da trpi takvu nepravdu i nasilje? Ovo je pitanje s kojim mi nemamo nikakvog posla! Bog nam je dao dovoljno dokaza o svojoj ljubavi i mi ne smemo sumnjati u Njegovu dobrotu zato što nismo u stanju da shvatimo delovanje Njegovog Proviđenja.“ – Elen G. Vajt, *Velika borba*, str. 47 (original).

**Pitanja za razgovor:**

`1.	Čemu progonstvo služi? Koja vrednost iz njega proizlazi? Šta mislite, zašto Bog dopušta da Njegov narod ponekad pati?`

`2.	Ako bi vam prijatelj postavio sledeće pitanje, kako biste mu odgovorili: „Gde je Bog kada ja patim? Ako me On voli, zašto prolazim kroz takve teškoće?“`

`3.	Kako vaša lokalna crkva može da postane brižna zajednica koja će izvršiti uticaj na svet? Razgovarajte o tome kako se pouka za ovu sedmicu može primeniti na praktičan način.`