---
title:  'Osnovno pitanje glasi: Ljubav ili sebičnost?'
date:  06/04/2024
---

### Tekstovi za proučavanje u toku sedmice
Luka 19,41-44; Matej 23,37.38; Jevrejima 11,35-38; Otkrivenje 2,10; Dela 2,44-47; Jovan 13,35.

> <p>Tekst za pamćenje</p>
> „Ne boj se, jer sam ja s tobom; ne plaši se, jer sam ja Bog tvoj; ukrijepiću te i pomoći ću ti, i poduprijeću te desnicom pravde svoje“ (Isaija 41,10).

Zamislite da ste pastir koji čuva svoje koze na obroncima Maslinske gore sa pogledom na grad Jerusalim. Čujete neke glasove i istog trenutka prepoznajete Isusov glas. Zapanjeni ste onim što On kaže. I Njegovim učenicima je teško da to shvate. Dok zalazeće sunce obasjava hram sa zlatnim kupolama i ogleda se u snežnoj belini njegovih veličanstvenih mermernih zidova, Isus bez trunke sumnje izjavljuje:  

„Zaista vam kažem: neće ostati ovdje ni kamen na kamenu koji se neće razmetnuti“ (Matej 24,2). Učenici su zbunjeni, a i vi takođe. Šta Isus uopšte misli pod tim rečima? Na koji način se one odnose na kraj sveta, o kom su se Isusovi učenici raspitivali? 

Zaneseno slušate kako Isus majstorski spaja događaje koji će dovesti do uništenja Jerusalima sa onima koji će se odigrati neposredno pre Njegovog povratka. U razaranju Jerusalima otkrivamo nagoveštaj sotonine strategije za obmanjivanje i uništenje Božjeg naroda na kraju vremena. Isusove smernice u tekstu Matej 24 jasno skiciraju događaje poslednjih dana u kontekstu pada Jerusalima.

Proučićemo sotoninu dvostruku strategiju kako da prevari i uništi Božji narod. Ono što ne uspeva da postigne putem progonstva, zli se nada da će postići putem kompromisa. Međutim, Bog nikad ne biva zatečen i iznenađen, tako da čak i u najtežim vremenima On uspeva da sačuva svoj narod. 

**Proučite pouku za ovu sedmicu, zasnovanu na 1. i 2. poglavlju knjige Velika borba, da biste se pripremili za subotu, 13. april.**