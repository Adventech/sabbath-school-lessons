---
title:  Za dalje proučavanje
date:  07/06/2024
---

Nedavno izašla knjiga Lija Strobela, The Case for Heaven (Slučaj u prilog neba), zasniva se na ideji da, prilikom smrti, ljudi ostaju u nekoj vrsti svesnog postojanja, pri čemu se „iskustva bliske smrti“ (IBS) koriste kao jedan od „dokaza“. Da navedemo primer: „Još jedna devojčica, koja je imala IBS tokom operacije srca, rekla je da je srela svog brata ’s druge strane’ – što ju je iznenadilo s obzirom da nije imala brata. Kada se kasnije oporavila i ispričala to svom ocu, on joj je tada prvi put otkrio da je zaista imala brata, ali da je on umro pre njenog rođenja.“ – Lee Strobel, *The Case for Heaven* (Grand Rapids, MI: Zondervan Books, 2021), p. 69. Strobel se, međutim, muči da uskladi tu ideju o trenutnom prelasku u zagrobni život sa jasnim biblijskim učenjem da hrišćani primaju svoju konačnu nagradu tek kada se Hristos vrati.

Upozoreni smo: „Mnogi će se suočavati sa duhovima pakosti koji će im se prikazivati u liku voljenih rođaka ili prijatelja, i objavljivati im najopasnije zablude. Ovi posetioci delovaće na naša najtananija osećanja i činiti čuda u nameri da podupru svoja tvrđenja. Moramo biti spremni da im se odupremo biblijskom istinom da mrtvi ne znaju ništa, i da se na ovakav način pojavljuju samo duhovi đavolski.

Upravo pred nama je vreme kušanja, koje ’će doći na sav vasioni svet da iskuša one koji žive na zemlji’. (Otkrivenje 3,10) Svi oni čija vera nije čvrsto utemeljena na Božjoj Reči biće prevareni i pobeđeni. Sotona deluje ’sa svakom prevarom nepravde’ da stekne vlast nad sinovima ljudskim i zato će se njegove prevare stalno umnožavati. Međutim, on svoj cilj može da postigne samo ako ljudi dobrovoljno podlegnu njegovim iskušenjima. Oni koji iskreno teže poznavanju istine i trude se da poslušnošću očiste svoje duše, čineći tako sve što je u njihovoj moći da se pripreme za sukob, naći će u Bogu istine sigurnu zaštitu. Spasiteljevo obećanje glasi: ’Jer si održao reč trpljenja Mojega, Ja ću tebe sačuvati!’ (Otkrivenje 3,10) On će poslati sve anđele sa Neba da zaštite Njegov narod, i neće dozvoliti da sotona savlada nijednu dušu koja se uzda u Njega.“ – Elen G. Vajt, *Velika borba*, str. 560 (original). 

**Pitanja za razgovor:**

`1.	Koje bi tanane spiritističke uticaje sotona mogao da iskoristi kako bi delovao na um? Koju ulogu u tome imaju masovni mediji? `

`2.	Kako biste mogli da govorite o svojoj veri sa nekim ko je upravo izgubio dragu osobu i veruje da je ona sada na nebu? Šta je prikladno reći, a šta nije prikladno?`