---
title:  Za dalje proučavanje
date:  24/05/2024
---

Zapazite kako su opisani Isusovo delo za nas na sudu i naša uloga u tome:  „Isus ne pokušava da opravda njihove grehe, ali ukazuje na njihovo pokajanje i njihovu veru i, zahtevajući za njih oproštenje, pred Ocem i svetim anđelima, podiže svoje ranjene ruke i kaže: ’Ja ih poznajem po imenu. Zapisani su na dlanovima mojih ruku!’ ’Žrtva je Bogu duh skrušen, srca skrušena i poništena ne odbacuješ, Bože!’ (Psalam 51,17) Opadaču svoga naroda On upućuje sledeće reči: ’Gospod da te ukori, sotono, Gospod da te ukori, koji izabra Jerusalim.’“ – Elen G. Vajt, *Velika borba*, str. 484 (original). 

„Činjenica da je priznati narod Božji prikazan kao da stoji pred Gospodom u prljavim haljinama trebalo bi da vodi ka poniznosti i dubokom preispitivanju srca sve koji ispovedaju Njegovo ime. Oni koji zaista čiste svoje duše pokoravanjem istini, imaće najskromnije mišljenje o sebi. Što pomnije budu posmatrali Hristov besprekorni karakter, to će jača biti njihova želja da se saobraze Njegovom liku, i sve će manje videti čistotu i svetost u sebi samima. Ali i pored toga što moramo biti svesni svog grešnog stanja, mi treba da se oslanjamo na Hrista kao na svoju pravednost, svoje posvećenje i svoje iskupljenje. Sami ne možemo da pružimo odgovor na sotonine optužbe protiv nas. Jedino Hristos može da uputi delotvornu molitvu u naše ime. On može da ućutka tužioca argumentima koji se zasnivaju ne na našim, već na Njegovim zaslugama.“ – Ellen G. White, *Testimonies for the Church*, vol. 5, p. 471, 472.

„Živimo u doba velikog Dana pomirenja. U vreme ceremonijalne službe, dok je poglavar sveštenički obavljao obred pomirenja za Izrailj, svima je bilo naloženo da ’muče duše svoje’, kajući se za greh i pokajnički dolazeći pred Gospoda, da ne bi bili istrebljeni iz svoga naroda. Na sličan način, svi koji žele da im ime ostane zapisano u Knjizi života treba sada, tokom ovih nekoliko preostalih dana vremena milosti, koje im je dato, da muče duše svoje žaleći zbog greha i istinski se kajući.“ – *Velika borba*, str. 489, 490 (original).

**Pitanja za razgovor:**

`1. Koja osećanja se bude u vama pri pomisli da Isus podiže svoje ranjene ruke pred Ocem u našu korist? Zašto je to naša jedina nada na sudu? `

`2. Mi živimo u Danu pomirenja. Pomirenje je Božje delo za spasenje izgubljenih grešnika. Zašto bi, dakle, svaki dan posvećen Božjem delu za spasenje grešnika trebalo da bude dobra vest?`

`3. Obratite pažnju na ono što je Elen G. Vajt zapisala: „Jedino Hristos može da uputi delotvornu molitvu u naše ime. On može da ućutka tužioca argumentima koji se zasnivaju ne na našim, već na Njegovim zaslugama.“ – Advent Review and Sabbath Herald, January 2, 1908. Kako tu nadu možete da prisvojite za sebe?`