---
title:  Svetlost iz svetilišta
date:  18/05/2024
---

### Tekstovi za proučavanje u toku sedmice
2. Mojsijeva 25,8.9.40; Jevrejima 8,1-6; 3. Mojsijeva 16,21.29-34; 3. Mojsijeva 23,26-32; Jevrejima 9,23-28; Danilo 7,9.10; Matej 25,1-13; Otkrivenje 11,19.

> <p>Tekst za pamćenje</p>
> „A ovo je glava od toga što govorimo: imamo takovoga poglavara svešteničkoga koji sjede s desne strane prijestola veličine na nebesima; koji je sluga svetinjama i istinitoj skiniji, koju načini Gospod, a ne čovjek“ (Jevrejima 8,1.2).

Ubrzo posle razočaranja od 22. oktobra 1844, neki od milerita, pošto su se molili i proučavali, uvideli su svoju grešku. Proročanstvo o 2.300 dana nije se odnosilo na Isusov drugi dolazak, kao što se dotad mislilo, već na Hristovo delo u nebeskom svetilištu, tako snažno dočarano u Poslanici Jevrejima.  

Očišćenje svetilišta na nebu bilo je ispunjenje onoga na šta je ukazivalo čišćenje zemaljskog svetilišta, kao što uči 3. Mojsijeva. Da biste bolje razumeli tu važnu istinu, pogledajte paralele između 7. i 8. poglavlja Knjige proroka Danila:

|Danilo 7|Danilo 8|
|---|---|
|Vavilon|------|
|Medo-Persija|Medo-Persija|
|Grčka|Grčka|
|Rim|Rim|
|Sud na nebu|Čišćenje svetilišta|

Te paralele pomažu da se otkrije prava priroda očišćenja svetilišta, što je u stvari veliki preadventni, istražni sud. U pouci za ovu sedmicu, proučićemo životno važnu biblijsku istinu o Hristovoj službi u nebeskom svetilištu.

**Proučite pouku za ovu sedmicu, koja se zasniva na poglavljima 22–24 i 28 knjige Velika borba, da biste se pripremili za subotu, 25. maj.**