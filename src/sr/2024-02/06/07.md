---
title:  Za dalje proučavanje
date:  10/05/2024
---

> <p></p>
> „U vreme kada su verske i svetovne vlasti zabranjivale Bibliju, kada je njeno svedočenje iskrivljavano, kada je ulagan svaki napor koji su ljudi i demoni mogli učiniti da odvrate misli naroda od nje; kada su oni koji su se usuđivali da objavljuju njene svete istine bili proganjani, izdavani, mučeni, bacani u mračne tamničke ćelije, ubijani zbog svoje vere ili primoravani da beže u planinska utočišta, u jazbine i pećine zemaljske – tada su verni svedoci proricali obučeni u vreće. Ipak, nastavili su da svedoče tokom celog razdoblja od 1260 godina. U najmračnijim trenucima bilo je vernih ljudi koji su voleli Božju Reč i ljubomorno čuvali Njegovu čast. Ove odane sluge primale su mudrost, silu i vlast da objavljuju Njegovu istinu tokom celog ovog razdoblja.“ – Elen G. Vajt, *Velika borba*, str. 267, 268 (original).

„Pošto se Francuska javno odrekla Boga i odbacila Bibliju, zli ljudi i duhovi tame radovali su se što su dostigli tako dugo željeni cilj – da svoje kraljevstvo oslobode ograničenja Božjeg zakona... Božji Duh, koji obuzdava okrutnu sotonsku silu, u velikoj meri je povučen, a onaj čije je jedino uživanje da uništava ljude mogao je da ostvari svoju volju. Oni koji su izabrali da služe pobuni ostavljeni su da žanju njene plodove, dok zemlja nije bila puna zločina, suviše strašnih da bi ih pero moglo opisati. Iz opustošenih provincija i porušenih gradova čula se strašna vika – krik najcrnjeg očajanja. Francuska je bila uzdrmana kao posle zemljotresa. Religija, zakon, socijalni red, porodica, država i Crkva – sve je bilo oboreno bezbožnom rukom, koja se podigla protiv Božjeg zakona.“ – *Velika borba*, str. 286 (original).

„Ukoliko Crkva ne bude hodila putevima koje joj Proviđenje pokazuje, ukoliko ne bude prihvatila svaki zrak svetlosti, obavljala svaku dužnost koja joj bude pokazana, njena religija neizostavno će se izroditi u formalizam, a nestaće i duh životodavne pobožnosti.“ – *Velika borba*, str. 316 (original).

**Pitanja za razgovor:**

`1. Kako su se principi velike borbe otkrili tokom Francuske revolucije? `

`2. Tvrdeći da Bog ne postoji, neko je napisao da „smo slobodni da ostvarujemo sopstvene ciljeve i da prelazimo sve intelektualne granice ne obazirući se na znakove upozorenja“. Zašto nam izraz „ne obazirući se na znakove upozorenja“ tako puno otkriva o razlozima iz kojih mnogi odbacuju Boga? Kako nam takve ideje pomažu da objasnimo nešto od onoga što se dešavalo tokom Francuske revolucije?`

`3. Kakav je značaj Jovanove vizije svetilišta s obzirom na njegovu povezanost sa završnim događajima?`