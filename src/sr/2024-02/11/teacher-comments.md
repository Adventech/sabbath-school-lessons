---
title:  Predstojeći sukob
date:  14/06/2024
---

### PRVI DEO: PREGLED

**Ključni tekst:** Jovan 17,17

**Temelj proučavanja:** Jovan 17,17; Otkrivenje 14,6.7.12; Otkrivenje 4,11; Otkrivenje 12,3.4.17; Otkrivenje 13,1-17 .

**Uvod:** Biblijsko proročanstvo upozorava da se dugi kosmički sukob između dve suprotne, nepomirljive sile, Boga i đavola, bliži kraju i da će kulminirati konačnom bitkom. Ova poslednja bitka vodiće se oko pitanja autoriteta i obožavanja: ko će sedeti na prestolu svemira, i ko će primiti slavu koja pripada Stvoritelju, Održavatelju i Spasitelju. Iz ovih razloga, sukob će uključiti subotu, Božji simbol Njegove svekolike moći Stvoritelja, Održavatelja i Spasitelja. Pobunjeničke sile će predvoditi sam sotona. Dok je sotona neumorno radio tokom istorije da regrutuje pristalice, njegova glavna meta bila je Crkva. Nažalost, tradicionalna crkva je pristala na kompromise i postala Vavilon, koju je simbolisala zver iz mora. Sotona je ovoj zveri dao presto i vlast, i ona stoji na sotoninoj strani u poslednjoj bici.



U poslednjim vremenima, aždaja će takođe uspeti da privuče na svoju stranu najprosperitetniju naciju na svetu, Sjedinjene Američke Države. Ovaj narod, rođen iz viševekovne čežnje progonjenih hrišćana da pronađu mesto verske sigurnosti i slobode, napraviće kompromis, kao što je to činila papska crkva pre nje u Starom svetu. Tako će Amerika ispuniti svoju proročku ulogu zveri sa zemlje, postajući globalni lider u poslednjoj bici.



Ipak, Bog nikada nije bio bez naroda u Velikoj borbi. Do kraja sukoba, On će uvek imati narod, vernu Crkvu ostatka. Božja Crkva ostatka uvek ga je priznavala kao Cara, obožavala a i držala zapovesti i načela Njegovog carstva. Božji verni narod ostatka će poštovati subotu i poštovati Boga kao Stvoritelja i Cara svemira. Ostatak poslednjeg vremena ne samo da će obožavati Boga kao svog ličnog Spasitelja, već će takođe javno razotkriti konfederaciju zla. Crkva ostatka će pozvati ceo ljudski rod da se vrati Bogu i pokloni mu se. Uprkos naporima aždaje i zveri sa zemlje i mora, pobeda će pripasti Bogu.


**Teme pouka** – Ova pouka ističe dve glavne teme:

1. Biblijsko proročanstvo opisuje konačnu bitku između Boga i Njegovog naroda, s jedne strane, i đavola i njegovih oruđa (predstavljenih u 13. poglavlju Otkrivenja zverima iz mora i iz zemlje), s druge strane. Bitka će biti usredsređena na bogosluženje i subotu, koja slavi Božje stvaranje, carstvo i spasenje.

2. Bog će izaći kao pobednik. On poziva svoj narod da učestvuje u Njegovoj pobedi nad zlom i đavolom, objavljujući Njegovo večno jevanđelje.

### DRUGI DEO: KOMENTAR

**Opklada o proročanstvu**

Anastasija je bila ateista, po struci ekonomista, školovana na sovjetskom univerzitetu na vrhuncu prosperiteta i stabilnosti Sovjetskog Saveza. Prigrlila je san komunističke utopije, za koju je žarko verovala da nudi čovečanstvu najsvetliju nadu za budućnost. Očekivala je dan kada će Sovjetski Savez zadobiti sve nacije da napuste kapitalizam slobodnog tržišta Sjedinjenih Država i prihvate sovjetske vrednosti.



Anastasijin muž Petru, međutim, nije delio optimizam svoje žene. Iako Petru u to vreme nije bio aktivni vernik, rođen je i odrastao u adventističkoj porodici. Kao mlad, Petru je u crkvi proučavao proročke knjige Danila i Otkrivenja, u skladu s adventističkim istoricističkim metodom. Kad se oženio, rekao je svojoj ženi da će, prema biblijskim proročanstvima, Sjedinjene Države na kraju dominirati svetom i voditi sve nacije i vlade na zemlji u činu pobune protiv Boga, tokom završne faze ljudske istorije. Iz tog razloga, na osnovu proročanstava iz knjige Otkrivenja, Petru je tvrdio da će Sovjetski Savez izgubiti Hladni rat i da će se Sjedinjene Države pojaviti kao jedina supersila poslednjih dana. Poznavajući moć Sovjetskog Saveza, Anastasija nije mogla da prihvati ovo proročanstvo. U takvoj situaciji, par je odlučio da svoje nesuglasice reši opkladom. Anastasija je rekla Petru da će, ako se Sovjetski Savez raspadne, postati adventista. Godine su prolazile, a krajem 1980-ih Sovjetski Savez se raspao i nestao bez ikakvog vojnog napada spolja. Anastasijin ateizam i komunizam propali su zajedno sa Sovjetskim Savezom. Ubrzo nakon toga, Anastasija je prihvatila Petruov poziv da mu se pridruži u krštenju u Adventističkoj crkvi.

Petruovo predviđanje raspada Sovjetskog Saveza nije bilo zasnovano na geopolitici, društvenim studijama, psihologiji, ekonomiji ili vojnim studijama. Pošto je živeo iza gvozdene zavese, glavni izvor Petruovog predviđanja pada Sovjetskog Saveza bilo je njegovo istoricističko biblijsko tumačenje 13. glave Otkrivenja koje je upoznao u svojoj mesnoj adventističkoj crkvi. Kao i mnogi drugi adventisti u sovjetskom svetu, Petru nije ni mislio da će se raspad Sovjetskog Saveza dogoditi tokom njegovog života ili tako brzo. Kad se to dogodilo, potvrdilo je i ojačalo veru Petrua, kao i mnogih drugih adventista. Odlučio je da se vrati u svoju crkvu, u čemu ga je, srećom, sledila i njegova porodica. 

U naše vreme, adventističko istoricističko tumačenje 13. glave Otkrivenja, koje ukazuje na Sjedinjene Države kao na zver nalik jagnjetu koja će voditi svet u pobuni protiv Božjeg zakona, snažno se osporava. Mnogi renomirani stručnjaci predviđaju, ili čak najavljuju, da će sunce uskoro zaći nad američkom hegemonijom. Međutim, biblijsko proročanstvo nikada neće izneveriti. Poput Petrua, moramo potpuno da verujemo biblijskom proročanstvu i njegovom istoricističkom tumačenju, čak i ako percipirana stvarnost sugeriše, a stručnjaci predviđaju suprotno.

**Teorije zavere**

U poslednje vreme, teorije zavere preplavljuju i sajber i medijski prostor. Takve teorije često dobijaju na zamahu i postaju društveni fenomeni. Adventisti su s pravom bili oprezni kada je reč o propagiranju teorija zavere bilo koje vrste. Moramo da nastavimo da održavamo ovaj kurs. Istovremeno, naše vođenje ove politike ne znači da zavere ne postoje. Tužno je reći, ali postoje. 

David, Isus i apostoli su patili zbog raznih zavera protiv njih. Učeći iz njihovih primera, adventisti su sve takve teorije predali Božjem proviđenju, birajući umesto toga da se usredsrede na misiju koju nam je Bog poverio. Tačno, i sama Velika borba bila je rezultat sotonine zavere. Tačno, pozvani smo da osudimo zavere sotone i njegovih pristalica poslednjeg vremena koji se pripremaju za poslednju bitku protiv Boga. Međutim, ne smemo dozvoliti sebi da se zaglavimo u bezbroj detaljima kojima teorije zavere obiluju. Naš zadatak je da objavimo pad Vavilona i skori dolazak Gospodnji. Kao takva, naša misija je da spasimo što više ljudi od sotonine zavere.

**Identifikovanje zveri i misija Crkve**

Neki teolozi tvrde kako su prvi adventistički pioniri identifikovali zver iz mora sa Rimokatoličkom crkvom, a zver iz zemlje sa Sjedinjenim Državama pod uticajem društveno-političkog konteksta u kom su delovali. Neki od ovih teologa stoga pozivaju adventiste da se udalje od ovih početnih pozicija i pronađu druge relevantnije duhovne ili političke sile u našem vremenu koje bi bolje odgovarale opisima zveri iz mora i/ili zveri iz zemlja.

Međutim, moramo naglasiti dve važne tačke. Prvo, premda je tačno da su pioniri adventizma sagledavali ispunjenje proročanstava u svom istorijskom kontekstu, oni su istovremeno dosledno sledili istoricističke principe tumačenja proročanstava. Takođe su identifikovali ispunjenje proročanstava u skladu sa celokupnim sistemom biblijskih učenja.

Drugo, kao Božji prorok u Crkvi ostatka, Elen Vajt nas je jasno upozorila da ne napuštamo svoja početna tumačenja proročanstava u pogledu dve zveri iz 13. poglavlja Otkrivenja. Ona je bila posebno zabrinuta da će adventisti upasti u zamku misleći da se Rimokatolička crkva promenila i više nije tiranska zver sa mora, i onda tražiti drugog kandidata za ovo mesto. Sledeći citati iz njene monumentalne knjige Velika borba su izvanredni i jasno govore protiv takvog postupanja:

„Protestanti su danas mnogo naklonjeniji katolicizmu nego ranijih godina. U zemljama u kojima katolicizam nema prev¬last i u kojima njegov kler zauzima pomirljiv stav s ciljem da poveća svoj uticaj, zapaža se sve veća ravnodušnost prema dok¬trinama koje protestantizam dele od rimske hijerarhije; kao da sve više jača uverenje da se ta dva krila hrišćanstva toliko i ne razlikuju prema osnovnim verovanjima koliko se pretpo¬stavljalo i da bi malo popuštanja od strane protestanata moglo dovesti do boljeg razumevanja s Rimom. Bilo je vremena kada su protestanti visoko cenili slobodu savesti koju su stekli uz tako visoku cenu. Oni su svoju decu učili da se gnušaju Rima i sma¬trali da je izgrađivanje sklada s Rimom ravno neverstvu Hristu. Međutim, koliko su drugačija osećanja koja se danas izražavaju.“ (str. 563. original, pogl. 35)

„Katolicizam kao sistem nije se danas ništa više uskladio s Hristovim jevanđeljem, nego u bilo kojem proteklom razdoblju u svojoj istoriji. Protestantske Crkve nalaze se u velikoj tami, jer bi inače prepoznale znake vremena. Rimska crkva je dalekosežna u svojim planovima i načinu delovanja. Ona se služi svim sredstvima da proširi svoj uticaj i poveća svoju moć da bi se pripremila za surovu i odlučnu borbu da ponovo zadobije prevlast u svetu, da obnovi progonstva i ukine sve što je protestantizam postigao. Katolicizam napreduje u svim oblastima. Sve veći broj njegovih crkava i kapela podiže se u protestantskim zemljama! Pogledajte kakvu popularnost uživaju njegove visoke škole i seminari u Americi, koje pro¬testanti tako obilno pomažu! Razmotrite jačanje ritualizma u Engleskoj (Ritualisti su verska stranka, osnovana 1833. godine u Oksfordu, koja traži sjedinjenje katolika i anglikanaca – prim. prev) i sve češće prelaženje protestanata u katolici¬zam! Sve ove pojave treba da zabrinu one ljude koji cene čista načela jevanđelja.“ (str. 565.566. original)

„Rimska Crkva sada okreće prema svetu svoje lepše lice, pokrivajući izvinjenjima izveštaje o svojim užasnim suro¬vostima. Odenula se u hristoliko ruho, ali nije se promenila! Svako načelo papstva koje je postojalo u proteklim stolećima postoji i danas! Doktrine prihvaćene u razdoblju najmračnijih dana i danas su na snazi. Neka se niko ne vara! Papstvo koje pro¬testanti danas tako spremno uzdižu, ono je isto koje je vladalo svetom u vreme reformacije, kada su Božji ljudi ustajali, izla¬žući opasnosti svoj život, da razotkriju njegovo bezakonje! Ono i danas gaji istu oholost i razmetljivu drskost i zahteva vlast nad carevima i vladarima, i prisvaja božanska prava. Njegov duh nije danas ništa manje surov i samovoljan nego u vreme kada je kršilo ljudske slobode i ubijalo svece Najvišega... U nekim protestantskim zemljama nije bez razloga izra¬ženo mišljenje da se današnji katolicizam mnogo manje raz¬likuje od protestantizma nego u ranija vremena. Nastupile su promene, ali promena se nije dogodila u papstvu! Katolicizam zaista po mnogo čemu podseća na današnji protestantizam, ali samo zato što se protestantizam, u velikoj meri izmenio od vremena reformatora.“ (str. 571. original)

### TREĆI DEO: PRIMENA U ŽIVOTU

1. Možda živite u mestu daleko od uticaja Rimokatoličke crkve ili od američkog prisustva ili uticaja. Kako biste onda najbolje objasnili svojim prijateljima proročanstva o zveri iz mora i zveri iz zemlje?

2. Da li je dosledno da identifikujemo Rimokatoličku crkvu kao morsku zver, a Sjedinjene Države kao zemaljsku zver, i da se u isto vreme molimo za spas ljudi povezanih sa ovim entitetima? Objasnite svoj odgovor.

3. Prorok Danilo, srednjovekovni hrišćani, adventisti iz 19. veka, adventisti u Sovjetskom Savezu i na mnogim drugim mestima i u mnogim drugim vremenima verovali su biblijskom proročanstvu uprkos trenutnim prilikama. Kako možeš verovati biblijskom proročanstvu kada se čini da su svi dokazi u suprotnosti sa njegovim ispunjenjem?