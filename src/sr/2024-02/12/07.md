---
title:  Za dalje proučavanje
date:  21/06/2024
---

Već 1851. godine, adventistički pioniri su u drugoj zveri iz teksta Otkrivenje 13,11-17 prepoznali Sjedinjene Američke Države. Ali mora da je bilo teško u to vreme sagledati kako će Sjedinjene Države uspeti da nateraju ceo svet da se pokloni prvoj zveri (Otkrivenje 13,12). Čak i u 1880-im, čitava mornarica Sjedinjenih Država sastojala se od samo 48 starih brodova.

Međutim, od kraja Hladnog rata, nijedna sila ne može da se meri sa Sjedinjenim Državama u vojnom smislu. I mada su Amerikanci uživali u divnim slobodama, nije teško uvideti da će te slobode, kako vremena budu postajala teža, biti gažene ili čak sasvim ukinute. Mnogi veruju da već sada posmatramo kako se to dešava.

„Oni koji budu odbili da se pokore (svetkovanju lažne subote), biće kažnjeni građanskim kaznama, a posle toga biće proglašeno da zaslužuju i smrt. Sa druge strane, Božji zakon, koji zahteva svetkovanje Stvoriteljevog dana odmora, traži poslušnost i preti gnevom svim prekršiocima svojih propisa.“ – Elen G. Vajt, *Velika borba*, str. 604 (original).

„Velika grupa onih koji su izrazili veru u vest trećeg anđela, ali nisu bili posvećeni poslušnošću istini, kada se oluja bude razbesnela, odbaciće svoju veru i pridružiće se redovima protivnika. Sjedinjujući se sa svetom, hraneći se istim duhom, počeli su i zbivanja da posmatraju u skoro istoj svetlosti kao i svet, i kada budu stavljeni na probu, spremno će odabrati lakšu, popularniju stranu. Daroviti ljudi pristojnog ponašanja, koji su se nekada radovali istini, poslužiće se svojim sposobnostima da varaju i zavode bližnje. Oni će postati najogorčeniji neprijatelji svoje nekadašnje braće. Kada svetkovatelji Subote budu izvođeni pred sudove da odgovaraju zbog svoje vere, ovi otpadnici biće najuspešnija sotonska oruđa koja će ih klevetati i optuživati i svojim lažnim izveštajima i sumnjičenjima okrenuti upravitelje protiv njih.“ – Elen G. Vajt, *Velika borba* str. 608 (original).

**Pitanja za razgovor:**

`1. Zašto će razumevanje događaja poslednjih dana biti toliko važno u predstojećoj krizi? Na koji način Sveto pismo postaje naša zaštita od obmane?	`

`2. Demokratska društva širom sveta vekovima su bila bastioni verske slobode. U kom smislu bi to moglo brzo da se promeni?`

`3. Pogledajte drugu izjavu Elen G. Vajt navedenu u prethodnom tekstu. Koje to odluke danas donosite, a koje bi mogle dovesti do toga da sutra budete među tim takozvanim adventistima?`

`4. Kako se poruka drugog anđela menja u vreme glasnog pokliča, i kakvu ličnu pripremu možemo da izvršimo da bismo primili pozni dažd, što će nam omogućiti da dovršimo Božje delo na zemlji?`