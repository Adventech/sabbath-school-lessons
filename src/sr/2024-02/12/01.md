---
title:  Završni događaji na zemlji
date:  15/06/2024
---

### Tekstovi za proučavanje u toku sedmice
Jovan 8,32; Jezekilj 20,12.20; Otkrivenje 7,1.2; Otkrivenje 14,1; Joilo 2,21-24; Osija 6,3; Jakov 5,7.8; Otkrivenje 18,1-4.

> <p>Tekst za pamćenje</p>
> „Kupuj istinu i ne prodaji je; kupuj mudrost, znanje i razum“ (Priče 23,23).

Pretpostavimo da imate ćerku tinejdžerku koja se vozi kući iz koledža za letnji raspust. Dok čekate da stigne, zabrinuto pratite vremenske izveštaje. Postajete sve zabrinutiji, jer se vreme brzo pogoršava. Olujni oblaci se naziru na horizontu. Vetrovi počinju žestoko da duvaju. Nebesa se prolamaju i kiša počinje da lije. Drveće biva oboreno. Glavni put do vaše kuće uskoro postaje neprohodan. Onda čujete od nekog komšije da je moguće proći sporednim putem. Automobili mogu da se kreću oko nekih oborenih stabala. Mada je komunikacija teška, uspevate da pošaljete tekstualnu poruku svojoj ćerki, pažljivo navodeći kako može bezbedno da stigne kući.

Isus više od svega želi da nas uspešno provede kroz životne oluje i bezbedno vrati kući. Elen G. Vajt piše: „Dolazi oluja, nemilosrdna u svom besu. Da li smo spremni da je dočekamo?“ – *Testimonies for the Church*, vol, 8, p. 315. Svrha Hristovog života, smrti, vaskrsenja i službe u nebeskom svetilištu jeste da nam obezbedi da se vratimo kući. Proročke poruke iz knjiga Danilo i Otkrivenje predstavljaju božanska uputstva, namenjena posebno ljudima poslednjeg vremena, koja treba da nam pomognu u životnim olujama kako bismo jednog dana osetili topli zagrljaj Spasitelja punog ljubavi.

Cilj pouke za ovu sedmicu jeste da nam otkrije šta proročka Reč ima da kaže o završnim događajima, i da ponovo ukaže na Hristovu snagu, koja je dovoljna da nas provede kroz poslednji sukob na zemlji i da nas vrati kući.

**Proučite pouku za ovu sedmicu, zasnovanu na poglavljima 37 i 38 knjige Velika borba, da biste se pripremili za subotu, 22. jun.**