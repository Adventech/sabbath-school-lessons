---
title:  Zapečaćeni za nebo
date:  17/06/2024
---

Tokom predstojeće krize, Božji verni narod neće podleći svetovnim pritiscima (Otkrivenje 14,12). Oni će biti zapečaćeni Svetim Duhom (Efescima 4,30), i niko ih neće moći pomeriti. U antičko doba pečati su potvrđivali autentičnost zvaničnih dokumenata. Oni su bili prepoznatljiv, individualizovan znak. A s obzirom da se poslednji sukob usredsređuje na bogosluženje i Božji autoritet otkriven u Njegovom zakonu, moglo bi se očekivati da Božji pečat bude ugrađen u Njegov zakon (uporediti sa stihom Isaija 8,16). 

`Pročitajte tekst 2. Mojsijeva 20,8-11. Koji su elementi pečata sadržani u zapovesti o Suboti? `

Ovde imamo tri elementa autentičnog pečata: (1) Ime Onoga kome pečat pripada, „Gospodu Bogu tvojemu“. (2) Njegovu titulu, kao Onoga ko je sve „stvorio“, dakle, Stvoritelj. (3) Njegovu teritoriju, „nebo i zemlju, more i što je god u njima“. Pečat se ponekad u Bibliji naziva znakom (Rimljanima 4,11). Te dve reči su uzajamno zamenljive. A budući da se Božji znak ili prečat nalazi u srži Božjeg zakona, Subota je u središtu konačnog sukoba u vezi sa bogosluženjem (Jezekilj 20,12.20; Otkrivenje 12,17).

`Uporedite stihove Otkrivenje 7,1.2 i Otkrivenje 14,1 sa stihovima Otkrivenje 13,16.17. Gde se primaju Božji pečat i žig zveri? Šta mislite, zašto postoji ta razlika.`

Pečat Božiji se stavlja na čelo. Čelo je simbol uma i predstavlja, u slikovitom smislu, svesnu odluku.

Žig zveri se prima ili na čelo ili na ruku, što pokazuje da su ljudi intelektualno ubeđeni i da po sopstvenom izboru prihvataju sotonine laži ili, u drugom slučaju, prihvataju lažno bogosluženje kako bi izbegli da budu ubijeni.

Đavo mrzi one koji su poslušni Bogu. Velika borba će dostići svoj vrhunac kada aždaja (sotona) bude zaratio protiv pripadnika verujućeg ostatka, koji drže „zapovijesti Božije i vjeru Isusovu“ (Otkrivenje 14,12). Međutim, oni će ostati čvrsti u svojoj odanosti Hristu.

`Zašto je vernost Gospodu iz dana u dan ključ naše spremnosti za konačnu krizu?`