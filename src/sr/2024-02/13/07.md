---
title:  Za dalje proučavanje
date:  28/06/2024
---

> <p></p>
> „Tamo se široke ravnice produžuju u prekrasne brežuljke iza kojih Božje planine uzdižu svoje veličanstvene vrhove. Božji narod, koji je toliko vremena proveo kao putnik i došljak, naći će svoj dom na tim spokojnim proplancima i pored živih potoka...

Besmrtni umovi tamo će oduševljeno i neumorno razmišljati o čudima stvaralačke moći i tajnama otkupiteljske ljubavi. Neće tamo više biti surovog, prevarljivog neprijatelja da nas navodi da zaboravimo Boga. Svaka sposobnost će se razvijati, svaki dar povećavati. Prikupljanje znanja neće umarati um, niti iscrpljivati snagu. Tamo će se najuzvišeniji poduhvati ostvarivati, najplemenitije težnje dostizati, najviše želje ispunjavati, ali i dalje će biti novih vrhova na koje se treba popeti, novih istina koje treba shvatiti, novih ciljeva koji će zahtevati ulaganje svih snaga uma i duše i tela.“ – Elen G. Vajt, *Velika borba*, str. 675, 677 (original).

„Deca Zemlje će sa uživanjem upoznavati radost i mudrost bezgrešnih bića. Otkrivaće riznice znanja i razumevanja, koje su stva rane vekovnim razmišljanjem o Božjim delima. Nepomućenim pogledom posmatraće slavu stvaranja – Sunca i zvezda i njihovih sistema, koji prema unapred određenom redu kruže oko Božjeg prestola. Uvideće da je na svakom stvorenom delu, od najmanjeg do najvećeg, napisano Stvoriteljevo ime, i da svako objavljuje bogatstvo Njegove moći.“ – *Velika borba*, str. 677, 678 (original).

„Velika borba je završena. Greha i grešnika više nema. Ceo svemir je čist. Sklad i radost ispunjavaju beskrajno delo stvaranja. Od Onoga koji je sve stvorio teče život, i svetlost, i radost u sva prostranstva bezgraničnosti. Od najsitnije čestice do najvećeg sveta, sve stvoreno, živo i neživo, u svojoj nepomućenoj lepoti i savršenoj radosti, objavljuje da je Bog Ljubav.“ – *Velika borba*, str. 678 (original).

**Pitanja za razgovor:**

`1. Šta mislite, zašto je Bog dozvolio da greh tako dugo traje? U isto vreme, nijedno ljudsko biće na ovom svetu ne trpi stradanje duže od sopstvenog postojanja. Odnosno, ničija patnja ne traje duže od njegovog životnog veka. A koliko je kratak ljudski život u poređenju sa hiljadama godina greha? Kako bi ta perspektiva mogla da nam pomogne da izađemo na kraj sa teškim pitanjem zla?`

`2. Kako se hiljadugodišnji period poznat kao milenijum uklapa u plan spasenja? Razmislite šta nam o Božjem karakteru govori to što će konačni sud, konačna kazna, biti izvršena nad izgubljenima, tek nakon što svi spaseni budu dobili priliku da u potpunosti sagledaju Božju pravdu, pravičnost i ljubav.`