---
title:  Trijumf Božje ljubavi
date:  22/06/2024
---

### Tekstovi za proučavanje u toku sedmice
Otkrivenje 22,11.12; Jeremija 30,5-7; Psalmi 91,1-11; Jeremija 25,33; Otkrivenje 21,2; Otkrivenje 20,11-15.

> <p>Tekst za pamćenje</p>
> „I čuh glas veliki s neba gdje govori: evo skinije Božije među ljudima, i življeće s njima, i oni će biti narod njegov, i sam Bog biće s njima Bog njihov. I Bog će otrti svaku suzu od očiju njihovijeh, i smrti neće biti više, ni plača, ni vike, ni bolesti neće biti više; jer prvo prođe“ (Otkrivenje 21,3.4).	

Možemo se suočiti sa budućnošću srca ispunjenog nadom. Mada nam predstoje izazovna vremena, kroz koju god patnju morali da prođemo, kakve god nevolje da izdržimo, kakve god tuge da iskusimo, ako budemo imali nadu da dolaze bolji dani, moći ćemo već danas da živimo sa smislom, svrhom i radošću. Frenklin D. Ruzvelt bio je predsednik Sjedinjenih Država od 1933. do 1945. godine, u jednom od najtežih perioda istorije te zemlje. Bio je pogođen dečijom paralizom i nije mogao da hoda bez pomagala. Jednom prilikom je zapisao: „Uvek smo se držali nade, vere, ubeđenja da, negde iza horizonta, postoji bolji život, bolji svet.“ Albert Ajnštajn, jedan od najbriljantnijih ljudi na svetu, napisao je: „Učite od juče, živite za danas, nadajte se boljem sutra.“ Alfred Lord Tenison, popularni engleski pesnik iz vremena vladavine kraljice Viktorije, jednom je napisao: „Nada se smeje sa praga nastupajuće godine, šapućući: ’Ova će biti srećnija.’“

U poslednjoj pouci za ovo tromesečje posmatraćemo Hristovu postojanu ljubav tokom najuzbudljivijeg perioda u istoriji svemira, i Njegov potpuni trijumf u velikoj borbi između dobra i zla. Poslednja knjiga Biblije, Otkrivenje, pruža nam nadu za danas, sutra i zauvek.

**Proučite pouku za ovu sedmicu, zasnovanu na poglavljima 39 – 42 knjige Velika borba, da biste se pripremili za subotu, 29. jun.**