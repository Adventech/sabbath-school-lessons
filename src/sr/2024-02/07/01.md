---
title:  Motivisani nadom
date:  11/05/2024
---

### Tekstovi za proučavanje u toku sedmice
1. Solunjanima 4,13-18; Matej 24,27.30.31; 2. Petrova 1,19-21; Danilo 8,14; Danilo 9,20-27; Jezdra 7,7-13.

> <p>Tekst za pamćenje</p>
> „I reći će se u ono vrijeme: gle, ovo je Bog naš, njega čekasmo, i spašće nas; ovo je Gospod, njega čekasmo; radovaćemo se i veselićemo se za spasenje njegovo“ (Isaija 25,9).

Isusov drugi dolazak jedna je od središnjih tema Svetog pisma. To je zlatna nit koja se provlači kroz svete stranice Biblije. Jedan naučnik je procenio da u Starom zavetu ima 1.845 referenci o Hristovom drugom dolasku. U 260 poglavlja Novog zaveta, Hristov povratak se pominje više od 300 puta – u jednom na svakih 25 stihova. Od 27 novozavetnih knjiga, 23 se odnose na taj veliki događaj.

Pošto je reformacija u Evropi propala i bila ometana podelama i sukobima, protestantizam je pustio korene u Novom svetu, uključujući Sjedinjene Države, gde su mnogi nastojali da ukažu na istinu, što se odnosilo i na istinu o Drugom dolasku.

Među njima je bio i jedan baptista, zemljoradnik po imenu Vilijam Miler. Na osnovu svog proučavanja Biblije, poverovao je da će Isus uskoro doći, čak za njegovog života, a onda je tu poruku počeo javno da propoveda. Osnovao je pokret koji je, i pored toga što se suočio sa velikim razočaranjem, mnogim ljudima razotkrio biblijske istine koje su i do dan-danas relevantne.

U pouci za ovu sedmicu proučićemo zašto je istina o Hristovom drugom dolasku vekovima ispunjavala srca vernika radošću, i kako se mi možemo pripremiti za taj veliki događaj.

**Proučite pouku za ovu sedmicu koja se zasniva na poglavljima 18 – 21 knjige Velika borba, da biste se pripremili za subotu, 18. maj.**