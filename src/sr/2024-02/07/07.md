---
title:  Za dalje proučavanje
date:  17/05/2024
---

Podsetite se proročanstva o 70 sedmica i 2.300 dana. Ta proročanstva počinju 457. godine pre n.e. i najavljuju događaje povezane sa „Pomazanikom vojvodom“, na kome se proročanstvo o 70 sedmica temelji. Polazeći od tog čvrstog temelja, proročanstvo o 2.300 dana završava se 1844. godine.

![Chart](https://sabbath-school-resources-assets.adventech.io/sr/ss/2024-02/07/chart.png)

„Slično prvim učenicima, ni Vilijam Miler ni njegovi saradnici nisu u punoj meri shvatili značenje vesti koju su nosili. Zablude koje su već dugo bile ukorenjene u Crkvi, sprečile su ih da pronađu pravilno tumačenje jednog važnog dela ovog proročanstva. Prema tome, oni su zaista širili vest, koju im je Bog poverio da je objave svetu, ali zahvaljujući pogrešnom tumačenju njenog značenja doživeli su razočaranje.“ – Elen G. Vajt, Velika borba, str. 351, 352 (original).

„Međutim, Bog je ipak ostvario svoju dobru nameru, dozvoljavajući da vest o sudu bude objavljena upravo onako kako je bila objavljivana. Veliki dan je bio pred vratima, a Božje proviđenje učinilo je da ljudi budu izloženi probi utvrđenog vremena da bi im bilo otkriveno šta je u njihovim srcima. Vest je bila objavljena da okuša i pročisti Crkvu. Vernici su morali da odluče da li je njihova ljubav posvećena ovom svetu, ili Hristu i Nebu. Oni su govorili da vole Spasitelja; sada je trebalo da se okuša njihova ljubav. Da li su spremni da odbace svoje svetovne nade i častoljubive planove, i da dobrodošlicom dočekaju dolazak svoga Gospoda? Vest je sročena tako da ih osposobi da prepoznaju svoje pravo duhovno stanje. Bila je poslana iz milosti da ih pokrene da traže Gospoda u pokajanju i poniznosti.“ – Elen G. Vajt, Velika borba, str. 353 (original).

**Pitanja za razgovor:**

`1. Koje pouke možemo izvući iz iskustva Vilijama Milera? Da li Bog ponekad opovrgava naša pogrešna shvatanja? `

`2. Zašto je razumevanje teksta Danilo 9,24-27 tako značajno za utvrđivanje unutrašnje celovitosti Biblije i Hristovog božanstva?`

`3. Koju ulogu u planu spasenja ima razumevanje proročanstava? Zašto su proročanstva tako značajna u Božjem planu?`