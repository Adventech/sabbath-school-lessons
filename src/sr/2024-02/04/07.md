---
title:  Za dalje proučavanje
date:  26/04/2024
---

> <p></p>
> „Bog je učinio da veliko videlo obasja um ovih izabranih ljudi i da im otkrije mnoge zablude Rima; ali oni ipak nisu dobili celokupno videlo koje će kasnije biti stavljeno na raspolaganje svetu. Bog je preko njih, svojih slugu, izvodio ljude iz tame otpalog hrišćanstva, ali morali su da se sukobljavaju sa mnogim velikim preprekama, a On ih je korak po korak, vodio napred, u skladu sa njihovim mogućnostima. Svakako, nisu bili spremni da odjednom prihvate celokupno videlo. Baš kao što puni sjaj podnevnog Sunca zaslepi one koji su dugo boravili u tami, tako bi i njih zaslepilo to videlo da im je bilo odjednom otkriveno, i navelo bi ih da ustuknu. Zato ga je Bog otkrivao vođama malo-pomalo, onoliko koliko je narod mogao da prihvati. Iz stoleća u stoleće, trebalo je da se, jedan za drugim, pojavljuju verni  radnici, koji će povesti narod putem reformi.“ – Elen G. Vajt, Velika borba, str. 103 (original).

„U drugom pismu, nekom svešteniku koji je postao učenik Jevanđelja, Hus s velikom poniznošću govori o svojim greškama, optužujući sebe ’da je nalazio zadovoljstvo u nošenju bogate odeće, i da je uzalud trošio sate na bezvredne zabave’. A onda je dodao ove dirljive preporuke: ’Neka slava Božja i spasenje duša zaokupe tvoje misli, a ne posedovanje crkvenih privilegija i imanja. Čuvaj se da ne ukrašavaš svoju kuću više nego svoju dušu; i iznad svega, staraj se o svojoj duhovnoj građevini. Budi pobožan i ponizan sa siromašnima, i ne troši svoje imanje na gozbe. Ukoliko ne budeš popravio svoj život i ne budeš se uzdržavao od suvišnoga, plašim se da ćeš biti surovo kažnjen, kao što sam i ja sam.’“ – Elen G. Vajt, Velika borba, str. 105, 106 (original).

**Pitanja za razgovor:**

`1. Kakva je to „rastuća svetlost“? Zašto Bog postepeno otkriva istinu? Kako se ti principi mogu primeniti na Božju crkvu danas?`

`2. Kakav odnos postoji između novootkrivenih istina i onih koje je Božji narod prethodno razumeo? Zašto nova svetlost nikad ne sme da protivreči staroj?`

`3. Gde god da živite, vaša kultura će zastupati vrednosti, ideje i moralne norme koje će na neki način doći u sukob sa onim što Biblija uči. Pošto prepoznate ta područja sukoba, šta mislite, kako biste vi lično, i svi mi kao crkva, mogli da se nosimo sa tim izazovima? Kako da ostanemo dobri građani, a da istovremeno ne podlegnemo onim izopačenim vrednostima koje naša kultura zastupa?`

`4. Kako pismo Jana Husa utiče na vaš način razmišljanja danas? Šta u tom pismu ostavlja najjači utisak na vas?`