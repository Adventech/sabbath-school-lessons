---
title:  Zastupanje istine
date:  20/04/2024
---

### Tekstovi za proučavanje u toku sedmice
Danilo 7,23-25; Otkrivenje 12,6.14; Juda 1,3.4; Otkrivenje 2,10; Dela 5,28-32; Psalmi 19,7-11; 1. Jovanova 5,11-13.

> <p>Tekst za pamćenje</p>
> „I kao što Mojsije podiže zmiju u pustinji, tako treba sin čovječij da se podigne, da nijedan koji ga vjeruje ne pogine, nego da ima život vječni“ (Jovan 3,14.15).

Savremeni turski grad Izmir je nekadašnja biblijska Smirna, koja se pominje u knjizi Otkrivenje. Taj drevni grad sa oko 100.000 stanovnika cvetao je krajem prvog i u drugom veku. Bio je to bogat grad i vatreno odan Rimu.

Svi stanovnici Smirne bili su obavezni da jedanput godišnje pale tamjan rimskim bogovima. Međutim, u drugom veku Smirna je očigledno imala i naprednu hrišćansku zajednicu, i mnogi nisu hteli tome da se povinuju. Polikarp, jedan od vođa u ranoj crkvi, umro je mučeničkom smrću na gradskom trgu u Smirni. Spaljen je na lomači, jer je odbio da izda svog Gospoda time što bi kadio pred rimskim bogovima. Kada su ga poslednji put pitali da se odrekne Hrista, stari čovek je odgovorio: „Osamdeset šest godina sam Mu služio i nikad mi nije učinio nažao. Pa kako bih mogao da pohulim na svog Cara koji me je spasao?“ 

Tokom vekova, mnogi muškarci i žene bili su spremni da se izlože mučeničkoj smrti radije nego da se odreknu svoje vere u Hrista. Njihova žrtva budi našu hrabrost. Priče o njihovoj posvećenosti Hristu obnavljaju naše lično predanje. Ove sedmice razmotrićemo neka biblijska načela koja su motivisala Valdenžane i kasnije reformatore, kao što su bili Hus i Jeronim, da ostanu verni Gospodu bez obzira na sve – čak i pod pretnjom smrti od strane iste one sile koja je ubila Polikarpa – Rima, ali sada u njegovoj papskoj fazi. 

**Proučite pouku za ovu sedmicu, koja se zasniva na poglavljima 4 – 6 knjige Velika borba, da biste se pripremili za subotu, 27. april.**