---
title:  Preko Crvenog mora  
date:  02/08/2025
---

### Tekstovi za proučavanje u toku sedmice
2. Mojsijeva 12,31-36; Jakov 2,17-20; 2. Mojsijeva 13,1-14,31; Jevrejima 11,22; 2. Mojsijeva 15,1-21; Otkrivenje 15,2-4.

> <p>Tekst za pamćenje</p>
> „A Mojsije reče narodu: ne bojte se, stanite pa gledajte kako će vas Gospod izbaviti danas; jer Misirce koje ste vidjeli danas, nećete ih nigda više vidjeti dovijeka. Gospod će se biti za vas, a vi ćete mučati“ (2. Mojsijeva 14,13. 14).

Izlazak iz Egipta je najdramatičnije i najslavnije iskustvo Božjeg naroda u Starom zavetu. Taj događaj je božanski obrazac koji pokazuje kako je Bog porazio neprijatelje Jevreja i pobedonosno ih doveo u Obećanu zemlju. To je takođe simbol spasenja i iskupljenja u Hristu.

S ljudske tačke gledišta, deca Izraelova nalazila su se u očaj­noj, čak nemogućoj situaciji – iz koje oni sami, sopstvenim snagama, nikako nisu mogli da se spasu. Da bi se ikako izbavili, bio je neophodan božanski čin. Isti je slučaj sa nama i sa grehom: sami po sebi, mi se nalazimo u beznadežnoj situaciji. Potrebno nam je nešto dramatičnije čak i od Izlaska iz Egipta. A to smo i dobili – Hristov krst i ono što je Hristos na njemu učinio za sve nas. 

Od Izraelovog odlaska iz zemlje Gesem, što se pominje u tekstu 2. Mojsijeva 12, do radosno otpevane Mojsijeve pesme, kao što vidimo u tekstu 2. Mojsijeva 15, nizali su se neverovatni događaji, događaji koji oduzimaju dah. Božji znaci, čuda i natprirodna dela izbavljenja predstavljaju vrhunac tih dešavanja.  

Ali čak ni to ne može da se uporedi sa onim što je Hristos učinio za nas na krstu, o čemu nam je drama opisana u 2. Mojsijevoj dala samo blagi nagoveštaj.

*Proučite pouku za ovu sedmicu da biste se pripremili za subotu, 9. avgust.*