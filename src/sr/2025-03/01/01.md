---
title:  Tlačenje – istorijska pozadina i rođenje Mojsija
date:  28/06/2025
---

### Tekstovi za proučavanje u toku sedmice

2\. Mojsijeva 1,1-22; 1. Mojsijeva 37,26-28; 1. Mojsijeva 39,2.21; Dela 7,6; Galatima 3,16.17; 2. Mojsijeva 2,1-25. 

> <p>Tekst za pamćenje</p>
> „Uzdisahu od nevolje sinovi Izrailjevi i vikahu; i vika njihova radi nevolje dođe do Boga. I Bog ču uzdisanje njihovo, i opomenu se Bog zavjeta svojega s Avramom, s Isakom i s Jakovom. I pogleda Bog na sinove Izrailjeve, i vidje ih“ (2. Mojsijeva 2,23-25). 

Druga knjiga Mojsijeva ima sličan ton kao mnogi izveštaji o potlačenima, zapostavljenima, progonjenima, eksploatisanima i obezvređenima. Zbog toga i danas ljudi koji se osećaju napušteno, zaboravljeno i zarobljeno mogu u njoj da nađu nadu, jer isti Bog koji je spasao Jevreje može da spase i njih.  

Druga knjiga Mojsijeva govori o egzistencijalnim životnim bitkama, o nepravdama i iskušenjima koji su deo ovog života. Svako može biti ohrabren izveštajima o Božjim intervencijama u korist svog napaćenog naroda. Bog čuje vapaj potlačenih, vidi njihove borbe, zapaža njihove suze i, u njihovoj agoniji, pritiče im u pomoć. 

Bog preuzima inicijativu da bi izbavio one koji se uzdaju u Njega. Mi jednostavno treba verom da prihvatimo ono što nam On pruža. Baš zbog toga bi trebalo proučavati 2. Knjigu Mojsijevu, jer  nas ona upućuje na ono što je Isus učinio za sve nas. To je knjiga o iskupljenju, izbavljenju i konačnom spasenju – što nam sve, na osnovu vere, pripada u Hristu Isusu i onome što je On obezbedio za nas. 

Usred nereda i tame, ako su naše oči uprte u Boga, možemo prepoznati Njegovo prisustvo, brigu i pomoć dok nas vodi ka večnoj „Obećanoj zemlji“. 

*Proučite pouku za ovu sedmicu da biste se pripremili za subotu, 5. jul.*