---
title:  Težak početak
date:  12/07/2025
---

### Tekstovi za proučavanje u toku sedmice
2. Mojsijeva 5,1-23; Otkrivenje 11,8; 2. Mojsijeva 6,1-13; Psalmi 73,23-26; 2. Korinćanima 6,16; 2. Mojsijeva 6,28-7,7. 

> <p>Tekst za pamćenje</p>
> „A poslije izide Mojsije i Aron pred Faraona, i rekoše mu: ovako veli Gospod Bog Izrailjev: pusti narod moj da mi praznuju praznik u pustinji. Ali Faraon reče: ko je Gospod da poslušam glas njegov i pustim Izrailja? Ne znam Gospoda, niti ću pustiti Izrailja“ (2. Mojsijeva 5,1.2).

Mnogi vernici misle da kad neko odluči da sledi Boga, on dalje u životu doživljava samo sreću, prosperitet i uspeh. Međutim, to nije obavezno tako, kao što i sama Biblija često pokazuje. Mogu se javiti mnoge prepreke, kao i nove teškoće. To može biti veoma frustrirajuće, i može pokrenuti teška pitanja na koja nema uvek lakog odgovora, ili, naizgled, uopšte nema odgovora. 

Oni koji veruju u Boga suočiće se sa brojnim iskušenjima. Međutim, kada smo istrajni, Bog donosi rešenja koja stižu pod Njegovim uslovima i u Njegovo vreme. Njegovi putevi mogu biti u suprotnosti sa našim očekivanjem brzih i trenutnih rešenja, ali moramo naučiti da se uzdamo u Njega bez obzira na sve. 

Dakle, tema za ovu sedmicu glasi: Mojsije i zapovest da izvede Božji narod iz Egipta – poziv od Boga koji nije mogao biti jasniji. I zaista, taj poziv je bio propraćen čudima, kao i činjenicom da je sam Bog govorio direktno Mojsiju i davao mu do znanja šta tačno očekuje od njega da uradi. 

Mojsiju mora da je bilo lakše zbog toga što je znao da ga Bog poziva, i da mu je čak dao i konkretan zadatak. Koliko je lakše uopšte moglo da mu bude? 

To je, dakle, trebalo da bude jednostavno, zar ne? 

Nastavite da čitate.

*Proučite pouku za ovu sedmicu da biste se pripremili za subotu, 19. jul.*