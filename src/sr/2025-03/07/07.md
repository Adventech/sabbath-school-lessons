---
title:  Za dalje proučavanje
date:  15/08/2025
---

U knjizi *Stvaranje, patrijarsi i proroci* od Elen G. Vajt pročitajte poglavlje pod naslovom „Od Crvenog mora do Sinaja“, str. 291-302 (original). 

Nedugo nakon incidenta sa vodom narod se suočio sa novom opasnošću (videti 2. Mojsijeva 17,8-16) – napalo ih je žestoko i ratoborno pleme, Amaličani. „Amaličanima nije bio nepoznat Božji karakter ili Njegova vlast, ali umesto da Ga se boje, oni su odlučili da prkose Njegovoj sili. Podsmevali su se Mojsijevim čudima pred Egipćanima i rugali se strahovanjima okolnih naroda. Zavetovali su se svojim bogovima da će uništiti Jevreje, tako da nijedan ne pobegne, i hvalisali se da Bog Izrailjev nema dovoljno snage da im se odupre. Izrailjci im nikada nisu pretili niti su ih oštetili. Zato je njihov napad bio potpuno neizazvan. Samo zato da bi pokazali mržnju i prezir prema Bogu, pokušali su da unište Njegov narod. Amaličani su već dugo bili drski grešnici i njihovi zločini su vikali ka Gospodu tražeći osvetu, ali ih je Njegova milost uporno pozivala na pokajanje; međutim, kada su se amalički ratnici bacili na umorne i nenaoružane izrailjske putnike, zapečatili su sudbinu svoga naroda.“ – Elen G. Vajt, *Stvaranje, patrijarsi i proroci*, str. 300 (original). 

**Pitanja za razgovor**

`1. Zadržite se više na toj ideji da je Jotor saznao za pravog Boga upravo na osnovu onoga što je Bog učinio za svoj narod. (Videti: 5. Mojsijeva 4,4-8.) Zašto taj princip važi i danas? Postavite pitanje sebi i svom razredu: Kakvu vrstu svedočanstva vaša crkva prikazuje svetu? Šta mi govorimo svetu o prirodi i karakteru našeg Boga? `

`2. Pročitajte ponovo stih 1. Korinćanima 10,4. Čemu bi to trebalo da nas nauči o staroj jeresi, u koju neki i danas veruju, a koja kaže da je starozavetni Bog osvetoljubiv, pun mržnje i nespreman da oprosti, za razliku od onoga što vidimo u Isusu? Kako nam taj stih otkriva zašto je to verovanje pogrešno?`

`3. Pročitajte ponovo šta je Elen G. Vajt napisala o tome kako su Amaličani dobili priliku da saznaju za pravog Boga. Uporedite njihov stav sa Jotorovim. Koje lekcije možemo naučiti o tome zašto je Bog izvršio sud ne samo nad njima, već i nad mnogim drugim plemenima u starom svetu, sa kojima je Izrael došao u dodir?`