---
title:  Za dalje proučavanje
date:  29/08/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Izrailj dobija zakon“, str. 310-314 (original).

Budući da živimo na teritoriji svog neprijatelja, nije nikakvo čudo što u realnom životu možemo biti povređeni njegovim veštim i obmanjujućim spletkama. Ko među nama nije upoznao bol i patnju, a sve to samo zbog greha i grešnog sveta u kom živimo? To je jednostavno deo našeg sadašnjeg života, nažalost. Međutim, Bog nam daje snagu da se izborimo s tim.  

„Spasitelj će nam poslati pomoć upravo u trenutku kada je najpotrebnija. Njegove stope utabale su put prema Nebu. Svaki trn koji je ranio našu nogu ranio je i Njegovu. Svaki krst koji smo bili pozvani da nosimo, On je poneo pre nas. Gospod dozvoljava sukobe da bi nam dušu pripremio za mir. Vreme velike nevolje su teško doba za Božji narod, ali to je i vreme u kome svaki iskreni vernik treba da podigne svoj pogled, da verom ugleda dugu obećanja koja se nadvija nad njim.“ – Elen G. Vajt, *Velika borba*, str. 633 (original). 

**Pitanja za razgovor**

`1. Ljudi se vekovima bore sa činjenicom da je Gospod isterao te paganske narode sa njihove zemlje, a u nekim slučajevima ih čak i istrebio. To je zaista uznemirujuće. Međutim, kako nam uviđanje da Božja ljubav mora da se ispolji i kroz pravdu, pomaže da verujemo kako je, čak i u tim dešavanjima, dolazila do izražaja i Njegova ljubav, a ne samo pravda?`

`2. Zadržite se malo više na toj činjenici da nam Isus, neposredno nakon svojih reči o tome kako treba da volimo druge, uključujući i svoje neprijatelje, pa čak i one koji nas mrze, kaže: „Budite vi dakle savršeni, kao što je savršen otac vaš nebeski” (Matej 5,48). Zašto je Isus tu zapovest izgovorio odmah posle tih drugih zapovesti. Šta nam On tu zapravo kaže o tome kako biti ne samo „savršen“, već savršen kao „otac vaš nebeski“?`

`3. Apostol Pavle je imao pozitivan i podupirući stav prema Božjem zakonu i njegovim ulogama, ali je bio protiv zloupotrebe zakona. Šta znači njegova izjava da „nijeste pod zakonom nego pod blagodaću“ (Rimljanima 6,14)? Na koje načine možemo zloupotrebiti zakon?`

`4. Koja je razlika između pravde i osvete? Da li su to potpuno različiti pojmovi ili samo različiti pojavni oblici iste zamisli? Kako znamo da naša želja za pravdom nije u stvari želja za osvetom?`