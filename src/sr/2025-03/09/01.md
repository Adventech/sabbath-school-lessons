---
title:  Život po zakonu
date:  23/08/2025
---

### Tekstovi za proučavanje u toku sedmice

2\. Mojsijeva 21,1-32; 2. Mojsijeva 22,16-23,33; 2. O carevima 19,35; Matej 5,38-48; Rimljanima 12,19; Matej 16,27.

> <p>Tekst za pamćenje</p>
> „I Gospod reče Mojsiju: ovako kaži sinovima Izrailjevim: vidjeli ste gdje vam s neba govorih. Ne gradite uza me bogova srebrnijeh, ni bogova zlatnijeh ne gradite sebi“ (2. Mojsijeva 20,22.23).

Bog je želeo da Njegov narod bude drugačiji od okolnih naroda. Želeo je da ih utvrdi kao posvećenu zajednicu vere koja će živeti pod Njegovim vođstvom i vlašću. Svako je trebalo da bude podređen Njegovom zakonu. Sudije je trebalo postaviti za sprovodioce zakona, a sveštenike da poučavaju o njemu. Roditelji su takođe igrali ključnu ulogu.  

U svakoj kulturi zakoni otkrivaju ideale, ciljeve, namere i karakter zakonodavca. Na primer, kada je faraon naredio da se svaka muška beba ubije, taj zakon je pokazao kakav je on – surov i zao. Nasuprot tome, ako bi neki car doneo zakon da svaki 18-ogodišnjak u carstvu bude nagrađan besplatnim visokim obrazovanjem, mnogi bi to smatrali dokazom careve velikodušnosti i želje da njegova zemlja napreduje.

Božji zakon otkriva Njega, to jest, Njegovu dobrotu, ljubav, pravednost, Njegove vrednosti i Njegovu uzdržanost prema zlu. Kao što je zakon svet i pravedan, tako je i Bog. Dok stvara prostor za izobilan život, zakon nas takođe štiti od opasnosti i nesreća. Poštovanje prema Bogu, prema drugima i prema životnim vrednostima bile su osnov Njegovog zakonodavnog sistema. 

*Proučite pouku za ovu sedmicu da biste se pripremili za subotu, 30. avgust.*