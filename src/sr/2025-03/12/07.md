---
title:  Za dalje proučavanje
date:  19/09/2025
---

U knjizi *Stvaranje, patrijarsi i proroci* od Elen G. Vajt pažljivo pročitajte deo poglavlja pod naslovom „Idolopoklonstvo u podnožju Sinaja“, str. 327-330 (original).

Jednog tmurnog dana otac i sin su posetili katedralu. Dok su posmatrali prozore sa vitražima koji su na prelep način prikazivali različite biblijske scene, sunce je odjednom zasijalo kroz ta oslikana stakla, obasjavajući ih blistavom svetlošću. Dečak je ushićeno pitao: „Tata, ko su ljudi na tim slikama?“ Otac nije mnogo znao o hrišćanstvu, Hristu i Njegovim učenicima, pa je kratko odgovorio: „Ti ljudi su hrišćani.“ Međutim, te blistave slike ostale se urezane u dečakovom umu. Jednog dana je njegova učiteljica postavila pitanje u razredu: „Deco, znate li ko su hrišćani?“ Ovaj dečak se setio tih sjajnih slika i odgovorio: „Ja znam! Hrišćani su ljudi koji svetle.“ U sličnom tonu, Isus je poručio svojim učenicima: „Tako da se svijetli vaše vidjelo pred ljudima, da vide vaša dobra djela, i slave oca vašega koji je na nebesima“ (Matej 5,16). Samo ljudi koji svetle mogu da budu nosioci promene.

**Pitanja za razgovor**

`1. „Ako bismo se ponizili pred Bogom, i bili ljubazni, učtivi, nežnog srca i sažaljivi, bilo bi stotinu obraćenja istini tamo gde je sada samo jedno.“ – Ellen G. White, *Testimonies for the Church*, tom 9, str. 189. Koja moćna poruka se tu nalazi za sve nas u pogledu toga kako naš karakter, naša dela i naši stavovi utiču na naše svedočenje?`

`2. Tekst 2. Mojsijeva 34,6.7 s pravom se naziva „Jovan 3,16 Starog zaveta“. Zašto?`

`3. Kako možete ljudima koji vas pitaju ko je vaš Bog objasniti lepotu Božjeg karaktera na osnovu Njegovog samootkrivenja u tekstu 2. Mojsijeva 34,6.7?`

`4. Razgovarajte u razredu o tome kako karakter i postupci ljudi koji se predstavljaju kao hrišćani utiču na njihov način života. Kakav uticaj su oni koji su ljubazni, milostivi, ponizni i skloni praštanju imali na vaše lično iskustvo? U isto vreme, kako su neljubazni, nepomirljivi i arogantni „hrišćani“ uticali na vaše hodanje sa Gospodom?`