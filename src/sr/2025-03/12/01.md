---
title:  „Molim te, pokaži mi slavu svoju“
date:  13/09/2025
---

### Tekstovi za proučavanje u toku sedmice
2. Mojsijeva 33,7-34,35; 5. Mojsijeva 18,15.18; Jovan 17,3; Rimljanima 2,4; Jovan 3,16; 2. Korinćanima 3,18.

> <p>Tekst za pamćenje</p>
> „Jer prolazeći Gospod ispred njega vikaše: Gospod, Gospod, Bog milostiv, žalostiv, spor na gnjev i obilan milosrđem i istinom. Koji čuva milost tisućama, prašta bezakonja i nepravde i grijehe, koji ne pravda krivoga, i pohodi grijehe otačke na sinovima i na unucima do trećega i četvrtoga koljena“ (2. Mojsijeva 34,6.7).

Svima nam je potrebno da rastemo u svom hodanju sa Bogom. Ako ne rastemo, mrtvi smo. Apostol Petar kaže: „Nego napreduj­te u blagodati i u poznanju Gospoda našega i spasa Isusa Hrista. Njemu slava i sad i u vječna vremena. Amin“ (2. Petrova 3,18). Mi moramo biti spremni da rastemo. Svakodnevno se nalazimo na Božjem univerzitetu, na kom nikad nećemo diplomirati, nego ćemo stalno biti u procesu  učenja. Ali u svakoj fazi rasta možemo biti savršeni, ako dopustimo Bogu da nas oblikuje u osobu kakva – po Njegovom pozivu, u Hristu – treba da budemo.

Setite se škole. Ako nauče da čitaju i broje do 100, prvaci dobijaju prelaznu ocenu, jer je njihovo znanje savršeno u toj fazi i na toj skali rasta. Međutim, ako bi se isti nivo znanja, i ništa više od toga, našao kod nekog srednjoškolca, to bi ukazivalo na kolosalnu grešku u njegovom obrazovanju. Slično je i sa našim rastom u blagodati i poznavanju Boga. U svakoj fazi našeg razvoja, možemo biti savršeni u svom domenu, kao što je Hristos savršen u svom.

Ove sedmice proučavamo kako je Mojsije, poznajući i sledeći Božja uputstva, rastao u svom hodanju sa Gospodom.  

*Proučite pouku za ovu sedmicu da biste se pripremili za subotu, 20. septembar.*