---
title:  Za dalje proučavanje
date:  11/07/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Mojsije“, str. 251-256 (original).

Dramatični poziv kod gorućeg grma verovatno je bio iskustvo koje je izazvalo najveći preobražaj u Mojsijevom životu. Sva ostala njegova visoka dostignuća u životu zavisila su od pozitivnog, poslušnog odgovora na Božji nalog da odvede Jevreje iz Egipta u Obećanu zemlju. 

Naravno, sada znamo kako je sve to na kraju ispalo. Međutim, stavite se u Mojsijev položaj u trenutku događaja kod gorućeg grma. Pobegao je iz Egipta da spase živu glavu. Tokom tih 40 godina, na scenu je stupila nova generacija Jevreja, od kojih su mnogi verovatno znali vrlo malo o njemu, ili je možda i to što su čuli i znali bilo pogrešno, provučeno kroz priče koje se s vremenom izvrću. *Pa ipak, sada ga je Bog pozivao da taj isti narod odvede iz tako moćne zemlje!?* Nije ni čudo što je u početku oklevao!

Da, bio je to izuzetno zahtevan zadatak, ali zamislite šta bi propustio da je rekao konačno „ne“ Bogu. Možda bi jednostavno nestao sa istorijske scene umesto da – silom Božjeg delovanja u njemu – doslovno stvara istoriju i postane jedan od najvećih i najuticajnijih ljudi ne samo u Bibliji, već u celom svetu.

**Pitanja za razgovor**

`1.	U mirnim godinama provedenim u pustinji, Mojsije je činio ono na šta ga je Bog pozvao – živeo je kao porodičan čovek, brinuo se o ovcama i, pod Božjim nadahnućem, napisao dve biblijske knjige, pre nego što je bio pozvan da bude veliki vođa Božjeg naroda. Čemu nas Mojsijevo iskustvo uči o našim dužnostima u životu?`

`2.	Moglo bi se reći da su, površno gledano, Mojsijevi izgovori, sami po sebi, bili prilično razumni, zar ne? Zašto bi mi ljudi verovali? Ko sam ja uopšte? Ne umem lepo da govorim. Kako nam taj događaj pomaže da naučimo da verujemo u to da je Bog u stanju da nas osposobi za ono što nas poziva da činimo? `

`3.	Zadržite se više na tvrdnji iznetoj u proučavanju od nedelje, u vezi s tim da je Mojsije autor 1. Knjige Mojsijeve, i na tome koliko je to delo važno za razumevanje svete istorije i plana spasenja. Zašto se moramo boriti protiv svakog pokušaja (a ima ih mnogo) da se autoritet te knjige oslabi, posebno negiranjem njene istorijske verodostojnosti, a naročito njenih prvih 11. poglavlja?`