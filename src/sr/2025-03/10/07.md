---
title:  Za dalje proučavanje
date:  05/09/2025
---

U knjizi *Stvaranje, patrijarsi i proroci* od Elen G. Vajt pročitajte poglavlje pod naslovom „Svetilište i službe u njemu“, str. 343-353 (original).

Svetilište je bilo posebno mesto na kom se vršilo pomirenje za ispoveđene grehe Božjeg naroda. Bilo je to mesto na kom je, zaista, čitav plan spasenja, i to detaljno, otkriven Izraelcima dok su bili u pustinji. Opravdanje, posvećenje i sud – sve se to učilo na tom mestu. Svaka životinjska žrtva upućivala je na Isusovu smrt, na oproštenje i, konačno, na brisanje greha. Takođe, pored žrtava, tu je bio i Božji zakon, merilo pravednosti.

„Božji zakon, koji je čuvan u kovegu, bio je veliko merilo pravednosti i suda. Taj Zakon je zahtevao smrt prekršitelja; ali, iznad Zakona nalazio se presto milosti, na kome se pokazivala božanska prisutnost i sa koga je, zaslugom službe pomirenja, pokajanom grešniku dolazilo pomilovanje. I tako su se, u Hristovom delu za naše otkupljenje, simbolički predstavljenom službom u Svetilištu, ’milost i istina’ srele, a ’pravda i mir’ poljubili (Psalam 85,10).“ – Elen G. Vajt, *Stvaranje, patrijarsi i proroci*, str. 349 (original).

**Pitanja za razgovor**

`1. Koliko puta ste rekli: „Sve što mi je Gospod rekao da radim, uradiću“? Koliko ste bili uspešni u tim svojim naporima? `

`2. Pred kraj Mojsijevog četrdesetodnevnog boravka sa Gospodom na gori Sinaj, Bog je naglasio da Izraelci moraju da svetkuju Njegovu Subotu, zato što će ona biti znak između Boga i njih da je Gospod taj koji ih posvećuje. Koju ulogu svetost i posvećenje imaju u držanju Subote?`

`3. Gospod je želeo da oni naprave svetilište da bi mogao, kao što je kazao: „Da među njima nastavam“. Kako je fascinantno što je to mesto bilo središte spasenja za Izrael. Upravo tu – u svetilištu, gde je Bog boravio među svojim narodom – plan spasenja se sprovodio u tipovima i senkama. Šta nam to govori o našoj potpunoj zavisnosti od Boga za spasenje? `

`4. Šta znači to da su putem krvi svi njihovi gresi bili unošeni u svetilište, Božju kuću? U kom smislu ta zadivljujuća istina odražava, makar i maglovito, šta je Isus učinio za nas na krstu i šta On sada radi za nas u nebeskom svetilištu?`