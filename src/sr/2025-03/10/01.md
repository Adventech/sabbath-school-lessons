---
title:  Zavet i nacrt svetilišta
date:  30/08/2025
---

### Tekstovi za proučavanje u toku sedmice

2\. Mojsijeva 24,1-18; 1. Korinćanima 11,23-29; 3. Mojsijeva 10,1.2; Jezekilj 36,26-28; 2. Mojsijeva 25,1-9; 2. Mojsijeva 31,1-18.

> <p>Tekst za pamćenje</p>
> „I dođe Mojsije, i kaza narodu sve riječi Gospodnje i sve zakone. I odgovori narod jednijem glasom i rekoše: činićemo sve što je rekao Gospod“ (2. Mojsijeva 24,3).

Kao njihov Bog, Stvoritelj i Iskupitelj, Gospod je želeo da bude sa svojim narodom i da boravi u njihovoj sredini. On nas je stvorio da budemo u bliskom zajedništvu s Njim. I kao što se smisleni odnosi sa drugim ljudima mogu izgraditi samo uz ulaganje vremena i truda, isto važi i za naš vertikalni odnos sa Bogom. To može biti iskustvo koje uzdiže i podupire rast, ali samo ako provodimo vreme s Njim. U praktičnom smislu, to podrazumeva proučavanje Njegove Reči (Bog nam govori), molitvu (otvaranje našeg srca Bogu), i svedočenje drugima o Hristovoj smrti, vaskrsenju i povratku (angažovanje u Božjoj misiji). Kako nas Bog bude blagosiljao, tako ćemo sve više postajati kanal blagoslova za druge.

Fokus bi trebalo da bude na Bogu, ne na nama (Jevrejima 12,1.2). Na osnovu povezanosti s Njim, Bog može da nas osposobi da sledimo Njegova učenja, što podrazumeva poslušnost Njegovoj Reči. Nije nikakvo čudo što su pripadnici generacije Hristovih sledbenika poslednjeg vremena opisani kao ljudi „koji drže zapovijesti Božije i vjeru Isusovu“ (Otkrivenje 14,12). 

To je zaista jednostavno: mi volimo Boga i poslušni smo Mu iz ljubavi. 

*Proučite pouku za ovu sedmicu da biste se pripremili za subotu, 6. septembar.*