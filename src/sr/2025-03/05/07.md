---
title:  Za dalje proučavanje
date:  01/08/2025
---

U knjizi *Stvaranje, patrijarsi i proroci* od Elen G. Vajt pročitajte poglavlje pod naslovom „Praznik Pashe“, str. 273-280 (original).

„Pasha je istovremeno trebalo da bude i uspomena i simbol, ne samo da unatrag pokazuje na izbavljenje iz Egipta, već i unapred na još veće izbavljenje koje će Hristos postići kada bude oslobodio svoj narod iz okova greha. Žrtveno jagnje je predstavljalo Božje Jagnje, koje je naša jedina nada za spasenje. Apostol kaže: Jer i Pasha naša zakla se za nas, Hristos! (1. Korinćanima 5,7) Nije bilo dovoljno da se pashalno jagnje samo zakolje, već su se njegovom krvlju morali poškropiti dovratnici; tako se i zasluge Hristove krvi moraju primeniti na nas. Mi moramo verovati, ne samo da je On umro za svet, već da je umro za nas kao pojedince. Zasluge Žrtve pomirenja moramo primeniti na sebe.“ – Elen G. Vajt, *Stvaranje, patrijarsi i proroci*, str. 277 (original).

Do današnjeg dana, religiozne jevrejske porodice širom sveta proslavljaju Pashu, Pesah. Oni imaju nešto što se zove „Pashalni Seder“ („Seder“ znači „red/uređenje“) tokom kojeg se prisećaju Izlas­ka, a onda uživaju u posebnom obroku kao porodica. Neverovatno je da se to održava, doslovno, od vremena Izlaska! Jedino sedmi dan, subota, koju religiozni Jevreji takođe svetkuju, seže još dalje u prošlost.

**Pitanja za razgovor**   

`1. Kako da razumemo Gospodnju „pravičnost“ prilikom ubijanja prvenaca, od kojih su mnogi svakako bili „nevini“? Kako to da uskladimo sa moćnom realnošću Božje ljubavi? Setite se, takođe, i Potopa. Kako to da razumemo? `

`2. Koji je smisao simboličke izjave da su vernici pokriveni Isusovom krvlju i da ih Njegova krv čisti od svakog bezakonja? `

`3. Pročitajte sledeće reči: „Hristovi sledbenici treba da steknu ovo Njegovo iskustvo. Oni treba da prime i prihvate Božju reč tako da ona postane pokretačka sila njihovog života i ponašanja. Hristovom silom oni se moraju preobraziti u Njegovo obličje, sa odsjajem božanskih osobina... Duh i delo Isusa Hrista moraju da postanu duh i delo Njegovih učenika.“ – Elen G. Vajt, *Stvaranje, patrijarsi i proroci*, str. 278 (original). Kako dopuštamo Hristu da u nama učini to što je tu napisano?`