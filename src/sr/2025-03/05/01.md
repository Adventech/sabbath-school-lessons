---
title:  Pasha
date:  26/07/2025
---

### Tekstovi za proučavanje u toku sedmice

2\. Mojsijeva 11,1-10; Mihej 6,8; 2. Mojsijeva 12,1-30; 1. Korinćanima 5,7; 2. Mojsijeva 13,14-16; Jevrejima 11,28.

> <p>Tekst za pamćenje</p>
> „I kad vam reku sinovi vaši: kakva vam je to služba? Recite: ovo je žrtva za prolazak Gospodnji, kad prođe kuće sinova Izrailjevih u Misiru ubijajući Misirce, a domove naše sačuva“ (2. Mojsijeva 12,26.27).

Deseto i poslednje zlo trebalo je uskoro da se obruši. Dato je poslednje upozorenje. Konačna odluka morala se doneti. To je zaista bilo pitanje života i smrti. Ne samo život pojedinca, već i dobrobit porodica i čitavog naroda bili su u pitanju. Faraon i njegovi zvaničnici biće odgovorni za sudbinu mnogih ljudi, bilo za život ili za smrt. Faraonov stav prema izraelskom živom Bogu odrediće ne samo njegovu budućnost, već i budućnost njegovog naroda.  

Kako se osećamo i šta radimo kada nas ozbiljnost situacije teško pritisne, i kad moramo da izaberemo svoj sledeći korak i svoj pravac, što je izbor koji može uveliko da utiče i na život mnogih drugih osim nas samih? 

Bog je više nego spreman da nam da mudrost, razumevanje i silu da učinimo ono što je ispravno (1. Korinćanima 1,30; Filibljanima 2,13). 

Problem je, međutim, u tome što mi, u svom tvrdokornom srcu, ne želimo uvek ono što je ispravno. Znamo šta je to, ali odbijamo da to učinimo. U izveštaju iz 2. Mojsijeve, odbijanje jednog čoveka da se potčini Bogu, čak i kad je bio suočen sa neoborivim dokazima, dovelo je do tragedije mnogih drugih osim njega samog, kao što se, uostalom, često dešava.

*Proučite pouku za ovu sedmicu da biste se pripremili za subotu, 2. avgust.*