---
title:  Za dalje proučavanje
date:  06/06/2025
---

U knjizi Stvaranje, patrijarsi i proroci od Elen G. Vajt pročitajte poglavlje pod naslovom „Potop“, str. 101, 102 (original).

„Poglavar sveštenički nije mogao da odbrani sebe ili svoj narod od sotoninih optužbi. Nije mogao da tvrdi da je Izrailj bez krivice. U prljavim haljinama, koje su simbolički predstavljale grehe naroda i koje je nosio kao narodni predstavnik, stajao je pred Anđelom, priznavao krivicu naroda i ukazivao na njegovo pokajanje i njegovu poniznost, oslanjao se na milost Otkupitelja koji oprašta grehe. U veri se pozivao na Božja obećanja...

Sotonine optužbe protiv onih koji traže Gospoda nisu izazvane njegovim nezadovoljstvom zbog njihovih greha. On uživa u manama njihovog karaktera, jer zna da samo u slučaju kada krše Božji zakon može da stekne vlast nad njima. Njegove optužbe su nadahnute jedino njegovim neprijateljstvom prema Hristu. Planom spasenja Isus lomi sotoninu moć nad ljudskim rodom, jer planom spasenja izbavlja duše iz njegove vlasti...

Čovek nije u stanju da se svojom snagom suoči s neprijateljevim napadima. U haljinama koje su uprljane grehom, svestan svoje krivice, on stoji pred Bogom. Ali Isus, naš Zastupnik, upućuje svoju delotvornu molbu u korist onih koji su svojim pokajanjem i verom predali svoje duše Njemu na čuvanje. On zastupa njihov slučaj i moćnim dokazom sa Golgote pobeđuje njihovog tužitelja. Njegova savršena poslušnost Božjem zakonu dala mu je svu vlast i na Nebu i na Zemlji, i On od svog Oca zahteva milost i pomirenje za grešnog čoveka.“ – Elen G. Vajt, *Istorija proroka i careva*, str. 583-586 (original).

**Pitanja za razgovor:**

`1. Isus je svojim učenicima rekao da su oni u svetu ali da nisu od sveta. (Videti: Jovan 15,19; Jovan 17,14-16.) Kako da uspostavimo ravnotežu između svoje odgovornosti da zadobijemo svet i potrebe da čuvamo „sebe neopoganjena od svijeta“? (Jakov 1,27).`

`2. Čemu nas Nojeva javna služba pre Potopa uči o tome kakva je naša uloga dok traje velika borba? U kom smislu i mi danas imamo istu ulogu?`

`3. Pre nego što dopusti da oganj sa neba proguta zle (kao u slučaju Sodoma), Bog će ih vaskrsnuti iz mrtvih i dopustiti sotoni da kratko vreme ponovo radi sa njima (Otkrivenje 20,7-9). Kojih razloga možete da se setite zašto je to neophodan poslednji korak pre nego što Bog sve dovede u red?`

`4. Dok razmatrate događaje koje smo proučavali ove sedmice, koja upozorenja nalazite za sopstveni život? Čemu vas ti događaji uče o nadi koju imate u Hristu?`