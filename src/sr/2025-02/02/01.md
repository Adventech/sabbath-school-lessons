---
title:  Temelj u 1. Mojsijevoj
date:  05/04/2025
---

### Tekstovi za proučavanje u toku sedmice

Isaija 40,7,8; 1. Mojsijeva 22,1-13; Jovan 3,16; Otkrivenje 5,5-10; 1. Korinćanima 15,15-19; Otkrivenje 12,1-9.

Jedan od ključnih problema u vezi sa savremenim tumačenjima biblijskih proročanstava, poput onih iz knjige Otkrivenje, ogleda se u tome što propuštaju da sagledaju drevne korene te knjige. Njen autor polazi od pretpostavke da čitaoci poznaju Stari zavet, i koristi pojmove koji bi njima bili i te kako bliski. Mada je korisno pretraživati celu Bibliju u potrazi za stihovima sličnim onima iz Otkrivenja koje proučavate, ima i ključnih tekstova koji bolje od drugih pripremaju teren za ra­zumevanje te knjige. To se posebno odnosi na 1. Knjigu Mojsijevu, koja otkriva na koji način je naš svet zapao u ovaj grešni haos. Skoro svaki ključni pojam pomenut u Otkrivenju pojavljuje se – u nekom obliku – u uvodnim poglavljima Biblije.

Ove sedmice, proučavaćemo pregršt krupnih pojmova u samoj srži Otkrivenja. Ima ih mnogo, tako da ćemo izabrati samo nekoliko da bismo ilustrovali presudno važan zaključak – kako razumevanje drevnih temelja Otkrivenja osposobljava proučavaoca da sagleda bezbrojne nijanse u tekstu, od kojih svaka može da nam pruži važne pouke o prirodi čovečanstva, Boga i sukoba koji se odvija u svemiru, pa samim tim i u našem životu.

*Proučite pouku za ovu sedmicu da biste se pripremili za subotu, 12. april.*