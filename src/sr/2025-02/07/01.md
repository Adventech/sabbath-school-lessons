---
title:  Osnov za proroštvo
date:  10/05/2025
---

### Tekstovi za proučavanje u toku sedmice

Isaija 6,6-8; 1. Mojsijeva 3,21-24; Jezekilj 1,4-14; Otkrivenje 4,1-11; 4. Mojsijeva 2,3-25; Isaija 14,12-14.

> <p>Tekst za pamćenje</p>
> „Potom čuh glas Gospodnji gdje reče: koga ću poslati? i ko će nam ići? A ja rekoh: evo mene, pošlji mene“ (Isaija 6,8).

Božje pravo da vlada svemirom zasniva se na Njegovom položaju kao Stvoritelja svega postojećeg (Otkrivenje 4,11), a takođe i na Njegovom karakteru. Upravo otkrivanjem Božjeg pravednog karaktera mi počinjemo da shvatamo kako i zašto su grešna ljudska bića izgubila Božju slavu (Rimljanima 3,23).

Ove sedmice ulazimo dublje u viziju prestone dvorane i razmatramo kako se ljudski rod odnosi prema svetom Bogu, i kako nas Hristova žrtva obnavlja i dovodi bliže prestolu. Bog planira da nas obnovi ne samo kao pojedince, već i kao ljudski rod, da bismo još jednom mogli da otkrijemo Njegovu slavu ostalim stvorenim bićima. Pretraživanjem ostatka Biblije, možemo naći važne ključeve koji nam pomažu da razumemo i počnemo da cenimo visoko zvanje koje je Bog poverio nama, grešnicima kojima je oprošteno i koji su iskupljeni.

Ljudska pobuna će, konačno i zauvek, biti završena. Štaviše, Božji karakter ljubavi, samoodricanja i samopožrtvovanja zasijaće još sjajnije nego što je predviđeno Njegovim prvobitnim planom za čovečanstvo. Mada Njegova namera nikad nije bila da ljudski rod padne u greh, Božji karakter ljubavi je, preko krsta, na izvanredan način otkriven pred svima.

*Proučite pouku za ovu sedmicu da biste se pripremili za subotu, 17. maj.*