---
title:  Bog među svojim narodom
date:  14/05/2025
---

Dok su sledili Božje prisustvo u vidu oblaka, Izraelci bi se zaustavili na svom putovanju za Obećanu zemlju, postavili bi svetilište (šator od sastanka), pa bi tek onda podizali svoje šatore oko njega – po tri plemena sa svake strane. Božja prisutnost bi se spustila u Svetinju nad svetinjama i tu bi boravila usred svog naroda.

**Postojalo je po jedno dominantno pleme sa svake od četiri strane svetilišta. Prema tekstu 4. Mojsijeva 2, ko su bila ta četiri glavna plemena?**

`4. Mojsijeva 2,3 (istok):`

`4. Mojsijeva 2,10 (jug):`

`4. Mojsijeva 2,18 (zapad):`

`4. Mojsijeva 2,25 (sever):`

Zapazite da je svako od dominantnih plemena razvijalo sopstvenu zastavu, da bi označili ko su. Mada Sveto pismo ne govori izričito šta se nalazilo na svakoj od tih zastava, postoji zanimljiva tradicija – donekle zasnovana na karakteristikama tih plemena, opisanih u poglavljima 1. Mojsijeva 49 i 5. Mojsijeva 33 – koja svakoj od četiri strane sveta dodeljuje jedno od ta četiri lica. „Prema rabinskoj tradiciji, Judina zastava nosila je sliku lava, Ruvimova sliku čoveka ili ljudske glave, Jefremova sliku vola, a Danova sliku orla, tako da su četiri živa bića ujedinjena u obličju heruvima koje je Jezekilj opisao, bila predstavljena na te četiri zastave.“ – Carl Friedrich Keil and Franz Delitzsch, *Commentary on the Old Testament*, vol. 1 (Peabody, MA: Hendrickson, 2011), p. 660.

Naravno, moguće je da tradicija preteruje, ali ipak je zanimljivo uporediti tu drevnu tradiciju sa biblijskim opisom Novog Jerusalima. Jer, javlja se zanimljiv obrazac – postoje kapije koje predstavljaju po tri plemena na svakoj od četiri strane grada (Otkrivenje 21,12.13).

Opisi izraelskog tabora i Novog Jerusalima naglašavaju jednu ključnu činjenicu – Bog namerava da privuče ljudski rod bliže svom prestolu. Knjiga Otkrivenje uči nas da „je njemu (Novom Jerusalimu) crkva Gospod Bog svedržitelj, i jagnje“ (Otkrivenje 21,22).

`Mi, naravno, ne živimo u izraelskom taboru. Ali na koje načine, u sopstvenom životu danas, možemo da se približimo mestu na kom je Bog prisutan?`