---
title:  Narodi – 1. deo
date:  19/04/2025
---

### Tekstovi za proučavanje u toku sedmice

1\. Mojsijeva 10,1-12; 1. Mojsijeva 12,1-9; 1. Samuilova 8,4-18; Matej 20,25-28; Otkrivenje 18,1-4.

> <p>Tekst za pamćenje</p>
> „I dade mu se vlast i slava i carstvo da mu služe svi narodi i plemena i jezici; vlast je njegova vlast vječna, koja neće proći, i carstvo se njegovo neće rasuti“ (Danilo 7,14).

Knjiga Otkrivenje nam ukazuje na Božja rešenja za naš pali svet. U njenim poslednjim poglavljima vidimo da je obnovljen pristup drvetu života, da je kletva skinuta i da smo mi ponovo primljeni u Božje prisustvo. Otkrivenje je, u izvesnom smislu, preokrenuto Postanje, zbog čega ta knjiga (1. Mojsijeva) ostaje važan ključ za razumevanje kako su problemi ovog sveta uopšte nastali i kako su se razvijali.

Jedno od ključnih pitanja i u Knjizi proroka Danila i u Otkrivenju je ljudska vlast nad ovim svetom, odnosno, niz ljudskih pokušaja da kontrolišu planetu koja s pravom pripada Bogu – Bogu koji će kad ova jeziva epizoda sa grehom i pobunom bude zauvek završena, konačno vladati po pravdi.

Veoma je dug proces koji vodi do tog trenutka i on obuhvata hiljade godina ljudskih eksperimenata sa samovlašću. Oni nikad nisu bili uspešni. Čak i oni koji su se pozivali na najviše ideale uvek bi se pokazali u velikoj meri nedostojnim, a često i sasvim nedostojnim, tih ideala. Najveći deo žalosne istorije čovečanstva tokom više milenijuma nije ništa drugo do niz izveštaja o tragedijama koje su ti propali sistemi navukli na nas. I to će se samo pogoršavati, sve dok se Božje „vječno carstvo“ (Danilo 7,27) konačno ne uspostavi.

*Proučite pouku za ovu sedmicu da biste se pripremili za subotu, 26. april.*