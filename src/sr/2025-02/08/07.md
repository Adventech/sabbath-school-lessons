---
title:  Za dalje proučavanje
date:  23/05/2025
---

„Davidovi psalmi prikazuju široku lepezu iskustava, od dubina svesne krivice i samoosuđivanja pa sve do najčvršće vere i najuzvišenije veze sa Bogom. Izveštaj o njegovom životu objavljuje da greh donosi samo sramotu i muku, ali i da Božja ljubav i milost mogu dopreti do najvećih dubina, da će vera uzdići pokajničku dušu i učiniti je posinjenim Božjim detetom. Od svih obećanja koje sadrži Njegova Reč, to je jedno od najsnažnijih svedočanstava o Božjoj vernosti, pravednosti i zavetnoj milosti...

’Zakleh se Davidu, sluzi svojemu... ruka će moja biti jednako s njim, i mišica moja krijepiće ga... istina je moja i milost moja s njim i u moje ime uzvisiće se rog njegov. Pružiću na more ruku njegovu, i na rijeke desnicu njegovu. On će me zvati: ti si otac moj, Bog moj i grad spasenja mojega. I ja ću ga učiniti prvencem, višim od careva zemaljskih. Dovijeka ću mu hraniti milost svoju, i zavjet je moj s njim vjeran. (Psalam 89,3-28).“ – Elen G. Vajt, *Stvaranje, patrijarsi i proroci*, str. 754, 755 (original).

**Pitanja za razgovor:**

`1. Ljudski rod se pokazao bedno neuspešnim u držanju svoje strane zaveta koji je Bog uspostavio sa nama. David, „čovek po Božjem srcu“, uprkos nekim krupnim greškama, bio je moćno upotrebljen da nam saopšti uslove našeg spasenja. U kom smislu David predstavlja Isusa, koji je savršeno održao Božji zavet u našu korist? I zašto je to što je Isus učinio u našu korist naša jedina nada?`

`2. Koje delove Psalama smatrate posebno korisnim i značajnim, jer odražavaju onu vrstu iskustava kroz koja ste i sami prošli?`

`3. Zašto se u Psalmima tako često pominje hram? Šta možemo naučiti iz Davidove ljubavi prema svetilištu? Kako nam to može pomoći da cenimo to što imamo u Isusu, našem nebeskom Prvosvešteniku „koji je s desne strane Bogu, i moli za nas“ (Rimljanima 8,34)? Zašto nam je, čak i kao iskupljenom narodu, potrebno da Hristos posreduje za nas na nebu?`

`4. U vezi sa navedenim odlomkom iz knjige Elen G. Vajt, kakvo je vaše lično iskustvo u tome – kako je Bog uzdigao vašu „pokajničku dušu“ i učinio je „posinjenim Božjim detetom“, nakon greha koji vam je doneo samo „sramotu i muku“?`