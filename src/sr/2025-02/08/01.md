---
title:  U Psalmima – 1. deo
date:  17/05/2025
---

### Tekstovi za proučavanje u toku sedmice

Jevrejima 9,11-15; Psalmi 122; Psalmi 15; Psalmi 24; 2. Mojsijeva 33,18-23; Psalmi 5 i Psalmi 51,7-15.

> <p>Tekst za pamćenje</p>
> „I vidjeh, i gle, jagnje stajaše na gori Sionskoj, i s njim sto i četrdeset i četiri hiljade, koji imahu ime oca njegova napisano na čelima svojima“ (Otkrivenje 14,1).

Kao adventisti sedmog dana, navikli smo da za simbolima iz Otkrivenja tragamo u Starom zavetu, da bismo ih lakše razumeli. A što se tiče narativa koji te simbole sadrže, daleko od toga da imamo samo jedan dobar izvor. Naprotiv, njih nalazimo u celom Starom zavetu.

Jedan posebno bogat izvor informacija je knjiga Psalama, zbirka svete poezije koja razmatra mnoga ljudska iskustva i moguće uzajamne odnose sa Bogom – u rasponu od potištenosti zbog greha i patnje do nesputane radosti zbog Božjeg prisustva i Njegovih ponovljenih obećanja u vezi sa oproštenjem i spasenjem.

Pažljivo čitanje Psalama iznosi detalje koji čine da knjiga Otkrivenje oživi, naročito Otkrivenje 14, poglavlje koje opisuje završno delo Božje crkve ostatka na zemlji. Božjem narodu poslednjeg vremena dat je isti zadatak kao i starom Izraelu – mi treba da budemo svetlost narodima, poslednji milostivi poziv svim ljudima da obožavaju i slušaju svog Tvorca.

Neki detalji navedeni u toj Božjoj pesmarici omogućavaju nam da na novi način razumemo i cenimo svoju ulogu u završnim trenucima zemaljske istorije.

*Proučite pouku za ovu sedmicu da biste se pripremili za subotu, 24. maj.*