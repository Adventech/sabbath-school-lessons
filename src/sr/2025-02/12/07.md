---
title:  Za dalje proučavanje
date:  20/06/2025
---

U knjizi *Velika borba* od Elen G. Vajt pročitajte poglavlje pod naslovom „Božji narod izbavljen“, str. 635-652 (original).

„Bog je tokom svih vremena delovao preko svetih anđela i pomagao svome narodu i izbavljao ga. Nebeska bića živo su učestvovala u ljudskom životu i poslovima. Anđeli su se pojavljivali u odeći koja je blistala kao munja, ili su dolazili odeveni u obično putničko ruho. Anđeli su pred Božje sluge izlazili u obliku ljudi. Odmarali su se u toku podnevnih sati pod hrastovima kao da su umorni. Prihvatali su gostoprimstvo u ljudskim domovima. Služili su kao vodiči putnicima koje je zatekla noć. Svojim rukama, palili su vatru na oltaru. Otvarali su tamnička vrata i oslobađali Božje sluge. Odeveni u nebesku odeću, došli su da odvale kamen sa Spasiteljevog groba.

Anđeli su često u ljudskom obliku prisustvovali skupovima pravednih, ali posećivali su i skupove bezakonika, kao što su dolazili u Sodom da načine izveštaj o njegovim stanovnicima, i da utvrde da li su prekoračili granice Božjeg strpljenja. Gospod voli da čini milost, i zbog nekolicine onih koji Mu stvarno služe, obuzdava katastrofe i produžava spokojstvo mnoštvu. Malo je onih, što greše protiv Boga, koji znaju da za svoj život duguju onom malom broju vernih koje su uživali da ismevaju i tlače!“ – Elen G. Vajt, *Velika borba*, str. 631, 632 (original).

**Pitanja za razgovor:**

`1. Pročitajte stih 2. Timotiju 1,7. Razgovarajte o pojedinostima proročanstava koje vas najviše zabrinjavaju. Kako da otresemo sa sebe duh straha i da nađemo Božju poruku nade, čak i u proročanstvima koja govore o progonstvu zbog naše vere?`

`2. U ovom trenutku nam je možda teško da shvatimo kako bi to Subota i nedelja mogle da postanu glavno sporno pritanje u završnim događajima, ali pogledajte kako brzo svet može da se promeni. Čemu bi to trebalo da nas nauči u vezi s tim da svoju veru ne treba zasnivati na tekućim događajima, koji mogu da se preokrenu u trenutku, već samo na Božjoj otkrivenoj Reči?`

`3. Razmislite o tekstu Danilo 2 (pa čak i Danilo 7). Sva ta carstva su došla i prošla tačno onako kao što je prorečeno. Danas, kad se osvrnemo na istoriju, možemo da vidimo da se to zaista dogodilo, baš kao što je prorečeno. Iz naše perspektive, samo još jedno carstvo treba da dođe. Koje je to carstvo i zašto možemo biti sigurni da će ono zaista doći, kao što je prorečeno?`