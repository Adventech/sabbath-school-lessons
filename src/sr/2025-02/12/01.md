---
title:  Nagoveštaji budućih događaja
date:  14/06/2025
---

### Tekstovi za proučavanje u toku sedmice

Danilo 2,31-45; Danilo 3,1-12.17.18; Otkrivenje 13,11-17; Rimljanima 1,18-25; Dela 12,1-17; Matej 12,9-14.

> <p>Tekst za pamćenje</p>
> „Jer nam Bog ne dade duha straha, nego sile i ljubavi i čistote“ (2. Timotiju 1,7).

Ove sedmice razmotrićemo još dva biblijska zapisa koji predskazuju događaje poslednjih dana na izvanredan način, do najsitnijih detalja.

Prvo, ispitaćemo izveštaj o Sedrahu, Misahu i Avdenagu, koji baca jasne aluzije na pitanja predočena u tekstu Otkrivenje 13. A onda ćemo se okrenuti ka Novom zavetu, gde vidimo da iskustva ranih hrišćana takođe mogu da nam pomognu da shvatimo šta treba da očekujemo između sadašnjeg trenutka i Hristovog povratka.

Oba primera naglašavaju izuzetnu hrabrost i pružaju ključeve za pronalaženje mira i pod najtežim okolnostima.

Isus je uvek iznova izgovarao reči poput: „Ne bojte se“, ili: „Zašto vas vaše misli uznemiravaju?“ Važno je imati na umu da je u fokusu proroštva Hristos i da, s obzirom na to, mi moramo biti u stanju da se držimo istih saveta kad budemo proživljavali ono što je najavljeno u opisima poslednjih trenutaka planete zemlje. „Da se ne plaši srce vaše“, govorio je On svojim učenicima, „vjerujte Boga, i mene vjerujte“ (Jovan 14,1).

Drugim rečima, da, događaji poslednjih dana biće uznemirujući i izazovni za one koji se trude da ostanu verni Bogu. Na kraju krajeva, mi na te događaje treba da gledamo sa nadom, a ne sa strahom.

*Proučite pouku za ovu sedmicu da biste se pripremili za subotu, 21. jun.*