---
title:  Slike iz bračnog života
date:  12/04/2025
---

### Tekstovi za proučavanje u toku sedmice

1\. Mojsijeva 2,23-25; Efescima 5,29-32; Jezekilj 16,4-14; Otkrivenje 18,1-4; 1. Mojsijeva 24,1-4; Otkrivenje 19,1-9.

> <p>Tekst za pamćenje</p>
> 1. Mojsijeva 2,23-25; Efescima 5,29-32; Jezekilj 16,4-14; Otkrivenje 18,1-4; 1. Mojsijeva 24,1-4; Otkrivenje 19,1-9.

Biblija je prepuna ljubavnih priča koje snažno otkrivaju pojedine aspekte spasenja i Božje ljubavi prema Njegovom narodu. Najintimniji od svih odnosa, brak, pokazao se kao škola u kojoj, ako dopustimo sebi da ga doživimo onako kako ga je Bog zamislio, možemo dobiti temeljne pouke o Njegovoj ljubavi prema nama, o našem odnosu prema Njemu i o tome koliko daleko je On bio spreman da ode kako bi nas iskupio.

Savremene zamisli o ljubavi i braku narušavaju našu sposobnost da cenimo ono čemu Bog pokušava da nas nauči preko bračnog zaveta. Mada je ljudska grešnost uveliko izopačila brak (kao i skoro sve drugo), on još uvek može da bude moćno sredstvo za otkrivanje istine, čak i proročke istine. Više od toga da nas samo usreći, brak bi trebalo da bude škola u kojoj učimo duboke lekcije o sebi i našem odnosu prema Bogu.

Ove sedmice istraživaćemo različite načine na koje Božja Reč govori o brakovima, kako dobrim tako i lošim. A onda možemo izvući pouke iz tih primera, da bismo bolje razumeli kako se Bog odnosi prema svom narodu, čak i kad ovaj ne ispunjava očekivanja. Takođe, možemo sagledati i neke istine o Božjoj ljubavi koje nam pomažu da bolje shvatimo događaje poslednjih dana.

*Proučite pouku za ovu sedmicu da biste se pripremili za subotu, 19. april.*