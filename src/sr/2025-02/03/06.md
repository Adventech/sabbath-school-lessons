---
title:  Bludnica je osuđena
date:  17/04/2025
---

`Pročitajte Otkrivenje 19,1-9. Dva događaja se slave istovremeno: propast bludnice i Hristovo venčanje sa svojom nevestom. Kako je moguće da oba ta događaja zapravo u isto vreme predstavljaju pokazatelje Božjeg pravednog, blagonaklonog karaktera?`

Neverstvo dolazi uz bolnu cenu, a posledice se prelivaju u živote dece i drugih ljudi. Čak i najstrpljiviji iznevereni supružnik može na kraju zaključiti da je nastupio trenutak posle kojeg nema povratka, posle kojeg se brak više ne može spasiti. Kada naš svet dospe u stanje tolike okorelosti srca da više neće biti pokajanja, neće više ni imati smisla produžavati istoriju i dopuštati da se neobuzdano širenje greha nastavi. I pored patnje za izgubljenima, oni koji su stradali u ovom grešnom svetu, moći će da slave što je tome najzad došao kraj – i što je svet obnovljen na način na koji ga je Bog prvobitno zamislio. Ovog puta niko se neće odmetati od Boga, jer smo na teži način naučili da je Bog bio u pravu u pogledu pustoši koja nastaje kao posledica odvojenosti od Njega.

`Pročitajte Otkrivenje 21,1-4. Šta slika braka ovde znači? Zašto ona toliko obećava i pruža tako puno nade? Šta nam uliva sigurnost u ispunjenje nade prikazane u tim stihovima?`

„Brak, zajednica za ceo život, simbol je zajedništva između Hrista i Njegove crkve. Duh koji Hristos ispoljava prema crkvi je duh koji muž i žena treba da ispoljavaju jedno prema drugom.“ – Ellen G. White, Testimonies for the Church, vol. 7, p. 46.

Hristos je pretrpeo nezamisliv bol kada Ga je ljudski rod odbacio i naklonost koja Njemu pripada ukazao drugim bogovima. A ipak, čak i tada, dao je sebe za nas i lično platio za naše preljube i neverstva da bismo, ako se pokajemo i odvratimo od njih, imali obećanje o večnom životu.

`Pročitajte tekst 1. Petrova 1,18.19. Šta nam je u tim stihovima rečeno, što nam pruža sigurnost u to da će kraj biti onakav kakav je oslikan u tekstu Otkrivenje 21,1-4?`