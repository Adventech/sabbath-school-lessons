---
title:  Razumevanje Žrtve
date:  03/05/2025
---

### Tekstovi za proučavanje u toku sedmice

Isaija 1,2-15; Jevrejima 10,3-10; 2. Mojsijeva 12,1-11; 1. Korinćanima 5,7; Agej 2,7-9; Isaija 6,1-5; Otkrivenje 4,7-11.

> <p>Tekst za pamćenje</p>
> „I pjevahu pjesmu novu govoreći: dostojan si da uzmeš knjigu, i da otvoriš pečate njezine; jer si se zaklao, i iskupio si nas Bogu krvlju svojom od svakoga koljena i jezika i naroda i plemena“ (Otkrivenje 5,9).

Kada mu je Isus prišao, Jovan Krstitelj je izjavio: „Gle, jagnje Božije koje uze na se grijehe svijeta!“ (Jovan 1,29). Bilo je to nepogrešivo pozivanje na ideju o životinjskim žrtvama, od kojih su sve upućivale na Hristovu zameničku smrt u korist čovečanstva.

U Bibliji ne možemo izbeći temu o životinjskim žrtvama. Ona se kao skerletna nit provlači duž njenih stranica i igra ključnu ulogu u velikom prizoru iz Otkrivenja, u kom je Jovan doveden u Božju prestonu dvoranu (Otkrivenje 4 i 5). Činjenica da se Isus pojavljuje u toj ključnoj sceni, pri čemu izgleda kao zaklano jagnje (Otkrivenje 5,6), predstavlja važan ključ za razumevanje čitave te proročke epizode.

Ove sedmice razmotrićemo neke od tema povezanih sa žrtvama, da bismo bolje razumeli Isusa, zaklano Jagnje, glavnog protagonistu scene u prestonoj dvorani. On je prihvaćen kao dostojan tamo gde niko drugi nije, i Njegova dostojnost mnogo govori o tome šta je Gospod zapravo činio kroz žrtveni sistem. Ona Ga otkriva kao Boga beskrajne ljubavi, koji je podneo najveću žrtvu, u činu kojem ćemo se mi i druga inteligentna bića u svemiru diviti kroz čitavu večnost.

*Proučite pouku za ovu sedmicu da biste se pripremili za subotu, 10. maj.*