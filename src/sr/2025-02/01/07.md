---
title:  Za dalje proučavanje
date:  04/04/2025
---

U knjizi *Velika borba* od Elen G. Vajt pročitajte poglavlje pod naslovom „Jedan američki reformator“, str. 319-324 (original).

„Propovednici i vernici su izjavljivali da su proročanstva iz Knjige proroka Danila i Otkrivenja neshvatljive tajne. Međutim, Hristos je svoje učenike lično podsetio na reči proroka Danila koje opisuju događaje njihovog vremena, i rekao: ’Koji čita da razume!’ (Matej 24,15) Primedba da je Otkrivenje tajanstveno i nerazumljivo, suproti se samom naslovu knjige: ’Otkrivenje Isusa Hrista koje dade njemu Bog da pokaže slugama svojim šta će skoro biti... *Blago* onome koji *čita* i onima koji *slušaju* reči proroštva i *drže* što je napisano u njemu, jer je vreme blizu’ (Otkrivenje 1,1-3)...

Suočen sa svedočanstvima Nadahnuća, kako se čovek usuđuje da tvrdi da je Otkrivenje tajna koju ljudski um ne može da shvati? To je otkrivena tajna, otvorena knjiga! Proučavanje Otkrivenja usmerava misli prema Danilovim proročanstvima, a obe knjige iznose najvažnije pouke, koje Bog upućuje ljudima, i koje se odnose na događaje koji će nastati na kraju istorije ovoga sveta.

Jovanu su bili otkriveni prizori koji imaju dubok i uzbudljiv značaj za iskustvo Crkve. On je video položaj, opasnosti, sukobe i konačno izbavljenje Božjeg naroda. Zapisao je završne poruke koje će ubrzati sazrevanje žetve zemaljske, bilo kao snopova koje će svesti u nebeske žitnice, ili pleve koja će biti uništena večnim ognjem. Otkrivene su mu teme od neizmerne važnosti, posebno za poslednju Crkvu, da bi oni koji će odbaciti zabludu i prihvatiti istinu mogli da znaju kakve im opasnosti i sukobi predstoje. Niko ne treba da ostane u tami neznanja kada je u pitanju sve ono što dolazi na Zemlju.“ – Elen G. Vajt, *Velika borba*, str. 341, 342 (original).

**Pitanja za razgovor:**

`1. U kom smislu proučavanje proročanstava može umnogome da uveća vašu veru? Koja su proročanstva – od kojih su neka napisana pre više hiljada godina, a tiču se događaja koji će se odigrati stotinama, ako ne i hiljadama godina kasnije – pomogla da se uveća vaše poverenje u Bibliju i, što je još važnije, u Boga koji ju je nadahnuo? Kako nam, na primer, 2. poglavlje Knjige proroka Danila pruža moćne i logične razloge za verovanje ne samo u to da Bog postoji, već i da On poznaje budućnost?`

`2. Kako da se na najbolji način zaštitimo od mnogih neuravnoteženih i proizvoljnih, spekulativnih pokušaja tumačenja proročanstava, ponekad čak i unutar naše crkve? Zašto se mora paziti da „sve kušajući dobro držite“ (1. Solunjanima 5,20)?`