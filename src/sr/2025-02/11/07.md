---
title:  Za dalje proučavanje
date:  13/06/2025
---

U knjizi *Stvaranje, patrijarsi i proroci* od Elen G. Vajt pročitajte poglavlje pod naslovom „Prvi vladar u Izrailju“, str. 605, 606 (original).

„Sotona će probuditi ogorčenje protiv manjine koja odbija da prihvati široko prihvaćene običaje i tradicije. Ljudi od ugleda i položaja pridružiće se bezakonicima i nasilnicima i dogovarati se protiv Božjeg naroda. Bogati, inteligentni i obrazovani složiće se da njegove pripadnike izlože preziru. Surovi vladari, sveštenici i vernici zaveriće se protiv njih. Glasom i perom, hvalisanjem, pretnjama, ismejavanjem, trudiće se da potkopaju njihovu veru. Lažnim opisima i ljutitim pozivima ljudi će potpaljivati strasti u narodu. Pošto neće moći da navedu ’Tako reče Gospod’, protiv branilaca biblijskog dana odmora, pribeći će nasilnim zakonskim merama da nadoknade taj nedostatak. Da bi osigurali svoju popularnost i sledbenike, zakonodavci će se pokoriti zahtevima za uvođenje zakona o nedelji. Međutim, oni koji se boje Boga ne mogu da prihvate ustanovu koja krši propise Dekaloga. Na tom bojnom polju vodiće se poslednja velika bitka u sukobu između istine i zablude. Nismo ostavljeni da budemo u nedoumici što se tiče njegovog ishoda. Danas, kao i u Jestirine i Mardohejeve dane, Gospod će odbraniti svoju istinu i svoj narod.“ – Elen G. Vajt, *Istorija proroka i careva*, str. 605, 606 (original).

**Pitanja za razgovor:**

`1. Šta mislite, zašto Bog dopušta da Njegov narod prolazi kroz teškoće? Kakav je smisao toga?`

`2. Kako se vernik priprema za bilo koju teškoću koja bi mogla da ga zadesi zbog odanosti Hristu? U čemu vidite nadu kad se nađete usred teških okolnosti?`

`3. Šta mislite, zašto smo skloni da se bavimo teškoćama koje proročanstva najavljuju i dopuštamo im da pomrače širu sliku koja prenosi dobre vesti?`

`4. Prijateljica dolazi kod vas nakon čitanja Otkrivenja, i kaže vam u poverenju da tu knjigu smatra „zastrašujućom“. Koji biste pristup upotrebili da joj pomognete da jasnije razume tu knjigu i nađe duševni mir?`

`5. Neko izjavi: „Nisam siguran da me Bog voli niti da me želi. Kad biste znali šta sam uradio, razumeli biste zašto.“ Kako biste mu odgovorili? Kako vam knjige o Ruti i Jestiri pomažu da nađete pravi pristup?`