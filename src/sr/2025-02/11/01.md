---
title:  Ruta i Jestira
date:  07/06/2025
---

### Tekstovi za proučavanje u toku sedmice

Ruta 1,1-5; Ruta 2,5-20; Jov 1,6-11; Matej 4,8.9; Jestira 3,1-14; Otkrivenje 12,14-17.

> <p>Tekst za pamćenje</p>
> „I kad car ugleda caricu Jestiru gdje stoji u trijemu, ona nađe milost pred njim, te car pruži prema Jestiri zlatnu palicu koja mu bješe u ruci, i Jestira pristupi i dotače se kraja od palice“ (Jestira 5,2).

Ove sedmice nastavljamo da proučavamo izveštaje koji nam pružaju predsliku događaja poslednjih dana. Koristeći dešavanja i ljude iz stvarnog života, Bog nam pomaže da sagledamo stvari iz Njegove perspektive, i da shvatimo kako da tumačimo proročanstva koja treba da se ostvare kasnije, a koja su nam data da osnaže našu veru.

Obratićemo pažnju na dve važne žene čije su životne priče dotakle srca bezbrojnih generacija – a to su Ruta i Jestira. Jedna od njih je obespravljena udovica koja nalazi nadu nakon što upozna ljubaznog Voza, svog rođaka i iskupitelja. Njihov brak je postao omiljena ljubavna priča među hrišćanima zbog načina na koji odražava Hristovu ljubav prema nama. Druga je mlada devojka koja živi u stranoj zemlji u trenutku kada saznaje za zaveru da se njen narod uništi, a onda biva prosto izgurana na glavnu pozornicu u drami za njegovo spasenje.

U proročanstvu, naravno, žena je moćan simbol Božje crkve, koji baca mnogo svetla na to kako Bog gleda na svoj narod. Pogledajmo zato biblijske izveštaje o te dve žene, čije su životne prilike ovekovečene u Božjoj Reči, i potrudimo se da izvučemo neke pouke iz njihovih iskustava.

*Proučite pouku za ovu sedmicu da biste se pripremili za subotu, 14. jun.*