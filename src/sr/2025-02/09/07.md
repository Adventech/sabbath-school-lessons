---
title:  Za dalje proučavanje
date:  30/05/2025
---

Pročitajte sledeće tekstove: Psalmi 133; Dela 1,4-9 i Otkrivenje 5,4-7.

„U vremenima patrijaraha uticaj Svetoga Duha često se pokazivao na vrlo očigledan način, ali nikada u svoj svojoj veličini. Sada, poslušavši Spasiteljeve reči, učenici su se molili za taj dar, dok je Hristos na nebu dodavao svoje posredovanje. Zatražio je dar Duha da bi Ga mogao izliti na svoje učenike.“ – Elen G. Vajt, *Apostolska crkva – Hristovim tragom*, str. 37 (original).

Učenicima je naloženo da svedoče o Hristu „tja do kraja zemlje“ (Dela 1,8), čime je trebalo da se oglasi Hristov povratak (Matej 24,14). Mi treba da nastavimo to što su oni započeli.

Kada nam je Hristos kazao da odnesemo evanđelje celom svetu, On nas nije ostavio da sami smislimo kako bi to moglo da se uradi. Tim poslom se upravlja iz nebeskog svetilišta. Naše delo je blisko povezano sa Hristom – On nas vodi i osnažuje. To je Njegovo delo, a ne naše – od nas se samo traži da sledimo Njegovo vođstvo. Zapazićete kako su se stvari odvijale u slučaju Izraela – Bog ih je pozivao da slede Njegova uputstva, a onda je činio da se nemoguće desi. Duh već deluje na srca naših bližnjih, a od nas se traži da budemo tu kad nastupi trenutak odluke, da bismo mogli da ih pozovemo da se pridruže Božjem narodu dok on stoji sa Jagnjetom na Sionu. Ne treba da smišljamo nova sredstva i metode, jer taj posao nikad nije bio naša odgovornost.

**Pitanja za razgovor:**

`1. Ima mnogo nedosegnutih ljudi, iako se poruke tri anđela objavljuju po celom svetu. Razgovarajte u razredu kako bismo mi kao crkva mogli bolje da izvršimo zadatak za koji Hristos želi da nas upotrebi. Kako da naučimo da ne očajavamo iako je istina da mnogi ljudi još uvek nisu čuli te istine za poslednje vreme?`

`2. U tekstu Otkrivenje 5, Jovan prisustvuje predaji zapečaćenog svitka Jagnjetu zato što je dostojno. Kada se pečati na svitku slome, u tekstu Otkrivenje 6 vidimo istoriju novozavetne crkve, koja je tako jasno prorečena sve do kraja vremena. Na osnovu tog opisa, šta možemo saznati o načinu na koji Bog namerava da dovrši delo?`

`3. Koje sadašnje događaje vidimo u svetu, koji bi lako mogli da dovedu do onoga što znamo da dolazi na osnovu 13. i 14. poglavlja Otkrivenja? Koje prepreke još preostaju?`