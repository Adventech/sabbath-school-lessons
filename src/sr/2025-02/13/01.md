---
title:  Slike kraja
date:  21/06/2025
---

### Tekstovi za proučavanje u toku sedmice

Matej 12,38-42; Jona 3,5-10; Otkrivenje 18,4; Danilo 5,1-31; Otkrivenje 16,12-19; 2. Dnevnika 36,22.23.

> <p>Tekst za pamćenje</p>
> „A on im reče: Jevrejin sam, i bojim se Gospoda Boga nebeskoga, koji je stvorio more i suhu zemlju“ (Jona 1,9).

Ove sedmice bacićemo poslednji pogled na izveštaje koji nam pomažu da jasnije sagledamo događaje poslednjih dana. Ovog puta razmotrićemo Joninu misiju u Ninivi, pad Vavilona i uspon Kira, persijskog cara koji je oslobodio Božji narod i omogućio mu da se vrati u obećanu zemlju.

Kao što je slučaj i sa ostalim izveštajima koje smo ispitali, ovi istorijski događaji imali su dubok smisao za svaku generaciju. Ali osim toga, oni su posebno bitni za poslednje generacije koje žive neposredno pre Hristovog povratka. Naime, iz tih istorijskih izveštaja možemo izvući različite elemente koji nam pomažu da bolje razumemo ono što nazivamo „sadašnjom istinom“.

U isto vreme, moramo imati na umu nešto što važi za sve ove događaje koji se, po svemu sudeći, mogu smatrati predslikama dešavanja poslednjih dana – moramo voditi računa da sagledavamo šire teme i aluzije, a ne da raščlanjujemo svaki detalj do tačke stvaranja proročkih apsurda. Kao što je slučaj sa Isusovim parabolama, trebalo bi da tražimo glavne poruke i principe. Ne treba da „cedimo“ svaki detalj u nadi da ćemo naći neke skrivene istine. Umesto toga, trebalo bi da tražimo osnovne konture i principe, jer na osnovu njih možemo otkriti elemente bitne za poslednje dane.

*Proučite pouku za ovu sedmicu da biste se pripremili za subotu, 28. jun.*