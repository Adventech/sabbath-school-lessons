---
title:  Za dalje proučavanje
date:  27/06/2025
---

U knjizi *Istorija proroka i careva* od Elen G. Vajt pročitajte deo poglavlja pod naslovom „Nevidljivi stražar“, od 535. do 538. strane originala.

„Svaki narod koji se pojavio na pozornici događaja dobio je dozvolu da zauzme svoje mesto na Zemlji da bi se pokazalo hoće li ispuniti namere Stražara i Sveca. Proročanstvo je opisalo pojavljivanje i napredovanje velikih svetskih imperija – Vavilona, Medo-Persije, Grčke i Rima. Sa svakom od njih, kao i sa narodima manje moći, istorija se ponavljala. Sve one imale su svoje vreme probe; sve su promašile cilj, slava im je izbledela i moći im je nestalo.

Iako su narodi odbacivali Božja načela i tako izazivali svoju propast, božanska, svemoćna namera nezadrživo se ostvarivala tokom vekova.“ – Elen G. Vajt, *Istorija proroka i careva*, str. 535 (original).

U 18. poglavlju svoje knjige prorok Jeremija posmatra grnčara kako radi ono što je posao grnčara – oblikuje i vaja šta god da je to što hoće da napravi. I upravo tu sliku, grnčara koji oblikuje glinu, Bog koristi da bi objasnio uslovljenost u biblijskom proroštvu. A da bi bio siguran da ćemo Ga ispravno razumeti, Gospod progovara preko Jeremije, i kaže: „Kad bih rekao za narod i za carstvo da ga istrijebim i razorim i zatrem; ako se obrati narod oda zla, za koje bih rekao, i meni će biti žao sa zla, koje mišljah da mu učinim. A kad bih rekao za narod i za carstvo da ga sazidam i nasadim; ako učini što je zlo preda mnom ne slušajući glasa mojega, i meni će biti žao dobra koje rekoh da mu učinim“ (Jeremija 18,7-10).

**Pitanja za razgovor:**

`1. Razmislite o Isusovoj izjavi da će Niniva bolje proći na sudu nego Božji narod koji se udaljio od istine. (Videti: Matej 12,39-42.) Koju pouku može Božja crkva da izvuče iz tog upozorenja?`

`2. Zapazite izjavu Elen G. Vajt da se sa svakom sledećom imperijom „istorija... ponavljala“ – Elen G. Vajt, *Istorija proroka i careva*, str. 535 (original). Šta vidite kao zajedničku nit među svim carstvima nabrojanim u proročanstvu? Na koje načine su ona sledila isti proročki put? U kom smislu i naš današnji svet ide za njima?`

`3. Razmislite o ideji da često nije um, intelekt, to što ljude sprečava da veruju, već upravo srce. Kako bi to saznanje moglo da utiče na vaš način svedočenja drugima?`