---
title:  Obasjani plamenom Božje slave
date:  17/06/2023
---

### Tekstovi za proučavanje u toku sedmice
1. Solunjanima 5,1-6; Jovan 8,32; Otkrivenje 18,1; Otkrivenje 4,11; 2. Mojsijeva 33,18.19; Otkrivenje 5,6.12; Otkrivenje 13,8.

> <p>Tekst za pamćenje</p>
> „I poslije ovoga vidjeh drugoga anđela gdje silazi s neba, koji imaše oblast veliku; i zemlja se zasvijetli od slave njegove“ (Otkrivenje 18,1).

Pre ili kasnije, završni događaji će se odigrati. Kada tačno, i na koji tačno način – nije nam rečeno. Ali rečeno nam je dovoljno. Biće doneta neka vrsta zakona koja će nametati svetkovanje nedelje umesto držanja četvrte zapovesti. Otkrivenje nas upoznaje sa ključnim spornim pitanjima koja su u igri i sa ključnim igračima koji su u to umešani, iznoseći, u opštim crtama, šta će se događati kada umesto da se poklone Onome „koji je stvorio nebo i zemlju i more i izvore vodene“ (Otkrivenje 14,7), ljudi – svi oni „kojima imena nijesu zapisana u životnoj knjizi jagnjeta, koje je zaklano od postanja svijeta“ (Otkrivenje 13,8) – odluče da se klanjaju zveri i njenoj ikoni. Drugim rečima, imena onih koji su izabrali da slede Gospoda Isusa Hrista i da se povinuju Njegovim zapovestima – ostaće zapisana u knjizi života. A koliko je bolje biti na Božjoj listi nego u ljudskim analima!

Bog je podigao Crkvu adventista sedmog dana da tu poruku objavi svetu. S tim u vezi, potrebno je da se i mi sami obratimo ka istini kakva je u Isusu, da budemo preobraženi i obnovljeni „večnim evanđeljem“ iz teksta Otkrivenje 14,6, u čijem je središtu Hristova smrt za nas, kao potvrda našeg spasenja u Njemu.