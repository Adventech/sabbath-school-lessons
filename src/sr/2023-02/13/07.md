---
title:  Za dalje proučavanje
date:  23/06/2023
---

„Božje sluge, lica ozarenih svetim posvećenjem, žuriće od mesta do mesta da objave vest sa Neba. Hiljade glasova, po celoj Zemlji, objavljivaće opomenu. Događaće se čuda, bolesnici će ozdravljati, a znaci i velika čuda pratiće vernike. Sotona će, takođe, delovati i činiti lažna čuda, učiniće da i oganj s neba padne na zemlju pred ljudima (Otkrivenje 13,13). Stanovnici Zemlje na ovaj način biće prisiljeni da se opredele.

Vest će biti objavljivana ne toliko snagom dokaza, koliko snagom dubokog osvedočenja Božjim Duhom. Dokazi su već bili predstavljeni. Seme je već bilo posejano, a sada treba da proklija i donese rod. Literatura koju su evanđeoski radnici rasprostranili izvršila je svoj uticaj, ali su mnogi, na koje je istina ostavila dubok utisak, bili sprečeni da je potpuno shvate ili da je poslušaju. Međutim, zraci svetlosti sada svuda prodiru, i istina je otkrivena i postala jasna, a iskrena Božja deca kidaju veze koje su ih sputavale. Ni porodične veze, ni odnosi u crkvi – više ništa nije dovoljno snažno da ih zadrži. Istina im je dragocenija od svega ostalog. Uprkos silama koje su se svrstale protiv istine, veliko mnoštvo ljudi i žena prelazi na Gospodnju stranu.“ – Elen G. Vajt, _Velika borba_, str. 612 (original).

**Pitanja za razgovor:**

`1. Elen Vajt tvrdi da je poruka o opravdanju verom „neosporno vest trećeg anđela“. – Evangelizam, str. 190 (original). Šta to znači? Kakve veze ima opravdanje verom sa porukama tri anđela?`

`2. Pročitajte ponovo stih Otkrivenje 14,12. U čemu se sastoji razlika između držanja Božjih zapovesti i legalizma? Kada poslušnost postaje legalizam? U kom smislu čak i neko ko ne drži Božje zapovesti ipak može biti legalista?`

`3. Šta bismo mogli da odgovorimo onima koji nas kritikuju zato što objavljujemo istinu o svirepim zverima i strašnim upozorenjima iz knjige Otkrivenje? Osim očiglednog odgovora, a to je da o njima govorimo zato što se oni, eto, pominju u toj knjizi, koje biste još odgovore mogli da im date?`

`4. Razgovarajte u razredu o aktuelnim svetskim zbivanjima. Šta ste zapazili da se dešava, što bi lako moglo da nas uvede u završne događaje? Kako da zauzmemo uravnotežen stav, i da se, iako smo svesni vremena u kom živimo, ne upuštamo u jalova nagađanja o onome što nam još uvek nije otkriveno?`