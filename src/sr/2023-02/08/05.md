---
title:  Stvaranje, Cubota i vreme kraja 
date:  17/05/2023
---

Velika borba, koja je otpočela na nebu pre više milenijuma, vodi se oko pitanja Božje vlasti. Taj izazov je ostao isti do danas.

Pročitajte Otkrivenje 14,7.9.12. Rezimirajte ove stihove tako što ćete dopuniti rečenice u redovima ispod.

Otkrivenje 14,7 je poziv da

Otkrivenje 14,9 je svečan poziv da ne

Otkrivenje 14,12 opisuje narod koji

Ti stihovi jasno pokazuju da bogosluženje predstavlja centralno pitanje u sukobu između dobra i zla, Hrista i sotone, na kraju vremena. Da li se klanjamo Stvoritelju ili zveri? A budući da Stvaranje čini osnov svih naših verovanja (na kraju krajeva, koje naše verovanje bi imalo smisla kada Bog ne bi bio naš Stvoritelj?), Subota kao sedmi dan – ugrađena u sam izveštaj o Stvaranju (1. Mojsijeva 2,1-3) – stoji kao večni i nepromenljivi znak tog Stva­ranja. To je najosnovniji simbol najosnovnijeg učenja. Jedino što je osnovnije od toga je sam Bog.

Prema tome, uzurpirati sedmi dan, Subotu, znači uzurpirati Gospodnji autoritet na najvišem mogućem nivou – Njegov autoritet kao Stvoritelja. To znači sam stati iza svega i iščupati taj autoritet iz korena. U suštini, to predstavlja pokušaj da se zauzme mesto samog Boga (2. Solunjanima 2,4).

Naravno, najvažnije pitanje poslednjeg vremena je naša ljubav prema Isusu i naša odanost Njemu. A prema Bibliji, ta ljubav se izražava poslušnošću prema zapovestima (1. Jovanova 5,3; Otkrivenje 14,12) – pri čemu jedino zapovest o Suboti stoji iza svega, jer samo ona ukazuje na Boga kao Stvoritelja (2. Mojsijeva 20,8-11). Nije ni čudo što će ona biti spoljašnji simbol konačnog razgraničenja između ljudi koji se klanjaju Gospodu i onih koji se klanjaju zveri (Otkrivenje 14,11.12). S obzirom na to koliko je Subota temeljno važna za sve ostalo, teško je i zamisliti da bi konačno pitanje u vezi sa obožavanjem Stvoritelja moglo da se odnosi na bilo šta drugo.

`Mnogi ljudi tvrde da nije bitno koji dan svetkujemo kao dan odmora, sve dok ga svetkujemo. Kako da na taj argument odgovorimo pomoću Biblije?`