---
title:  Za dalje proučavanje
date:  19/05/2023
---

„Ono što se navodi kao razlog… da se poklonimo Bogu jeste to što je On Stvoritelj. U nebeskoj liturgiji, stanovnici neba iznose tu ideju na veoma sažet način: „Jer si ti sazdao sve“ (Otkrivenje 4,11). Na zemlji Božje stvaranje treba naglašavati što je više moguće, pa anđeo kaže: „Poklonite se onome koji je stvorio nebo i zemlju i more i izvore vodene“ (Otkrivenje 14,7). Ispravno se primećuje da anđeo tu govori jezikom četvrte zapovesti da bi opravdao poziv na klanjanje Bogu (2. Mojsijeva 20,11)...

Unutar Dekaloga zapovest o Suboti zauzima mesto njegovog pečata, u smislu da otkriva ko je Bog – Stvoritelj; određuje teritoriju nad kojom On vlada – sve što je stvorio; i ukazuje na Njegovo pravo da vlada – jer je On sve stvorio. Da bi uspela u svojim naumima, aždaja bi morala nekako da skloni u stranu taj spomenik.“ – Ángel Manuel Rodríguez, „The Closing of the Cosmic Conflict: Role of the Three Angels’ Messages“, pp. 40, 41.

**Pitanja za razgovor:**

`1. Na koji način poruka o Suboti odgovara na velika životna pitanja, poput onih: odakle potičem, zašto sam ovde i kakva je moja večna sudbina?`

`2. Bavite se u mislima čudom Stvaranja. Zamislite se nad čudom našeg postojanja u ovom nepreglednom svemiru. Čemu bi trebalo da nas nauči činjenica da nam vrhunski spomenik tog stvaranja – Subota – dolazi (umesto da mi idemo njoj) svake sedmice bez izuzetka, kad je reč o važnosti doktrine o stvaranju?`

`3. Kako gledate na sukob oko bogosluženja opisan u nadahnutim izveštajima koje nalazimo u 3. i 6. poglavlju Knjige proroka Danila ? Šta vidimo u tim izveštajima što nam može pomoći da se pripremimo i da predvidimo s kakvim izazovom će se Božji verni narod suočiti tokom krize u vezi sa „žigom zveri“?`

`4. Kako nekome ko veruje u milione, čak i milijarde godina evolucije kao sredstva stvaranja, ukazati na iracionalnost svetkovanja Subote kao sedmog dana u spomen na takvu vrstu stvaranja?`