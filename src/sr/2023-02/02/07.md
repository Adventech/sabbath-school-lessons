---
title:  Za dalje proučavanje
date:  07/04/2023
---

„Zakon naše intelektualne i duhovne prirode je da se menjamo posmatranjem. Um se postepeno prilagođava temama kojima mu je dopušteno da se bavi. On postaje obuzet onim što je navikao da voli i poštuje. Čovek se nikad neće uzdići iznad svog merila neporočnosti, dobrote i istine. Ako je sopstveno ’ja’ njegov najviši ideal, on nikad neće postići ništa uzvišenije. Naprotiv, stalno će tonuti sve dublje i dublje. Jedino Božja blagodat ima moć da uzdigne čoveka. Prepušten samome sebi, on neminovno nazaduje.“ – Elen G. Vajt, _Velika borba_, str. 555 (original).

Suptilno, postepeno, u početku gotovo neprimetno, naš karakter i naša ličnost menjaju se na osnovu semena kojim zasejavamo svoj um. Posejte dobro seme i donećete dobre plodove. Posejte zlo seme ovog sveta, i u vašem karakteru će se ispoljiti plodovi ovog sveta. Ako sejemo ravnodušnost prema Bogu, duhovnim vrednostima i prioritetima, onda u svom duhovnom životu žanjemo plodove ravnodušnosti – apatiju, duhovno samozadovoljstvo i frustraciju. Zato oni koji misle: _Znam da će jednog dana doći konačno progonstvo, „žig zveri“ i tako to, pa kad to dođe, onda ću se sabrati_ – biraju veoma opasan put.  Bog nas poziva da Mu sada, u ovom trenutku, predamo svoj život. Što duže neko odlaže da se odazove Svetom Duhu, to njegova duša postaje tvrđa prema Božjim podsticajima, a spremnija da nasedne na laži zloga i poveruje u njih.

**Pitanja za razgovor:**

`1. Kakav odnos postoji između spasenja blagodaću i rastenja u blagodati, u kontekstu stihova Otkrivenje 14,14-20 i načela žetve?`

`2. Razgovarajte o elementima neophodnim za rast biljaka i uporedite to s našim duhovnim rastenjem. Koje sličnosti postoje? Odnosno, šta možemo naučiti iz načina na koji biljke rastu, što bismo mogli da primenimo u sopstvenom životu?`

`3. Postoji li razlika između snage volje i naše Bogom dane sposobnosti da slobodno odlučujemo? Zašto je razumevanje te razlike važno za hrišćanina koji raste?`

`4. Zašto naziv „Sin čovečji“ predstavlja takvo ohrabrenje dok razmišljamo o sudnjem času, iščekujujući Hristov drugi dolazak? Zašto je utešno znati da se jedan Čovek, jedno ljudsko Biće, nalazi tamo gore i zastupa nas na sudu?`