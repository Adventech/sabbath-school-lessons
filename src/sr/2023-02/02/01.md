---
title:  Sudbinski trenutak
date:  01/04/2023
---

### Tekstovi za proučavanje u toku sedmice
Matej 24,14; Otkrivenje 14,14-20; Matej 16,27; Dela 1,9-11; Marko 4,26-29; Otkrivenje 16,1.

> <p>Tekst za pamćenje</p>
> „I vidjeh, i gle, oblak bijel, i na oblaku sjeđaše kao sin čovječij, i imaše na glavi svojoj krunu zlatnu, i u ruci svojoj srp oštar. I drugi anđeo iziđe iz crkve vičući velikijem glasom onome što sjedi na oblaku: zamahni srpom svojijem i žnji, jer dođe vrijeme da se žnje, jer se osuši žito zemaljsko“ (Otkrivenje 14,14.15).

Bog se uvek javljao svom narodu, otkrivajući im sve bitne istine koje je u to vreme trebalo da čuju. Od upozorenja o potopu (1. Mojsijeva 6,7), preko prvog Isusovog dolaska (Danilo 9,24-27) i preadventnog suda (Danilo 7,9.10; Danilo 8,14), do završnih događaja pre Hristovog povratka (Otkrivenje 12-14), Bog nam je sve to otkrio. A u ovim poslednjim danima ljudske istorije, On je poslao posebnu poruku svetu i svom narodu, osmišljenu tako da odgovara potrebama ovog vremena. On nam je to dočarao slikom tri anđela koji lete posred neba, noseći hitnu poruku u vezi sa poslednjim vremenom, upućenu celom svetu.

Poruke tri anđela su Isusova poslednja poruka milosti, poziv koji nas vodi od uzdanja u sopstvenu pravednost do uzdanja u Isusovu pravednost, da nas ona opravda, posveti a, na kraju vremena, i da nas proslavi.

Međutim, kao i uvek, moramo da se opredelimo za Hrista, da Mu se predamo i pokorimo, a odluke koje sada donosimo nesumnjivo će uticati na odluke koje ćemo donositi u poslednjoj krizi koja je pred nama.

Dakle, sada je trenutak da se pripremamo.