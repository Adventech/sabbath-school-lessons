---
title:  Za dalje proučavanje
date:  26/05/2023
---

„Poruka iz 14. poglavlja Otkrivenja, koja najavljuje pad Vavilona, mora da se primeni na verske zajednice koje su u početku bile neporočne, a posle su se iskvarile. Pošto ta poruka stiže posle upozorenja o sudu, svakako će se propovedati u poslednje dane, i zato se ne može odnositi isključivo na Rimsku crkvu, jer se ta Crkva već stolećima nalazi u stanju otpada.“ – Elen G. Vajt, _Velika borba_, str. 383 (original).

Treće poglavlje Knjige proroka Danila – priča o trojici jevrejskih mladića kojima je bilo naređeno da se poklone „zlatnomu liku, koji postavi car Navuhodonosor“ (Danilo 3,5) u drevnom Vavilonu – predstavlja  simbol, model onoga što će se dogoditi kada duhovni Vavilon, na kraju vremena, bude nametnuo obožavanje lažne „ikone“ (videti Otkrivenje 13,15; Otkrivenje 14,9.11; Otkrivenje 16,2; Otkrivenje 19,20; Otkrivenje 20,4). Kako je interesantno to što zapovest koju je trebalo da prekrše ta trojica Jevreja – druga zapovest (2. Mojsijeva 20,4.5) – predstavlja jednu od dve zapovesti koje ta sila, na drugom mestu optužena za pokušaj „da promijeni vremena i zakone“ (Danilo 7,25), nastoji da ukine.

Koju još zapovest ona pokušava da naruši? Naravno, četvrtu zapovest, koja se, kao što smo videli, i kao što ćemo ponovo videti, nalazi u samoj srži čitavog tog spora oko bogosluženja, i koja će biti od presudnog značaja u poslednjoj krizi, kada se budemo suočili sa pitanjem da li ćemo obožavati Onoga koji je „za šest dana stvorio... nebo i zemlju, more i što je god u njima; a u sedmi dan počinu“ (2. Mojsijeva 20,11; videti i Otkrivenje 14,7), ili zver i njenu „ikonu“.

**Pitanja za razgovor:**

`1. Kakve veze ima Vavilonska kula sa savremenim duhovnim Vavilonom? Koje sličnosti postoje između njih?`

`2. Kako uskladiti te dve suprotstavljene ideje: Isus je dao vlast svojoj crkvi, ali je opasno prepuštati svoje versko iskustvo u ruke bilo kog duhovnog vođe? Koje su granice crkvene vlasti?`

`3. Kako postati svestan da idolopoklonstvo, jedan od vavilonskih greha, nije samo klanjanje pred kipovima? Na koje načine čak i protestanti mogu pasti u idolopoklonstvo?`

`4. Koje još paralele možete pronaći u tekstu Danilo 3, i prinudnom klanjanju koje je tu opisano, sa onim što smo upozoreni da će se dešavati na kraju vremena?`