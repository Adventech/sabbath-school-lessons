---
title:  Za dalje proučavanje
date:  16/06/2023
---

„Kada protestantizam pruži ruku preko provalije da bi prihvatio ruku rimske sile, kada posegne preko ambisa da bi stegao ruku spiritizmu, kada pod uticajem tog trostrukog saveza, naša zemlja (Sjedinjene Države) odbaci svaki princip svog Ustava kao protestantske i republičke vlade i omogući širenje papskih neistina i zabluda, tada možemo znati da je došlo vreme za sotonino čudesno delovanje i da je kraj blizu.“ – Ellen G. White, _Testimonies for the Church_, vol. 5, p. 451.

„Bili smo skloni da previdimo činjenicu da nedelja predstavlja dan za bogosluženje protivničkih sila... u zapletu knjige Otkrivenje. Nedelja je izuzetno važan simbol koji otkriva neverovatno lukavstvo i prepredenost zmije... Ta... promena Božjeg zakona jednim jednostavnim činom izražava samu suštinu mržnje koju zmija pokazuje prema Bogu u kosmičkom sukobu. Jednostavnost tog postupka je veoma varljiva. Zmija je pokušala da uzurpira Božji položaj u kosmosu prikazujući sebe kao pravi predmet _obožavanja_ i tvrdeći da je Božji zakon nepravedan — da ga treba promeniti. A promenila je upravo onu zapovest u Dekalogu u kojoj je Bog prepoznat kao Stvoritelj i Iskupitelj, kao jedini dostojan obožavanja (2. Mojsijeva 20,8-11; 5. Mojsijeva 5; uporediti sa stihovima Otkrivenje 4,11; 5,9.13.14). Ta promena zakona ne samo da pokazuje mržnju zmije prema volji Gospodnjoj (zakonu), već predstavlja i njen pokušaj da uzurpira Božje mesto tako što će sama postati predmet obožavanja... Sveopšte prihvatanje te promene zakona obezbed

lo bi joj pobedu.“ – Ángel Manuel Rodriguez, „The Closing of the Cosmic Conflict: Role of the Three Angels’ Messages“, pp. 53, 54.

**Pitanja za razgovor:**

`1. Mada živimo u iščekivanju, i to u iščekivanju završnih događaja, zašto moramo voditi računa da se ne upuštamo u fanatizam, određivanje datuma, ili spekulisanje o nečemu što nam nije otkriveno putem Nadahnuća? Kakve opasnosti se kriju u tome i kakve bi bile posledice kada se očekivani događaji ne bi odigrali u vreme i na način na koji su ljudi najavili da će se desiti?`

`2. Mada moramo izbegavati opasnosti opisane u prethodnom pitanju, kako da ipak odgovorimo onima koji tvrde da naša predviđanja o žigu zveri i verskom progonu ne mogu da se ostvare, jer se to jednostavno ne čini mogućim, s obzirom na trenutno stanje stvari u svetu? Zašto takvo rezonovanje, mada na prvi pogled deluje logično, zapravo uopšte nije logično? (Pogledajte, uostalom, kojom brzinom može doći do velikih promena u svetu.)`