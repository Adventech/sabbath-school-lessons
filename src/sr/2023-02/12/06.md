---
title:  Subota kao test
date:  15/06/2023
---

Sasvim je moguće da se već sada priprema pozornica za taj predstojeći progon. Papa Benedikt XVI je 6. juna 2012. godine, pred više od 15 000 ljudi okupljenih na Trgu Svetog Petra u Rimu, uputio hitan apel da nedelja postane **dan odmora** za sve, kako bi ljudi bili slobodni da to vreme provedu sa svojim porodicama i sa **Bogom**. „Odbranom nedelje brani se ljudska sloboda.“ To, naravno, nije isto što i zahtevanje od drugih da svetkuju taj dan umesto biblijske subote, ali nam ipak pokazuje da ideja o nedelji kao „danu za odmor“ nesumnjivo predstavlja realan problem. Pre ili kasnije, zakoni će se doneti, a oni koji budu hteli savesno da slede Božju Reč i svetkuju pravu subotu, biće označeni kao ljudi koji se protive najboljim interesima društva.

U tom vremenu krize, Božji verni narod će, Njegovom milošću i Njegovom silom, ostati čvrst u svojoj nameri da Ga sledi, i neće podleći pritisku.

Umesto žiga zveri, oni će dobiti Božji pečat. Pečati su od davnina korišćeni da bi se potvrdila autentičnost zvaničnih dokumenata. S tim u vezi, očekivali bismo da pronađemo Božji pečat utisnut u Njegov zakon. Drevni pečati su bili prepoznatljivo obeležje pojedinca. Prorok Isaija kaže: „Sveži svjedočanstvo, zapečati zakon mojim učenicima“ (Isaija 8,16).

`Pročitajte tekst 2. Mojsijeva 20,8-11. Koje elemente biblijskog pečata nalazite u zapovesti o suboti? Po čemu se zapovest o suboti razlikuje od svih ostalih zapovesti?`

Četvrta zapovest sadrži tri elementa autentičnog pečata. Prvo, ime onoga koji stavlja pečat: „Gospod Bog tvoj“ (2. Mojsijeva 20,10). Drugo, titula onoga koji stavlja pečat: Gospod koji je „stvorio“ (2. Mojsijeva 20,11), osnosno Stvoritelj. I treće, teritorija onoga koji stavlja pečat: „Nebo i zemlja, more i što je god u njima“ (2. Mojsijeva 20,11). Prema tekstu Otkrivenje 7,1.2, Božji pečat se stavlja samo na naše čelo, simbol našeg uma. Isus poštuje našu slobodu izbora. On nas poziva da Mu dopustimo da svojim Svetim Duhom oblikuje naš um, tako da se ne odvojimo od sidra naše vere, a to je Božja Reč (Efescima 4,30). Prema tome, zaključujemo da su verni oni „koji drže zapovijesti Božije i (imaju) vjeru Isusovu“ (Otkrivenje 14,12), a u te zapovesti spada i četvrta, jedina zapovest koju je zver promenila.

`Da li zapažate da se trenutno stiču određeni uslovi koji bi potencijalno mogli da dovedu do ograničenja naše verske slobode? Koje prepreke takođe već sad postoje?`