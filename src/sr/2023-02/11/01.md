---
title:  Božji pečat i žig zveri – 1. deo
date:  03/06/2023
---

### Tekstovi za proučavanje u toku sedmice
Otkrivenje 14,12; Efescima 2,8-10; Matej 27,45-50; Otkrivenje 13,15-17; Otkrivenje 14,4; Luka 5,18-26.

> <p>Tekst za pamćenje</p>
> „I vidjeh drugoga anđela gdje se penje od istoka sunčanoga, koji imaše pečat Boga živoga; i povika glasom velikijem na četiri anđela kojima bješe dano da kvare zemlju i more, govoreći: Ne kvarite ni zemlje, ni mora, ni drveta, dokle zapečatim sluge Boga našega na čelima njihovima“ (Otkrivenje 7,2.3).

Dok proučavamo dešavanja na kraju vremena u vezi sa žigom zveri, ključna pojedinost koja se ističe je razlika u načinu delovanja između Boga i neprijatelja duša.

Kao što smo već videli tokom našeg proučavanja, centralna pitanja u velikoj borbi između Hrista i sotone tiču se lojalnosti, autoriteta i bogosluženja. Proročanstva koja opi­suju zveri u 13. poglavlju Otkrivenja, mali rog u 7. poglavlju Knjige proroka Danila  i „sina pogibli“ u 2. poglavlju 2. Solunjanima poslanice govore o jednoj sili koja uzurpira Božju vlast, zahteva lojalnost i uvodi lažni sistem bogosluženja. I to čini upotrebom sile, prinude, a ponekad i davanjem mita i nagrada – sve sa ciljem da primora ljude da joj se poklone.

Nasuprot tome, velika pokretačka sila Božjeg carstva je ljubav. Umesto da se klanjaju zveri, pripadnici Božjeg naroda nalaze najveću radost i zadovoljstvo u obožavanju Tvorca. Potpuno su Mu posvećeni jer znaju koliko je On posvećen njima. Jedino što će sprečiti bilo koga od nas da primi žig zveri na kraju vremena je ljubav prema Isusu, koja je toliko duboka da ništa ne može da prekine našu povezanost s Njim.

U ovoj pouci ćemo nastaviti da proučavamo te teme.