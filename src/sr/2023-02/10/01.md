---
title:  Sotonine završne obmane
date:  27/05/2023
---

### Tekstovi za proučavanje u toku sedmice
Otkrivenje 12,9; Otkrivenje 16,13.14; 1. Solunjanima 4,16.17; Jezekilj 8,16; Jezekilj 20,1-20; Otkrivenje18,4.5.

> <p>Tekst za pamćenje</p>
> „Osveti ih istinom svojom: riječ je tvoja istina“ (Jovan 17,17).

Bilo je to jedno od onih predivnih septembarskih jutara u Čikagu. Dok se sunce pomaljalo nad jezerom Mičigen, užurbani putnici se probijali kroz saobraćajne gužve na autoputevima Kenedi i Ajzenhauer, a deca kretala u školu, počela je da kruži jeziva priča koja je uterala strah u srca stanovnika Čikaga. Ljudi su se teško razboljevali, a neki su čak i umirali samo nekoliko časova nakon uzimanja kapsula leka „Tilenol“. Tokom testiranja pokazalo se da su u svakoj kapsuli nađeni tragovi kalijum-cijanida, smrtonosnog otrova. Neka neuračunljiva osoba je promenila sastav leka. Ni do dan-danas se ne zna ko je to uradio.

Kao što smo videli, Otkrivenje nas upozorava da će „stanovnici zemlje“ popiti smrtonosni napitak koji se zove „vavilonsko vino“. Ima lažnih doktrina i učenja koji na kraju dovode samo do smrti. Međutim, svet nije ostao bez protivotrova, zaštite od tog duhovnog otrova – a to su poruke tri anđela.

U pouci za ovu sedmicu nastavićemo da razmatramo ne samo vavilonske prevare, već i Isusov plan da nas spase od tih prevara i smrti koju bi nam one inače donele.