---
title:  Za dalje proučavanje
date:  02/06/2023
---

„’Vavilon grad veliki’ iz knjige Otkrivenje u posebnom smislu označava ujedinjene otpadničke religije na kraju vremena... ’Vavilon grad veliki’ je izraz kojim Nadahnuće naziva veliki, trostruki verski savez između papstva, otpalog protestantizma i spiritizma... Pojam ’Vavilon’ se odnosi na same organizacije i njihove vođe, a ne toliko na njihove članove. O njima se govori kao o ’vodama mnogima’ (Otkrivenje 17,1.15).“ – The SDA Bible Commentary, vol. 7, pp. 851, 852.

„Sotona će dvema velikim zabludama, zabludom o besmrtnosti duše i zabludom o svetosti nedelje, podvlastiti ljude svojim prevarama. Dok prva postavlja temelje spiritizmu, druga omogućava prijateljske veze s Rimom.“ – Elen G. Vajt, _Velika borba_, str. 588 (original).

Prema Starom zavetu, duhovi mrtvih su imali glavnu ulogu u vavilonskoj religiji. Vavilonjani su snažno verovali u doktrinu o besmrtnosti duše. Verovali su da duša nakon smrti ulazi u duhovni svet. Međutim, koncept besmrtne duše je nešto potpuno strano učenju Svetog pisma. Jevrejska enciklopedija jasno prepoznaje poreklo lažne ideje o besmrtnosti duše. „Verovanje da duša nastavlja da postoji nakon raspada tela se... nigde izričito ne pominje u Svetom pismu... Vera u besmrtnost duše ušla je među Jevreje u dodiru sa grčkom mišlju, i to uglavnom preko filozofije Platona – njenog najistaknutijeg predstavnika, koji je do svojih ideja dolazio pod uticajem orfičkih i eleuzinijskih misterija, u kojima su se na neobičan način mešala vavilonska i egipatska shvatanja.“ – Kaufman Kohler, _The Jewish Encyclopedia_, „Immortality of the Soul“ (1906).

**Pitanja za razgovor:**

`1. Zašto je razumevanje istine o smrti tako presudno važno? Od čega nas ta istina štiti? Zašto je ona istovremeno i tako utešna?`

`2. Neke od đavoljih obmana su očigledne, druge su nešto prikrivenije. Kako možemo izbeći i jedne i druge?`

`3. Razgovarajte u razredu o pitanju koje smo dotakli u proučavanju predviđenom za nedelju – o ljudima koji čine zlo verujući da slede Božju volju otkrivenu u Bibliji. Kako to da objasnimo? Kakvu ulogu treba da ima Božji zakon u razjašnjenju tog problema?`