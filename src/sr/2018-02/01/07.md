---
title:  Za dalje proučavanje
date:   06/04/2018
---

Pročitajte: Otkrivenje 12,9-12; poglavlje »Zašto je greh bio do­zvoljen« iz knjige Elen Vajt Stvaranje, patrijarsi i proroci, str. 33-43. original.

»Savršeni sklad je vladao u celom Božjem svemiru, sve dok su sva stvorena bića živela u odanosti iz ljubavi. Nebeske čete radosno su ispunjavale želje svoga Stvoritelja. Uživale su da odsjajuju Njegovom slavom i da Mu upućuju izraz hvale. I dok je ljubav prema Bogu bila na prvom mestu, međusobna ljubav bila je nesebična i puna poverenja. Nijedna neusklađena nota nije narušavala nebesku harmoniju. Međutim, ovo srećno stanje se promenilo. Neko je zloupotrebio slobodu koju je Bog dao svojim stvorenjima. Greh se začeo u onome koji je, osim Hrista, uživao najveću čast kod Boga, koji je bio najviši u moći i slavi među stanovnicima Neba.« (Elen Vajt, Stvaranje, patrijarsi i proroci, str. 35. original)

Zapazite reči Elen Vajt »u odanosti iz ljubavi«. Ovaj snažan izraz, pun značenja, ukazuje na činjenicu da ljubav vodi prema odanosti, vernosti. Supružnik koji voli svog bračnog druga pokazaće ljubav svojom odanošću. Tako je bilo u slučaju bića na Nebu, tako treba da bude i u našem odnosu sa Bogom.

**Za razgovor:**

`1. Kakvi biblijski dokazi ukazuju na stvarnost da sotona ne samo što postoji, već i da ima određenu ulogu u velikoj borbi? Kako možemo pomoći ljudima da shvate da je sotona biće, a ne samo simbol zla u ljudskom srcu?`

`2. Kao adventistički hrišćani blagosloveni smo velikim znanjem o biblijskim istinama. Ma koliko to bilo divno, zašto to znanje nije dovoljno da nas spase? Šta nam je još potrebno pored intelektualnog znanja?`

`3. Na koji način ste već sada doživeli Isusovo prisustvo u svom životu? Kako vam ta iskustva mogu pomoći sa kakvim god nevoljama da se suočavate?`

`4. Razgovarajte u razredu više o izrazu »odanost iz ljubavi«. Kako nam ova ideja može pomoći da bolje shvatimo odnos između Zakona i blagodati, vere i poslušnosti? Šta nas uči o slobodi prisutnoj u celokupnoj ideji ljubavi? Na koje načine čak i sada možemo pokazati »odanost iz ljubavi«?`