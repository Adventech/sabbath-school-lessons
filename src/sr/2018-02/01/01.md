---
title:  Kosmička borba
date:   31/03/2018
---

### Tekstovi za proučavanje u toku sedmice
Jezekilj 28,1.2.11-17; 1. Mojsijeva 3,1-7; Otkrivenje 12,1-17; Rimljanima 8,31-39; Otkrivenje 14,12.

> <p>Tekst za pamćenje</p>
> »I razgnjevi se zmija na ženu, i otide da se pobije sa ostalijem potomstvom njezinijem, koje drži zapovijesti Božije i ima svjedočanstvo Isusa Hrista.« (Otkrivenje 12,17)

Kosmička borba, koju nazivamo i »velikom borbom«, predstavlja biblijski pogled na svet. Ona čini pozadinu u kojoj se odvija drama ovoga sveta, čak i celog univerzuma. Greh, patnja, smrt, podizanje i pad naroda, širenje Jevanđelja, događaji poslednjih dana – sve ove teme se javljaju u okviru kosmičke borbe.

Ove sedmice osvrnućemo se na nekoliko važnih mesta na kojima se borba odvijala – počevši nekako, tajanstveno, u srcu savršenog bića, Lucifera, koji je doneo pobunu na Zemlju posle pada drugih savršenih bića, Adama i Eve. Posle ova dva ključna događaja, pada Lucifera i naših praroditelja, velika borba je uzela maha i od tada traje nesmanjenom žestinom. Svako od nas je deo te kosmičke drame.

Radosna vest je da jednoga dana ona ne samo da će se završiti, već će se završiti potpunom pobedom Hrista nad sotonom. Još bolja vest je da zahvaljujući onome što je Isus učinio na krstu, svi možemo imati udela u toj pobedi. Dok čekamo sve što nam je obećano u Isusu, čiji dolazak je siguran, Bog nas, kao deo te pobede, poziva sada na veru i poslu­šnost.