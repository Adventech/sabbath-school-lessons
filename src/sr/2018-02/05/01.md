---
title:  Hristos u nebeskom Svetilištu
date:   28/04/2018
---

### Tekstovi za proučavanje u toku sedmice
Rimljanima 8,3; Jovan 1,29; Otkrivenje 5,12; Jevrejima 7,1-28; Jevrejima 9,11-15; 3. Mojsijeva 16,13; Jevrejima 9,20-23.

> <p>Tekst za pamćenje</p>
> »Zato i Bog Njega povisi, i darova Mu ime koje je veće od svakoga imena. Da se u ime Isusovo pokloni svako koljeno onijeh koji su na Nebu i na zemlji i pod zemljom.« (Filibljanima 2,9.10)

U Jevrejima poslanici zabeleženo je sledeće u vezi sa Isusom u nebeskom Svetilištu: »Gdje Isus uđe naprijed za nas, postavši Poglavar sveštenički dovijeka po redu Melhisedekovu.« (Jevrejima 6,20)

Sveto pismo, naročito Novi zavet, veoma jasno govori o Hristovoj ulozi Poglavara svešteničkog u nebeskom Svetilištu – ulozi koju je preuzeo pošto je izvršio zadatak na Zemlji prinevši Sebe na žrtvu (vidi: Jevrejima 10,12).

Ove sedmice proučavaćemo o Hristovoj službi u nebeskom Svetilištu. Njegova posrednička uloga je važna u pripremi Njegovog naroda za poslednje vreme. Data nam je sledeća ključna opomena: »Božji narod treba jasno da razume istinu o Svetilištu i o istražnom ili predadventnom sudu. Svakome je neophodno da lično zna za mesto i rad našeg velikog Poglavara svešteničkog. U suprotnom, neće im biti moguće da pokažu veru koja je neophodna za ovo vreme ili da zauzmu mesto koje im je Bog odredio.« (Elen Vajt, Velika borba, str. 488. original)

Šta Hristos čini za nas u nebeskom Svetilištu, i zašto je toliko važno da to shvatimo, naročito u poslednjim danima?