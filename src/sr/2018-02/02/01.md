---
title:  Danilo i poslednje vreme
date:   07/04/2018
---

### Tekstovi za proučavanje u toku sedmice
Luka 16,10; Danilo 1,2; Danilo 3,1-6; Otkrivenje 13,11-15; Danilo 3,13-18; Jovan 3,7; Danilo 4,6.

> <p>Tekst za pamćenje</p>
>  »Car progovori Danilu i reče: Doista, vaš je Bog Bog nad bogovima i Gospodar nad carevima, i koji objavljuje tajne, kad si mogao otkriti ovu tajnu.« (Danilo 2,47)

Gospod je imao velike planove za stari Izrailj. »I bićete mi carstvo svešteničko i narod svet.« (2. Mojsijeva 19,6)

Ovaj sveti narod, ovo carstvo svešteničko trebalo je da posvedoči svetu da je Jahve jedini Bog (vidi: Isaija 43,10.12). Nažalost, narod nije živeo u skladu sa svetim pozivom koji mu je Bog dao. Na kraju otišao je u ropstvo u Vavilon.

Zanimljivo je što je Bog uprkos nesrećnom ropstvu mogao da upotrebi pojedine Judejce da budu Njegovi svedoci. Drugim rečima, Bog je do izvesne mere preko Danila i njegova tri prijatelja, takođe zarobljenika, postigao što nije postigao preko Izrailja i Jude. U određenom smislu, ovi ljudi bili su primer kakvu ulogu je Izrailj kao narod trebalo da ima i šta da čini.

Da, njihove životne priče odvijaju se u trenutku koji je vremenski veoma udaljen od poslednjih dana. Međutim, u ovim ljudima, ipak, možemo pronaći osobine i odlike na koje se možemo ugledati, mi koji ne živimo samo u poslednjem vremenu, već smo pozvani da budemo Božji svedoci svetu koji, poput neznabožaca na vavilonskom dvoru, ne poznaje Boga. Šta možemo naučiti iz izveštaja o njihovom životu?