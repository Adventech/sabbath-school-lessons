---
title:  Za dalje proučavanje
date:   18/05/2018
---

»Čovek koji je primio jedan talant ’otide, te ga zakopa u zemlju i sakri srebro gospodara svojega’.

Sluga s najmanjim darom zakopao je svoj talanat. To je opomena svima koji misle da su zbog neznatne vrednosti svoga dara oslobođeni od službe Hristu. Kada bi mogli da učine nešto veliko, kažu oni, kako bi radosno to učinili, ali pošto su im  dodeljene samo neznatne službe, misle da neće biti krivi ukoliko ništa ne učine. U tome greše. Deleći svoje darove, Gospod u stvari stavlja na probu čovekov karakter. Sluga koji je odbio da upotrebi jedan talanat izneverio je ime svoga gospodara. Da je primio pet talanata, zakopao bi i njih kao što je zakopao jedan. Odbacivši svoj jedini talanat pokazao je da prezire darove Neba.

’Koji je veran u malom, i u mnogom je veran.’ (Luka 16,10) Važnost malih vrednosti često se potcenjuje samo zato što su male; ali, stvarna životna disciplina najvećim delom ostvaruje se preko malih stvari. U stvari, u hrišćanskom životu ništa nije sporedno, nevažno. U velikoj meri ugrožavamo izgradnju svog karaktera, ukoliko potcenjujemo važnost malih vrednosti.« (Elen Vajt, Pouke velikog Učitelja, str. 355.356. original)

**Za razgovor:**

`1. Za koje ideologije i ideale su ljudi verovali da će doneti utopiju na Zemlju? Koje ideje su u pitanju i zašto su bez izuzetka sve propale?`

`2. Zašto poslušnost onome što Bog kaže da činimo jača našu veru? Odnosno, zašto je vera bez odgovarajućih dela mrtva«? (Jakov 2,26) Uzimajući u obzir nevolje koje očekuju one »koji drže zapovijesti Božije« (Otkrivenje 14,12), zašto je važno da se sada pripremamo za ono što će doći kada se najmanje budemo nadali?`

`3. Razmišljajte više o deset devojaka. Zašto priča o njima predstavlja upozorenje za nas, s obzirom da su sve, spolja gledano, slično izgledale i slično se ponašale. Kako možemo biti sigurni da ni­smo u zabludi kao nerazumne devojke?`

`4. Šta znači da će ako bude moguće i »izabrani« biti prevareni? Kako shvatamo reč »izabrani«? (Vidi: Matej 24,24; Rimljanima 8,33; Kološanima 3,12) Šta nam to govori o veličini prevare?`
