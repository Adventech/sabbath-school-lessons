---
title:  Motiv Svetinje u Otkrivenju
date:   17/04/2018
---

Pored već spomenute glavne podele, Otkrivenje ima još jedan strukturni nivo, izgrađen oko jevrejske Svetinje. Ovaj motiv Svetinje nije ograničen ni na jednu od podela, već prožima obe.

U zemaljskom Svetilištu on počinje u dvorištu, na oltaru na kome je spaljivana žrtva i gde su ubijane životinje. Posle smrti životinje, simbola krsta, sveštenik bi ušao u prvo odeljenje Svetilišta, što je ukazivalo na to šta je Isus činio u nebeskom Svetilištu posle vaznesenja. To je predstavljeno Isusovim prolaskom između svećnjaka (Otkrivenje 1,13).

`Pročitajte: Otkrivenje 4,1.2. Šta predstavljaju otvorena vrata? Gde se odigrava ovaj prizor? Vidi: Dela 2,33; 5,31; Efescima 1,20; Jevrejima 10,12.13; Psalam 110,1; Otkrivenje 12,5.`

Uskoro posle svog vaznesenja Hristos je uveden u sveto mesto nebeskog hrama kroz ova prva otvorena vrata. Kada se Hristos prvi put javlja u Knjizi Otkrivenje, On stoji ispred svećnjaka prvog odeljenja nebeskog Svetilišta (vidi: Otkrivenje 1,10-18).

`Pročitajte tekst iz Otkrivenje 11,19. Zašto je značajno što je Jovan video kovčeg Njegovog zaveta, koji se nalazio u drugom odeljenju zemaljskog Svetilišta (vidi: 3. Mojsijeva 16,12-14)?`

Slika kovčega zaveta u Nebeskom svetilištu nesumnjivo ukazuje na Svetinju nad svetinjama, odnosno drugo odeljenje nebeskog Svetilišta. U Otkrivenju ne samo da vidimo Isusovu službu u oba odeljenja, već i ključnu i utešnu činjenicu da su događaji na Nebu i Zemlji povezani. Čak i usred nevolja u poslednjim danima, kako je opisano u Otkrivenju, možemo biti sigurni da »celo Nebo uključeno je u delo pripremanja naroda da opstane na dan Gospodnje pripreme. Veza između Neba i Zemlje izgleda da je veoma bliska«. (Elen Vajt, Moj život danas, str. 308)
