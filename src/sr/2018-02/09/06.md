---
title:  Krivotvoreno trojstvo
date:   31/05/2018
---

Pojam trojedine Božje prirode susrećemo u celoj Bibliji. Međutim, u okviru prevara i progonstva poslednjeg vremena, u 13. poglavlju Otkrivenja prikazano je »lažno trojstvo« koje čini aždaja, zver iz mora i zver iz zemlje.

`Pročitajte sledeće tekstove: Otkrivenje 12,17; Otkrivenje 13,1.2. Šta je opisano u ovim stihovima?`

Aždaja ovde predstavlja lažnog oca zato što on u potpunosti svim upravlja. On, takođe, daje silu, vlast i presto zveri iz mora, lažnom Hristu. Zašto se druga sila smatra lažnim Hristom?

Kakve osobine poseduje zver iz mora? Otkrivenje 13,2-5.

Pored toga što prima vlast od aždaje, a to podseća na ono što je Isus rekao o primanju vlasti od Oca (Matej 28,18), zver iz mora je kao i Isus doživela smrt, a zatim vaskrsenje (Otkrivenje 13,3). Takođe, za ovu zver je rečeno da joj je data vlast u vremenskom razdoblju od »četrdeset i dva meseca«, ili tri i po godine, proročka krivotvorina Hristove doslovne troipogodišnje službe, na temelju načela dan za godinu.

`Kako je zver iz zemlje ovde opisana? Otkrivenje 13,11-17.`

Zver iz zemlje zalaže se za ineterese zveri iz mora, kao što Sveti Duh ne proslavlja Sebe već Isusa (Jovan 16,13.14). Takođe, kao što je Sveti Duh izvršio snažno delo kada je spustio »oganj« sa neba (Dela 2,3), zver iz zemlje čini nešto slično (vidi: Otkrivenje 13,13).

»Na kraju, zver iz zemlje krivotvoriće Dan pedesetnice! Zašto? Da dokaže svetu da je krivotvoreno trojstvo pravi Bog.« (Džon Polin, What the Bible Says About the End-Time [Hagerstown, Md.: Review and Herald Publishing Association, 1998], str. 111)

`Kojih još prevara u poslednje vreme treba da budemo svesni, i kako možemo pomoći drugima da ih prepoznaju kao prevare?`
