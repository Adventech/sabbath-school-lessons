---
title:  Dve velike greške
date:   28/05/2018
---

Pročitajte sledeće tekstove. Šta oni govore o sotoninoj sili obmane?

`2. Korinćanima 11,13-15`

`2. Solunjanima 2,9.10`

`Otkrivenje 12,9`

`Otkrivenje 20,10`

Kao što smo zapazili u prethodnoj lekciji, Isus je upozorio svoje sledebenike na prevare poslednjeg vremena. Naročito je upozorio na pojavu lažnih hristosa i lažnih proroka koji će »mnoge prevariti«. (Matej 24,5)

Međutim, lažni hristosi i lažni proroci nisu jedina prevara poslednjeg vremena koje treba da budemo svesni. Naš neprijatelj u velikoj borbi osmislio je mnoge zablude da bi obmanuo sve koje može. Kao hrišćani treba da budemo svesni ovih lukavstava, a to možemo učiniti samo poznavanjem Biblije i poslušnošću njenim učenjima.

Elen Vajt objašnjava koje su to dve velike prevare: »Sotona će dvema velikim zabludama, zabludom o besmrtnosti duše i zabludom o svetosti nedelje, podvlastiti ljude svojim prevarama. Dok prva postavlja temelje spiritizmu, druga omogućava prijateljske veze s Rimom. Protestanti u Sjedinjenim Državama prvi će pružiti ruku preko provalije i prihvatiti ruku spiritizma, oni će premostiti i ambis da bi se rukovali s rimskom silom i pod uticajem ovog trostrukog saveza, ova zemlja krenuće stopama Rima i pogaziti prava savesti.« (Velika borba, str. 588. original)

Neverovatno je što mnogo godina pošto su ove reči zabeležene uviđamo koliko su »ove dve velike zablude« rasprostranjene u hrišćanskom svetu.

`Zašto je poznavanje biblijskih istina i spremnost da se držimo tih istina najmoćnije oružje protiv sotoninih prevara, naročito u poslednjim danima?`
