---
title:  Božji pečat ili žig zveri
date:   09/06/2018
---

### Tekstovi za proučavanje u toku sedmice
1 Mojsijeva 17,9-11; 2. Mojsijeva 31,13.17; Otkrivenje 13,17; Efescima 1,13.14; Jevrejima 4,9.10.

> <p>Tekst za pamćenje</p>
> »Velika su i divna djela Tvoja, Gospode Bože Svedržitelju, pravedni su i istiniti putevi Tvoji, Care svetijeh.« (Otkrivenje 15,3)

Pesma Mojsijeva i Jagnjetova počinje rečima teksta za pam­ćenje za ovu sedmicu. Pevaju je oni »što pobijediše zvijer i ikonu njezinu, i žig njezin, i broj imena njezina«, dok stoje na staklenom moru na Nebu (Otkrivenje 15,2). Kako se mi možemo naći među njima?

Jedan od najupečatljivijih znakova Božjeg pravog naroda poslednjeg vremena je njihovo objavljivanje Treće anđeoske vesti, koja upozorava na primanje žiga zveri. Međutim, uprkos tome što u celoj Bibliji ne postoji ozbiljnije upozorenje, godinama se iznose mnoge zbunjujuće ideje u vezi sa tim šta ovaj žig predstavlja: kod na čelu, broj kreditne kartice ili neku vrstu biometrijskog prepoznavanja.

Ne treba da budemo iznenađeni mnoštvom zbunjujućih ideja u Vavilonu. Uostalom, njegovo ime znači »zbrka«. Međutim, Božji narod Ostatka treba jasno da razume ovu temu da bi u sili objavio Treću anđeosku vest. Ove sedmice pokušaćemo bolje da shvatimo šta je žig zveri i kako da ga izbegnemo primanjem Božjeg pečata.
