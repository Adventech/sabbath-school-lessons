---
title:  Za dalje proučavanje
date:  26/07/2024
---

U knjizi *Pouke velikog Učitelja* od Elen G. Vajt pročitajte poglavlje pod naslovom „Iziđe sejač da seje“, str. 33-61 (original).

„Istinska svetost je potpuna predanost službi Bogu. To je uslov istinskog hrišćanskog življenja. Hristos zahteva neograničeno posvećenje, ličnu službu. On traži srce, um, dušu, snagu. Sebičnost ne sme da se neguje. Onaj koji živi sebi nije hrišćanin.

Ljubav mora da bude načelo delovanja. Ljubav je temeljno načelo Božje vladavine na Nebu i na Zemlji i zato mora da postane temelj hrišćanskog karaktera. Jedino ga ona može učiniti i održati nepokolebljivim. Jedino ga ona može osposobiti da se odupre nevoljama i iskušenjima.

A ljubav se pokazuje žrtvovanjem. Plan otkupljenja bio je utemeljen na žrtvi – žrtvi tako širokoj, dubokoj i visokoj, tako nemerljivoj. Hristos je dao sve za nas i oni koji Ga prihvataju biće spremni da za svoga Otkupitelja sve žrtvuju. Pomisao na Njegovu čast i slavu kod njih dolazi pre svega drugog.“ – Elen G. Vajt, *Pouke velikog Učitelja*, str. 48, 49 (original).

**Pitanja za razgovor**

`„Ljubav mora da bude načelo delovanja. Ljubav je temeljno načelo Božje vladavine na Nebu i na Zemlji.“ Kako nam krst otkriva tu neverovatnu istinu? Kako mi u svom životu možemo pokazati tu vrstu ljubavi? Zašto moramo da je pokažemo? `

`Kako biste odgovorili nekome ko insistira na tome da je Isus govorio u parabolama da bi držao u mraku sve one koji nisu bili deo Njegovog najužeg kruga? Zašto bi Isus, koji je umro za svako ljudsko biće (videti 1. Jovanova 2,2), namerno držao u mraku ljude radi čijeg spasenja je umro na krstu? `

`Sveća bi trebalo da stoji na svećnjaku, a ne ispod posude (Marko 4,21). Primenite taj princip na delovanje vaše crkve u lokalnoj zajednici. Kako možete uzdići svetiljku još više?`

`Razmotrite parabolu o rastenju semena (Marko 4,26-29). Koju ulogu ljudi imaju u pomaganju semenu evanđelja da poraste, a koju ulogu Bog igra u tome? Mada i mi očigledno imamo izvesnu ulogu u svemu tome, kako da ipak povedemo računa da budemo u potpunosti oslonjeni na Boga? Da li je upravo taj stav potpune zavisnosti od Boga, deo onoga što mi treba da preduzmemo da bismo rasli?`