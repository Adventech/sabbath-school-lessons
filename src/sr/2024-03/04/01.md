---
title:  Parabole
date:  20/07/2024
---

### Tekstovi za proučavanje u toku sedmice
Marko 4,1-34; Jakov 1,21; Isaija 6,1-13; Psalmi 104,12; Danilo 4,10-12.

> <p>Tekst za pamćenje</p>
> „I govoraše im: pamtite što čujete: kakom mjerom mjerite onakom će vam se mjeriti i dometnuće se vama koji slušate. Jer ko ima, daće mu se; a koji nema, uzeće mu se i ono što ima“ (Marko 4,24.25).

U pouci za ovu sedmicu bavićemo se parabolama iz 4. poglavlja Evanđelja po Marku. Od svih sinoptičkih Evanđelja (Matej, Marko i Luka), Markovo sadrži najmanji broj parabola.

Naučnici već mnogo godina vode rasprave o smislu i tumačenju Isusovih parabola – kako ih treba tumačiti, kakvo je njihovo značenje, zašto ih je Isus koristio, koju vrstu pouka je trebalo da prenesu i koliko doslovno treba da ih shvatimo, odnosno, da li su one čisto alegorijske, i tako dalje.

Jasno je da u ovoj pouci nećemo rešiti sve te nedoumice, ali ćemo ih razmotriti i, Božjom blagodaću, doći do razumevanja onoga što je Isus hteo da nam poruči putem njih.

Četvrto poglavlje Markovog Evanđelja sadrži samo pet parabola – o sejaču, svetiljci, meri kojom merimo, rastenju semena i gorušičnom semenu. Veći deo poglavlja bavi se parabolom o sejaču. Ona je prva ispričana, nakon čega se navodi razlog za govorenje u parabolama, a onda se daje i njeno tumačenje. Taj obrazac od tri koraka biće u središtu našeg proučavanja u nedelju, ponedeljak i utorak. Ostale parabole proučavaćemo u sredu i četvrtak. 

*Proučite pouku za ovu sedmicu da biste se pripremili za subotu, 27. jul.*