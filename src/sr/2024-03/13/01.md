---
title:  Vaskrsli Gospod
date:  21/09/2024
---

Isusovo raspeće je zadalo smrtni udarac nadanjima i veri Njegovih učenika. Bio je to mračan vikend za njih, kada se nisu samo hvatali u koštac sa smrću svog Učitelja, već su strahovali i za sopstveni život (Jovan 20,19). 

U tekstu Marko 16, poslednjem poglavlju ovog Evanđelja, razmotrićemo ono što je usledilo posle Isusove smrti.

Prvo, razmotrićemo vreme Isusovog vaskrsenja i razlog iz kog su žene došle na grob te nedelje ujutru. Adventisti ponekad zaziru od priče o jutru vaskrsenja, zbog načina na koji je ono zloupotrebljeno da bi se podržala svetost nedelje. Videćemo da se zapravo možemo radovati toj nedelji vaskrsenja, uprkos lažnoj teologiji koja je, nažalost, iz nje proizašla.

Drugo, u ovoj pouci objasnićemo prve stihove poglavlja Marko 16, povezujući te reči sa temom koja se provlači kroz celo ovo Evanđelje. U našem proučavanju u ponedeljak i utorak razmotrićemo te koncepte. 

Treće, krajem sedmice, u sredu i četvrtak, proučićemo ostatak poglavlja Marko 16 i upoznati se sa misijom koju ono iznosi pred nas. Proučavanje ćemo završiti pozivom čitaocu Evanđelja po Marku da širi to evanđelje po celom svetu.

*Proučite pouku za ovu sedmicu da biste se pripremili za subotu, 28. septembar.*