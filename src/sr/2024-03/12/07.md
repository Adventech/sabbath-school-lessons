---
title:  Za dalje proučavanje
date:  20/09/2024
---

U knjizi *Čežnja vekova* od Elen G. Vajt pročitajte poglavlja pod naslovom „U Pilatovoj sudnici“, „Golgota“ i „Svrši se“, str. 723-764 (original).

„Pilat je težio da oslobodi Isusa. Međutim, uvideo je da ne može to da učini, a da sačuva svoj položaj i čast. Zato je radije izabrao da žrtvuje jedan nevini život, nego da izgubi svoju svetovnu moć. Koliko je mnogo onih koji, da bi izbegli štetu ili patnje, na sličan način žrtvuju načelo. Savest i dužnost ukazuju na jedan put, a lična korist na drugi. Struja snažno kreće u pogrešnom pravcu, i onaj koji pravi sporazume sa zlom biva odnesen u gustu tamu krivice.“ – Elen G. Vajt, *Čežnja vekova*, str. 738 (original).

„Na Hrista kao našu zamenu i jemstvo položeno je bezakonje svih nas. On se ubrojio u prestupnike, da bi nas otkupio od osude zakona. Krivica svakog Adamovog potomka opterećivala je Njegovo srce. Božji gnev prema grehu, strašni izraz Njegovog nezadovoljstva zbog nepravde, ispunjavali su užasom dušu Njegovog Sina. Celog svog života Hristos je palom svetu objavljivao dobre vesti o Očevoj milosti i ljubavi koja prašta. Često je govorio o spasenju za najveće grešnike. Međutim, sada, sa strašnim teretom krivice koji je nosio, nije mogao da vidi milostivo Očevo lice. Povlačenje božanskog lica od Spasitelja u ovom času najveće patnje, probolo je Njegovo srce takvim bolom koji čovek nikada neće moći potpuno da razume. Njegova duševna patnja bila je tako velika da je jedva osećao svoje telesne bolove.“ – *Čežnja vekova*, str. 753 (original).

**Pitanja za razgovor**

`Zapazite koliko je teologija zamene bila važna za Elen Vajt (a i u Bibliji uopšte; videti, na primer, Isaija 53). Zašto je svaka teologija koja omalovažava centralnu ulogu zamene i Hristovog umiranja umesto nas, čime je sam platio kaznu za naše grehe, zapravo lažna teologija? `

`Ko ili šta je „Varava“ u današnjem svetu, koga traže umesto Isu­sa? `

`Čemu bi trebalo da nas nauči priča o Josifu iz Arimateje, kad je reč o tome da ne treba suditi na osnovu spoljašnjeg izgleda?`

`Razmotrite tekst Danilo 9,24-27. Zašto bi trebalo da umete da održite biblijski čas na temu tog teksta svakome ko vam to zatraži? Umete li to?`