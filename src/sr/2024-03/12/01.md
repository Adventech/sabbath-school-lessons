---
title:  Osuđen i razapet
date:  14/09/2024
---

### Tekstovi za proučavanje u toku sedmice
Marko 15; Luka 13,1; Psalmi 22,18; Jovan 20,24-29, Jovan 1,1-3; Danilo 9,24-27.

> <p>Tekst za pamćenje</p>
> „I u devetome sahatu povika Isus iza glasa govoreći: Eloi! Eloi! lama savahtani? koje znači: Bože moj! Bože moj! zašto si me ostavio?“ (Marko 15,34).

Petnaesto poglavlje Evanđelja po Marku predstavlja samo središte Narativa o stradanju. Tu je opisano suđenje Isusu, Njegova osuda, ruganje vojnika, Isusovo raspeće, smrt i sahrana. Događaji u ovom poglavlju izloženi su u jasnim, britkim detaljima, verovatno zato što je autor dopustio činjenicama da govore same za sebe. 

U celom ovom poglavlju ironija ima važnu ulogu. Zbog toga je korisno da imamo jasnu definiciju ironije. 

Ironija često sadrži tri komponente: (1) ima dva nivoa značenja (2); ta dva nivoa su u sukobu ili u suprotnosti jedan sa drugim (3); neko ne vidi tu ironiju, ne primećuje šta se dešava i nije svestan da će on biti taj koji će snositi posledice.

Ove sedmice, razmatrajući sve što se dešavalo – od Pilatovog pitanja: „Jesi li ti car Judejski?“, preko vojnika koji se rugaju, pa onda znaka iznad krsta i podrugljivih komentara verskih vođa: „Drugima pomože, a sebi ne može pomoći“, sve do neočekivanog pojavljivanja Josifa iz Arimateje – videćemo da je to poglavlje puno bolnih ironija, koje ipak otkrivaju moćne istine o Isusovoj smrti i njenom značenju. 

*Proučite pouku za ovu sedmicu da biste se pripremili za subotu, 21. septembar.*