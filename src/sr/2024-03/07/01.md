---
title:  Poučavanje učenika – 1. deo
date:  10/08/2024
---

### Tekstovi za proučavanje u toku sedmice
Marko 8,22-38; Matej 20,29-34; Jovan 12,25; Marko 9,1-50; Malahija 4,5.6; Luka 9,30.31.

> <p>Tekst za pamćenje</p>
> „I dozvavši narod s učenicima svojima reče im: ko hoće za mnom da ide neka se odreče sebe i uzme krst svoj, i za mnom ide“ (Marko 8,34).

Prva polovina Evanđelja po Marku usmerava pažnju na to ko je Isus. Njegova moćna učenja i čuda upućuju u istom smeru – On je Mesija. Na ovoj ključnoj prekretnici u narativu, Isus će postaviti svojim učenicima pitanje šta oni misle o tome ko je On. 

Petar će dati jasan odgovor na to pitanje, i Isus će odmah početi da objašnjava kuda Ga vodi Njegov put kao Mesije, a mi znamo da je to krst.

Od poslednjeg dela 8. poglavlja pa sve do kraja 10. poglavlja Evanđelja po Marku, Isus se usredsređuje na to da svoje učenike pouči o svom putovanju. U ovim poglavljima On će izneti proročanstva o krstu. To će biti propraćeno posebnim uputstvima o učeništvu. Te snažne pouke ostaju relevantne i danas.

Ovaj odlomak drugog po redu Evanđelja omeđen je pričama o isceljenju dva različita slepa čoveka. Jedna se nalazi na polovini osmog, a druga na kraju 10. poglavlja. Ti čudesni „graničnici“ na dramatičan način ilustruju činjenicu da učeništvo podrazumeva duhovni uvid u to ko je Isus i kuda On ide. A Njegova učenja, kao i u slučaju dvanaestorice učenika pre 2.000 godina, i danas suočavaju učenike sa visokom cenom, ali i ogromnom prednošću hodanja za Isusom. 

*Proučite pouku za ovu sedmicu da biste se pripremili za subotu, 17. avgust.*