---
title:  Za dalje proučavanje
date:  16/08/2024
---

U knjizi *Čežnja vekova* od Elen G. Vajt pročitajte poglavlja pod naslovom „Služba“ i „Ko je najveći?“, str. 426-446 (original).

„Pre časti ide poniznost. Da popuni visoko mesto pred ljudima, Nebo bira radnika koji, kao Jovan Krstitelj, zauzima nisko mesto pred Bogom. Učenik koji najviše nalikuje detetu najuspešniji je u radu za Boga. Nebeska bića mogu da sarađuju sa onim koji ne želi da uzvisi sebe, već da spasava duše.“ – Elen G. Vajt, *Čežnja vekova*, str. 436 (original).

„Svim onim što nam je kao prednost dato nad drugima – bilo to obrazovanje ili uglađenost, plemenitost karaktera, hrišćansko vaspitanje, versko iskustvo – dužni smo onima koji imaju manje mogućnosti i – koliko god to leži u našoj moći – treba da im služimo. Ako smo jaki moramo da podupremo ruke slabijih. Anđeli slave koji stalno gledaju lice nebeskog Oca, raduju se službi ovim najmanjima. Oni se naročito brinu za duše koje su uplašene, koje imaju mnoge i neprijatne crte karaktera. Anđeli su uvek prisutni tamo gde su najpotrebniji, kraj onih koji imaju najžešće borbe sa sobom i čije prilike su veoma obeshrabrujuće. U ovoj službi sarađivaće Hristovi pravi sledbenici.“ – *Čežnja vekova*, str.  440 (original).

**Pitanja za razgovor**

`Pročitajte ponovo tekst Marko 8,27-29. Koliko često priznajete pred drugima da verujete u Isusa kao u Hristosa (Mesiju, Izbavitelja)?`

`Koja je prava ravnoteža između iskustva druženja sa Hristom na vrhu gore i iskustva služenja potrebama drugih u njenom podnožju?`

`Razgovarajte u razredu o vašim odgovorima na pitanje o veličini, postavljeno na kraju proučavanja za sredu. Šta ste zaključili o razlici između toga kako svet gleda na veličinu i kako Bog gleda na nju? Koje pojedince ovaj svet smatra velikim, a Bog ih možda ne smatra takvima? Nasuprot tome, koga Bog smatra velikim, a ovaj svet ga ignoriše ili možda čak i prezire? Šta nam ta razlika govori o tome koliko su zapravo izvitopereni i izokrenuti ideali ovog sveta? `

`Kako možemo naučiti da shvatamo greh tako ozbiljno da bismo, kao što Isus kaže, radije bili osakaćeni nego da grešimo?`