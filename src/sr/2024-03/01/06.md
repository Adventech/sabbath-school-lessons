---
title:  Evanđelje po Isusu
date:  04/07/2024
---

`Pročitajte tekst Marko 1,14.15. Koja su to tri dela evanđeoske poruke koju je Isus objavljivao?`

Marko ovde sumira jednostavnu i direktnu Isusovu poruku. Njena tri dela su ilustrovana u sledećoj tabeli: 

| Kategorija | Sadržaj |
| --- | --- |
| Vremensko proročanstvo | Vreme se navršilo |
| Zavetno obećanje | Božje carstvo je blizu |
| Poziv na učeništvo | Pokajte se i verujte u evanđelje |

Vremensko proročanstvo na koje se Isus poziva je proročanstvo o 70 sedmica iz teksta Danilo 9,24-27. To proročanstvo nalazi svoje ispunjenje u Isusovom krštenju, kada je On pomazan Svetim Duhom i kada je otpočeo svoju službu (Dela 10,38).

![Chart](https://sabbath-school-resources-assets.adventech.io/sr/ss/2024-03/01/chart.png)

U tom proročanstvu jedan dan označava jednu godinu (4. Mojsijeva 14,34; Jezekilj 4,6). Proročanstvo je otpočelo 457. godine stare ere dekretom izdatim od strane Artakserksa, cara Persije, za dovršenje dela obnove Jerusalima (videti Jezdra 7). 

Šezdeset devet proročkih sedmica proteže se do 27. godine nove ere, to jest, do vremena kada je Isus kršten i pomazan Svetim Duhom na početku svoje službe. 

Do Njegovog raspeća došlo je tri i po godine kasnije. 

Konačno, sedamdeset sedmica je završeno 34. godine nove ere, kada je Stefan kamenovan i kada je otpočelo propovedanje evanđelja neznabošcima kao i Jevrejima. 

`Kada ste poslednji put proučavali proročanstvo o 70 sedmica? Kako poznavanje tog proročanstva može da doprinese jačanju vaše vere, ne samo u Isusa već i u pouzdanost proročke Reči?`