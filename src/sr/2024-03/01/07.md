---
title:  Za dalje proučavanje
date:  05/07/2024
---

Pročitajte poglavlje „Glas u pustinji“ iz knjige Čežnja vekova, str. 97-108 (original) i poglavlje „Vesnici Jevanđelja“ iz knjige *Apostolska crkva – Hristovim tragom*, str. 166-176 (original) od Elen G. Vajt.

Kako je zadivljujuće to što je tekst Otkrivenje 14,6.7, vest prvog anđela, paralelan sa Isusovom evanđeoskom porukom iz teksta Marko 1,15. 

Prvi anđeo u poslednjim danima nosi poruku večnog evanđelja ovom svetu u pripremi za Drugi dolazak. Baš kao Isusova poruka, anđelovo evanđelje poslednjeg vremena ima ista tri elementa, što je ilustrovano u tabeli ispod: 

| Marko 1 | Kategorija | Otkrivenje 14 | 
| --- | --- | --- |
| Navršeno vreme (Danilo 9) | Vremensko proročanstvo | Čas suda (Danilo 7,8) |
| Carstvo je blizu | Zavetno obećanje | Večno evanđelje |
| Pokajte se, verujte | Poziv na učeništvo | Bojte se Boga, dajte Mu slavu, poklonite Mu se. |

Poruka prvog anđela najavljuje početak preadventnog suda, predviđenog u proročanstvu o 2.300 dana iz teksta Danilo 8,14, a koji je otpočeo 1844. godine. Taj sud donosi Božje carstvo Njegovom progonjenom narodu (Danilo 7,22). Poziv prvog anđela da se bojimo Boga, da Ga slavimo i obožavamo je poziv na učeništvo, upućen ovom svetu u poslednjim danima, kada zveri iz Otkrivenja 13 budu predstavile jednog lažnog boga kao onoga koga se treba bojati, i koga treba slaviti i obožavati.  

Baš kao što je Isusova poruka u tekstu Marko 1 blisko povezana sa Danilovim proročanstvima i početkom objavljivanja evanđelja, tako je i poruka prvog anđela povezana sa Knjigom proroka Danila na završetku zemaljske istorije. 

**Pitanja za razgovor**

`Uporedite i uočite sličnosti i razlike između Jovana Krstitelja i Isusa u tekstu Marko 1,1-13. Koje posebne pouke izvlačite iz načina na koji su oni predstavljeni?`

`Razmislite o značenju krštenja. Pročitajte tekstove Rimljanima 6,1-4 i Jovan 3,1-8 i uporedite ih sa Isusovim krštenjem u tekstu Marko 1,9-13. Koje paralele i suprotnosti zapažate? Kako vam to pomaže da jasnije razumete smisao krštenja?`

`Uporedite evanđelje prema Isusu u tekstu Marko 1,14.15 i poruku prvog anđela iz teksta Otkrivenje 14,6. 7. Kako vam razumevanje tih poruka pomaže da bolje sagledate svoju misiju za današnje vreme?`