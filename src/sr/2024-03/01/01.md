---
title:  Početak Evanđelja
date:  29/06/2024
---

### Tekstovi za proučavanje u toku sedmice
Dela 13,1-5.13; Dela 15,36-39; Marko 1,1-15; Isaija 40,3; Danilo 9,24-27.

> <p>Tekst za pamćenje</p>
> „A pošto predadoše Jovana, dođe Isus u Galileju propovijedajući jevanđelje o carstvu Božijemu, i govoreći: iziđe vrijeme i približi se carstvo Božije; pokajte se i vjerujte jevanđelje“ (Marko 1,14.15).

Ko je napisao Evanđelje po Marku, i zašto je ono napisano?

Nijedno Evanđelje ne navodi ime svog autora. Nešto najbliže tome nalazimo u Evanđelju po Jovanu, gde se pominje „učenik koga Isus ljubljaše“ (videti Jovan 21,20.24).

Međutim, svako od kanonskih Evanđelja se od najranijih vremena povezivalo sa nekim od apostola (Matej, Jovan) ili sa njihovim pratiocima. Na primer, Evanđelje po Luki se povezuje sa Pavlom (videti Kološanima 4,14; 2. Timotiju 4,11; Filimonu 1,24), a Evanđelje po Marku sa Petrom (videti 1. Petrova 5,13). 

Mada autor Evanđelja po Marku nigde u tekstu ne navodi svoje ime, rana crkvena tradicija ukazuje da je to bio Jovan Marko, nekadašnji saputnik Pavla i Varnave (Dela 13,2.5), a kasnije Petrov saradnik (1. Petrova 5,13). 

Naš prvi korak ove sedmice biće da saznamo nešto o Marku na osnovu navoda iz Svetog pisma, da razmotrimo njegov rani neuspeh i konačni povratak u službu. Zatim ćemo se u svom istraživanju okrenuti uvodnom delu ovog Evanđelja, gledajući unapred kuda ta priča vodi i osvrćući se na pitanje zašto je jedan isprva neuspešni, a potom rehabilitovani misionar napisao takav jedan tekst.

*Proučite pouku za ovu sedmicu da biste se pripremili za subotu, 6. jul.*