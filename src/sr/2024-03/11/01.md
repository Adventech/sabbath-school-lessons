---
title:  Uhvaćen i izveden pred sud
date:  07/09/2024
---

### Tekstovi za proučavanje u toku sedmice
Marko 14; Jovan 12,4-6; Rimljanima 8,28; 2. Mojsijeva 24,8; Jeremija 31,31-34; Zaharija 13,7.

> <p>Tekst za pamćenje</p>
> „I govoraše: Ava oče! sve je moguće tebi; pronesi čašu ovu mimo mene; ali opet ne kako ja hoću nego kako ti“ (Marko 14,36).

Tekst od 14. do 16. poglavlja Evanđelja po Marku poznat je kao „Narativ o Hristovom stradanju“, zato što opisuje Isusove patnje, Njegovu smrt i vaskrsenje. Kao što smo zapazili u 9. Pouci, poslednjih šest poglavlja Evanđelja po Marku pokriva vremenski period od otprilike nedelju dana. Većina događaja opisanih u tekstu Marko 14-16 odigrali su se u četvrtak i petak te Stradalne sedmice. Isusova smrt je nastupila u petak, a Njegovo vaskrsenje se odigralo u nedelju. 

Pouka za ovu sedmicu usredsređuje se na 14. poglavlje Markovog evanđelja koje počinje petom sendvič-pričom, u kojoj se prepliću dva suprotna postupka prema Isusu. Nakon toga sledi Poslednja večera, a onda Njegova duševna borba u Getsimaniji. Tu je On uhapšen i izveden pred vođe da bi Mu bilo suđeno. Scena suđenja povezana je sa Petrovim odricanjem od Isusa, što je šesta i poslednja sendvič-priča u Evanđelju po Marku. I opet, odvijaju se dve suprotne radnje,  ali u ironičnom obrtu obe potvrđuju istu istinu.  

Kroz ceo narativ, dva suprotna zapleta odvijaju se uporedo. U svom žustrom stilu, Marko izlaže pred čitaocem te sukobljene zaplete, otkrivajući Isusov trijumf. 

*Proučite pouku za ovu sedmicu da biste se pripremili za subotu, 14. septembar.*