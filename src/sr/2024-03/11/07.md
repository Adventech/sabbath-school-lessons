---
title:  Za dalje proučavanje
date:  13/09/2024
---

U knjizi *Čežnja vekova* od Elen G. Vajt pročitajte poglavlja pod naslovom „Pred Anom i Kajafom“ i „Juda“, str. 698-722 (original).

„Dok su ponižavajuće zakletve još bile na Petrovim usnama i prodorni poj petla još uvek odjekivao u njegovim ušima, Spasitelj se okrenuo od namrštenih sudija i pogledao pravo u svoga jadnog učenika. Istovremeno Petar je upravio oči prema svom Učitelju. Na tom blagom licu čitao je duboko sažaljenje i bol, ali na njemu nije bilo nikakve ljutnje.

Izgled tog bledog, napaćenog lica, tih drhtavih usana, taj pogled pun sažaljenja i praštanja zario se u njegovo srce kao strela. Savest se probudila. Pamćenje je živnulo. Petar se setio kako je samo pre nekoliko časova obećao da će sa svojim Gospodom poći u zatvor i u smrt. Setio se svoje žalosti, kada mu je u gornjoj sobi Spasitelj rekao da će Ga se odreći tri puta te iste noći. Petar je upravo izjavljivao da ne poznaje Isusa, ali je sad, duboko ožalošćen, shvatio koliko ga je njegov Gospod dobro poznavao i koliko je pravilno čitao njegovo srce, čije prevarnosti ni sam nije bio svestan.“ – Elen G. Vajt, *Čežnja vekova*, str. 712, 713 (original).

**Pitanja za razgovor**

`U kom smislu, i samo čitanjem onoga što je Isus predvideo u tekstu Marko 14,9, vidimo kako se još jedno od Njegovih predviđanja – malo verovatno predviđanje s obzirom na okolnosti u kojima je izgovoreno – zapravo ispunjava? `

`Uporedite Judu i Petra. U čemu su oni slični a po čemu se razlikuju, kad je reč o njihovom ponašanju tokom Stradalne sedmice?`

`Razgovarajte o značenju Večere Gospodnje. Kako joj možemo dati veći značaj u našoj crkvi i uključiti više članova u njeno obeležavanje?`

`Razgovarajte o činjenici da je Bog rekao „ne“ na Isusovu molitvu u Getsimaniji. Šta to znači za situacije kad nam Bog kaže „ne“?`

`Mada je Petar uveliko izneverio Isusa svojim odricanjem, On ga nije odbacio. Koju nadu možemo crpeti iz te činjenice?`