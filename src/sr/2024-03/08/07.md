---
title:  Za dalje proučavanje
date:  23/08/2024
---

U knjizi *Čežnja vekova* od Elen G. Vajt pročitajte poglavlja pod naslovom „Blagosiljanje dece“ i „Još ti jedno nedostaje“, str. 511-523 (original).

„Isus je uvek voleo decu. Prihvatao je njihove izraze naklonosti i njihovu iskrenu, neusiljenu ljubav. Zahvalno veličanje sa njihovih čistih usana bila je muzika za Njegove uši i osveženje za Njegov duh, kada je bio zamoren dodirom sa lukavim i licemernim ljudima. Kuda god je Spasitelj išao, dobroćudnost Njegovog lica i Njegovo nežno, ljubazno držanje zadobijalo je ljubav i poverenje dece.“ – Elen G. Vajt, *Čežnja vekova*, str. 511 (original).

„Onima koji se, kao i mladi poglavar, nalaze na visokim, poverljivim položajima i imaju veliko imanje, može izgledati kao prevelika žrtva odricanje od svega da bi sledili Hrista. Ali to je pravilo koje važi za sve koji žele da postanu Njegovi učenici. Poslušnost se mora pokazati u svemu što je prihvaćeno. Samoodricanje je suština Hristove nauke. Često se iznosi i poučava jezikom koji izgleda vrlo zapovednički, zato što ne postoji drugi način za čovekovo spasenje osim da se odlučno odbaci sve ono što će, ako se gaji, slomiti celo biće.“ – *Čežnja vekova*, str. 523 (original).

**Pitanja za razgovor**

`Na koje načine možemo pomoći deci i mladima da ostanu povezani sa Hristom i crkvenom zajednicom? Zašto je važno da to radimo?`

`Ponekad čujemo kako ljudi kažu da im nije stalo do novca. To nije tačno. Svima je stalo do novca, i u tome nema ničeg lošeg. U čemu onda može biti problem sa novcem, i zašto verni hrišćani, bilo da su bogati ili siromašni, moraju voditi računa o tome kako se odnose prema njemu?`

`Ako bi vas Isus pitao: „Šta hoćeš da ti učinim?“, šta biste Mu odgovorili?`

`Razmislite pažljivije o Isusovim rečima, zapisanim u tekstu Marko 10,43-45. Šta znači živeti na takav način? Kako učimo da služimo umesto da nama služe? Šta to znači kada je reč o načinu na koji živimo i komuniciramo sa drugima?`