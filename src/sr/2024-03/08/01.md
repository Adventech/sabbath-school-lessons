---
title:  Poučavanje učenika – 2. deo
date:  17/08/2024
---

### Tekstovi za proučavanje u toku sedmice
Marko 10; 1. Mojsijeva 1,27; 1. Mojsijeva 2,24; Galatima 4,1.2; Rimljanima 6,1-11; Isaija 11,1-16.

> <p>Tekst za pamćenje</p>
> „Jer sin čovječij nije došao da mu služe nego da služi, i da da dušu svoju u otkup za mnoge“ (Marko 10,45).

Ove sedmice bavićemo se 10. poglavljem Evanđelja po Marku, čime ćemo zaokružiti ovaj poseban odeljak u kom Isus poučava svoje učenike tokom pripreme za krst. Otprilike polovina tog poglavlja bavi se samim učenicima, a ostatak pitanjima važnim za učeništvo, ali sagledanim kroz sočiva drugih, koji stupaju u dodir sa Isusom. Fariseji dolaze i raspravljaju se s Njim na temu razvoda. Roditelji dovode svoju decu da ih Isus blagosilja. Jedan bogataš se raspituje o večnom životu, a slepi čovek traži da progleda. 

Ovo poglavlje sadrži važna učenja o tome šta znači slediti Isusa, posebno kada je u pitanju život ovde i sada: o braku, deci, odnosu prema bogatstvu, o nagradi i ceni sledbeništva. Kruna svega toga je isceljenje drugog slepog čoveka (Marko 10,46-52; uporediti sa: Marko 8,22-26), koje predstavlja zadnji graničnik ovog odlomka knjige (Marko 8,22-10,52) i prelepu ilustraciju o tome koja je cena hodanja za Isusom i ka čemu nas to vodi. 

Sve te pouke, uzete zajedno, pripremaju Isusove sledbenike – bilo one od pre 2.000 godina ili ove u dvadeset prvom veku – za izazove koji prate učeništvo. 

*Proučite pouku za ovu sedmicu da biste se pripremili za subotu, 24. avgust.*