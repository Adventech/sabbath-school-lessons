---
title:  Spolja i iznutra
date:  03/08/2024
---

### Tekstovi za proučavanje u toku sedmice
Marko 7; Isaija 29,13; 2. Mojsijeva 20,12; Marko 8,11-21.

> <p>Tekst za pamćenje</p>
> „Ništa nema što bi čovjeka moglo opoganiti da uđe spolja u njega, nego što izlazi iz njega ono je što pogani čovjeka“ (Marko 7,15).

Pouka za ovu sedmicu bavi se sedmim i prvom polovinom osmog poglavlja Evanđelja po Marku. Na početku 7. poglavlja, Isus potpiruje raspravu svojim odbacivanjem verskih običaja. Međutim, On to čini na način koji u velikoj meri podupire nešto što je duboko značajno za hrišćanski život danas.  

Isus zatim zadaje zagonetku koja otvara vrata istinskom razu­mevanju pitanja šta je zapravo vera. 

Posle toga, On odlazi u Tir i Sidon i tu se sreće sa izvesnom ženom, za koju će se ispostaviti da je jedina osoba u Evanđeljima koja je iz rasprave sa Isusom izašla kao pobednik. Njegov susret sa njom je krajnje neobičan. Ispod glavnog toka narativa postoji par nagoveštaja koje je žena prozrela, a Isus je, zbog njene vere, udovoljio njenom zahtevu.

Sedmo poglavlje Evanđelja po Marku, nakon još jednog isceljenja, otkriva važnu istinu da čuda, koliko god bila upečatljiva, sama po sebi nisu uvek dovoljna da bi se srca otvorila za istinu. Uostalom, od kakve su koristi čuda bila za verske vođe rešene da odbace Isusa?

U 8. poglavlju, razmotrićemo značaj hleba kao simbola učenja i tradicija. Te priče sadrže značajne pouke o smislu i praktičnim aspektima verskog života.

*Proučite pouku za ovu sedmicu da biste se pripremili za subotu, 10. avgust.*