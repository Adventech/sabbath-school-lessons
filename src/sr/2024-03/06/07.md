---
title:  Za dalje proučavanje
date:  09/08/2024
---

U knjizi *Čežnja vekova* od Elen G. Vajt pročitajte poglavlja pod naslovom „Predanja“, „Srušene ograde“ i „Pravi znak“, str. 395-409 (original).

„Koliko je među Hristovim sledbenicima danas, kao i u stara vremena, raširen ovaj podmukli, varljivi greh! Kako je često naša služba Hristu i naša zajednica jednog sa drugim narušena tajnom željom za uzdizanjem svoga „ja“! Kako se brzo javlja želja da sami sebi čestitamo i želja za ljudskim odobravanjem! Samoljublje, želja za lakšim putem od onoga koji je Bog odredio, vodi ka zameni božanskih pravila ljudskim teorijama i predanjem. Reči Hristove opomene izgovorene su Njegovim učenicima: ’Čuvajte se kvasca farisejskoga.’

Hristova vera je čista iskrenost. Revnost za Božju slavu je pobuda usađena Svetim Duhom, jer samo Njegovo uspešno delovanje može da usadi ovu pobudu. Jedino Božja sila može da otkloni samoživost i licemerstvo. Ova promena je znak Njegovog delovanja. Kada vera koju prihvatamo razori sebičnost i pritvornost, kada nas vodi da tražimo Božju slavu, a ne svoju, možemo biti sigurni da je to pravi put. ’Oče, proslavi ime svoje!’ (Jovan 12,28) bilo je osnovno pravilo Hristovog života i ako Ga sledimo, to će postati osnovno pravilo našeg života. On nam zapoveda da hodamo ’kao što je On hodio’ i ’po tom razumemo da Ga poznasmo, ako zapovesti Njegove držimo’ (1. Jovanova 2,6.3).“ – Elen G. Vajt, *Čežnja vekova*, str. 409 (original).

**Pitanja za razgovor**

`1.	Koje ste hrišćanske običaje otkrili a koji vam pomažu da sačuvate čisto srce?`

`2.	Ko su „nečisti“ ljudi u vašoj zajednici? Šta možete učiniti da biste ih privukli evanđelju?`

`3.	Razmislite kao razred šta možete učiniti da biste, na jednostavne načine, negovali širenje evanđelja u svom susedstvu.`

`4.	Pročitajte tekst Marko 8,1-10, o tome kako je nahranjeno 4.000 ljudi. Šta se menja u tumačenju tog teksta zbog činjenice da je ta gomila verovatno bila sastavljena od neznabožaca? Zašto ne bi trebalo da bude nikakve razlike?`

`5.	Kako se možemo uspešno zaštititi od duboko usađene želje koju svi mi, kao pala bića, imamo, a to je da veličamo sami sebe?`