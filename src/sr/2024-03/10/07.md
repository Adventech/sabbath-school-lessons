---
title:  Za dalje proučavanje
date:  06/09/2024
---

U knjizi *Čežnja vekova* od Elen G. Vajt pročitajte poglavlje pod naslovom „Na Maslinskoj gori“, str. 627-636 (original).

U svetu se dešavaju mnoge stvari koje su veoma uznemirujuće. Ljudi su zaista uplašeni zbog svega što se događa. Kako da mi, kao adventisti sedmog dana, koji imamo neku vrstu „unutrašnjeg uvida“ u ta dešavanja, upotrebimo sve to da bismo ljude upućivali na nadu koju imamo u Isusu, i na obećanje o Njegovom dolasku? 

„Zato što ne znamo tačno vreme Njegovog dolaska, dat nam je nalog da stražimo. ’Blago onim slugama koje nađe gospodar kad dođe a oni straže’ (Luka 12,37). Oni koji paze na Gospodnji dolazak ne čekaju besposleni. Očekivanje Hristovog dolaska treba da pokrene ljude da se boje Gospoda i Njegove osude nad prestupom. To treba da ih probudi da bi shvatili koliko je veliki greh odbiti Njegovu ponudu milosti. Oni koji očekuju Gospoda čiste svoje duše poslušnošću istini. Oni ujedinjuju budno straženje sa ozbiljnim radom. Zato što znaju da je Gospod na vratima, njihova revnost postaje delotvorna u saradnji sa božanskim silama u radu na spasavanju duša. To su verne i mudre sluge koje Gospodnjem domu daju ’hranu na obrok’ (Luka 12,42). Oni objavljuju istinu koju je naročito moguće primeniti na sadašnje vreme. Kao što su Enoh, Noje, Avram i Mojsije objavljivali istinu za svoje vreme, tako će i sad Hristove sluge uputiti naročitu opomenu svom naraštaju.“ – Elen G. Vajt, *Čežnja vekova*, str. 634 (original).

**Pitanja za razgovor**

`Jedna je stvar davati priloge za Božje delo, a sasvim je nešto drugo davati požrtvovano. U čemu je razlika i zašto je ta razlika toliko bitna?`

`Zašto Bog nije sprečio progonstvo svog naroda tokom vekova, kao ni u današnjem svetu? Kako nam motiv velike borbe pomaže da shvatimo, u izvesnoj meri, zašto dolazi do progonstva?`

`Koji znaci Hristovog dolaska se, po vama, posebno ističu u sadašnjem svetu?`

`Razmislite o stanju mrtvih i o činjenici da mrtvi spavaju dok se Hristos ne vrati. Ljudi sklapaju oči u trenutku smrti, i šta je prvo sledeće čega postaju svesni? Kako nam ta ideja pomaže da shvatimo u kom smislu je, za svaku osobu pojedinačno, Hristov drugi dolazak uvek veoma blizu?`