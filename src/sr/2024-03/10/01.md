---
title:  Poslednji dani
date:  31/08/2024
---

### Tekstovi za proučavanje u toku sedmice
Marko 12,41-44; Marko 13,1-32; Danilo 9,24-27; Danilo 7,25; 1. Solunjanima 4,13-18.

> <p>Tekst za pamćenje</p>
> Marko 12,41-44; Marko 13,1-32; Danilo 9,24-27; Danilo 7,25; 1. Solunjanima 4,13-18.

Pouka za ovu sedmicu počinje veoma kratkom pričom s kraja 12. poglavlja Evanđelja po Marku, gde Isus daje duboku izjavu o sitnom činu jedne udovice. Glavni deo ove pouke, međutim, bavi se tekstom Marko 13, upečatljivim proročanstvom o sudbini jerusalimskog hrama i šire. Ovo poglavlje, kao i paralelna poglavlja, Matej 24 i Luka 21, govori o padu Jerusalima i šire, sve do kraja sveta.

Ono što tekst Marko 13 potpuno razjašnjava je činjenica da se to proročanstvo proteže od vremena proroka, Isusa, do vremena kraja, odnosno Njegovog drugog dolaska. Taj obrazac sledi ono što je poznato kao „istoricističko tumačenje proročanstva o vremenu kraja“, nasuprot pokušajima da se ta proročanstva smeste u prošlost ili daleku budućnost.

Kao što je slučaj sa mnogim Isusovim učenjima u Evanđelju po Marku, Gospodnje pouke date su u odgovoru na neko pitanje ili neko pogrešno shvatanje od strane Njegovih učenika. Ta pitanja ili pogrešna shvatanja pružaju Isusu priliku da poučava o istinama koje su od presudnog značaja za hrišćanski život i iskustvo. Isus ne samo da proriče budućnost, već i upućuje svoje učenike, onda i sada, kako da se pripreme za predstojeća iskušenja. 

*Proučite pouku za ovu sedmicu da biste se pripremili za subotu, 7. septembar.*