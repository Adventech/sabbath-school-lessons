---
title:  Za dalje proučavanje
date:  19/07/2024
---

U knjizi *Čežnja vekova* od Elen G. Vajt pročitajte poglavlja pod naslovom „Levije-Matej“, str. 272-280 (original) i „Subota“, str. 281-289.

„Kada je upitao: ’Valja li u subotu lečiti?’ Isus je odgovorio: ’Koji je među vama čovek koji ima ovcu jednu pa ako ona u subotu upadne u jamu neće je uzeti i izvaditi? A koliko je čovek pretežniji od ovce? Dakle valja u subotu dobro činiti’ (Matej 12,10-12).

Uhode se nisu usuđivale da odgovore Hristu u prisustvu mnoštva, iz straha da ne upadnu u teškoće. Znali su da je On govorio istinu. Radije bi pustili čoveka da pati nego da krše svoja predanja, dok bi životinju oslobodili zbog sopstvenikove štete, ako bi bila zanemarena. Na taj način za nemu životinju pokazivali su više staranja nego za čoveka, koji je stvoren po Božjem obličju. Ovo prikazuje delovanje svih lažnih religija. One potiču iz čovekove čežnje da se uzdigne iznad Boga, ali konačni ishod je spuštanje čoveka ispod životinje. Svaka religija koja se bori protiv Božje vladavine lišava čoveka slave koju je imao prilikom stvaranja i koja će mu se u Hristu ponovo vratiti. Svaka lažna religija uči svoje pristalice da se nemarno odnose prema ljudskim potrebama, patnjama i pravima. Jevanđelje daje veliku vrednost ljudskom rodu otkupljenom Hristovom krvlju i uči nežnom uvažavanju čovekovih želja i patnji. Gospod kaže: ’Učiniću da će čovek više vredeti nego zlato čisto više nego zlato ofirsko’ (Isaija 13,12).“ – Elen G. Vajt, *Čežnja vekova*, str. 286, 287 (original).

**Pitanja za razgovor**

`Koje strategije ili običaji pomažu vama i vašoj lokalnoj crkvi da ostanete osetljivi prema ljudima koji pate u tišini, poput oduzetog čoveka iz teksta Marko 2?`

`Razmislite koliko su zaslepljene mržnjom, tradicijom, dogmama i religijom uopšte postale verske vođe u svom odbacivanju Isusa, kada čak ni Njegova čuda, koja je trebalo da im otvore oči, nisu u tome uspela.  Kako bi mi, kao narod, trebalo da povedemo računa da se nešto slično i nama ne dogodi?`

`Kako bi vaša lokalna crkva mogla da postane „porodica“ onima koje njihovi srodnici po krvi odbacuju zbog njihove vere?`

`Razmislite još malo o „neoprostivom grehu“. Razgovarajte u razredu šta to znači i kako možemo biti sigurni da ga nismo počinili.`