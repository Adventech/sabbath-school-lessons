---
title:  Polemike
date:  13/07/2024
---

### Tekstovi za proučavanje u toku sedmice
Marko 2,1-3,6; Mihej 6,6-8; 1. Samuilova 21,1-6; Marko 3,20-35; Luka 12,53; Luka 14,26. 

> <p>Tekst za pamćenje</p>
> „I govoraše im: subota je načinjena čovjeka radi, a nije čovjek subote radi. Dakle je gospodar sin čovječij i od subote“ (Marko 2,27.28).

Tekst Marko 2,1-3,6 sadrži pet priča koje ilustruju suprotnost između Isusovog učenja i učenja verskih vođa. Te priče su izložene prema posebnom obrascu, pri čemu se svaka sledeća priča, na osnovu tematske paralele, nadovezuje na prethodnu. A onda poslednja priča pravi krug i nadovezuje se na prvu.

Svaka od tih priča oslikava pojedine aspekte Isusovog identiteta, što je ilustrovano izjavama u stihovima Marko 2,10.17.20.28. U proučavanjima predviđenim za nedelju, ponedeljak i utorak uronićemo dublje u smisao tih izveštaja i Hristovih izjava u njima. 

Tekst Marko 3,20-35 biće predmet našeg proučavanja u sredu i četvrtak. 

Ono što ćemo takođe videti je primer tehnike pisca ovog Evanđelja, nazvane „sendvič priče“. Taj obrazac narativa pojavljuje se najmanje šest puta u Evanđelju po Marku. U svakom od tih slučajeva u fokusu je neki važan aspekt Isusove prirode, Njegove uloge kao Mesije, ili prirode učeništva.

Ove sedmice, čitaćemo neke izveštaje o Isusu i razmotriti šta možemo da naučimo iz njih.

*Proučite pouku za ovu sedmicu da biste se pripremili za subotu, 20. jul.*