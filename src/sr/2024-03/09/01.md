---
title:  Sukobi u Jerusalimu
date:  24/08/2024
---

### Tekstovi za proučavanje u toku sedmice
Marko 11; 1. O carevima 1,32-48; Zaharija 9,9.10; Isaija 56,7; Jeremija 7,11; Marko 12,1-34.

> <p>Tekst za pamćenje</p>
> „I kad stojite na molitvi, praštajte ako što imate na koga: da i otac vaš koji je na nebesima oprosti vama pogrješke vaše“ (Marko 11,25).

Serija od pet polemika između Isusa i verskih vođa zabeležena je u 2. i 3. poglavlju Evanđelja po Marku (videti 3. Pouku). U pouci za ovu sedmicu videćemo da Isus, po svom dolasku u Jerusalim, vodi seriju od šest polemika sa verskim vođama. Ta dva niza rasprava su kao graničnici na početku i završetku Njegove ovozemaljske službe. Svaka od njih bavi se pitanjima važnim za hrišćanski život. Isusova uputstva, čak i u tim polemičkim situacijama, pružaju usmerenje vernicima kad je reč o osnovnim pitanjima vere ali i praktičnim pitanjima svakodnevnog iskustva.

Verski poglavari dolazili su da se suprotstave Isusu, da Ga zbune i pobede, ali nikad nisu uspevali u tome. Deo pouke za ovu sedmicu obuhvata analizu onoga što navodi ljude da se suprotstave Bogu i razmatranje onoga što hrišćani mogu da učine da bi srušili predrasude i progovorili srcima onih koji se opiru pozivima Duha. 

U tekstu Marko 11 opisana je Isusova služba u Jerusalimu na Pashu (mart – april). Deo Evanđelja po Marku, od 11. do 16. poglavlja pokriva period od nešto više od jedne sedmice, što znači da se tempo narativa značajno usporava. S druge strane, prvih 10 poglavlja pokriva period od približno tri i po godine.  Takvo usporavanje ukazuje na važnost tih završnih prizora.

*Proučite pouku za ovu sedmicu da biste se pripremili za subotu, 31. avgust.*