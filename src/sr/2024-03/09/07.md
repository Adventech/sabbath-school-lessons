---
title:  Za dalje proučavanje
date:  30/08/2024
---

U knjizi *Čežnja vekova* od Elen G. Vajt pročitajte poglavlja pod naslovom „Osuđeni narod“, „Ponovno očišćenje hrama“ i „Sukob“, str. 580-609 (original).

„Hristov čin proklinjanja drveta, koje je On svojom silom načinio, stoji kao opomena svim Crkvama i svim hrišćanima. Niko ne može da živi po Božjem zakonu ako ne služi drugima. Međutim, ima mnogo onih koji ne žive milosrdnim, nesebičnim Hristovim životom. Neki koji sebe smatraju odličnim hrišćanima ne razumeju u čemu se sastoji služba Bogu. Oni smišljaju i proučavaju kako da ugode sebi. Deluju samo da ugode sebi. Vreme ima vrednost za njih samo ako mogu da sabiraju za sebe. U svim životnim zbivanjima to je njihov cilj. Oni ne služe drugima, već samo sebi. Bog ih je stvorio da žive u svetu u kome mora da se pokaže nesebična služba. On je odredio da svojim bližnjima pomažu na svaki mogući način. Međutim, njihovo „ja“ je tako veliko da ne mogu da vide ništa drugo. Nisu u vezi sa čovečanstvom. Oni koji tako žive samo za sebe, slični su smokvi koja je imala lep spoljašnji izgled, ali je bila bez roda. Oni se drže obličja pobožnosti, ali bez pokajanja ili vere. Na rečima poštuju Božji zakon, ali im nedostaje  poslušnost. Govore, ali ne čine. U prokletstvu izrečenom nad smokvinim drvetom, Hristos je pokazao kako je u Njegovim očima mrsko to uzaludno pretvaranje. On izjavljuje da je onaj koji javno greši manje kriv od onoga koji po imenu služi Bogu, a ne rađa nikakav rod u Njegovu slavu.“ – Elen G. Vajt, *Čežnja vekova*, str. 584 (original).

**Pitanja za razgovor**

`Razmislite o smislu Hristovog čišćenja hrama. Kako bi taj princip mogao da se primeni na našu crkvu danas? Kako bi takvo čišćenje moglo da se sprovede? `

`Kroz sva Evanđelja, uvek iznova, Isus se poziva na Pisma i tvrdi da se ona moraju ispuniti. Šta nam to govori o njihovoj presudnoj važnosti za život vere? Zašto moramo odlučno odbaciti svaki pokušaj da se omalovaži autoritet Svetog pisma, a pogotovu tvrdnja da ono predstavlja samo ljudske ideje o Bogu, o tome ko je On i kako On deluje?`

`Gde je prava linija razgraničenja između crkve i države? Kako Isusovo učenje iz teksta Marko 12,13-17 usmerava tu diskusiju?`

`Potražite tekstove koji govore o vaskrsenju. Zašto je to učenje tako suštinski važno za našu veru, posebno u vezi sa stanjem mrtvih?`