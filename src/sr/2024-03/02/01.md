---
title:  Jedan dan u Isusovoj službi
date:  06/07/2024
---

### Tekstovi za proučavanje u toku sedmice
Marko 1,16-45; Jovan 1,29-42; Marko 5,41; Luka 6,12; 3. Mojsijeva 13.

> <p>Tekst za pamćenje</p>
> „I reče im Isus: hajdete za mnom, i učiniću vas lovcima ljudskijem“ (Marko 1,17). 

Svako Evanđelje predstavlja početak Isusove službe na poseban način. 

Matej prikazuje Isusa kako poziva učenike, a onda drži Besedu na Gori. 

Luka pripoveda o Isusovoj inauguracionoj propovedi u subotu u sinagogi u Nazaretu. 

Jovan se priseća pozivanja prvih učenika i svadbe u Kani, kada je Isus izveo svoj prvi znak. 

Evanđelje po Marku govori o pozivanju četvorice učenika, a zatim opisuje subotu u Kapernaumu i ono što je potom usledilo.

Ta „subota sa Isusom“ na početku Evanđelja po Marku pruža čitaocu nagoveštaj o tome ko je Isus. U celom odeljku koji proučavamo ove sedmice, zabeleženo je vrlo malo Isusovih reči – kratak poziv na učeništvo, zapovest demonu, plan da poseti druge oblasti i lečenje gubavca, uz uputstvo da se ovaj pokaže svešteniku da bi se očistio. Naglasak je na delovanju, naročito na isceljivanju ljudi. Pisac ovog Evanđelja voli da koristi reč odmah, kako bi ilustrovao brzi sled poteza u Isusovoj službi. 

*Proučite pouku za ovu sedmicu da biste se pripremili za subotu, 13. jul.*