---
title: 'Obavljanje Božje misije'
date: 21/10/2023
---

### Tekstovi za proučavanje u toku sedmice
1. Mojsijeva 18; Jakov 5,16; Rimljanima 8,34; Jevrejima 7,25; 1. Mojsijeva 19,1-29; 1. Mojsijeva 12,1-9.

> <p>Tekst za pamćenje</p>
> „Novu vam zapovijest dajem da ljubite jedan drugoga, kao što ja vas ljubih, da se i vi ljubite među sobom. Po tom će svi poznati da ste moji učenici ako uzimate ljubav među sobom“ (Jovan 13,34.35).

Od samog početka, Avram je želeo da ga Bog upotrebi u misiji. Da je to istina može se videti, na primer, u tekstu 1. Mojsijeva 18, kada ga je Bog upozorio šta će se dogoditi sa Sodomom i Gomorom. „Jer Gospod Gospod ne čini ništa ne otkrivši tajne svoje slugama svojim prorocima“ (Amos 3,7). A u priči o Sodomu i Gomoru „Njegov sluga prorok“ bio je Avram.

Avram se odmarao u vrelini dana kad je ugledao tri putnika. „Avram je u svojim gostima video samo tri umorna putnika, a nije ni pomišljao da bi među njima mogao da bude Onaj kojeg bi mogao da obožava ne grešeći.“ – Elen G. Vajt, *Stvaranje, patrijarsi i proroci*, str. 138, 139 (original). 

Ipak, Avram se ubrzo lično uključio u Božju misiju. Njegovo učešće, kao što se pokazalo u ovom poglavlju, sastojalo se u tome da se moli i zastupa narod Sodoma i Gomora. Odnosno, želeo je da vidi da li se ti ljudi, nekako, uprkos sebi samima, još uvek mogu spasiti. U izvesnom smislu, ako to nije suština misije – šta jeste?

U ovom poglavlju otkrivaju se tri velika Avramova duhovna kvaliteta: gostoprimstvo, ljubav i molitva – osobine koje mogu u velikoj meri doprineti misiji.

**Proučite pouku za ovu sedmicu da biste se pripremili za subotu, 28. oktobar.**