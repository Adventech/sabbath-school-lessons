---
title: 'Za dalje proučavanje'
date: 01/12/2023
---

Pročitajte sledeća poglavlja: Elen G. Vajt, „Služba bogatima“ iz knjige U potrazi za boljim životom, str. 209-216 (original) i „Zarobljena devojčica se stara o Nemanu“, iz knjige *Slični Hristu*, str. 330 (u originalu: str. 337). 

Isus podjednako voli siromašne kao i bogate i moćne ljude na ovom svetu. On je umro za vladare kao i za prosjake. Isus je znao koji je najefikasniji način da se dopre do njihovih srca. I upozorio nas je da je „lakše... kamili proći kroz iglene uši negoli bogatome ući u carstvo Božije“ (Marko 10,25). Ove sedmice smo stavljeni pred izazov da dopremo do moćnih i bogatih pojedinaca da bismo ih upoznali sa evanđeljem o Isusu Hristu. I njima je spasenje potrebno kao i svima drugima, čak i ako oni to, nažalost, ne uviđaju, zbog „sigurnosti“ koju im, kako veruju, njihovo bogatstvo pruža.

„Mnogo je rečeno o našoj dužnosti prema zanemarenoj sirotinji. A zar ne treba posvetiti određenu pažnju zanemarenim bogatašima? Mnogi posmatraju ovaj stalež kao beznadežan... Hiljade bogataša sišlo je u grob, a da nisu bili opomenuti. Međutim, bez obzira koliko ravnodušni izgledali, mnogi između bogatih nose u sebi teret za duše.“ – Elen G. Vajt, *U potrazi za boljim životom*, str. 210 (original). 

**Pitanja za razgovor**

`1.	Isus je rušio kastinske i klasne barijere služeći podjednako bogatima i siromašnima tokom svoje zemaljske službe. Kako se mi kao adventisti bavimo tim pitanjem, jazom između bogatih i siromašnih, koji je tako duboko ukorenjen u svakom društvu?`

`2.	Isus je rekao sledeće: „A posijano u trnju to je koji sluša riječ, no briga ovoga svijeta i prijevara bogatstva zaguše riječ, i bez roda ostane“ (Matej 13,22). Šta je, po vama, Isus mislio pod tim „prijevara bogatstva“? Zašto nije neophodno da budemo bogati da bismo bili prevareni bogatstvom?`

`3.	Razgovarajte u razredu o pitanju postavljenom na kraju proučavanja predviđenog za utorak, u vezi sa činjenicom da poznavanje istine nije isto što i spasenje pomoću nje. Zašto je ta razlika od tako ključne važnosti za nas? Ako nas samo poznavanje istine ne može spasti, šta onda može?`

`4.	Šta još možete navesti kao razlog što je bogati mladić odbacio Isusa, dok ga je Zakhej prihvatio?`