---
title: 'Misija za moćne'
date: 25/11/2023
---

### Tekstovi za proučavanje u toku sedmice
Danilo 4; 2. O carevima 5,1-19; Jovan 3,1-12; Jovan 7,43-52; Matej 19,16-22; Jovan 19,38-42.

> <p>Tekst za pamćenje</p>
> „Jer kakva je korist čovjeku ako sav svijet dobije a duši svojoj naudi? ili kakav će otkup dati čovjek za svoju dušu?“ (Matej 16,26). 

Mada je napisana pre više vekova, Biblija, Božja Reč, predstavlja otkrivenje Božje istine za naš svet. A među mnogim istinama koje nam otkriva je ona o ljudskoj prirodi, i o tome da su, bilo da je reč o Judeji u sedmom veku ili Brazilu u dvadeset prvom veku, ljudi u osnovi isti – grešnici kojima je potrebna božanska blagodat.

To obuhvata i bogate i moćne. Bogati i moćni ljudi iz biblijskih vremena nisu se mnogo razlikovali od bogatih i moćnih u moderno doba, posebno u pogledu težnje za bogatstvom, slavom i moći, često (ali ne uvek) na račun ranjivih i nejakih. Pa ipak, Bog je podjednako zainteresovan za spasenje bogatih i moćnih kao i za spasenje slabih i siromašnih. Sveto pismo nam pruža neke zanimljive primere biblijskih karaktera koji su bili moćni, ili bogati, ili oboje, i opisuje kako ih je Bog upotrebio da budu blagoslov za mnoge narode: Avram, Isak, Jov, Solomon i Josif, da navedemo samo neke. 

Ove sedmice izučavaćemo Božju misiju za bogate i moćne. Pridružite nam se na tom putovanju, dok budemo razmatrali kako je Bog dosegao neke od tih ljudi, i kako On poziva i priprema adventiste sedmog dana da svedoče takvim ljudima danas.

**Proučite pouku za ovu sedmicu da biste se pripremili za subotu, 2. decembar.**