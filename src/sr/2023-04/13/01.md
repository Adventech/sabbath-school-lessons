---
title: 'Završetak Božje misije'
date: 23/12/2023
---

### Tekstovi za proučavanje u toku sedmice
Otkrivenje 1,1-7; 1. Petrova 2,9; Otkrivenje 14,6-12; Luka 11,23; 1. Timotiju 2,4; Otkrivenje 21,1-4.

> <p>Tekst za pamćenje</p>
> „Kad će se dakle ovo sve raskopati, kakovijem treba vama biti u svetom življenju i pobožnosti, čekajući i želeći da bude skorije dolazak Božijega dana?“ (2. Petrova 3,11.12).	

Knjiga Otkrivenje ispunjava naš um prizorima kraja. Epicentar knjige bavi se kosmičkim sukobom između Hrista i sotone. Sotona je izgubio svoju vlast nad zemljom i sada proganja one koji su ostali verni Bogu. Vrhunac knjige predstavlja Isusov povratak da bi izbavio svoju decu – pravedne koji budu živi u tom trenutku i sve verne koji su umrli još od pada Adama i Eve. Ta knjiga govori takođe o uništenju sotone i zlih ognjem, i o uspostavljanju Isusovog večnog carstva na novoj zemlji.

Proučavaoci Otkrivenja sa entuzijazmom istražuju i trude se da prepoznaju prorečene znake i događaje koji su obeležili crkvenu istoriju od prvog veka nove ere do naših dana na kraju vremena. I u pravu su što to čine.

Međutim, u poslednjoj pouci za ovo tromesečje uverićemo se da je Otkrivenje zapravo misionska priča usredsređena na Boga misionara koji nas poziva da budemo misionarska crkva. Naš poziv da svetu objavljujemo „sadašnju istinu“ trajaće sve dok svaka osoba ne napravi izbor za ili protiv Boga.

**Proučite pouku za ovu sedmicu da biste se pripremili za subotu, 30. decembar.**