---
title: 'Za dalje proučavanje'
date: 29/12/2023
---

**„Veliki plan otkupljenja uspeo je da svet potpuno vrati u okrilje Božje naklonosti. Sve što je izgubljeno grehom sada je vraćeno. Ne samo čovek, i Zemlja je otkupljena da bude večni stan poslušnih. Šest hiljada godina sotona se borio da Zemlju zadrži u svojoj vlasti. Sada se ostvarila prvobitna Božja namera koju je imao prilikom stvaranja. ’Ali će sveci Višnjega preuzeti carstvo i držaće carstvo navek i doveka’ (Danilo 7,18).“ – Elen G. Vajt, *Stvaranje, patrijarsi i proroci*, str. 342 (original).**

Ali pre nego što to postane stvarnost, naša dužnost je da sarađujemo sa Bogom u Njegovoj misiji i dopremo do sveta sa porukom upozorenja, kako bi ljudi mogli da je prihvate i uzmu učešća u Božjem obećanju o novom stvaranju.

„Čeznem da vidim veliko mnoštvo radnika u delu za one koji nisu upoznati sa dokazima naše vere. Mnogi su primili veliku svetlost slušajući poruke tri anđela, i sada bi trebalo da objavljuju te poruke u svim delovima sveta. Želim da obavim svoj deo i utrem put drugima koji nose svetlost istine. Neka nam Gospod pomogne da obučemo Njegov oklop. Verni treba da se udruže u tom svečanom delu iznošenja poslednjeg upozorenja svetu.“ – Ellen G. White, *Letter* 390, 1907 (neobjavljeno pismo).

Tokom ovog tromesečja proučavali smo različite aspekte Božje misije i moguće probleme u vezi s njom. Ove sedmice završili smo svoju studiju istraživanjem ključeva koje nam pruža Otkrivenje, da bismo spoznali kako izgleda obnovljeni odnos sa Bogom, a vrhunac te knjige je vizija ostvarene misije – novog stvaranja i obnovljene zemlje. Mada je tačno da će trenutak uništenja greha i patnji biti najstrašnije vreme u istoriji Zemlje, Bog nam daje viziju onoga što će se dešavati nakon tih dana, i pruža nam utehu i ohrabrenje obećanjem da će zemlja biti obnovljena.

**Pitanja za razgovor**

`1.	Šta je „večno evanđelje“? Zašto je ono „večno“? I zašto to učenje mora biti temelj naše misije?`

`2.	Zašto stavljamo takav naglasak na poruke tri anđela? Kako odgovarate na tvrdnju da bi trebalo da se usredsredimo na Isusa, a ne na nešto, navodno, tako „negativno“ kao što su te poruke, koje uključuju neka veoma jaka upozorenja?`

`3.	Kako vam je ovo tromesečje pomoglo da bolje razumete ne samo važnost misije, već i kako biste vi i vaša crkva mogli na bolji način da učestvujete u njoj, na šta ste i pozvani?`