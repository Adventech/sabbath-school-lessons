---
title: 'Za dalje proučavanje'
date: 22/12/2023
---

**„Svakom domaćinstvu i svakoj školi, svakom roditelju, nastavniku i detetu koje je obasjala svetlost Jevanđelja, upućeno je u ovom sudbonosnom času pitanje postavljeno carici Jestiri u onom značajnom trenutku izrailjske istorije: ’Ko zna nisi li za ovakvo vreme došla do carstva?’ (Jestira 4,14).“ – Elen G. Vajt, *Vaspitanje*, str. 263 (original).**

„Jestira je bila prelepa Jevrejka, rođaka Mardohejeva, koji ju je uzeo u svoj dom nakon smrti njenih roditelja, i voleo je kao svoju ćerku. Bog ju je iskoristio da spase jevrejski narod u Persiji.“ (Napomena: ovaj pasus je uvodni materijal o Jestiri, uključen u knjigu *Daughters of God* /*Kćeri Božje*/ na 45. strani, i nije ga napisala Elen Vajt. Ali sledeća dva pasusa je ona napisala.)

„U davna vremena Gospod je na divan način delovao preko posvećenih žena, koje su se udruživale u Njegovom delu sa ljudima koje je On izabrao da budu Njegovi predstavnici. Bog je koristio žene za velike i odlučujuće pobede. U više navrata ih je, u vanrednim prilikama, izvodio u prvi plan i preko njih radio na spasenju mnogih života. Preko carice Jestire, Gospod je ostvario moćno izbavljenje svog naroda. U vreme kada se činilo da ih nikakva sila ne može spasiti, Jestira i žene povezane s njom su postom, molitvom i blagovremenim delovanjem pritekle u pomoć i donele spas svom narodu...

Proučavanje ženskog angažovanja u Božjem delu u vreme Starog zaveta naučiće nas nečemu što će nam omogućiti da se suočimo sa vanrednim prilikama koje se javljaju u delu danas. Možda nećemo dospeti na tako ključan i istaknut položaj kakav je imao Božji narod u vreme Jestire, ali preobraćene žene često mogu odigrati važnu ulogu na nekim skromnijim pozicijama. Mnoge žene su tako radile i još uvek su spremne da rade.“ – Ellen G. White, *Daughters of God*, pp. 45, 46.

**Pitanja za razgovor**

`1.	Knjiga o Jestiri ostavlja nas sa nekim pitanjima na koja nemamo odgovora, posebno u vezi sa njenom ulogom na carskom dvoru, mada je bila uzdignuta na položaj carice. Kako da to pomirimo sa njenom verom, i da li je to uopšte moguće?`

`2.	Čuvene Jestirine reči „ako poginem, neka poginem“ (Jestira 4,16), odzvanjaju kroz milenijume kao primer vernosti čak i pri suočavanju sa smrću. U kom smislu te njene reči odražavaju ono sa čim će se Božji narod suočiti u poslednjim danima, kada dešavanja najavljena u 13. poglavlju Otkrivenja postanu stvarnost?`

`3.	Razgovarajte u razredu o pitanju postavljenom na kraju proučavanja predviđenog za ponedeljak, o tome da je ponekad bolje ne otkrivati svoju veru. Da li bi to ikada trebalo da važi za nas?`