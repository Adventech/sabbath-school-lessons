---
title: 'Jestira i Mardohej'
date: 16/12/2023
---

### Tekstovi za proučavanje u toku sedmice
Danilo 1,1-12; Danilo 6,1-9; Jestira 2,1-10.20; Jestira 3,1-15; Jestira 4,1-14; Jestira 9,1-12.

> <p>Tekst za pamćenje</p>
> „Učinih /te/ vidjelom narodima da budeš moje spasenje do krajeva zemaljskih“ (Isaija 49,6). 

Jedan od najinspirativnijih izveštaja u Bibliji, izveštaj o „međukulturalnoj službi“, nalazi se u Knjizi o Jestiri. O toj knjizi je mnogo pisano tokom više od hiljadu godina, a mnogi Jevreji do današnjeg dana slave praznik Purim, na osnovu teksta Jestira 9,26-31.

Jestira i njen rođak Mardohej bili su Jevreji koji su živeli u glavnom gradu Persijskog carstva, Susanu (Suzi). Za razliku od drugih Jevreja koji su se vratili u Judeju, oni su iz nekog razloga, zajedno sa još nekima, ostali u zemlji svog zatočeništva.

A onda je, sledom neobičnih dešavanja, Jestira postala carica. „I caru omilje Jestira mimo sve druge žene, i pridobi milost i ljubav njegovu mimo sve djevojke, te joj metnu carski vijenac na glavu i učini je caricom na mjesto Astinino“ (Jestira 2,17).

Upravo u toj ulozi Jestira je, iako pomalo nevoljno, uspela da odigra veliku ulogu u biblijskoj istoriji. Ova priča na jedinstven način pokazuje kako Božji narod, čak i u stranom okruženju, može da svedoči za istinu.

Ako vam vreme dozvoljava, pročitajte (ili bar prelistajte) Knjigu o Jestiri u okviru proučavanja za ovu sedmicu.

**Proučite pouku za ovu sedmicu da biste se pripremili za subotu, 23. decembar.**