---
title: 'Kako se postaje blagoslov celom svetu'
date: 16/10/2023
---

`Pročitajte tekst 1. Mojsijeva 12,1-3. U kom smislu je Božji nalog Avramu bio zapravo poziv u misiju?`

Bog je pozvao Avrama (čije ime je kasnije promenio u Avraam) da napusti svoju zemlju i svoj narod i ode u drugu zemlju. Sve je to bilo deo Božjeg plana da upotrebi Avrama kao sredstvo za ispunjenje božanskih ciljeva na zemlji. I Avram je pošao, po reči Gospodnjoj. Ako Bog ima neki plan za vas, to bi mogao biti poziv da napustite svoju širu porodicu ili svoj narod, i da odete na neko mesto gde vas On upućuje da biste Mu služili, u nameri da budete blagoslov za druge.

**Pročitajte sledeće tekstove. Šta nam svaki od njih govori o Božjem zavetu, Njegovom obećanju nama?**

`Knjiga 1. Mojsijeva 3,15`

`Knjiga 1. Mojsijeva 17,19`

`Knjiga 4. Mojsijeva 24,17`

`Isaija 9,6`

`Danilo 9,24-27`

`Matej 1,21`

Iz navedenih tekstova jasno se vidi da je Bog hteo da ispuni obećanje dato u Edemskom vrtu, da će doći Neko kao rešenje za problem greha. To rešenje, Isus Hristos Mesija, trebalo je da dođe preko loze Avrama i Isaka (preko Sare). U stihu Jevrejima 11,9 tvrdi se da su Isak i Jakov bili naslednici obećanja o blagoslovu koje je Bog dao Avramu.

Ne znamo tačno koliko je sam Avram razumeo i bio svestan na koji način će se obećano Seme pojaviti preko njega, ali u svakom slučaju, on se iselio u veri. „Vjerom posluša Avraam kad bi pozvan da iziđe u zemlju koju šćaše da primi u našljedstvo, i iziđe ne znajući kuda ide“ (Jevrejima 11,8).

Kakav je to primer za nas!

`Pretpostavimo da ste vi pozvani od Boga da nekud odete, „ne znajući“ tačno kuda idete? Kako biste reagovali i zašto?`