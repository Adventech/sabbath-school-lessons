---
title: 'Misija za mog bližnjeg'
date: 11/11/2023
---

### Tekstovi za proučavanje u toku sedmice
Luka 10,25-37; 2. Timotiju 3,16; Jakov 2,17-22; Matej 22,37-40; Galatima 5,14; Mihej 6,6-8.

> <p>Tekst za pamćenje</p>
> „A on odgovarajući reče: ljubi Gospoda Boga svojega svijem srcem svojijem, i svom dušom svojom, i svom snagom svojom, i svom misli svojom; i bližnjega svojega kao samoga sebe“ (Luka 10,27).

Svi znamo stih: „Ljubi Gospoda Boga svojega svijem srcem svojijem, i svom dušom svojom, i svom snagom svojom, i svom misli svojom“ (Luka 10,27). Ipak, naša ljubav prema Bogu može postati vrlo površna ako kažemo da volimo Boga, ali Mu se ne pokoravamo. Mi mislimo da volimo Boga, ali kako se ta ljubav pokazuje u našem svakodnevnom životu? Ljubav prema Bogu zahteva potpunu posvećenost našeg srca, duše, tela i uma – i to svakodnevno. Svako može reći da voli Boga, ali da bismo Ga zaista voleli, potrebno je da uložimo svestan napor.

Međutim, iako je dobro i važno da volimo Boga, On želi da volimo i druge, jer ljubav prema drugima odražava našu ljubav prema Bogu, i to na snažan i vrlo stvaran način. Stih 1. Jovanova 4,20 glasi: „Ako ko reče: ja ljubim Boga, a mrzi na brata svojega, laža je; jer koji ne ljubi brata svojega, koga vidi, kako može ljubiti Boga, koga ne vidi?“ U Galatima 5,14 Pavle takođe kaže da se „sav zakon izvršuje u jednoj riječi, to jest: ljubi bližnjega svojega kao sebe“.

Ove sedmice učićemo kako se ta pouka može primeniti u našem životu. 

**Proučite pouku za ovu sedmicu da biste se pripremili za subotu, 18. novembar.**