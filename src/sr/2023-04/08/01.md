---
title: 'Misija za one kojima je potrebna pomoć'
date: 18/11/2023
---

### Tekstovi za proučavanje u toku sedmice
Luka 5,17-26; Jovan 5,1-9; 5. Mojsijeva 10,19; 3. Mojsijeva 23,22; Matej 25,34-40; Jovan 15,13.

> <p>Tekst za pamćenje</p>
> „I odgovarajući car reći će im: zaista vam kažem: kad učiniste jednome od ove moje najmanje braće, meni učiniste“ (Matej 25,40).

Tekst Luka 5,17-26 sadrži više ilustracija o tome kako Bog pomaže onima kojima je to potrebno. Ponekad On koristi druge ljude da bi pomogao nama, a ponekad koristi nas da bi pomogao drugima. Taj posao može biti izazovan, ali donosi velike nagrade. Pomažući onima kojima  je pomoć potrebna, mi vršimo službu po uzoru na Isusa Hrista. Ponekad se lako može zaključiti kome je potrebna pomoć, ali ima slučajeva kada je to teško uočiti. Ipak, kakva god da je situacija, pozvani smo da budemo Božji pomagači svim ljudima koji su u nevolji, bez obzira na njihovo poreklo.

Biblija nas podstiče da se zbližavamo sa ljudima koje ne poznajemo i da, zadobijajući njihovo poverenje, saznamo kako da im na najbolji način pomognemo da nađu Isusa.

U pouci za ovu sedmicu, naša tema pod naslovom „Misija za one kojima je potrebna pomoć“ pokazuje da Bog ima plan da dopre do onih koji se, iz najrazličitijih razloga, mogu naći u teškim okolnostima. Njihove potrebe mogu biti fizičke, emocionalne, finansijske ili čak društvene, jer ima onih koji su praktično izopštenici iz svoje zajednice ili porodice. Kakve god da su njihove potrebe, moramo biti spremni da učinimo sve što je u našoj moći da bismo im pomogli. To je suština onoga što znači biti hrišćanin i zato mora biti sastavni deo naše misije.

**Proučite pouku za ovu sedmicu da biste se pripremili za subotu, 25. novembar.**