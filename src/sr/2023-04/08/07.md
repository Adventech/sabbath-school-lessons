---
title: 'Za dalje proučavanje'
date: 24/11/2023
---

Ako ste u mogućnosti, pročitajte sledeće: Arthur White, „A Few Days at Long Point“, Ellen G. White: *The Australian Years: 1891-1900*, vol. 4, pp, 100-104.

Pisci Evanđelja zabeležili su primere Isusovog običaja da gradi mostove sa pripadnicima drugih kultura kako bi mogao da ih spase (Matej 8,28-34; Marko 5,1-20). I mi smo takođe pozvani da sklapamo prijateljstva i služimo pripadnicima drugih kultura. Hristos je umro za sve ljude, bez obzira na poreklo, rasu, nacionalnost ili imovinsko stanje. To je nešto što nikad ne smemo zaboraviti. „I on očišća grijehe naše, i ne samo naše nego i svega svijeta“ (1. Jovanova 2,2).

„Ljudi ne ispunjavaju Božji naum time što jednostavno izražavaju naklonost unutar svog porodičnog kruga... dok uskraćuju ljubav onima koje bi mogli da uteše i blagoslove time što bi zadovoljili neke od njihovih životnih potreba...

Kada nas poziva da činimo dobro ljudima izvan svog doma, Gospod ne misli da naša naklonost prema sopstvenim ukućanima treba da se umanji, i da treba manje da volimo svoju porodicu ili zemlju, samo zato što On želi da svoje saosećanje proširimo i na druge. Međutim, svoju naklonost i saosećanje ne treba da ogradimo u svoja četiri zida, i da blagoslov koji nam je Bog dao ograničimo tako da drugi ne mogu da imaju koristi od njega, i da uživaju u njemu zajedno s nama.“ – Ellen G. White, *The Advent Review and Sabbath Herald*, Oct. 15, 1895.

Odgovornost koja nam je poverena – da budemo blagoslov za one izvan naše zone udobnosti, bilo da je reč o pripadnicima druge kulture ili tek nekom bespomoćnom pojedincu – jeste mandat o kom se ne može pregovarati, dodeljen od samog Isusa Hrista (Dela 1,8; Marko 11,17). 

**Pitanja za razgovor**

`1.	Koja je vaša lična zona udobnosti i zašto morate biti spremni da iskoračite iz nje kada je to potrebno?`

`2.	Koje su posledice toga što se za Isusa govorilo: „Gle čovjeka izjelice i pijanice, druga carinicima i grješnicima“ (Matej 11,19)? Šta je to Isus činio što je dovelo do te optužbe, i čemu nas to uči kad je reč o misiji?`

`3.	U kojoj meri hrišćanin treba da prisustvuje proslavama nevernika? Kako hrišćani mogu to da urade a da ne ugroze biblijska načela?`