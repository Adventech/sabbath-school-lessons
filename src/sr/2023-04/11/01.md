---
title: 'Misija za nedosegnute – 2. deo'
date: 09/12/2023
---

### Tekstovi za proučavanje u toku sedmice
1. O carevima 11,1-6; Matej 4,23-25; Matej 15,22-28; Marko 7,24-30; Dela 10,34.35; Matej 8,10.13.

> <p>Tekst za pamćenje</p>
> „Tada odgovori Isus, i reče joj: o ženo! velika je vjera tvoja; neka ti bude kako hoćeš. I ozdravi kći njezina od onoga časa“ (Matej 15,28).

Bog ljubavi je od samog početka tražio svoju izgubljenu decu (1. Mojsijeva 3,9), i do naših dana taj isti Bog koji voli nastoji da dopre do izgubljenih (videti Otkrivenje 14,6-12), uključujući i izgubljene koji žive u gradovima. Ujedinjene nacije su 2018. objavile svoja najnovija otkrića, koja govore da 55 odsto stanovništva planete živi u urbanim sredinama, a da će to porasti (ako vreme potraje) na 68 odsto do 2050. godine. Dakle, nemamo izbora – moramo da svedočimo onima koji žive u gradovima.

Ipak, mnogi pripadnici Božjeg naroda, kada su pozvani da svedoče u nekom gradu, ponašaju se kao Jona – traže bilo kakav razlog da pobegnu od tog zadatka. „Jer što se naprijed napisa za našu se nauku napisa, da trpljenjem i utjehom pisma nad imamo“ (Rimljanima 15,4). A to važi i za ono što je napisano o Joni.

Dok je bio na ovom svetu, Isus je služio ne samo stanovnicima gradova u Izraelu, već i u stranim krajevima, onima koji nisu pripadali jevrejskom, izabranom narodu.

Ove sedmice proučavaćemo biblijski izveštaj o Hristovoj misiji u Tiru i Sidonu, da bismo izvukli pouke koje možemo da primenimo u svom životu danas.

**Proučite pouku za ovu sedmicu da biste se pripremili za subotu, 16. decembar.**