---
title: 'Vera na zemlji?'
date: 14/12/2023
---

U tekstu Luka 18,8 Isus, na kraju jedne od svojih parabola, postavlja sledeće pitanje: „Ali sin čovječij kad dođe hoće li naći vjeru na zemlji?“ Kao Hristovi učenici današnjeg vremena, mi moramo dobro da razmotrimo šta to Isus traži. Na osnovu te priče, vidimo da Isus traži veru koja sija čak i u tami.

`Pročitajte sledeće tekstove: Matej 8,10.13; Matej 9,2; Matej 20,29-34; Marko 2,5; Marko 10,46-52; Luka 18,35-43. Za koga u tim tekstovima Isus kaže da ima veru?`

Na toj listi su ljudi čija je vera blistala čak i u mračnim gradovima. U Kapernaumu, Isus ukazuje na  nekoliko ljudi koji su imali veru. U tekstu Matej 8,10.13 vidimo preobraćenog paganskog komandira čija je vera bila velika. Zatim  se upoznajemo sa četvoricom ver­nih ljudi koji su probušili krov da bi svog paralizovanog prijatelja doveli Isusu (Matej 9,2; Marko 2,5). U tekstu Marko 10 srećemo nekadašnjeg slepog čoveka Vartimeja, čija je vera blistala u Jerihonu.

U isto vreme, očekivali bismo da se i među Božjim narodom pokaže velika vera. Međutim, čak su i u Isusovom rodnom gradu, Nazaretu, slaba vera i čak otvoreno neverstvo postali ograničavajući faktor za Njegovu službu. U prisustvu svojih učenika, Isus je Izraelce više puta nazvao malovernim (Matej 6,30; Matej 8,26; Matej 14,31; Matej 16,8). A u tekstu Matej 17,17 On uzvikuje: „O rode nevjerni i pokvareni!“ 

Jedna bitna pouka koju možemo primeniti na današnje vreme je da se vera može naći na neočekivanim mestima – u gradovima, među strancima, paganima i ljudima različitih vera. Sa osećajem poniznosti, i mi moramo poći u gradove kao što je Isus to činio, tražeći one koji će, kada im se ukaže na istinu, odgovoriti spasonosnom verom u Isusa. A takvih ljudi zaista ima na tim mestima.

**Izazov:** Otvorite svoje srce u molitvi da biste primili veći udeo vere, putem koje ćete delili svoju ljubav sa onima koji su blizu i koji su daleko.

**Dodatni izazov:** Kako ste se vi upoznali sa Isusom i dragocenim porukama tri anđela? Navedite tri duhovna blagoslova koje ste primili od Isusa u svom životu. Pripremite se da podelite to sa svojim razredom u subotnoj školi.