---
title: 'Za dalje proučavanje'
date: 15/12/2023
---

**„Među onima koje su Jevreji smatrali neznabošcima, bilo je ljudi koji su bolje razumevali biblijska proročanstva o Mesiji nego učitelji u Izrailju. Bilo je onih koji su se nadali Njegovom dolasku kao Oslobodiocu od greha. Filozofi su pokušavali da proniknu u tajnu jevrejskog načina života. Međutim, fanatizam Jevreja sprečavao je širenje svetlosti.“ – Elen G. Vajt, *Čežnja vekova*, str. 33 (original).**

„Gospod Isus, moćni Spasitelj, umro je za te duše. On može da ih prene iz njihove ravnodušnosti, da probudi njihovu naklonost, da omekša njihova srca, da njihovoj duši otkrije lepotu i moć istine.  Vrhunski delatnik je Bog, a ne smrtni čovek, a ipak On poziva ljude da budu posrednici preko kojih će  doneti svetlost onima koji su u tami. Bog ima svoje dragulje u svim crkvama, i nije na nama da iznosimo nekakvu sveobuhvatnu kritiku takozvanog religioznog sveta, već da u poniznosti i ljubavi, svima predstavimo istinu kakva je u Isusu. Neka ljudi vide pobožnost i odanost, neka vide hristolikost karaktera, i biće privučeni istini... Oni treba da uzdižu Isusa, Iskupitelja sveta, treba da se drže reči života.“ – Ellen G. White, *The Advent Review and Sabbath Herald*, January 17, 1893.

**Pitanja za razgovor**

`1.	Koje neposredne potrebe postoje u oblastima u kojima živite, a koje bi vama i vašoj crkvi mogle da pruže priliku da doprete do duša koje ne poznaju istinu koju mi znamo?`

`2.	Pogledajte navedene reči Elen G. Vajt u vezi sa pripadnicima drugih vera: „Bog ima svoje dragulje u svim crkvama, i nije na nama da iznosimo nekakvu sveobuhvatnu kritiku takozvanog religioznog sveta.“ Drugim rečima, kako možemo ukazati ljudima na pogrešnost puta koji slede, a da u isto vreme ne ocrnimo te ljude lično?`

`3.	„Ali sin čovječij kad dođe hoće li naći vjeru na zemlji?“ (Luka 18,8). Šta je Isus hteo da kaže postavljajući to retoričko pitanje? Koja je razlika između vere i verovanja? Zašto bi se i ljudima koji imaju ispravno verovanje moglo desiti da ih Hristos, kad se vrati, zatekne bez vere?`