---
title: 'Božja misija za nas – 2. deo'
date: 07/10/2023
---

### Tekstovi za proučavanje u toku sedmice
Jovan 20,21.22; Matej 28,16-20; Otkrivenje 14,6.7; 5. Mojsijeva 7,6.11.12; Otkrivenje 7,9.10.

> <p>Tekst za pamćenje</p>
> „Idite dakle i naučite sve narode krsteći ih va ime oca i sina i svetoga Duha“ (Matej 28,19).

Tema o Bogu kao Bogu misije provlači se kroz celo Sveto pismo. To je povezujuća nit ljudske istorije, koja otkriva svrhu Božjeg stvaranja. Štaviše, ona objedinjuje božansko otkrivenje čiji  je glavni fokus obnavljanje Božjeg lika u Njegovoj paloj deci (uporediti sa Kološanima 3,9.10; 1. Jovanova 3,2).

Božja misija takođe služi kao pozadina u odnosu na koju treba da sagledavamo i razumemo Božju Reč. Kada čitamo Bibliju, spoznajemo Boga koji nam svojevoljno pruža ruku. Uprkos razdvajanju koje je prouzrokovano grehom (Isaija 59,2), Bog putem svoje misije nastavlja da obnavlja narušeni odnos sa čovečanstvom do slavnog trenutka kada će On sve iznova stvoriti (videti Otkrivenje 21,5).

U međuvremenu, Bog je odlučio da nam se otkrije na način koji nam omogućava da razumemo Njegovu prirodu i svrhu, i da, povrh svega, ostvarimo pravu i trajnu vezu sa Njim. Drugim rečima, imamo priliku ne samo da Ga upoznamo, već i da govorimo drugima o svom iskustvu s Njim i s Njegovom spasonosnom ljubavlju.

Dakle, u Svetom pismu Bog nam daje osnovne elemente onoga što čini suštinu Njegove misije.

**Proučite pouku za ovu sedmicu da biste se pripremili za subotu, 14. oktobar.**