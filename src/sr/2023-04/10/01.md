---
title: 'Misija za nedosegnute – 1. deo'
date: 02/12/2023
---

### Tekstovi za proučavanje u toku sedmice
Dela 17; 1. Korinćanima 2,2; Rimljanima 1,18-25.

> <p>Tekst za pamćenje</p>
> „Bog koji je stvorio svijet i sve što je u njemu, on budući gospodar neba i zemlje, ne živi u rukotvorenijem crkvama“ (Dela 17,24).

Opisujući ono što je Pavle radio u Atini, Luka beleži: „I raspravljao se s Judejcima u sinagogi i svakodnevno na trgu s bogobojaznim ljudima koji su se tu našli“ (Dela 17,17, Čarnić). 

Naravno, Pavlu bi bilo najprijatnije da radi među Jevrejima, koji su bili njegova krv i telo. Ipak, nije hteo da se zadovolji samo radom među sopstvenim narodom. Bio je pozvan da dosegne i druge.

Takođe, mogao je da radi samo sa „bogobojažljivim“ neznabošcima, čiji je pogled na svet već pretrpeo suštinsku promenu. Oni su već imali biblijski temelj na koji je Pavle mogao da se nadogradi, mada je tek trebalo da upoznaju Boga prema kom su pokazivali „bojažljivost“ – Isusa Mesiju.

Ali ne. Dok je boravio u Atini, gradu poznatom po filozofiji, Pavle je nastojao da dopre i do tamošnjih ljudi. Mnogi od njih su imali radikalno različito zaleđe i pogled na svet u odnosu na Jevreje i njihovu svetu istoriju, što je činilo temelj vere kojoj je Pavle želeo da pouči Atinjane.

Šta je Pavle činio trudeći se da dopre do tih ljudi i šta možemo naučiti iz njegovih nastojanja?

**Proučite pouku za ovu sedmicu da biste se pripremili za subotu, 9. decembar.**