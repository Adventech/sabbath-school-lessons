---
title: 'Božja misija za nas – 1. deo'
date: 30/09/2023
---

### Tekstovi za proučavanje u toku sedmice
1. Mojsijeva 3,9-15; 1. Mojsijeva 28,15; 2. Mojsijeva 29,43.45; Matej 1,18-23; Jovan 1,14-18; Jovan 3,16; Jovan 14,1-3.

> <p>Tekst za pamćenje</p>
> „A Gospod Bog viknu Adama i reče mu: gdje si?“ (1. Mojsijeva 3,9).

Misija svoje poreklo i svrhu nalazi samo u Bogu. Ta misija nije započela pozivanjem Avrama (1. Mojsijeva 12,1-4) niti izlaskom iz Egipta (2. Mojsijeva 12,31-42). Nije započela čak ni sa Isusom Hristom na zemlji (Matej 1,18-25) niti sa Pavlovim misionarskim putovanjima (Dela 13,4-14,26). Tu misiju je započeo sam Bog, kada je stvorio vasionu a kasnije i ljudski rod (1. Mojsijeva 1,26.27).

U Svetom pismu vidimo Boga koji dragovoljno pruža ruku i želi da bude sa svojom decom. On od početka uspostavlja vezu sa Adamom i Evom. Čak i nakon pojave greha, On nastavlja svoju misiju, ali ovog puta to je misija da ponovo uspostavi svoj odnos sa čovečanstvom. Na kraju, Božja misija će biti ostvarena (Otkrivenje 21-22), zbog čega bi trebalo da budemo visoko motivisani da uzmemo učešća u delu propovedanja večnog evanđelja svetu (Otkrivenje 14,6.7).

Prema tome, osnova svakog misionskog poduhvata mora biti usredsređena na odnos sa Stvoriteljem i na pravilno razumevanje Njegove misionarske prirode i karaktera. Ali da bismo shvatili Božju misiju, najpre je neophodno da bolje razumemo Boga misije.

**Proučite pouku za ovu sedmicu da biste se pripremili za subotu, 7. oktobar.**