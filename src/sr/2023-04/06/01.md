---
title: 'Motivacija i priprema za misiju'
date: 04/11/2023
---

### Tekstovi za proučavanje u toku sedmice
Luka 24,1-12; Luka 24,36-49; Dela 1,12-26; Jevrejima 10,24.25; Dela 2,1-41; 1. Korinćanima 11,1.

> <p>Tekst za pamćenje</p>
> „Ovo su riječi koje sam vam govorio još dok sam bio s vama, da sve treba da se svrši što je za mene napisano u zakonu Mojsijevu i u prorocima i u psalmima“ (Luka 24,44).

Pavle je pisao Filibljanima: „Istina, jedni iz zavisti i svađe, a jedni od dobre volje Hrista propovijedaju. Tako ovi uz prkos Hrista objavljuju nečisto, misleći da će nanijeti žalost mojijem okovima; a ovi iz ljubavi, znajući da za obranu jevanđelja ležim u tamnici. Šta dakle? Bilo kako mu drago, dvoličenjem ili istinom, Hristos se propovijeda; i zato se radujem, a i radovaću se“ (Filibljanima 1,15-18).

Moćne reči! Bilo „dvoličenjem ili istinom“, Hristos se propoveda – a Pavlu je to bilo važno. Međutim, u idealnom slučaju, naše pobude za propovedanje Hrista, za misiju, za dosezanje drugih dobrom vešću, treba da proističu iz ljubavi i istine – a ne iz sebične ambicije, zavisti ili nesloge.

Koje su, dakle, neke od pobuda za propovedanje Hrista, i na koje načine se možemo pripremiti za to?

Ove sedmice razmotrićemo neke događaje u ranoj crkvi koji nam mogu pružiti smernice u vezi s tim ključnim aspektima misije.

**Proučite pouku za ovu sedmicu da biste se pripremili za subotu, 11. novembar.**