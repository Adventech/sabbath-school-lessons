---
title:  Jedinstvo
date:   24/12/2018
---

**Svedočanstvo**: Efescima 4,2-6

„U jedinstvu je snaga, u nejedinstvu slabost. Božji izabrani treba da pokažu pred svetom svoje uzajamno jedinstvo. Nemoguće je da nekolicina njih sami hodaju ka nebu zato što nisu u stanju da se slože ni s kim drugim. Božji narod mora da bude jedno. Ako neki zastupaju zamisli koje su toliko neobične da ih drugi ne mogu prihvatiti, treba da uporede svoja zapažanja u poučljivom duhu, i svi bi trebalo da budu voljni da uče. Trebalo bi da ulože najodlučnije napore da budu jedno, da očuvaju jedinstvo vere u svezi mira.“<sup>1</sup>

„Mi smo upisani pod imenom hrišćani. Mi pristupamo Gospodnjoj trpezi, tvrdimo da smo sinovi i kćeri Božje, članovi Gospodnje porodice, deca nebeskog Cara. Međutim, oni koji tvrde da vole Isusa, suviše često Ga se odriču svojim nedostatkom uzajamnog poverenja. Suviše često se traži zlo, postupci se sagledavaju u najnepovoljnijem svetlu, reči se izvrću i pogrešno tumače. Mnogi strogo govore o manama drugih, ali ih sopstvene mane skoro uopšte ne zabrinjavaju. Kad bi svoj glas posvetili ispovedanju sopstvenih greha, bilo bi mnogo bolje. Bog poznaje puteve svoje dece. Svaka reč, svaka misao, svaka pobuda otvorene su pred očima Onoga koji sve vidi. Pokažimo onda da volimo Isusa tako što ćemo Ga postaviti na presto svog srca, tako što ćemo se odreći sebe u korist drugih. Radimo zajedno u slozi, kao odani članovi jedne porodice.“<sup>2</sup>

„Božja reč jasno ukazuje na našu dužnost. Mi treba da negujemo ljubaznost, strpljenje i ljubav.“ <sup>3</sup>

**Odgovorite**

`1.	Mogu li jedinstvo i raznolikost ići ruku podruku, ili su to realnosti tipa „ili-ili“? Da li je jedinstvo moguće čak i kad se članovi crkve uzajamno ne slažu?`

`2.	Razmišljajte o temi oko koje se vaša crkva podelila u prošlosti. Kako je postignuto jedinstvo? Razmišljajte o nekoj temi oko koje se u ovom trenutku naša crkva deli. Šta vi možete da učinite da biste doprineli stvaranju jedinstva?`

`3.	Da li se jedinstvo odnosi samo na Crkvu adventista sedmog dana, ili postoji način da se i hrišćani iz drugih denominacija ujedine? Kako biste vi mogli biti deo tog jedinstva?`

*Sara Ventura, Vinona, Minesota, SAD*

___________________

<sup>1</sup>	The Review and Herald, April 27, 1897, p. 4.

<sup>2</sup>	The Review and Herald, April 27, 1897, p. 5.

<sup>3</sup>	The Review and Herald, April 27, 1897, p. 8.