---
title:  Naš vodič za postizanje zajedničkog cilja
date:   28/12/2018
---

**Istraživanje**: Kološanima 3,12-14

**Zaključak**

Život je prepun običaja koji podrazumevaju okupljanje grupe ljudi sa zajedničkim ciljem. Praznici. Venčanja. Volonterski rad. Posao. A i mi u toku svog proučavanja ove sedmice, sjedinjujemo se u Hristovoj ljubavi, sa zajedničkim ciljem, kao Njegovo telo na zemlji koje živi i diše. A tamo gde se ljudi ujedinjuju, uspeh je zagarantovan. Nije uvek jasno kojim putem treba ići da bi se napredovalo. Napredovanje, s druge strane, može biti zastrašujuće kad je reč o promeni. Međutim, lepota je u tome što ne moramo sami da se suočavamo s budućnošću, niti da se plašimo. Mi imamo jedni druge. A uz Božju ljubav i Njegovo vođstvo – možemo imati mir znajući da smo na pravom putu.

**Razmotrite**

Razmišljajte o izazovima s kojima se suočavaju članovi vaše crkve i okupite molitveni tim da biste se molili za njih. Ukoliko je moguće, pružite im ličnu podršku.

Iznenadite svog pastora ili starešinu (i članove njihovih porodica ako je izvodljivo) nekim domaćim kuvanim jelom. Pastori su često suviše zauzeti dok obavljaju ogroman posao da bi ujedinili svoju zajednicu. Pokažite im da su njihovi napori primećeni. Dodatni korak bi mogao biti da okupite grupu koja bi napravila više od jednog obroka. To je još jedna prilika da se ujedinite radi zajedničkog cilja.

Napišite pismo osobi s kojom ste imali poteškoća da se složite u prošlosti – da biste izgradili pozitivan odnos ili popravili onaj koji je narušen. Molite se za nadahnuće. Koraci ka isceljenju narušenih odnosa iz naše prošlosti mogu zbližiti ljude na moćan način, što dovodi do jedinstva.

Organizujte putovanje za grupu prijatelja iz škole ili crkve da biste otišli na kampovanje. Oni koji se igraju zajedno, ostaju zajedno. Stvarajući drage uspomene, gradićete temelj za zdrave odnose. Dodajte i neke tim-bilding vežbe kao dodatnu prednost.

Pođite na neku garažnu rasprodaju i nasumično izaberite nekoliko predmeta. Sastavite skulpturu koja će predstavljati jedinstvo u Hristu. Budite kreativni! A sliku te skulpture postavite na Fejsbuku i napišite ukratko šta ona za vas predstavlja.

**Povežite**

1. Rimljanima 6,1-10; 12,3-8; Galatima 3,26-28; Efescima 1,3-14; 4,11-16; Filibljanima 2,1-11;
2. Ellen White, *The Review and Herald,* Christian Unity​ (April 27,1897).

*Kejsi Ficpatrik, Solt Lejk Siti, Juta, SAD*