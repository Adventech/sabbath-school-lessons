---
title:  Da svet poveruje
date:   19/10/2018
---

**Istraživanje**: Jovan 17,21

**Zaključak**

Hristova molitva u tekstu Jovan 17,21 naglašava kritičnu misao za razumevanje važnosti jedinstva i jednosti. On kaže: „...da svi budu jedno... u nama, da svet poveruje da si me ti posao“ (SSP). To što smo jedno s Bogom predstavlja svedočanstvo da je Otac zaista poslao Isusa na zemlju! Naše jedinstvo s Njim i jednih s drugima pokazuju svetu da je Hristos upravo ono što tvrdi da jeste. Što mi pojedinačno budemo bliži Hristu, to će uspešniji biti naši zajednički napori na širenju evanđelja.  

**Razmotrite**

Zapišite svoje lično razmišljanje o ulozi koju trenutno imate u svojoj lokalnoj crkvi, i o tome šta možete učiniti da bi vaša crkva postala jedna prisnija zajednica.

Organizujte redovne zajedničke ručkove ili vreme za „lomljenje hleba“ sa drugim vernicima, novim posetiocima i prijateljima u vašoj crkvi. Pokušajte da jednom sedmično organizujete druženje, ili iskoristite vreme subotom popodne za zajednički ručak u crkvi, ili u nekom intimnijem okruženju.

Svoje jutarnje ili večernje vreme za molitvu i lično bogosluženje provedite u prirodi. Usredsredite se na obrasce jedinstva i povezanosti koje vidite kod biljaka i životinja oko vas.

Vodite audio dnevnik svojih molitava i traženja od Boga. Preslušajte ih svakih 3-6 meseci da biste uočili kako vas je Gospod vodio.

Napravite crtež, sliku, ili skicu za koju mislite da najbolje simbolizuje pojam jedinstva. Prenesite tu sliku na kartu na kojoj ćete napisati „Dobrodošli“ ili „Nedostajete nam“ i poslati ih posetiocima vaše crkve ili članovima koji su duže vreme odsutni.

**Povežite**

1. 1. Mojsijeva 1,26-28; 11,1-9; Amos 3,3; Dela 1,13.14; 2,41-47; 4,32-37
2. Elen G. Vajt, *Stvaranje - patrijarsi i proroci,* 10. poglavlje;  *Moj život danas,* str. 281 orig; *Apostolska crkva – Hristovim tragom,* 2. poglavlje.

*Mišel Odinma, Berien Springs, Mičigen*