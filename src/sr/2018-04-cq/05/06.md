---
title:  "Velikodušnost – činilac crkvenog jedinstva"
date:   01/11/2018
---

**Mišljenje**: Dela 4,32

Da bi zaštitili jedinstvo crkve, vernici treba radosno da dele sredstva koja im Bog daje. Jedan velikodušan gest među vernicima zabeležen je u tekstu Dela 4,32-37, gde se govori o tome kako su oni prodavali svoja imanja i delili prihode sa onima koji ih nisu imali. Upotrebili su svoja imanja da bi zadovoljili ovozemaljske i finansijske potrebe crkve.

Jedna od karakteristika zdravog vernika je velikodušno i radosno davanje. „Bog voli radosnog davaoca“ (2. Korinćanima 9,7, SSP) – to je jedan od najboljih principa velikodušnosti. Reč radostan je pridev, čiji su sinonimi srećan, lepršav, pun entuzijazma, ili optimizma. Bog želi da dajemo radosno, s ljubavlju.

Dakle, kako vi i ja postajemo radosni davaoci? „…Božja ekonomija je oduvek bila prisutna i ona će postojati još dugo nakon što ekonomije ovog sveta budu zaboravljene. Božja ekonomija nikad nije podložna nekontrolisanim skokovima i padovima cena i rizičnim ulaganjima, ona je uvek pozitivna!“<sup>1</sup>

Ako se upustite u trgovanje na berzi, potrebno je da budete upoznati sa usponima i padovima tržišta. Isto tako, poželjno je da razumete kako deluje Božja ekonomija – a Biblija upravo to objašnjava!

U našim lokalnim crkvama imamo članove s različitim finansijskim potrebama. Čitavom crkvenom telu s vremena na vreme potrebna je finansijska pomoć, da bi podstakla misiju i aktivnosti. Kako možemo biti radosni davaoci u slučaju takvih potreba? Od nas zavisi da li ćemo se potruditi da delujemo zajedno kao Hristovo telo bez obzira na naše razlike. Velikodušnost je jedan od načina da postignemo to jedinstvo. To se pokazalo uspešnim u ranoj crkvi, a i mi možemo postići iste rezultate.

„Velikodušnost ne samo što smanjuje stres, potpomaže fizičko zdravlje, pojačava lični osećaj svrhe i prirodno se bori protiv depresije, već se pokazalo i da produžava životni vek.“<sup>2</sup>  

U svakom slučaju, velikodušnost je još važnija iz duhovne perspektive. Kao vernici, trebalo bi da znamo da nas Bog smatra odgovornima kad je reč o Njegovom bogatstvu. Mi smo upravitelji Božjih dobara. U vezi s tim, Biblija nam daje jedan mudar savet: „Niti govori u srcu svojem: moja snaga, i sila moje ruke dobavila mi je ovo blago. Nego se opominji Gospoda Boga svojega; jer ti on daje snagu da dobavljaš blago“ (5. Mojsijeva 8,17-18).

Sve što posedujemo, uključujući i novac, pripada Bogu (Psalmi 24,1; Agej 2,8). Bog nam je dao priliku da budemo posude kroz koje će Njegovo blago teći od jedne potrebe ka drugoj. Kad savladamo veštinu davanja Bogu, On nam daje još više (Luka 6,38; 1. Samuilova 2,30).

**Odgovorite**

`1.	Koje su neke od finansijskih i privremenih potreba kojima treba da se pozabavite u svojoj crkvi?`

`2.	Kako možemo praktikovati velikodušnost čak i kad nemamo dovoljno za sebe?`

*Fenis Kadira, Najrobi, Kenija*

___________________

<sup>1</sup>	https://bit.ly/2Ohsoii  accessed on 8/7/17

<sup>2</sup>	https://bit.ly/2y9YyjX accessed on 8/7/17