---
title:  Faktor jedinstva
date:   02/11/2018
---

**Istraživanje**: Efescima 1,13

**Zaključak**

Kad se hrišćani ujedine iz plemenitih razloga, to je dobro jedinstvo. Jednodušnost koju su rani vernici doživeli možemo ostvariti i mi danas. Međutim, da bi se Duhom nadahnuto jedinstvo ostvarilo među nama, potrebno je da pozovemo Svetog Duha da nas vodi u našoj zajednici sa Hristom i jednih sa drugima. Krajnji cilj hrišćanskog jedinstva jeste da se Hristovo ime proslavlja delima, darovima i sredstvima koja nam stoje na raspolaganju.

**Razmotrite**

Navedite neke od stvari koje nas adventiste ometaju u postizanju jedinstva, a zatim zapišite na koje bismo ih načine mogli izbeći.

Naučite napamet tekst Dela 2,42 i koristite ga kao uvodni tekst kad god se sastajete s drugim vernicima. Podelite s drugim vernicima iskustva u vezi s tim koliko je korisno to što ste spojeni kao jedno telo u Hristu.

Napišite pesmu pod naslovom „Hrišćansko zajedništvo“. Razmislite o stihovima koje možete dodati da biste je učinili relevantnom za svoju crkvenu zajednicu. Recitujte je kod kuće i subotom u crkvi.

Napravite grupu na društvenoj mreži kao što je Fejsbuk ili Votsap. Okupite što je moguće više članova i delite svoja lična iskustva u vezi s tim kako možete učvrstiti svoj odnos sa Hristom.  

Komponujte pesmu o jedinstvu u vašoj crkvi. Pevajte je zajedno s drugim vernicima tokom molitvenih sastanaka subotom.

Napravite kutiju za pomoć za siromašne ljude u vašoj crkvi. Prikupljajte cipele, odeću, novac i druga sredstva koja ćete podeliti članovima. Osećaj zadovoljstva i ispunjenosti koji crpite iz tog projekta podelite sa članovima svog subotno­školskog razreda.

Prikupite informacije od različitih ljudi o njihovoj definiciji „zajedništva“. Uočite sličnosti i razlike sa zajedništvom opisanim u tekstu Dela 2,42.

**Povežite**

1. E. G. Vajt, *Apostolska crkva – Hristovim tragom,* 13. poglavlje, „Dani pripremanja“.
2. E. G. Vajt, *Apostolska crkva – Hristovim tragom,* 4. poglavlje, „Pedesetnica“.
3. Psalmi 133,1; 1. Korinćanima 1,10; Galatima 3,26-28.

*Čarls Očieng, Najrobi, Kenija*