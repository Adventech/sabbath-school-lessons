---
title:  Jedinstvo sa Hristom
date:   23/10/2018
---

**Svedočanstvo**: Efescima 4,1-6

„Među ovim prvim učenicima vidljive su bile izrazite razlike. Trebalo je da postanu učitelji svetu, iako su predstavljali veoma različite tipove karaktera. Da bi uspešno obavili delo na koje su bili pozvani, ovi ljudi, koji su se toliko razlikovali po prirodnim osobinama i životnim navikama, trebalo je da postignu jedinstvo osećanja, misli i postupaka. Isusov cilj je bio da im pomogne da ostvare to jedinstvo. Da bi u tome uspeo, uložio je napor da ih ujedini sa sobom. Odgovornost koja je proizilazila iz rada za njih izražena je u Njegovoj molitvi upućenoj Ocu: ’Da svi jedno budu, kao ti, Oče, što si u meni i ja u tebi; da i oni u nama jedno budu, da i svet veruje da si me ti poslao... i da si imao ljubav k njima kao i k meni što si ljubav imao’ (Jovan 17,17.23). Njegova stalna molitva za njih bila je da budu posvećeni istinom; a molio se sa sigurnošću, znajući da je Svemogući izdao zapovest o tome, pre nego što je svet bio stvoren. Znao je da će se Jevanđelje o carstvu propovedati za svedočanstvo svim narodima; znao je da će istina, podržana svemoćnom silom Svetoga Duha, pobediti u borbi protiv zla, i da će se krvlju poprskana zastava jednoga dana pobedonosno vijoriti iznad Njegovih sledbenika.“<sup>1</sup>

„Kad se budu ujedinili sa Hristom, vernici će rešavati crkvene probleme sa saosećanjem, nežnošću i ljubavlju – Biblija postavlja pred nas uzor crkve. Oni treba da budu ujedinjeni jedni s drugima i sa Bogom. Kad se vernici ujedine sa Hristom – živim čokotom, kao rezultat, oni postaju jedno s Hristom, punim saosećanja, nežnosti i ljubavi.“<sup>2</sup>

„Tajna porodičnog jedinstva . - Uzrok podela i nesloge u porodicama i crkvi je odvojenost od Hrista. Prići Hristu znači zbližiti se uzajamno. Tajna istinskog jedinstva u crkvi i porodici nije diplomatija, uspešno rukovođenje, niti neki nadljudski napor da se teškoće prevaziđu – premda će i mnogo toga biti potrebno – već povezanost sa Hristom.“<sup>3</sup>

Povezanost sa Hristom u velikoj meri počinje učenjem kako da se povežemo s našom braćom i sestrama u Hristu, i što više budemo doživljavali jedinstvo s Njim, to će se ono više prelivati na ostale naše odnose. To je deo našeg putovanja ka posvećenju i usavršavanju u Hristu, i nešto što svi treba svakodnevno da nastojimo da poboljšamo.  

**Odgovorite**

`1.	Zašto nas je Bog pozvao da se ujedinimo?`

`2.	Zašto je jedinstvo neophodno za doživljaj probuđenja?`

*Felipe Solheiro, Edmonton, Alberta, Kanada*

___________________

<sup>1</sup>	Elen G. Vajt, Apostolska crkva – Hristovim tragom, str. 20 orig.

<sup>2</sup>	Ellen G. White, Selected Messages, Vol. 3, p.18

<sup>3</sup>	Ellen G. White, Adventist Home, p. 179