---
title:  Porodično okupljanje
date:   26/10/2018
---

**Istraživanje**: Rimljanima 12,3-8

**Zaključak**

Pavle na lep način poredi Hristovo telo s ljudskim telom, u kojem svaki deo ima posebnu ulogu i od vitalnog je značaja za telo kao celinu. Da bi čitavo telo ispravno funkcionisalo, svi delovi treba da rade usklađeno, vršeći svoju ulogu. Isto važi i za Hristovo telo – crkvu. Crkva je sastavljena od mnogih tipova ljudi, različitog porekla, sa različitim sposobnostima i darovima. U najvećem broju slučajeva, te „razlike“ u sposobnostima i darovima mogu lako dovesti do podela, ali, uprkos tome, treba imati na umu da postoji nešto od presudne važnosti što nam je svima zajedničko – naša vera u Hrista. U toj ključnoj istini crkva pronalazi jedinstvo. Kad svoje „ja“ budemo ostavili po strani i pronašli svoj identitet u Hristu, kad Sveti Duh bude prebivao u nama, mi ćemo se ujediniti i živeti kao da smo deo velike duhovne porodice. Nebo će nam izgledati kao jedno veliko porodično okupljanje.  

**Razmotrite**

Fotografišite grupu ljudi koja se okupila radi neke zajedničke aktivnosti.

Analizirajte kako se ti ljudi odnose jedni prema drugima i ko je dominantna ličnost koja povezuje sve ostale.  

Istražite koren reči „JEDINSTVO“ i predstavite to sledeće sedmice u subotnoškolskom razredu.  

Organizujte aktivnost čija se glavna svrha ili cilj mogu ostvariti samo ako svi u grupi sarađuju.

Razmišljajte o događaju kad se prisustvo Duha najsnažnije osetilo – o Pedesetnici – i o tome kako bismo mi mogli biti svedoci istog događaja i doživeti ga u svojoj crkvi danas.

Posmatrajte u prirodi kako mravi zajedno rade da bi se pripremili za zimu. Razmišljajte o ideji da bi oni mogli imati porodično okupljanje svake godine povodom zimske proslave svog jedinstva u napornom radu.  

**Povežite**

1. *Child Guidance,* Section 18, „Coordination of Home and Church“, page 548.
2. 1. Korinćanima 12; 1. Petrova 1,10.11.

*Fernanda Perez, Edmonton, Alberta, Kanada*