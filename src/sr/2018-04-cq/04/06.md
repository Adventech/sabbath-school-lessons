---
title:  Jedinstvo u raznolikosti
date:   25/10/2018
---

**Mišljenje**: Efescima 1,3-14

Još od vremena Starog zaveta, raznolikost je uvek bila deo Hristovog tela. Znamo priču o Ruti, Ravi i drugim muškarcima i ženama koji ne samo što su postali Izraelci, već su ubrojeni među heroje vere u Jevrejima poslanici. Kao današnji Izrael, mi adventisti sedmog dana, uživamo u raznolikoj crkvi, u kojoj svi narodi, plemena i jezici mogu biti ujedinjeni, jer „jedan je Gospod, jedna vera, jedno krštenje“ (Efescima 4,5, SSP). Međutim, ta raznolikost nije uvek nešto što nas  ujedinjuje kao crkvu.

U svojoj poslanici Efescima, Pavle govori o mudrosti i znanju koje nam je Hristos dao da bismo kroz razumevanje mogli biti ujedinjeni (Efescima 1,3-14). Objedinjujuća tačka crkve na osnovu Hristove strukture nije se odnosila na kulturno poreklo, običaje, boju kože, obrazovanje ili bilo šta drugo u vezi s nama kao ljudima. Jedina osnova jedinstva bilo je poznavanje evanđelja. Ta ista poruka je jedino što će nas kao crkvu održati do kraja vremena.

Nažalost, čak i danas ima zemalja i oblasti unutar Crkve adventista sedmog dana u kojima postoje podele na etničkoj osnovi, a neki još uvek smatraju da međurasni brakovi mogu izazvati probleme. Međutim, kad pogledamo Bibliju, Voz i Ruta su poticali iz različitih kultura i imali različito društveno zaleđe. Oni su se sjedinili u jednoj „nebeskoj“ kulturi i postali deo rodoslova samog Isusa Hrista. Isto se može reći za Ravu, bivšu prostitutku koja se udala za Izraelca.

Pavle nas savetuje da, kao Hristovo telo, sagledamo važnost Hristove ujedinjujuće poruke – što je Njegova sila da „sve sastavi u Hristu što je na nebesima i na zemlji; u njemu“ (Efescima 1,10). U Maloj Aziji nalazili su se ljudi svih narodnosti. Čak i na dan Pedesetnice, mnogi su se našli tamo da bi primili poruku evanđelja. Raznolikost je ogroman blagoslov za našu crkvu. Ona daje svežinu našem bogosluženju i poručuje svetu da mi imao JEDAN um i pored toga što smo različiti.

**Odgovorite**

`1.	Kakvu ulogu ima kulturna raznolikost u svedočenju i širenju evanđelja?`

`2.	Koje su koristi od toga što smo u stanju da budemo jedinstveni, a ipak različiti?`

`3.	Na koji način je interakcija s različitim kulturama unapredila vaš lični život?`

*Ilejn Tompson, Edmonton, Alberta, Kanada*