---
title:  Kad se jave sukobi
date:   16/11/2018
---

**Istraživanje**: Galatima 3,27.28

**Zaključak**

Pošto je bilo potrebno božansko rasuđivanje da bi se uspešno ostvarila nastojanja crkve, izabrani su bogobojazni ljudi koji će se, uz mnogo molitve i vođstvo Svetog Duha, uključiti u otvorenu diskusiju o jedinstvu. Bez Božjeg Duha, oni kojima je povereno vođstvo ne bi bili u stanju da shvate potrebu za hrišćanskim zajedništvom bez predrasuda i njegovu važnost za uspostavljanje hristolikog jedinstva u crkvi.
  
Jedino u stalnoj vezi sa Hristom moći ćemo svesno da se ophodimo prema drugima kao prema većim od sebe. Samoodricanje i stalno predanje Bogu predstavljaju protivotrov za zemaljski virus unutrašnjih sukoba i razmirica. Carstvo nebesko je naše, ne zbog onog što smo mi učinili, već zato što nas je On otkupio.

**Razmotrite**

Molite se za izlivanje Svetog Duha u svom životu, da bi vaš pobožni karakter mogao da bude katalizator za takvo bogosluženje, zajedništvo i učeništvo koje će porušiti sve barijere.

Čitajte Dela apostola sa svojom porodicom i prijateljima i zapišite specifične načine na koje vaša zajednica vere može da postane primer dobrog uticaja zajedništva u ljubavi i mudrog upravljanja sukobima kakvi su postojali u apostolskoj crkvi.

Posetite neku etnički raznoliku crkvu i upoznajte se sa različitim načinima bogosluženja i društvenog angažovanja. Prepoznajte sličnosti hrišćanskih verovanja, običaja i iskustava.

Posmatrajte neki dokumentarni film o mravima i naučite da tajna njihove snage leži u jedinstvu namere i delovanja.  

Uživajte u nekoj timskoj igri tokom večernjih aktivnosti u crkvi, i izvucite duhovne pouke iz aktivnosti koje ilustruju temu koju smo proučavali ove sedmice.

Organizujte molitveni tim koji će se naročito moliti za rešenje problema u vašoj zajednici.

Komponujte neku melodiju zajedno s prijateljima o jednoj od tema koje smo proučavali ove sedmice – „Jedinstvo u istini“.

**Povežite**

1. Dela 2,37-47; 1. Korinćanima 12,4-31; Kološanima 3,10-17.
2. *Apostolska crkva – Hristovim tragom,* 19. poglavlje; *Christian Experience and Teachings of Ellen G. White,* chap. 33; Counsels for the Church, chap. 50.
3. G. Douglas Lewis, *Resolving Church Conflicts,* chap. 1 & 2.

*Lusil i Vadenerson Sent Martin, Loma Linda, Kalifornija, SAD*