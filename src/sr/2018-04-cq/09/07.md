---
title:  Ljubav nas povezuje
date:   30/11/2018
---

**Istraživanje**: Jovan 13,34.35

**Zaključak**

Jedinstvo unutar hrišćanske crkve dokazuje Božju silu. Ljubav neguje i podupire rast hrišćanskog jedinstva. Isus je podsetio učenike da će ljudi znati da su Njegovi sledbenici ako budu voleli jedni druge (Jovan 13,35). Sveti Duh začinje i održava ljubav koju hrišćani moraju imati da bi otkrili Hristov dar spasenja i nadu u večni život s Njim. Drugi će se pridruživati našem pokretu, ne zato što im se dopada naša doktrina, već zato što čeznu za slatkim mirom, živom nadom i, više od svega, Isusovom moćnom ljubavlju koja se ispoljava preko našeg jedinstva.  

**Razmotrite**

Napravite neki umetnički rad mešajući različite medije da biste ilustrovali pojam ljubavi i jedinstva, i način na koji oni deluju zajedno.

Napravite predstavu ili skeč koji ilustruju važnost jedinstva u crkvi.

Molite se ponizno za jedinstvo u svojoj crkvi i tražite od Boga da vam pomogne da vaši stavovi i doprinosi budu katalizator jedinstva, a ne kamen za spoticanje.

Posmatrajte prirodna staništa da biste razumeli jedinstvo koje se može zapaziti među Božjim stvorenjima.

Razgovarajte o preprekama za jedinstvo i o tome kako možete otkloniti svaku od njih.

Planirajte aktivnosti za izgrađivanje jedinstva u vašoj crkvi – male kućne grupe za proučavanje Biblije, humanitarni i evanđeoski projekti, društvena okupljanja, proslave uz piće i igre, i grupne ekskurzije.

**Povežite**

1. 1. Korinćanima 1,10; Efescima 4,11-13; Kološanima 3,13.14; Psalm 133,1.
2. Ellen G. White, *Selected Messages Book 3,* pg. 15; *Evangelism,* pg. 99-102;
3. Carl P. Cosaert, Galatima: *A Fiery Response to a Struggling Church,* ch.13;
4. Ganoune Diop, *Adventist Review,* „What Does God Say About Unity“,
5. https://bit.ly/2xJbgZx

*Debi Batin Soser, Frendsvud, Teksas, SAD*