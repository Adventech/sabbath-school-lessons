---
title:  Snaga u jedinstvu
date:   26/11/2018
---

**Svedočanstvo**: Dela 4,32

Kaže se da je lanac jak onoliko koliko je jaka njegova najslabija karika, a očigledno je da sotona to i te kako dobro zna. „Sotona radi na tome da poništi uticaj Hristove molitve. On ulaže stalan trud u to da izazove ogorčenost i neslogu, jer zna da tamo gde ima jedinstva ima i snage – a to jedinstvo ni sve snage pakla ne mogu da slome.“<sup>1</sup>  

„Gospod nas je pozvao na jedinstvo u svezi sa hrišćanskim zajedništvom i ljubavlju. ’Novu vam zapovijest dajem’, kazao je Hristos, ’da ljubite jedan drugoga, kao što ja vas ljubih, da se i vi ljubite među sobom. Po tom će svi poznati da ste moji učenici ako uzimate ljubav među sobom’ (Jovan 13,34). ’Ako ostanete u meni i riječi moje u vama ostanu, šta god hoćete ištite, i biće vam. Tijem će se otac moj proslaviti, da rod mnogi rodite; i bićete moji učenici. Kao što otac ima ljubav k meni, i ja imam ljubav k vama; budite u ljubavi mojoj. Ako zapovijesti moje uzdržite, ostaćete u ljubavi mojoj, kao što ja održah zapovijesti oca svojega i ostajem u ljubavi njegovoj. Ovo vam kazah, da radost moja u vama ostane i radost vaša se ispuni. Ovo je zapovijest moja da imate ljubav među sobom, kao što ja imadoh ljubav k vama. Od ove ljubavi niko veće nema, da ko dušu svoju položi za prijatelje svoje’ (Jovan 15,7-13).“<sup>2</sup> 

„Gospod želi da se radnici u Njegovom delu uzajamno savetuju, a ne da postupaju nezavisno. Oni koji su postavljeni za propovednike i vođe naroda treba mnogo da se mole na svojim sastancima. To će im pružiti veliku pomoć i hrabrost, povezati srce sa srcem i dušu s dušom, vodeći svakog čoveka u jedinstvo, mir i snagu u svim njegovim nastojanjima.“<sup>3</sup>  

„Premda je istina da Gospod vodi pojedince, takođe je istina da On predvodi jedan narod, a ne nekolicinu izdvojenih pojedinaca tu i tamo, od kojih jedni veruju jedno, a drugi drugo.“<sup>4</sup> Ujedinjeni stojimo, razjedinjeni padamo. 

**Odgovorite**

`1.	Koji su neki od problema oko kojih se crkva deli? Kako možemo stvoriti ili poboljšati osećaj jedinstva u crkvi?`

`2.	U 1. Korinćanima 12 Hristovo telo se poredi s ljudskim telom. Na koji način ta ilustracija daje primer kako bi crkva trebalo da funkcioniše u jedinstvu?`

*Teri-En Grejem, Kvebek, Kanada*

___________________

<sup>1</sup>	The Review and Herald, April 27, 1897, par. 2.
<sup>2</sup>	Ibid, par. 12.
<sup>3</sup>	Testimonies to the Church Regarding Individual Responsibility and Christian Unity, 15.1.
<sup>4</sup>	Ibid, 18.2.