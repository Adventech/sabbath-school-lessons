---
title:  Podeljeni dom ne može da opstane
date:   12/10/2018
---

**Istraživanje**: Marko 3,25

**Zaključak**

U tekstu Marko 3,25, Isusove reči stoje kao nezaobilazan podsetnik: „Ako je neki dom protiv sebe podeljen, taj dom ne može da opstane“ (SSP). Knjiga o Sudijama govori o podeli i porazu carstva zbog Izraelove težnje za telesnim zadovoljstvima, zbog idolatrije i ponosa. U Novom zavetu crkva se suočila sa sličnim izazovima. U svojoj poslanici Korinćanima, Pavle upozorava protiv sektaštva, preklinjući vernike u Korintu da budu duhovno jednomisleni. Napredovanje crkve bilo je od najveće važnosti tada, kao i danas. Dok se sotona neumorno trudi da unese nejedinstvo u crkvu, mi ga moramo nadvladati, nastupajući složno u ime našeg Gospoda i Spasitelja Isusa Hrista!  

**Razmotrite**

Posmatrajte članove crkve koju posećujete. Ima li ikakvih vidljivih podela među braćom? Koji su neki od uzroka takvog stanja? Šta je rešenje? Razgovarajte o tome u svom razredu u subotu.

Osmislite neko umetničko delo koje ističe suprotnost između sredine u kojoj vlada jedinstvo i one u kojoj preovlađuje razjedinjenost.

Napišite i izvedite neki skeč koji ilustruje različite stavove koji doprinose nejedinstvu.

Zapišite u svom ličnom dnevniku svoje razmišljanje o tome koja je vaša uloga u situaciji kad u crkvi dodje do razjedinjenosti.

Setite se vernika koji su bili obeshrabreni zbog nejedinstva u crkvi i pokušajte da doprete do njih.

Molite se za članove svoje crkve, da im se oči otvore za realnost nejedinstva i da se uz Božje vođstvo okrenu traženju rešenja.

**Povežite**

- *Advent Review and Sabbath Herald,* March 22, 1887, volume 64, issue 12, „The Church’s Great Need“.

*Marijka Džonson, Arima, Trinidad i Tobago*