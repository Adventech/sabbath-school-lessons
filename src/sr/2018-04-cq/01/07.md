---
title:  Jedno u Njemu
date:   05/10/2018
---

**Istraživanje**: 5. Mojsijeva 7,6.11

**Zaključak**

Kao ljudska bića, ponekad se osetimo usamljenim. Može nam izgledati kao da nigde ne pripadamo. U takvim trenucima treba da se setimo da mi zapravo nikad nismo sami. Naprotiv, mi smo deo porodice – porodice koja ima misiju da raznosi Avramovo „seme“. Porodica počinje sa vašim životom, a nastavlja se preko crkve. Ljudi su jaki kad se udruže radi zajedničkog cilja. Zamislite koliko bismo snažniji bili (duhovno) kad bismo dopustili Bogu da deluje u našem životu, da bismo i sami dali svoj doprinos pozivajući druge da i oni upoznaju Isusa! Kao Isusovi sledbenici, više nego ikad moramo težiti JEDNOME zato što smo „narod svet Gospodu Bogu svojemu... narod osobit mimo sve narode na zemlji“ (5. Mojsijeva 7,6). Odlučimo da budemo jedno u Isusu Hristu.

**Razmotrite**

Slušajte pesmu „Side by Side“ (Rame uz rame) grupe Heritage Singers, koja nas poziva da hodamo zajedno, kao jedan, kuda god nas Isus vodi, a posebno prema našem konačnom odredištu, a to je nebo.

Oprostite nekome ko vam je učinio nažao u prošlosti i, ako je moguće, molite se s tom osobom da biste mogli da budete jedno u Njemu.

Napišite pesmu koja govori o tome šta znači biti ujedinjen s drugima u Hristu.

Organizujte duhovno povlačenje na neko mirno mesto ili sedmicu molitve za ljude u vašoj crkvi, na temu jedinstva.

Setite se dve ili tri biblijske priče koje govore o jedinstvu. Prepričajte ih u vidu pisanog sastava, naglašavajući one delove koji se usredsređuju na jedinstvo, na to kako su različite ličnosti učile o jedinsvu, i kako se to može primeniti u vašem životu.

Molite se za jedinstvo u svom domu, u crkvi, uključujući i crkvu na svetskom nivou, a posebno za to da Bog deluje u vašem životu onako kako bi On želeo, da bi vam pomogao da vršite uticaj koji donosi hrišćansko jedinstvo.

**Povežite**

1. Jovan 17,23; Efescima 4.
2. Elen G. Vajt, Naše uzvišeno zvanje, str.169 orig; The Review and Herald, April 27,1897; Seventh-day Adventist Fundamental Beliefs, Chapter 14; „Unity in the Body of Christ“, Benjamin F. Reaves; „What Unity Means to Me“, Adventist Review, December 4, 1986, p. 20.
  
*Miguel Patino, Silang, Kavite, Filipini*