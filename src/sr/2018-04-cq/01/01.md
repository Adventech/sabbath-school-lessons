---
title:  Trajno nasleđe
date:   29/09/2018
---

> <p>Stih za pamćenje</p>
> »Pa ga izvede napolje (Bog Avrama) i reče mu: pogledaj na nebo i prebroj zvijezde, ako ih možeš prebrojiti. I reče mu: tako će biti sjeme tvoje. I povjerova Avram Bogu, a on mu primi to u pravdu.« (1. Mojsijeva 15,5.6)

**Uvod**: 1. Mojsijeva 1,26

Na samom početku svega Bog je preko subote uveo pristavsku službu, uspostavljajući na taj način pravo jedinstvo. Božanstvo je bilo jedinstveno u trenutku kad su, prema Svetom pismu, izgovorene reči: „Da načinimo čovjeka po svojemu obličju...“ (1. Mojsijeva 1,26). Bilo je jedinstveno u načinu stvaranja sveta. Kao rezultat toga, otpočela je priča o Adamu i Evi. Bog je njih dvoje sjedinio u jednu porodicu. Čak su i životinje stvorene u parovima da bi mogle da se udružuju sa onima iste vrste.

Sve to bilo je udruženo na dobro. Međutim, može li se jedinstvo iskoristiti i na zlo? Nakon pada, grešni ljudi počeli su zajedno da grade veoma visoku kulu, Vavilonsku kulu, da bi dovoljno osilili kako neki novi potop ne bi mogao da ih uništi (nakon onog velikog potopa koji je Bog poslao). Bog je video da je to jedinstvo veoma čvrsto. Rekao je: „Gle, narod jedan, i jedan jezik u svijeh, i to počeše raditi, i neće im smetati ništa da ne urade što su naumili“ (1. Mojsijeva 11,6). Tako je On sišao na zemlju da pomeša njihove jezike, kako ne bi nastavili sa zidanjem Vavilona. Dakle, bilo na dobro ili na zlo, u jedinstvu ima snage.

Premda se jedinstvo može upotrebiti i u zle svrhe, ova pouka se usredsređuje na primere istinskog, biblijskog jedinstva. Na kraju krajeva, vidimo da je Bog od samog početka stvorio ljude s namerom da ih sjedini. Jedinstvo Adama i Eve bilo je ilustracija jedinstva koje se može naći u Hristu. Isus kaže: „Muževi, volite svoje žene kao što je i Hristos zavoleo Crkvu i samoga sebe predao za nju“ (Efescima 5,25, Savremeni srpski prevod). I tako: „Hristos (je) Glava Crkvi, svome telu, čiji je Spasitelj“ (Efescima 5,23, SSP). Jedinstvo crkve nije samo predlog; ono je imperativ od temeljnog značaja za hrišćanski život.

Crkva je stvorena sa svrhom. Tekst u 1. Petrova 2,9 glasi: „A vi ste izabrani rod, carsko sveštenstvo, sveti narod, stečeni narod, da objavljujete vrline Onoga koji vas je iz tame pozvao u svoju čudesnu svetlost“ (SSP). Dok budemo proučavali pouku za ovu sedmicu, ne zaboravimo da Bog ima uzvišeni cilj za crkvu u Hristu.

*Ričla Sabuin, Hong Kong*