---
title:  "Više od zgrade!"
date:   21/12/2018
---

**Istraživanje**: Matej 20,26.27

**Zaključak**

Kad pomisle na reč „crkva“, mnogi zamišljaju neku zgradu u koju ljudi odlaze određenog dana. Neki možda pomisle i na vođe, prikupljanje novca, ili različite crkvene programe. Da, sve je to veliki deo onoga što crkva predstavlja, ali suviše često zaboravljamo zašto je Bog uopšte ustanovio crkvu. Ono zbog čega treba da se okupljamo u tim posebnim zgradama jeste  da bi nas Bog osposobio da se pokrenemo i služimo. Pojedinci koji se sastaju u jedinstvu treba da preplave evanđeljem društvo u kojem žive. Ova pouka poziva vernike da gledaju dalje od zidova, da kroz Hrista postanu jedno s drugim članovima crkve, a zatim da izađu i slede Njegov primer službe.

**Razmotrite**

Tražite od Boga da vam pokaže kako možete doprineti Hristovom telu i napredovanju Njegovog carstva.

Molite se za vođe crkve.

Pridružite se crkvenom timu za rad u društvenoj zajednici.

Zapisujte blagoslove koje ste doživeli zato što ste deo Božje crkve.

Provedite nekoliko časova subotom posle crkve tako što ćete prošetati ulicama i svedočiti kao što je Isus činio.   

Pitajte one oko vas kako su oni došli u crkvu.

Pozovite Svetog Duha da vas svakodnevno upotrebi u službi, kao pojedince i kao deo crkve.

*Sonora Barous, Hantsvil, Alabama, SAD*