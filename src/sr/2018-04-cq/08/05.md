---
title:  Strpljivo čekanje
date:   21/11/2018
---

**Primena**: Matej 24,26.27

Pre izvesnog broja godina, jedna religiozna sekta u mojoj zemlji objavila je da će Hristos doći određenog datuma. Ta sekta je nagovarala svoje članove da ne prave nikave dugoročne planove. Nekoliko dana pre postavljenog datuma, odani članovi su potrošili sva svoja sredstva i imanje pripremajući se za povratak svog „Gospoda“. Sati su se pretvorili u minute, a uskoro su brojali i sekunde. Međutim, ništa se nije dogodilo. Dan je prošao, a ostalo je istorija.  

Predmet Hristovog drugog dolaska otvoren je još od kad se On vazneo na nebo. Skoro dve hiljade godina je prošlo, a Hristos se još uvek nije vratio.  Nadahnut tom temom, F. E. Belden napisao je himnu ’Ne znamo čas’ (’We Know Not the Hour’ – himna pod brojem 604 u adventističkoj pesmarici na engleskom jeziku), koja naglašava da mi već znamo za Hristov drugi dolazak. U svakom slučaju, na osnovu biblijskih izveštaja, hrišćani su uvereni da se Hristov drugi dolazak približava sa svakim danom koji prođe.

Međutim, usled dugog čekanja, mnogi su otpali duž puta. Osim toga, sotona je svestan Hristovog dolaska. Zato knez tame pokušava na sve načine da tu temu što je moguće više pomrači. Lažni proroci su se pojavljivali, neki sa sopstvenom verzijom Hristovog drugog dolaska. Kao hrišćani ovog vremena, mi smo pozvani da se usredsredimo na ono što Biblija govori o tom događaju. Taj dan bi mogao biti tako blizu kao da će se desiti upravo SADA, ali i kroz više godina. Sledeća biblijska učenja potvrđuju naše verovanje u Hristov povratak.   

Jedan od svakih 30 stihova u Bibliji govori nešto o Hristovom povratku.

U Novom zavetu se nalazi više od tri hiljade referenci o Drugom Hristovom dolasku.

Dvadeset tri knjige Novog zaveta pominju nešto o Hristovom drugom dolasku.

I sam Hristos je govorio o svom povratku.

Proroci kao što su Jov, Mojsije, Isaija, Danilo i Jeremija govorili su o Hristovom drugom dolasku.

Sa svim tim, i mnogim drugim potvrdama, možemo biti uvereni da je dan Hristovog drugog dolaska vredan čekanja. Kako onda da zadržimo pažnju na toj temi ne popuštajući pod pritiskom neprijatelja?

Naoružajte se činjenicama: Drugi dolazak će biti precizan i javan. Sve što ne zadovoljava  te kriterijume predstavlja zamku neprijatelja.

Sotona je uplašen: Kad bude došao, Hristos će izreći konačnu presudu nad sudbinom sotone i ovog sveta. Očigledno, neprijatelja i njegove predstavnike očekuje potpuno uništenje, dok će se pravedni izabrani pridružiti Hristu u Njegovom carstvu.

Čuvajte se rugača: Mnogi sumnjaju u to da će se Hristos vratiti. Takvi vrebaju unaokolo da bi ometali verne. Biblija nas savetuje da se čuvamo takvih ljudi (2. Petrova 3,3-10; Matej 24,26).

**Odgovorite**

`1.	Koliko ste vi, kao mladi adventisti, spremni?`

`2.	Šta je pogrešno u crkvama koje određuju datum Njegovog povratka?`

*Dženet Makori, Rongo Taun, Kenija*