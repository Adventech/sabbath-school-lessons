---
title:  Biti fin prema drugima
date:   07/11/2018
---

**Primena**: Marko 3,5; Luka 10,27-37; Jovan 14,21; 1. Korinćanima 12,12-26; Efescima 2,19-22

Da li ste ikad naleteli na nekog ko vam se ne sviđa? Možda vas je zadirkivao, ili je dobio  poslednje mesto u fudbalskom timu, ili mu je majka možda u zatvoru, ili je glasao za pogrešnu osobu. Neki ljudi vas jednostavno nerviraju! A kad je reč o crkvenom jedinstvu, važno je upravo to kako se ponašamo prema onima koji nam se baš i ne sviđaju.  

U tekstu Luka 10,27-37 nalazimo priču o dobrom Samarjaninu, ali pre toga govori se od dve zapovesti koje treba da sledimo: voli Boga iznad svega i voli svog bližnjeg kao sebe. Isus je rekao da je svako s kim se srećemo naš bližnji. A stih Jovan 14,21 podseća nas da ćemo, ako Ga volimo, činiti ono što On kaže.

Da bismo mogli zaista da budemo hrišćani i uđemo u zajedništvo, moramo se prethodno odreći nekih drugih stvari za koje smo vezani, uključujući sportske timove, školska udruženja, političke partije, veroispovesti, ali i svog rasnog, kulturnog i polnog identiteta – u korist Boga. Pošto se tako rasteretimo od starih preokupacija, bićemo u stanju da one koji nas okružuju vidimo onako kako ih Bog vidi – kao naše rođake u Hristu.

Kad hrišćanstvo postane naša pokretačka sila, jedan razlog da „budemo fini“ upada u oči. Kao što kaže tekst Efescima 2,19-22, svaka osoba koju sretnemo može biti naš saputnik i deo istog hrama. Bilo bi strašno kad bismo sabotirali sopstveni tim. Mi se možemo razlikovati, ali Bog može da upotrebi naše posebne osobine i kvalifikacije da bi ostvario nešto čudesno.

Dvanaesto poglavlje 1. Korinćanima poslanice podseća nas da smo mi Hristovo telo, sa mnogo različitih delova. Možemo doći u iskušenje da dajemo prednost sopstvenim snagama i sklonostima u odnosu na tuđe, ali dok budemo slušali iskustva drugih, postaće nam jasno da su se neke karakterne „mane“ pokazale kao izuzetno korisne u službi evanđelja.  

Sledeći put kad vas neko iznervira ili naljuti, setite se da vas je Bog pozvao da volite te ljude, ne samo da biste time pokazali da volite Njega, već i zato što bi u suprotnom možda radili protiv Njegovog tima. Kako što je Isus rekao, mnogo pre nego što se Abraham Linkoln rodio: „Ako je neki dom protiv sebe podeljen, taj dom ne može da opstane“ (Marko 3,25, SSP). Kad se usredsredimo na ono što nas ujedinjuje (Hristos) umesto na ono što nas deli (sotonine smicalice), mi pokazujemo ljubav prema svog nebeskom Ocu.

**Odgovorite**

`1.	Da li poznajete nekog koga svi izbegavaju? Na koji način vi možete biti bližnji takvim ljudima?`

`2.	Postoji li danas neki tip ljudi o kojima biste mogli da mislite kao o „Samarjanima“, ljudi koje društvo prezire, a koji ipak pokazuju Isusovu ljubav?`

*Mari Karson, Kolumbija, Merilend, SAD*