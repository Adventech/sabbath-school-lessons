---
title:  Slike o jedinstvu
date:   03/11/2018
---

### Tekstovi za proučavanje u toku sedmice
1 Petrova 2,9; 2. Mojsijeva 19,5.6; Efescima 2,19-22; 1. Korinćanima 3,16.17; 1. Korinćanima 12,12-26; Jovan 10,1-11; Psalmi 23.

> <p>Tekst za pamćenje</p>
> »Jer kao što je tijelo jedno i ude ima mnoge, a svi udi jednoga tijela, premda su mnogi, jedno su tijelo: Tako i Hristos.« (1. Korinćanima 12,12)

Svako ko proučava Bibliju zna da se u njoj nalaze slike i simboli koji ukazuju na stvarnosti uzvišenije od samih slika i simbola. Na primer, celokupan biblijski žrtveni sistem je u određenom smislu simbol mnogo uzvišenije stvarnosti: Isusa i čitavog plana spasenja.

Mnoštvo drugih slika koristi se u Bibliji, ponekad i osnovnih elemenata, kao što su voda, vatra i vetar. U zavisnosti od okvira teksta, ove slike odnose se na duhovne i teološke istine. Na primer, kada je Isus rekao: »Duh diše gdje hoće, i glas Njegov čuješ, a ne znaš otkuda dolazi i kuda ide; tako je svaki čovjek koji je rođen od Duha« (Jovan 3,8), vetar je upotrebljen kao simbol Svetog Duha.

U Bibliji se brojnim slikama opisuje jedinstvo kakvo uočavamo u Crkvi, kakvo Bog poziva da pokažemo pred svetom. Svaka pojedinačna slika nije potpuna sama po sebi. Ove slike, zapravo, kao celina otkrivaju mnoge pojedinosti o crkvenom jedinstvu, kao što je odnos Crkve prema Bogu, međusobni odnos vernika, odnos Crkve prema zajednici kao celini.

U pouci za ovu sedmicu osvrnućemo se na neke od ovih slika i na to šta otkrivaju o jedinstvu u Hristu.