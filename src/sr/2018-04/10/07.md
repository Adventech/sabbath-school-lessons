---
title:  Za dalje proučavanje
date:   07/12/2018
---

»Kada Hristos bude nastavao u srcima evanđeoskih radnika, kada bude nestala svaka sebičnost, svako suparništvo i težnja za vladanjem, kada budu uspostavili jedinstvo, kada budu posvećeni tako da se njihova međusobna ljubav vodi i oseti, tek tada će pljuskovi sile Svetoga Duha pasti na njih isto tako sigurno kao što će se svako Božje obećanje ispuniti do poslednje tačke i zapete.« (Elen Vajt, Selected Messages, 1. sveska, str. 175)

»Ako želimo da u veliki dan Gospodnji stojimo sa Hristom kao svojim utočištem, svojom visokom kulom, moraćemo da odbacimo svaku zavist, svaku težnju za vladanjem. Moraćemo potpuno da iskorenimo te nesvete osobine, da se ne bi ponovo vratile u život. Moraćemo da stanemo potpuno na Gospodnju stranu.« (Elen Vajt, Događaji poslednjih dana, str. 190. original)

**Za razgovor:**

`1.	Pročitajte tekst iz Kološanima 3,12-17. Razgovarajte o hrišćanskim osobinama kakve prema rečima apostola Pavla Kološani treba da traže. Zašto su ove osobine osnova za rešenje svakog sukoba? Kako nam pomažu u izvršavanju načela koja nam Isus daje u tekstu Matej 18,15-18?`

`2.	Pročitajte tekst iz Kološanima 3,12-17. i ponovo se osvrnite na učenja koja pronalazimo u tim stihovima. Zašto su ona toliko važna za jedinstvo Crkve?`

`3.	Ako pogledamo našu Crkvu, odnosno, Hrišćansku adventističku crkvu u celini, šta nas u najvećoj meri sprečava da ostvarimo jedinstvo potrebno da bismo dosegli svet? Da li su to naša učenja i doktrine? Naravno da ne. One su upravo ono što nam je Bog dao da objavljujemo svetu. Možda problem postoji samo u nama, u našim međuljudskim odnosima, sitnim zavistima, prepirkama, sebičnosti, željom da budemo nadmoćni, i mnoštvu drugih pojava. Zašto morate tražiti da sila Svetoga Duha unese promene u vaš život, pre nego što zapazimo jedinstvo u celoj Crkvi?`

**Zaključak:** Jevanđelje Isusa Hrista govori o izlečenju i promeni. Kada se to ostvari, biće izvršen uticaj na naš odnos sa drugima. Biblija nam daje čvrsta načela i primere kako možemo imati dobre i bliske odnose sa drugima, čak i u svetu greha.