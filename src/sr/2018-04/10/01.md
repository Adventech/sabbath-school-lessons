---
title:  Jedinstvo i narušeni odnosi
date:   01/12/2018
---

### Tekstovi za proučavanje u toku sedmice
2. Timotiju 4,11; Filimonu 1,1-24; 2. Korinćanima 10,12-15; Rimljanima 5,8-11; Efescima 4,26; Matej 18,15-17.

> <p>Tekst za pamćenje</p>
> »Jer kad smo se pomirili s Bogom smrću Sina Njegova, dok smo još bili neprijatelji, mnogo ćemo se većma spasti u životu Njegovu kad smo se pomirili.« (Rimljanima 5,10)

Odnos između vernika, kao što smo videli, bio je ponekad napet čak i posle Pedesetnice. U izveštajima iz Novog zaveta ponavljaju se primeri kako su se crkvene vođe i pojedini vernici suočavali sa ovakvim izazovima. Ova načela izuzetno su vredna za današnju Crkvu. Ona otkrivaju kakvi pozitivni rezultati se ostvaruju kada koristimo biblijska načela u nastojanju da se izborimo sa sukobima i sačuvamo jedinstvo u Hristu.

U pouci za ovu sedmicu, usredsredićemo se na obnavljanje odnosa i na to kako međuljudski odnosi utiču na naše jedinstvo u Hristu. Služba Svetoga Duga obuhvata dovođenje ljudi bliže Bogu i jedne drugima. To obuhvata rušenje prepreka u našim odnosima. Ukratko rečeno, najveći pokazatelj sile Jevanđelja nije nužno ono što Crkva kaže, već kako Crkva živi.

»Po tom će svi poznati da ste Moji učenici ako uzimate ljubav među sobom.« (Jovan 13,35) Bez ove ljubavi, svi naši razgovori o crkvenom jedinstvu biće uzaludni.