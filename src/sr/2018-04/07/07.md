---
title:  Za dalje proučavanje
date:   16/11/2018
---

U knjizi Elen Vajt Apostolska crkva – Hristovim tragom pročitajte sledeća poglavlja: »Čovek koji je tražio istinu«, str. 131-142. original; »Jevreji i neznabošci«, str. 188-200. original.

»Sabor koji je odlučivao o ovom slučaju bio je sastavljen od apostola i učitelja koji su imali istaknutu ulogu u organizovanju jevrejskih i neznabožačkih hrišćanskih crkava, i izabranih delegata iz različitih mesta. Prisustvovale su i starešine iz Jerusalima i delegati iz Antiohije, a bile su predstavljene i najuticajnije mesne crkve. Sabor je delovao u skladu sa nalozima prosvetljenog razuma i s dostojanstvom Crkve uspostavljene božanskom voljom. Posle pažljivog razmatranja, svi su uvideli da je Bog izlivanjem Svetoga Duha na neznabošce odgovorio na pitanje postavljeno u raspravi; pa su shvatili da je njihova jedina dužnost da slede uputstva Svetoga Duha.

Celokupno hrišćansko telo nije bilo pozvano da odlučuje o ovom pitanju. ’Apostoli i starešine’, ljudi od uticaja i razuma, uobličili su i objavili odluku, koju su zatim kao pravilo prihvatile hrišćanske mesne crkve. Međutim, svi nisu bili zadovoljni odlukom; obrazovana je i grupa ambiciozne i samopouzdane braće koja se nije složila s njom. Ti ljudi pregnuli su da obavljaju delo koje su prihvatili na svoju odgovornost. Upustili su se u gunđanje i traženje pogrešaka, preporučivali su nove planove i pokušavali da potkopaju delo onih ljudi koje je Bog odredio da propovedaju evanđeosku poruku. Od samog početka Crkva je morala da se suočava sa takvim preprekama i suočavaće se s njima sve do kraja vremena.« (Elen Vajt, Apostolska crkva – Hristovim tragom, str. 196.197. original)

**Za razgovor:**

`1. Kakvi se koraci preduzeti radi rešenja sukoba, koje pronalazimo u izveštajima ove sedmice, mogu primeniti u vašoj crkvenoj zajednici ukoliko i kada dođe do određenih neslaganja? Iako je jedno pitanje kojim se Crkva ovde bavila bilo teološko, šta možemo naučiti iz ovih izveštaja kada kulturološka, politička ili nacionalna pitanja prete da ugroze jedinstvo Crkve? Kakva važna načela možemo izvući iz onoga što smo zapazili u ovim događajima?`

`2. Pročitajte još jednom prethodni navod Elen Vajt. Uprkos pozitivnom ishodu, pojedini vernici i dalje nisu bili zadovoljni. Kakve pouke možemo naučiti iz tih žalosnih prilika?`

**Zaključak:** Ranoj crkvi pretili su unutrašnji sukobi oko brojnih pitanja, koji su mogli da imaju razoran uticaj. Videli smo kako je Crkva, pod vođ­stvom Svetog Duha i pokoravanjem Božjoj reči, bila u stanju da reši ove sukobe i izbegne raskol. 