---
title:  Kada nastupi sukob
date:   10/11/2018
---

### Tekstovi za proučavanje u toku sedmice
Dela 6,1-6; Dela 10,1-23; Matej 5,17-20; Dela 11,3-24; Dela 15,1-22; Amos 9,11.12.

> <p>Tekst za pamćenje</p>
> »Jer koji se god u Hrista krstiste, u Hrista se obukoste. Nema tu Jevrejina ni Grka, nema roba ni gospodara, nema muškoga roda ni ženskoga; jer ste vi svi jedno u Hristu Isusu.« (Galatima 3,27.28)

Jedan od najtežih zadataka svake hrišćanske zajednice jeste da održi jedinstvo kada se pojave razlike u mišljenju u pitanjima koja se tiču identiteta i misije Crkve. Ove razlike mogu prouzrokovati razorne posledice.

Današnje hrišćanske zajednice ni po čemu se ne razlikuju od novozavetnih. Ljudi su ljudi, i različita mišljenja će se, čak i u važnim pitanjima, neminovno pojavljivati. Rani hrišćani suočili su se sa određenim sukobima koji su potekli iz međusobnih predrasuda i ozbiljnih razlika u tumačenju važnih starozavetnih izveštaja i običaja. Ovi sukobi mogli su uništiti Crkvu u začetku da nije bilo obazrivih apostola i vođa koji su u rešavanju ove napetosti tražili vođstvo Svetog Duha i istraživali Pismo.

Pre nekoliko sedmica proučavali smo kako je Rana crkva doživela jedinstvo. Ove sedmice osvrnućemo se na to kako je Rana crkva rešila unutrašnje sukobe koji su potkopavali njeno jedinstvo i pretili njenom opstanku. Koji sukobi su bili u pitanju, kako su bili rešeni i šta danas možemo naučiti iz tih iskustava?