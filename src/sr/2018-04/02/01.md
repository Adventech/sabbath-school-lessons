---
title:  Uzroci nejedinstva
date:   06/10/2018
---

### Tekstovi za proučavanje u toku sedmice
5 Mojsijeva 28,1-14; Jeremija 3,14-18; Sudije 17,6; 1. O carevima 12,1-16; 1. Korinćanima 1,10-17; Dela 20,25-31.

> <p>Tekst za pamćenje</p>
>  »Početak je mudrosti strah Gospodnji, i znanje je svetijeh stvari razum.« (Priče 9,10)

Starozavetni proroci više puta pozivali su izrailjski narod da bude poslušan Božjim nalozima. Neposlušnost i nemarnost odvodili su u otpadništvo i nejedinstvo. Poslušnost Božjim zakonima trebalo je da sačuva narod od prirodnih posledica greha i da ih posveti usred mnogih stranih naroda. Izvršavanje Božje volje stvaralo je sklad u narodu i jačalo odlučnost zajednice da se odupre uplivu neznabožačkih i zlih bogoslužbenih običaja, koji su ih okružavali skoro sa svih strana. Božja želja bila je da Njegov narod bude svet i da svedoči okolnim narodima.

Mojsije im je posle oslobođenja iz Egipta rekao: »Gle, učio sam vas uredbama i zakonima, kao što mi zapovjedi Gospod Bog moj, da biste tako tvorili u zemlji u koju idete da je naslijedite. Držite, dakle, i izvršujte ih, jer je to mudrost vaša i razum vaš pred narodima, koji će kad čuju sve ove uredbe reći: Samo je ovaj veliki narod, narod mudar i razuman.« (5. Mojsijeva 4,5.6)

Nema sumnje, da je ostao veran, Božji narod primao bi obilne blagoslove i bio bi blagoslov drugima. Nevernost, sa druge strane, stvara mnoge probleme, a nejedinstvo je samo jedan od njih.