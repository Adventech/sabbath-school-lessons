---
title:  Za dalje proučavanje
date:   12/10/2018
---

Pročitajte sledeće tekstove: Elen Vajt, Istorija proroka i careva, »Raspadanje carstva«, str. 87-98. original; Apostolska crkva – Hristovim tragom, »Poruka upozorenja i usrdne molbe«, str. 298-308. original.

»Gospod želi da Njegove izabrane sluge nauče kako da se ujedine u skladnom naporu. Nekome može da izgleda da je razlika između njegovog dara i darova njegovih saradnika tako velika da im ne dozvoljava da se ujedine u skladnom naporu; ali, kada se sete da postoje razni umovi kojima se treba približiti i da će neki odbaciti istinu koju će im objaviti jedan radnik, samo da bi otvorili svoje srce Božjoj istini kada je na drugačiji način bude predstavio drugi radnik, ipak će u nadi pokušati da rade zajednički i da se međusobno usklade. Njihovi talanti, ma koliko različiti, mogu da budu pod upravom jednog istog Duha. U svakoj reči i svakom delu treba da se pokazuje ljubaznost i ljubav; i kada svaki radnik bude verno zauzeo mesto koje mu je određeno, Hristova molitva za jedinstvo Njegovih sledbenika biće uslišena i svet će saznati da su Njegovi učenici.« (Elen Vajt, Evanđeoski radnici, str. 483. original)

**Za razgovor:**

`1. Nije ništa novo da pojedinci čine što je pravo u njihovim očima. Postmodernizam, koji dovodi u pitanje ideju o glavnom ili sveobuhvatnom intelektualnom ili moralnom autoritetu, može da poploča put vrsti moralnog bezvlašća na koju Biblija upozorava. Kako se mi kao hrišćani, i kao Crkva u celini, suprotstavljamo ovakvom izazovu?`

`2. Razmišljajte o izveštaju o caru Rovoamu i razjedinjenosti Izrailja (1. O carevima 12). Kakve pouke za sebe danas tu pronalazimo? `

`3. Šta crkvene vođe i vernici mogu da učine da bi sprečili sukobe i grupisanja u mesnoj crkvi? Koliko je važno zaustaviti ovakva kretanja pre nego što problem naraste i raširi se? Kako kao vernici Crkve možemo biti oprezni da ne upadnemo u zamku poput vernika u Korintu?`

`4. Proučite okvir teksta koji govori o razdoru: Priče 6,16-19. Šta možete naučiti iz ovoga da biste sprečili razdor u svojoj mesnoj crkvi?`

**Zaključak:** U Bibliji se susrećemo sa prilikama u kojima vlada nejedinstvo. Kada Božji narod živi verno i poslušno, opasnosti nejedinstva su u velikoj meri smanjene. Rđave odluke iz vremena sudija i vladavine cara Rovoama otvaraju vrata podelama. Čak i u novozavetno vreme, postojala je mogućnost pojave nejedinstva. Pravilno shvatanje Božje reči i posvećeni napori da je izvršimo najbolja su zaštita od nejedinstva i raskola među nama.