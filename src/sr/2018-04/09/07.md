---
title:  Za dalje proučavanje
date:   30/11/2018
---

U knjizi Elen Vajt Evangelizam pročitajte poglavlje »Jedinstvo u raznovrsnosti«, str. 98-103. original.

Sledeći navod pomoći će nam da otkrijemo kako je Rana crkva, ujedinjena u Hristu, mogla održati jedinstvo uprkos razlikama među vernicima, i tako postati snažan svedok u svetu. »Pismo objašnjava kako je Sveti Duh delovao unutar Crkve i kako je vodio Ranu crkvu prilikom donošenja odluka na najmanje tri tesno povezana načina: 1) otkrivenje (na primer, Duh je rekao određenim ljudima šta da čine: Korniliju, Ananiji, Filipu; i putem bacanja kocke), 2) Pismo (Crkva je donosila zaključke na osnovu Pisma), i 3) saglasnost (Duh je delovao u zajednici, skoro neprimetno, podstičući saglasnost putem dijaloga i proučavanja. Crkva na kraju shvata da je Duh delovao unutar nje). Čini se da je suočen sa kulturološkim, doktrinarnim i teološkim borbama među vernicima, Sveti Duh delovao je na proces donošenja odluka podstičući saglasnost. U ovom procesu vidimo aktivnu ulogu zajednice vernika, a ne samo njenih vođa, i važnost molitve za razborito rasuđivanje. Vođstvo Svetog Duha prepoznajemo u shvatanju Božje reči od strane zajednice, u njenom iskustvu i potrebama, i iskustvu njenih vođa u službi. Različite crkvene odluke donete su u okviru procesa vođenog Svetim Duhom u kome su Pismo, molitva i iskustvo bili elementi teološkog razmišljanja.« (Denis Fortin, «The Holy Spirit and the Church« u Message, Mission, and Unity of the Church A. M. Rodrigez, str. 321.322)

**Za razgovor:**

`1.	Odgovorite u razredu na pitanje iz odeljka od srede o tome kako odlučujemo koja učenja i običaji su važni za nas kao adventističke hrišćane, a koji nisu.`

`2.	Kako treba da se odnosimo prema hrišćanima iz drugih verskih zajednica koji, kao i mi, veruju u Isusovu smrt i vaskrsenje?`

**Zaključak:** Najuverljiviji dokaz jedinstva jeste da braća i sestre pokazuju međusobnu ljubav kao što je Isus činio. Oproštenje greha i spasenje koje delimo kao adventisti najčvršće su veze našeg zajedništva. Prema tome, u Hristu možemo pokazati svetu naše jedinstvo i svedočanstvo o našoj zajedničkoj veri. Pozvani smo da ne činimo ništa manje od toga. 