---
title:  Za dalje proučavanje
date:   21/12/2018
---

Pročitajte sledeća poglavlja u knjizi Elen Vajt Evanđeoski radnici: »Jedinstvo u raznolikosti«, str. 483-485. original; »Crkvena disciplina«, str. 498 -503. original.

»Načela dobrog vođstva primenjuju se u svim oblicima društva, uključujući i Crkvu. Međutim, vođa u Crkvi mora biti više od vođe. On mora biti i sluga.

Postoji očigledna protivrečnost između uloge vođe i sluge. Kako neko može biti vođa i služiti u isto vreme? Zar vođa ne zauzima počastvovan položaj? Zar on ne zapoveda i ne očekuje da ga drugi slušaju? Kako, onda, zauzima niži položaj sluge, kako prima i ispunjava naredbe?

Da bismo rešili ovu protivrečnost, moramo se osvrnuti na Isusa. On je u potpunosti predstavio načelo vođe koji služi. Njegov ceo život je bio posvećen službi. A istovremeno je bio najveći vođa koga je svet ikada upoznao.« (G. Artur Keoug, Our Church Today: What It Is and Can Be [Washington, D. C., and Nashville: Review and Herald, 1980], str. 106)

**Za razgovor:**

`1.	Razmišljajte o ideji vođa – sluga. Kakve primere možemo pronaći u sekularnom svetu?`

`2.	Pročitajte ponovo: Matej 20,25-28. Šta nam ovaj tekst govori o tome kako Bog shvata značenje reči »veći« (Matej 20,26) u poređenju sa tim kako svet shvata ovu reč?`

`3.	Ako je jedan od zadataka crkvenih vođa da sačuvaju jedinstvo, šta treba da činimo kada se crkvene vođe spotiču, kada ih njihova ljudska priroda sprečava da budu savršen primer?`

`4.	Zašto je važno da sprovodimo crkvenu disciplinu duhom blagosti i ljubavi prema onima koji greše? Zašto tekst Matej 7,12. uvek treba da bude na prvom mestu u našem umu u toku tog procesa?`

**Zaključak:** Dobra crkvena organizacija je neophodna za misionski rad Crkve i jedinstvo vernika. Hristos je glava Crkve, a crkvene vođe treba da slede Njegov primer dok vode Božji narod. Jedinstvo se čuva vernim proučavanjem Božje reči i vernim životom u skladu sa tom Rečju.