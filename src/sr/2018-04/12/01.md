---
title:  Crkvena organizacija i jedinstvo
date:   15/12/2018
---

### Tekstovi za proučavanje u toku sedmice
Efescima 5,23-27; Matej 20,25-28; Titu 1,9; Matej 16,19; Galatima 6,1.2; Matej 28,18-20.

> <p>Tekst za pamćenje</p>
> »Ali među vama da ne bude tako; nego koji hoće da bude veći među vama, da vam služi. I koji hoće među vama da bude prvi, da vam bude sluga.« (Matej 20,26.27)

Kao adventistički hrišćani, mi smo protestanti koji veruju da se spasenje dobija samo verom u ono što je Isus Hristos ostvario za čovečanstvo. Nije nam potrebna crkva ili crkvena hijerarhija da bismo primili blagoslove Hristovog dela učinjenog za nas. Ono što primamo od Hrista, primamo neposredno od Njega, kao naše Zamene na krstu i našeg Prvosveštenika koji posreduje za nas u nebeskom Svetilištu.

Crkva je Božje delo. Bog nam je dao Crkvu ne kao sredstvo spasenja, već da nam pomogne da ga izrazimo i pokažemo svetu. Crkva je organizacija koju je Isus stvorio da širi Jevanđelje. Organizacija je važna zato što utvrđuje i omogućava misiju Crkve. Bez crkvene organizacije, Isusova spasonosna poruka ne bi mogla tako uspešno da se objavi drugima. Crkvene vođe su, takođe, važne jer neguju jedinstvo i svojim primerom ukazuju na Isusa.

Ove sedmice proučavaćemo zašto je crkvena organizacija važna za misiju i kako ona podstiče crkveno jedinstvo.