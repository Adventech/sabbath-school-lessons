---
title:  Jedinstvo u službi Bogu
date:   08/12/2018
---

### Tekstovi za proučavanje u toku sedmice
Otkrivenje 4,8.11; Matej 4,8.9; Danilo 3,8-18; Otkrivenje 14,9; Otkrivenje 14,6.7; Dela 4,23-31.

> <p>Tekst za pamćenje</p>
> čno Jevanđelje da objavi onima koji žive na zemlji, i svakome plemenu, i jeziku i koljenu i narodu. I govoraše velikijem glasom: Bojte se Boga, i podajte Mu slavu, jer dođe čas suda Njegova; i poklonite se Onome koji je stvorio nebo i Zemlju i more i izvore vodene.« (Otkrivenje 14,6.7)

Ubrzo posle dana Pedesetnice rani hrišćani su mnogo vremena posvećivali bogosluženju. »I ostaše jednako u nauci apostolskoj, i u zajednici, i u lomljenju hljeba, i u molitvama.« (Dela 2,42) Radost proistekla iz saznanja da je Isus Mesija, ispunjenje starozavetnih proročanstava, ispunila je njihova srca zahvalnošću Bogu. Kakva je prednost bila poznavati tu uzvišenu istinu. Ovi rani hrišćani osećali su potrebu da provode vreme zajedno u druženju, proučavanju i molitvi, da bi zahvalili Bogu što se otkrio u Isusovom životu, smrti i vaskrsenju, kao i za sve što je učinio za njih.

Crkva Isusa Hrista je po definiciji zajednica koja održava zajednička bogosluženja, stvorena da se zida u »kuću duhovnu i sveštenstvo sveto, da se prinose prinosi duhovni, koji su Bogu povoljni, kroz Isusa Hrista«. (1. Petrova 2,5) Zahvalnost Bogu izražena u zajedničkom bogosluženju preobražava srca i umove ljudi u obličje Božjeg karaktera i priprema ih za službu.

Pouka za ovu sedmicu bavi se značajem bogosluženja i pitanjem kako ono čuva jedinstvo među onima koji veruju u Isusa.