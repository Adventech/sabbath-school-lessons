---
title:  Za dalje proučavanje
date:   14/12/2018
---

»’Subota kao uspomena na stvaranje je važna zato što nas stalno podseća na pravi razlog obožavanja Boga’, jer je On naš Stvoritelj, a mi Njegova stvorenja. ‘Subota je prema tome ugrađena u sam temelj bogosluženja, jer na najuticajniji način uzdiže tu veliku istinu, što nijedna druga ustanova ne čini. Istinski temelj bogosluženja, ne samo u toku sedmog dana, već svakog bogosluženja, nalazi se u razlici između Stvoritelja i Njegovih stvorenja. Ta velika činjenica nikada ne sme zastariti niti se sme zaboraviti.’ (J. N. Endrus, History of the Sabbath, 27. poglavlje) Bog je u Edemu ustanovio Subotu da bi tu veliku istinu zauvek utisnuo u misli ljudi, i sve dok činjenica da je On naš Stvoritelj bude bila razlog da Ga slavimo i obožavamo, i Subota će ostati da bude znak i uspomena. Da su svi ljudi nastavili da svetkuju Subotu, misli čoveka i njegova ljubav bili bi usmereni prema Stvoritelju kao objektu poštovanja i obožavanja, i nikada ne bi bilo idolopoklonika, ni ateista, ni nevernika. Svetkovanje Subote je znak odanosti pravom Bogu, ’Onome koji je stvorio nebo i Zemlju, i more i izvore vodene’. Iz tog proizlazi da će poruka koja poziva ljude da obožavaju Boga i drže Njegove zapovesti, posebno tražiti od njih da drže četvrtu zapovest.« (Elen Vajt, Velika borba, str. 437.438. original)

**Za razgovor:**

`1.	Pošto su biblijski pojmovi bogosluženja, stvaranja i spasenja tesno međusobno povezani, šta mislite kako slavljenje Subote može biti Božji lek za lažno bogosluženje? Kakvu ulogu Subota ima u proročanstvu o poslednjem vremenu iz teksta Otkrivenje 14,6.7? Zašto se Subota spominje u Prvoj anđeoskoj poruci?`

`2.	Često razgovaramo o sadržaju bogosluženja – šta bi trebalo da činimo u toku bogosluženja a šta ne. Da li je to dovoljno? Šta bogosluženje stvarno predstavlja? Kako vaša mesna crkva održava osmišljena bogo­služenja?­­`

`3.	U pojedinim društvima, hrišćanska zajednička bogosluženja polako se zaboravljaju ili napuštaju, čak i među advenističkim zajednicama. Šta vaša mesna crkva može da učini da se suprotstavi ovakvom kretanju.`

**Zaključak:** Bogosluženje je način da hrišćanski vernik izrazi svoju zahvalnost Bogu za dar spasenja. Ono je, takođe, osnovni činilac iskustva jedinstva i zajedništva hrišćanske zajednice. Bez molitve i proučavanja Biblije u želji da saznamo Božje istine, naša zajednica neće uspeti da doživi jedinstvo u Hristu. 