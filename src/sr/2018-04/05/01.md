---
title:  Iskustvo jedinstva u Ranoj crkvi
date:   27/10/2018
---

### Tekstovi za proučavanje u toku sedmice
Dela 1,12-14; Dela 2,5-13; Otkrivenje 14,12; Dela 2,42-47; Dela 4,32-37; Dela 5,1-11; 2. Korinćanima 9,8-15.

> <p>Tekst za pamćenje</p>
> »I ostaše jednako u nauci apostolskoj, i u zajednici, i u lomljenju hljeba, i u molitvama.« (Dela 2,42)

Crkveno jedinstvo rezultat je zajedničkog duhovnog iskustva stečenog sa Isusom, koji je Istina. »Ja sam Put i Istina i Život; niko neće doći k Ocu do kroza Me.« (Jovan 14,6) Čvrste veze zajedni­štva stvaraju se na zajedničkom duhovnom putovanju i prilikom sticanja zajedničkog duhovnog iskustva. Prvi adventistički hrišćani stekli su ga u vreme Mileritskog pokreta. Njihovo zajedničko iskustvo iz 1844. godine povezalo je njihova srca, dok su nastojali da pronađu objašnjenje za svoje razočaranje. Ovo iskustvo pokrenulo je osnivanje Hrišćanske adventističke crkve i otkrivanja istine o predadventnom sudu i svemu što ona obuhvata.

Iskustvo Isusovih učenika posle Njegovog vaznesenja na Nebo svedoči o sili Božje reči, molitve i zajedništva u stvaranju jedinstva i sklada među vernicima iz različitih sredina. Isto takvo iskustvo moguće je i danas.

»Tvrdim da je zajedništvo posebno važan činilac u zajedničkom bogosluženju... Za hrišćanina nema ničeg važnijeg od ostvarivanja duhovne veze koja ga ujedinjuje sa drugim vernicima i Gospodom Isusom Hristom... Isus Hristos prvo dovodi dušu Sebi, ali onda uvek sjedinjuje tu dušu sa drugim vernicima u Njegovom telu, Crkvi.« (Robert G. Rejburn, O Come, Let Us Worship [Grand Rapids: Baker Book House, 1980], str. 91)