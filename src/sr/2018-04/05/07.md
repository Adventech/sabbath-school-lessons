---
title:  Za dalje proučavanje
date:   02/11/2018
---

Pročitajte poglavlje »Pedesetnica« u knjizi Elen Vajt Apostolska crkva – Hristovim tragom, str. 35-46. original.

»Ova velikodušnost vernika bila je posledica izlivanja Svetoga Duha. Oni koji su se obratili i prihvatili Jevanđelje bili su ’jedno srce i jedna duša’. Preovladavao je jedan zajednički interes – uspeh misije koja im je bila poverena; zato lakomstvo nije imalo mesta u njihovom životu. Njihova ljubav prema braći i delu koje su prihvatili, bila je mnogo veća od ljubavi prema novcu i imanju. Njihova dela svedočila su da su ljudske duše za njih imale neuporedivo veću vrednost od zemaljskog bogatstva.

Tako će biti uvek kada Božji Duh preuzme vlast nad životom. Oni čija su srca ispunjena Hristovom ljubavlju, slediće primer Onoga koji je nas radi postao siromah, da bismo se mi Njegovim siromaštvom obogatili. Novac, vreme, uticaj – sve darove koje su primili iz Božje ruke, oni će ceniti samo kao sredstva za unapređivanje evanđeoskog dela. Tako je bilo u prvoj Crkvi, i kada u današnjoj Crkvi bude jasno da su vernici podržani od Svetoga Duha prestali da vole ono što je na svetu, i da su spremni da podnesu žrtve da bi njihovi bližnji mogli da čuju Jevanđelje, objavljene istine imaće snažan uticaj na slušaoce.« (Elen Vajt, Apostolska crkva – Hristovim tragom, str. 70.71. original)

**Za razgovor:**

`1.	Podsetite se činilaca iz pouke za ovu sedmicu koji su pomogli da se stvori jedinstvo koje je vladalo u Ranoj crkvi. Kako možemo, kao Crkva u današnje vreme, slično postupati? Odnosno, šta nam možda nedostaje u poređenju sa onim što se događalo među vernicima u to vreme? `

`2. Kako nam primer ovih ranih novozavetnih crkava, koje su dale velikodušne darove da bi pomogle siromašnima u Jerusalimu, pokazuje šta mi danas treba da činimo? Šta je sa drugim društvenim pitanjima? Kako se mesne crkve mogu uključiti u život svoje zajednice da bi ublažile siromaštvo i obezbedile druge osnovne potrebe? `

`3. Kakve pouke možemo izvući iz žalosnog izveštaja o Ananiji i Sapfiri? Zašto je izraz »veliki strah« koji je ušao u Crkvu, koji pronalazimo u tekstovima Dela 5,5. i Dela 5,11, važan u vezi sa ove dve smrti?`

**Zaključak:** Rana Crkva doživela je brz rast zato što su se Isusovi učenici pripremali za izlivanje obećane sile Svetog Duha. Njihovo zajedništvo i zajednička vera bili su sredstva koja je Sveti Duh upotrebio da pripremi njihova srca za Pedesetnicu.Posle Pedesetnice, Sveti Duh je nastavio da preobražava ovu novu zajednicu, što se pokazalo u njihovoj velikodušnosti i brzom rastu Crkve. 