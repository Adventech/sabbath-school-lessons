---
title:  Za dalje proučavanje
date:   23/11/2018
---

Kao adventistički hrišćani delimo zajednička verovanja sa drugim hrišćanskim zajednicama. Središnje je, naravo, spasenje samo verom u pomiriteljsku i zameničku Isusovu smrt. Zajedno sa drugim hrišćanima verujemo da se naša pravednost ne temelji na našim delima, već na Hristovoj pravednosti, koja nam se pripisuje verom i predstavlja nezasluženi dar blagodati. Ili kako čuveni navod Elen Vajt glasi: »Sa Hristom se postupalo onako kako mi zaslužujemo, da bi se sa nama postupalo kako On zaslužuje. On je bio osuđen zbog naših greha, u kojima nije imao udela, da bismo mi mogli biti opravdani Njegovom pravdom, u kojoj nemamo udela. Pretrpeo je smrt koja je bila naša, da bismo mogli primiti život koji je bio Njegov.« (Čežnja vekova, str. 25. original) U isto vreme, uzeta kao celina, naša osnovna verovanja, običaji i način života koji proističu iz tih verovanja, čine nas jedinstvenima u hrišćanskom svetu. Tako bi i trebalo da bude; da nije teko, zašto bismo i postojali kao adventistički hrišćani? Ljubav prema Isusu i učenja koja objavljujemo treba da budu najsnažniji ujedinjujući činilac.

**Za razgovor:**

`1.	Elen Vajt u knjizi Faith and Works, na strani 103. originala, izjednačava opravdanje sa oproštenjem greha. Na koji način je shvatanje oproštenja i opravdanja u Hristu osnova za zajedništvo i zajednicu sa braćom i sestrama?`

`2.	Razmišljajte o tome koliko su naša učenja važna u okviru jedinstva Crkve. Odnosno, šta je ujedinilo milione ljudi različitog etničkog, verskog, političkog i kulturološkog porekla ako to nisu zajednička doktrinarna uverenja? Šta to govori o važnosti učenja, ne samo u okviru misije i poruke, već i za crkveno jedinstvo?`

`3.	Naše ime »adventisti sedmog dana« ukazuje na dva važna učenja, o sedmom danu Suboti i Drugom dolasku. Jedan deo našeg imena upućuje na stvaranje, drugi na otkupljenje. Kako su ova dva učenja povezana i na koje načine sažeto prikazuju suštinu ko smo kao narod?`

**Zaključak:** Adventistički hrišćani šire osnovne istine. Neke šire sa ostalim hrišćanima; neke ne. Ova učenja uzeta kao celina oblikuju naš identitet kao posebne Crkve i predstavljaju temelj našeg jedinstva u Isusu.