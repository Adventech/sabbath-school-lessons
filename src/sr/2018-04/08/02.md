---
title:  Spasenje u Isusu
date:   18/11/2018
---

Iako kao adventistički hrišćani imamo mnogo zajedničkog sa ostalim hrišćanskim zajednicama, naša verovanja čine jedinstveni sistem biblijske istine, koji u hrišćanskom svetu niko drugi ne propoveda. Ove istine nas određuju kao Božji ostatak poslednjeg vremena.

`Pročitajte sledeće tekstove: Dela 4,8-12; Dela 10,43. Kakav značaj Petar daje mestu koje Isus Hristos zauzima u njegovom shvatanju plana spasenja?`

Apostol Pavle objavio je Korinćanima radosnu vest da je »Bog u Hristu pomirio svijet sa Sobom«. (2. Korinćanima 5,19) Hristova smrt omogućila je naše pomirenje sa Ocem, premošćujući ponor koji su stvorili greh i smrt. Hrišćani vekovima razmišljaju o značenju Hristove smrti, vaskrsenja i pomirenja koje je došao da ostvari. Pomirenje označava sklad u odnosu, tako da kada nastupi otuđenje, ovaj sklad je rezultat pomirenja. Crkveno jedinstvo je, dakle, dar ovog pomirenja.

**Šta sledeći tekstovi uče o Isusovoj smrti i Njegovom vaskrsenju?**

`Rimljanima 3,24.25`

`1. Jovanova 2,2`

`1. Jovanova 4,9.10`

`1. Petrova 2,21-24`

Iako verovanje u Hristovu smrt i Njegovo vaskrsenje delimo sa drugim hrišćanskim zajednicama, mi ga objavljujemo u okviru »večnog Jevanđelja« (Otkrivenje 14,6), dela Trostruke anđeoske vesti iz Otkrivenja 14,6-12. Kao adventistički hrišćani mi posebno naglašavamo ove poruke, što drugi hrišćani ne čine.

`Kako pred sobom uvek možete čuvati stvarnost Hristove smrti i Njegovog vaskrsenja, i nadu koju nude?`