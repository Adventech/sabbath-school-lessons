---
title:  Jedinstvo u veri
date:   17/11/2018
---

### Tekstovi za proučavanje u toku sedmice
Dela 4,8-12; Dela 1,11; Matej 25,1-13; Jevrejima 9,11.12; 2. Mojsijeva 20,8-11; 1. Korinćanima 15,51-54.

> <p>Tekst za pamćenje</p>
> »Nema ni u jednome drugom spasenija; jer nema drugoga Imena pod nebom danoga ljudima kojijem bismo se mi mogli spasti.« (Dela, 4.11.12)

Godine 1888. vernici Hrišćanske adventističke crkve ušli su u razdoblje žestokih rasprava zbog tumačenja pojedinih ključnih biblijskih tekstova. Dok su pastori i crkvene vođe raspravljali o tome koga predstavlja deset rogova iz proročanstva iz 7. poglavlja Knjige proroka Danila i o zakonu iz Galatima 3,24, malo njih je uvidelo kako su neprijateljski stavovi jednih prema drugima uništili zajedništvo i prijateljstvo, i tako osujetili jedinstvo i misiju Crkve.

Elen Vajt snažno je osudila ovakve prilike i ohrabrila sve učesnike u ovim razgovorima da pažljivo razmisle o svom odnosu sa Isusom i o tome kako ljubav prema Isusu treba pokazati u svom ponašanju, naročito kada se ne slažemo oko nečega. Takođe, rekla je da ne treba da očekujemo da se svi u Crkvi slože oko svake tačke tumačenja biblijskih tekstova.

Međutim, naglasila je i da treba da težimo jedinstvu razumevanja osnovnih adventističkih verovanja (vidi: Elen Vajt, Counsels to Writers and Editors, str. 28-32). Ove sedmice osvrnućemo se na neka osnovna biblijska učenja koja nas čine adventističkim hrišćanima i koja oblikuju naše jedinstvo u veri.