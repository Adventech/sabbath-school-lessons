---
title:  Ključ jedinstva
date:   20/10/2018
---

### Tekstovi za proučavanje u toku sedmice
Efescima 1,3-14; Galatima 4,7; Efescima 2,11-22; 4,1-6.11; Matej 20,25-28; Efescima 5,15-6,9.

> <p>Tekst za pamćenje</p>
> »Pokazavši nam tajnu volje svoje, po ugodnosti svojoj koju naprijed pokaza u Njemu, za uredbu izvršetka vremena, da se sve sastavi u Hristu što je na nebesima i na zemlji; u Njemu.« (Efescima 1,9.10)

Efes je bio veliko središte trgovine i uticaja u Maloj Aziji. Tamošnju crkvu, u Efesu, sačinjavali su Jevreji, neznabošci i ljudi iz svih društvenih staleža. Ovakvo raznoliko verništvo moglo je biti sklono sukobima kao i svet u kome su živeli; odnosno, moglo je biti da nije Hrista i jedinstva koje su imali u Njemu kao članovi Hristovog tela. Prema tome, Pavlova briga o jedinstvu među Hristovim sledbenicima središnja je tema njegove Poslanice Efescima.

Pavlov pojam jedinstva ima dve veličine: jedinstvo u Crkvi, u kojoj su Jevreji i neznabošci bili zajedno u jednom telu – Hristu; i jedinstvo u univerzumu, u kome sve što je na nebu i Zemlji pronalazi svoje konačno jedinstvo u Hristu.

Izvor ovog jedinstva je Hristos. Pavle u ovoj poslanici mnogo puta koristi izraz »u Hristu« ili »sa Hristom« da bi pokazao šta je Bog kroz život, smrt i vaskrsenje Isusa Hrista ostvario za nas i za univerzum. Božji krajnji cilj u planu spasenja je da sve ponovo ujedini kroz Hrista. Ovo jedinstvo biće u potpunosti ostvareno tek na kraju vremena.