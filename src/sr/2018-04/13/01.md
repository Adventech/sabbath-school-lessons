---
title:  Konačno obnavljanje jedinstva
date:   22/12/2018
---

### Tekstovi za proučavanje u toku sedmice
Jovan 14,1-3; Isaija 11,1-10; Otkrivenje 21,1-5; 1. Solunjanima 4,13-18; Otkrivenje 22,1-5; Isaija 35,4-10.

> <p>Tekst za pamćenje</p>
> »Ali čekamo po obećanju Njegovu novo nebo i novu Zemlju gdje pravda živi.« (2. Petrova 3,13)

Jedno od najvećih obećanja u Bibliji jeste Isusovo obećanje da će ponovo doći. Sva naša nada počiva na tom obećanju i onome što ono znači za nas. Kada se Hristos vrati na nebeskim oblacima, sve što je zemaljsko, što je čovek stvorio, i što je, prema tome, prolazno i u nekom trenutku beznačajno, biće uništeno. Posle hiljadugodišnjice na Nebu, Zemlja na kojoj vladaju ratovi, glad, bolesti i nesreće biće obnovljena i postaće mesto boravka otkupljenih, konačno sjedinjenih sa Gospodom i jedni sa drugima.

Nada u Drugi Hristov dolazak glavna je tema Novog zaveta i vekovima hrišćani čeznu za ispunjenjem ovog obećanja. Mi kao adventistički hrišćani, takođe, čeznemo za Njegovim povratkom. I zaista, samo naše ime objavljuje tu nadu.

U ovoj poslednjoj lekciji, osvrnućemo se na to obećanje i šta ono znači za hrišćansko jedinstvo. Naše jedinstvo u Hristu često se nađe pred izazovima zbog naše ograničenosti i slabosti. Međutim, više neće biti potrebe da tražimo rešenja za međusobne podele, jer ih više neće biti. Prilikom Drugog Hristovog dolaska postaćemo jedno u Gospodu, konačno kao ujedinjena i obnovljena porodica.