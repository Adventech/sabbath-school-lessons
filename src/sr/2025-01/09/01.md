---
title:  Kosmički sukob
date:  22/02/2025
---

### Tekstovi za proučavanje u toku sedmice 
Matej 13,24-27; 1. Mojsijeva 1,31; Jezekilj 28,12-19; Isaija 14,12-15; Matej 4,1-11; Jovan 8,44.45.

> <p>Tekst za pamćenje</p> 
> „I još mećem neprijateljstvo između tebe i žene i između sjemena tvojega i sjemena njezina; ono će ti na glavu stajati a ti ćeš ga u petu ujedati“ (1. Mojsijeva 3,15).

U središtu biblijske teologije je velika borba između Hrista i sotone. Premda je ideja o kosmičkom sukobu između Boga i nebeskih stvorenja, koja su pala i pobunila se protiv Njega, istaknuta tema u Svetom pismu (Matej 13,24-30.37-39; Otkrivenje 12,7-10), a preovlađuje takođe i u velikom delu hrišćanske tradicije, mnogi hrišćani je odbacuju i zanemaruju. 

Iz biblijske perspektive, međutim, tema o kosmičkom sukobu, u kojem se đavo i njegovi anđeli suprotstavljaju Božjem carstvu, nije nešto što možemo zanemariti a da ne propustimo mnogo toga o čemu biblijski narativ govori. I sama Evanđelja su puna citata o đavolu i demonima koji se protive Bogu. 

Ove sedmice, za početak, pozabavićemo se razmišljanjem kako bi na sledeća dva pitanja moglo da se odgovori u skladu s nekim ključnim biblijskim tekstovima: 

(1) Gde Sveto pismo uči da postoji kosmički sukob između Boga i sotone?

(2) Prema Svetom pismu, kakva je priroda tog sukoba?

**Proučite pouku za ovu sedmicu da biste se pripremili za subotu, 1. mart.**