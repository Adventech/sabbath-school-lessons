---
title:  Bog je vatren i saosećajan
date:  18/01/2025
---

### Tekstovi za proučavanje u toku sedmice
Psalmi 103,13; Isaija 49,15; Osija 11,1-9; Matej 23,37; 2. Korinćanima 11,2; 1. Korinćanima 13,4-8.

> <p>Tekst za pamćenje</p>
> „Može li žena zaboraviti porod svoj da se ne smiluje na čedo utrobe svoje? A da bi ga i zaboravila, ja neću zaboraviti tebe“ (Isaija 49,15).

Na emocije se često gleda kao na nešto nepoželjno, nešto što treba izbegavati. Za neke ljude, emocije su suštinski iracionalne, tako da dobrog muškarca ili ženu ne bi opisali kao „emotivne“. U delu drevne grčke filozofije ideja o „racionalnom“ čoveku, koji se (uglavnom) ne prepušta strastima i koji vlada svojim osećanjima putem hladnokrvnog razuma, ceni se kao ideal. 

Tačno je da neobuzdane emocije mogu biti problematične. Međutim, Bog je stvorio ljude sa sposobnošću da osećaju, a i On sam se u celom Svetom pismu prikazuje kao neko ko doživljava duboke emocije. A ako Bog može da doživi tako duboka osećanja, kao što Biblija dosledno prikazuje, onda emocije ne mogu biti suštinski loše ili iracionalne – jer je Bog Biblije savršeno dobar i poseduje savršenu mudrost. 

Zapravo, ima prelepih istina koje se mogu prikupiti iz spoznaje da je Božja ljubav prema nama duboko emotivna, ali uvek uz upozorenje da Božju ljubav (emotivnu ili kakvu god), iako je savršena, ne treba smatrati identičnom sa emocijama kakve ljudi doživljavaju. 

**Proučite pouku za ovu sedmicu da biste se pripremili za subotu, 25. januar.**