---
title:  Granice i pravila
date:  06/03/2025
---

Kosmički sukob je pre svega sporenje oko Božjeg karaktera, izazvano đavoljim klevetničkim optužbama protiv Božje dobrote, pravde i vladavine. To je neka vrsta kosmičke zavetne sudske parnice.

Takav sukob ne može se rešiti golom silom već, umesto toga, zahteva dokazivanje. 

Ako se protiv neke osobe na vlasti iznesu ozbiljne optužbe, najbolji (a možda i jedini) način da se te optužbe pobiju bio bi da se dopusti slobodna, poštena i otvorena istraga. Ako te optužbe ugrožavaju kompletnu vladavinu (ljubavi), one se ne mogu tek tako gurnuti pod tepih.

Šta sve to znači za razumevanje kosmičkog sukoba i odnosa prema problemu zla? Ako Bog da neko obećanje, da li će ga ikad prekršiti? Naravno da ne. Dakle, u onoj meri u kojoj Bog pristaje na pravila angažovanja, Njegovo buduće delovanje biće (u moralnom smislu) ograničeno. I zato pojedina zla, kao takva, mogu spadati u privremeni domen carstva tame.  

`Pročitajte stihove Marko 6,5 i Marko 9,29. Kako nam ti tekstovi pokazuju da čak i božansko delovanje može biti neodvojivo povezano sa faktorima kao što su vera i molitva?`

U oba ta narativa, po svoj prilici, prisutna su izvesna ograničenja ili pravila angažovanja, dinamički povezana sa nečim kao što su vera i molitva. Na drugim mestima vidimo obilje dokaza da molitva donosi velike promene u ovom svetu, otvarajući puteve za božansko delovanje, koji inače (u moralnom smislu) ne bi bili dostupni. Međutim, ne treba da padnemo u zabludu misleći da su vera i molitva jedini faktori. Verovatno ima i mnogo drugih faktora kojih možda nismo svesni.

To se poklapa sa onim što smo prethodno videli o pravilima angažovanja. U onoj meri u kojoj se Bog obaveže ili pristane na neka pravila angažovanja, Njegovo buduće delovanje biće (u moralnom smislu) ograničeno. Zato izvesna zla, kao takva, mogu potpasti pod privremeni domen carstva tame.

`Pročitajte Rimljanima 8,18 i Otkrivenje 21,3.4. Kako nam ti tekstovi ulivaju sigurnost, tako da, i pored mnogo toga što ne znamo, možemo verovati da Bog zna šta je najbolje, da On želi ono što je najbolje, da će okončati zlo i uvesti nas u večnost punu blaženstva?`