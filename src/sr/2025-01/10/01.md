---
title:  Pravila angažovanja
date:  01/03/2025
---

### Tekstovi za proučavanje u toku sedmice 
Danilo 10,1-14; Otkrivenje 13,1-8; Jov 1,1-12; Jov 2,1-7; Jovan 12,31; Jovan 14,30; Marko 6,5; Marko 9,29.

> <p>Tekst za pamćenje</p>
> „Koji tvori grijeh od đavola je, jer đavo griješi od početka. Zato se javi sin Božij da raskopa djela đavolja“ (1. Jovanova 3,8).

Jedan moćan narativ koji otkriva prirodu kosmičkog sukoba može se naći u tekstu 1. O carevima 18,19-40, o Iliji na gori Karmil, gde Gospod raskrinkava takozvane „bogove naroda“. Jer, iza kulisa se nazire da su ti „bogovi“ ipak nešto više od ploda paganske mašte. Iza „bogova“ koje su narodi iz okruženja Izraela mislili da obožavaju, zapravo, stoji nešto drugo.

„Prinosiše žrtve đavolima, ne Bogu, bogovima, kojih nijesu znali, novim, koji iz bliza dođoše, kojih se nijesu strašili oci vaši“ (5. Mojsijeva 32,17). Pavle dodaje da to „što žrtvuju neznabošci... đavolima žrtvuju, a ne Bogu; a ja neću da ste vi zajedničari s đavolima“ (1. Korinćanima 10,20).Iza lažnih „bogova“ naroda, dakle, stajali su zapravo prerušeni demoni. To onda znači da su svi tekstovi u Svetom pismu koji se bave idolopoklonstvom i stranim bogovima u stvari tekstovi o „kosmičkom sukobu“.

S obzirom na takvu pozadinu, tema o kosmičkom sukobu postaje razumljivija. Ta istina ima ogromne implikacije za bolje razumevanje tog sukoba i načina na koji on rasvetljava problem zla.

**Proučite pouku za ovu sedmicu da biste se pripremili za subotu, 8. mart.**