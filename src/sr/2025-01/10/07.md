---
title:  Za dalje proučavanje
date:  07/03/2025
---

U knjizi *Testimonies for the Church*, vol. 1 (Svedočanstva za zajednicu, sv. 1) od Elen G. Vajt pročitajte poglavlje pod naslovom „The Power of Satan“ („Moć sotone“), str. 341-347.

„Pali čovek je sotonin zatočenik koji mu s pravom pripada. Hristova misija bila je da ga izbavi od vlasti njegovog velikog protivnika. Čovek je prirodno sklon da sledi sotonine predloge, i nije u stanju da se uspešno odupre tako strašnom neprijatelju, osim ako Hristos, moćni Pobednik, ne boravi u njemu, usmeravajući njegove želje i dajući mu snagu. Jedino Bog može da ograniči moć sotone. On se kreće svuda po zemlji, obilazi je uzduž i popreko. Njegova budnost ni na trenutak ne popušta, iz straha da mu ne promakne neka prilika da upropašćava duše. Važno je da Božji narod to shvati, kako bi izbegao njegove zamke. Sotona tako priprema svoje obmane da ga Božji narod, u njegovom poslednjem pohodu protiv njih, ne prepozna. Stih 2. Korinćanima 11,14 glasi: ’I nije čudo, jer se sam sotona pretvara u anđela svijetla.’ I dok neke obmanute duše zastupaju stav da on ne postoji, on ih zapravo drži u ropstvu, i uveliko radi preko njih. Sotona zna bolje od pripadnika Božjeg naroda kakvu moć nad njim oni mogu imati kada svoju snagu nalaze u Hristu. Kada ponizno moli moćnog Pobednika za pomoć, i najslabiji vernik, oslanjajući se čvrsto na Hrista, može uspešno da odbije sotonu i svu njegovu vojsku. Neprijatelj je suviše lukav da bi nastupio otvoreno i drsko sa svojim iskušenjima, jer bi se uspavane energije hrišćanina tada probudile, i on bi se oslonio na svog snažnog i moćnog Izbavitelja. Zato se on prikrada neprimetno, i radi prerušen preko sinova neposlušnosti koji ispovedaju pobožnost.“ – Ellen G. White, *Testimonies for the Church*, vol. 1, p. 341.

**Pitanja za razgovor:**

`1. Šta znači biti „sotonin zatočenik koji mu s pravom pripada“? Da li to znači da đavo može da radi sa ljudima šta god hoće? Ako ne, zašto? Kakve to veze ima sa onim što bismo mogli nazvati „pravilima angažovanja“ u kosmičkom sukobu?`

`2. Zašto bi Bog dao sotoni bilo kakvu jurisdikciju u kosmičkom sukobu, makar i privremeno? Šta nam to govori o načinu na koji Bog nastoji da odgovori na sotonine optužbe? `

`3. Kako vi odgovarate onima, čak i hrišćanima, koji negiraju postojanje sotone kao stvarnog bića? Mada ne možemo da dokažemo sotonino postojanje, koje dokaze ipak možemo prikupiti da bismo pomogli nekome ko je u tolikoj meri prevaren?`