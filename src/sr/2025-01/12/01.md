---
title:  Ljubav i pravda – dve najveće zapovesti
date:  15/03/2025
---

### Tekstovi za proučavanje u toku sedmice 
Matej 22,34-40; Zaharija 7,9-12; Psalmi 82; Mihej 6,8; Matej 23,23-30, Luka 10,25-37.

> <p>Tekst za pamćenje</p>
> „Ako ko reče: ja ljubim Boga, a mrzi na brata svojega, laža je; jer koji ne ljubi brata svojega, koga vidi, kako može ljubiti Boga, koga ne vidi?“ (1. Jovanova 4,20).

Mada imamo poverenja da će Bog na kraju sve dovesti u red, ono što mi kao hrišćani radimo ovde i sada ipak je važno. Mada ima mnogo nepravdi i zala koje Bog za sada ne iskorenjuje (zbog izvesnih parametara kosmičkog sukoba), to ne znači da mi ne možemo biti upotrebljeni kako bi doprineli ublažavanju patnje i zla gde god na njih da naiđemo, bar u onoj meri u kojoj je to moguće. Mi smo zapravo i dužni, kao hrišćani, da to radimo.

Kao što smo videli, ljubav i pravda idu zajedno. One su neodvojive. Bog voli pravdu. Prema tome, ako volimo Boga, i mi ćemo voleti pravdu.  

Isto tako, ako volimo Boga, volećemo i jedni druge. A sastavni deo te ljubavi jednih prema drugima jeste i pokazivanje interesovanja za dobrobit onih oko nas. Kada su drugi pogođeni siromaštvom, zlostavljanjem, ili bilo kojom vrstom nepravde, to bi trebalo i nas da se tiče. Kada drugi trpe nasilje, ne treba da zatvaramo oči pred tim. Umesto toga, treba da se zapitamo šta možemo da uradimo da bismo, pojedinačno i kao zajednica, širili Božju ljubav i pravdu na način koji će, u ovom iskvarenom svetu, biti odraz savršenog karaktera pravednosti i ljubavi našeg Gospoda.  

**Proučite pouku za ovu sedmicu da biste se pripremili za subotu, 22. mart.**