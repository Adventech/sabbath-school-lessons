---
title:  Za dalje proučavanje
date:  21/03/2025
---

U knjizi Čežnja vekova od Elen G. Vajt pročitajte poglavlje pod naslovom „Subota“, str. 281-289 (original).

„Uhode se nisu usuđivale da odgovore Hristu u prisustvu mnoštva, iz straha da ne upadnu u teškoće. Znali su da je On govorio istinu. Radije bi pustili čoveka da pati nego da krše svoja predanja, dok bi životinju oslobodili zbog sopstvene štete, ako bi bila zanemarena. Na taj način za nemu životinju pokazivali su više staranja nego za čoveka, koji je stvoren po Božjem obličju. Ovo prikazuje delovanje svih lažnih religija. One potiču iz čovekove čežnje da se uzdigne iznad Boga, ali konačni ishod je spuštanje čoveka ispod životinje. Svaka religija koja se bori protiv Božje vladavine lišava čoveka slave koju je imao prilikom stvaranja i koja će mu se u Hristu ponovo vratiti. Svaka lažna religija uči svoje pristalice da se nemarno odnose prema ljudskim potrebama, patnjama i pravima. Jevanđelje daje veliku prednost ljudskom rodu otkupljenom Hristovom krvlju i uči nežnom uvažavanju čovekovih želja i patnji. Gospod kaže: ’Učiniću da će čovek više vredeti nego zlato čisto, više nego zlato ofirsko’ (Isaija 13,12).

ada se Isus okrenuo farisejima sa pitanjem da li je po Zakonu u subotnom danu činiti dobro ili zlo, spasavati život ili ubijati, suočio ih je sa njihovim zlim namerama. Sa ogorčenom mržnjom tražili su Njegov život, dok je On spasavao život i mnoštvu donosio radost. Da li je bilo bolje ubijati u Subotu, kao što su to nameravali da učine, nego lečiti bolesne kao što je On to činio? Da li je bilo pravednije nositi ubistvo u srcu u toku Božjeg svetog dana, nego voleti sve ljude što je izraženo u delima milosrđa.“ – Elen G. Vajt, Čežnja vekova, str. 286, 287 (original).

**Pitanja za razgovor:**

`1. Zašto i u kom smislu je istinito da „svaka lažna religija uči svoje pristalice da se nemarno odnose prema ljudskim potrebama“? Kako da svesno radimo na tome da takvu nemarnost izbegnemo u našim crkvenim zajednicama?`

`2. Ko je moj bližnji? Ko je vaš bližnji? Na koje praktične načine bi to što sledimo Hrista trebalo da nas učini sličnijima Samarjaninu, koji je prekoračio granice svoga doba, pokrenut ljubavlju da nešto učini?`

`3. Ako Bog voli pravdu i milost, kako bi mi trebalo da postupamo u skladu sa onim do čega je Njemu najviše stalo? Kako da se više usredsredimo na ono što je Isus nazvao „najpretežnijim u zakonu“?`

`4. Kada razmišljamo i govorimo o sudu, koliko često naglašavamo da Isus o sudu govori prvenstveno u smislu da li i u kojoj meri aktivno volimo druge, posebno potlačene i obespravljene? Razmislite o tome u svetlu teksta Matej 25,31-46.`