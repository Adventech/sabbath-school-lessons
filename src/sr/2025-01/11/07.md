---
title:  Za dalje proučavanje
date:  14/03/2025
---

U knjizi Testimonies for the Church, vol. 9 (*Svedočanstvo za zajednicu*, sv. 9) od Elen G. Vajt pročitajte poglavlje pod naslovom „The Reward of Earnest Effort“ („Nagrada za usrdan rad“), str. 285-288.

„Sve što nas je zbunjivalo u vezi sa Božjim proviđenjem, biće razjašnjeno u budućem svetu. Ono što je sada teško razumeti, tada će dobiti svoje objašnjenje. Tajne blagodati razotkriće se pred nama. Tamo gde je naš ograničeni um otkrivao samo zbrku i neispunjena obećanja, videćemo najsavršeniji i najlepši sklad. Saznaćemo da je upravo beskrajna ljubav odredila da doživimo ono što nam se činilo težim od svega. Kada sagledamo nežno staranje Onoga koji čini da sve što nas snađe bude za naše dobro, doživećemo neizrecivu radost i slavlje.“ – Ellen G. White, *Testimonies for the Church*

**Pitanja za razgovor:**

`1. Da li ste bili zbunjeni kad ste pokušali da razumete Božje proviđenje? Kakvu utehu vam pruža saznanje da će na kraju sve biti razjašnjeno?`

`2. Razmislite o tome čega se Hristos odrekao da bi postao čovek i umro za ovaj svet. A zatim se zapitajte šta nam to govori o Božjoj ljubavi i o tome da li se Njemu može verovati. Šta je još On mogao da učini?`

`3. Šta je toliko važno u vezi sa Božjim „imenom“? Kakve implikacije to ima za nas koji se nazivamo hrišćanima? Na koje načine hrišćani ponekad nanose sramotu Hristovom imenu, i šta možemo da učinimo u svojim lokalnim zajednicama da bismo pokazali kako hodanje za Hristom izgleda u praksi?`

`4. U krajnjoj liniji, čak i naši najbolji „odgovori“ u vezi sa problemom zla za sada su nepotpuni. Šta možemo učiniti u praksi da bismo se približili onima koji stradaju i ublažili patnje na ovom svetu, dok iščekujemo konačno, eshatološko rešenje za problem zla, koje samo Bog može da donese?`

`5. Zadržite se malo više na stihu Isaija 53,4, na činjenici da je Hristos poneo naše „bolesti“ i „nemoći“. Šta se, u korporativnom smislu, dogodilo na krstu, što nam pomaže da razumemo plan spasenja i cenu koju je Bog platio da nas spase?`