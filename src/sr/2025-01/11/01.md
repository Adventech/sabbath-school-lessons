---
title:  Šta sam još mogao da učinim?
date:  08/03/2025
---

### Tekstovi za proučavanje u toku sedmice 
Jovan 18,37; Rimljanima 3,23-26; Rimljanima 5,8; Isaija 5,1-4; Matej 21,33-39; Isaija 53,4; Rimljanima 3,1-4.

> <p>Tekst za pamćenje</p>
> „Onda mu reče Pilat: daklem si ti car? Isus odgovori: ti govoriš da sam ja car. Ja sam za to rođen, i zato dođoh na svijet da svjedočim istinu. I svaki koji je od istine sluša glas moj“ (Jovan 18,37).

Pre par godina u časopisu Guide (Vodič) objavljena je pronicljiva priča za decu. Priča se odnosi na dečaka po imenu Denis, siroče koje živi u hraniteljskoj porodici u srednjovekovno doba. Denis strastveno mrzi cara svoje zemlje zato što su ga carevi vojnici, kad su mu se roditelji razboleli, odveli od kuće, i on ih nikada više nije video. Tek kasnije je saznao da ih je car razdvojio kako bi ga poštedeo, da ne bi morao da proživi sve užase crne kuge. Ta istina o caru oslobodila je Denisa od mržnje koju je gajio skoro celog života. Jer, taj car je uvek i u svakom slučaju povlačio poteze iz ljubavi prema svom narodu. 

Mnogi ljudi danas, u izvesnoj meri,  gledaju na Boga kao što je Denis gledao na tog cara. Zlo koje su gledali, ili su ga iskusili, navodi ih da mrze i odbacuju Boga. Gde je Bog kada patimo? Ako je Bog dobar, zašto ima tako mnogo zla? Kosmički sukob baca svetlost na taj ključni problem, ali preostaju još mnoga pitanja. Ipak, ako ni posle svih pokušaja ne dobijemo zadovoljavajući odgovor, još uvek možemo pogledati u Isusa na krstu i u Njemu videti da se Bogu može verovati, i pored svih pitanja koja za sada ostaju bez odgovora. 

**Proučite pouku za ovu sedmicu da biste se pripremili za subotu, 15. mart.**