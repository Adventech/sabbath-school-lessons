---
title:  Slobodna volja, ljubav i božansko proviđenje
date:  15/02/2025
---

### Tekstovi za proučavanje u toku sedmice 
Luka 13,34; Jeremija 32,17-20; Jevrejima 1,3; 5. Mojsijeva 6,4.5; Efescima 1,9-11; Jovan 16,33.

> <p>Tekst za pamćenje</p>
> „Ovo vam kazah, da u meni mir imate. U svijetu ćete imati nevolju; ali ne bojte se, jer ja nadvladah svijet“ (Jovan 16,33).

Proviđenje je pojam koji se koristi da bi se opisalo Božje delovanje u svetu. Način na koji razmišljamo o Božjem proviđenju uveliko utiče na to kako se odnosimo prema Bogu i bližnjima i kako razumemo problem zla.

Hrišćani imaju različita shvatanja o božanskom proviđenju. Neki veruju da Bog ispoljava svoju moć tako što određuje da se sva dešavanja odvijaju upravo onako kako se odvijaju. On čak bira i ko će biti spasen a ko izgubljen! Prema tom shvatanju, ljudi nisu slobodni da izaberu bilo šta drugo osim onoga što je Bog propisao. Zapravo, ljudi koji veruju na takav način tvrde da su čak i ljudske želje nešto što je Bog odredio. 

Nasuprot tome, jaki biblijski dokazi pokazuju da Bog ne određuje sve što se dešava. Naprotiv, On ljudima daje slobodnu volju, čak u toj meri da oni (kao i anđeli) mogu da odluče da postupaju direktno protivno Njegovoj volji. Istorija Pada, greha i zla je dramatičan i tragičan pokazatelj posledica zloupotrebe te slobodne volje. Plan spasenja je uspostavljen da bi se sanirala tragedija izazvana zloupotrebom slobodne volje.

**Proučite pouku za ovu sedmicu da biste se pripremili za subotu, 22. februar.**