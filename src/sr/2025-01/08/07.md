---
title:  Za dalje proučavanje
date:  21/02/2025
---

U knjizi *Čežnja vekova* od Elen G. Vajt pročitajte poglavlje pod naslovom „S nama Bog“, str. 19-26 (original).

„Plan za naše spasenje nije bila neka naknadna misao, plan načinjen posle Adamovog pada. On je bio otkrivenje ’tajne koja je bila sakrivena od postanja sveta’ (Rimljanima 16,25). On je otkrivenje načela koja su od večnosti bila temelj Božjeg prestola. Od samog početka Bog i Hristos znali su za sotonin otpad i čovekov pad izazvan delovanjem prevarne sile otpadnika. Bog nije uzročnik postojanja greha, ali je unapred video njegovo postojanje i stvorio sredstvo kojim će se suprotstaviti ovoj strašnoj mogućnosti. Njegova ljubav prema svetu bila je tako velika da se zavetovao da će dati svoga jedinorodnog Sina ’da nijedan koji ga veruje ne pogine nego da ima život večni’ (Jovan 3,16).“ – Elen G. Vajt, *Čežnja vekova*, str. 22 (original).

**Pitanja za razgovor:**

`1. Ako Bog ne dobija uvek ono što želi, kako ta činjenica utiče na vaš način razmišljanja o onome što se dešava u ovom svetu? Koje su praktične implikacije uviđanja da i Bog ima neispunjene želje?`

`2. Ako se vratimo na analogiju sa kolačem iz proučavanja za četvrtak, možemo razumeti zašto su, iako su „Bog i Hristos znali... za sotonin otpad“, ipak nastavili dalje i stvorili nas. U to je morala biti umešana ljubav, a ljubav znači slobodu. Umesto da nas stvori kao bića nesposobna da vole, Bog nas je radije stvorio sa sposobnošću da volimo, iako je bio svestan da će to, na kraju, odvesti Isusa na krst. Šta nam to što je Hristos bio spreman da postrada na krstu, radije nego da nam uskrati slobodu svojstvenu ljubavi, govori o tome u kojoj meri je ljubav nešto sveto i suštinski bitno za Božju vladavinu?`

`3. Često jadikujemo zbog zla i patnje na ovom svetu, ali koliko često odvajamo vreme da razmislimo o tome da i sam Bog jadikuje, i da je ožalošćen zbog patnji i zla? Šta se menja u vašem shvatanju stradanja i zla kad shvatite da i sam Bog pati zbog toga?`

`4. Kako vam ta istina – da se mnogo toga dešava na ovom svetu što nije po Božjoj volji – pomaže da izađete na kraj sa sopstvenom patnjom, pogotovu kad ona nema nikakvog smisla i deluje kao da ne vodi ničemu dobrom?`