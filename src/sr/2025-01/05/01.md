---
title:  Gnev božanske ljubavi
date:  25/01/2025
---

### Tekstovi za proučavanje u toku sedmice
Psalmi 78; Jona 4,1-4; Matej 10,8; Matej 21,12.13; Jeremija 51,24.25; Rimljanima 12,17-21.

> <p>Tekst za pamćenje</p>
> „Ali on bješe milostiv, i pokrivaše grijeh, i ne pomori ih, često ustavljaše gnjev svoj, i ne podizaše sve jarosti svoje“ (Psalmi 78,38).

Mada se Božja samilost često slavi, mnogi nalaze da je pomisao na Njegov gnev uznemirujuća. Ako je Bog ljubav, oni smatraju da ne bi trebalo nikada da ispoljava gnev. Takvo shvatanje je, međutim, pogrešno. Jer, Njegov gnev proističe direktno iz Njegove ljubavi.

Neki tvrde da je starozavetni Bog – Bog gneva, dok je novozavetni Bog – Bog ljubavi. Međutim, postoji samo jedan Bog i On se otkriva kao jedan te isti u oba Zaveta. Bog koji je ljubav gnevi se na zlo, i to upravo *zato* što On jeste ljubav. Sam Isus je ispoljio veliki gnev protiv zla, i Novi zavet u više navrata uči o pravednom i primerenom gnevu Božjem.

Božji gnev je uvek Njegov pravedan i pun ljubavi odgovor na zlo i nepravdu. Božanski gnev je opravdano negodovanje pokrenuto savršenom dobrotom i ljubavlju, koje zahteva procvat svega stvorenog. Božji gnev je jednostavno primereni odgovor ljubavi na zlo i nepravdu. Shodno tome, zlo izaziva Boga na revnost u korist žrtava zla, a protiv njegovih počinilaca. Božanski gnev je, dakle, samo još jedan izraz božanske ljubavi. 

**Proučite pouku za ovu sedmicu da biste se pripremili za subotu, 1. februar.**