---
title:  Živo kamenje 
date:  15/01/2025
---

`Kako to da mi, kao pala, grešna bića, možemo ugoditi svetom Bogu?  `

Pročitajte Rimljanima 8,1 i Rimljanima 5,8. Čemu nas ti tekstovi uče o našem položaju pred Bogom?

Bog daruje blagodat ljudima pre bilo kakvog ljudskog odgovora. Pre nego što išta kažemo ili učinimo, Bog dopire do nas i pruža nam priliku da prihvatimo ili odbacimo Njegovu ljubav. Kao što  Rimljanima 5,8 kaže: „Bog pokazuje svoju ljubav k nama što Hristos još kad bijasmo grješnici umrije za nas“ (uporedite sa stihom Jeremija 31,3). I mi možemo biti pomireni sa Bogom, pa čak i ugodni u Njegovom očima putem vere, a na osnovu dela našeg Iskupitelja.

`Pročitajte tekst 1. Petrova 2,4-6 i uporedite ga sa Jevrejima 11,6. Šta nam to govori o tome kako možemo ugoditi Bogu?`

Bez Božje intervencije, pali ljudi nisu u stanju da Mu prinesu bilo šta vredno. Ali Bog je, u svojoj blagodati i milosti, obezbedio način na osnovu Hristovog dela. Konkretno, „kroz Isusa Hrista“ mogu se prinositi „duhovne žrtve koje su Bogu ugodne“ (1. Petrova 2,5, SSP). Premda „bez vjere nije moguće ugoditi Bogu“ (Jevrejima 11,6), na osnovu Hristovog posredničkog delovanja, Bog će vernike „usavršiti“ „u svakome djelu dobrom, da učinite volju njegovu, čineći u vama što je ugodno pred njim, kroz Isusa Hrista, kojemu slava va vijek vijeka. Amin“ (Jevrejima 13,21). Oni koji verom odgovaraju Bogu smatraju se pravednim u Njegovim očima zahvaljujući posredovanju Isusa Hrista, čija je pravednost jedino prihvatljiva. Ti koji odgovore na Božje ljubazne ponude smatraju se dostojnim zahvaljujući Hristovom posredovanju (Luka 20,35), i On ih preobražava u svoje obličje (1. Korinćanima 15,51-57; 1. Jovanova 3,2). Božje iskupljujuće delo ne obavlja se samo za nas, već i u nama.

`Zašto je ideja o Hristu koji posreduje za vas na nebu tako ohrabrujuća?`