---
title:  Za dalje proučavanje
date:  14/02/2025
---

U knjizi *Stvaranje, patrijarsi i proroci* od Elen G. Vajt pročitajte poglavlje pod naslovom „Zašto je greh bio dozvoljen?“, str. 33-43 (original).

„Čak i kada ga je izbacila sa Neba, Beskrajna Mudrost nije uništila sotonu. Pošto je jedino služba iz ljubavi prihvatljiva pred Bogom, vernost Njegovih stvorenja morala je da počiva na sigurnosti u Njegovu pravednost i dobronamernost. Stanovnici Neba i svih svetova, nespremni da shvate prirodu i posledice greha, ne bi u uništenju sotone prepoznali Božju pravednost. Da je on odmah bio uklonjen, neki bi služili Bogu iz straha umesto iz ljubavi. Uticaj varalice ne bi bio potpuno uništen, niti bi duh pobune bio iskorenjen. Radi dobra celog svemira u toku svih beskrajnih vekova, da bi sva stvorenja mogla u pravom svetlu da sagledaju sotonine optužbe protiv božanske vladavine, da bi se Božja pravednost i milost, kao i nepromenljivost Njegovog zakona mogli uzdići iznad svakog osporavanja, on je morao da dobije priliku da potpunije razvije svoje ideje.

Sotonina pobuna trebalo je da posluži kao pouka celom svemiru u svim budućim vekovima – da trajno svedoči o prirodi greha i njegovim strašnim posledicama. Posledice sotonine vladavine, njenog uticaja na ljude i anđele, trebalo je da pokažu kakvi su plodovi odbacivanja božanskog autoriteta. Trebalo je da posvedoče da je postojanje Božje vladavine zalog dobrobiti svih stvorenja koja je On stvorio. Sotonina pobuna trebalo je da priča o ovom strašnom pokušaju s pobunom, da bude trajna zaštitita svim svetim bićima, da spreči buduće prevare u vezi sa prirodom prestupa, da nikada više ne učine greh i ne iskuse kaznu koju on donosi.“ – Elen G. Vajt, *Stvaranje, patrijarsi i proroci*, str. 42, 43 (original).

**Pitanja za razgovor:**

`1.	„Teodiceja“ je izraz za pravdanje Boga s obzirom na postojanje zla. Ali to nije pravdanje samog zla. Zamislite nekoga na nebu ko kaže: „O, da, Isuse, sada razumem zašto je moja porodica bila mučena i pobijena pred mojim očima. Da, sada sve to ima mnogo smisla. Hvala ti, Isuse!“ To je apsurdno. Kako možemo doći do spoznaje da je zapravo Bog, a ne zlo, taj koji je konačno opravdan u okviru velike borbe? (videti 9. pouku.)`

`2.	Da li ste se ikada osećali pomalo kao Jov? Da li ste ikada bili u iskušenju da pomislite kako ne može postojati dobro objašnjenje za patnje koje ste vi ili vaši najmiliji doživeli? Kako Jovovo konačno uviđanje da je „govorio“ o nečemu što „nije razumevao“ (Jov 42,3) rasvetljava položaj u kom se mi nalazimo kada je reč o našim sopstvenim pitanjima?`