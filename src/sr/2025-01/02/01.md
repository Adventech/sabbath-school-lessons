---
title:  Zavetna ljubav
date:  04/01/2025
---

### Tekstovi za proučavanje u toku sedmice 
2. Petrova 3,9; 5. Mojsijeva 7,6-9; Rimljanima 11,22; 1. Jovanova 4,7-20; Jovan 15,12; 1. Jovanova 3,16.

> <p>Tekst za pamćenje</p>
> „Isus odgovori i reče mu: ko ima ljubav k meni, držaće riječ moju; i otac moj imaće ljubav k njemu: i k njemu ćemo doći, i u njega ćemo se staniti“ (Jovan 14,23).

Mnogi su učeni da se grčka reč agape odnosi na ljubav koja je jedinstvena za Boga, dok se drugi izrazi za ljubav, kao što je fileo, odnose na druge vrste ljubavi, slabijeg kvaliteta od agape. Neki tvrde, takođe, da se agape odnosi na jednostranu ljubav, ljubav koja samo daje, ali nikada ne prima, ljubav potpuno nezavisnu od ljudskog odgovora. 

Međutim, pažljivo proučavanje božanske ljubavi u celom Svetom pismu pokazuje da su te ideje, iako uobičajene, pogrešne. Prvo, grčki izraz agape odnosi se ne samo na Božju, već takođe i na ljudsku ljubav, ponekad čak i na pogrešno usmerenu ljudsku ljubav (2. Timotiju 4,10). Drugo, u celom Svetom pismu, postoje mnogi izrazi osim agape koji se odnose na Božju ljubav. Na primer, Isus je poučavao: „Sam otac ima ljubav k vama [fileo] kao što vi imaste ljubav k meni [fileo]“ (Jovan 16,27). Tu se grčki izraz fileo koristi ne samo za ljudsku ljubav, već i za Božju ljubav prema ljudima. Dakle, fileo se ne odnosi na neku manje vrednu vrstu ljubavi, već na samu Božju ljubav.

Sveto pismo takođe uči da Božja ljubav nije jednostrana, već duboko relaciona, u smislu da je Bog veoma zainteresovan za to da li ljudi odražavaju Njegovu ljubav ka Njemu i ka drugima.

**Proučite pouku za ovu sedmicu da biste se pripremili za subotu, 11. januar.**