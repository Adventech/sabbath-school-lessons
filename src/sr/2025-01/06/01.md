---
title:  Božja ljubav prema pravdi
date:  01/02/2025
---

### Tekstovi za proučavanje u toku sedmice 
Psalmi 33,5; Psalmi 85,10; 5. Mojsijeva 32,4; Jakov 1,17; Titu 1,2; 2. Mojsijeva 32,14; Matej 5,43-48.

> <p>Tekst za pamćenje</p>
> „Nego ko se hvali, neka se hvali tijem što razumije i poznaje mene da sam ja Gospod koji činim milost i sud i pravdu na zemlji, jer mi je to milo, govori Gospod“ (Jeremija 9,24).

Na drevnom Bliskom istoku, „bogovi“ paganskih naroda nisu bili samo nepostojani, nemoralni i nepredvidivi, već su nalagali i da se vrše zločini, kao što je žrtvovanje dece. Čak ni tada, paganske mase nisu mogle da računaju na njihovu naklonost, tako da se nisu usuđivale da razljute svoja plemenska „božanstva“.

Prema stihu 5. Mojsijeva 32,17, iza takvih „bogova“ stajali su demoni (videti takođe 1. Korinćanima 10,20.21). A njihovi oblici bogosluženja pružali su sve uslove za iskorišćavanje ljudi, ostavljajući narod u velikoj duhovnoj i moralnoj tami.

Bog Biblije je  daleko različitiji od tih demonskih sila. Jahve je savršeno dobar i Njegov karakter je nepromenljiv. I samo zahvaljujući Božjoj postojanoj dobroti, mi uopšte možemo imati ikakvu nadu, sada i za večnost. 

U oštroj suprotnosti sa lažnim bogovima drevnog sveta, pa čak i sa modernim „bogovima“ današnjice, Jahve je duboko zabrinut zbog zla, patnje, nepravde i ugnjetavanja – i sve to On neprestano i nedvosmisleno osuđuje. I, što je najvažnije, On će sve to jednog dana iskoreniti.

**Proučite pouku za ovu sedmicu da biste se pripremili za subotu, 8. februar.**