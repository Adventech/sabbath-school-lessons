---
title:  Za dalje proučavanje
date:  03/01/2025
---

U knjizi *Pouke velikog Učitelja* od Elen G. Vajt pročitajte poglavlje pod naslovom „U susret Ženiku“, str. 405-421 (original).

„Tama pogrešnih zamisli o Bogu obavija ovaj svet. Ljudi više ne poznaju pravi Božji karakter. On je  pogrešno shvaćen i pogrešno protumačen. U ovo vreme treba da se objavi poruka od Boga, poruka koja prosvetljuje svojim uticajem i koja ima spasonosnu silu. Njegov karakter treba da se otkrije. U tamu ovog sveta treba uperiti svetlost Njegove slave, svetlost Njegove dobrote, milosti i istine.

To je delo koje opisuje prorok Isaija kada kaže: ’Podigni silno glas svoj, Jerusalime, koji javljaš dobre glase; podigni, ne boj se. Kaži gradovima Judinijem: evo Boga vašega. Evo, Gospod Bog ide na jakoga, i mišica će njegova obladati njim; evo plata je njegova kod njega i djelo njegovo pred njim’ (Isaija 40,9.10).  

Oni koji čekaju dolazak Ženika treba da govore narodu: ’Evo Boga našega!’ Poslednji zraci milosrdne svetlosti, poslednja poruka milosti koju treba dati svetu je otkrivenje Njegovog karaktera ljubavi. Božja deca treba da objavljuju Njegovu slavu. U sopstvenom životu i karakteru treba da otkriju šta je Božja blagodat učinila za njih.

Svetlost Sunca pravednosti treba da se pokaže u dobrim delima – rečima istine i delima svetosti.“ – Elen G. Vajt, *Pouke velikog Učitelja*, str. 415, 416 (original). 

**Pitanja za razgovor:**

`1. Gora od pomisli da Bog ne postoji bila bi pomisao da nas On mrzi. Koliko bi drugačiji bio svet u kome živimo kada bi to bilo istina?`

`2. Šta mislite, zašto postoji toliko pogrešnih shvatanja o Božjem karakteru u našem svetu danas? Razmislite i razgovarajte o načinima na koje biste mogli pomoći ljudima da jasnije sagledaju Božji karakter ljubavi.`

`3. Koju poruku o Božjem karakteru treba objavljivati danas? Kako biste objasnili tu poruku nekome ko još nije upoznat sa realnošću Božje ljubavi? Na koje dokaze možete da ukažete -  dokaze koji otkrivaju realnost Njegove ljubavi i Njegovog divnog karaktera?`

`4. Jedno je govoriti o Božjoj ljubavi. Ali otkrivati i odražavati tu ljubav u svom životu, nešto je sasvim drugo. Koja bi „dela svetosti“ mogla da otkriju Božju ljubav onima oko nas?`