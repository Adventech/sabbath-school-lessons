---
title:  Bog voli dragovoljno
date:  28/12/2024
---

### Tekstovi za proučavanje u toku sedmice
2. Mojsijeva 33,15-22; Osija 14,1-4; Otkrivenje 4,11; Jovan 17,24; Matej 22,1-14; Jovan 10,17.18.

> <p>Tekst za pamćenje</p>
> „Iscijeliću otpad njihov, ljubiću ih drage volje; jer će se gnjev moj odvratiti od njega“ (Osija 14,4).

Mada Ga se Petar tri puta odrekao, baš kao što je Isus i predvideo (Matej 26,34), to odricanje nije bilo kraj priče. Posle vaskrsenja, Isus je pitao Petra: „Ljubiš li me većma nego ovi? Reče mu: da, Gospode! ti znaš da te ljubim. Reče mu Isus: pasi jaganjce moje. Reče mu opet drugom: Simone Jonin! ljubiš li me? Reče mu: da, Gospode! ti znaš da te ljubim. Reče mu Isus: pasi ovce moje. Reče mu trećom: Simone Jonin! ljubiš li me? A Petar posta žalostan što mu reče trećom: ljubiš li me? i reče mu: Gospode! ti sve znaš, ti znaš da te ljubim. Reče mu Isus: pasi ovce moje“ (Jovan 21,15-17). Kao što Ga se Petar tri puta odrekao, Isus je – postavljajući ključno pitanje: „Voliš li me?“ – tri puta vratio Petra nazad. 

Koliko god naše okolnosti bile drugačije od Petrovih, u mnogo čemu princip je isti. To jest, pitanje koje je Isus postavio Petru zaista je najvažnije pitanje koje Bog postavlja svakome od nas u vreme i na mestu na kom se nalazimo: Voliš li me? 

Od našeg odgovora na to pitanje sve zavisi. 

**Proučite pouku za ovu sedmicu da biste se pripremili za subotu, 4. januar.**