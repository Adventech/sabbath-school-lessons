---
title:  Uči nas da se molimo 
date:  06/01/2024
---

### Tekstovi za proučavanje u toku sedmice 
Psalmi 105,5; Kološanima 3,16; Jakov 5,13; Psalmi 44; Psalmi 22; Psalmi 13; Psalmi 60,1-5.

> <p>Tekst za pamćenje</p>
> „I kad se moljaše Bogu na jednom mjestu pa presta, reče mu neki od učenika njegovijeh: Gospode! nauči nas moliti se Bogu, kao što i Jovan nauči svoje učenike“ (Luka 11,1).

Među nekim hrišćanima preovlađuje uverenje da je samo spontana, nenaučena molitva prava molitva. Međutim, vidimo da su Isusovi učenici bili neizmerno blagosloveni kada su zatražili od Isusa da ih nauči kako da se mole. Osim toga, Bog je stavio molitvenik, Psalme, u samo srce Biblije, ne samo da bi nam pokazao kako se Božji narod u stara vremena molio, već i da bi nas naučio kako da se mi danas molimo.

Od najranijih vremena, psalmi su oblikovali molitve Božjeg naroda, uključujući Isusove molitve (1. Dnevnika 16,7.9; Nemija 12,8; Matej 27,46; Efescima 5,19). Ove sedmice razmotrićemo ulogu psalama u pomaganju Božjem narodu da se održi na svom životnom putovanju i da raste u odnosu sa Bogom. Treba imati na umu da su psalmi molitve i da su kao takvi neprocenjivi, ne samo zbog teološkog uvida koji nam pružaju, već i zbog načina na koji mogu da obogate i preobraze naše pojedinačne i zajedničke molitve.

Izgovaranje psalama u molitvi pomoglo je mnogim vernicima da uspostave i održe redovan i ispunjen molitveni život.

Dakle, u toku ove sedmice nastavićemo da proučavamo psalme, posebno u kontekstu onih trenutaka kada nam ne ide baš najbolje u životu.

**Proučite pouku za ovu sedmicu da biste se pripremili za subotu, 13. januar.**