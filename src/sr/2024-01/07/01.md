---
title:  Milost je Tvoja do nebesa
date:  10/02/2024
---

### Tekstovi za proučavanje u toku sedmice: 
Psalmi 136, Psalmi 51, Psalmi 130, Psalmi 113, Psalmi 123.

> <p>Tekst za pamćenje</p> 
> „Hvaliću Gospoda po narodima, pjevaću ti po plemenima. Jer je velika do nebesa milost tvoja, i istina tvoja do oblaka“ (Psalmi 57,9.10).

Psalmisti uviđaju da su duhovno siromašni i da nemaju ništa da ponude Bogu. Odnosno, nemaju ništa u sebi ni po sebi što bi ih preporučilo pred Božjim svetim prestolom (Psalmi 40,17). Oni shvataju da im je, kao i svima nama, potrebna blagodat, Božja blagodat.

Ukratko, potrebno im je evanđelje.

Psalmi naglašavaju činjenicu da ljudi u potpunosti zavise od Božje milosti. Srećom, Božja milost je večna, što se pokazalo i prilikom Božjeg stvaranja i tokom istorije Božjeg naroda (Psalmi 136). Pred večnim Bogom, ljudski život je prolazan kao trava, ali Bog oseća samilost prema ljudima, obnavlja njihovu snagu  (Psalmi 103,3.5.15), i u Njemu im je obećana večnost. 

Božji narod nalazi utehu u činjenici da je Gospod veran svom zavetu. Apeli naroda, ma koliko ponekad bili nestrpljivi, često su puni nade, jer su upućeni njihovom saosećajnom nebeskom Ocu (Psalmi 103,13; Psalmi 68,5; Psalmi 89,26). Novi doživljaji Božje blagodati i ljubavi jačaju njihovu rešenost da slave Boga i da služe samo Njemu i nikome i ničemu više. 

**Proučite pouku za ovu sedmicu da biste se pripremili za subotu, februar 17.**