---
title:  Bogosluženje koje nikad ne prestaje
date:  16/03/2024
---

### Tekstovi za proučavanje u toku sedmice: 
Psalmi 134; Isaija 42,10-12; Otkrivenje 14,3; Psalmi 15; Psalmi 101,1-3; Psalmi 96; Otkrivenje 14,6-12; Jovan 4,23.24.

> <p>Tekst za pamćenje</p> 
> „Pjevaću Gospodu za života svojega; hvaliću Boga svojega dok sam god“ (Psalmi 104,33).

Kako naš doživljaj Božje blagodati i sile raste, mi sve više osećamo potrebu da postavimo isto pitanje kao i psalmista: „Šta ću vratiti Gospodu za sva dobra što mi je učinio?“ (Psalmi 116,12). Neizbežan odgovor je da svoj život treba posvetiti vernosti Bogu.

U Psalmima, Izrael nije samo narod već „skupština“ ili „sabor veliki“ (Psalmi 22,22.25; Psalmi 35,18). To ukazuje da je prvenstveni poziv Izraela bio da slavi Boga i da svedoči o Njemu ostalim narodima, jer Gospod želi da se ceo svet pridruži Njegovom narodu na bogosluženju. Gospodnji narod se poistovećuje sa pravednima, i sa onima koji obožavaju Gospoda i polažu svoju nadu u Njega i Njegovu ljubav. 

Dakle, slavljenje Gospoda na velikom saboru je ideal bogosluženja. To ne znači da molitva i slavljenje pojedinaca u Izraelu poprima drugorazredni značaj. Naprotiv, lično bogosluženje nadahnjuje zajedničko bogosluženje novim žarom (Psalmi 22,22.25), dok s druge strane, individualno bogosluženje ostvaruje svoj puni potencijal u bliskom odnosu sa svojom zajednicom. Zajedničko bogosluženje naziva se i „većem pravedničkim“  (Psalmi 111,1). Pravedni poznaju Boga (Psalmi 36,10) i Bog poznaje njih (Psalmi 37,18), i to iskustvo prožima svaki aspekt njihovog postojanja. 

**Proučite pouku za ovu sedmicu da biste se pripremili za subotu, mart 23.**