---
title:  Gospod čuje i izbavlja 
date:  20/01/2024
---

### Tekstovi za proučavanje u toku sedmice
Psalmi 139,1-18; Psalmi 121; Psalmi 17,8; Matej 23,37; 1. Korinćanima 10,1-4; Jevrejima 4,15.16.

> <p>Tekst za pamćenje</p>
> „Viču pravedni, i Gospod ih čuje, i izbavlja ih od svijeh nevolja njihovijeh“ (Psalmi 34,17).

Psalmi uvek iznova naglašavaju istinu da se suvereni Gospod, koji je stvorio i održava svemir, otkriva takođe i kao lični Bog, koji inicira i održava odnos sa svojim narodom. 

Bog je blizu svog naroda i svojih stvorenja, kako na nebu tako i na zemlji (Psalmi 73,23.25). Mada „na nebesima postavi prijesto svoj“ (Psalmi 103,19) i „na oblacima jaše“ (Psalmi 68,4, NSP), Bog je takođe „blizu svijeh koji ga prizivaju , svijeh, koji ga prizivaju u istini“ (Psalmi 145,18). Psalmi nedvosmisleno podržavaju istinu da je Gospod živi Bog, koji deluje u korist onih koji Ga prizivaju (Psalmi 55,16-22). Psalmi imaju smisla upravo zato što su nadahnuti i upućeni živom Bogu, koji čuje i uslišava molitve.  

Trebalo bi uvek da imamo  u vidu da se pravi odgovor na Gospodnju blizinu sastoji u životu vere u Njega i poslušnosti Njegovim zapovestima. Ništa manje od takve vere i poslušnosti neće biti prihvatljivo pred Njim, kao što se tokom istorije Izraela često pokazivalo. 

**Proučite pouku za ovu sedmicu da biste se pripremili za subotu, 27. januar.**