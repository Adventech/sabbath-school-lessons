---
title:  Čežnja za Bogom na Sionu
date:  09/03/2024
---

### Tekstovi za proučavanje u toku sedmice: 
Psalmi 84; Otkrivenje 21,3; Psalmi 122; Psalmi 87; Galatima 3.28.29; Matej 28,18-20; Psalmi 46; Psalmi 125.

> <p>Tekst za pamćenje</p> 
> „Gine duša moja želeći u dvore Gospodnje; srce moje i tijelo moje otima se k Bogu živome“ (Psalmi 84,2).

Sionske pesme su radosne himne koje veličaju lepotu Siona i suverenost Gospoda, koji caruje sa svoje svete gore. Ovi psalmi često hvale zasluge Gospodnjeg doma izražavajući ljubav prema svetilištu, što se može naći i u drugim psalmima. Mnoge od ovih psalama sačinili su Korejevi sinovi, koji su blagoslov doma Gospodnjeg iskusili iz prve ruke kao hramski muzičari (1. Dnevnika 6,31-38) i čuvari kapija hrama (1. Dnevnika 9,19).

Šta čini Sion izvorom nade i radosti? Sion predstavlja Božje živo prisustvo među Njegovim narodom. Kao što je narod Izraela izabrani Božji narod (5. Mojsijeva 7,6), tako je i Sion izabrana gora Božja (Psalam 78,68; Psalam 87,2). Bog vlada sa Siona (Psalmi 99,1.2), a osnovao je i svoj hram na Sionu (Psalmi 87,1). Dakle, Sion je mesto božanskih blagoslova i utočišta. Sion se često pominje paralelno ili čak naizmenično sa Jerusalimom i svetilištem, središtem Božjeg dela spasenja za drevni svet.

Blagoslovi Siona prelivaju se do krajeva zemlje, jer Gospodnja ličnost i Njegova blagodat prevazilaze granice bilo kog svetog mesta. Sion je radost cele zemlje (Psalmi 48,2), što potvrđuje da cela zemlja pripada Bogu.

**Proučite pouku za ovu sedmicu da biste se pripremili za subotu, 16. mart.**