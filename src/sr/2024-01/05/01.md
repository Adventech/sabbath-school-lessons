---
title:  Pevanje Gospodnje pesme u tuđoj zemlji
date:  27/01/2024
---

### Tekstovi za proučavanje u toku sedmice
Psalmi 79,5-13; Psalmi 88,3-12; Psalmi 69,1-3; Psalmi 22,1; Psalmi 77; Psalmi 73,1-20; 1. Petrova 1,17.

> <p>Tekst za pamćenje</p>
> „Kako ćemo pjevati pjesmu Gospodnju u zemlji tuđoj?“ (Psalmi 137,4).

Ne treba da ulazimo duboko u Knjigu psalama da bismo shvatili da su oni ispevani u nesavršenom svetu – u svetu greha, zla, patnje i smrti. Zlo neprestano preti Božjim delima stvaranja kojima upravljaju suvereni Gospod i Njegovi pravedni zakoni. Budući da greh sve više kvari ovaj svet, zemlja sve više postaje „tuđa zemlja“ za Božji narod. Takva realnost zbunjuje psalmistu: Kako živeti životom vere u tuđoj zemlji?

Kao što smo već videli, psalmisti priznaju Božju suverenu vlast i moć, kao i Njegove pravedne presude. Oni znaju da je Bog večno i neprolazno utočište i pomoć u vremenima nevolje. Iz tog razloga, psalmisti su ponekad zbunjeni (ko nije?) prividnim odsustvom Boga i bujanjem zla pred licem dobrog i Suverenog Gospoda. Paradoksalna priroda psalama kao molitava ogleda se u reakcijama psalmista na Božje prividno ćutanje. Drugim rečima, psalmisti reaguju na Božje navodno odsustvo, kao i na Njegovo prisustvo.

**Proučite pouku za ovu sedmicu da biste se pripremili za subotu, 3. februar.**