---
title:  Mudrost za pravedno življenje
date:  17/02/2024
---

### Tekstovi za proučavanje u toku sedmice: 
Psalmi 119,1-16; Psalmi 90; Jovan 3,16; Psalmi 95,7-11; Psalmi 141; Psalmi 128.

> <p>Tekst za pamćenje</p> 
> „Nauči nas tako brojiti dane naše, da bismo stekli srce mudro“ (Psalmi 90,12).

Kao što smo videli, Božja blagodat obezbeđuje oproštenje greha i stvara novo srce u pokajanom grešniku, koji sada živi verom.

Božja Reč takođe pruža i uputstva za pravedan život (Psalmi 119,9-16). Držanje Božjeg zakona ni u kom smislu nije legalističko poštovanje pravila, već život u prisnom odnosu sa Bogom, život pun blagoslova (Psalmi 119,1.2; Psalmi 128). 

Međutim, život pravednih nije bez iskušenja. Ponekad pravedni mogu doći u iskušenje zbog lukave prirode greha (Psalmi 141,2-4), a mogu čak i podleći tom iskušenju. Bog dopušta trenutke probe da bi se vernost (ili nevernost) Njegove dece jasno pokazala. Ako Božja deca slušaju Božja uputstva i opomene, njihova vera biva pročišćena, a njihovo poverenje u Gospoda jača. Mudrost za pravedno življenje stiče se kroz dinamiku života sa Bogom usred iskušenja i izazova. Prema tome, molitva da nas Bog nauči da brojimo svoje dane kako bismo stekli srce mudro (Psalmi 90,12), odražava trajnu posvećenost tome da koračamo putem vernosti Gospodu.

**Proučite pouku za ovu sedmicu da biste se pripremili za subotu, 24. februar.**