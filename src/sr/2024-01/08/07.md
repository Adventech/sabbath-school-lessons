---
title:  Za dalje proučavanje
date:  23/02/2024
---

U ova moderna vremena, sticanje mudrosti igleda nije toliko poželjno kao postizanje sreće. Ljudi bi radije bili srećni nego mudri. Međutim, možemo li uopšte biti istinski srećni i voditi ispunjen život bez božanske mudrosti? Psalmi jasno kažu da ne možemo. Ipak, dobra vest je da nismo ni pozvani da biramo između mudrosti i sreće. Jer, Božja mudrost donosi istinsku sreću. 

Jedan jednostavan primer iz jevrejskog jezika može da ilustruje tu misao. Na jevrejskom, reč  „korak“ u množini (’ashurei) zvuči veoma slično reči „sreća“ (’ashrei). Nama ta asocijacija može da promakne u našim prevodima, ali ona šalje moćnu poruku: „koraci“ koji se drže Božje staze vode ka „srećnom“ životu (Psalmi 1,1; Psalmi 17,5; Psalmi 37,31; Psalmi 44,18; Psalmi 89,15; Psalmi 119,1). U Bibliji, ni mudrost ni sreća nisu apstraktni pojmovi već realno iskustvo. 

Ono se nalazi u odnosu sa Bogom, i ogleda se u dubokom poštovanju, slavljenju, uzdanju i nalaženju snage u Bogu. Tekst Psalmi 25,14 glasi: „Tajna je Gospodnja u onijeh koji ga se boje, i zavjet svoj javlja im.“ 

„Hvala Bogu na slavnim prizorima koje nam je pokazao. Sakupljajmo sveta, pouzdana obećanja Njegove ljubavi, i imajmo ih stalno pred očima: Božji Sin koji napušta Očev presto, zaodevajući svoju božansku prirodu ljudskom da spase čoveka od sotonine sile; Njegova pobeda za nas, koja otvara ljudima Nebo, prikazujući ljudskom pogledu prijemnu dvoranu u kojoj Božanstvo otkriva svoju slavu; pali ljudski rod podignut iz provalije uništenja u koju ga je bacio greh, obnavlja veze sa beskonačnim Bogom, a pošto je verom u našeg Otkupitelja, izdržao božansku probu, obučen je u Hristovu pravednost i podignut na Njegov presto – to su prizori o kojima Bog želi da duboko razmišljamo.“ – Elen G. Vajt, *Put Hristu*, str. 118 (original).

**Pitanja za razgovor**:

`1.	Kako Božja Reč može da postane izvor užitka a ne samo pouka i uputstva? Na koji način je „jedenje“ Božje Reči povezano sa prebivanjem u Isusu Hristu, koji je Reč (Jovan 1,1; Jovan 15,5.7)? `

`2.	Šta se dešava kada ljudi svesno i stalno odbacuju Božje učenje (Psalmi 81; Psalmi 95)? Šta mislite, zašto se to dešava?`

`3.	Zašto put bezbožnički ponekad deluje poželjnije od veća pravedničkog  (Psalmi 141)? Odnosno, kako da se nosimo sa činjenicom da bezbožnima često ide veoma dobro u životu?`