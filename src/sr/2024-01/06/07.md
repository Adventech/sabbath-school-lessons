---
title:  Za dalje proučavanje
date:  09/02/2024
---

U knjizi *Misli sa Gore blagoslova* od Elen G. Vajt pročitajte poglavlje pod naslovom „Blaženstva “, str. 6-13.29-35 (original).

Psalmi su protesti protiv ljudske ravnodušnosti prema nepravdi. U njima vidimo odbijanje da se prihvati zlo. Oni su motivisani, ne željom za osvetom, već revnošću da se proslavi Božje ime. Otuda je prikladno da se pravedni raduju kad vide Božju osvetu nad zlom, jer se na taj način Božje ime i Njegova pravda brane pred svetom (Psalmi 58,10.11). Psalmi obavezuju ljude da podignu glas protiv zla i da traže dolazak Božjeg carstva u punini. U Psalmima nam se pruža uverenje u božansku utehu i izbavljenje. Jer, Gospod će ustati!

„’Ako vas uzasramote i usprogone’, kaže Isus, ’radujte se i veselite se.’ A zatim ukazuje svojim slušaocima na proroke koji su govorili u ime Gospodnje kao na ’ugled stradanja’ (Jakov 5,10). Avelj, prvi hrišćanin među Adamovim potomcima, umro je kao mučenik. Enoh je hodao s Bogom, a svet ga nije razumeo. Noju su se rugali kao zanesenjaku, koji unosi nemir među ljude. ’A drugi ruganje i boj podnesoše, pa još i okove i tamnice.’ ’A drugi biše pobijeni, ne primivši izbavljenja, da dobiju bolje vaskrsenje.’ ( Jevrejima 11,36.35).“ – Elen G. Vajt, *Misli sa Gore blagoslova*, str. 33 (original). 

**Pitanja za razgovor:** 

`1.	Budući da bolna svest o postojanju zla u svetu može da nas navede da se zapitamo da li Gospod zaista caruje, kako da razvijemo nepokolebljivu veru koja će biti jaka čak i pod iskušenjem? Odnosno, na šta bi morali da se usredsredimo da bismo održali veru u Božju ljubav, dobrotu i moć? Šta bi krst trebalo da nam kaže o Bogu i Njegovom karakteru?	 `

`2.	Zašto je važno da se ne uzdamo u ljudske snage (vođe, institucije i društvena kretanja) kao na izvor vrhunske mudrosti i rešenja za nepravdu u svetu, već da se oslanjamo isključivo na Božju Reč i Njegov sud?`

`3.	Šta je sve, u praktičnom smislu, skopčano sa istinom da je svetilište mesto božanskog suda?`

`4.	Kako da razumemo oštar jezik nekih od Psalama? Na koji način nam taj jezik pomaže da se povežemo sa ljudskom stranom onih koji su ih pisali?`