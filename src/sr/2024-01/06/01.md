---
title:  Ja ću ustati
date:  03/02/2024
---

### Tekstovi za proučavanje u toku sedmice: 
Psalmi 18,3-18; Psalmi 41,1-3; 5. Mojsijeva 15,7-11; Psalmi 82; Psalmi 96,6-10; Psalmi 99,1-4 i Rimljanima 8,34. 

> <p>Tekst za pamćenje</p> 
> „Videći stradanje nevoljnih i uzdisanje ništih, sad ću ustati, veli Gospod, i izbaviti onoga kome zlobe“ (Psalmi 12,5).

Naše doba nije jedino u kojem besne zlo, nepravda i ugnjetavanje. I psalmisti su živeli u takvo vreme. I zato su psalmi, između ostalog, i Božji protesti protiv nasilja i ugnjetavanja u svetu  – u našem, kao i u svetu psalmista.

Da, Gospod dugo trpi i usteže svoj gnev, ne želeći da iko propadne, nego da se pokaje i promeni svoj put (2. Petrova 3,9-15). I mada se vreme koje Bog određuje kao pravo za svoju intervenciju ne poklapa uvek sa ljudskim očekivanjima, dan Božjeg suda neosporno dolazi (Psalmi 96,13; Psalmi 98,9). Mi samo treba da se uzdamo u Njega i Njegova obećanja dok taj dan ne dođe.

Jedino Stvoritelj, čiji je presto utemeljen na pravdi i istini (Psalmi 89,14; Psalmi 97,2), može svojim suverenim sudom da obezbedi stabilnost i blagostanje u svetu. Dvostruki aspekt božanskog suda obuhvata oslobađanje potlačenih i uništenje zlih (Psalmi 7,6-17). 

To je ono što nam je obećano, i to je ono što će se jednog dana zaista dogoditi – ali u Božje vreme, a ne u naše, kao što psalmista naglašava.

**Proučite pouku za ovu sedmicu da biste se pripremili za subotu, 10. februar.**