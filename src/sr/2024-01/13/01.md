---
title:  Čekaj na Gospoda
date:  23/03/2024
---

### Tekstovi za proučavanje u toku sedmice: 
Psalmi 27,14; Rimljanima 8,18-25; Psalmi 131; Matej 18,3; Psalmi 126; Psalmi 92; Marko 16,1-8; 2. Petrova 1,19.

> <p>Tekst za pamćenje</p> 
> „Uzdaj se u Gospoda, budi slobodan; neka bude srce tvoje krjepko, uzdaj se u Gospoda!“ (Psalmi 27,14).

Stigli smo do poslednje sedmice ovog tromesečja u kom proučavamo Psalme. Ovo duhovno putovanje provelo nas je kroz iskustvo strahopoštovanja pred našim veličanstvenim Stvoriteljem, Carem i Sudijom; kroz radosti božanskog izbavljenja, praštanja i spasenja; kroz trenutke predanja u vreme bola i tugovanja; kroz slavna obećanja Božjeg večnog prisustva i najavu jednog sveopšteg, neprekidnog bogosluženja u čast našeg Gospoda. To putovanje se nastavlja, dok živimo u nadi u Gospodnji dolazak, kada će naša čežnja za Bogom doživeti svoje konačno ispunjenje. Ako postoji neka završna poruka koju možemo izvući iz Psalama, onda su to reči: „Čekaj na Gospoda.“ 

Čekanje na Gospoda ne podrazumeva provođenje vremena u dokolici i očajanju. Naprotiv, čekanje na Gospoda je čin vere i uzdanja, koji se pokazuje na delu. Čekanje na Gospoda preobražava naše sumorne večeri, ispunjavajući ih iščekivanjem vedrog jutra (Psalmi 30,5; Psalmi 143,8). Ono jača naše srce obnovljenom nadom i mirom. Ono nas pokreće da vrednije radimo, donoseći snopove obilne žetve sa Gospodnjih misionih polja (Psalmi 126,6; Matej 9,36-38). Čekanje na Gospoda nikad nas neće navesti da se postidimo, već će biti bogato nagrađeno, jer je Gospod veran svojim obećanjima (Psalmi 37,7-11.18. 34; Psalmi 71,1; Psalmi 119,137.138).   

**Proučite pouku za ovu sedmicu da biste se pripremili za subotu, 30. mart.**