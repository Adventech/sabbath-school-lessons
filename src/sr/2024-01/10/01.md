---
title:  Pouke iz prošlosti
date:  02/03/2024
---

### Tekstovi za proučavanje u toku sedmice: 
Psalmi 78; Psalmi 105; Galatima 3,29; Psalmi 106; Psalmi 80; 4. Mojsijeva 6,22-27; Psalmi 135.

> <p>Tekst za pamćenje</p> 
> „Što slušasmo i doznasmo, i što nam kazivaše oci naši, nećemo zatajiti od djece njihove, naraštaju poznom javićemo slavu Gospodnju i silu njegovu i čudesa koja je učinio“ (Psalmi 78,3.4).


U brojnim psalmima, slavopoj poprima oblik pripovedanja o Gospodnjim silnim delima spasenja. Ti psalmi se često nazivaju „psalmima istorije spasenja“ ili „istorijskim psalmima“. Neki od njih se obraćaju Božjem narodu, govoreći im da uče iz svoje istorije, posebno iz svojih grešaka i grešaka svojih predaka. Određeni istorijski psalmi sadrže neku preovlađujuću himnu, što ističe divna dela koja je Bog u prošlosti činio u korist svog naroda, i što jača njihovo poverenje u Gospoda, koji je veran i sposoban da ih izbavi i od sadašnjih nevolja.

Posebna privlačnost istorijskih psalama ogleda se u tome što nam oni pomažu da svoj život sagledamo kao deo istorije Božjeg naroda i da tu prošlost smatramo svojom. Budući da smo, preko Hrista, usvojeni u porodicu istorijskog Božjeg naroda (Rimljanima 8,15; Rimljanima 9,24-26; Galatima 4,6.7), istorijsko nasleđe drevnog naroda Izraela zaista predstavlja izveštaj i o našem duhovnom poreklu. Dakle, možemo i treba da učimo iz njihove prošlosti, koja je ujedno i naša.

Konačni cilj je da shvatimo kako svaka generacija Božjeg naroda ima malu, ali značajnu ulogu u veličanstvenom ostvarenju Božjih suverenih namera tokom istorije u okviru velike borbe.

**Proučite pouku za ovu sedmicu da biste se pripremili za subotu, 9. mart.**