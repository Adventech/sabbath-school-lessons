---
title:  Blažen koji ide u ime Gospodnje
date:  24/02/2024
---

### Tekstovi za proučavanje u toku sedmice: 
Psalmi 23; Jovan 10,11-15; Psalmi 22; Psalmi 89,27-32; Kološanima 1,16; Psalmi 2; Jevrejima 7,20-28.

> <p>Tekst za pamćenje</p> 
> „Kamen koji odbaciše zidari, posta glava od ugla. To bi od Gospoda i divno je u našim očima“ (Psalmi 118,22.23).

Psalmi svedoče o Hristovoj ličnosti i službi.

Skoro svi aspekti Njegovog delovanja u okviru plana spasenja mogu se videti u psalmima. Hristov život i delo na različite načine su predočeni i prorečeni u njima, često sa izuzetnom tačnošću.

Teme kojima se bave Psalmi obuhvataju Hristovo božanstvo, Njegovo sinovstvo, Njegovu poslušnost i revnost za Božji hram, Njegov identitet kao Dobrog Pastira, izdajstvo i patnju koje je doživeo, činjenicu da Njegove kosti nisu prelomljene, Njegovu smrt, vaskrsenje, vaznesenje, sveštenstvo i carstvo. Sve je tu, prorečeno mnogo vekova pre nego što je Isus došao u telu. 

Nije ni čudo što je Isus, na primer, kada je učenicima na putu za Emaus govorio o svojoj službi, ukazao i na psalme (Luka 24,44, Čarnić). Želeo je da u Psalmima nađu dokaze ko je On.

Neki od psalama imaju svoje tipološko ispunjenje u Hristu, kao što su Psalmi 24, 45, 72 i 101 (idealni Car i Sudija), 88 i 102 (molitve Božjeg sluge koji pati).

U svim psalmima, kroz tužbalice psalmista, kroz njihove izraze zahvalnosti, slavopoje i vapaje za pravdom i izbavljenjem, možemo čuti odjeke Hristove molitve za spasenje sveta.

**Proučite pouku za ovu sedmicu da biste se pripremili za subotu, 2. mart.**