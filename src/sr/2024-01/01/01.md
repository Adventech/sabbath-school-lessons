---
title:  Kako čitati Psalme
date:  30/12/2023
---

### Tekstovi za proučavanje u toku sedmice
1. Dnevnika 16,7; Nemija 12,8; Psalmi 25,1-5; Psalmi 33,1-3; Rimljanima 8,26.27; Psalmi 82,8; Psalmi 121,7.

> <p>Tekst za pamćenje</p>
> „I reče im: ovo su riječi koje sam vam govorio još dok sam bio s vama, da sve treba da se svrši što je za mene napisano u zakonu Mojsijevu i u prorocima i u psalmima. Tada im otvori um da razumiju pismo“ (Luka 24,44.45).

Psalmi su vekovima bili molitvenik i pesmarica i za Jevreje i za hrišćane. Mada se pretežno sastoje od reči koje je psalmista lično upućivao Bogu, Psalmi ipak ne potiču od smrtnih ljudi, već od Boga koji ih je nadahnjivao u  njihovim razmišljanjima. 

Zaista, Gospod ih je nadahnuo da zapišu to što su zapisali, i to je razlog zašto nam, kao u celom Svetom pismu (2. Petrova 1,21), Bog u Psalmima progovara posredstvom svojih slugu i svog Duha. Isus, apostoli i pisci Novog zaveta citirali su Psalme i pozivali se na njih kao na Sveto pismo (Marko 12,10; Jovan 10,34.35; Jovan 13,18). Psalmi su, dakle, Reč Božja isto tako sigurno kao što su to i Prva knjiga Mojsijeva i Poslanica Rimljanima.

Psalmi su napisani u vidu jevrejske poezije od strane različitih autora iz drevnog Izraela, tako da odražavaju njihov poseban svet, koliko god da su njihove poruke univerzalne. Prihvatanje Psalama kao Božje Reči i obraćanje posebne pažnje na njihove poetske karakteristike, kao i na njihov istorijski, teološki i liturgijski kontekst, od suštinskog je značaja za razumevanje njihovih poruka, koje iz prošlosti udaljene hiljade godina sežu do današnjeg vremena.

**Proučite pouku za ovu sedmicu da biste se pripremili za subotu, 6. januar.**