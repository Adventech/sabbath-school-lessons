---
title:  Za dalje proučavanje
date:  26/08/2022
---

U knjizi Istorija proroka i careva od Elen G. Vajt pročitajte poglavlje „Josafat“, str. 190-203 (original), a u knjizi Stvaranje, patrijarsi i proroci poglavlje pod naslovom „Pad Jerihona“, str. 487-498 (original).

„Vaspitavajmo onda svoja srca i svoje usne da iskazuju hvalu Bogu za Njegovu neuporedivu ljubav. Vaspitavajmo svoje duše da budu pune nade i ostanu u svetlosti koja blista sa krsta Golgote. Nikada ne treba da zaboravimo da smo deca nebeskog Cara, sinovi i kćeri Gospoda nad vojskama. Naša je prednost da mirno počivamo u Bogu.“ – Elen G. Vajt, U potrazi za boljim životom, str. 253 (original).

„I dok obožavam i veličam Boga, želim da Ga i vi veličate sa mnom. Hvalite Gospoda i kad zapadnete u tamu. Hvalite Ga čak i u iskušenju. ’Radujte se svagda u Gospodu’, kaže apostol; ’i opet velim: radujte se.‘ Hoće li to uneti zlovolju i mrak u vašu porodicu? Ne, zaista; uneće sunčev zrak. Tako ćete skupljati zrake večne svetlosti sa prestola slave i rasipati ih oko sebe. Dopustite mi da vas ohrabrim da se latite tog posla. Širite tu svetlost i život oko sebe, ne samo na sopstvenu stazu, već i na stazu onih sa kojima se družite. Neka vam cilj bude da ljude oko sebe učinite boljim, da ih uzdignete, da im ukažete na nebo i slavu, i navedete ih da traže, iznad svega zemaljskog, večnu suštinu, besmrtno nasleđe, neprolazna bogatstva.“ – Ellen G. White, Testimonies for the Church, vol. 2, pp. 593, 594.

**Pitanja za razmišljanje**

`1.	Kakvu ulogu zajedničko slavljenje Boga ima u životu hrišćanina? Kako biste opisali slavljenje Boga u vašim subotnim službama? Da li je podsticajno? Da li ohrabruje ljude da ostanu verni usred iskušenja i traumatičnih događaja? Ako to nije slučaj, šta bi se moglo preduzeti?`

`2.	Šta znači: „Hvalite Gospoda i kad zapadnete u tamu“, ili: „Hvalite Ga čak i u iskušenju“? Kako nam slavljenje Boga može pomoći u tim situacijama?`

`3.	Neka vernici iznesu svoja svedočanstva o tome kako je slavljenje Boga uticalo na njihov život. Šta možete naučiti iz tuđih iskustava?`

`4.	Izaberite kao razred neki psalam hvale i provedite vreme čitajući ga. Šta tu saznajete o hvaljenju Boga? Kakav uticaj proslavljanje ima na vašu veru?`