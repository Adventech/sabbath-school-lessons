---
title:  Život proslavljanja Boga
date:  20/08/2022
---

### Tekstovi za proučavanje u toku sedmice
Filibljanima 4,4-7; Isus Navin 5,13-6,20; Psalmi 145; Dela 16,16-34; 2. Dnevnika 20,1-30.

> <p>Tekst za pamćenje</p>
> „Radujte se svagda u Gospodu, i opet velim: radujte se“ (Filibljanima 4,4).

Lako je klicati od radosti Gospodu kad zaista osećamo radost. Ali, kad nam ne ide dobro, kad se nađemo u prilikama kakve je teško zamisliti, kad vrelina iskušenja poraste, onda to nije tako lako. Međutim, upravo tada nam je potrebno – možda više nego ikada – da slavimo Boga, jer je hvalospev ono što nam pomaže da očuvamo veru.

I zaista, slavljenje Boga može da preobrazi čak i najmračnije okolnosti, možda ne u smislu da promeni činjenično stanje u kom se nalazimo, već da promeni nas i ljude oko nas na način koji će nam pomoći da se suočimo sa izazovima.

Slavljenje Boga je vera na delu. Možda nam to neće uvek izgledati prirodno, ali kad naviknemo da hvalimo Boga tako da nam to postane prirodan deo života, tada hvalospev ima moć i da preobrati i da pobedi.

Kratak pregled pouke za ovu sedmicu: Šta je hvalospev? Kako bi hvalospev Bogu mogao da postane moćno duhovno oružje u teškim okolnostima? Kako hvalospev Bogu može da preobrazi nas i prilike oko nas?