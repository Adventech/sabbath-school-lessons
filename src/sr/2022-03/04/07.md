---
title:  Za dalje proučavanje
date:  22/07/2022
---

U knjigama Elen G. Vajt pročitajte sledeća poglavlja: „Bog nam obećava novo mesno srce“, str. 100 (original), u knjizi Sinovi i kćeri Božje; „U susret ženiku“, str. 405-421 (original), u knjizi Pouke velikog Učitelja; „Vreme velike nevolje“, str. 613-634 (original), u knjizi Velika borba.

„Izgradnja karaktera je najvažniji posao ikada poveren ljudskim bićima; i nikad ranije njegovo marljivo izučavanje nije bilo tako važno kao sada. Nikad nijedna prethodna generacija nije bila pozvana da se suoči sa tako važnim pitanjima; nikad ranije mladići i devojke nisu bili suočeni sa tako velikim opasnostima kao danas.“ – Elen G. Vajt, Vaspitanje, str. 225 (original).

„U paraboli su lude devojke prikazane kao one koje mole za ulje, ali ne uspevaju da ga dobiju na svoj zahtev. Time su na simboličan način opisani oni koji se nisu razvijanjem karaktera pripremili da opstanu u vremenu krize. To je isto kao kad bi otišli kod svojih suseda i rekli: ’Dajte nam svoj karakter ili ćemo biti izgubljeni.’ Mudre devojke nisu mogle da preliju svoje ulje u škiljave svetiljke ludih. Karakter nije prenosiv. Ne može se ni kupiti ni prodati, treba ga steći. Gospod je svakom pojedincu pružio priliku da razvija pravedan karakter u trenucima iskušenja. Ali nije obezbedio način na koji bi jedan čovek mogao drugom da prenese karakter koji je razvio prolazeći kroz teška iskustva i učeći lekcije od velikog Učitelja, da bi bio u stanju da ispolji strpljenje u trenutku iskušenja, i pokaže veru kojom uspeva da pomakne planine nemogućnosti.“ – Ellen G. White, The Youth’s Instructor, Jan. 16, 1896.

**Pitanja za razmišljanje**

`1.	Šta znači „graditi karakter“? Kako to može da se  uradi? U kojoj meri izgradnja karaktera predstavlja vidljivi prioritet u vašem životu i vašoj crkvenoj zajednici?`

`2.	U proučavanju predviđenom za četvrtak bilo je reči o važnoj ulozi zajednice u životu hrišćanina. Koliko uspešno vaša lokalna crkva funkcioniše kao Hristovo telo? Koliko uspešno predstavljate Gospoda kao zajednica? Razgovarajte kao razred o tome šta možete preduzeti da biste se popravili.`

`3.	Razgovarajte kao razred o tome zašto je izgradnja karaktera važna, i pored toga što se spasavamo samo verom u Isusa. Ako su Njegova pravednost i Njegov savršeni karakter ono što nas spasava, zašto je onda potrebno da razvijamo sopstveni karakter?`

`4.	Helen Keler, koja je bila gluva i slepa od ranog detinjstva, napisala je: „Karakter se ne može razviti lako i tiho. Samo kroz iskušenja i patnje može se ojačati duša, razjasniti vizija, podstaći ambicija i ostvariti uspeh.“ – Leadership, vol. 17, no. 4. Da li se slažete s tim? Razgovarajte o odnosu između karaktera, patnje i velike borbe.`