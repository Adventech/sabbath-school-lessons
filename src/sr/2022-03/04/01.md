---
title:  Odraz zlatarevog lica
date:  16/07/2022
---

### Tekstovi za proučavanje u toku sedmice
Matej 5,16; 1. Korinćanima 4,9; Efescima 3,10; Jov 23,1-10; Matej 25,1-12; Danilo 12,1-10; Efescima 4,11-16.

> <p>Tekst za pamćenje</p>
> „Mi pak svi koji otkrivenijem licem gledamo slavu Gospodnju, preobražavamo se u to isto obličje iz slave u slavu, kao od Gospodnjega Duha“ (2. Korinćanima 3,18).

Ejmi Karmajkl je odvela grupu dece kod jednog tradicionalnog zlatara u Indiji. Nasred peći na ćumur nalazio se zakrivljen crep. Na crepu je bila mešavina sastavljena od soli, ploda tamarinda i mrvljene cigle. Zlato je bilo umešano u tu mešavinu. Kad bi vatra progutala smešu, zlato je postajalo čistije. Zlatar bi hvatao zlato kleštima i, ako nije bilo dovoljno čisto, vraćao bi ga u vatru zajedno sa novom mešavinom. Ali svaki put kada bi zlato bilo vraćeno, toplota se povećavala. Deca su ga pitala: „Kako znate kada je zlato dovoljno prečišćeno?“ Odgovorio im je: „Kad mogu da vidim svoj odraz u njemu.“ – Amy Carmichael, Learning of God (Fort Washington, PA: Christian Literature Crusade, 1989), p. 50.

Bog nastoji da nas očisti, da nas oplemeni kao zlato, da nas preobrazi  prema svom liku. To je neverovatan cilj, ali ono što nas još više zapanjuje jeste činjenica da se karakter po ugledu na Hrista u nama razvija samo dok prolazimo kroz životne nedaće.

Kratak pregled pouke za ovu sedmicu: Kakvu ulogu patnja ima u procesu pročišćenja? Kako sve to sagledati u kontekstu velike borbe?