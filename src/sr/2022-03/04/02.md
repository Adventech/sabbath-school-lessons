---
title:  „Po obličju svojemu“
date:  17/07/2022
---

> <p></p>
> „Jer koje naprijed pozna one i odredi da budu jednaki obličju sina njegova, da bi on bio prvorođeni među mnogom braćom“ (Rimljanima 8,29).

Bog nas je u početku stvorio po svom obličju (1. Mojsijeva 1,27), ali je to obličje nagrđeno grehom.

`Na koje načine se ispoljava ta nagrđenost Božjeg lika u čovečanstvu?`

Očigledno je da smo svi iskvareni grehom (Rimljanima 3,10-19). Ipak, Božja želja je da nas vrati onome što je prvobitno trebalo da budemo. O tome govori naš današnji stih. On otkriva Božji plan da ljudi koji svoj život potčine Svetom Duhu postanu „jednaki obličju sina njegova“ (Rimljanima 8,29).

Međutim, u tome postoji još jedna dimenzija. „U čovečanstvu treba da se obnovi Božji lik. Božja čast i Hristova čast povezana je sa savršenstvom karaktera Njegovog naroda.“ – Elen G. Vajt, Čežnja vekova, str. 671 (original).

`Kako razumete šta nam to Elen G. Vajt kaže u navedenom citatu? Videti takođe Jov 1; Matej 5,16; 1. Korinćanima 4,9; Efescima 3,10.`

Mi hrišćani nikad ne smemo smetnuti sa uma da se nalazimo usred kosmičke drame. Velika borba između Hrista i sotone odvija se svuda oko nas. Ta bitka poprima mnoštvo oblika i ispoljava se na različite načine. I mada je mnogo toga skriveno, jasno nam je da, kao Hristovi sledbenici, imamo određenu ulogu u toj drami i možemo doneti čast Hristu svojim životom.

`Zamislite da se nalazite na terenu ogromnog stadiona. Na tribinama s jedne strane sede nebeska bića odana Gospodu, dok se sa druge strane nalaze oni koji su pali zajedno sa Luciferom. Da se vaš život u protekla 24 časa odvijao na tom terenu, koja strana bi više likovala? Šta vam taj odgovor govori o vama samima?`