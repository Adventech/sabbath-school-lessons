---
title:  Isusove poslednje reči
date:  19/07/2022
---

Isus se neposredno pre svoje smrti nalazio u Jerusalimu. Prema Matejevom evanđelju, On je poslednje časove pre Pashe proveo sa svojim učenicima, poučavajući ih i pričajući parabole, uključujući i one o deset devojaka i ovcama i jarcima. Te priče govore o tome kako bi trebalo da živimo dok čekamo da Isus dođe. Zato one nikad nisu bile značajnije nego danas, kada znake Isusovog skorog dolaska vidimo svuda oko nas.

Što se tiče parabole o deset devojaka (Matej 25,1-12), mnogi komentatori ističu da je ulje simbol Svetog Duha. Elen G. Vajt se slaže s tim, ali takođe kaže da je ulje simbol karaktera i da je to nešto što niko ne može steći umesto nas.

**Pročitajte tu parabolu. Na koji način se smisao priče menja, u zavisnosti od toga da li ulje vidite kao simbol Svetog Duha ili posvećenog karaktera? Koje su implikacije te priče po vas, u zavisnosti od toga da li ulje predstavlja Svetog Duha ili karakter po ugledu na Hrista?**

`Sveti Duh:`

`Karakter:`

`Pročitajte parabolu o ovcama i jarcima u tekstu Matej 25,31-46. Koji kriterijumi se tu koriste za razdvajanje ovaca i jaraca?`

Zapazite da car razdvaja ovce i jarce na osnovu njihovih dela, njihovog karaktera. Mada Isus tu ne zagovara spasenje delima, ipak možemo videti koliko je razvoj karaktera važan u planu spasenja, i kako će se spasenje verom u Hrista odraziti na život i karakter onih koji su Mu zaista odani.

`Kaže se da je „karakter ono što krasi osobu kad je u mraku“. Kakva ste vi osoba kad vas niko ne gleda? Šta vam odgovor na to pitanje govori o promenama koje treba da izvršite?`