---
title:  Za dalje proučavanje
date:  19/08/2022
---

U knjizi Istorija proroka i careva od Elen G. Vajt, pročitajte poglavlje pod naslovom „U dane carice Jestire“, str. 598–606 (original).

„Nije li Bog rekao da će dati Duha Svetoga onima koji Ga traže? I nije li taj Duh pravi, istinski, stvarni vodič? Međutim, neki ljudi kao da se plaše da drže Boga za reč, kao da bi to bila drskost s njihove strane. Oni se mole Gospodu da ih pouči, a ipak se plaše da veruju datoj Božjoj reči, i da prihvate činjenicu da smo poučeni od Njega. Dok svom nebeskom Ocu pristupamo ponizno, poučljivog duha, spremni i željni da budemo poučeni, zašto bismo sumnjali da će Bog ispuniti svoje obećanje? Ne smemo ni trenutka da sumnjamo u Njega i da Ga na taj način sramotimo. Kad nastojite da upoznate Božju volju, vaš udeo u radu sa Bogom je da verujete da ćete biti vođeni, usmeravani i blagosloveni u vršenju Njegove volje. Možda ćemo, zbog nedostatka poverenja u sebe, pomisliti da smo pogrešno protumačili Njegova učenja, ali čak i to možemo učiniti predmetom molitve, i verovati Mu, i dalje Mu verovati do kraja, da će nas Njegov Sveti Duh navesti da ispravno tumačimo Njegove planove i delovanje Njegovog proviđenja.“ – Ellen G. White, Manuscript Releases, vol. 6, p. 225.

„U sukobu sa sumnjom i protivnim uticajima vera postaje sve jača. Iskustva stečena u takvim iskušenjima dragocenija su i od najskupljih dragulja.“ – Ellen G. White, Testimonies for the Church, vol. 3, p. 555.

**Pitanja za razmišljanje**

`1.	Razgovarajte kao razred o svemu onome u šta verujemo, a što ne vidimo – ono što znamo da postoji, ali je van našeg vidokruga. Kako nam to može pomoći da razumemo šta znači gledati „Onoga koji se ne vidi“?`

`2.	Razgovarajte o poslednjem pitanju u proučavanju predviđenom za sredu. Koliko se često nalazimo u toj situaciji? Kako da se uverimo da je Gospodnji put najbolji, čak i ako to nije uvek ono što bismo želeli?`

`3.	Ako „u sukobu sa sumnjom i protivnim uticajima vera postaje sve jača“, i ako to vodi do nečega izuzetno vrednog, „dragocenijeg i od najskupljih dragulja“, kako bi te tvrdnje trebalo da oblikuju način na koji gledamo na takve sukobe?`

`4.	Većina nas je imala priliku da vidi ljude, čak i hrišćane, u situacijama čiji ishod je, bar iz naše perspektive, bio strašan. Najgore što smo mogli da zamislimo desilo se, uprkos molitvama i naporima u najboljem pravcu. Kako to da razumemo u svetlu onoga što smo upravo proučavali?`