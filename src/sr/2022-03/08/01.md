---
title:  Gledanje Nevidljivoga
date:  13/08/2022
---

### Tekstovi za proučavanje u toku sedmice
Rimljanima 8,28-39; Jovan 14,1-14; Efescima 1,18-23; Isaija 40,27-31.

> <p>Tekst za pamćenje</p>
> „Vjerom ostavi Misir, ne pobojavši se ljutine careve; jer se držaše onoga koji se ne vidi, kao da ga viđaše“ (Jevrejima 11,27).

Definicija vere u Jevrejima poslanici uvek predstavlja izazov. „Vjera je pak tvrdo čekanje onoga čemu se nadamo, i dokazivanje onoga što ne vidimo“ (Jevrejima 11,1). Kako možemo biti sigurni u nešto što ne vidimo? Ipak, to je upravo ono što ilustruje Mojsije u našem tekstu za pamćenje: „Jer se držaše onoga koji se ne vidi, kao da ga viđaše“. On je istrajao zato što je gledao „Onoga koji se ne vidi“ (Jevrejima 11,27).

Još veći izazov je kada shvatimo da smo pozvani da „Onoga koji se ne vidi“ gledamo ne samo u dobrim vremenima, već naročito onda kada nam sve ide naopako. Za to nam je potrebna vera, hristolika vera koja mora biti oblikovana istinom o Bogu i Božjem carstvu. Istina o dobroti našeg Oca, o sili koja se nalazi u Isusovom imenu, o sili vaskrsenja i Božjem saosećanju suštinski su bitne istine, koje će nam omogućiti da budemo jaki kada se nađemo u nevolji i dođemo u iskušenje da u sve sumnjamo.

Kratak pregled pouke za ovu sedmicu: Koje istine o Bogu nam mogu pomoći da istrajemo čak i u najgorim situacijama?