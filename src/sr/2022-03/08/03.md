---
title:  U Isusovo ime
date:  15/08/2022
---

> <p></p>
> „Ako što zaištete u ime moje, ja ću učiniti“ (Jovan 14,14).

Isus neće još dugo biti sa učenicima. On, koji im je bio podrška i ohrabrenje, spremao se da ode na nebo, i učenici su se osećali pomalo zbunjeno i nemoćno. Ipak, mada više neće moći fizički da Ga vide, Isus im je dao izvanredno obećanje.

Pročitajte tekst Jovan 14,1-14. Prema stihovima 13 i 14, Isus obećava da će za nas učiniti „sve“ što zatražimo u Njegovo ime. Zato mi na kraju svojih molitava skoro uvek dodajemo: „U Isusovo ime, amin.“

`Dok to izgovaramo, šta obično mislimo da to znači? Šta Isus misli kada nas podstiče da se tako molimo? Koji nam nagoveštaji u tim stihovima pomažu da razumemo šta On hoće da kaže?`

Kada upućujemo zahtev „u Isusovo ime“, možemo biti sigurni da cela nebeska mašinerija radi u našu korist. Možda ne vidimo anđele na delu svuda oko nas. Ali oni su tu – poslani sa nebeskog prestola da, u Isusovo ime, ispune naše zahteve.

Ponekad, kad se pomolimo u Isusovo ime, otvaramo oči i očekujemo da sve oko nas bude drugačije – ali sve izgleda isto. Međutim, iako se Božja sila ponekad ispoljava na dramatičan način, kao kad je Isus smirio oluju, ona takođe može da deluje u tišini, neprimetno, kao kada je krepila Isusa u Getsimaniji. Možda se neće odmah desiti nešto dramatično, ali to ne znači da Bog ne deluje u našu korist.

`Pročitajte ponovo tekst Jovan 14,1-14. Dok budete čitali, zamislite da se Isus obraća direktno vama, licem u lice. Kakvu nadu i ohrabrenje možete izvući iz tih obećanja? U isto vreme, zapitajte se: „Koje pojedinosti u mom životu mogu stajati na putu ispunjenja tih obećanja u moju korist? Kakvim promenama moram da težim u svom srcu?“`