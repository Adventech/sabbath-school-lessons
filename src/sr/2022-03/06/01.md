---
title:  Uprezanje svih snaga
date:  30/07/2022
---

### Tekstovi za proučavanje u toku sedmice
Jovan 16,5-15; Kološanima 1,28.29; 1. Petrova 1,13; Matej 5,29; 1. Mojsijeva 32.

> <p>Tekst za pamćenje</p>
> „Zašto se i trudim i borim po njegovoj moći koja u meni silno čini“ (Kološanima 1,29).

Muškarac i žena su sedeli jedno pored drugog u televizijskoj emisiji. Oboje su preživeli ubistvo deteta. Ženin sin je ubijen 20 godina ranije, ali njen bes i gorčina ostali su isti kao prvog dana. Muškarac  je bio potpuno drugačiji. Njegovu ćerku su nekoliko godina ranije ubili teroristi, međutim, on je govorio o praštanju ubicama i o tome kako je Bog preobrazio njegovu povređenost. Koliko god je njegov bol bio strašan, taj čovek je primer kako Bog može da nam donese isceljenje u najmračnijim trenucima života.

Kako dvoje ljudi mogu da reaguju toliko različito? Kako u životu hrišćanina dolazi do duhovne promene, koja toj osobi omogućava da kroz životne nevolje sazri umesto da bude potpuno skrhana njima?

Kratak pregled pouke za ovu sedmicu: Koja je uloga naše rešenosti i snage volje u borbi sa grehom i samim sobom? Kako možemo izbeći grešku da svojim osećanjima dopustimo da upravljaju odlukama koje donosimo? Zašto moramo istrajati i ne odustati kad se nađemo u nevolji i teškom iskušenju?