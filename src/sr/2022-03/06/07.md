---
title:  Za dalje proučavanje
date:  05/08/2022
---

Pročitajte sledeće tekstove iz pera Elen G. Vajt: poglavlje „Noć borbe“, str. 195-203 (original) iz knjige Stvaranje, patrijarsi i proroci i „Posvećenje“, str. 43-48 (original) iz knjige Put Hristu.

„Ta volja, koja je tako bitan činilac ljudskog karaktera, prilikom Pada je potpala pod vlast sotone. I on od tada neprestano deluje na čoveka da traži i čini ono što mu pruža zadovoljstvo, ali ga dovodi do potpune bede i propasti.“ – Ellen G. White, Testimonies for the Church, vol. 5, p. 515.

„Da bi mogao da primi božansku pomoć, čovek mora da postane svestan svojih slabosti i svog nesavršenstva. On mora da upregne svoj um da bi ta velika promena bila izvršena u njemu. On mora da bude podstaknut na ozbiljnu i istrajnu molitvu i napor. Čovek mora da odbaci svoje loše navike i običaje. Pobeda se može postići samo odlučnim naporima da se poprave ti nedostaci i prihvate ispravna načela. Mnogi se nikada ne uzdignu do položaja koji su mogli zauzeti, jer čekaju da Bog učini za njih ono što mogu sami za sebe da učine snagom koju im je On dao. Svi koji žele da se tako pripreme da budu korisni, moraju se obučavati uz primenu najoštrije duhovne i moralne discipline, a Bog će im pomagati, sjedinjujući svoju božansku snagu s njihovim ljudskim naporima. “ – Elen G. Vajt, Stvaranje, patrijarsi i proroci, str. 248 (original).

**Pitanja za razmišljanje**

`1.	Šta mislite, u kojoj meri smo zaista svesni da je naša volja „prilikom Pada... potpala pod vlast sotone“? Kako možemo, usmeravajući pažnju na Isusov karakter, potpunije sagledati svoje palo stanje i prave razmere Božje blagodati prema nama?`

`2.	Pročitajte izveštaj o Isusu u Getsimaniji (Matej 26,36-42). Kakva su bila Isusova osećanja i želje, nasuprot onome što je Bogu bilo po volji? Šta možemo naučiti na osnovu tog primera?`

`3.	Razgovarajte kao razred o različitim aspektima kulture u kojoj živimo, a koji mogu da slome našu odbranu i učine nas ranjivijim za sotonine napade. Šta možemo preduzeti da bismo pomogli drugim članovima crkve da postanu svesni tih opasnosti, i da bismo poduprli one koji osećaju da im je pomoć potrebna?`

`4.	Da li poznajete nekoga iz vaše crkve ko dosta dugo nije bio na bogosluženju, i ko se možda sprema da odustane od vere ili je već odustao? Šta vi kao grupa možete učiniti da tu osobu ohrabrite, i pomognete joj da se ne odvrati od Isusa? Koje praktične korake možete preduzeti da biste joj bili od pomoći?`