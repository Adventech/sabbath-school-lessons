---
title:  'Neočekivano skretanje br. 1: Dolina'
date:  28/06/2022
---

> <p></p>
> „Da pođem i dolinom sjena smrtnoga, neću se bojati zla; jer si ti sa mnom; štap tvoj i palica tvoja tješi me“ (Psalmi 23,4).

Bilo bi lepo kada bi sve staze pravednosti vijugale samo duž travnatih obala bistrih potočića. Ali David nam to tako ne prikazuje. Te staze vode i kroz dolinu senke smrti – što nije mesto koje bismo poželeli da posetimo! U određeno doba godine, kanali i jaruge u Izraelu bivaju naglo poplavljeni, što se dešava neočekivano i može biti pogubno. Ta mesta su takođe neobično uska, sa strmim padinama koje zaklanjaju svetlost. Zato je „senka smrti“ prikladan izraz za „veoma duboku senku“ ili „duboku tamu“.

`Setite se trenutaka kada ste bili u sopstvenoj „dolini sena smrtnoga“. Kako je to izgledalo? Da li ste osećali strah, mada ste znali da je Pastir tu? Koji su vam biblijski stihovi bili najdragoceniji u to vreme i zašto?`

`Šta mislite, kako su ovce završile u toj dolini? Mislite li da su tamo otišle same, ili ih je Pastir lično poveo tim putem? Obrazložite svoj odgovor.`

Elizabet Eliot piše: „Jagnje koje se zateklo u dolini senke smrti moglo bi zaključiti da je pogrešno vođeno. Ali bilo mu je potrebno da prođe kroz tu tamu da bi naučilo da se ne plaši. Jer, pastir je još uvek s njim.“ – Elisabeth Elliot, Quest for Love (Grand Rapids, MI: Revell Books, 1996), p. 218.

`Da li ste ikad pomislili da ste „greškom odvedeni“ u dolinu? Kako ste odgovorili Bogu u tom trenutku? Zašto mislite da je Pastir rizikovao da bude pogrešno shvaćen dopuštajući da uđemo u mračnu dolinu?`