---
title:  Pastirova peć nevolje
date:  25/06/2022
---

### Tekstovi za proučavanje u toku sedmice
Psalmi 23, Rimljanima 12,18-21.

> <p>Tekst za pamćenje</p>
> „Dušu moju oporavlja, vodi me stazama pravednim imena radi svojega“ (Psalmi 23,3).

Sofi se naslonila na vrata svoje spavaće sobe i skliznula na pod. Suze su joj brzo navirale, a onda je zajecala. „Kako je mogao? Kako je mogao!“ Upravo je primila vest koja joj je slomila srce. Neko koga je smatrala prijateljem, koga je poštovala i kome je verovala, širio je grozne tračeve o njoj kako bi uništio njenu reputaciju i njen posao. Pošto je zgrabila svoju Bibliju sa kreveta, iznenada je zatekla sebe kako zuri u neke veoma poznate reči: „Dušu moju oporavlja, vodi me stazama pravednim imena radi svojega. Da pođem i dolinom sjena smrtnoga, neću se bojati zla; jer si ti sa mnom; štap tvoj i palica tvoja tješi me“ (Psalmi 23,3.4).

„Nemoguće!“ – promrmljala je sama za sebe. Ali, zaključak se nije mogao izbeći. Pastir u psalmu vodi svoje ovce stazama pravednim, ali po svemu sudeći, upravo ti putevi vijugaju ka dolini senke smrti. Da li je zaista moguće da je čak i tu bolnu izdaju od strane prijatelja, tu mračnu dolinu, Bog mogao da iskoristi kako bi je poučio pravednosti?

Kratak pregled pouke za ovu sedmicu: Kada ste više duhovno napredovali – u lepim ili teškim trenucima?