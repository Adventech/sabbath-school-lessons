---
title:  Za dalje proučavanje
date:  01/07/2022
---

U knjizi Testimonies for the Church, vol. 4 (Svedočanstva za zajednicu IV) od Elen G. Vajt pročitajte poglavlje  „Misionari u domu“ str. 143 (original), a u knjizi Čežnja vekova poglavlje pod naslovom „Božanski Pastir“, str. 476-484 (original).

„Oni koji budu izvojevali konačnu pobedu imaće u svom duhovnom životu časove strašne zbunjenosti i velikih iskušenja; ali oni ne smeju da odbace svoje pouzdanje u Boga, jer je to deo njihovog vaspitanja u Hristovoj školi; to je neophodno potrebno da bi se očistili od svake troske. Sluga Božji treba hrabro da se odupre svakom napadu neprijatelja, njegovim drskim ruganjima, i da savlada sve prepreke koje sotona stavlja na njegov put...

Ako upravljate svoj pogled gore, umesto da gledate na vaše zemaljske teškoće, vi nećete podleći. Videćete kako vam Isus pruža ruku pomoći. Dosta će biti da mu sa detinjim poverenjem i vi pružite svoju i On će vas voditi. Poveravajući se Njemu, bićete osnaženi nadom...

U Hristu ćete naći pomoć da izgradite jak, uravnotežen, divan karakter. Sotona ne može da spreči uticaj videla koje takav karakter zrači... Bog nam je dao svoj najbolji dar, svog jedinorodnog Sina, da bi nas podigao, oplemenio i osposobio za svoje carstvo obukavši nas u savršenstvo svog karaktera.“ – Elen G. Vajt, Poruka mladima, str. 63, 64 (original).

**Pitanja za razmišljanje**

`1.	U kojoj meri ste svesni da časovi „strašne zbunjenosti i velikih iskušenja“ koje doživljavate u životu mogu zapravo biti deo vašeg „disciplinovanja u Hristovoj školi“?`

`2.	Na koji način bi naša pomoć, uteha i ohrabrenje drugima koji se nalaze u dolini mogli biti deo onoga što Pastir čini kako bi ljude proveo kroz njihove krize? Šta vi kao crkva možete preduzeti da bi Gospod mogao bolje da vas upotrebi kako bi pomogao onima kojima je to potrebno?`

`3.	Neka svako u vašem razredu kaže nešto o tome kako ga je dobrota i milost „progonila“. Šta možete naučiti iz iskustava drugih ljudi?`

`4.	Razmislite o poslednjim časovima Hristovog života, kada se On nalazio u nevolji i teškom iskušenju. Prema onome što možete da zaključite, bilo na osnovu Biblije ili dela Elen G. Vajt (Čežnja vekova je odličan izvor), kako je Isus, u svojoj ljudskoj prirodi, mogao sve to da izdrži? Šta možemo izvući za sebe iz Njegovog primera, a što će nam značiti kad se i sami nađemo u nevolji?`