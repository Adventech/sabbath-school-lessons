---
title:  Vodič na putovanju – Pastir
date:  26/06/2022
---

> <p></p>
> „Gospod je pastir moj, ništa mi neće nedostajati“ (Psalmi 23,1).	Neku decu su zamolili da nacrtaju Boga. Svako od njih je, bez izuzetka, negde na slici nacrtalo srce. Na pitanje zašto, jednoglasno su izjavili da je Bog ljubav. To je jednostavno tako.

Lako je imati dobro mišljenje o Bogu i Njegovim namerama kad nam sve ide dobro. Ali kako starimo, i život nam postaje sve teži i komplikovaniji, naš pogled na Boga počinje da se menja. Bog se, naravno, ne menja (Jevrejima 13,8; Jakov 1,17), ali se mi menjamo.

S obzirom na stočarski način života ljudi u starozavetno doba, 23. Psalam  koristi sliku pastira da opiše kako se Bog stara o nama. Simbol pastira se koristi za Boga – i u Starom i u Novom zavetu. To je divna slika, i ona se ne menja. Pre nego što pobliže pogledamo 23. Psalam, ispitajmo kako su različiti biblijski pisci razumeli posao i karakter pastira.

**Šta možemo saznati o Pastiru na osnovu svakog od sledećih stihova?**

`Isaija 40,11`

`Jeremija 23,3.4`

`Jezekilj 34,12`

`Jovan 10,14-16`

`1. Petrova 2,25`

**Vratimo se sada na 23. Psalam. Šta Pastir čini starajući se za svoje ovce?**

`Psalmi 23,2`

`Psalmi 23,3`

`Psalmi 23,4`

`Psalmi 23,5`

`Psalmi 23,6`

`Koliko vam znači to što ste svesni da postoji neko takav ko se brine o vama? Kako biste, pomoću te slike,  mogli da ohrabrite nekoga čija je slika o Bogu pomračena usled njegovih ili njenih ličnih borbi, kakve god one bile?`