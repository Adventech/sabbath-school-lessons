---
title:  Za dalje proučavanje
date:  12/08/2022
---

Pročitajte sledeće tekstove Elen G. Vajt: „Škola u večnosti“, str. 301-309 (original) iz knjige Vaspitanje i „Pomoć u svakodnevnom životu“, str. 470-471 (original) iz knjige U potrazi za boljim životom.

„U svačijem iskustvu javljaju se trenuci dubokog razočaranja i krajnjeg obeshrabrenja – dani kada nas obuzima tuga, kada nam postaje teško da verujemo da je Bog i dalje onaj isti ljubazni Dobročinitelj svojoj zemaljskoj deci; dani kada nevolje muče dušu, sve dok nam smrt ne postane milija od života. Upravo tada mnogi gube oslonac u Bogu i pretvaraju se u robove sumnje, okovane neverovanjem. Kada bismo u takvim vremenima mogli duhovnim očima da sagledamo smisao Božjeg proviđenja, videli bismo anđele koji se trude da nas spasu od nas samih, nastojeći da naše stope postave na temelje postojanije od večnih bregova, i nova vera, novi život, prostrujali bi našim bićem.“ – Elen G. Vajt, Istorija proroka i careva, str. 162 (original).

**Pitanja za razmišljanje**

`1.	Elen G. Vajt kaže da „svi“ doživljavamo trenutke „dubokog razo­čaranja i krajnjeg obeshrabrenja“. Koliko dobro primećujemo kad ljudi oko nas prolaze kroz takve periode? Kako možemo naučiti da pružamo nadu jedni drugima kada doživljavamo takva gorka razočaranja?`

`2.	Pročitajte u razredu svoje odgovore na poslednje pitanje iz proučavanja predviđenog za utorak. Kakvu je promenu u vaš život unela svest o stvarnosti Božje blizine?`

`3.	Pročitajte naglas u razredu delove teksta Jov 38-41. Kakva slika Boga je tu prikazana? Šta iz toga saznajete što vam pruža nadu i ohrabrenje? Kako se Subota uklapa u tu sliku? Kako nam ona pomaže da Božju prirodu i karakter imamo uvek pred očima?`

`4.	Nada koja preobražava potiče sa neba. To znači da se možemo moliti jedni za druge da nada ispuni naš život. Provedite neko vreme u molitvi za one koji su u poslednje vreme u svom nadanju posustali – da se njihova nada obnovi. Šta još, osim toga, možete da učinite za one koji gube bitku u svojoj potrazi za nadom?`

`5.	Zamolite nekoga ko je spreman da govori o tome, da vam opiše trenutke u kojima su ga očaj i iskušenja doveli do toga da izgubi veru i nadu. Šta je dovelo do preokreta u životu te osobe? Šta možemo da podelimo jedni sa drugima, a što bi nam moglo pomoći u trenucima sumnje i očaja?`