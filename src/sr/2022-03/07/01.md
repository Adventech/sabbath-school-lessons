---
title:  Neuništiva nada
date:  06/08/2022
---

### Tekstovi za proučavanje u toku sedmice
Avakum 1,1-4; Jov 38-41; Isaija 41,8-14; Jeremija 29,1-10; Jevrejima 12,1-13.

> <p>Tekst za pamćenje</p>
> „A nadanje neće se osramotiti, jer se ljubav Božja izli u srca naša Duhom svetijem koji je dat nama“ (Rimljanima 5,5).

Kako je lako govoriti i pevati o nadi dok se nalazimo u crkvi, okruženi nasmejanim ljudima! Ali kada se nađemo usred nevolja i teških iskušenja, ne izgleda nam baš da je nada uvek tako lako dostupna. Kada se obruč oko nas steže, počinjemo da dovodimo u pitanje sve, a posebno Božju mudrost.

U jednoj od svojih knjiga, K. S.  Luis piše o jednom izmišljenom lavu. Želeći da upozna tog lava, neko je postavio pitanje da li je u njegovom prisustvu bezbedno. Dobio je odgovor da nije bezbedno, ali da je „on dobar“.

Mada ne možemo uvek da razumemo Boga, i mada nam Njegovi postupci deluju nepredvidivo, to ne znači da je On protiv nas. To jednostavno znači da još uvek nemamo celovitu sliku. Međutim, nameće nam se ideja da Bog mora da bude razumljiv i predvidljiv da bismo mogli imati mir, poverenje i nadu. Uz Njega, po našem mišljenju, treba da budemo „bezbedni“. Ali, ako polazimo od takvih pretpostavki, pripremamo se samo za razočaranje.

Kratak pregled pouke za ovu sedmicu: Kako nam bolje razu­mevanje Božjeg karaktera pomaže da sačuvamo nadu čak i u teškoj nevolji?