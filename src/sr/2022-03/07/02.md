---
title:  Šira slika
date:  07/08/2022
---

Kada smo povređeni, često pomišljamo da je to što nam se upravo dešava jedino što je zaista bitno. Međutim, ipak postoji malo šira slika od one koja se tiče samo našeg „ja“ (videti Otkrivenje 12,7; Rimljanima 8,22).

`Pročitajte tekst  Avakum 1,1-4. Sa čim se Avakum suočavao?`

Možda biste očekivati da će Bog reći nešto poput ovoga: „To je zaista strašno, Avakume! Dopusti mi da dođem i odmah ti pomognem.“ Međutim, Božji odgovor je potpuno suprotan tome. On najavljuje da će biti još gore. Čitajte o tome u tekstu Avakum 1,5-11.

Izrael je bio odveden u asirsko ropstvo, a sada je Bog obećao da će doći nešto još gore: Vavilonjani će odvesti i narod Jude. Avakum ponovo vapi u sledećim stihovima (Avakum 1,12-17), a zatim čeka da vidi šta će Bog reći.

`U kom smislu Božja najava obećanog uništenja Vavilona u tekstu Avakum 2,2.3 donosi nadu?`

Avakum 2 je Božje obećanje o uništenju Vavilonjana. Jevrejima 10,37 citira tekst Avakum 2,3 uz nagoveštaj da bi to obećanje u budućnosti moglo da se primeni na Mesiju. Prema tome, sa istom izvesnošću s kojom se ispunilo obećanje o uništenju Vavilona, možemo očekivati i uništenje „Vavilona Velikog“ (Otkrivenje 18,2).

Avakum se našao u stisci između velikog zla koje ga je okruživalo i Božjeg obećanja da će doći nešto još gore. A to je upravo položaj u kom se i mi nalazimo unutar istorije spasenja. Veliko zlo je oko nas, a Biblija predviđa da će nešto mnogo gore tek doći. Ključ Avakumovog opstanka bio je u tome što mu se pružila mogućnost da sagleda celu sliku. Zato je on, u 3. poglavlju, u stanju da izgovori neverovatnu molitvu hvale zbog onoga što će Bog učiniti u budućnosti.

`Pročitajte tekst Avakum 3,16-19. Šta Avakum navodi kao razlog za nadu? Kakvu nadu ima Božji narod dok čeka da se odigraju poslednje proročke scene? Kako možemo usvojiti tu nadu?`