---
title:  Hristos u peći nevolje
date:  17/09/2022
---

### Tekstovi za proučavanje u toku sedmice
Luka 2,7.22-24; Matej 2,1-18; Jovan 8,58.59; Luka 22,41-44; Matej 27,51.52; Rimljanima 6,23; Titu 1,2.

> <p>Tekst za pamćenje</p>
> „A oko devetoga sahata povika Isus iza glasa govoreći: Ili! Ili! Lama savahtani? To jest: Bože moj! Bože moj! Zašto si me ostavio?“ (Matej 27,46).

Kad god se osvrnemo na problem patnje, postavlja se pitanje: Kako su greh i patnja uopšte nastali? Zahvaljujući božanskom otkrivenju imamo dobar odgovor: Nastali su zato što su slobodna bića zloupotrebila slobodu koju im je Bog dao. To nas dovodi do sledećeg pitanja: da li je Bog unapred znao da će ta bića pasti? Da, ali je očigledno mislio da je to, kao što je K. S. Luis pisao, „vredno rizika“.

Vredno rizika? Za koga? Za nas, dok Bog udobno sedi na nebu na svom prestolu? Ne baš. Sloboda svih Njegovih inteligentnih stvorenja bila je toliko sveta Bogu da je On, umesto da nam uskrati slobodu, radije izabrao da sam ponese teret patnje izazvane našom zloupotrebom te slobode. Tu patnju vidimo u životu i smrti Isusa Hrista, koji je stradanjem u ljudskom telu uspostavio vezu između neba i zemlje koja će trajati kroz svu večnost.

Kratak pregled pouke za ovu sedmicu: Šta je Hristos pretrpeo radi nas? Šta možemo naučiti na osnovu Njegovog stradanja?