---
title:  Za dalje proučavanje
date:  15/07/2022
---

Pročitajte sledeće tekstove iz dela Elen G. Vajt: poglavlja „Izlazak iz Egipta“, str. 281-290 (original) i „Od Crvenog mora do Sinaja“, str. 291-302 (original) iz knjige Stvaranje, patrijarsi i proroci, a iz Čežnje vekova poglavlje pod naslovom „Kušanje“, str. 114-123 (original).

„Gospod je od davnina vodio svoj narod u Rafidin, a možda će odlučiti i nas da odvede tamo, da bi okušao našu lojalnost. On nas ne odvodi uvek na prijatna mesta. Kad bi to činio, mi bismo u svojoj  samodovoljnosti  zaboravili da je On naš pomoćnik. Bog čezne da nam se otkrije i pokaže izobilje koje nam je stavio na raspolaganje. Zato i dopušta da nevolje i razočaranja dođu na nas, da bismo uvideli svoju bespomoćnost i naučili da Ga prizivamo u pomoć. On može učiniti da sveži potoci poteku iz tvrdog kamena. Nećemo saznati sve dok se ne budemo našli licem k licu sa Bogom – dok ne budemo sve jasno videli kao što smo i sami viđeni, dok ne budemo sve spoznali kao što smo i sami poznati – koliko je breme On poneo za nas i koliko bi još bremena rado poneo, samo da smo ih sa detinjom verom izneli pred Njega.“ – Ellen G. White, „Rephidim“, Advent Review and Sabbath Herald, April 7, 1903.

**Pitanja za razmišljanje**

`1.	O iskušenju često govorimo kao o nečemu što se tiče pojedinca, što naravno i jeste tako. Međutim, da li u isto vreme postoje i neka zajednička, kolektivna iskušenja, nešto čega bismo mi kao verska denominacija ili lokalna crkvena porodica morali da se čuvamo? Ako postoje, šta bi to bilo?`

`2.	Neka oni koji su voljni pričaju o bilo kom od „neprijatnih mesta“ na koja su bili dovedeni. Zašto su ona bila neprijatna? Ako bi danas morali ponovo da prođu kroz ta iskustva, da li bi na njih gledali drugačije?`

`3.	Jasno nam je koji princip stoji iza Božjeg dopuštanja da budemo pročišćeni i oplemenjeni kušanjima. Međutim, kako da razumemo situaciju u kojoj se čini da nevolje nemaju nikakvu vrednost – na primer, kad neko na licu mesta pogine u automobilskoj nesreći? Potrudite se da, kao razred, razmotrite sve moguće odgovore.`

`4.	Odvojte vreme da se zajedno, kao razred, molite jedni za druge, da bi svako od vas bio osnažen da pretrpi iskušenja i ostane veran.`

`5.	Da li neko u vašem razredu poznaje nekoga ko je, suočen sa iskušenjima, zalutao? Ako poznaje, šta biste kao razred mogli da preduzmete i na opipljiv način pomognete toj osobi da se vrati na pravi put?`