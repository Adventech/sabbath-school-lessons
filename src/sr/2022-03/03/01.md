---
title:  Kavez za ptice
date:  09/07/2022
---

### Tekstovi za proučavanje u toku sedmice
2. Mojsijeva 14, 2. Mojsijeva 15,22-27; 2. Mojsijeva 17,1-7; Priče 3; Luka 4,1-13; 1. Petrova 1,6-9.

> <p>Tekst za pamćenje</p>
> „Kojemu radujte se, premda ste sad malo (gdje je potrebno) žalosni u različnijem napastima“ (1. Petrova 1,6).

„Na punoj dnevnoj svetlosti, dok sluša sazvučje drugih glasova, ptica u kavezu neće pevati pesmu kojoj njen gospodar želi da je nauči. Naučiće ton ovoga i cvrkut onoga, ali nikad celu i zasebnu melodiju. Ali gospodar onda pokriva kavez i postavlja ga tamo gde će ptica slušati samo jednu pesmu koju će on pevati. U mraku ona uvek iznova pokušava da otpeva tu pesmu, sve dok je ne nauči, i dok se savršena melodija slobodno ne zaori. Pticu posle toga iznose, ali ona sada i na svetlosti ume da otpeva tu pesmu. Tako Bog postupa sa svojom decom. On ima melodiju kojoj želi da nas nauči, i kad je u senci nevolja naučimo, posle toga uvek možemo da je pevamo.“ – Elen G. Vajt, U potrazi za boljim životom, str. 472 (original).

Zapazite da je onaj koji ostavlja pticu u mraku zapravo sam gospodar.

Lako je razumeti da sotona izaziva bol, ali kako poverovati da bi Bog lično i aktivno učestvovao u nečemu što nas uvodi u nevolju, koja nas ostavlja zbunjenim i povređenim?

Kratak pregled pouke za ovu sedmicu: Kojih primera iz Biblije možete da se setite kada je sam Bog vodio ljude u iskustva za koja je znao da će im doneti patnju? Šta mislite koje je to nove pesme želeo da oni pevaju?