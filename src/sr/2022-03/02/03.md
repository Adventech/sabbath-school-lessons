---
title:  NevoLJe koje izaziva sotona
date:  04/07/2022
---

> <p></p>
> „Budite trijezni i pazite, jer suparnik vaš, đavo, kao lav ričući hodi i traži koga da proždere“ (1. Petrova 5,8).

Pročitajte navedeni stih. Koja poruka se tu nalazi za nas? Zapitajte se: „Koliko ozbiljno shvatam ove reči?“ Šta činite u svom životu što pokazuje da li ih zaista ozbiljno shvatate?

Da li ste ikada posmatrali gladnog lava? To je stravičan prizor, zato što znate da on može da zgrabi i pojede skoro sve što poželi. Petar kaže da se sotona šunja unaokolo na isti način. Kad pogledamo oko sebe, vidimo posledice te njegove žudnje za ubijanjem. Smrt, patnja, izvrtanje istine, kvarenje morala i vrednosti vidljivi su svuda. Ne možemo da ne zapazimo delovanje sotone.

`Pročitajte tekst 1. Petrova 5,8-11. Kako bi hrišćani trebalo da reaguju na sotonino vrebanje?`

`Šta je Bog obećao da će učiniti za one koji stradaju? 1. Petrova 5,10.`

Petar zapisuje te reči u kontekstu odgovora na napade koje sotona vrši na hrišćansku veru. Ali kao što smo pomenuli, sotona radi na mnogo različitih načina. I mada moramo biti svesni stvarnosti i snage našeg neprijatelja, ne smemo se nikad obeshrabriti. Moramo uvek imati na umu da ga je Isus pobedio, da je sotona poraženi neprijatelj, i da sve dok smo povezani sa Isusom, sve dok se držimo Njega u veri, ni mi nikad ne možemo biti poraženi. Zahvaljujući krstu, Hristova pobeda je naša pobeda.

`Razmislite o još nekim načinima na koje nam sotona zadaje bol. Kako nam čitanje teksta 1. Petrova 5,8-11 pomaže da se nosimo s mukama kroz koje prolazimo budući da živimo u grešnom svetu u kom sotona izaziva pustoš i haos?`