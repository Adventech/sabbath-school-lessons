---
title:  Nevolje koje dolaze
date:  02/07/2022
---

### Tekstovi za proučavanje u toku sedmice
1. Petrova 4,12-19; 1. Petrova 5,8-11; Rimljanima 1,21-32; Jeremija 9,7-16, 2. Korinćanima 12,7-10.

> <p>Tekst za pamćenje</p>
> „Ljubazni! Ne čudite se vrućini koja vam se događa za kušanje vaše, kao da vam se što novo događa; nego se radujte što stradate s Hristom, da biste, i kad se javi slava njegova, imali radost i veselje“ (1. Petrova 4,12.13).

U hemijskim laboratorijama često se različite materije stavljaju u male posude i zagrevaju do ekstremnih temperatura. Kako posuda postaje toplija, materijali se ili tope, pucaju, prskaju ili gore, u zavisnosti od svog sastava. Ta posuda se zove retorta (engl: crucible – reč koja se javlja u naslovu pouke za ovo tromesečje).

Retorta se u rečniku definiše kao (1) posuda za topljenje supstance koja zahteva visok stepen toplote, (2) nevolja ili teško iskušenje, (3) mesto ili situacija u kojoj koncentrisane sile međusobno deluju kako bi izazvale promenu ili razvoj, ili na to uticale.

Te definicije nam takođe daju koristan uvid u ono što se dešava u našem duhovnom životu. Ove sedmice ćemo istaći neke razloge iz kojih bismo se mogli iznenada naći pod pritiskom i doživeti iskušenja, i to u položaju u kom nas okolnosti pozivaju da se menjamo, razvijamo i usavršavamo karakter. To će nam pomoći da postanemo svesni šta Bog čini u našem životu, da bismo, kada uđemo u retortu (tj. kad se nađemo u nevolji), imali ideju kako da reagujemo.

Kratak pregled pouke za ovu sedmicu: Koji su uzroci teških trenutaka koje doživljavamo u svom životu?