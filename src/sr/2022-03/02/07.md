---
title:  Za dalje proučavanje
date:  08/07/2022
---

Pročitajte sledeće tekstove od Elen G. Vajt: „Delotvorna molitva“, Signs of the Times, Nov. 18, 1903; Ellen G. White Comments, p. 1182, The SDA Bible Commentary, vol. 4; „Nevolje, stradanja i očišćenje“ str. 92, iz knjige Moj život danas.

„Onaj koji čita ljudska srca, poznaje njihov karakter bolje i od njih samih. On vidi da neki imaju snage i sposobnosti koje bi, pravilno usmerene, mogle da se upotrebe za napredovanje Njegovog dela. Zato On, u svom proviđenju, dovodi te osobe u razne položaje i okolnosti, kako bi u svom karakteru otkrile nedostatke koji su bili skriveni od njihovog saznanja. On im pruža prilike da isprave mane i da se osposobe za Njegovu službu. Često, da bi se ljudi mogli očistiti, Bog dopušta da vatra nevolja navali na njih.“ – Elen G. Vajt, U potrazi za boljim životom, str. 471 (original).

**Pitanja za razmišljanje**

`1.	Može nam biti zaista teško kad žanjemo posledice svojih greha. „Da li ću ikad ponovo biti ispravan/ispravna pred Bogom?“ – pitamo se. Koja obećanja nam je Bog dao, a koja nas mogu ohrabriti da u takvim trenucima istrajemo i da ne odustanemo? (Pogledajte šta Pavle piše kasnije u Rimljanima 5,1-11.) Šta možete reći nekome ko postavlja upravo to pitanje?`

`2.	Šta Elen G. Vajt podrazumeva pod „Božjim proviđenjem“? Kako ono deluje? Kako možete znati da li se nešto odvija po Božjem proviđenju? Koja su dela Božjeg „proviđenja“ dovela do iskušenja u vašem životu? Razgovarajte kao razred o onome što ste naučili u tim trenucima. Kako možete pomoći nekome ko se pita da li se nešto zaista dešava u skladu s „Njegovim proviđenjem“?`

`3.	Ako poznajete nekoga ko trenutno prolazi kroz teško iskustvo, da li je važno, i da li bi uopšte trebalo da bude važno šta je do toga dovelo? Odnosno, kako treba da se odnosite prema toj osobi i njenoj patnji, kakav god da je njen uzrok?`

`4.	Jedan mladi hrišćanin koji živi u Južnoj Americi prošao je kroz gorko iskušenje. Posle toga se preselio u Evropu, i jednom prilikom se nekome poverio, rekavši: „Ostavio sam svoj leš u Južnoj Americi.“ Šta to znači? Zašto svi moramo, u izvesnom smislu, ostaviti svoj leš negde? Kakvu ulogu u tom procesu imaju iskušenja i nevolje?`

`5.	Isplanirajte kao razred posetu nekoj bolnici, ili odlazak negde drugde gde biste mogli biti od pomoći, doneti utehu i razveseliti one koji se, iz bilo kog razloga, nalaze u teškom iskušenju.`