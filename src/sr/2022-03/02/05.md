---
title:  Nevolje radi pročišćenja
date:  06/07/2022
---

> <p></p>
> „Zato ovako govori Gospod nad vojskama: gle, pretopiću ih, i okušaću ih; jer što bih činio radi kćeri naroda svojega?“ (Jeremija 9,7).

„Ako vas Duh Božji podseti na reč Gospodnju koja vas povređuje, možete biti sigurni da u vama postoji nešto što On želi potpuno da uništi.“ – Oswald Chambers, My Utmost for His Highest, (Uhrichsville, OH: Barbour & Company, Inc., 1963), p. 271.

Kako razumete navedeni citat i biblijski stih? Kakvo je vaše iskustvo sa bolom uključenim u proces pročišćenja?

`Pročitajte tekst Jeremija 9,7-16. Bog kaže da će „pročistiti i okušati“ ili „pretopiti“ Judu i Jerusalim (Jeremija 9,7). Koja dva razloga Bog navodi za to? (Jeremija 9,13.14). Kako će doći do tog pročišćenja? (Jeremija 9,15.16).`

Božji proces pročišćenja i kušanja uključuje neke drastične mere. Postoje tri moguća razloga iz kojih nam pročišćenje i kušanje mogu delovati kao velika nevolja. Prvo, mi doživljavamo bol kada Bog dopusti da nam okolnosti skrenu pažnju na naš greh. Nešto ranije, Jeremija s tugom piše: „Izgorješe mjehovi, oganj sažeže olovo, uzalud se pretapa, jer se zla ne mogu odlučiti“ (Jeremija 6,29). Zato su ponekad potrebne drastične mere da bi nam privukle pažnju. Drugo, osećamo veliku teskobu i tugu kad jasno sagledamo svoje grehe. Treće, postajemo frustrirani kad pokušamo da živimo drugačije. Može biti prilično neprijatno i teško odreći se nečega što je tako dugo bilo deo nas.

`Razmislite o gresima s kojima se borite. Ako bi Bog danas hteo da vas okuša i oplemeni, kako bi to mogao da učini? Šta biste već sada mogli da učinite da biste to rešili, pre nego što Bog poželi da preduzme neke drastične korake u vezi sa vama, kao što je učinio sa Izraelom?`