---
title:  Čekanje u peći nevolje
date:  03/09/2022
---

### Tekstovi za proučavanje u toku sedmice
Rimljanima 15,4.5; Rimljanima 5,3-5; 1. Samuilova 26; Psalmi 37,1-11.

> <p>Tekst za pamćenje</p>
> „A rod je duhovni... trpljenje“ (Galatima 5,22).

Naučnici su napravili eksperiment sa četvorogodišnjom decom i bombonama. Naučnik je svakom detetu rekao da može slobodno da uzme bombonu. Ali, ako bi dete sačekalo dok se naučnik ne vrati nakon što završi neki posao, dobilo bi dve. Neka deca su trpala bombonu u usta čim bi naučnik izašao. Druga su čekala. Razlike su zabeležene.

Naučnici su zatim tu decu pratili u njihovim tinejdžerskim godinama. Pokazalo se da su oni koji su čekali bili bolje prilagođeni, bolji učenici i samopouzdaniji od onih koji nisu. Čini se da je strpljenje ukazivalo na nešto veće i značajnije u ljudskom karakteru. Zato nije nikakvo čudo što nam i sam Gospod kaže da negujemo strpljenje.

Ove sedmice razmotrićemo šta bi moglo da se krije iza jedne od najtežih muka, a to je čekanje.

Kratak pregled pouke za ovu sedmicu: Zašto ponekad moramo tako dugo da čekamo na nešto? Koje lekcije o strpljenju možemo naučiti dok se nalazimo u nevolji?