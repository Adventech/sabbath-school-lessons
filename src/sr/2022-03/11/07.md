---
title:  Za dalje proučavanje
date:  09/09/2022
---

U knjizi Stvaranje, patrijarsi i proroci od Elen G. Vajt pročitajte poglavlje pod naslovom „Davidovo pomazanje“, str. 637-642 (original).

Božji plan za nas ponekad podrazumeva i dosta čekanja, što može izgledati kao pravo mučenje. Da bismo se naučili strpljenju tokom tog perioda, potrebno je da se usredsredimo na Božju ličnost i verujemo da On postupa u našu korist. Ima mnogo razloga za čekanje, ali svi se tiču Božjeg carstva i Njegovih planova za nas. Možemo mnogo da izgubimo ako pokušamo da preduhitrimo Boga, ili mnogo da dobijemo ako sačuvamo stav poverenja i jednostavno uživamo u Njemu.

Gospod pažljivo odmerava svako iskušenje.

„Ne mogu da sagledam Božji cilj u svojoj nevolji, ali On zna šta je najbolje, i ja ću Mu predati dušu, duh i telo kao svom vernom Stvoritelju. ’Jer znam kome vjerovah, i uvjeren sam da je kadar amanet moj sačuvati za dan onaj’ (2. Timotiju 1,12). Kad bismo vaspitali i uvežbali svoju dušu da ima više vere, ljubavi, strpljenja i savršenije poverenje u svog nebeskog Oca, uverena sam da bismo iz dana u dan imali više mira i sreće dok prolazimo kroz sukobe ovog života.

Gospodu nije milo kada se svojom uznemirenošću i brigama otimamo iz Isusovog naručja. Potrebno nam je više mirnog čekanja udruženog sa budnošću. Ponekad imamo osećaj da nismo na pravom putu, što nas tera da razmišljamo i stalno tražimo u sebi neki znak koji bi nam pokazao šta je ispravno u datoj prilici. Ali ono što se računa nije osećaj već vera.“ – Ellen G. White, Selected Messages, book 2, p. 242.

**Pitanja za razmišljanje**

`1.	Šta to znači da Isus „pažljivo odmerava“ svako iskušenje? Kako nam to može pomoći dok čekamo?`

`2.	Zamolite članove razreda da iznesu neko lično svedočenje o smislu strpljivog čekanja. Koji su bili njihovi strahovi, njihove radosti? Kako su se snašli? Šta su naučili? Kojih su se obećanja držali?`

`3.	Šta možete učiniti kao crkva ili razred da biste pomogli drugima koji se muče dok čekaju Božji trenutak da se nešto ostvari?`

`4.	Koja je uloga molitve u građenju strpljenja? Da li postoji neko za koga možete da se molite da Duh razvije strpljenje u njegovom životu?`