---
title:  Krotost u peći nevolje
date:  27/08/2022
---

### Tekstovi za proučavanje u toku sedmice
Jezekilj 24,15-27; 2. Mojsijeva 32,1-14; Matej 5,43-48; 1. Petrova 2,18-25; Psalmi 62,1-8.

> <p>Tekst za pamćenje</p>
> „Blago krotkima, jer će naslijediti zemlju“ (Matej 5,5).

Reč krotak ne koristi se često, osim možda kada čitamo o Mojsiju ili proučavamo Blaženstva. Nije teško ni shvatiti zašto. Krotost se definiše kao „podnošenje uvreda sa strpljenjem i bez ljutnje“. Nije nikakvo čudo što danas ne čujemo mnogo o tome, jer teško da bi ta osobina mogla da se poštuje u našoj kulturi. Ponekad Biblija tu reč prevodi kao „ponizan“. A opet, ni poniznost nije karakterna osobina koju većina kultura smatra poželjnom.

Pa ipak, krotost – podnošenje uvreda sa strpljenjem i bez ozlojeđenosti, jedna je od najbitnijih karakteristika Isusa i njegovih sledbenika. Međutim, to nije samo sebi cilj: krotost duha može biti moćno oružje u rukama onih koji se nalaze usred bola i patnje. Zaista, nevolja je odlična prilika da se naučimo krotosti srca, jer kad smo krotki i skrušeni možemo biti moćni svedoci o Bogu.

Kratak pregled pouke za ovu sedmicu: Kakav odnos postoji između patnje i krotosti? Kako možemo, u svojoj krotosti i skrušenosti, biti svedoci drugima? U kom smislu krotost za hrišćanina zaista može biti snaga a ne slabost?