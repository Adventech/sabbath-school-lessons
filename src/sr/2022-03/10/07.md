---
title:  Za dalje proučavanje
date:  02/09/2022
---

Pročitajte sledeća poglavlja iz knjiga Elen G. Vajt: „Traganje za pravim znanjem“, str. 453, 454 (original), U potrazi za boljim životom; „Beseda na gori“, str. 298-314 (original), Čežnja vekova; „Propovednik i njegove sposobnosti“, str. 630 (original), Evangelizam.

„Teškoće s kojima se susrećemo mogu uveliko da se umanje tom krotošću koja se krije u Hristu. Ako imamo poniznost svog Učitelja, uzdići ćemo se iznad prezira, prebacivanja i neprilika kojima smo svakodnevno izloženi i oni će prestati da svojom sumornošću zasenjuju naš duh. Najuzvišeniji dokaz o plemenitosti jednog hrišćanina je njegovo vladanje samim sobom. Onaj koji pred zlostavljanjem ili surovošću ne sačuva blag i postojan duh, lišava Boga prava da u njemu otkrije savršenstvo svog karaktera. Poniznost srca je sila koja donosi pobedu Hristovim sledbenicima. Ona je obeležje njihove povezanosti sa gornjim dvorovima.“ – Elen G. Vajt, Čežnja vekova, str. 301 (original).

**Pitanja za razmišljanje**

1. Kako nam poniznost omogućava da se uzdignemo „iznad prezira, prebacivanja i neprilika“? Šta je, po vašem mišljenju, najvažnija karakteristika poniznosti koja nam to omogućava?

2. Kako se u vašoj kulturi gleda na krotost i poniznost? Da li se poštuju, preziru, ili se vrednuju nekako drugačije? S kakvim pritiscima se suočavate u svojoj kulturi, koji vas ometaju u negovanju tih osobina?

3. Ima li nekih velikih primera krotosti i poniznosti među ljudima koji danas žive? Ako ima, ko su ti ljudi, kako ispoljavaju te osobine i šta možete naučiti od njih?

4. Zašto se krotost i poniznost tako često poistovećuju sa slabošću?

5. Videli smo kako je David tražio utočište u Gospodu. Ali kako to u stvarnosti izgleda? U čemu se sastoji to utočište? Drugim rečima, kako mi kao crkva možemo biti utočište onima kojima je to potrebno? Koju vrstu utočišta pruža vaša lokalna crkva? Šta možete učiniti da bi ona zaista postala utočište za one kojima je to potrebno?