---
title:  Ekstremna vrelina
date:  23/07/2022
---

### Tekstovi za proučavanje u toku sedmice
1. Mojsijeva 22; Osija 2,1-12; Jov 1,6-2,10; 2. Korinćanima 11,23-29; Isaija 43,1-7.

> <p>Tekst za pamćenje</p>
> „Ali Gospodu bi volja da ga bije, i dade ga na muke; kad položi dušu svoju u prinos za grijeh; vidjeće natražje, produljiće dane, i što je Gospodu ugodno napredovaće njegovom rukom“ (Isaija 53,10).

Dok mu je žena umirala, poznati hrišćanski pisac K. S. Luis je napisao: „Nisam (čini mi se) u velikoj opasnosti da prestanem da verujem u Boga. Prava opasnost  leži u tome da poverujem u neke strašne stvari o Njemu. Zaključak od kojeg strahujem nije: ’Znači, Bog ipak ne postoji’, već: ’Znači, takav je zapravo Bog’.“ – A Grief Observed (New York: Harper Collins Publishers, Inc., 1961), pp. 6,7.

Kada okolnosti postanu zaista bolne, neki od nas potpuno odbace Boga. Drugi, poput Luisa, nađu se u  iskušenju da promene svoja shvatanja o Njemu i počnu da Ga zamišljaju u najgorem mogućem svetlu. Pravo pitanje glasi: Koliko vruće zaista može da postane? Koliki je rizik Bog spreman da preuzme, provodeći svoj narod kroz vrelinu da bi ostvario svoj krajnji cilj, i oblikovao nas da budemo „jednaki obličju sina njegova“? (Rimljanima 8,29).

Kratak pregled pouke za ovu sedmicu: Šta mislite, zašto Bog rizikuje da bude pogrešno shvaćen od strane onih od kojih želi da Ga upoznaju i zavole? Šta mislite, dokle je On spreman da ide u tome, dopuštajući da bude pogrešno shvaćen, kako bi nas oblikovao prema „obličju sina njegova“?