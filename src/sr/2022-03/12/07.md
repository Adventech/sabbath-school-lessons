---
title:  Za dalje proučavanje
date:  16/09/2022
---

U knjizi Stvaranje, patrijarsi i proroci od Elen G. Vajt, pročitajte poglavlja pod naslovom: „Ilije i njegovi sinovi“, str. 575-580 (original) i „Saulova drskost“, str. 616-626 (original).

Povinovanje Božjoj volji moguće je tek onda kad umremo sopstvenim željama i ambicijama. To utire put za istinsko služenje drugima. Ne možemo živeti za Boga ako ne prinesemo sebe na žrtvu, i ako nismo stalno prijemčivi za Božji glas. Da bismo svoju volju zaista potčinili volji našeg Oca, moramo biti svesni koliko je opasno oslanjati se na sebe ili na zamene za Božju Reč i silu. Budući da je povinovanje Božjoj volji u samom središtu hristolikog života, Bog će možda dopustiti da nas zadese nevolje kako bismo naučili da se oslanjamo na Njega.

„Ilijev propust je jasno predočen svakom ocu i majci u zemlji. Kao rezultat svoje neposvećene naklonosti i nespremnosti da izvrši neprijatnu dužnost, on je požnjeo žetvu bezakonja sa svojim pokvarenim sinovima. I deca koja su činila zlo, i roditelj koji je to dopustio bili su krivi pred Bogom, i On nije hteo da prihvati nikakvu žrtvu ni prinos za njihov prestup.“ – Ellen G. White, Child Guidance, p. 276.

**Pitanja za razmišljanje**

`1.	Razgovarajte u razredu o neverovatnoj poniznosti koju je Božji Sin pokazao kada je došao na zemlju kao ljudsko biće da umre za naše grehe. Kako nam to svima pokazuje šta znači samopožrtvovanje i samoodricanje za dobro drugih? Mada ne možemo učiniti ništa slično onome što je Isus uradio, princip je tu i trebalo bi uvek da nam bude pred očima. Na koje načine možemo, u svom domenu, oponašati takvu vrstu pokornosti i samopožrtvovanja kakvu nam je Isus pokazao na krstu?`

`2.	Pomisao da treba da se pokore Bogu ne znajući šta će se sledeće dogoditi, može biti zastrašujuća za mnoge ljude. Koji biste savet dali ljudima koji se više oslanjaju na sebe nego na Boga? Šta biste mogli da im kažete što bi im pomoglo da otklone strah zbog toga što ne poznaju, i ne mogu da kontrolišu budućnost?`

`3.	Kao razred, provedite neko vreme u molitvi za ljude koje poznajete, a koji imaju poteškoća da se povinuju Božjoj volji – da im Bog pruži jasan uvid u to da je poverenje u Njegovu volju jedini put do trajnog mira. U isto vreme, šta biste praktično mogli da učinite za te ljude kako biste ih uverili da se slobodno mogu predati Bogu i da je Njegov put najbolji? Drugim rečima, na koji način bi Bog mogao vas da upotrebi kako bi drugima omogućio da saznaju za Njegovu ljubav i spremnost da se stara o njima?`