---
title:  Umreti kao seme
date:  10/09/2022
---

### Tekstovi za proučavanje u toku sedmice
Filibljanima 2,5-9; Rimljanima 12,1.2; 1. Samuilova 2,12-3,18; 1. Samuilova 13,1-14; Zaharija 4,1-14.

> <p>Tekst za pamćenje</p>
> „Zaista, zaista vam kažem: ako zrno pšenično padnuvši na zemlju ne umre, onda jedno ostane; ako li umre mnogo roda rodi“ (Jovan 12,24).

Isusova slika zrna pšenice koje umire predstavlja sjajnu analogiju našeg potčinjavanja Božjoj volji. Prvo, tu je pad. Zrno koje pada sa stabljike nema nikakvu kontrolu nad tim gde i kako će pasti na zemlju. Nema kontrolu ni nad tlom koje ga najpre okružuje, a zatim pritiska.

Drugo, tu je čekanje. Pošto leži u zemlji, zrno ne zna šta budućnost nosi. Ne može ni da „zamisli“ kakav će mu život biti u budućnosti, jer – to je obično zrno pšenice.

Treće, tu je umiranje. Klica ne može da izraste u stabljiku, sve dok ne odbaci svoj bezbedan, udoban položaj unutar zrna. Zrno mora da „umre“, odnosno mora prestati da bude ono što je oduvek bilo da bi moglo da se preobrazi u biljku koja rađa plodove.

Kratak pregled pouke za ovu sedmicu: Ako znamo da je Božja volja ono što je najbolje za nas, zašto nam je tako teško da je prihvatimo? Kakav primer pokornosti nam je Hristos ostavio? Kako bismo analogiju pšeničnog zrna mogli da primenimo na sopstveni život?