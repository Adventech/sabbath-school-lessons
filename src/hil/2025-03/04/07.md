---
title:  Dugang nga Pagtoon
date:   25/07/2025
---

Basaha ang sinulatan ni Ellen G. White, “The Plagues of Egypt,” pp. 265-272 sa Patriarchs and Prophets.

“Ang Iya (Dios) katawohan ginpahanugutan nga makaagi sa tuman nga kapintas sang mga Egiptohanon, agud indi sila madayaan sang malaw-ay nga inpluwensia sang pagsimba sa mga diosdios. Sa iya pagpakig-atubang kay Faraon, ang Ginoo nagpahayag sang Iya kaakig sa pagsimba sa mga diosdios kag sang Iya determinasyon nga silotan ang kapintas kag pagpamigos. . . . Wala sang pagpakita sang gamhanan nga gahum sa pagpatig-a sa tagiposoon sang hari. Ang Dios naghatag kay Faraon sang pinakamakatalandug nga ebidensia sang langitnon nga gahum, apang ang hari matig-a nga nagdumili sa pagpamati sa kapawa. Sa tagsa ka pagpahayag sang walay tupong nga gahum nga iya ginsikway, nagpadugang sang iya determinasyon sa pagrebelde. Ang mga binhi sang pagrebelde nga iya gintanum sang iya ginbalewala ang una nga milagro, nagbunga na gid man.”—Ellen G. White, Patriarchs and Prophets, p. 268.

“Ang adlaw kag bulan amo ang ginapatuhuyan sang mga Egiptohanon sa ila pagsimba; sa sining makatalanhaga nga kadulum ang katawohan kag ang ila mga dios ginhampak sang gahum sang Dios. Apang bisan pa makahaladluk ini, ang ini nga paghukom ebidensia sang kalooy sang Dios kag sang Iya pagkadigusto sa paglaglag. Magahatag Sia sa katawohan sang tinion para makapamalandong kag makahinulsul antes dal-on sa ila ang katapusan kag pinakamalala nga kalalat-an.”—Patriarchs and Prophets, p. 272.

**Mga Palamangkutanon nga Pagadiskusyunan:**

`Magpamalandong sing labi sa pamangkot kon ngaa ginpasugtan ni Faraon ang iya kaugalingon nga mangin matig-a nga, sa atubang sang tama kaathag kag nagakaigo nga pagpili—Palakta ang katawohan!—nagdumili pa gihapon sia. Paano mo madayaan sing tuman ang imo kaugalingon? Ano nga mga paandam ang aton makuha diri kon paano kita nagapakatig-a sa sala sa bagay nga makahimo kita sang malaglagon nga mga desisyon bisan pa ang husto nga dalan yara lang sa aton atubangan sa tanan nga tion? Sin-o ang iban pa nga mga karakter sa Biblia ang nakahimo sang pareho man nga sayop? Hunahunaa, halimbawa, si Judas.`

`Sa isa ka punto, sa tunga sang kalaglagan nga nadolot ni Faraon sa iya kaugalingon nga duta kag katawohan, nagpahayag sia “Sa sining tion nakasala ako; ang Ginoo matarung, kag ako kag ang akon katawohan malaut” (Exo. 9:27). Bisan matahum nga pagtuad sang sala sa sina nga tion, paano naton mahibaloan nga indi yadto sinsero?`