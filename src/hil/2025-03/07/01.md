---
title:  Ang Tinapay kag Tubig Sang Kabuhi
date:   09/08/2025
---

### Basaha Para sa Pagtoon Sini nga Semana

Exo. 15:22−16:36; Gen. 3:1−6; Exo. 17:1−7; 1 Cor. 10:4; Exo. 18:1−27; 1 Cor. 10:11.

> <p>Salauluhon nga Teksto</p>
> “Kag ang Ginoo nagsiling kay Moises, ‘Tubtub pa bala san-o magadumili kamo sa pagtuman sang akon mga sogo kag akon mga kasogoan? Tan-awa! Ang Ginoo naghatag sa inyo sang inugpahuway, busa nagahatag sia sa inyo sa ikanum nga adlaw sang tinapay sa duha ka adlaw; magpabilin ang tagsa ka tawo sa iya duug, dili maghalin ang bisan sin-ong tawo sa iya duug sa adlaw nga ikapito.’ Gani nagpahuway ang katawohan sa adlaw nga ikapito.” (Exo 16:28-30).

Paghalin nila sa Egipto, ang mga Israelinhon yara sa wala nahibaloan nga panlakatan padulong sa Dutang Saad. Mabudlay kag malawig ang ila pagalatason, kag kinahanglan nga makatoon sila sang madamu kag bag-o nga mga leksyon. Ang Ginoo magatuytuy kag magaatipan sa ila; kag, hoo, handum Niya nga magtubo sila, apang dapat makatoon sila sang disiplina, pagpugong sa kaugalingon, sakripisyo, pagkadimaiyaiyahon, pagsalig sa Ginoo, kag ilabi na gid ang pagkamatinumanon.

Si Moises lider nga makita, kag ang katawohan kinahanglan nga magsunod sa iya kag sa iya pagdumalahan kon gusto nila nga mangin madinalag-on. Importante para sa ila nga maghiusa, magkooperar bilang isa ka komunidad, kag magbuligay sa isa kag isa. Madamu sang sablag kag pagpanghangkat sa unhan nila. Ang daku nga bahin sang ila espirituhanon nga pagtubo magadepende kon paano nila atubangon yadtong kabudlayan kag kon paano sila magsabat sa kay Moises, ilabi na gid kon ang mga kabudlay nangin mabug-at.

Ang kilala nga halambalanon sang mga intsik nagasiling nga “ang pagpanglakaton sang linibo ka milya nagasugod sa isa ka tikang” matuud gid sa ila sitwasyon, kag dapat nila saligan ang pagtuytuy sang Ginoo sa tagsa nila ka tikang. Ang makasulubo, kaangay sang aton makita, amo nga nabudlayan sila sa pagtoon sadtong mga leksyon.

Apang sa liwat, sin-o ang makahimo sini?

_*Ton-i ang leksyon sang sini nga semana sa pag-aman sa Adlaw nga Inigpahuway, Agosto 16._