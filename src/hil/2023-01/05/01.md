---
title:  Pagsolbar sang Problema sa Utang
date:   28/01/2023
---

### Basaha para sa Pagtoon sini nga Semana
Deut. 28:1, 2, 12; Mat. 6:24; 1Juan 2:15; Hul. 22:7; Hul. 6:1-5; Deut. 15:1-5.

> <p>Salauluhon nga Texto</p>
> “Ang manggaranon nagagahum sa imol, kag ang nagahulam alagad sa nagapahulam” (Hulubaton 22:7).

Ang isa sa kahulugan sang utang amo ang “pagkabuhi subong sang kun ano nga imo ginapaabot nga maganar sa palaabuton.” Sa subong nga panahon, ang utang daw kabahin na sang kabuhi, apang indi mangin amo sini dapat sa mga Kristohanon. Ang Bibleya nagapadiskoryo sang pagpangutang. Sa Kasulatan, may yara sang mga 26 ka reperensia bahin sa utang, kag mga negatibo ini tanan. Wala ini nagsiling nga isa ka sala ang paghulam sang kwarta, apang nagsaysay ini nahanungud sa malain nga resulta sang paghimo sini. Sa iya pagtalupangud bahin sa pinansyal nga katungdanan, si Pablo naglaygay sini: “Bayari sila tanan sang natungud sa ila, mga buhis sa natungdan sang mga buhis, ang bayad sa balayran, pagtahud sa talahuron, Dili kamo mag-utang bisan kay sin-o, luwas sang paghigugmaanay sa isa kag isa” (Roma 13:7, 8).

Ngaa nga ang utang daw yara na sa kabilogan nga lebel—personal, korporasyon, kag gobyerno? Ang tagsa ka sosyodad may yara permi sang isa ka gamay nga porsiento sang mga may utang. Apang sa subong nga panahon, daku nga bahin sang katawhan ang mga may utang, kag kalabanan indi para sa ila kaayohan.

Sa sini nga semana magatulangod kita sang mga rason para sa utang kag kun paano ini masolbar. Mahimo nga wala kaman sang utang, apang mapakigbahin mo ang ining bilidhon nga impormasyon sa imo pamilya kag mga abyan nga sarang makabenepisyo sini.

_*Ton-e ang leksyon sa sini nga semana sa paghanda para sa Inugpahuway, Pebrero 4._