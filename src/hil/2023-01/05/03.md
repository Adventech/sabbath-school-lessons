---
title:  Pagsunod sa Diosnon nga Laygay
date:   30/01/2023
---

Mga materyal kita nga tinuga, kag nagakabuhi sa isa ka materyal nga kalibutan, isa ka kalibutan nga kun kis-a, mahimo nga tama ka makasululay. Dapat mangin kaangay ka sa salsalon kag langis, indi sa unod kag dugo, indi makabatyag kun kis-a sa pagganyat sang materyal nga mga pagkabutang kag handum para sa manggad. Sa nanuhaytuhay nga tion, sin-o bala ang wala nakahandum nga magmanggaranon ukon makadaug sa loto?

Bisan pa nga maatubang naton tanan ini, kag wala sang sayup sa pagpaninguha tudo agud makaangkon sang isa ka maayo nga pagkabuhi ukon mangin manggaranon, wala sang isa sa aton nga magpadala sa pagsulay nga maghimo sang mga diodios gikan sa kwarta, manggad, kag materyal nga mga pagkabutang. Ginsaaran kita sang langitnon nga gahum agud magpabilin nga matinoohon sa kun ano nga aton nahibaloan nga ensakto. Importante ini, tungud ang pagsulay sang manggad kag materyal nga pagkabutang nagdul-ong sa kalaglagan sang madamo nga mga kalag.

`Basaha ang Mateo 6:24 kag 1 Juan 2:15.  Bisan pa nga lainlain ang pagpahayag, ano ang magkapareho nga tema nga makita sa sining duwa?`

Sing makasusubo, ang gugma sa kalibutan sarang mangin tuman kakusog sa bagay nga ang katawhan magapangutang agud nga kaangay sang ila ginahandum mapuno ang ina nga gugma. (indi ini mahimo; tan-awa ang Manugwali 4:8). Kag tungud nga ang pag-utang isa sa mga siod nga napahamtang ni Satanas para sa mga tawo, may kabilinggan ini tungud nga gusto sang Dios makita ang Iya kaanakan nga wala sang utang. Naghatag Sia sa aton sang laygay paage sa Bibleya kag sa tagnaanon nga hiyas nga magahatag sa aton sang kahilwayan sa pinansyal. 

`Basaha ang Salmo 50:14, 15. Ano ang nagakadapat nga mangin panimuot sang katawhan sang Dios? Ano ang kahulugan sang “bayari ang imo mga saad”?`

Nangin myembro kita sang iglesia nga may pagdayaw kag pagpasalamat sa aton Dios, nga nagtuga kag nagtubos sa aton. Sa ika 9 nga pamangkot (sa 13) sa aton pagpakigsaad sa bautismo, ginpamangkot kita sini, “nagapati ka bala sa organisasyon sang iglesia? Mangin tinutuyo mo bala ang pagsimba sa Dios kag pagsuporta sa iglesia paage sa imo ikapulo kag mga halad kag paage sa imo personal nga pagpangabudlay kag impluwensia?” Bilang mga Adventista, nagasabat kita nga huo. Gane ang ini nga texto (Sal. 50:14, 15) isa ka saad sa sadtong nagadolot sang pagpasalamat sa Dios kag matutum nga nagabayad sang ila mga saad.

`Ano ang masiling sa imo sang imo mga pagpili nahanungud kun paano mo ginaatubang ang pagpanglimbong sang kalibutan? Ngaa nga ang pagpangabudlay sang tuman sa pag-angkon sang isa ka maayo nga pagkabuhi indi pareho nga butang sa paghimo nga diosdios ang manggad ukon kwarta? Paano naton maton-an ang kinalain?`