---
title:  Ang Sayup nga Desisyon ni Lot
date:   07/02/2023
---

Sang nagbiya si Abram sa iya dutang natawhan bilang sabat sa panawagan sang Dios, ang iya hinablos nga si Lot nagdesisyon nga mag-upod sa iya pagpanlakaton. Ang Genesis 13 nagrekord nga ang Dios nagpakamaayo kay Abram tubtub nga punto nga sia nangin “manggaranon gid sa kahayupan (ang naganguna nga talaksan sang manggad sa sina nga panahon), sa pilak, kag sa bulawan” (Gen. 13:2). Si Lot may yara man sang “mga panong kag kabakahan kag mga layanglayang” (Gen. 13:5). Pareho sila nga nangin tama ka manggaranon bangud sang ila tuman kadamo nga mga kahayupan sa bagay nga indi sila pwede magpuyo nga nagalapitay. Agud malikawan ang kagamo sa tunga sang ila mga manugbantay, si Abram nagtanyag kay Lot sa paghimo sang desisyon kun diin niya gusto nga magpuyo. Sa pagkamatuud, dapat kuntane si Lot nagpadesisyon anay una kay Abram, ang magulang sa iya, kag tungud nga utang niya sa iya ang iya pag-uswag bangud sang iya koneksyon sa iya. Apang, wala sia nagpakita sang pagpasalamat sa nagbulig sa iya kag maiya-iyahon nga gusto maangkon ang kun ano nga pinakamayo nga duta para sa iya.

`Basaha ang Genesis 13:10-12. Ano ang mainalamon nga mga rason nga nagtulod kay Lot nga magpili sang desisyon nga iya nahimo?`

Apang mahapos lamang nga mapakamatarung ni Lot ang iya desisyon nga magkadto sa syudad, nangin indi maayo para sa iya ang mga hitabo didto, kag sang nabatian ni Abram ang nabato sa iya, wala sia nagsiling nga, “ti, tama ina kalain Lot. Gin-ani muna ang imo ginsab-ug.” Sa baylo, nagkadto sia agud luwason si Lot (Tan-awa ang Genesis 14).

Kun kis-a sa aton pagpaninguha para sa dugang pagid nga pagkabutang, wala naton nato-an sing maayo ang leksyon sa aton. Si Lot nagbalik sa Sodoma! Apang sa iya daku nga kalooy, ang Dios nagpadala sang mga mensahero sa pagpaandam kay Lot kag sa iya panimalay, sa pagpahibalo sa ila sang nagahilapit nga paglaglag sang sini nga mga siudad. 

`Basaha ang Genesis 18:20-33. Ano ang ginsugid sang Dios kay Abraham nga rason sang Iya pagbisita sa duta? Ano ang sabat ni Abraham sa balita nga ang Dios nagplano nga laglagon ang ining malauton nga mga siudad?`

Tungud sang kabalaka ni Abraham sa kay Lot kag sa iya pamilya, nagpakignegosyar sia sa Dios nga indi paglaglagon ang siudad kun makakita sang matarung nga katawhan diri. Nagsugod sia sa 50 kag nagpanaug sa 10. Bilang harmoniya sa Iya karakter nga mahigugmaon, ang Dios wala nag-untat sa paghatag sang kalooy tubtub nga nag-untat na si Abraham sa pagpamangkot! Ang Dios ang ang duwa ka mga manugtunda personal nga nagluwas kay Lot, iya asawa, kag duwa ka mga kabataan nga babayi. Apang ang iya asawa nagbalikid kag nahimo nga isa ka haligi nga asin. Si Lot nagsulod sa Sodoma nga isa ka manggaranon nga tawo kag naggwa nga daw wala na sing dala nga bisan ano. Daw ano ka mahinalongon kita dapat nahanungud sa sahe sang desisyon nga aton ginahimo, elabi nagid sa paghunahuna sang kabugana sa malip-ot lamang nga tion nga baliskad sa daku nga larawan sini (tan-awa ang Marcos 8:36, 37).