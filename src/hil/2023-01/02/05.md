---
title:  Ang kontrata sang Ikapulo
date:   11/01/2023
---

May yara sang isa ka espirituhanon nga kaangtanan sa tunga sang paghatag sang ikapulo kag sang aton relasyon sa Dios. Ang mga Israelinhon nag-uswag sang gintuman nila ang Dios kag nangin matutum sa paghatag sang ikapulo. Sa pihak nga bahin, nangin yara sila sa mabudlay nga mga tinion kun indi nila paghimoon ini. Daw naaeksperiensia sila sang isa ka pagpasunod sang pagtuman kag kauswagan, niyan paglapas kag mga problema. Isa sa sining tinion sang pagkadimatutum nga paage kay propeta Malaquias, ang Dios nagpahayag sang isa ka bilateral nga kontrata sa Iya katawhan.

`Basaha ang Malaquias 3:7-11. Ano ang mga saad kag katungdanan nga makita sa sini nga mga bersikulo?`

Ang Dios nagsaad sa katawhan nga kun magbalik sila sa Iya, magabalik man Sia sa ila. Sang namangkot sila kun ano ang Iya buut silingon sang magbalik sa Iya, nagsabat Sia sing maathag, “untate ang pagpangawat sa akun sang ikapulo kag mga halad.” Ang ila pagpangawat amo ang rason nga sila ginapakamalaut. Yari ang sulosyon sang Dios sa problema sang pagpakamalaut: “Dalha ang bug-os nga ikapulo (tanan nga ikapulo) sa balay sang bahandi” (Mal. 3:10). Kag kun himoon mo ini, niyan “pagbuksan ko sa inyo ang mga talambuan sang langit kag eula sa inyo ang pagpakamaayo sa bagay nga wala na sing masudlan”. Kun wala na kita sang masudlan sa pagbaton sini, niyan may yara kita sang sobra nga kun sa diin sarang kita makabulig sa iban kag makabulig sa pagpauswag sang buluhaton sang Dios.

“Sia nga naghatag sang Iya bugtong nga Anak agud mapatay para sa imo, naghimo sang isa ka pagpakigkatipan sa imo. Ginahatag Niya sa imo ang Iya mga pagpakamaayo, kag bilang balos, ginakinahanglan Niya sa imo nga dal-on sa Iya ang imo mga ikapulo kag mga halad. Wala sang bisan sin-o nga may kaisog sa pagsiling nga indi niya mahangpan ang bahin sa sini nga bagay. Ang plano sang Dios bahin sa mga ikapulo kag halad napahayag sing maathag sa ikatatlo nga kapitulo sang Malaquias. Ang Dios nagapanawagan sa Iya mga katawhan nga mangin maminatud-on sa kontrata nga Iya nahimo upod sa ila.”—Ellen G. White, Counsels on Stewardship, p. 75.

Ang isa sa positibo nga pagpasunod sang pagkamatinumanon nasulat sa panahon sang pagdumalahan sang maayo nga Hari sang Juda nga si Ezequias. May yara sang isa ka matuud nga pagbag-o sa Juda, kag ang katawhan nagsugod nga nangin matutum sa pag-uli sang ila mga ikapulo kag mga halad sa balay sang bahandi. Tama kadamu ang nag-abot nga ikapulo sa bagay nga nag-tinumpok ini sa templo. Ang ikaduhang Cronica 31:5 nagsugid kun ano ang matabo kun ang katawhan “maghatag sing bugana sang nahauna nga mga bunga sang uyas, bag-o nga alak, lana, dugus, kag sang tanan nga patubas sang uma; kag nagdalala sila sing bugana sang ikapulo sang tanan nga butang”

`Ano ang masugid sang imo paghatag sang ikapulo (ukon kakulang sa paghatag) nahanungud sa imo kaugalingon nga espiritwalidad kag relasyon sa Dios?`