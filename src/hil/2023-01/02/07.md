---
title:  Dugang nga Pagtoon
date:   13/01/2023
---

“Sa bisan ano nga panahon sa kalibutan, kun ang katawhan sang Dios malipayon kag handa nga magtuman sang Iya plano bahin sa sistematiko nga pagkaalwan (paghatag sang ikapulo) kag sang mga dolot kag mga halad, narealisar nila ang nagatindog nga saad nga ang kauswagan nagakinahanglan sang ila bug-os nga pagpangabudlay nga kapareho sang ila pagtuman sang Iya mga pagsolondan. Kun kilalahon nila ang ginapahayag sang Dios kag magtuman sang Iya mga pagsolondan, pasidunggan Sia sang ila pagkabutang, ang ila mga bodega mapuno sing bugana. Apang kun kawatan nila ang Dios sa ikapulo kag mga halad marealisar nila nga wala lamang sila nagapangawat sa Iya kundi sa ila kaugalingon mismo, tungud nga ginlimatahan Niya ang Iya pagpakamaayo sa ila kapareho sang paglimit nila sang ila mga halad.”—Ellen G. White, Testimonies for the Church, vol. 3, p. 395.

Ang Bibleya tama kaathag sa pagpahayag nga naluwas kita paage lamang sa pagtoo, isa ka dolot sang bugay sang Dios. Ang aton pagtuman sa mga mando sang Dios isa ka sabat sa Iya bugay sa aton; indi nga amo ini ang kabangdanan nga nakaangkon kita sang bugay (kun mapangabudlayan ini, mangin indi na ini bugay: tan-awa ang Roma 4:1-4).

Sa pagkamatuud, kun magatolok kita sa bilateral nga pagpakigkatipan sang Dios sa aton, makita naton ang aton mga pagpakamaayo kag ang aton mga responsibilidad. Paage sa aton sabat sa kun ano nga gintatanyag sang Dios sa aton, ginapalig-on naton ang aton relasyon sa Iya kag, sa isa ka daku nga pagtan-aw, mahibaloan naton ang aton kaugalingon nga palaabuton. Ang pagkamatinumanon—pag-alagad kag katutum sang paghigugma—amo ang matuud nga tanda sang pagkagintoton-an. Sa baylo nga hilwayon kita gikan sa pagkamatinumanon, ang pagtoo, kag pagtoo lamang ang nagahimo sa aton nga umalambit sang bugay ni Cristo, nga nagabuyok sa aton nga magpakita sang pagkamatinumanon nga ginapaabot sang Dios gikan sa aton.  

**Mga Palamangkutanon nga Paga-diskusyunan**:
 
`Nasiling na nga kun ang tagsa ka Adventista matutum sa pag-uli sang ikapulo, ang aton iglesia makaangkon sang sobra pa nga kwarta para gamiton sa kinahanglanon sini para sa pagpalapnag sang mensahe. Ano ang imo ginahimo, bahin sa mga ikapulo kag mga halad, agud makabulig sa iglesia nga mahimo ang kun ano nga katungdanan sini?`

`Magpamalandung sing labi bahin sa ediya kun daw ano ka importante ang aton pagpili kag aton binuhatan sa aton relasyon sa Dios. Paano naton mahuptan ang mga palamangkutanon bahin sa binuhatan kag pagkamatinumanon, lakip na ang paghatag sang ikapulo kag mangin isa ka maayo nga tulugyanan nga wala nagapadala sa siod sang pagka legalismo?`

`Sa imo klase, estoryahe ang nahanungud sa palamangkutanon sa katapusan sang martes nga pagtoon bahin sa kun mag-abot ang mabudlay nga tinion bisan pa nga nangin matutum kita. Paano naton hangpon kun matabo ini, kag paano naton malikawan nga madiskoryo kun matabo ini?`