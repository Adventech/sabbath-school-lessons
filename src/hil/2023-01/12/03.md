---
title:  Kabuhi nga Walay Katubtuban
date:   20/03/2023
---

Bilang tawo (kag sa luyag naton kag indi), nagahulat sa aton ang walay katubtuban. Kag suno sa Bibleya, sa sining duwa ka sahe sang walay katubtuban, isa ang maangkon sang kada isa sa aton: mahimo nga kabuhi nga walay katubtuban ukon walay katubtuban nga kamatayon. Amo ina. Wala sang yara sa tungatunga. Wala na sang iban pa nga pilian, didto ka sa isa ukon sa pihak sini. Sa isa (kabuhi) ukon sa pihak (kamatayon). Amo gid ini ang isa ka bahin sang kabug-osan ukon wala.

`Basaha ang Roma 6:23 kag Juan 3:16. Ano ang pwede pilian nga napahayag sa aton?`

Mabudlay paminsaron ang duwa ukon madamo nga nagkalainlain nga pililian, indi bala?

Ang posibilidad amo nga kun nagabasa ka sini, nakapili ka sang kabuhi nga walay katubtuban, ukon sigurado nga nagahunahuna nahanungud sini. Ang Dios may yara sang pinasahe nga ikasarang sa paghimo sang kun ano man nga iya ginahambal nga himoon—para tumanon ang tanan Niya nga mga saad. Ang aton bahin amo ang pagtoo sa iya, magtugyan sa nahimo ni Jesus, kag paage sa pagtoo tumanon ang Iya Polong.

`Basaha ang Juan 14:1-3. Ano ang laygay sang Ginoo sa aton sa bersikulo 1, kag ano ang ginsaad Niya sa aton sa bersikulo 2 kag 3?`

Sa katapusan nga mga inadlaw sang Iya pagministeryo diri sa duta, si Jesus nagpahayag sang sining matahum nga mga polong sang paglaum kag pagpalig-on sa Iya mga gintoton-an. Ang ini nga mga polong magabayaw sang ila espiritu sat inion sang pagkadiskoryo kag pagtilaw. Mangin amo man ang mahimo sini sa aton. Si Jesus nagkari gikan sa langit, nagbalik sa langit, kag nagsaad sa aton nga, “magabalik ako liwat kag dalhon Ko kamo kaupod nakon agud nga mangin kaupod Ko kamo didto.” 

Kag, ayhan labaw sa bisan ano pa nga butang, ang kamatayon ni Cristo sa kruz sa Iya una nga pagkari amo ang aton pinakadaku nga kasiguruhan sang Iya ikaduha nga pagkari, bangud nga kun wala sang Ikaduha nga Pagkari, ano ang kaayohan sang Iya una nga pagkari?  Kaangay kasiguro sang aton pagpati nga si Jesus napatay para sa aton sa kruz, amo man sina kita kasiguro sa Iya nasaad nga: “ ‘magabalik Ako kag dalhon Ko kamo kaupud nakon, agud nga kon diin Ako didto man kamo’ ” (Juan 14:3).

`Magpamalandong sing labi sa ediya nga ang una nga pagkari ni Cristo amo ang garantiya sang Iya ikaduha. Ano ang natabo sa una nga pagkari nga naghimo sang ikaduha nga mangin isa ka saad nga sarang naton masaligan?`