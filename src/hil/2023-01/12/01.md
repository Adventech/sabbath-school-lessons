---
title:  Padya sang Pagkamatutum
date:   18/03/2023
---

### Basaha Para sa Pagtoon sini nga Semana
Heb. 11:6, Isa. 62:11, Roma 6:23, Juan 14:1-3, Bug. 21, Mat. 25:20-23, Roma 8:16-18.

> <p>Salauluhon nga Texto</p>
> “ ‘Ang iya agalon nagsiling sa iya, 'Maayo gid, ulipon nga maayo kag matutum; sa diotay nanginmatutum ka, padumalahon ko ikaw sa madamu; sulud ka sa kalipay sang imo agalon’ ” (Mateo 25:21).

Bisan pa nga indi naton mapangabudlayan ang kaluwasan, ang Bibleya nagamit sang paglaum para sa padya bilang isa ka inspirasyon ara sa matutum nga pagkabuhi bilang dili-takus nga manug-ambit sang bugay sang Dios, kay kun aton talupangdon, ang bisan ano nga aton nabaton, nagikan gid lamang sa bugay sang Dios.

Kaangay sang nasulat ni David: “Ang kasogoan sang Ginoo himpit, nga nagapahauli sang kalag; ang pagpamatuud sang Ginoo malig-on, nga nagapaalam sang bunayag; ang mga pagtolon-an sang Ginoo matarung, nga nagapasadya sa tagiposoon; ang sogo sang Ginoo putli,
nga nagapasanag sang mga mata; ang kahadluk sa Ginoo matinlo, nga nagapadayon sa gihapon; ang mga pagsolondan sang Ginoo matuud, kag matarung sing bug-os. Halandumon sila sing labi pa sa bulawan, sang sa madamu pa nga bulawan nga bus-og; matam-is pa man sa dugus kag sa mga nagatolo sa uludlan. Labut pa paagi sa ila ginapaandaman ang imo alagad;
sa pagbantay sa ila may dakung balus” (Sal. 19:7-11).

Sa nagkalainlain nga bahin ang Bibleya nagsaysay nahanungud sa padya nga aton mabaton, kun ano ang nasaad sa aton paage kay Cristo pagkatapos sang Ikaduha nga Pagkari kag ang ining malala nga pagsulod sang sala matapos. 

Ano ang nasaad sa aton, kag ano nga kasiguruhan ang yara sa aton nga maangkon ang kun ano nga nasaad sa aton?    

_*Ton- e ang leskyon sa sini nga semana sa paghanda para sa Inugpahuway, Marso 25._