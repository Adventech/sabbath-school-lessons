---
title:  Dugang nga Pagtoon
date:   24/03/2023
---

Yari ang larawan sang isa ka pamilya sang iglesia nga matutum sa pagdumalahan sang panggwarta sa negosyo sang Dios sa duta.

**Ang Palan-awon sang Pagkatulugyanan para sa mga iglesia sang Adventista sa Bilog nga Kalibutan**

Sa pila ka tion sa palaabuton; kag ang mga pastor kag mga lider sa lokal nga iglesia mangin madinaugon sa pagtuga sang isa ka kinaiya sang pagkatulugyanan sa iglesia. Natudloan nila, nahanas, nasuportahan, kag napadasig ang iglesia sa biblikanhon nga pagdumala sang pangwarta.

Ang katawhan nagapatuman sa ila kaugalingon sang mga prinsipyo sa bibleya. Nagatubo sila sa pagkamaalwan, regular nga nagasupot para sa wala ginapaabot, kag nagapanginluwas gikan sa pag-ulipon sang utang.

Ang ila kinabatasan namarkahan sang paghaganhagan, disiplina, kag pagkakontento. Ang kwarta wala na nahimo bilang karibal sa Dios, kag nagatubo sila sa ila relasyon sa Manunuga nga Dios.

Sabado sang aga, kag ang katawhan nagaabot para sa pagsimba. Sa ila pagginawi yara ang isa ka pagbatyag sang paghidait—wala sang kabalaka bahin sa panggwarta, nagapadayun ang pagbatyag sang pagkakontento kag pagkamapinasalamaton.

Wala na ang pag-inaway sang mag-asawa bahin sa panggwarta. Nagasimba sila nga may pagbatyag sang paglaum kag pagpaabot sa presensia sang Dios kag pagpanghikot sa tunga nila.

Ang buluhaton sang Dios napunduhan sing nagakaego, kag may yara ini sang malig-on nga pagpangwali. Nagpasangkad ini sang gugma ni Cristo sa tama kaathag nga paage para sa nagakinahanglan.

May yara sang mga pundo para makasakdag sa mga pasilidad sang iglesia nga nagasuporta sa buluhaton kag natipigan ini sing maayo.

Ang pamangkot sa atubangan naton tanan amo ini, “Ano ang gusto sang Dios nga himoon naton sa kun ano nga mga pagkabutang nga natugyan Niya sa aton?”

**Mga Palamangkutanon nga Paga-diskusyunan**:

`Sa imo klase, estoryahe ang nahanungud sa pamangkot kun paano naton hangpon ang duwa ka maathag nga mga pagtudlo sa bibleya: kaluwasan paage sa pagtoo kag padya suno sa binuhatan. Paano naton mapasanto ang ining duwa ka konsepto?`

`Paano ang pagtoon nga makontento sa kun ano nga aton naangkon subong wala nagakahulugan nga indi na kita magtinguha nga mangin maayo ang aton pinansyal nga kahimtangan? Kun sayoron, ngaa nga ang ini nga mga ediya wala nagakonplikto?`

`Wala sang pagduhaduha nga ang walay katubtuban nagahulat sa aton. Ano nga pagpili ang aton pagahimoon subong, bisan “gamay” lamang, nga makabulig sa paghibalo kun sa diin kita sa sinang walay katubtuban?`