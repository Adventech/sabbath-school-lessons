---
title:  Dugang nga Pagtoon
date:   03/03/2023
---

Pagkatapos nga nasakop ang Jerico, ini lamang si Acan ang tawo nga nagdala sang pilak kag bulawan pabalik sa kampo sang Israel. Si Josue nagsiling sa ila nga dal-on pabalik ang pilak kag bulawan kag mga gamit nga saway kag salsalon sa bahandian sang balay sang Dios (Jos. 6:19, 24). Ang iban nga mga butang pagasunogon. Apang, si Acan amo lamang ang tawo nga nagtago para sa iya kaugalingon. “Sa minilyon nga mga Israelinhon didto, isa lamang ka tawo, nga sa solemni nga takna sang kadalag-an kag paghukom, nangahas nga lapason ang mando sang Dios. Ang paghamkon ni Acan nabuyok sang pagtolok sa malahalon nga kapa sang Shinar; bisan pa nga nagdolot ini sa iya sa pag-atubang sang kamatayon gintawag niya ini nga “isa ka takurong nga Babiloniahanon.’ Ang isa ka sala magadul-ong sa isa pagid, kag ginkuha pagid niya ang bulawan kag pilak nga napatuhoy sa bahandian sang Ginoo—ginkawatan niya ang Dios ang nahauna nga bunga sang duta sang Canaan.”—Ellen G. White, Patriarchs and Prophets, p. 496.

Sa listahan ni Pablo bahin sa mga tanda sa katapusan nga mga adlaw, ang una nga duwa ka butang ginalakipan sang aton pagtamud sa kwarta kag mga pagkabutang. “Apang hangpa ini, nga sa katapusan nga mga adlaw magaabut ang makahalanguyus nga mga tion. Kay ang mga tawo magamahigugmaon sang kaugalingon, mahigugmaon sang cuarta…(Paghamkon)” (2 Tim. 3:1, 2). Ang pagkamaiya-iyahon kag gugma sa kwarta talalupangdon nga paglaragway sa katawhan sa katapusan nga mga adlaw—sa aton panahon subong. 

**Mga Palamangkutanon nga Paga-diskusyunan**:

`Basaha ang Timoteo 6:6-10: “May dakung pagdaug sa pagkadiosnon nga may pagkacontento; kay wala kita sing nadala sa kalibutan, kag wala gid kita sing makuha pa gowa sa kalibutan; apang kon kita may kalan-on kag panapton, contento kita sini. Apang ang mga buut magmanggaranon nagakaholog sa panulay, sa siod, sa madamung kailigbon nga binuang kag makahalalit nga nagatugdang sang mga tawo sa kadulaan kag kalaglagan. Kay ang gugma sa cuarta amo ang gamut sang tanan nga kalainan; paagi sa sining mainit nga handum ang iban nagtalang gikan sa pagtoo kag nagsuntok sang ila mga tagiposoon sing madamung kasakitan”. Sa imo klase, estoryahe ang mga ehemplo sadtong mga tawo nga, tungud sa kwarta, kag “nagsuktok sang ila mga tagiposoon sing madamong kasakitan.” May yara sang madamo nga mga ehemplo, indi bala? Paano naton mahimo ang nagakaego nga pagbalanse, sa paghibalo nga kinahanglan man naton ang kwarta apang indi mahulog sa siod nga ginapaandam ni Pablo diri?`

`Ano ang iban pa nga mga butang, magluwas sa kwarta, nga pwede kita makahamkon?`

`Ano ang kinalain sa tunga sang isa ka nagakaego nga handum para sa isa ka butang kag paghamkon? San-o ang isa ka nagakaego nga handum para sa isa ka butang mangin isa ka paghamkon?`