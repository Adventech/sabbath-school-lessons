---
title:  Isa ka Ginpakamalaut nga Butang sa Kampo
date:   27/02/2023
---

Isa ka makabig nga pinakadaku na tinion sa kasaysayan sang Israel. Pagkataposa sang 40 katuig nga pagpanlulugayaw sa kamingawan, manugsulod naman gid sila sa Dutang Saad. Paage sa madrama nga milagro, ang kanaakan sang Israel nagtabuk sa Suba sang Jordan sa tion nga nagabaha ini—apang ginpamala sang Dios. Ang ini nga pagtabuk sa nagmala nga suba tama ka dalayawon sa bagay nga ang tagiposoon sang mga hari sa Canaan naghumok, kag wala na sila sang espiritu sa pagpakig-away (Jos. 5:1).

Ang una nga panghangkat sa pagsakop sa Canaan amo ang napaderan kag napamakuran nga siudad sang Jerico. Wala sang bisan isa nga nakahibalo kun ano ang himoon agud maperde ang mga pumuluyo sa Jerico—bisan pa si Josue. Bilang sabat sa pangamuyo ni Josue, ang Dios nagpahayag sang plano para sa paglaglag sang siudad, nga man ginsunod. Apang sunod sini may natabo nga indi maayo.

`Basaha ang Josue 7. Ano ang natabo pagkatapos sang gamhanan nga kadalag-an sa Jerico, kag ano nga mensahe ang aton makuha gikan sa sini nga kasaysayan para sa aton kaugalingon?`

Sang ginpamangkot, si Acan nag-ako sia sang iya nahimo nga nagasiling nga “naibog” sia sa sadto nga mga pagkabutang. Ang Hebreo nga polong diri nga ginbadbad “naibog,” chmd, nagamit sa pipila ka bahin sa Bibleya bilang positibo. Pareho man sa sini nga ginhalinan sang polong ang makita sa Daniel 9:23, sang si Gabrel nagsiling kay Daniel nga isa sia ka tawo nga “ginapakmahal sing dako.”

Apang, sa sitwasyon ni Acan, ang ining chmd isa ka balain nga balita. Walay sapayan sang maathag nga mando nga indi magkuha para sa ila kaugalingon gikan sa nasakop nga mga siudad (Jos. 6:18, 19), si Acan naghimo sina, kag nagdala sang pagpakamalaut sa bug-os nga pungsud. Sa pagkamatuud, pagkatapos sang pagkapierde nila sa Ai, nahadluk si Josue nga “Canaanhon kag ang tanan nga pumuluyo sang duta makabati sini, kag magalikup sa amon, kag magadula sang amon ngalan gikan sa duta; kag ano bala ang himoon mo tungud sa imo dakung ngalan?” (Jos. 7:9). Buut silingon, gusto gamiton sang Ginoo ang ining daku nga kadalag-an bilang bahin sa pagpahibalo sa mga pungsud sa palibut sang Iya gahum kag pagpanghikot sa tunga sang Iya kaugalingon nga katawhan. Ang ila pagpangdaug mangin isa ka pagpanaksi sa mga pungsud bahin sa gahum ni Yaweh. Sa pagkamatuud, pagkatapos sang kapaslawan sa Ai, wala labut sang pagkadula sa kabuhi sang ila kaupdanan, ang ina nga pagpanaksi nakompormiso.

`Hunahunaa kun daw ano kahapos kay Acan nga mapangatarungan ang iya ginhimo: ah, gamay lamang ang bili sini komparar sa tanan nga naagaw namon. Wala man sang makabalo, kag ano man ang mahalit sini? Magluwas sina, ang akon pamilya nagakinahanglan sang kwarta. Paano naton mapangapinan ang aton kaugalingon gikan sa sini nga sahe sang delikado nga pagpangatarungan?`