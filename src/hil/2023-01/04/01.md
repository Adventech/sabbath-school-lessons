---
title:  Halad Para Kay Jesus
date:   21/01/2023
---

### Basaha para sa Pagtoon sini nga Semana
2Cor. 9:6, 7; Deut. 16:17; Sal. 116:12-18; 1Cor. 16:29; Mar. 12:41-44; Mar. 14:3-9.

> <p>Salauluhon nga Texto</p>
> “Ano bala ang ihatag ko sa Ginoo tungud sa tanan niya nga kaayohan ayon sa akon? Magakuha ako sang tagayan sang kaluwasan kag magapanawag sa ngalan sang Ginoo, magabayad ako sang akon mga saad sa Ginoo sa atubangan sang iya bug-os nga katawohan” (Salmo 116:12-14).

Magluwas sa paghatag sang ikapulo, may yara sang mga halad, nga naghalin gikan sa 90 porsiento nga nabilin sa aton kinitaan pagkatapos nga nauli na naton ang ikapulo sa Dios. Diri nagasugod ang pagkamaalwan. Nagkalainlain nga mga sahe sang halad ang ginahatag sang katawhan sang Dios, kaangay sang halad tungud sa sala, nahatag bilang sabat sa bugay sang Dios, ukon halad sa pagpasalamat, nahatag sa pagkilala sang proteksion sang Dios, kag pagpakamaayo bahin sa ikaayong lawas, pag-uswag, kag nagapadayun nga ikasarang. May yara man sang halad para sa mga imol, kag halad para magtukod kag mag-atipan sang simbahan.

Kun aton talupangdon ang kadakuon sang mga dolot sang Dios sa aton, magasugod kita sa pagtan-aw sang aton paghatag bilang maga sobra pa sang sa pagpasemento lang sang parkingan ukon pagbakal sang panapton sang mga manug-amba. Ginadala naton ang aton mga halad bilang sabat sa kun ano nga nahimo sang Dios sa aton, elabi nagid sang pagsakripisyo ni Jesus sang Iya kabuhi para sa aton. “Ginahigugma naton Sia, tungud nga una Niya kita nga ginhigugma” (1 Juan 4:19). Niyan, ang iglesia, lokal man, conferensia, ukon pangkabilogan, nagagamit sang aton mga halad agud mapauswag ang buluhaton sang Dios. Sa sini nga semana magatoon kita kun ano ang ginasiling sang Bibleya nahanungud sa mga halad bilang kabahin sang aton pagdumala sang buluhaton sang Dios sa duta.

_*Ton-e ang leksyon sa sini nga semana sa paghanda para sa Inugpahuway, Enero 28._