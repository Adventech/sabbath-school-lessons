---
title:  Nagabuyok para sa Paghatag
date:   22/01/2023
---

Ginahigugma naton ang Dios tungud una Sia nga naghigugma sa aton. Ang aton paghatag isa ka sabat sa Iya matahum nga dolot sa aton, nga amo si Jesus. Sa pagkamatuud, ginhambalan kita nga, “Ang Ginoo wala nagakinahanglan sang aton mgahalad. Indi kita makapamanggad sa Iya paage sa aton mga halad. Ang Salmista nagsiling: ‘Ang tanan nga butang nagikan sa Imo, kag gikan sa Imo nahatagan kami.’ Apang ang Dios nagpahanugut sa aton nga mapakita ang aton pag-apresyar sang Iya kalooy paage sa pagsakripisyo sang Iya kaugalingon agud mapaambit ang pareho man sini sa iban. Amo lamang ini ang paage nga kun sa diin posible para sa aton nga mapakita ang aton pagpasalamat kag gugma sa Dios. Nagasakdag Sia sa aton.”—Ellen G. White, Counsels on Stewardship, p. 18.

Kun etugyan naton ang “aton” kwarta kay Jesus, nagapalig-on ini sang aton gugma para sa Iya kag para sa iban. Gane, ang kwarta sarang mahimo nga mangin matuud nga gahum para sa kaayohan. Si Jesus naghatag sang dugang nga panahon sa pagsaysay nahanungud sa kwarta kag manggad sang sa iban nga mga topiko. Isa ka bersikulo sa tagsa ka anum sa Mateo, Marcos, kag Lucas nahanungud sa kwarta. Ang maayong balita sang ebanghelyo amo nga ang Dios sarang makapalikaw sa aton gikan sa indi maayo nga pagamit kag gugma sa kwarta. 

`Basaha ang Mateo 6:31-34 kag Deuteronomio 28:1-14. Ano ang saad sang Dios nga himoon para sa aton kun tumanon naton Sia? Isa bala ka Pagkamaiya-iyahon sa aton nga bahin ang pag-angkon sang mga saad sang Dios?`

Ang aton mga halad isa ka pagpamatuud sang aton pagkahanda sa pagsakripisyo sang aton kaugalingon para sa Dios. Mahimo nga isa ini ka hapiit nga eksperiensia sa espiritwal, isa ka pagpahayag sang kamatuuran nga ang aton kabuhi natugyan sing bug-os sa Dios bilang aton Ginoo. Para sa aton, kaangay sang halambalanon sa English, isa ini ka “pagbutang sang aton kwarta kun diin ang aton baba.” Makasiling ka nga ginahigugma mo ang Dios, apang ang mainalwanon nga paghalad makabulig sa pagpahayag (kag makapalig-on) sang sina nga gugma.

Ang isa ka paghalad naghalin gikan sa isa ka tagiposoon nga nagasalig sa isa ka personal nga Dios nga padayun nga nagasakdag sang aton mga kinahanglanon suno sa Iya nakita nga labing maayo. Ang aton paghalad nabase sa kombiksyon nga nakakita kita sang kasiguruhan sang kaluwasan dira kay Cristo. Indi ini isa ka pagpahamuut ukon isa ka pagpangayo para sa pagbaton sang Dios. Sa baylo, ang aton halad nagikan sa tagiposoon nga nagbaton kay Cristo bilang amo lamang ang kompleto nga ginhalinan sang bugay kag pagtubos.  

`Basaha ang 2 Corinto 9:6, 7. Ano ang ginpamolong sang Dios sa aton diri? Ano ang buut silingon sang paghatag nga “suno sa gintuyo sang tagiposoon”? Paano naton maton-an ang paghatag nga malipayon?`