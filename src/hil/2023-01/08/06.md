---
title:  Pagpangita sang Diosnon nga Laygay
date:   23/02/2023
---

May yara sang madamo nga mga sekular nga eksperto sa pagdumala sang pangwarta sa palibut, apang ang Dios nagpaandam sa aton batok sa pagkunsulta sa ila para sa pagdumala sang mga pagkabutang nga Iya ginsalig sa aton. “Bulahan ang tawo nga wala nagalakat sa laygay sang malauton, ukon nagatindug sa dalanon sang mga makasasala, ukon nagalingkod sa lingkoran sang mga mayubiton; kondi ang iya kawilihan yara sa kasogoan sang Ginoo, kag sa iya kasogoan nagapamalandong sia sa adlaw kag gab-i. Manginkaangay sia sang kahoy nga natanum sa ubay sang mga kasulgan sang tubig, nga nagapamunga sa iya panag-on, ang iya dahon man indi malaya. Ang bisan ano nga ginahimo niya nagauswag” (Sal. 1:1-3).

Gane, ang tawo nga nagakalipay sa kasogoan sang Ginoo (ang kasogoan diri mahangop sing mas masangkad bilang amo ang Polong sang Dios) pagapakamaayohon. Daw ano ka simple ina? Kag magauswag sia—magamadinalag-on.

`Basaha ang Hulubaton 3:5-8. Paano naton maaplikar ini sa aton pagdumala sa panggwarta?`

Ang kabilogan nga paglantaw sang laygay bahin sa pagdumala sang pangwarta sa bibleya nagahatag sang tama ka bilidhon nga mga punto nga dapat sundon. Tan-awon naton ang pito sini sa ila.

_1. Mangin organisado._ Maghimo sang plano sa paggasto (Hul. 27:23, 24). Madamo sang mga pamilya ang naanad sa sweldo pakadto sa gasto. Wala sang plano para sa pagtipon, pagasto, kag pagsupot, ang kabuhi tama ka makapahuol.

_2. Magasto sang gamay sang sa imo kinitaan._ Hibaloa ang pagkabuhi suno sa imo kinitaan (Hul. 15:16). Madamo sang mga pamilya sa Nakatundan nga mga pungsud ang nagagasto sang sobra sa ila kinitaan. Mahimo nga nangin posible lamang ini tungud sang mga credit card kag pag-utang. Madamo sang problema ang nagaabot sa sadtong nalubong sa utang. 

_3. Magsupot sang isa ka bahin gikan sa tagsa ka sweldo_ (Hul. 6:6-8). Nagasupot kita agud may egasto para sa mas daku nga mga balaklon sa palaabuton kag mahanda para sa wala ginapaabot nga mga galastuhan, kaangay sang aksidente ukon balatian. Ang iban nga sinuptan sarang magamit para sa tion nga kun sa diin tungud sang aton edad, indi na kita makatrabaho.

_4. Likawi ang pag-utang kaangay sa COVID-19._ (Hul.22:7). Ang saka isa ka galastuhan nga sarang nimo malikawan. Ang isa ka persona ukon pamilya nga nagakabuhi sa utang—kun sayoron, nahulam nga kwarta—nagakabuhi subong sa kwarta nga ila ginapaabot nga makita sa palaabuton. Kun matabo ang bisan ano nga pagbag-o sa kabuhi, niyan magaresulta ini sang seryoso nga kahuy-anan sa pinansyal.

_5. Mangin mapisan nga manug-obra._ “Ang kalag sang matamad nagahandum, kag walay bisan ano, apang ang kalag sang makugihon magamanggaranon” (Hul. 13:4).

_6. Mangin matutum sa Dios sa imo pangwarta._ (Deut. 28:1-14). Wala sang pamilya nga makasarang nga magkabuhi kun wala ang pagpakamaayo sang Dios.

_7. Dumduma nga ang ini nga kalibutan indi aton matuud mga puluy-an._ Ang aton pagdumala nagapamolong nahanungud sa kun diin ang aton prayoridad (tan-awa ang Mat. 25:14-21).