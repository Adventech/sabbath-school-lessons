---
title:  Ang Pagpakamaayo sang Pagtrabaho (Pinakamaayo)
date:   20/02/2023
---

Magluwas kun manggaranon kana nga daan, ukon manunubli sang pundo nga kwarta nga ginpain para sa imo sang imo ginikanan agud nga indi kana kinahanglan magtrabaho kada adlaw sa imo nga kabuhi (kun nakabasa kamo sang madamo nga mga estorya bahin sa sini nga mga kabataan, ang kwarta nga tane pagpakamaayo, masami nga nagadul-ong sa trahedya para sa ila bilang mga hamtong na), sa dili madugay ukon sa ulihi kinahanglan mogid magtrabaho para mabuhi. Ang pinakamaayo amo ang pagpangita sang imo nagustuhan nga makahatag sa imo sang maayo nga kinitaan, mahanas sa sini, makaangkon sang kaayohan sa pagtrabaho sini, kag buhata ini sa tinuig sang imo pagtrabaho. Amo ina ang pinakamaayo; apang sa pagkamatuud, wala permi nagaresulta sang amo sina.


`Basaha ang Genesis 2:15 (tan-awa man ang Manug. 9:10 kag 2Tes. 3:8-10). Ano ang importansia sang kamatuuran nga, bisan antes paman nagsulod ang sala, si Adan (kag mahimo nga Eva man) nahatagan na sang buluhaton? Kaangay sang napahayag sa ibabaw, paano ini makapaathag kun ngaa nga yadtong indi kinahanglan magtrabaho makakaplag sang ila sitwasyon nga mangin isa ka pagpakamalaut?`

Maathag nga ang ini nga buluhaton indi isa ka silot. Nadesinyo ini para sa ila kaayohan. Kun sayoron, bisan pa sa paraiso, bisan pa sa kalibutan nga wala sang sala, wala sang kamatayon, kag wala sang pag-antus nga nagaluntad, ang Dios nakahibalo nga ang tawo kinahanglan magtrabaho. 

“Kag sa kay Adan nahatag ang buluhaton sa pag-atipan sang Harden. Ang Manunuga nakahibalo nga si Adan indi magmalipayon kun wala sang trabaho. Ang katahum sang Harden nagpalipay sa iya, apang indi pa ini kompleto. Dapat sia magtrabaho para maehersisyo ang makatalanhaga nga mga organo sang lawas. Kun ang kalipay maangkon nga wala sang ginaobra, ang tawo nga yara sa estado sang balaan nga pagkaenosente mahimo nga wala na sang trabaho. Apang Sia nga nagtuga sa tawo nakahibalo nga para ina sa iya kalipay; kag wala madugay halin sang Iya pagtuga sa tawo, ginhatagan Niya sia sang natangdoan nga buluhaton. Ang saad sang palaabuton nga himaya, kag ang mando nga ang tawo dapat magtrabaho para sa iya kalan-on, naghalin gikan sa pareho man nga trono.”—Ellen G. White, Our High Calling, p. 223.

Apang, bisan pa pagkatapos sang pagpakasala, sang ang pagtrabaho nadagtaan sang sala (pareho sa tanan nga butang), ang Dios nagsiling kay Adan: “ ‘pinakamalaut ang duta bangud sa imo; magakaon ka gikan sa iya nga may pangabudlay sa tanan nga adlaw sang imo kabuhi’ ” (Gen. 3:17). Talupangda, ang Dios nagpakamalaut sang duta bangud “sa imo,” bangud kay Adan, upod ang panghunahuna nga ang pagpangabudlay mangin isa ka butang nga iya kinahanglanon, elabi nagid bilang isa ka tawo nga nahulog sa pagpakasala.

`Ano ang nahanungud sa pagtrabaho nga makahimo sa sini bilang isa ka butang nga sarang mangin isa ka pagpakamaayo sa aton?`