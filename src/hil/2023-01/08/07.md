---
title:  Dugang nga Pagtoon
date:   24/02/2023
---

“Wala sang pamaage sang negosyo ukon plano sang kabuhi nga mangin maayo ukon kompleto nga nagatamud lamang sang malip-ot nga tinuig sa sining presente nga kabuhi kag wala nagahanda para sa walay katubtuban nga palaabuton… Wala sang tawo nga makatipon sang bahandi sa langit nga wala nagahimo sang iya pagkabuhi sa duta nga mainuswagon kag halangdon.”—Ellen G. White, Education, p. 145.

“Ang yara sa likod sang pundasyon sa integridad sang negosyo kag matuud nga kadalag-an amo ang pagkilala sa pagpanag-iya sang Dios. Ang manunuga sang tanan nga butang, sia ang orihinal nga tag-iya. Mga tulugyanan Niya kita. Ang tanan nga yara sa aton isa ka pagsalig sa gikan sa Iya, agud magamit suno sa Iya pagtuyuty.”—Education, 137.

Tungud sang pagkakinahanglan nga magsakdag para sa aton pamilya, madamo sang tinion nga nagahunahuna kita nga ang aton buluhaton amo lamang ang paghatag sang kinitaan. Apang bilang mga Kristohanon, nagaatubang man kita sang aton bahin sa daku nga mando nga ginhatag ni Jesus sa tanan Niya nga mga sumulunod. Pagkatapos kutlo sang sini nga mando nga makita sa Marcos 16:15, si Ellen G. White nagsulat sini, “Indi tanan gintawag nga mangin ministro ukon misyonero sa naandan nga bahin sang buluhaton; apang ang tanan sarang mangin manugpangabudlay upod sa Iya paage sa paghatag sang “maayong balita’ sa ila isigkatawo. Sa tanan, daku ukon gamay, nakatoon ukon ignorante, tigulang ukon pamatan-on, ang mando nahatag.”—Education, p. 264.

“Dapat naton sundon sing maayo ang plano sang Dios sa kabuhi. Sa paghimo sang aton pinakamasarangan sa buluhaton nga yara lang sa aton atubangan, pagtugyan sang aton mga dalanon sa Dios, kag pagbantay para sa pagpakita sang Iya pagtuytuy—mga pagsulondan ini nga nagapasiguro sang sigurado nga giya sa pagpili sang isa ka buluhaton.”—Education, p. 267.

**Mga Palamangkutanon nga Paga-diskusyunan**:

`Bilang mga Kristohanon, paano kita maglaragway kun ano ang isa ka “madinalag-on” nga pagkabuhi? Ano ang mahimo nga kinalain sa tunga sang kun ano ang paglaragway sang kalibutan kag kun ano ang aton paglaragway (ang pinakamaayo)? Talupangda para sa ehemplo si Juan Bautista. Paano mo malaragway ang iya kabuhi, nga nagpadulong sa bilanggoan, tungud lamang sa handum sang isa ka malauton nga babayi? Matawag mo bala ini nga madinalag-on? Ano nga rason ang imo mahatag para sa imo sabat?`

`Paano naton mapaathag ang kamatuuran nga may yara sang madamo nga mga “madinalag-on” nga katawhan nga wala nagsunod sang mga prinsipyo s bibleya nahanungud sa pagdumala sang manggad ukon pagkabuhi? Ukon paano yadtong nagtinguha sa pagsunod sini apang wala nagmadinalag-on? Ayhan nagmasakit sila, ukon naego sang kalamidad. Paano naton hangpon ang ini nga mga sitwasyon?`