---
title:  Pagplano Para sa Kadalag-an
date:   18/02/2023
---

### Basaha para sa Pagtoon sini nga Semana
Manug. 12:1; Gen. 2:15; 1Tim. 5:8; Col. 3:23, 24; Gen. 39:2-5; Hul. 3:5-8.

> <p>Salauluhon nga Texto</p>
> “Bisan ano ang inyo himoon, himoa ninyo sing tinagiposoon, subong nga sa Ginoo kag indi nga sa mga tawo, nga nakahibalo nga magabaton kamo gikan sa Ginoo sang tumbas sang panublion; kay ginaalagad ninyo ang Ginoo nga si Cristo” (Colosas 3:23, 24).

Kalabanan sang katawhan gusto nga magkabuhi sang isa ka “madinalag-on” kag malipayon nga kabuhi. 

Sa pagkamatuud, diri sa isa ka nahulog sa pagpakasala nga kalibutan, nga kun sa diin ang trahedya kag kalamidad mahimo matabo sa tion nga wala ginapaabot, ang ini nga lalambuton indi permi hapos nga maangkon.

May yara man sang palamangkotanon kun paano naton ginahangop ang “kadalag-an.” Yara ang kasaysayan ni Jose sa Egipto; kun may sang isa ka madinalag-on nga kabuhi, mahimo nga mangin isa ini, indi bala? Gikan sa bilanggoan pakadto sa palasyo. Sa pihak nga bahin, paano ya ang nahanungud kay Juan Bautista? Gikan sia sa bilanggoan pakadto sa lulubngan. Ano ka madinalag-on ang iya kabuhi? Sa liwat, nagadepende ini tanan sa kun paano mo ginahangop ang “kadalag-an.” 

Sa sini nga semana magatoon kita sang ediya bahin sa “kadalag-an” sa kontexto sang pagkatulugyanan kag mga prinsipyo sa pinansyal. Bisan sin-o man kita ukon sa diin nagapuyo, ang kwarta kag manggad kabahin sang aton kabuhi, sa gusto man naton ukon indi. Ano niyan ang pipila ka mga tikang, praktikal nga mga tikang, nga sarang naton masunod, nga bisan indi makagarantiya sang “kadalag-an,” walay sapayan makabulig sa aton nga makalikaw sa naandan nga siod kag sayup nga makapabudlay pagid dugang sang kadalag-an sa pinansyal?

_*Ton-e ang leksyon sa sini nga semana sa paghanda para sa Inugpahuway, Pebrero 25._