---
title:  Unaha ang Mas Importante nga mga Butang
date:   19/02/2023
---

`Basaha ang Manugwali 12:1. Ano ang mensahe diri para sa aton?`

Kun ang pamatan-on mangin hamtong na, magaabot na ang paghunahuna nahanungud sa pagsakdag sa importante nga mga kinahanglanon kaangay sang pagkaon, panapton, kag elistaran. Si Jesus mismo nagpahayaga sa aton kun paano unahon ang aton kinahanglanon sang Sia nagsiling sini, “Apang pangitaa anay ninyo ang ginharian sang Dios kag ang iya pagkamatarung, kag tanan ini nga butang idugang sa inyo” (Mat. 6:33). Sa pagkamatuud, para sa mga tigulang nga wala nakahimo sang pagpili para kay Jesus sang pamatan-on pa sila, may yara pa gyapon sang panahon para makahimo sang ensakto nga desisyon bahin sa pagkatulugyanan.

Kaangay sang aton nakita sa Genesis 28:20-22, si Jacob naghimo sang pipila ka importante nga mga desisyon sa iya kabuhi, sa espiritwal kag pinansyal. Sa palanan-awon, ang Dios nagpakilala sang Iya kaugalingon kay Jacob bilang “ang Dios ni Abraham nga imo amay kag ang Dios ni Isaac” (Gen. 28:13). Kag bilang kabahin sang iya pagpakigsaad sa Dios, si Jacob nagsiling, “niyan ang Ginoo mangin-akon Dios” (Gen. 28:21).

`Basaha ang Genesis 29:9-20. Ano ang importansia nahanungud sa nagakaego gid nga tion sang sini nga hitabo sa kabuhi ni Jacob?`

Pagkatapos nga makahimo si Jacob sang Iya espiritwal kag pinansyal nga pagpakigsaad sa Dios, ang Ginoo nagtuytuy sa iya pakadto kay Raquel didto sa bobon (tan-awa ang Gen. 29:9-20). Mas nagakaego gid nga maghimo anay sang imo espiritwal nga desisyon kag imo plano sa kabuhi antes magpangasawa ukon mamana. Ang imo palaabuton nga bana ukon asawa dapat makahibalo “kun ano ang iya pagasudlan.” Ang ini bala nga persona sinsero nga Kristohanon? Ano nga sahe sang trabaho ang iya masudlan? Ini bala nga persona mangin maestro, nars, abogado, obreros, ukon ano man? Ano nga sahe sang kabuhi ang akun pagasudlan? Ang iban pa nga palamangkutanon antes ang pagpakasal amo sini: Ano nga lebel sang edukasyon ang natapos? Ano kadaku nga utang ang mahulam sa pagpakasal? Handa bala ako sa pagbaton sang sini nga sitwasyon bilang bahin sang akun responsibilidad?

`Basaha ang 2 Corinto 6:14, 15. Ngaa nga ang ini nga prinsipyo tama ka importante nga talupangdon sa pagpangita sang kapares sa kinabuhi? Bisan pa nga wala ini naga garantiya sang isa ka maayo nga pag-asawahay, ngaa makabulig ini nga mangin maayo ang pag-asawahay?`