---
title:  Ang mga Tinuig sang Pagtipon
date:   21/02/2023
---

Subong sang nakita na naton, gintuyo sang Dios nga ang tawo magtrabaho sa kun ano man nga paage. Ang ini nga kabahin sang aton kabuhi (tinug sang pagtrabaho) sa kinaandan mga 40 katuig ang kalawigon. Para sa madamo nga katawhan, amo ini ang tion nga ang kabataan ginapadaku kag ginapaeskwela kag ang pag-angkon sang puluy-an kag iban pa nga mga pagkabutang. Mahimo nga mangin tama ini kabudlay nga tion sa pinansyal. Tama ini ka sensitibo nga tion tungud ang pamilya nagatoon sa pagtrabaho sing dungan, kag ang mga myembro sini nagaporma sang ila relasyon bilang pamilya. Ang problema sa pinansyal sarang makaguba sang pag-asawahay sa sini nga tion, kag permi gid ini nagakatabo. Ang mga pamilya nga pareho nga may yara sang Kristohanon nga pagpakigsaad kag handa magsunod sang mga prinsipyo sa bibleya amo ang mas malig-on.

`Basaha ang 1Timoteo 5:8; Hulubaton 14:23; kag Colosas 3:23, 24. Ano ang importante nga mga punto ang aton makuha gikan sa sini nga mga texto nahanungud sa pinansyal sa puluy-an?`

Sa kalabanan nga sitwasyon, ang bana amo ang responsable sa pagsakdag sang kinahanglanon, bisan pa nga sa masami ang magti-ayon pareho nga may trabaho. Sa pagkamatuud, ang wala ginapaabot nga sirkumstansia sarang makadolot sang—balatian, pagnubo sang ekonomiya, kag kun ano pa nga makapabudlay sa aton. Gane, ang katawhan nagakadapat nga makahibalo magpauyon sing nagakaego. 

Ang mga kanaakan nga natawo sa sini nga bahin sang kabuhi ginatawag nga “panublion gikan sa Ginoo” (Sal. 127:3). Dapat naton dumdumon nga ang mga kabataan nagadala upod sa ila sang isa ka daku nga responsibilidad. Ang lalambuton sang Kristohanon nga mga ginikanan amo ang paghanas sang ila mga kabataan nga mangin hamtong nga makatindug sa sini nga kabuhi kag mangin nagakabagay para sa kabuhi nga magaabot. Yari ang tatlo ka mga punto nga makabulig sa mga ginikanan:

_1. Magsakdag sang isa ka Kristohanon nga kahimtangan sa imo puluy-an._ Ginalakipan ini sang regular kag makagalanyat nga pagworship sa inyo balay, regular nga pagsimba sa tagsa ka adlaw nga Inugpahuway, kag pagkamatutum sa pag-uli sang ikapulo kag mga halad. Mga importante ini nga hilimoon nga dapat maporma sa nahauna naton nga pagkabuhi.

_2. Tudloe sila nga mag-angkon sang pagkahanda sa pagtrabaho kag pag-apresyar sa sini._ Ang mga kabataan dapat makatukib nga ang kapisan kag integridad sa trabaho matalupangdan permi, maapresyar, kag mapadyaan. Maton-an nila nga ang kwarta nagaabot sa aton bilang resulta sang aton paghatag sang panahon sa iban paage sa paghimo sang buluhaton nga bilidhon sa ila.

_3. Magbulig nga may isa ka maayo nga edukasyon._ Ang edukasyon tama kamahal subong—elabi nagid sa pribado nga eskwelahan sang kristohanon. Apang para sa mga ginikanan nga may mga plano para sa ila kabataan indi lamang para sini nga kabuhi kundi subong man para sa kabuhi nga magaabot, takus kaayo ang bili sini.

`Sa pagkamatuud, bisan ano paman ang ila himoon wala sang bisan isa nga may garantiya nahanungud sa padulungan sang ila mga kabataan. Ngaa nga importante para sa mga ginikanan nga indi pagbasulon ang ila kaugalingon bangud sang sayup nga pagpili nga nahimo sang ila dalagku na nga mga kabataan?`