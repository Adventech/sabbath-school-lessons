---
title:  Ang Kontrata sa Paghatag sang Ikapulo
date:   14/01/2023
---

### Basaha Para sa Pagtoon sini nga Semana:
Gen. 14:18-20; Mal. 3:10; Deut. 12:5-14; Lev. 27:30; 1Hari 17:9-16; 1Cor. 4:1, 2.

> <p>Salauluhon nga Texto</p>
> “ ‘Dalha ninyo ang bug-os nga ikapulo sa balay sang bahandi, agud may lakan-on sa akon balay; kag tilawi ako karon sa sini nagasiling ang Ginoo sang mga kasoldadosan, kon indi ko pagbuksan sa inyo ang mga talambuan sang langit kag iula sa inyo ang pagpakamaayo sa bagay nga wala na sing masudlan’ ” (Malquias 3:10).

Sa Genesis 14, si Abram nagbalik gikan sa isa ka madinalg-on nga misyon sa pagluwas sang mga nabihag nga kun sa diin naluwas niya ang iya hinablos nga si lot, ang pamilya ni lot, kag iban pagid nga katawhan nga ginkuha gikan sa Sodoma. Ang hari sang Sodoma nagpasalamat sing daku tungud sang pagluwas nga nahimo ni Abram sa bagay nga gintanyag niya kay Abram ang tanan nga naagaw gikan sa inaway. Si Abram wala lamang nagpangindi sa sini nga tanyag kundi naghatag sang ikapulo sa tanan nga iya naangkon sa kay Melquisedec.

Pagkatapos gid dayun sang paghatag ni Abram sang ikapulo, ang Ginoo nagsiling, “ ‘Dili ka mahadluk, Abram, Ako ang imo taming; ang balus sa imo mangin tama kadaku’ ” (Gen. 15:1). Kaangay nga ang Ginoo nagsiling kay Abram, “Indi magkabalaka, Ako ang imo mangin tagpangapin, kag manugsakdag.” Niyan, sang ulihi, si Moises nagsiling sa mga Israelinhon sang manugsulod sila sa Canaan, “ ‘"Kuhaan mo gid sing ikapulo ang tanan nga patubas sang imo binhi, ang nagagikan sa uma tuigtuig….agud nga makatoon ka sa pagkahadluk sa Ginoo nga imo Dios sa gihapon’ ” (Deut. 14:22, 23).

Si Ellen G. White nagsulat sini: “Ang katawhan kinahanglan nga magdala sang mga dolot sa Dios para sa relihiyoso nga katuyuan antes pa nahatag kay Moises ang pat-ud nga sistema sini, bisan pa sa panahon palang ni Adan.”—Testimonies for the Church, vol. 3, p. 393.

Ano ang kahulugan sini tanan para sa aton subong?

_*Ton-e ang leksyon sini nga semana sa paghanda para sa Inugpahuway, Enero 21._