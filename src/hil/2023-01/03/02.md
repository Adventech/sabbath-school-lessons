---
title:  Ang Ikapulo Katumbas sang isa Ikanapulo nga Bahin
date:   15/01/2023
---

Ang Diksyonario naglaragway sang ikapulo bilang “isa ka ikanapulo nga bahin sang isa ka butang” ukon “10 porsiento.” Ang ini nga paglaragway mahimo nga nakuha gikan sa pagsaysay sang Bibleya. Ang Ikapulo isa ka pag-uli sa Dios sang 10 porsiento sang nagsulod sa aton ukon aton kinitaan. Nahangpan naton nga ang tanan nga aton naangkon ginapanag-iyahan sang Dios. Ang pagsulondan bahin sa ikapulo nga nahatag sa mga Israelinhon sa Bukid sang Sinai nagapahayag nga ang ikapulo balaan kag Iya ini sang Dios (tan-awa ang Lev. 27:30, 32). Ang Dios nagapangayo lamang sang Iya 10 porsiento. Ang aton mga halad sa pagpasalamat separado ini gikan sa ikapulo ukon dugang ini sa ikapulo. Ang ikapulo isa ka bahin sa pagpamatuud sang aton Kristohanon nga pagkatampad. Wala sang bisan ano nga pagpahayag nga aton makita sa Bibleya nga ang bahin sang Dios manubo sang sa ikanapulo nga bahin.

`Basaha ang Genesis 14:18-20 kag Hebreo 7:1-9. Ano ang sabat ni Abram sa pag-atubang kay Melquisedec? Ano ang matudlo sini sa aton nahanungud kun daw ano na kadugay ang pagpasunod sini gikan sa kasaysayan?`

Ang una nga pagmitlang sang ikapulo sa Bibleya yara sa Genesis 14, nagasugid ini sang estorya bahin sa pag-atubangay ni Melquisedec kag Abram. Ang katapusan nga pagmitlang sang ikapulo sa Bibleya nagpadumdum sang pareho nga pag-atubangay, apang ang polong nga “ikanapulo” kag “ikapulo” nagamit sing bayluhanay (tan-awa ang Heb. 7:1-9). Talupangda sa kasaysayan sang mga Hebreo nga si Melquisedec kag si Cristo indi gikan sa kaliwatan ni Levi, gane ang paghatag sang ikapulo nag-una kag ginsundan sang pagkapinasahe sang mga Levinhon. Ang paghatag sang ikapulo indi lamang nga isa ka pagsulundan sang mga Judio kag wala nagsugod sa mga Hebreohanon sa Sinai. 

`Basaha ang Genesis 28:13, 14, 20-22. Ano ang ginsaad sang Dios nga himoon para kay Jacob, kag ano ang sabat ni Jacob sa Dios?`

Sang nagbiya si Jacob gikan sa iya puluy-an para magpalagyo sa iya utod nga si Esau nga naakig sa iya, isa sina ka gab-e nakaangkon sia sang isa ka damgo bahin sa isa ka hagdanan nga nagapasaka gikan sa duta pakadto sa langit. Ang mga manugtunda nagasaka panaug sa sini. Kang ang Dios nagatindug sa ibabaw kag nagsaad nga magaupod kay Jacob kag sa pila ka adlaw magapabalik sa iya puluy-an. Ang ining pamatan-on nga soltero may yara sang isa ka matuud nga eksperiensia sang pagpakigsugilanon kag nagsiling, “ ‘…ang Ginoo mangin-akon Dios,…kag sa tanan nga ihatag Mo sa akon ihatag ko ang ikapulo sa Imo’ ” (Gen. 28:21, 22).

`Ngaa importante ang paghangup nga ang paghatag sang ikapulo, kaangay sa Inugpahuway, indi isa ka butang nga nagsugod sa pagsulondan sang dumaan nga Israel ukon bisan pa sa ila relihiyoso nga sistema? Bilang nagakabuhi pagkatapos na sang pag-antus ni Cristo sa Kruz, ano nga mensahe ang aton makuta gikan sa sini nga kamatuuran?`