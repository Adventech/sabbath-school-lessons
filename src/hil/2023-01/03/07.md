---
title:  Dugang nga Pagtoon
date:   20/01/2023
---

Basaha ang sinulatan ni Ellen G. White bahin sa ikapulo nga makita sa Volume 9 sang Testimonies for the Church, pp. 245-252. Ton-e ang Section III sang Counsel on Stewardship, pp. 65-107.

“Kun ang tanan nga mga ikapulo sang aton katawhan magailig sa bahandian sang Ginoo nga suno sa nagakadapat sa sini, ang kaangay sina nga pagpakamaayo dapat maangkon, ang ina nga mga dolot kag mga halad para sa sagrado nga katuyuan dapat magbuad sang napulo ka pilo, gane ang alagyan sa tunga sang Dios kag tawo dapat magpabilin nga bukas.”—Ellen G. White, Testimonies for the Church, vol. 4, p. 474. Isa ini nga matahum nga tinaga. Kun matutum lamang kita tanan nga manughatag sang ikapulo, ang Dios magapakamaayo sa aton pangwarta agud madugangan ang aton mga halad sang 1,000 ka porsiento.

“Sa ikatatlo nga kapitulo sang Malaquias makita ang kontrata nga nahimo sang Dios sa tawo. Gindetalye sang Dios diri ang bahin nga Iya pagahimoon sa pagbobo sang Iya daku nga pagpakamaayo sa sadtong magamatutum sa pag-uli sa Iya sang ikapulo kag mga halad.”—Ellen G. White, Review and Herald, December 17, 1901.

“Ang tanan dapat magdumdum nga ang ginaangkon sang Dios sa aton sadsaran sang tagsa ka iban pagid nga maangkon. Nagahatag Sia sa aton sang tama ka bugana, kag ang kontrata nga Iya nahimo sa tawo amo nga ang ikanapulo sang Iya kinitaan egauli sa Dios. Ang Ginoo mainalwanon nga nagsalig sang iya mga bahandi sa Iya mga tulugyanan, apang nagsiling Sia nga ang ikanapulo: Akon. Bangud nga ang Dios nagtugyan sang Iya pagkabutang sa tawo, gane ang tawo dapat mag-uli sa Dios sang matutum nga ikapulo sang tanan nga iya ginansia. Ang ining pinasahe nga kontrata nahimo mismo ni Jesus Cristo.”—Ellen G. White, Testimonies for the Church, vol. 6, p. 384.

**Mga Palamangkutanon nga Paga-diskusyunan**:

`Magpamalandung sing labi sa panghunahuna nga ang paghatag sang ikapulo wala nagsugod sa dumaan nga Israel. Paano ang ini nga kamatuuran makabulig sa aton nga mahangpan ang pagkamapinadayunon sang sini nga obligasyon sa aton bahin sa atubangan sang Dios?`

`Sa imo klase, diskusyune ang pamangkot nga napahayag sa katapusan sang Lunes nga pagtoon. Hunahunaa kun ano ang matabo kun ang katawhan magdesisyon sa pagpadala sang ila ikapulo sa bisan diin nga duug. Ano ang matabo sa aton iglesia? May yara pa ayhan gyapon kita sang iglesia? Ano ang sayup sa paminsaron nga nagasiling, ang akun ikapulo tama lamang kagamay kun ekomparar sa iban, indi man ini makaapekto? Ano ayhan kun ang kada isa maghunahuna sang kaangay sina?`

`Epakigbahin sa iban ang imo naton-an kag naeksperiensiahan gikan sa paghatag sang ikapulo. Ano ang imo sarang matudlo sa iban nahanungud sa sini nga binuhatan?`