---
title:  Ang Paghatag sang Ikapulo base bala sa kabilugan nga kinitaan ukon sa Ginansia?
date:   18/01/2023
---

Ginasuma naton ang aton ikapulo sa aton “kinitaan” kun ginabayran kita paage sa enoras ukon paage sa sweldo, kag nagahatag kita sa aton “patubas” ukon ginansia kun may yara kita sang kinaugalingon nga trabaho kag kaugalingon nga negosyo. Sa madamo nga mga pungsud, ang gobyerno nagakuha sang buhis gikan sa sweldo sang nagatrabaho agud mabayran ang bili sang mga serbisyo nga nahimo para sa katawhan, kaangay sang siguridad, pagkay-o sang mga dalan kag taytay, benepisyo para sa mga wala trabaho kag iban pa. Ang palamangkutanon bahin sa kabilogan nga kinitaan ukon ginansia ginalakipan bahin sa kun magauli bala kita sang aton ikapulo base sa aton kinitaan antes ukon pagkatapos nga makuha ang buhis. Yadtong mga may kinaugalingon nga trabaho sarang makabuhin sang ila nagasto sa negosyo agud mahibaluan ang ila aktwal nga ginansia antes mabuhin ang ila personal nga buhis.

Ang pagtoon bahin sa naandan nga paghatag sang mga myembro nagpahayag nga kalabanan sa ikapulo sang mga Seventh-day Adventist nabase sa kabilugan nga kinitaan, kun sayoron, antes pa nakuha ang buhis. Sa pagkamatuud, suno sa Tithing Principles and Guidelines, published by the General Conference sang 1990, “Ang ikapulo dapat sumahon base sa kabilogan nga sweldo ukon kinitaan sa trabaho antes pa buhinan sang tanan nga mga ginakuha kaangay sang buhis, SSS, Pag-ibig, Philhealth-Tan-awa ang Guideline 111-F”-P. 22. 

`Basaha ang 1Hari 17:9-16. Ano ang sitwasyon sang balo antes nag-abot si Elias sa ila? Ano ang una nga ginpahimo sang propeta sa iya antes atipanon ang iya kaugalingon kag ang iya anak nga lalaki? Ano ang aton maton-an gikan sa sini nga hitabo nahanungud sa sina nga pamangkot?`

Ang balo sa Sarepta nahambalan sang Dios nga ang isa ka tawo sang Dios magaabot sa pagpakigkita sa iya (1Hari 17:9). Pag-abot ni Elias, ginpabalo niya ang iya mabudlay nga kahimtangan. Si Elias nagpangayo una sang mainom nga tubig kag nagsiling, “Dili ka mahadluk; lakat ka kag himoa sono sa imo nasiling; apang himoi ako anay sa iya sing isa ka diotay nga kalan-onon kag dalha ini sa akon, kag ugaling himo ka nga sa imo kag sa imo anak nga lalaki. Kay amo ini ang ginasiling sang Ginoong Dios sang Israel, 'Ang tadyaw sang harina dili maubusan, kag ang tibuds sang lana dili mawad-an, tubtub sa adlaw nga ang Ginoo magapaulan sa duta’ ” (1 Hari 17:13, 14).

Isa bala ini ka pagkamaiya-iyahon sa iya bahin, ukon gintilawan lang niya ang iya pagtoo—naghatag sa iya sang kahigayunan nga mapakita ang iya pagtoo? Ang sabat mangin tama kaathag.

Kaangay sang napamolong sa aton “Ang kada isa amo ang maga-usisa sang iya kaugalingon kag ginatugyanan nga maghatag kun ano ang yara sa iya tagiposoon.”—Ellen G. White, Testimonies for the Church, vol. 4, p. 469.

`Paano mo mapaathag sa isa ka tawo nga wala pa nakahatag sang ikapulo ang mga pagpakamaayo nga magaabot gikan sa paghatag sini? Ano ina nga mga pagpakamaayo, kag paano ang paghatag sang ikapulo makapalig-on sang imo pagtoo?`