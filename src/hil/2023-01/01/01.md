---
title:  Kabahin sa Panimalay sang Dios
date:   31/12/2022
---

### Basaha para sa Pagtoon sini nga Semana
Galacia 3:26, 29;  Salmo 50:10-12; 1Cronica 29:13, 14; Filipos 4:19;  1Juan 5:3;  Mateo 6:19-21.

> <p>Salauluhan nga Texto</p>
> “Tan-awa ninyo kon daw ano nga gugma ang ginhatag sang Amay sa aton, nga pagtawgon kita nga mga anak sang Dios!” (1Juan 3:1).

Bilang mga Kristohanon, ang isa ka dalayawon nga bahin nahanungud sa aton relasyon sa Dios amo nga ginsaligan Niya kita agud magdumala sang Iya buluhaton sa duta.  Sa pinaka-umpisa sang kasaysayan sang tawo, ang Dios nagtugyan kay Adan kag Eva sang personal nga pag-atipan sa isa ka walay kasawayan nga tinuga.  (Tan-awa ang Gen. 2:7-9, 15)  Gikan sa pagpangalan sa mga kasapatan, pakadto sa pag-atipan sang Harden, kag sa pagpadamo sang kaanakan sa duta, ang Dios nagpahibalo nga dapat kita magpangabuday sa tal-us Niya diri sa kalibutan.

Ginpakamaayo man Niya kita paage sa mga manggad nga yara sa palibut, apang kita amo ang Iya ginsaligan sa pagdumala sini, kaangay sa pagkolekta sang kwarta, pakadto sa pagsulat sang mga tseke, ukon sa pagdala sang aton mga ikapulo kag mga halad sa simbahan pagka Sabado sang aga.  Ang Dios nagapadasig sa aton nga gamiton ang mga manggad nga Iya nahatag sa aton para sa aton kaugalingon nga mga kinahanglanon, para sa mga kinahanglanon sang iban, kag para sa pagpauswag sang Iya buluhaton.  Daw indi man mapatihan ini, apang kita ang ginsaligan sang Dios sa pagpatubo sang Iya mga kanaakan, pagtukod sang Iya mga tulukoron, kag pagtudlo sa masunod nga mga henerasyon.     

Sa pagtoon sini nga semana, usisaon naton ang mga prebilihiyo kag mga responsibilidad sang mangin kabahin sa panimalay sang Dios.

_*Ton-e ang leksyon sa sini nga semana sa paghanda para sa Inugpahuway, Enero 7._