---
title:  Dugang nga Pagtoon
date:   06/01/2023
---

“Ang tagiposoon sang Dios nagakalangkag sa Iya mga kaanakan sa duta nga may paghigugma nga mas labaw sang sa kamatayon.  Sa paghatag sang Iya Anak, ginbobo Niya sa aton ang bug-os nga langit paage sa isa ka dolot.  Ang kabuhi sang Manluluwas kag kamatayon kag pagpatunga, ang pagministeryo sang mga manugtunda, ang pagpagpanghikot sang Espiritu, ang pagpanghikot sang Amay sa tanan nga butang, ang walay untat nga kabalaka sang langitnon nga kasoldadosan,--nahimo tanan para sa pagtubos sang tawo.”—Ellen G. White, Steps to Christ, p. 21.

“Kun imo gintalikdan ang imo personal nga kaayohan kag gintugyan ang imo kaugalingon kay Cristo, myembro ka sang panimalay sang Dios, kag ang tanan nga butang sa balay sang Dios para sa imo.  Ang tanan nga bahandi sang Dios bukas sa imo, ang kalibutan subong kag ang magaabot pa.  Ang pagministeryo sang mga manugtunda, ang dolot sang Iya Espiritu, ang pagpangabudlay sang Iya mga alagad—tanan para sa imo.  Ang kalibutan, kag ang tanan nga yara sa ini, mangin imo basta makahimo ini sang maayo sa imo.”—Ellen G. White, Thoughts From the Mount of Blessings, p. 110.

**Mga Palamangkutanon nga Paga-diskusyunan**:

`Bangud sini tanan nga mga makadalayaw nga mga dolot nga nahatag sang Dios sa Iya mga kaanakan, ginabuyok kita sa pagpamangkot, kaangay sang napamangkot ni Salmista David, “Ano bala ang ihatag ko sa Ginoo tungud sa tanan niya nga kaayohan ayon sa akon?” (Sal. 116:12).  Maghimo sang listahan sang mga pagpakamayo kag mga dolot sa imo sang Dios sa imo espiritwal kag umalagi nga kabuhi, kag mangin handa sa pagpakigbahin sini sa imo klase.  Ano ang ginatudlo sini sa imo nahanungud sa kun daw ano ka dapat ka mapinasalamaton sa Dios?`

`Bisan pa nagahunahuna kita nahanungud sa Dios, bilang aton Manunuga, ang Kasulatan nagasulitsulit sa pagtudlo nga Sia man ang aton Manugsakdag.  (Tan-awa ang Heb. 1:3; Job 38:33-37; Sal. 135:6, 7; Col. 1:17; Bin. 17:28; 2Ped. 3:7.)  Gikan sa galaksiya sa uniberso, pakadto sa pagpitik sang imo tagiposoon, pakadto sa pwersa nga nagakontrolar sang tanan nga butang, ang malig-on nga gahum sang Dios gid lamang ang nagadumala sa ila.  Paano ang ini nga kamatuuran sa Bibleya makabulig sa aton nga mahangpan kun ano ang aton katungdanan sa Dios, bahin sa kun paano naton gamiton ang akun ano nga Iya nahatag sa aton? Paano ang ini nga realidad makabulig sa aton nga mabutang sa nagakaigo nga panan-awan ang aton kabuhi kag ang katuyuan sini?`

`Ang leksyon naghambal nahanungud kun ngaa nga sa tanan nga nahatag sang Dios sa aton, si Jesus kag ang plano sang kaluwasan amo ang pinakadaku gid nga dolot.  Ngaa matuud ina? Ano ang aton maangkon kun wala ina sa aton kag ang daku nga paglaum nga ginatanyag sina sa aton?  Ang isa ka wala nagapati sa Dios nga manunulat naglaragway sa tawo bilang isa gid lamang ka “nagakaas-as nga unod sa nagakabungkag nga tul-an.” Ngaa nga may yara sia sang punto kun wala ang dolot sang maayong balita?`