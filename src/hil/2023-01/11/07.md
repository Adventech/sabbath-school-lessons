---
title:  Dugang nga Pagtoon
date:   17/03/2023
---

Bisan pa nga wala sa Bibleya sang paandam batok sa manggad, wala man sa Bibleya sang nagapamolong nahanungud sa manggad bilang nagapauswag sa espirituhanon nga pagpakigsaad sang isa katawo. Sa pagkamatuud, ang baliskad nga kamatuuran matuud gid. “Ang gugma sa kwarta, ang handum para sa manggad, amo ang makabig bilang higot nga nagagapos sa ila (sa katawhan) sa kay Satanas.”—Ellen G. White, Steps to Christ, p. 44.

Sa pagkamatuud, sa pagsugod sang Kristyanismo, wala sang iglesia nga nakaangkon sang kaangay nga manggad kag katawhay nga ginakalipay sang iglesia sa madamo nga mga pungsud sa kalibutan subong. Ang pamangkot amo sini: Sa ano nga bili? Ang kaangay sina nga kabuganaan sigurado nga nagaimpluwensia sa aton espiritwalidad—kag indi man para sa kaayohan. Paano? Halin bala sang san-o nga ang manggad kag kabuganaan sa materyal nagapatubo sa Kristohanon nga kinaiya sang pagdumili sa kaugalingon kag pagsakripisyo sa kaugalingon? Ang pagpauli sa puluy-an nga madamo sang pagkaon sang sa aton masarangan kaonon, kag pagpanag-iya sang isa ukon duwa ka salakyan, kag pag-angkon sang tuigan nga bakasyon, kag makapamakal online, kag pag-angkon sang pinakabag-o nga kompyuter kag celfon makapahapos sa indi paghigugma sa kalibutan ukon sa mga butang sang kalibutan? Bisan pa nga madamo sang mga myembro sa aton iglesia wala nakaangkon sang sini nga mga kabugaan, madamo ang nagatinguha—kag ginahimo nila ini sa katalagman sang ila kaugalingon nga kalag. Wala ini nagasaysay nahanungud sa “manggaranon” subong kag sa palaabuton. Nakahibalo sila nga manggaranon sila, kag makapamati sila (kun ila pillion) sa mga pagpaandam nga nahatag sang Bibleya sa ila. Sa baylo, nagasaysay kita nahanungud sa kasarangan nga katawhan, nga bisan pa sa tunga sang celfon, iMacs, air-condition, kag SUV nadayaan sa paghunahuna nga tungud yara lang sila sa “kasarangan nga katawhan,” wala sila sa peligro nga malimbongan sa ila espiritwalidad paage sa ila kaugalingon nga kabuganaan. Amo ina kun ngaa nga ang pag-uli sang ikapulo sarang mangin isa ka gamhanan nga bulong sa peligro nga madolot sang manggad, bisan pa para sa sadtong indi man gid “manggaranon.”

**Mga Palamangkutanon nga Paga-diskusyunan**:

`Bisa pa nga indi kita manggaranon paage sa talaksan sang kalibutan, ngaa nga dapat kita tanan magmahinalongon nahanungud sa aton pagtamud sa kwarta kag sa manggad?`

`Ano ang pipila ka praktikal nga mga butang nga mahimo naton, magluwas sa pag-uli sang ikapulo, nga sarang makabulig sa aton nga makasiguro nga indi kita magpadala sa mga butang nga yara sa sini nga kalibutan?  `

`Ano ang matabo sa imo bwas kun, sa hinale lang, indi ka makabakal ukon makabaligya tungud naisipan ka sa sadtong “nagabantay sang kasogoan sang Dios kag sang pagtoo ni Jesus” (Bug. 14:12)? Ano kalig-on ang imo pagtoo?`