---
title:  Pagdumala sa Mabudlay nga Tinion
date:   11/03/2023
---

### Basaha para sa Pagtoon sini nga Semana
2Cron. 20:1-22, 1Cron. 21:1-14, 2Ped. 3:3-12, 1Juan 2:15-17, Bugna 13:11-17.

> <p>Salauluhon nga Texto</p>
> “ ‘Idolot sa Dios ang halad sang pagdayaw, kag bayari ang imo mga saad sa Labing Mataas; kag panawag ka sa akon sa adlaw sang kalisdanan; luwason ko ikaw, kag ikaw magahimaya sa akon’ ” (Salmo 50:14, 15).

Kun kis-a ang aton kalibutan daw nagatiyog nga indi makotnrol: mga inaway, pagtulo sang dugo, krimen, imoralidad, mga kalamidad, pandemic, walay kasiguruhan sa ekonomiya, kurapsyon sa politika, kag madamo pa. May yara sang isa ka makusog nga sugyot sa kada isa kag pamilya nga maghunahuna anay sang para sa ila kaugalingon. Gane, daku nga panghunahuna ang nahatag sa pagpangita sang kasiguruhan sa sining walay kasiguruhan nga panahon, nga sa pagkamatuud, halangponon gid.

Ang kabudlayan sang kabuhi nagakuha sang aton matag-adlaw nga pagtamud. Ang mga utang nga dapat bayaran, pagpadaku sa mga kabataan, mga propedad nga alatipanon, nagakinahanglan sang panahon kag pagpaminsar. Kag, sa pagkamatuud, nagakinahanglan kita sang mga panapton, kalan-on, kag ilistaran. Sa Iya Sermon didto sa Bukid, ginpatuhuyan ni Jesus ang ining importante nga mga kinahanglanon kag nagpahayag, “ ‘Kay ang mga Gentil nagapangita sini tanan nga butang; kag ang inyo Amay nga langitnon nakahibalo nga kamo may kinahanglan sini tanan. Apang pangitaa anay ninyo ang ginharian sang Dios kag ang iya pagkamatarung, kag tanan ini nga butang idugang sa inyo’ ” (Mat. 6:32, 33).

Sa tunga sang mabudlay nga mga tion, nga kun sa diin kinahanglan naton nga magsandig sa Ginoo sing mas malig-on, may yara sang sadsaran nga mga tikang, nga nabase sa mga prinsipyo sa Bibleya, nga dapat naton sundon.

_*Ton-e ang leksyon sini nga semana sa paghanda para sa Inugpahuway, Marso 18._