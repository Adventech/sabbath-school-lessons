---
title:  Salig sa Dios, Indi sa Imo Kaugalingon nga Ikasarang
date:   13/03/2023
---

Si Haring David mas nakahibalo gid kuntane. Nakahibalo na sia kuntane gikan sa eksperiensia sang iya suod nga abyan nga si Jonatan nga kun yara ka sa pagpakigkatipan sa Dios, indi na importante kun diotay ukon madamo ang imo tinawo; ang Dios makahatag sa imo sang kadalag-an. Sa 1 Samuel 13:1-23, ang Bibleya nagrekord sang kasaysayan kun paano ang anak nga lalaki ni Saul nga si Jonatan kag ang iya manugdala sang hinganiban naglutos sang bug-os nga hangaway sang mga filistinhon—sa bulig sang Dios. Apang sa walay sapayan sang sini nga eksperiensia kag madamo pa nga iban sa kasaysayan sang katawhan sang Dios, kun mag-abot ang mabudlay nga tinion kay David, ginpahanugutan niya si Satanas nga magsulay sa iya nga magsalig sa iya kaugalingon nga kusug kag ikasarang.

`Basaha ang 1 Cronica 21:1-14. Ngaa nagdesisyon si David nga isipon ang Israel ukon isipon ang iya mga hangaway? Ngaa nga ang Iya pinuno nga soldado nga si Joab naglaygay nga nagapamatok sini?`
 
Talupangda nga kay Satanas ediya ang pag-isip sang mga hangaway. Ginsulay niya si David nga magsalig sa iya kaugalingon nga kusug sa baylo nga magsalig sa paggiya sang Dios sa iya depensa. Si Joab, nga pinuno sang mga hangaway sang Israel, nagtinguha nga makumbinse si David nga indi pag-isipon ang Israel tungud nga nakita niya nga ang Dios nagapanghikot para sa Israel, apang si David nagmando nga padayunon ang pag-isip. Ang iya binuhatan nagdala sang kamalamidad sa pungsud, kaangay sa napahayag sang texto,

Wala sang bisan isa nga nagsalig sa Dios sa walay kapuslanan. Kun maghimo ka sang pagpakig-away para sa Ginoo, preparaha ang imo kaugalingon. Kag magpreparar man sang maayo. May isa ka kinutlo, nga napatuhoy sa isa ka manugdumala sang Britanya nga si Oliver Cromwell (1955-1658), sin-o nga lider nga antes sang inaway, magasiling sa iya mga hangaway, “Ebutang ang inyo pagsalig sa Dios, mga tinawo ko, kag pamalaha ang inyo pulbura!” (ang pulbura amo ang pulbura sa armas.)  Kun sayoron, himoa ang bug-os mo nga masarangan agud magdaug, apang, sa ulihi, paminsara nga ang Dios gid lamang ang makahatag sa imo sang kadalag-an.

Sa aton panahon subong, tama ka makasululay ang pagsalig sa ikasarang sang gobyerno ukon sa aton kwarta sa bangko, apang sa tagsa ka krisis nga namitlang sa Bibleya, kun ang tawo magsalig sa Dios, ginapasidunggan Niya ang ila pagsalig kag nagasakdag para sa ila.

Dapat gamiton naton ang presente nga tion sa pagpalapit sa Dios, makatibawas sa utang, kag mangin mainalwanon sa kun ano nga nahatag sa aton. Ang pinolongan sang dumaan nga kalantahon sang maayong balita nagasiling, “Kun ginkinahanglan naton ang Ginoo sang una,sigurado nga kinahanglan gid naton Sia subong.”

`Paano naton mahimo ang nagakaego nga pagbalanse sa tunga sang paghimo sang kun ano nga aton masarangan, kaangay sang mangin sigurado sa pinansyal, apang, nagasalig man sa Ginoo para sa tanan nga butang?`