---
title:  Kun Wala sang Bisan Isa nga Makabaligya ukon Makabakal
date:   16/03/2023
---

Ang Bibleya naglaragway sang isa ka masakit nga larawan sang kalibutan antes ang ikaduha nga pagkari ni Jesus. Si Daniel nagsaysay nahanungud sa “tion sang kagamu, subong sang wala pa mahanabu kutub sang may pungsud tubtub sa amo nga tion” (Dan. 12:1). Sa pagtalupangud sang pipila ka makahalanguyos nga tinion sang nagligad, ang kun ano nga ginapatuhuyan niya diri mahimo nga tama gid kalain.

Ang libro sang Bugna nagapatuhoy man sa makahalanguyos nga tinion antes ang pagbalik ni Cristo. 

`Basaha ang Bugna 13:11-17. Paano ang bahin sa panggwarta nagsibo sa paghingabut nga matabo sa katapusan nga tion?`

Indi ka makabakal ukon makabaligya? Pila ka bahin sang aton kabuhi ang nagalibut-libut sa pagbakal kag pagbaligya? Sa isa ka kahulugan, ang aton buluhaton amo ang pagbaligya sang aton tion kag ikasarang kag pagkabutang sa sadtong gusto magbakal sini. Ang indi makabakal ukon makabaligya nagakahulugan nga indi na makahimo sang buluhaton sa sosyodad. Mangin mabug-at ang kabudlayan sa sadtong nagapabilin nga matutum. Dugang pa, samtang nagadaku ang imo kwarta, nagadaku ang imo peligro sa sini nga kalibutan, bahin sa materyal nga pagkabutang, kag sigurado gid nga mangin mas mabaskog ang pwersa nga nagapamilit sa pagpauyon sa sini. 

Paano niyan kita makapreparar? Magpreparar kita subong, paage sa pagsiguro paage sa bugay sang Dios nga indi kita ulipon sang aton kwarta ukon sa mga butang sang kalibutan. Kun wala kita nahigot sa sini subong, indi na kinahanglan nga aton pa ini talikdan agud mangin matutum.

`Basaha ang Deuteronomio 14:22 kag ang katapusan nga bahin sang bersikulo 23. Ang ang himoon sang katawhan sang Dios sa ila kinitaan ukon patubas kada tuig? Ngaa nga ginhambalan sila sang Dios nga himoon ini?`

Ang Dios nagpaathag paage kay Moises nga ang isa sa mga rason nga Iya napundar ang sistema sa pag-uli sang ikapulo amo nga “agud nga makatoon ka sa pagkahadluk sa Ginoo nga imo Dios sa gihapon” (Deut. 14:23). Sa mabinalaybayon nga pagpaanggid sang Salmo 31:19, makita naton nga ang kahadluk nagkapareho sa pagsalig.

“O daw ano kadaku sang imo pagkaayo, nga gintigana mo sa mga nagakahadluk sa imo, nga ginhimo mo sa mga nagasalig sa imo”.

Ang ini nga paanggid nagapakita sa aton nga ang pagkahadluk sa Ginoo amo ang pagsalig sa Iya. Gane, nahangpan naton nga ang Dios nagpundar sang sistema sa pag-uli sang ikapulo agud mapangapinan kita gikan sa pagkamaiya-iyahon kag sa pagpadasig sa aton nga magsalig sa Iya nga magasakdag para sa aton. Bisan pa nga ang pagkamatutum sa ikapulo indi garantiya nga ang tawo magpabilin nga matutum sa katapusan, yadtong indi matutum sa ikapulo sigurado nga nagabutang sang ila kaugalingon sa katalagman.