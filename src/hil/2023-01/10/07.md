---
title:  Dugang nga Pagtoon
date:   10/03/2023
---

Si Ellen G. White nagsulat sang duwa ka tolon-an bahin sa sining importante nga topiko sa pagbahinbahin sang aton mga pagkabutang. Tan-awa ang “To (Aged and) Wealthy Parents,” sa Testimonies for the Church, vol. 3, pp. 116-130, kag “Wills and Legacies,” sa Testimonies for the Church, vol. 4, pp. 476-485.

May yara man sang isa ka bahin nga nagasaysay sang pagplano sa pagkabutang sa Counsels on Stewardship, pp. 323-335. Si Ellen G. White nagsulat man sini: “Sa madamo nga nagaplano nga nagahulat anay tubtub nga tagumatayon na sila, sa pagkamatuud kun Kristohanon sila pagahimoon nila ini samtang may malig-on pa sila nga kabuhi. Egatugyan nila ang ila kaugalingon kag mga propedad sa Dios, kag, samtang nagabuhat bilang Iya mga tulugyanan, makaangkon sila sang pagkakontento sa paghimo sang ila katungdanan. Paage sa pagka mangin manugpatuman sang ila pagkabutang, matuman nila ang ginalaygay sang Dios, sa baylo nga etugyan sa iban ang responsibilidad.”—Testimonies for the Church, vol. 4, p. 480. 

Ano ang iya buut silingon sang “pagka mangin manugpatuman sang ila kaugalingon nga pagkabutang”? sa isa ka naandan nga pagplano sa pakadtuan sang pagkabutang sa ulihi, ang isa nga nagahimo sang pagplano nagatangdo sang manugpatuman sa pagbahinbahin sang pagkabutang pagkatapos sang iya kamatayon nga nagauyon sa iya gusto nga napahayag sa sini nga pagplano. Paage sa pagka mangin manugpatuman sang imo pagkabutang, ikaw mismo ang nagabahinbahin sang imo mga pagkabutang samtang buhi kappa. Paage sa paghimo sini, makaangkon ka sang pagkakontento sa pagtan-aw sang resulta kag paghibalo nga nagamit mo sang ensakto ang talento nga nasalig sang Dios sa imo.

Para sa Kristohanon, ang ikaduha nga pagkari ni Cristo amo ang “bulahan nga paglaum.” Nahanduraw naton tanan kun daw ano ka makatalanhaga ini nga makita si Jesus nga nagakari sa panganud sang langit. Nagakalangkag kita nga mabatian ang tingug, “Maayo gid.” Apang paano kun mapahamtang kita sa pagpahuway antes ang pagbalik ni Jesus? Kun nasunod naton ang Iya napahayag nga kabubut-on, makaangkon kita sang pagkakontento subong sa pagtan-aw sa buluhaton nga nagapadyun tungud sang aton pagpaninguha, kag nakahibalo nga bangud sang aton plano bahin sa aton pagkabutang, ang buluhaton magapadayun pagkatapos nga madula na kita.

**Mga Palamangkutanon nga Paga-diskusyunan**:

`Bisan pa nga makatipon kita sang bahandi sa langit subong, ngaa nga indi ini pareho sa pagtinguha nga makatipon, ukon bisan pa “mabakal,” ang imo kaluwasan?`

`Samtang nga mangin mainalwanon kita dapat sa paghatag sang kun ano nga aton naangkon subong, dapat man kita mangin mainalamon bahin sa sini. Makabati kita kun kis-a sa mga tawo, elabi nagid ang nagatalana sang petsa bahin sa pagkari ni Cristo, nga nagapangabay para sa kwarta tungud nga nagapasunod na ang mga hitabo kag nagapaathag bahin sa petsa sang katapusan, gane tungud ang aton kwarta indi naman magamit bangud sini, mas maayo nga epadala naton ini para sa iya buluhaton subong? Paano naton maton-an ang mainalamon nga paghibalo sa tunga sang sini nga pagpanglimbong kag sang nagakaego nga paage nga magamit naton ang aton kwarta bisan pa subong para sa buluhaton sang Dios?`