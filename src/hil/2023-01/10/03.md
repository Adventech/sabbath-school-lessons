---
title:  Indi Mo ini Madala
date:   06/03/2023
---

May isa ka tawo sang una nga namangkot sa isa bantog nga manugwali nga si Billy Graham kun ano ang pinaka-nakapasurprisa sa iya nahanungud sa kabuhi, karon nga tigulang na sia (si Graham yara na sa edad nga 60 sa sina nga tion). Amo ini ang sabat ni Graham: “Ang kalip-uton sang kabuhi.”

Sa wala sang pagduhaduha, ang kabuhi dale lamang madula.

`Ano ang matudlo sa aton sang masunod nga mga texto nahanungud sa kabuhi sang tawo diri? Sal.49:17; 1Tim. 6:6, 7; Sal. 39:11; Sant. 4:14; Manug. 2:18-22.`

Indi lamang nga dale lang madula ang kabuhi, kundi nga kun mapatay ka, wala kagid sang madala upod sa imo, elabi nagid sang mga materyales nga imo natipon. (Ang karakter? Lain naman ina nga estorya.) “Kay kon mapatay sia wala sia sing dalhon” (Sal. 49:17), nagakahulugan nga pagabayaan lamang niya ini sa iban nga amo ang magpanubli. Sin-o ang magapanubli sini, depende sa kun ano ang naplano na nga daan.

Sa pagkamatuud, bisan pa nga indi tanan may yara sang propedad mismo, kalabanan sang katawhan ang makatipon sang pipila ka mga manggad, elabi nagid samtang nagatrabaho sila sa mga tinuig nga magaabot. Sa katapusan, ang isa ka importante nga pamangkot nga dapat talupangdon sang katawhan amo nga kun ano ang matabo sa sina nga manggad kun madula na sila. 

Para sa sadtong may yara sang mga pagkabutang sa katapusan sang kabuhi, bisan ano paman kadaku ukon kagamay ang aton pagkabutang, ang pagplano bahin sa sini mangin aton katapusan nga binuhatan bahin sa pagkatulugyanan, kag mahinalongon nga pagdumala sa kun ano ang ginpakamaayo sang Dios sa aton. Kun wala ikaw sang plano para sa imo pagkabutang nga imo naangkon nga may kasulatan ukon penirmahan, ang estado ukon gobyerno sarang magpasilabut diri (nagadepende ini tanan sa kun diin ikaw nagaestar). Kun napatay ka nga wala sang napermahan nga kasulatan, ang kalabanan nga ginapatuman sang laye amo nga egapapanubli ini sa imo mga parente, kinahanglan man nila ini ukon indi, mangin ensakto man ukon indi ang ila pagamit sang imo kwarta, napili muman ukon wala ang paghatag sang bahin sa sina nga persona. Wala sang makuha ang iglesia. Kun amo ina ang gusto mo nga matabo, ok; kun indi, dapat maghimo ka nga daan sang plano.

Sa pinakasimple nga tinaga, makasiling kita nga tungud nga ang Dios amo ang Tag-iya sang tanan nga butang (Tan-awa ang Sal. 24:1), mangin mainalamon ang paghinakop gikan sa panan-awan sang bibleya nga kun nakatapos na kita sa kun ano nga ginsalig sang Dios sa aton, dapat ibalik naton ini sa Iya, nga amo ang may kinamatarung bilang Tag-iya, kun ano man ang nabilin, tapos nga masakdagan na ang kinahanglanon sang mga hinigugma.

`Kaangay sang aton na nahibaloan, ang kamatayon sarang maabot sa bisan ano nga tion, kag sa wala ginapaabot, bisan pa subong nga adlaw. Ano ang matabo sa imo mga hinigugma kun mapatay ka subong? Ano man ang matabo sa imo mga propedad? Mabahinbahin bala ini suno sa imo luyag?`