---
title:  Ang Manggaranon nga Buangbuang
date:   05/03/2023
---

`Basaha ang Lucas 12:16-21. Ang ang nagakaego nga mensahe para sa aton diri? Ano ang daku nga pagsabdong nga nahatag sang Ginoo sa buang-buang nga tawo, kag ano ang masiling sina sa aton bahin sa aton pagtamud sa kun ano nga Iya ginapanag-iyahan?`

Bisan pa ang mensahe masa masangkad sang sa sini, ang isa ka tawo sarang makapakigbato nga isa ini ka estorya nga ginpamolong ni Jesus nahanungud sa kun ano ang himoon sa pagretiro. Gane, kun ang isa ka tawo mag-untat sa pagtrabaho agud gastohon ang iya kinitaan para sa iya kaugalingon, dapat mag-andam sia kag batyagon ang ina nga estorya. Ang problema wala sa pagbakabaka sa pagtrabaho ukon sa pag-angkon sang manggad, elabi nagid kun magtigulang na ang isa ka tawo, ayhan mangin manggaranon pagid. Ang problema yara sa pagtamud bahin sa sini. Ang Iya polong—“magpatawhay ka, magkaon, mag-inum, magkasadya” (Lucas 12:19)—nagpahayag sang matuud nga isyo diri.

“Ang handum sang sini nga tawo indi maglabaw sang sa sadtong mga kasapatan nga nagakawala. Nagkabuhi sia nga daw wala sang Dios, wala sang langit, wala sang palaabuton nga kabuhi; nga daw ang tanan nga butang nga iya naangkon iya gid kaugalingon, kag wala sia sang kabalaslan sa Dios ukon sa tawo.”—Ellen G. White, Christ Object Lesson, pp. 257, 258.

Kun sa panahon sang sini nga bahin sang kabuhi, maghunahuna lamang kita sa aton kagalingon kag indi pagsapakon ang mga kinahanglanon sang iban kag ang buluhaton sang Dios, nagasunod kita sa ehemplo sang manggaranon nga buangbuang. Wala sang pagpakita sa paanggid ni Jesus nga ang manggaranon nga tawo tamaran kag indi tampad. Ang problema amo nga kun paano niya ginagamit ang kun ano nga ginsalig sang Dios sa iya. Tungud nga wala kita nakahibalo sa adlaw sang aton kamatayon, dapat mangin handa kita permi para sa sini paage sa pagkabuhi nga nagatuman sa kabubut-on sang Dios sa baylo nga magpadayun sa pagkabuhi nga maiya-iyahon.

Ang kabug-osan nga imahin nga nahatag sa Bibleya amo nga ang isa ka persoan magatrabaho kag magpabilin nga mabungahon samtang makasarang pa sia sini. Sa pagkamatuud, makagalanyat ang paghibalo nga ang mga nagdulat sang tagnaanon nga mga libro sang Daniel kag Bugna, madamo ang nagapati nga pareho na sila nga yara sa ila ika 80 katuig nga pangidaron sang natapos nila ang ila buluhaton. Sa panahon ini nga ang kalabanan nga mga edad sa kamatayon yara sa mga 50 katuig. Si Ellen G. White nagsulat sang pipila sang iya mga pinakabantug kag pinaka-ginhigugma nga mga libro, kaangay sang The Desire of Ages, pagkatapos sang iya mga ika-70 katuig nga pangidaron. Gane, samtang yara kita sa maayong panglawas, ang edad indi mangin kabangdanan nga mag-untat na kita nga mangin mabungahon kag sa paghimo sang maayo, sa kun ano man pamaage,

Si Jesus naglaygay sa sadtong nagahulat sa Iya Ikaduha nga Pagkari nga indi lamang magbantay kundi magpadayun man sa paghimo sang buluhaton (Mat. 24:44-46).

`Sa bisan ano man nga edad kag sa bisan ano kadaku nga kwarta, paano naton malikawan nga mahulog sa siod nga nahimo sang tawo diri? Pamangkota ang imo kaugalingon, “Para sa ano bala ang akun pagkabuhi?”`