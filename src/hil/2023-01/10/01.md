---
title:  Pag-uli
date:   04/03/2023
---

### Basaha para sa Pagtoon sini nga Semana
Lucas 12:16-21, Manug. 2:18:22, Hul. 27:23-27, 2 Cor. 4:18, Manug. 5:10, Col. 1:15-17.

> <p>Salauluhon nga Texto</p>
> “Kag nabatian ko ang tingug gikan sa langit nga nagasiling, Isulat mo: Bulahan ang mga patay nga nagakamatay kutub karon sa Ginoo. Bulahan sa pagkamatuud, nagasiling ang Espiritu, agud nga magpahuway sila sa ila mga pagpangabudlay, kay ang ila mga binuhatan nagasonod sa ila” (Bugna 14:13).

Samtang nagahilapit kita sa katapusan sang aton tinuig sa pagtrabaho, ang ginapatuhuyan sang aton panggwarta nagliso padulong sa pagpreserbar sang aton mga kinitaan nga nagapamisar bahin sa katapusan sang kabuhi. Ang pagbalhin gikan sa pagtrabaho pakadto sa pagretiro mahimo nga mangin isa ka makapakibang nga eksperiensia. Bahin sa aton panggwarta, ano ang pinakamaayo nga paage agud makapadayun?

Samtang nagatigulang ang tawo, natural na nga nagasunod sila sa pagkabalaka nahanungud sa palaabuton. Ang pinakanaandan nga mga kahadluk amo ini: nagahilapit nga kamatayon (antes maplastar sing maayo ang pamilya); pagkabuhi sing tama kalawig (maubos ang kinitaan ukon sinuptan); malala nga balatian (ang tanan ko nga kinitaan maubos sa isa lang ka tion); kag mental kag/ukon pisikal nga pagkadis-ebol (sin-o ang magaatipan sa akon?).

Sang nagkomento bahin sa sini nga kahadluk, si Ellen G. White nagsulat sini: “Tanan ini nga kahadluk nagsugod kay Satanas….Kun angkonon nila ang posisyon nga gusto sang Dios nga maangkon nila, ang katapusan nila nga mga inadlaw mahimo nga mangin pinakamaayo kag pinakamalipayon…. Mapahigad nila ang kabalaka kag lulan, kag magamit ang ila panahon nga mangin malipayon sa mahimo nila, kag mangin handa para sa langit.”—Testimonies for the Church, vol. 1, p. 424.

Sa sini nga semana magatoon kita sang laygay sang Dios bahin sa aton katapusan nga mga tinuig. Ano ang mga butang nga dapat naton himoon, ano ang dapat naton likawan nga himoon, kag ano nga mga prinsipyo ang dapat naton sundon? 

_*Ton-e ang leksyon sa sini nga semana sa paghanda para sa Inugpahuway, Marso 11._