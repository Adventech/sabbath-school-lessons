---
title:  Pagkamaalwan sa Panahon nga Tagumatayon na
date:   08/03/2023
---

**Ano nga mga prinsipyo ang makuha naton gikan sa masunod nga mga texto bahin sa kun ano ang aton mangin pagtamud sa kwarta?**

`1 Tim. 6:17`

`2 Cor. 4:18`

`Hul. 30:8`

`Manug. 5:10`

Ang kwarta sarang nga makaangkon sang pagkontrol sa tawo, isa ka pagkontrol nga nagdul-ong sa kalaglagan sang kadam-an. Sin-o bala ang wala nakabati bahin sa tawo nga nakahimo sang malala nga butang tungud sa kwarta—bisan pa nga may madamo na nga daan sila sini?

Indi dapat nga mangin amo sina. Paage sa gahum sang Dios, madaug naton ang pagtinguha sang kaaway nga kuhaon ang kun ano nga natuyo bilang isa ka pagpakamaayo (materyal nga mga pagkabutang) kag himoon ini nga isa ka pagpakamalaut.

Sa kontexto bahin sa mangin isa ka maayo nga tulugyanan sa pagplano para sa tion sang kamatayon, ang isa ka peligro nga maatubang sang isa ka tawo amo ang pagsulay nga magtago sang mga kinitaan subong, nagapangatarungan sang iya pagtago nga nagsiling, “kun mapatay nako, mahatag kuman ini tanan.” Bisan pa mas maayo sang sa egasto ini tanan subong (ang isa ka bilyonario nakasiling nga iya lang mahibaloan nga nagakabuhi sia sing nagakaego kun ang tseke para sa iya lubong wala na sing unod), sarang kita kag dapat maghimo sang mas maayo pa sang sa sina.

“Nakita ko nga madamo ang nagdingot sa buluhaton samtang buhi pa sila, sa paghunahuna nga mangin maalwan man sila sa tion sang ila kamatayon; wala sila nagtinguha nga mapakita ang ila pagtoo kag pagsalig sa Dios nga magahatag sang bisan ano nga butang samtang nagakabuhi sila. Apang ang pagkamaalwan sa panahon nga tagumatayon na indi amo ang ginapaabot ni Cristo sa Iya mga sumulunod; indi ini makalikaw sa pagkamaiya-iyahon sang nagakabuhi. Yadtong nagahupot sang ila mga propedad tubtub sa katapusan nga tion nagatugyan sini sa kamatayon sa baylo nga sa buluhaton. Ang pagkawala nagakatabo sing dalayon. Wala na pundo sa bangko, kag ang propedad naubos sa madamo nga mga paage. Madamo sang tuyo sa paghimo sang isa ka butang, apang napalantang nila ini, kag si Satanas nagatinguha agud mabalabagan ang propedad gikan sa pagsulod sa bahandian sang Dios. Nadula ini ante paman nagbalik sa Dios, kag si Satanas nalipay nga natabo ini.”—Ellen G. White, Testimonies for the Church, vol. 5, p. 154.

`Ngaa nga dapat gid kita maghalong bahin sa kun paano naton ginapakamatarung ang aton pagamit sang bisan ano nga mga materyal nga pagpakaamayo nga yara sa aton?`