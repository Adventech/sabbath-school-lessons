---
title:  Ang Paghigugma Sang Dios Sang Hustisya
date:   01/02/2025
---

### Basaha Para sa Pagtoon Sini nga Semana

Salmo 33:5, Salmo 85:10, Deuteronomio 32:4, Santiago 1:17, Tito 1:2, Exodo 32:14, Mateo 5:43–48.

> <p>Salauluhon nga Texto</p>
> “ ‘kondi ang nagahimaya maghimaya sa sini, nga siya may 	paghangup kag nakakilala sa Akon, nga Ako amo ang Ginoo nga naga-hikot sing mahigugmaon nga kaayo, paghukom, kag pagkamatarung sa duta; kay sa sining 	mga butang nagakalipay Ako, nagasiling ang Ginoo’ ” (Jeremias 9:24).

Sa Malapit nga Sidlangan sang una nga panahon, ang “diosdios” sang mga pungsud indi lamang nga pabag-o bag-o, imoral, walay kapat-uran, kundi nagamando man sang kapintas, kaangay sang paghalad sa bata. Kag bisan sadto pa, ang mga pagano nga katawhan indi makasalig sa ila, gane wala na sila nagapangahas sa pagpangayo sang bulig sa mg adios sang iban nga tribu.

Suno sa Deuteronomio 32:17, ang sa likod sang kaangay sina nga “mga dios” amo ang demonyo (tan-awa man ang 1 Mga Taga-Corinto 10:20, 21). Kag ang ila mga sahe sang pagsimba nagapamintaha, kag nagabilin sa katawhan nga mangin yara sa daku nga kadulom sa ila espiriwalidad kag moralidad.

Ang Dios sang Biblia may daku nga kinalain gikan sa sining yawan-on nga mga dios: si Yahweh himpit nga maayo kag ang Iya karakter wala nagabag-o. Kag tungud lamang sa dalayon nga kaayo sang Dios nga sarang kita makaangkon sang paglaum subong kag para sa walay katubtuban.

Sa kabaliskaran sang sayup nga mga dios sang dumaan nga kalibutan, kag bisan pa sa moderno nga mga “diosdios” sa aton man panahon subong, si Yaweh nagakabalaka gid sing tuman nahanungud sa kalautan, pag-antus, inhustisya, kag pagpamigos—ini tanan padayun kag maathag Niya ginakondenar. Kag, ang labi ka importante, maabot man ang adlaw nga pagadulaon Niya ini tanan.

_*Ton-e ang leksyon sa sini nga semana sa paghanda para sa Inugpahuway, Pebrero 8._