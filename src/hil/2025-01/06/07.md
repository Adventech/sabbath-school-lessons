---
title:  Dugang nga Pagtoon
date:   07/02/2025
---

Basaha ang sinulatan ni Ellen G. White, “God’s love for Man,” pp. 9–15, sa Steps to Christ.

“Ang polong sang Dios nagapahayag sang Iya karakter. Siya mismo ang nagdeklarar sang Iya walay katubtuban nga gugma kag kaluoy. Sang si Moises nagpangamuyo nga, ‘epakita sa akun ang Imo himaya,’ ang Ginoo nagsabat, ‘Paagihon ko ang bug-os nakon nga pagkaayo sa atubangan mo.’ Exodo 33:18, 19. Amo ini ang Iya himaya. Ang Dios nag-agi sa atubangan ni Moises, kag nagsiling, ‘Ang Ginoo, ang Ginoo, Dios nga maloloy-on kag mainayohon, makuli sa pagpangakig, kag bugana sa malig-on nga paghigugma kag sa pagkatutum, nga nagatipig sing malig-on nga paghigugma sa mga linibo, nga nagapatawad sang kalautan kag sang paglapas kag sang sala.’ Exodo 34:6, 7. ‘makuli Siya sa pagpangakig, kag may daku nga kaluoy,’ ‘tungud nagakahamuut Siya sa kaluoy.’ Jonas 4:2; Miqueas 7:18.

“Ang Dios naghikot sang aton mga tagiposoon pakadto sa Iya paage sa dimaisip nga mga tanda sa langit kag sa duta. Paage sa mga butang nga yara sa palibut, kag sa pinakamadalum kag pinakamalolo nga paghugpong sa duta nga sarang mahibaloan sang tawo, nagtinguha Siya nga mapahayag ang Iya kaugalingon sa aton. Apang nangin sayup ang pagrepresentar sang Iya gugma. Sa pihak sini tanan nga mga pagpamatuud nga nahatag, ang kaaway sang maayo nagbulag sa panghunahuna sang katawhan, agud magtolok sila sa Dios nga may kahadluk; ginhunahuna nila Siya bilang malain kag dimapinatawaron. Ginlimbongan ni Satanas ang katawhan agud kabigon ang Dios bilang isa ka persona nga ang Iya nagpanguna nga kinaiya amo ang malala nga hustisya,--isa ka malala nga hukom, isa ka mapintas, kag nagapamilit nga manugpahulam. Ginlaragway niya ang Manunuga bilang isa ka persona nga nagabantay nga may mahisaon nga panolokan agud makita ang mga sayup kag sala sang katawhan, agud makahatag Siya sang paghukom sa ila. Sa katuyuan nga makuha ang ining sayup nga panan-awan sa Dios, si Jesus nagkari kag nagpuyo upod sa aton, agud mapahayag sa kalibutan ang walay tupong nga gugma sang Dios.”—Ellen G. White, Steps to Christ, pp. 10, 11.

**Mga Palamangkutanon nga Paga-diskusyunan**:

`Ngaa tama ka importante ang pagkilala nga ang himaya sang Dios nalikopan sang Iya pagkaayo? Paano ini makapatadlong sa teolohiya sang himaya nga nagapatalupangod sang bug-os nga gahum apang wala nagapatalupangod sang gugma kag karakter sang Dios?`

`Nakaage kana bala nga namangkot bahin sa pagkaayo sang Dios? May nakilala ka bala nga nagpamangkot sa pagkaayo sang Dios bangud sa binuhatan kun kis-a sadtong mga nagaangkon nga nagasunod sa Dios, ukon tungud lamang sa tanan nga mga kalautan sa kalibutan? Paano mo gintalupangod sa imo kaugalingon ang ina nga palamangkutanon, kag paage ikaw makabulig sa isa ka tawo nga nagapalibog sa pamangkot bahin sa pagkaayo sang Dios? Tan-awa ang leksyon sa sunod nga semana.`

`Sa imo klase, epasanyog ang sabat sa pamangkot nga makita sa Lunes nga leksyon. Paano ang realidad sang daku nga pagsumpunganay makabulig sa aton nga mahangpan ang tanan nga kalautan nga nagaluntad subong?`