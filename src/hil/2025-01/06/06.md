---
title:  Hupti Sing Malig-on ang Paghigugma kag Hustisya
date:   06/02/2025
---

Ang Kasulatan dalayon nga nagatudlo nga “ ‘ang Ginoo nga imo Dios amo ang Dios, ang Dios nga matutum nga nagabantay sing katipan kag malig-on nga paghigugma sa mga nagahigugma sa iya kag nagabantay sang iya mga sogo’ ” (Deuteronomio 7:9). Ang Iya karakter nga mainayohon kag mahigugmaon ginpakita sing labi paage kay Jesus sa krus (tan-awa ang Roma 3:25, 26; Roma 5:8). Suno sa Salmo 110:5, “…ang Ginoo maayo; ang iya malig-on nga paghigugma nagapadayon sa gihapon, kag ang iya pagkatutum sa tanan nga mga kaliwatan” (ekomparar sa Salmo 89:2). Gane, ang Dios masaligan; nagahatag lamang Siya sang maayo nga mga dolot sa Iya kaanakan (Santiago 1:17; ekomparar sa Lucas 11:11–13). Sa pagkamatuud, nagabobo Siya sang maayo nga mga butang bisan pa sa sadtong nagapahamtang sang ila kaugaligon bilang Iya mga kaaway.

`Basaha ang Mateo 5:43–48. Ano ang matudlo sini nahanungud sa makatalanhaga nga gugma sang Dios? Paano kita magpakig-angut sa iban sa kapawa sang sini nga pagtudlo ni Jesus?`

Ang Mateo 5 naglaragway sa gugma sang Dios bilang himpit nga gugma. Ang dihimpit nga gugma isa ka gugma nga nagahigugma lamang sa sadtong mga nagahigugma sa imo. Apang ang Dios nagahigugma bisan pa sa sadtong nagadumot sa Iya, bisan pa sa sadtong nagpahamtang sang ila kaugalingon bilang Iya mga kaaway. Ang Iya gugma kompleto, gane, himpit ini.

Bisa pa nga ang gugma kag kaluoy sang Dios nagalabaw sa bisan ano nga mga makatarungan nga mga ginapaabot sang tawo, wala ini nagapangibabaw ukon nagalapas sa hustisya. Baliskad sa sina, nagadala ini sang hustisya kag kaluoy sing tingob (Salmo 85:10). Subong man, ang Biblia nagalaygay sa aton nga: “…“Magbantay sang kalolo kag katarungan, kag hulat sa imo Dios sing dalayon’ ” (Oseas 12:6). Ang iban nga bersyon sini nagpamolong nga, “hupti ang paghigugma kag hustisya” (Oseas 12:6; ekomparar sa Lucas 11:42).

Sa ulihi, ang Dios mismo magapatuman sang himpit nga hustisya. Ang Roma 2:5 nagatudlo nga ang Iya “matarung nga paghukom egapahayag” (Roma 2:5). Sa katapusan, ang mga tinubos magaamba: “Dalagku kag kalatingalahan ang imo mga binuhatan, O Ginoong Dios nga Makaako! Matarung kag matuud ang imo mga dalanon, O Hari sang katuigan! Sin-o bala ang indi mahadluk kag indi maghimaya sang imo ngalan, O Ginoo? Kay ikaw lamang ang balaan. Ang tanan nga pungsud magakari kag magasimba sa imo, kay ang imo mga paghukom napahayag’ ” (Bugna 15:3, 4; ekomparar sa Bugna 19:1, 2).

`Ang Isaias 25:1 nagpahayag, “O Ginoo, ikaw ang akon Dios; pakataason ko ikaw, dayawon ko ang imo ngalan; kay naghimo ka sing makatilingala naga mga butang, ang Imo mga laygay kutub sa dumaan masaligan kag sa kamatooran.” Paano naton maton-an nga magdayaw sa Ginoo, sa pihak sang malain nga mga hitabo? Sa ano nga paage nga ang imo mismo kabuhi mangin isa ka halad sang pagdayaw sa Dios sa pamaage nga nagapauswag sang hustisya sa malambutan sang imo impluwensia?`