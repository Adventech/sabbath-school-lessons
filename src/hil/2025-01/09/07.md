---
title:  Dugang nga Pagtoon
date:   28/02/2025
---

Basaha ang sinulatan ni Ellen G. White, “The Origin of Evil,” pp. 492–504, sa The Great Controversy.

“Wala sang mas maathag nga natudlo sa Kasulatan sang sa kamatuuran nga ang Dios indi responsable para sa pagsulod sang sala; nga wala sang dimakatarunganon nga pagbiya sang langitnon nga bugay, wala sang kakulangan sa panggobyerno sang langit, nga naghatag sang kahigayunan para magluntad ang pagrebelde. Ang sala isa ka kawatan, nga wala sang rason para mapahanugutan ang presensia sini. Isa ini ka misteryoso, indi mapaathag; ang pagbalewala sini isa ka pagdepensa sa sini…. Kun siya (si Satanas) gindula gilayon gikan sa pagkabuhi, sila (ang mga pumuluyo sang langit kag iban nga mga kalibutan) magaalagad sa Dios gikan sa kahadluk sa baylo nga gikan sa gugma. Ang impluwensia sang manugdaya mahimo nga wala nalaglag sing bug-os, ang espiritu sang pagrebelde indi man madula. Ang kalautan dapat mapahanugutan agud mangin hamtong. Para sa kaayohan sang bug-os nga uniberso paage sa walay untat nga kapanahonan si Satanas dapat magpatubo sang iya mga prinsipio, nga ang iya akusasyon batok sa panggobyerno sang langit mahimo nga makita sang tanan nga mga tinuga ang kamatuuran sa sini, nga ang hustisya kag kaluoy sang Dios kag ang pagkamalig-on sang Iya kasogoan mangin wala sing pagduhaduha sa walay katubtuban.”—Ellen G. White, The Great Controversy, pp. 492, 493, 499.

**Mga Palamangkutanon nga Paga-diskusyunan**:

`Madamo sang katawhan ang nagakatingala kun paano ang isa ka walay sala nga tinuga kaangay ni Lucifer makasala sa una nga tion. Ngaa nga ang sala tama ka “misteryoso” kag “indi mapaathag”? Paano naton mapaathag ining una nga sala nga wala nagabalewala sini ukon nagapakamatarung sini? Kun sayoron, ngaa nga ang pagpaathag sa ginhalinan sini mangin pareho sa pagakamatarung sini?`

`Ngaa nga wala nalang gilayon ginlaglag sang Dios si Satanas? Ngaa nga ang kalautan “ginpahanugutan pa nga mangin hamtong”? Paano ini mangin “para sa kaayohan sang bug-os nga uniberso sa walay katubtuban nga kapanahonan”?`

`Ngaa nga importante ang paghangup nga ang inaway sa tunga sang Dios kag ni Satanas indi nga bahin sa kun sin-o ang may mas daku nga gahum, kundi isa ka konplikto nga lain sang sa sini? Paano nga ang konplikto bahin sa karakter may kabilinggan kag wala sina ang konplikto bahin sa kun sin-o ang may daku nga gahum?`

`Paano ang paghangup sa kinaiya sang konplikto makabukas sang kurtina, kon sa aton pa, sa pamaage nga kun sa diin ang imo kaugalingon nga kabuhi mahimo nga isa ka gamay nga bahin sang pangkabilogan nga inaway? Sa ano nga mga pamaage nga nagaeksperiensia ka subong sang realidad sang sini nga konplikto? Paano ka mag-atubang sini sa pamaage nga nagapakita kun sa kay sin-o ka nagadampig?`