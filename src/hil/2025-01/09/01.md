---
title:  Ang Pangkabilugan nga Inaway
date:   22/02/2025
---

### Basaha Para sa Pagtoon Sini nga Semana

Mateo 13:24–27; Genesis 1:31; Ezequiel 28:12–19, Isaias 14:12–15; Mateo 4:1–11; Juan 8:44, 45.

> <p>Salauluhon nga Teksto</p>
> “ ‘Butangan ko sing kaawayon sa tunga mo kag sang babayi, kag sa tunga sang imo kaliwat kag sang iya kaliwat; siya magadugmok sang imo olo, kag dugmokon mo ang iya tikod’ ” (Genesis 3:15).

Ang sadsaran sa biblikanhon nga teolohiya amo ang daku nga pagsumpunganay sa tunga ni Cristo kag ni Satanas. Bisan pa nga ang ediya sang isa ka pangkabilogan nga inaway sa tunga sang Dios kag mga tinuga sa langit nga nagpakasala kag nagrebelde batok sa Dios isa ka bantug nga ginapatuhuyan sang Kasulatan (Mateo 13:24–30, 37–39; Bugna 12:7–10) kag nagalapnag man sa madamo nga mga tradisyon sang Kristyano, madamo sang mga Kristohanon ang nagsikway kag nagbalewala sa bug-os nga ediya bahin sini.

Apang, gikan sa panan-awan sang Biblia, ang tema sang isa ka pangkabilogan nga inaway, nga sa diin ang ginharian sang Dios ginpamatukan sang yawa kag sang iya mga manugtunda, indi isa nga sarang naton mapatumbayaan kun wala nagalaktaw sa pagtalupangod sang kun ano nga ginasaysay sang Biblia.

Sa tolon-an sang ebanghelyo pa lamang, napun-an na sang mga reperensia bahin sa Yawa kag demonyo nga nagapamatuk sa Dios.

Sa pagsugod sini nga semana, magapatuhoy kita kun paano ang masunod nga duwa ka mga palamangkutanon mahimo nga masabat suno sa pipila ka importante nga mga dinalan sa Biblia:

1. Diin sa Biblia ang nagatudlo nga may yara sang isa ka pangkabilogan nga inaway sa tunga sang Dios kag ni Satanas?
2. Suno sa Kasulatan, ano ang kinaiya sang inaway?

_*Ton-e ang leksyon sa sini nga semana sa paghanda para sa Inugpahuway, Marso 1._