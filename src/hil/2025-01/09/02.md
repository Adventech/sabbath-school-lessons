---
title:  Ang Kaaway Naghimo Sini
date:   23/02/2025
---

`Basaha ang Mateo 13:24–27. Paano ang ini nga paanggid makabulig sa aton nga mahangpan ang kalautan sa aton kalibutan?`

Si Jesus nagsugid sang estorya bahin sa isa ka tag-iya sang duta nga nagsab-ug lamang sang maayo nga mga binhi sa iya uma. Apang, ang gamhon nagtubo upod sa mga trigo. Sa pagkakita nila sini, ang mga sologoon sang tag-iya namangkot sa iya, “ ‘Ginoo, wala ka bala magsab-ug sing maayong binhi sa imo uma? Paano bala nga may gamhon ini?’ ” (Mateo 13:27). Pareho ini sa pamangkot nga masami ginapamangkot subong bahin sa problema tuhuy sa kalautan: Kun gintuga sang Dios ang kalibutan nga maayo tanan, ngaa nga may kalautan sa sini?

`Basaha ang Mateo 13:28–30 sa kapawa sang pagpaathag ni Cristo sa Mateo 13:37–40. Paano ini makahatag man sang kapawa bahin sa kinaiya sang pangkabilogan nga inaway?`

Ang agalon nagsabat sa pamangkot sang iya mga sologoon: “ ‘ “Ang kaaway naghimo sini” ’ ” (Mateo 13:28). Ginpakilala ni Jesus sang ulihi ang isa nga “ ‘nagsab-ug sang maayong binhi’ ” bilang “ ‘ang Anak sang Tawo,’ ” nga si Jesus mismo (Mateo 13:37), kag ginpaathag nga “ang uma amo ang kalibutan” (Mateo 13:38), kag ang “ ‘kaaway nga nagsab-ug’ ” sang gamhon amo “ ‘ang yawa’ ” (Mateo 13:39), maathag nga naglaragway sang isa ka pangkabilogan nga inaway sa tunga ni Cristo kag ni Satanas. Ngaa nga may kalautan sa kalibutan? Ang kalautan hinimoan sang kaaway (ang yawa) nga nagapamatuk sa agalon. “ ‘ang kaaway naghimo sini’ ” (Mateo 13:38).

Apang, ang ini nga sabat, nagtulod para sa masunod nga pamangkot, “ ‘Buut ka bala niyan nga magkadto kami kag maggabut sa ila?’ ” Kun sayoron, ngaa nga indi gilayon gabuton ang kalautan? “ ‘ “Indi,” ’ ” nagsabat ang agalon, “ ‘ “basi kon sa paggabut ninyo sang mga gamhon magabut ninyo pati ang trigo. Pabaya-i nga magtubo anay sila sing tingub tubtub sa ani” ’ ” (Mateo 13:29, 30; ekomparar sa Marcos 4:29). Suno sa paanggid, ang Dios magapapas sa ulihi sang kalautan, apang ang pagkuha sini sa indi pa nagakaego nga tion magaresulta sang indi na mabawi ka tingob nga kagulub-an nga makahalit upod sa mga maayo.

`Ano ang pipila ka mga peligro sa pagtinguha nga magabot ang mga gamhon gikan sa mga trigo subong? Sa amo man nga bahin, ngaa nga indi ini mangin kahulugan nga ebalewala nalang ang kalautan nga aton ginaatubang?`