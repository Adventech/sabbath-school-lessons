---
title:  Ang Ginhalinan sang Pagsumpunganay sa Langit
date:   25/02/2025
---

Ang Genesis 1–3 pa lamang nagapakita na nga ang yawa yara na antes paman ang pagpakasala ni Adan kag Eva. Sa konsepto, ang “yawa” nagpakita na, sa ngalan sang “kahoy sang pagkilala sang maayo kag malain” (Genesis 2:9, 17). Niyan ang man-ug nag-akusa sa Dios nga nagbutig nga, sa pagkamatuud, siya mismo, ang man-ug, amo ang isa nga nagabutig. Ang pagluntad sang man-ug (Bugna 12:9), upod ang iya pagbinutig, nagapakita bahin sa realidad sang yawa didto. Gani, bisan pa sa Eden antes ang pagpakasala, ang presensia sang yawa napahayag.

`Basaha ang Ezequiel 28:12–19 sa kapawa sang Exodo 25:19, 20. Ano ang kinaiya sang sini nga persona nga nagpakasala?`

Suno sa sini nga teksto, ang ginhalinan sang kalautan kag sang kabilogan nga inaway nagsugod sa langit.

Antes siya nahulog, ang persona nga ginkilala bilang Satanas isa ka nagapanabon nga querubin. Magluwas sa pagkilala bilang querubin, siya “ ‘pat-in sang pagkahimpit, puno sang kaalam kag himpit sa katahum’ ” kag “ ‘yara sa eden, ang harden sang Dios’ ” (Ezequiel 28:12, 13, NKJV). Wala sa sini nga mga butang ang pwede masiling sa tawhanon nga hari sang Tiro (ukon sa bisan kay sin-o nga tawo). Gane, nakahibalo kita nga nahatagan kita diri sang isa ka panan-awan bahin sa pagkahulog ni Lucifer.

`Basaha ang Isaias 14:12–15. Ano ang dugang nga kapawa nga mahatag sini bahin sa ginsuguran sang daku nga pagsumpunanay?`

Suno sa Isaias 14, si Lucifer nagdesisyon nga bayawon ang iya kaugalingon kag magapakaangay sa Dios. Ang ini nga bersikulo nagabulig paathag sa aton nabasa sa Ezequiel 28, nga ang iya “tagiposoon binayaw” bangod sang iya “katahum” (Ezequiel 28:17), nga magadolot kuntane sa iya nga dayawon ang Dios nga naghimo sa iya nga matahum. Sa baylo, nangin bugalon siya. Ang malala pa, kay bangod sini nga bugal, nagtinguha siya nga agawon ang trono sang Dios kag pasipalahan Siya. Ang Hebreo nga tinaga para sa “pagpatikang” sa Ezequiel 28:16 nagakahulugan man nga “pagpasipala,” isa ka pagpakita kun paano si Satanas magpanghikot batok sa Dios kag batok man sa aton.

`Paano naton hangpon ang kamatuuran nga si Lucifer, nga nagpakasala, sa ginsuguran “himpit….gikan sa adlaw” nga gintuga siya “tubtub nga ang kalautan nakita” sa iya (Ezequiel 28:15)? Paano ang isa ka himpit nga persona mahulog sa pagpakasala magluwas kun ang pagka “himpit” nagalakip sang matuud nga kahilwayan sa moralidad?`