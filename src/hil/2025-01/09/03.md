---
title:  Ang Ginhalinan sang Pagsumpunganay sa Duta
date:   24/02/2025
---

Ang katumbas sa pamangkot sa paanggid—nahanungud kun ngaa nga may malain nga binhi sa uma kun ang tag-iya nagtanum lamang sang maayo nga binhi—amo ang isa pa ka pamangkot: kun gintuga sang Dios ang kalibutan nga maayo tanan, paano nagluntad ang kalautan diri?

`Basaha ang Genesis 1:31. Ano ang ginapahayag sang polong sang Dios nahanungud sa kahimtangan sang mga tinuga sang natapos na sang Dios ang pagpanuga, kag ngaa nga importante ang ini nga sabat?`

Suno sa Genesis 1:31, sang natapos na tuga sang Dios ang kalibutan, “tama gid ini kaayo.” Sa Genesis 1, wala sing patimaan bahin sa kalautan sa tinuga sang Dios sa sini nga planeta. Paano, niyan nga nag-abot ang kalautan sa eksperiensia sang tawo?

`Basaha ang Genesis 3:1–7. Ano ang ginasugid sini sa aton nahanungud kun paano ang kalautan nag-abot sa duta? Ano nga kapawa ang napahayag sino bahin sa kinaiya sang pangkabilogan nga inaway? (tan-awa man ang Bugna 12:7–9).`

Sa sini nga panaysayon, makita naton ang binutig nahanungud sa karakter sang Dios nga ginpahayag sang man-ug, ginkilala bilang ang yawa mismo (inang “dumaan nga man-ug) sa Bugna 12:7–9. Ang man-ug nagamit una sang isa ka pamangkot nga makadolot sang pagduhaduha sa mando sang Dios, nagabaliskad sa kun ano nga ginmando sang Dios paage sa iya pamangkot. Pagkatapos sina, ang man-ug direkta nga naghangkat sa kun ano nga ginpamolong sang Dios, nagsiling siya sa kay Eva, “ ‘indi kamo mapatay nga totoo’ ” (Genesis 3:4).

May isa, ayhan ang man-ug ukon ang Dios, nga nagbutig kay Eva, may yara na siya karon sang isa ka pagpili nga hilimoon kun bala magapati siya sa kun ano nga ginpamolong sang Dios sa iya ukon sa ginpamolong sang man-ug.

Diri kag sa bisan diin nga bahin sang Kasulatan, ang kinaiya sang sini nga konplikto nagapatuhoy gid una sa kun ano kag sin-o ang toohan, nga naangut mismo sa gugma. Kag bangod ina nga ang imo pagtoo nahanungud sa isa ka persona, sa kun ano nga sahe sang persona siya, kag kun bala masaligan siya, makaapekto sing daku kun bala higugmaon kag saligan mo ang ina nga persona kag, sa sini nga sitwasyon, magpamati sa kun ano ang iya ginasiling sa imo.

`Basaha ang Genesis 3:15. Ang tinaga sang Dios sa man-ug nga ang kaliwat sang babayi, nga nagapatuhoy sa Mesias, magadugmok sang ulo sang man-ug masami nga ginakilala bilang una nga maayong balita (protoevangelium) sa Kasulatan. Paano ini nagpabakod sa realidad sang inaway kag apang nagahatag sang paglaum para sa aton sa tunga sini?`