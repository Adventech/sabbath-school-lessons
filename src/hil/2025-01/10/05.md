---
title:  Ang (Temporaryo) nga Manugdumala sang sini nga Kalibutan
date:   05/03/2025
---

Naton-an naton sa nagligad nga mga leksyon nga, sa sulod sang pangkabilogan nga inaway, si Satanas kag ang Iya mga sinakpan temporary nga ginhatagan sang talalupangdon nga pagbulut-an sa sini nga kalibutan, nga limitado suno sa pila ka sahe sang mga pagsulundan sa pagsalakay.

Ang ini nga mga pagsulundan sa pagsalakay nagalimit indi lamang sa mga hilimoon sang kaaway—ang yawa kag ang iya mga kampon—kundi nagalimit man ini sa buluhaton sang Dios nga mapapas ukon pagpahaganhagan sang kalautan nga (sing temporaryo) yara sa pagbulut-an sang kaaway. Bangod nga ang Ginoo indi gid magaguba sang Iya mga saad, sa bagay nga nagpasugot Siya sa mga pagsulundan sang pagsalakay—nga naghatag sang pila ka limitado kag temporaryo nga pagdumala sa yawa—Ang Dios moral nga naglimit sang Iya napahamtang nga buluhaton sa palaabuton (nga wala nagpanubo sang Iya gahum).

`Basaha ang Juan 12:31, Juan 14:30, Juan 16:11, 2 Mga Taga-Corinto 4:4, kag Lucas 4:6. Ano ang ginatudlo sang sini nga mga teksto nahanungud sa pagdumalahan sang kaaway sa sini nga kalibutan?`

Ang Bag-ong Katipan nagpahamtang sang isa ka pagsumpunganay sang mga ginharian, ang ginharian sang kapawa kag sang kadulum, ang kadulum nga nagikan kay Satanas kag ang iya pagrebelde. Kabahin sa misyon ni Cristo amo paglutos sa ginharian ni Satanas: “… Sa sining katuyoan nagpahayag ang Anak sang Dios agud nga malaglag niya ang mga binuhatan sang yawa” (1 Juan 3:8).

Walay sapayan, may yara sang “mga pagsulundan” nga nagalimit sa kun ano nga sarang mahimo sang Dios samtang nagapabilin nga matutum sa mga prinsipio sa likod sang Iya panggobyerno. Ang ini nga mga limitasyon ginalakipan sang (1) ang paghatag sang kahilwayan sa pagpili sa mga tinuga kag (2) ang napakigsaad nga mga pagsulundan sa pagsalakay, nga natago pa ini sa aton subong. Ang kaangay sa sina nga sablag kag limitasyon sa pagpanghikot sang langit may yara sang importante nga implikasyon para sa moral nga ikasarang sang Dios agud mapanubo kag/ukon mapapas gilayon ang kalautan sa sini nga kalibutan. Gani, makita naton ang nagapadayun nga kalautan kag pag-antus, nga sa pagkamatuud makadolot sa madamo nga katawhan sa pagpamangkot kun yara gid bala ang Dios ukon ang Iya pagkaayo. Apang, kun mahangpan ang yara sa likod sang daku nga pagsumpunganay, kag ang limit nga nabutang sang Dios bahin sa Iya pagpakig-angut sa kalautan, mahangpan naton sing mas maayo kun ngaa nga nagakatabo ang mga butang nga aton makita subong—tubtub sa katapusan nga kadalag-an sang Dios sa kalautan.

`Paano ang kamatuuran nga si Jesus nagtawag kay Satanas nga “manugdumala” sang sini nga kalibutan makabulig sa aton paghangup sang kalautan nga nagaluntad sa kalibutan subong? Daw ano ka matahum nga pagpaumpaw ang paghibalo nga sa pagkamatuud, temporaryo lamang ang pagdumala sini?`