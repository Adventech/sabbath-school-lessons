---
title:  Mga Limit kag mga Pagsulundan
date:   06/03/2025
---

Ang pangkabilogan nga inaway una gid nga isa ka pagsinuay bahin sa karakter sang Dios, nga nadolot sang mapasipalahon nga alegasyon sang yawa batok sa kaayo, hustisya kag panggobyerno sang Dios. Isa ini ka sahe sang pangkabilogan nga demandahan sa katipan.

Ang kaangay sini nga konplikto indi masolbar paage sa kun sin-o ang may mas daku nga gahum kundi, sa baylo sina, nagakinahanglan sang pagpasundayag.

Kun may isa ka seryoso nga alegasyon batok sa isa ka persona nga yara sa pagdumalahan, ang pinakamaayo (kag mahimo nga amo lamang ini) nga pamaage agud mapierde ang alegasyon amo ang pagpahanugut para sa isa ka hilway, patas kag hayag nga imbistegasyon. Kun ang alegasyon nagapapilegro sa bug-os nga panggobyerno (sang gugma), indi ini pwede nga matago lang.

Ano ang buut silingon sang paghangup sa pangkabilogan nga inaway kag pagpakig-angut sa problema tuhuy sa kalautan? Kun ang Dios maghimo sang saad, lapason bala Niya ini? Indi gid. Bangud nga ang Dios nag-ugyon sa mga pagsulundan sa pagpakig-away, ang Iya palaabuton nga binuhatan mangin limitado. Tungud sina, ang pipila ka mga kalautan mahimo nga matabo sa temporaryo nga pagdumala sang ginharian sang kadulum.

`Basaha ang Marcos 6:5 kag Marcos 9:29. Ano ang ginapahayag sang sini nga mga teksto nahanungud kun paano nga bisan pa ang langitnon nga binuhatan mahimo nga naangut sa mga bagay kaangay sa pagtoo kag pangamuyo?`

Sa sining duwa ka panaysayon, pipila ka mga limit ukon pagsulundan sa pagpakig-away ang daw napahamtang, naangut sa mga butang kaangay sang pagtoo kag pangamuyo. Sa bisan diin nga bahin makita naton ang bugana nga pagpamatuud nga ang pangamuyo makahimo sang kinalain sa sini nga kalibutan, nagabukas sang mga kahigayunan para sa langitnon nga pagpanghikot nga posible indi makita. Apang, indi kita dapat makasayup sa paghunahuna nga ang pagtoo kag pangamuyo amo lamang ang kabangdanan. Mahimo nga madamo sang iban pa nga mga kabangdanan nga sa diin wala naton nahibaloan.

Nagasanto ini sa kun ano nga aton naton-an sang nagligad nahanungud sa mga pagsulundan sang pagpakig-away. Bangud sina ang Dios naghimo sang pipila ka pagsaad ukon pag-ugyon sa pila ka mga pagsulundan sa pagpakig-away, ang Iya palaabuton nga hilimoon mangin limitado. Sa sina nga bagay, ang pila ka kalautan mahimo nga matabo sa sulod sang temporary nga pagdumala sang ginharian sang kadulum.

`Basaha ang Roma 8:18 kag Bugna 21:3, 4. Paano ang ini nga mga teksto makahatag sa imo sang pagsalig nga bisan pa may yara sang madamo nga mga butang nga wala naton nahibaloan, makasalig kita nga ang Dios nakahibalo kun ano ang pinakamaayo, nagahandum kun ano ang pinakamaayo, kag magatapos sang kalautan kag magatuytuy sa aton padulong sa walay katubtuban nga kalipay?`