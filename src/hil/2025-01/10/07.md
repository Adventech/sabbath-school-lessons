---
title:  Dugang nga Pagtoon
date:   07/03/2025
---

Basaha ang sinulatan ni Ellen G. White, “The Power of Satan,” pp. 341–347, sa Testimonies for the Church, vol. 1.

“Ang nagpakasala nga tawo nangin legal nga ulipon ni Satanas. Ang misyon ni Cristo amo ang pagluwas sa iya gikan sa gahum sang iya daku nga kaaway. Ang tawo duna nga may huyog sa pagsugod sang mga ginatugda ni Satanas, kag indi siya makapamatok sing madinalag-on sa tuman ka makasiligni nga kaaway magluwas kun si Cristo, ang gamhanan nga Mangdadaug, magpuyo sa iya, magagiya sang iya mga handum, kag maghatag sa iya sang kusog. Ang Dios lamang ang sarang makalimit sa gahum ni Satanas. Nagapakadto pakari siya sa duta, kag nagapasaka-panaug sa sini. Wala siya nagauntat sa iya pagbantay, bangud sang kahadluk nga madulaan sang kahigayunan sa paglaglag sang mga kalag. Importante nga ang katawhan sang Dios nakahangup sini, nga mahimo sila makalikaw sa iya mga siod. Si Satanas nagapreparar sang Iya mga pagdaya, nga sa iya katapusan nga kampanya batok sa katawhan sang Dios mahimo nga indi sila makahangup nga siya ini. Ang 2 Mga Taga-Corinto 11:14 nagsiling: ‘indi katingalahan; kay si Satanas mismo magapakamanugtunda sang kapawa.’ Samtang ang pipila ka mga nalimbongan nga mga kalag nagapahayag nga wala siya nagakabuhi, ginaulipon niya sila, kag nagapanghikot paage sa ila sa isa ka masangkad nga bahin. Si Satanas nakahibalo sing mas labi sang sa katawhan sang Dios bahin sa gahum nga sarang nila maangkon nga mas labaw sang sa iya kun ang ila kusog yara kay Cristo. Kun mapainubuson sila nga magpangayo sang bulig sa gamhanan nga Mangdadaug, ang pinakamaluya nga tumuloo sa kamatuuran, nga magpanugyan sing alig-on sa kay Cristo, sarang makapakigbato sa kay Satanas kag sa tanan niya nga mga kampon. Tama siya ka malimbugon nga magpalapit sing hayag, kag maisogon sa iya pgpangsulay; niyan ang maluya nga enerhiya sang mga Kristahanon mapukaw, kag magasalig Sila sa malig-on kag gamhanan nga Manluluwas. Apang nmagakari siya nga indi matalupangdan, kag magapanghikot nga nagapakunokuno paage sa mga kaanakan sang pagkadimatinumanon nga nagatuad sang pagkadiosnon.”—Ellen G. White, Testimonies for the Church, vol. 1, p. 341.

**Mga Palamangkutanon nga Paga-diskusyunan**:

`Ano ang buut silingon sang mangin “legal nga ulipon ni Satanas”? Nagakahulugan bala ina nga ang yawa sarang makahimo sang bisan ano nga gusto niya sa katawhan? Kun indi, ngaa man? Paano ini nag-angut sa aton ginatawag nga “mga pagsulundan sa pagpakig-away” sa pangkabilogan nga inaway?`

`Ngaa nga ang Dios naghatag sang bisan ano nga kinamatarung sa kay Satanas sa pangkabilogan nga inaway, bisan pa nga temporaryo lamang? Ano ang masugid sini sa aton nahanungud kun paano ang Dios nagtinguha sa pagsabat sa mga akusasyon ni Satanas?`

`Paano ka makasabat sa sadtong, bisan pa mga Kristohanon, nga nagapanginwala sa pagluntad ni Satanas bilang isa ka matuud kag personal nga tinuga? Bisan pa nga indi kita makapamatuud sa personal nga pagluntad ni Satanas, ano ang ebidensia nga sarang nimo mapahayag nga mahimo makabulig sa isa ka tawo nga nadayaan sing tuman?`