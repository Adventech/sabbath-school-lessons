---
title:  Mga Pagsulundan Sang Pagpakig-away
date:   01/03/2025
---

### Basaha Para sa Pagtoon Sini nga Semana

Daniel 10:1–14, Bugna 13:1–8, Job 1:1–12, Job 2:1–7, Juan 12:31, Juan 14:30, Marcos 6:5, Marcos 9:29.

> <p>Salauluhon nga Teksto</p>
> “Ang nagapakasala iya sang yawa; kay ang yawa nagapakasala kutub sa ginsuguran. Sa sining katuyoan nagpahayag ang Anak sang Dios agud nga malaglag niya ang mga binuhatan sang yawa” (1 Juan 3:8).

Ang maimpluwensia nga panaysayon nga nagapahayag sa kinaiya sang pangkabilogan nga inaway makita sa 1 Mga Hari 18:19–40, si Elias sa Bukid sang Carmelo, sa diin ginpadayag sang Ginoo ang ginatawag nga “mga dios sang mga pungsud.” Apang, may yara sang dugang pagid nga yara sa likod nahanungud sa sining “mga dios” sang sa mga bahin lamang sila sang pagano nga imahinasyon. Sa likod sang “mga dios” nga ginahunahuna sang mga pungsud sa palibut sang Israel nga ila ginasimba, sa pagkamatuud, may yara pa nga iban sa likod sini.

“ ‘Naghalad sila sa mga yawa, indi sa matuod nga Dios—mga dios nga indi nila kilala, sa bag-o nga mga dios, bag-o nagtuhaw nga wala matahud sang inyo mga ginikanan’ ” (Exodo 32:17). Si Pablo nagdugang, “…ang ginahalad sang mga Gentil, ginahalad nila sa mga yawa kag indi sa Dios, Indi ako buut nga magpakighalobilo kamo sa mga yawa” (1 Mga Taga-Corinto 10:20).

Sa likod sang sayup nga “mga dios” sang mga pungsud, amo ang yawa nga nagapakunokuno. Nagakahulugan ini nga ang tanan nga mga teksto sa Kasulatan nga nagamitlang bahin sa idolatriya kag sa dumuloong nga mga dios mga teksto tuhoy sa “pangkabilogan nga inaway.”

Sa paghibalo sang sini nga ginhalinan, ang pangkabilogan nga inaway mahangpan sing maayo. Kag ang ini nga kamatuuran may daku nga implikasyon para sa dugang nga paghangup nahanungud sa kinaiya sang sini nga inaway kag kun paano ini naghatag sang kapawa bahin sa problema tuhoy kalautan.

_*Ton-e ang leksyon sa sini nga semana sa paghanda para sa Inugpahuway, Marso 8._