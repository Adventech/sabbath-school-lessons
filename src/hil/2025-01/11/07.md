---
title:  Dugang nga Pagtoon
date:   14/03/2025
---

Basaha ang sinulatan ni Ellen G. White, “The Reward of Earnest Effort,” pp. 285–288, sa Testimonies for the Church, vol. 9.

“Ang tanan nga nagapalibog sa aton sa bahin sa pagpakig-angut sang Dios mapaathag sa magaabot nga kalibutan. Ang mga butang nga mabudlay hangpon mapaathag. Ang mga tinago sang bugay pagabuksan sa aton atubangan. Kun sa diin ang aton limitado nga panghunahuna nga makatukib lamang sang makalilibog kag nabungkag nga mga saad, makakita kita sang pinakahimpit kag matahum nga harmoniya. Mahibaloan naton nga ang walay katapusan nga gugma nagmando sang mga eksperiensia nga daw pinakamabudlay. Samtang aton marealisar ang mapinalanggaon nga pag-atipan Niya nga naghimo sang tanan nga mga butang para sa aton ikaayo, magakalipay kita sa indi masaysay nga kasadya kag puno sang himaya.”—Ellen G. White, Testimonies for the Church, vol. 9, p. 286.

**Mga Palamangkutanon nga Paga-diskusyunan**:

`Nakaage kana bala nga nalibogan sa pagtinguha nga mahangpan ang pagpakig-angut sang Dios? Paano nakapaumpaw sa imo ang paghibalo ang tanan nga mga kaangay sa sina nga butang mangin maathag sa ulihi?`

`Magpamalandong kun ano ang ginbyaan ni Cristo agud mangin tawo kag mapatay para sa sini nga kalibutan. Magpamalandung pagid kun ano ang ginasugid sini sa aton nahanungud sa gugma sang Dios kag kun masaligan bala ang Dios. Ano pa ang pwede Niya mahimo?`

`Ano ang tama ka importante sa “ngalan” sang Dios”? Ano ang implikasyon sini para sa aton nga nagatawag sang aton kaugalingon nga Kristohanon? Sa ano nga mga pamaage nga ang mga Kristohanon kun kis-a makadala sang kahuy-anan sa ngalan ni Cristo, kag ano ang sarang naton nga mahimo sa aton lokal nga kumyunidad agud mapakita sa katawhan kun daw kaangay sa ano ang ginabuhat sang mga nagasonod kay Cristo?`

`Kun aton talupangdon, bisan pa ang aton pinakamaayo nga “mga sabat” tuhoy sa problema sang kalautan subong indi kompleto. Ano ang aton sarang mapakita paage sa binuhatan nga makapalapit sa sadtong mga nagaantus kag mangin galamiton para makapaumpaw sa pag-antus sa sini nga kalibutan samtang nagahulat kita sa katapusan kag natagna nga solusyon sa problem tuhoy sa kalautan nga ang Dios lamang ang sarang makahatag?`

`Magpamalandung sing labi sa Isaias 53:4, bahin sa kamatuuran nga si Cristo nagpas-an sang aton “mga kalisod” kag “mga kasubo.” Ano ang natabo nga pangkabilogan sa krus nga makabulig sa aton nga mahangpan ang plano sang kaluwasan kag ano ang nangin bili sini sa Dios agud maluwas kita?`