---
title:  Ang Paanggid ni Jesus Bahin sa Ulubasan
date:   12/03/2025
---

Sa paanggid bahin sa tag-isa sang ulubasan, sa Mateo 21, si Jesus nagkuha sa kun diin nagbiya ang Isaias 5, naghatag sang dugang nga kapawa bahin sa karakter kag binuhatan sang tag-iya sang ulubasan para sa Iya ulubasan.

`Basaha ang Mateo 21:33–39 nga nagahunahuna sang pamangkot nga yara sa Isaias 5:4. Ano pagid dugang ang pwede Niya mahimo sa kun ano nga Iya na nahimo?`

Ang una nga bahin sang paanggid ni Jesus nagkutlo direkta gikan sa ambahanon ang Isaias 5 nahanungud sa tag-iya sang ulubasan kag sang Iya ulubasan. Niyan, si Jesus nagdugang, ang tag-iya sang ulubasan “ ‘nagpaarendo” sang iya ulubasan “sa mga mangunguma kag nagpanlakatan sa malayo nga duug’ ” (Mateo 21:33). Apang, sang ang tag-iya sang ulubasan nagpadala sang Iya mga ulipon (mga manalagna) sing duwa ka beses agud kolektahon ang patubas, ang mga nag-arendo sang Iya ulubasan nagbunal kag nagpatay sang Iya mga ulipon (Mateo 21:34–36). Sang ulihi, ginpadala Niya ang Iya Anak (si Jesus), nga nagasiling “ ‘tahuron na nila ang akon anak’ ” (Mateo 21:37). Apang ginpatay man nila ang Iya Anak, nga nagasiling, “ ‘‘Ini amo ang manunubli; kari kamo, patyon ta siya kag kuhaon ang iya panublion.’ Kag gindakup nila siya kag ginpahabog siya sa gowa sang ulubasan, kag ginpatay siya” (Mateo 21:38, 39).

Ano pagid ang Iya mahimo? Ang Amay naghigugma sa aton sing tuman sa bagay nga ginhatag Niya ang Iya bugtong nga Anak (Juan 3:16). Kun ang pangkabilogan nga inaway amo ang ginatugda diri, indi ini masolbar sa indi pa nagakaego nga tion paage sa pagamit sang langitnon nga gahum kundi nagakinahanglan anay sang isa ka pagpahayag sang karakter sang Dios sa publiko. Ang ini nga pagpahayag napahamtang sang ulihi sa binuhatan ni Cristo (Roma 3:25, 26; Rom 5:8). Ano pa ang aton dugang nga mapangayo sa kamatuuran nga ang Dios (paage kay Cristo) naghatag sang Iya kaugalingon agud mapatay para sa aton, agud nga mapakamatarung Niya kita nga wala nagakomporsmiso sang Iya hustisya kag himpit nga gugma?

Ang hitabo sa krus naglaragway nga ang Dios naghimo sang tanan nga butang nga dapat himoon agud mapahaganhagan kag madula ang kalautan, apang wala nagalaglag sang kontexto para sa pagpatubo sang matuud nga gugma. Kun may yara lang sang bisan ano nga paage nga pwede sa Dios, indi bala Niya pillion ini? Bisan pa nga ang katawhan nagaantus sing tuman sa sining pangkabilogan nga inaway, ang Dios mismo ang nagaantus sing sing labi. Kun magtolok kita sa krus, sa pagkamatuud, makita naton kun ano ang nadolot mismo sa Dios sang pag-antus kag kasakit. Apang, tama kasagrado ang kahilwayan nga duna sa gugma sa bagay nga si Cristo handa pa pagbatas sini para sa aton.

`Basaha ang Isaias 53:4. Kay sin-o “ mga kalisod kag “kasubo” ang ginpas-a ni Cristo sa krus? Ano ang masugid sini sa aton nahanungud sa tanan nga nahimo sang Dios para sa aton kag kun ano ang nangin bili sang kaluwasan sa Iya?`