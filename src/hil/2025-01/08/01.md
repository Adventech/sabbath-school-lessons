---
title:  Kahilwayan sa Pagpili, Gugma, kag Langitnon nga Pagsakdag
date:   15/02/2025
---

### Basaha Para sa Pagtoon Sini nga Semana

Lucas 13:34; Jeremias 32:17–20; Mga Hebreo 1:3; Deuteronomio 6:4, 5; Mga Taga-Efeso 1:9–11; Juan 16:33.

> <p>Salauluhon nga Teksto</p>
> “ ‘Ini napamolong ko sa inyo, agud nga kamo may paghidait sa akon. Sa kalibutan may kangitngitan kamo; apang magpakalig-on kamo, nadaug ko ang kalibutan’ ” (Juan 16:33).

Ang _providence_ isa ka tinaga sa English nga gingamit agud malaragway ang binuhatan sang Dios sa kalibutan. Kun ano ang aton panghunahuna nahanungud sa providence nagadolot sang isa ka daku nga kinalain kun paano kita magpakig-angut sa Dios, kun paano kita magpakig-angut sa iban, kag kun ano ang aton paghunahuna nahanungud sa problema tuhoy sa kalautan.

Ang mga Kristohanon nagahupot sang nagkalainlain nga mga paghangup bahin sa langitnon nga providence. Ang iban nagapati nga ang Dios nagagamit sang Iya gahum sa pamaage nga nagadeterminar sa tanan nga mga hitabo agud matabo ang kun ano nga natabo. Nagapili pa Siya kun sin-o ang maluwas kag sin-o ang malaglag! Sa sini nga panan-awan, ang katawhan wala sang kahilwayan sa pagpili magluwas lamang sa kun ano ang ginamando sang Dios. Sa pagkamatuud, ang katawhan nga nagapati sa sini nagapakigbato nga bisan pa ang mga handum tawo ginadeterminar sang Dios.

Kabaliskaran sa sina, ang malig-on nga pagpamatuud sa biblia nagapakita nga ang Dios wala nagadeterminar sang tanan nga nagakatabo. Sa baylo, gihatagan Niya sag kahilwayan sa pagpili ang tawo, bisan pa tubtub sa punto nga kun sa diin sila (kag ang mga manugtunda) sarang makapili nga maghimo sang binuhatan nga batok sa Iya kabubut-on. Ang kasaysayan sang Pagpakasala, sang sala, kag sang kalautan isa ka madrama kag makasusubo nga pagpabutyag sang mga resulta sang pag-abuso sa sining kahilwayan sa pagpili. Ang plano sang kaluwasan napasad agud mabulong ang trahedya nga nadolot sang indi nagakaego nga pagamit sang kahilwayan sa pagpili.

_*Ton-e ang leksyon sa sini nga semana sa paghanda para sa Inugpahuway, Pebrero 22._