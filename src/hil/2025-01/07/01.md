---
title:  Ang Problema Sang Kalautan
date:   08/02/2025
---

### Basaha Para sa Pagtoon Sini nga Semana

Job 30:26; Mateo 27:4; Job 38:1–12; Salmo 73; Genesis 2:16, 17; Bugna 21:3, 4.

> <p>Salauluhon nga Teksto</p>
> “ ‘Pahiran Niya ang tagsa ka luha sa mga mata nila, kag wala na sing kamatayon, ukon kalisud ukon paghibi ukon kasakit pa, kay ang nahaunang mga butang nagtaliwan’ ” (Bugna 21:4)

Mahimo nga ang pinakadaku nga problema nga ginaatubang sang mga Kristohanon amo ang problema sa kalautan—paano mapahisanto ang kamatuuran nga ang Dios himpit nga maayo, kag mahigugmaon, sa kamatuuran nga may kalautan sa sini nga kalibutan. Sa pinakamalip-ot nga tinaga, kun ang Dios maayo tanan kag tama ka gamhanan, ngaa nga may kalautan, kag tama kalala sini ang yara sa palibut?

“Para sa kadam-an nga panghunahuna ang ginhalinan sang sala kag ang rason sa pagluntad sini amo ang kabangdanan sang daku problema. Nakita nila ang binuhatan sang kalautan, upod ang makasiligni nga resulta sang kailo kag kagulub-an, kag ginapamangkot nila kun paano ini Tanan makaluntad sa edalum sang pagdumalahan sang Isa nga walay tupong sa kaalam, kag sa gugma. Amo ini ang isa ka misteryo nga kun sa diin wala sila sang nakita nga pagpaathag.”—Ellen G. White, The Great Controversy, p. 492.

Madamo sang mga wala nagapati sa Dios (Athiest) ang nagkilala sang problema bahin sa kalautan bilang amo ang rason kun ngaa nga sila nangin atheist. Apang kaangay sa aton makita sa sini nga semana ka sa magaabot nga mga semana, ang Dios sang Biblia bug-os nga maayo, kag makasalig kita sa Iya—bisan pa sa pihak sang kalautan nga nagdagta sa aton nagpakasala nga kalibutan.

_*Ton-e ang leksyon sa sini nga semana sa paghanda para sa Inugpahuway, Pebrero 15._