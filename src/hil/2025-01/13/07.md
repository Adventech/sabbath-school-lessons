---
title:  Dugang nga Pagtoon
date:   28/03/2025
---

Basaha ang sinulatan ni Ellen G. White, “The Least of These My Brethren,” pp. 637–641, sa The Desire of Ages.

“Yadtong mga nagabulig sa iban pagabuligan sang Puno nga Manugpahalab. Sila mismo ang magainum sang buhi nga tubig, kag makontento. Indi na sila magahandum sang makagalanyat nga mga kalingawan, ukon para sa iban pagbag-o sa ila mga kabuhi. Ang pinaka ginakalangkagan nga topiko amo ang kun paano makaluwas sang mga kalag nga handa na sa pagkawala. Ang pagpakighalobilo sa iban mangin mapuslaon. Ang gugma sang Manunubos magabuyok sang mga tagiposoon para sa paghiusa.

“Kun aton marealisar nga mga manugpangabudlay kita upod sa Dios, ang Iya mga saad indi mapamolong nga pasapayan lamang. Magatandug ini sang aton mga tagiposoon, kag magabuyok ini sang aton mga bibig sa pagpamolong. Sang si Moises gintawag para magministeryo sa ignorante, walay disiplina, kag malalison nga katawhan, ang Dios naghatag sang saad, ‘Ang akon pagtambong magaupud sa imo, kag papahuwayon ko ikaw.’ Kag nagsiling Siya, ‘Sing pat-ud, Ako magaupod sa imo.’ Ex. 33:14; 3:12. Ang ini nga saad para sa tanan nga nagapangabudlay sa tal-os ni Cristo para sa Iya katawhan nga napiotan kag nagaantus.”—Ellen G. White, The Desire of Ages, p. 641.

**Mga Palamangkutanon nga Paga-diskusyunan**:

`Basaha ang 1 Mga Taga-Corinto 13:4–8. Paano ang 1 Mga Taga-Corinto 13 naghatag sang kapawa bahin sa kun ano kita dapat nga sahe sang katawhan?`

`Ano ang nagseparar sa karnero gikan sa mga kanding sa Mateo 25:31–46? Paano naton mahangpan kun ano ang ginpamolong ni Jesus diri sa pamaage nga wala nagatudlo sang kaluwasan paage sa binuhatan?`

`Ano ang buut silingon para sa imo sang pinolongan nga “kun higugmaon naton ang kalibutan kaangay sang Iya paghigugma, niyan, para sa aton ang Iya misyon natuman. Takus kita para sa langit; tungud nga yara ang langit sa aton mga tagiposoon” (tan-awa ang pagtoon sa Huwebes)? Ano ang ginapahayag sini nahanungud sa kinaiya sang Dios kag sa kinaiya mismo sang langit? Sa sini nga bahin, paano kita magkabuhi nga kaangay sang mga pumuluyo sa langit diri sa duta, nga may kaangtanan sa pagpalapnag sang gugma sang Dios sa pamaage nga nagadala sang kapawa kag hustisya sa mga ginapigos?`

`Ano ang praktikal nga mga tikang nga dapat himoon sang imo lokal nga iglesia agud mapakita ang kabalaka sang Dios para sa gugma kag hustisya sa imo lokal nga kumyunidad? Ano ang imo ginahimo nga maayo sa imo kumyunidad? Ano ang imo kinahanglan para mag-uswag kag makapatuhoy pagid sing labi sa sini? Ano ang makita nga mga tikang nga imo sarang mahimo kag sa pangkabilogan agud mapahayag ang kun ano nga aton naton-an nahanungud sa gugma kag hustisya sang Dios?`