---
title:  Buhi nga Bato
date:   15/01/2025
---

Paano nga kita, bilang nahulog sa pagpakasala nga katawhan, sarang mangin kahalamut-an sa isa ka balaan nga Dios?

`Basaha ang Roma 8:1 kag Roma 5:8. Ano ang ginatudlo sang sini nga mga texto nahanungud sa aton kahimtangan sa atubangan sang Dios?`

Ang Dios nagabobo sang bugay sa katawhan antes pa ang bisan ano nga hinimoan sang tawo. Antes sang bisan ano nga butang nga aton ehambal ukon himoon, ang Dios naglambot na sa aton kag naghatag sang kahigayunan nga batonon ukon isikway ang Iya gugma. Kaangay sang ginpahayag sa Roma 5:8, “Apang ang Dios nagapakilala sang iya kaugalingon nga gugma sa aton nga sang mga makasasala pa kita si Cristo napatay tungud sa aton” (ekomparar sa Jeremias 31:3). Kag sarang kita mapasag-uli sa Dios kag mangin kahalamut-an pa sa Iya panolokan, paage sa pagtoo sa binuhatan sang aton Manunubos.

`Basaha ang 1 Pedro 2:4–6 kag ekomparar ini sa Hebreo 11:6. Ano ang ginasugid sini sa aton nahanungud kun paano kita mangin kahalamut-an sa Dios?`

Kun wala ang pagpatunga sang Dios, ang nagpakasala nga katawhan wala sang ikasarang nga makadala sang bisan ano nga butang nga bilidhon sa Dios. Apang ang Dios, paage sa Iya bugay kag kaluoy, naghimo sang pamaage, paage sa binuhatan ni Cristo. Sing pat-ud, “paage kay Jesu Cristo” sarang na kita “makadolot sang espirituhanon nga mga halad nga kahalamut-an sa Dios” (1 Pedro 2:5). Bisan pa nga “kun wala sang pagtoo indi mahimo ang pagpahamuut sa Dios” (Mga Hebreo 11:6), paage sa pagpamalandung sa binuhatan ni Cristo, ang Dios “maghimpit sa tagsa ka maayong buhat sa paghimo sang iya kabubut-on, nga nagahikot sa aton sang nahamut-an sa iya itololok, paagi kay Jesu-Cristo; nga sa iya ang himaya sa katuigan kag katuigan. Kabay pa” (Mga Hebreo 13:21). Yadtong mga nagasabat sa Dios paage sa pagtoo ginaisip nga matarung sa Iya panolokan paage sa pagpatunga ni Cristo, nga ang Iya lamang pagkamatarung amo ang kahalamut-an. Kag yadtong nagsabat sa mahigugmaon nga panawagan sang Dios ginaisip nga takus paage sa pagpatunga ni Cristo (Lucas 20:35), kag ginabag-o Niya sila nga mangin kaanggid sa Iya (1 Mga Taga-Corinto 15:51–57, 1 Juan 3:2). Ang nagatubos nga binuhataan sang Dios indi lamang para sa aton, kundi yara man sa sulod naton.

`Ngaa nga ang ediya bahin sa pagpatunga ni Cristo para sa imo sa langit tama ka makapalig-on?`