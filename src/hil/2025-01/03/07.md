---
title:  Dugang nga Pagtoon
date:   17/01/2025
---

Basaha ang sinulatan ni Ellen G. White, “ ‘Let Not Your Heart Be Troubled,’ ” pp. 662–680, sa libro nga The Desire of Ages.

“Ang Ginoo nagakasubo kun ang Iya katawhan magpakanubo sang ila kaugalingon. Ginahandum Niya nga ang Iya mga pinili nga katawhan magahatag sang bili sa ila kaugalingon suno sa bili nga Iya nabutang sa ila. Gusto sila sang Dios, kay kun indi wala na kuntani Niya ginpadala sang Iya Anak sa sinang tama ka malahalon nga binuhatan agud matubos sila. May tuyo Siya para sa ila, kag mahamuut gid Siya kun maghimo sila sang tama ka halangdon nga binuhatan para sa Iya, agud nga mahimaya nila ang Iya ngalan. Mahimo sila makapaabot sang dalagku nga mga butang kun may pagtoo sila sa Iya mga saad.

“Apang ang pagpangamuyo sa ngalan ni Cristo may tama kadaku nga kahulugan. Nagakahulugan ini nga dapat naton batonon ang Iya karakter, epahayag ang Iya espiritu, kag ang Iya buluhaton. Ang saad sang Manluluwas nahatag nga may kondisyon. “Kun kamo nagahigugma sa Akon,” siling Niya, ‘bantayi ang akun mga Sogo.’ Ginluwas Niya ang katawhan, indi sa sala, kundi gikan sa sala; kag yadtong nagahigugma sa Iya magapakita sang ila guma paage sa pagkamatinumanon.

“Ang bug-os nga pagkamatinumanon naghalin gikan sa tagiposoon. Isa ini ka tagiposoon nga nagapakig-angut kay Cristo. Kag kun magpasugot kita, magapanghikot Siya sa aton panghunahuna kag mga handum, nga nagahiusa sang aton tagiposoon kag paminsaron nga nagapauyon sa Iya kabubut-on, nga sa pagtuman sa Iya nagapakita kita sang aton kaugalingon nga binuhatan. Ang painoino nga nahimpit kag nabalaan, mangin malipayon sa paghimo sang Iya buluhaton. Kun makilala naton ang Dios sa kaangay nga kahigayunan naton ang paghibalo sa Iya, ang aton kabuhi mangin isa ka pagkabuhi sa mapinadayunon nga pagkamatinumanon. Paage sa pag-apresyar sang karakter ni Cristo, paage sa pagpakighalobilo sa Dios, ang sala mangin dulumtanan para sa aton.”—Ellen G. White, The Desire of Ages, p. 668.

**Mga Palamangkutanon nga Paga-diskusyunan**:

`Ano ang mahimo nga kahulugan sang “bugana nga pagbaton”? Ano sa banta mo ang mangin kaangay sang relasyon sang paghatag kag pagbaton sa langit kag sa bag-ong duta?`

`Naghalin gikan sa isa ka malayo nga bahin sang uniberso—mahimo nga mas malayo pa sang sa malambot sang ginatawag nga James Web Telescope—ang mga mensahero sang langit nagpatuhoy kay propeta Daniel bilang chamudot, “hinigugma, halandumon, bilidhon.” Kag nahimo nila ini sing tatlo ka beses. Sa Daniel 9:23, si Gabrel nagsiling ki chamudot attah, “kay ikaw ginpakamahal sing daku.” Sa Daniel 10:11, ang langitnon nga persona (mahimo nga si Gabrel liwat) nagtawag sa iya ish chamudot, “tawo nga hinigugma sing daku,” isa ka tinaga nga ginsulit sing ulihi sa kay Daniel (Daniel 10:19). Hunahunaa kun ano ang ginpamolong sini nahanungud sa Dios kag kun daw ano kalapit Siya sa aton. Ano nga paglaum ang imo sarang makuha para sa imo kaugalingon gikan sa sining matahum nga kamatuuran?`

`Paano ang mga ehemplo sang mga baganihan sa pagtoo nga nasaysay sa Mga Hebreo 11 nag-angut sa kaundan sang leksyon sa sini nga semana? Sing pat-ud, ano ang mapahayag sang kaangay sa sina nga mga ehemplo nahanungud kun paano ang isa ka tawo mangin “kahalamut-an sa Dios” paage sa pagtoo? Ano ang imo maton-an kag maaplikar sa imo matag-adlaw nga kabuhi gikan sa kaangay sina nga mga ehemplo sang pagtoo kag pagkamatutum?`