---
title:  Nagapakigkatipan nga Paghigugma
date:   04/01/2025
---

### Basaha Para sa Pagtoon sa Sini nga Semana

2 Pedro 3:9, Deuteronomio 7:6–9, Roma 11:22, 1 Juan 4:7–20, Juan 15:12, 1 Juan 3:16.

> <p>Salauluhon nga Texto</p>
> “Si Jesus nagsabat sa iya, ‘Kon ang tawo nagahigugma sa akon, magabantay siya sang akon polong, kag ang akon Amay magahigugma sa iya, kag kami magakara sa iya kag magapuyo kami kaupud niya’ ” (Juan 14:23).

Madamo ang natudloan nga ang Griego nga polong _agape_ nagapatuhoy sa isa ka gugma nga pinasahe sa Dios, samtang ang iban nga mga tinaga para sa gugma, kaangay sang _phileo_, nagapatuhoy sa lain naman nga sahe sang gugma, mas manubo sang sa _agape_. Ang iban nagakabig man nga ang _agape_ nagapatuhoy sa gugma nga gikan lamang sa isa, ini ang gugma nga nagahatag lamang apang wala nagabaton, isa ka gugma nga wala naga-salig sa pagsabat sang tawo.

Apang, ang maid-id nga pagtoon sang langitnon nga gugma sa bilog nga Kasulatan nagapakita nga ang ini nga mga ediya, bisan pa kinaandan, apang ginahangup sing sayop. Una, ang Griego nga polong _agape_ nagapatuhoy indi lamang sa gugma sang Dios kundi sa gugma man sang tawo, kun kis-a nagapatalang pa sa tawhanon nga gugma (2 Timoteo 4:10). Ikaduha, sa bug-os nga Kasulatan, madamo sang mga tinaga magluwasa sa _agape_ ang nagapatuhoy sa gugma sang Dios. Para sa ehemplo, si Jesus nagtudlo nga, “ ‘ang Amay mismo nahahigugma [_philieo_] sa inyo, tungud nga nagahigugma [_philieo_] kamo sa akon’ ” (Juan 16:27). Makita diri nga ang Griego nga polong _phileo_ nagamit indi lamang sa gugma sang tawo kundi nagamit man sa gugma sang Dios para sa tawo. Gane, ang _phileo_ wala nagapatuhoy sa isa ka manubo nga sahe sang gugma, kundi sa gugma mismo sang Dios.

Ang Kasulatan nagatudlo man nga ang gugma sang Dios indi nga gikan lamang sa isa, kundi isa ka madalum nga pagpakigrelasyon, nga nagadolot ini sang masangkad nga kinalain sa Dios kun bala ang tawo magabalus ukon indi sang paghigugma sa Iya kag sa iban.

_*Ton-e ang leksyon sa sini nga semana sa paghanda para sa Inugpahuway, Enero 11._