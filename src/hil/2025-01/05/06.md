---
title:  Magpakita Sing Kaluoy
date:   30/01/2025
---

Bisan pa nga ang langitnon nga kasingkal isa ka “makasiligni” nga butang, indi ini immoral ukon wala sing paghigugma. Sa pihak sina, sa Daan nga Katipan kag Bag-ong Katipan, ang Dios nagapahayag sang kasingkal batok sa kalautan bangud sang Iya paghigugma. Ang langitnon nga kasingkal makasiligni tungud sang malimbungon nga pagkamalaut sang kalautan nga baliskad sa putli nga kaayo kag pagkahalangdon sang Dios.

Sa sini nga bahin, ang gugma kinahanglanon sa Dios; indi ang kasingkal. Kun wala sang kalautan ukon inhustisya, wala sang kasingkal. Sa katapusan, ang pinakamahigugmaon nga binuhatan sang Dios sa pagpapas sang kalautan gikan sa uniberso magadula man sang kaakig kag kasingkal. Kag ina tungud nga indi na liwat magtuhaw ang bisan ano nga inhustisya ukon kalautan. Sa walay katubtuban, may yara lamang sang walay katapusan nga kalipay kag hustisya sa isa ka himpit nga relasyon sang paghigugmaanay. Wala na liwat sang langitnon nga kasingkal tungud nga indi na ini kinahanglanon pa liwat. Daw ano katahum ini nga hunahunaon!

`Ang iban nagakabalaka nga ang langitnon nga kaakig mahimo makabig nga mangin indi hungud nga lisensya sa tawhanon nga pagbalos. Basaha ang Deuteronomio 32:35, Mga Hulubaton 20:22, Mga Hulubaton 24:29, Roma 12:17–21, kag Mga Hebreo 10:30. Paano ang ini nga mga texto makabantay batok sa tawhanon nga pagtimalus?`

Suno sa Kasulatan, ang Dios may kinamatarung nga maghatag sang paghukom, kag kun himoon Niya ini, ginahimo Niya permi nga may himpit nga hustisya. Ang Daan kag Bag-o nga Katipan maathag nga nagareserba sang pagtimalus para sa Dios. Kaangay sang ginsulat ni Pablo sa Roma 12:19, “ ‘Dili kamo magtimalus, mga hinigugma, kondi pabayai ini sa kasingkal sang Dios; kay nasulat na, ‘Akon ang pagtimalus, ako ang magatumbas, nagasiling ang Ginoo’ ” (ginkutlo gikan sa Deuteronomio 32:35).

Bisan pa nga ang Dios magahatag sa ulihi sang paghukom batok sa inhustisya kag kalautan, si Cristo naghimo sang paage para sa tanan nga nagtoo sa Iya. Sa pagkamatuud, “si Jesus ang nagluwas sa aton gikan sa kasingkal nga magaabut” (1 Mga Taga-Tesalonica 1:10; ekomparar sa Roma 5:8, 9). Kag suno ini sa plano sang Dios: “Kay wala kita pagtangdo-i sang Dios nga sa kasingkal, kondi sa pag-agum sang kaluwasan paagi sa aton Ginoong Jesu-Cristo” (1 Mga Taga-Tesalonica 5:9). Ang langitnon nga kasingkal indi nga nangin walay kapuslanan, apang yadtong nagatoo kay Jesus maluwas gikan sa sina nga kasingkal tungud sa kay Cristo.

`Sa ano nga paage nga ang pagtubos ni Cristo nagabayaw sang hustisya samtang nagaluwas man sa aton gikan sa kasingkal? Sa pagkilala nga ang pagsakdag nahimo para sa imo, sa pahik sang imo mga kakulangan, daw ano ka dapat ka mainalwanon sa iban?`