---
title:  Ang Kasingkal Sang Langitnon nga Gugma
date:   25/01/2025
---

### Basaha Para sa Pagtoon Sini nga Semana

Salmo 78; Jonas 4:1–4; Mateo 10:8; Mateo 21:12, 13; Jeremias 51:24, 25; Roma 12:17–21.

> <p>Salauluhon nga Texto</p>
> “Apang siya, nga maloloy-on, nagpatawad sang ila kalautan, kag wala maglaglag sa ila; sa madamu nga tion ginpaiway niya ang iya kaakig, kag wala magpaibwal sang iya bug-os nga kasingkal” (Salmo 78:38).

Bisan pa nga ang pagkamaloloy-on sang Dios masunson nga ginasaulog, madamo ang nagakatublag bahin sa paghunahuna sang Iya kasingkal. Kun ang Dios gugma, naghunahuna sila nga indi Siya dapat magpahayag sang kasingkal. Apang, sayup ang ina nga paminsaron. Ang Iya kasingkal nagtuhaw direkta gikan sa Iya gugma.

Ang iban nagasiling nga ang Dios sang Daan nga Katipan isa ka Dios sang kasingkal kag ang Dios sang Bag-o nga Katipan isa ka Dios sang gugma. Apang may yara lamang sang isa ka Dios, kag ginpahayag Siya nga amo lang gyapon sa pareho nga Katipan. Ang Dios nga gugma mangin maakigon bangud sang kalautan—apang tungud gid ini nga Siya gugma. Si Jesus mismo nagpahayag sang daku nga kaakig batok sa kalautan, kag ang Bag-ong Katipan nagtudlo sang madamo nga beses nahanungud sa matarung kag nagakaego nga kasingkal sang Dios.

Ang kaakig sang Dios masunson nga Iya matarung kag mahigugmaon nga sabat batok sa kalautan kag inhustisya. Ang langitnon nga kasingkal isa ka matarung nga kaakig nga nadihon paage sa himpit nga pagkaayo kag gugma, kag nagahandum ini para sa kauswagan sang tanan nga tinuga. Ang kasingkal sang Dios isa ka nagakaego nga sabat sang gugma sa kalautan kag inhustisya. Gani, ang kalautan amo ang nagatulod sa Dios nga malooy sa mga biktima sang kalautan kag magapamatok sa mga nagahimo sini. Niyan, ang langitnon nga kasingkal, isa pa ka pagpahayag sang langitnon nga gugma.

_*Ton-e ang leksyon sa sini nga semana sa paghanda para sa Inugpahuway, Pebrero 1._