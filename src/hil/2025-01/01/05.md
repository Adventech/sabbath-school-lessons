---
title:  Madamo ang Gintawag, Apang Pila Lamang ang Ginpili
date:   01/01/2025
---

Ang Dios wala lamang naghigugma sa katawhan paage sa Iya kaugalingon nga kabubut-on, kundi nga ginaagda man Niya sila nga higugmaon Siya bilang balus sa sini. Ang kamatuuran nga ang Dios naghatag sa ila sang ikasarang nga makapili sing hilway kun bala ila batonon ukon isikway ang paghigugma sang Dios makita sing maathag sa paanggid ni Jesus bahin sa sinalosalo sa kasal (upod sa iban pa nga mga bahin).

`Basaha ang Mateo 22:1–14. Ano ang kahulugan sang sini nga paanggid?`

Sa paanggid ni Cristo bahin sa sinalosalo sa kasal, makita ang isa ka hari nga nagaasikaso sang isa ka kasal para sa iya anak nga lalaki kag nagpadala sang iya mga ulipon sa“ ‘pagtawag sang mga inagda sa kasal; apang “ ‘indi sila gusto magkadto’ ” (Mateo 22:3, 4). Indi lang makaisa nga ang hari nagpadala sang iya mga ulipon agud tawgon sila, apang ginbalewala nila ang iya panawagan kag, ang mas malala pagid kay gindakup nila ang iya mga alagad kag ginpatay sila (Mateo 22:4–6).

Sang ulihi, pagkatapos nga iya nalaglag yadtong mga nagpatay sa pipila niya ka mga ulipon, ang hari nagsiling sa iya mga ulipon, “ ‘‘Ang kasal handa na, apang ang mga inagda indi takus. Busa kadto kamo sa mga dalan, kag sa pinakadamo nga makita ninyo agdaha sa sinalosalo sang kasal’ ” (Mateo 22:8, 9). Pagkatapos sang isa pagid ka hitabo bahin sa isa ka tawo nga ginpagwa bangud wala nakasuksuk sang panapton nga pangkasal, gintakpan ni Jesus ang ini nga paanggid paage sa makatilingala apang tama ka makahulugan nga tinaga nga nagasiling, “ ‘madamu ang ginatawag, apang pila lamang ang ginapili’ ” (Mateo 22:14).

Ano ang buut silingon sini? Yadtong mga “pinili,” ang “napilian,” amo yadtong nagbaton sa imbitasyon sang Ginoo sa kasal. Ang tinaga nga ginbadbad “pagtawag” kag “inagda” sa bug-os nga paanggid amo ang Griego nga tinaga kaleo (sa pagtawag, pag-agda), kag ang nagapat-od kun sin-o ang “pinili” (eklektos) amo ang kun bala ang isa ka tawo nagbaton sing kinabubut-on sa imbitasyon sa iya.

Sa pagkamatuud, ang Dios nagatawag (kun sayoron, nagapangagda) sa kada isa para sa sinalosalo sa kasal. Apang, ang bisan sin-o sa aton sarang makapangindi sa paghigugma sang Dios. Ang kahilwayan importante sa gugma. Ang Dios indi gid magpwersa sang Iya gugma sa kay bisan sin-o man sa aton. Makasusubo ehambal nga sarang kita makasikway sa pag-angkon sang isa ka mahigugmaon nga pagpakigrelasyon sa Dios.

Ang “pinili” amo yadtong nagbaton sang imbitasyon. Para sa sadtong naghigugma sa Dios, naghanda Siya sang mga butang nga mas matahum sang sa bisan ano nga mga butang nga sarang naton mahunahunaan. Sa liwat, nagapatuhoy ini tanan sa pamangkot sang paghigugma kag kahilwayan nga nagaupod sa sini nga gugma.

`Ano nga bahin sa imo kabuhi nga nagapahayag nga imo ginbaton ang imbitasyon para sa kasal kag nakasuksuk ka sang nagakaego nga panapton?`