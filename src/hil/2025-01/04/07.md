---
title:  Dugang nga Pagtoon
date:   24/01/2025
---

Basaha ang sinulatan ni Ellen G. White, “The Beatitudes,” pp. 6–44, sa Thoughts from the Mount of Blessings.

Ang tanan nga may pagbatyag sang madalum nga kaimolon sa ila kalag, nga nagabatyag nga wala sang maayo sa ila kauglingon, makakita sang pagkamatarung kag kusog paage sa pagtolok kay Jesus. Nagsiling Siya, ‘Kari sa Akun, tanan kamo nga ginbudlayan kag ginabug-atan.’ Mateo 11:28. Nagapangabay Siya sa imo nga baylohan ang imo kapigadohon sa kamanggaran sang Iya bugay. Indi kita takus sa gugma sang Dios, apang si Cristo, ang aton kasiguruhan, takus, kag makasarang sa pagluwas sa tanan nga magpalapit sa Iya. Bisan ano paman ang imo nagligad nga mga eksperiensia, bisan ano man ka makadiskoryo ang imo presente nga kahimtangan, kun magpalapit ka kay Jesus sa kun ano Kaman, maluya, walay ikasarang, kag nagakasubo, ang aton maloloy-on nga Manluluwas magasugata sa imo sa malayo, kag epalab-ot sa imo ang Iya mga butkon sang gugma kag ang Iya panapton sang pagkamatarung. Ginapresentar Niya kita sa Amay nga napanaptan sang puti nga panapton sag Iya kaugalingon nga karakter. Nagapangabay Siya sa atubangan sang Dios para sa aton nga nagasiling: Ginkuha ko ang lugar sang makasasala. Indi kana magtolok sa sining malinapason nga tawo, kundi magtolok ka sa akun. Sa tion nga si Satanas nagapanawagan sing mabaskog batok sa aton, nga nagaakusar sa aton sala, kag nagaangkon sa aton bilang iya biktima, ang dugo ni Cristo nagapangibabaw nga may yara sang mas daku nga gahum.”—Ellen G. White, Thoughts on The Mount of Blessings, p. 8, 9).

**Mga Palamangkutanon nga Paga-diskusyunan**:

`Tan-awa kun ano ang ginapamolong sang mensahe nga yara sa ibabaw nahanungud kun paano kita ginapresentar sa Amay, salamat sa kay Jesus. “Ginapresentar Niya kita sa Amay nga napanaptan sang maputi nga panapton sang Iya kaugalingon nga karakter.” Bisan ano pa ang aton pagkadiskoryo kun kis-a bangud sang kapakyasan kag kakulangan, ukon daw ano kasunson nga wala naton napakita sa iban ang sahe sang gugma nga ginapakita sang Dios sa aton, ngaa nga dapat naton permi balikan ang matahum nga kamatuuran nga ginbaton kita sang Amay tungud nga si Jesus “nagpresentar sa aton sa Amay nga napanaptan sang maputi nga panapton sang Iya kaugalingon nga karakter”?`

`Imadyina kun ano ang ginbatyag sang iloy sa estorya sang duwa ka babayi nga nagkadto kay Solomon nga nagaangkon sang isa lang ka lapsag bilang ila anak. Talupang liwat ang balatyagon sang pinolongan nga nalaragway sa 1 Mga Hari 3:26. Paano ini naghatag sang kapawa sa pareho man nga sahe sang pinolongan nga gingamit sa paglaragway sang balatyagon sang Dios para sa Iya katawhan sa Oseas 11:8?`

`Sa bug-os nga tolon-an sang Maayong Balita, nakita naton nga si Jesus masami nga nagakatandug sa mga kinahanglanon sang katawhan. Kag ano ang Iya ginahimo? Naghimo Siya sang binuhatan nga nagasakdag sa kinahanglanon sang katawhan. Ano ang mga praktikal nga mga pamaage nga ikaw bilang isa ka persona, ukon mahimo bilang isa kamo ka klase, makasakdag sa kinahanglanon sadtong nagakinahanglan sang pagpaumpaw?`