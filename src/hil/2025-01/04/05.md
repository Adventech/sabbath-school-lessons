---
title:  Isa ka Maimon nga Dios?
date:   22/01/2025
---

Ang Dios sang Biblia isa ka “mahigugmaon nga Dios.” Sa Hebreo, ang Dios gintawag nga el rahum (Deuteronomio 4:31). Ang tinaga nga “el” nagakahulugan “Dios,” kag ang raham isa ka lain nga sahe sang ginhalinan para sa kaluoy (raham). Apang, ang Dios gintawag indi lamang maloloy-on nga Dios kundi maimon man nga Dios, el gana’. Kaangay sang ginpamolong sa Deuteronomio 4:24, “ ‘Ang Ginoo nga imo Dios isa ka nagalamon nga kalayo, Dios nga maimon [el qana’].’ ” (tan-awa ang Deuteronomio 4:24, Deuteronomio 6:15, Josue 24:19, Nahum 1:2)

`Ang nahaunang Corinto 13:4 nagpahayag nga “ang gugma indi maimon”. Paano niyan nga ang Dios isa ka “maimon nga Dios”? Basaha ang 2 Mga Taga-Corinto 11:2 kag talupangda ang paage nga ang katawhan sang Dios nangin dimatutum sa Iya sa bug-os nga kasaysayan sang Biblia (tan-awa, para sa ehemplo ang Salmo 78:58). Ano nga kapawa ang ginapasanag sang sini nga mga texto bahin sa paghangup sang langitnon nga “kaimon’?`

Ang “kaimon” sang Dios masamo nga ginahangup sing sayup. Kun ikaw magpatuhoy sa isa ka tawo bilang isa ka maimon nga bana ukon asawa, mahimo nga wala ikaw nagapahangup sang isa ka pagpasidungug. Ang tinaga nga maimon masami nga may negatibo nga kahulugan sa madamo nga mga hinambalan. Apang, sa Biblia, ang langitnon nga kaimon wala sang negatibo nga kahulugan. Isa ini ka matarung nga handum sang isa ka mahigugmaon nga bana para sa eksklusibo nga relasyon sa iya asawa.

Bisan pa nga may yara sang isa ka sahe sang kaimon nga batok sa gugma (1 Mga Taga-Corinto13:4), suno sa 2 Mga Taga-Corinto 11:2 may yara sang isa ka maayo kag matarung nga “kaimon.” Si Pablo nagapatuhoy sa sini bilang ‘diosnon nga kaimon” (2 Mga Taga-Corinto 11:2). Ang kaimon sang Dios isa lamang permi ka matarung nga sahe kag mas maayo nga epamolong bilang maloloy-on nga paghigugma sang Dios para sa Iya katawhan.

Ang gugma (qana) sang Dios para sa Iya katawhan naghalin gikan sa Iya masangkad nga paghigugma para sa ila. Ang Dios naghandum sang isa ka eksklusibo nga relasyon sa Iya katawhan; Siya lamang ang ila mangin Dios. Apang, ang Dios masami nga ginalaragway bilang isa ka gintamay nga manughigugma, nga ang iya paghigugma wala nabalusan (tan-awa ang Oseas 1–3, Jeremias 2:2, Jeremias 3:1–12). Gane, ang “kaimon” sang Dios ukon “kaibog” indi nga wala sang kahulugan, kundi nagasabat permi sa pagluib kag kalautan sang Iya katawhan. Ang kaimon sang Dios (ukon “maloloy-on nga gugma) wala sang negatibo nga kahulugan nga pareho sa tawhanon nga pagkaimon. Wala ini nagakahisa kundi nagakaego kag matarung permi nga gugma para sa isa ka eksklusibo nga relasyon upod sa Iya katawhan kag para sa ila kaayohan.

`Paano kita makatoon nga mapakita ang pareho man nga sahe sang maayo nga “kaimon” sa iban nga suno sa napakita sang Dios sa aton?`