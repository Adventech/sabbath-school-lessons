---
title:  Ang Dios Mapinalanggaon kag Maloloy-on
date:   18/01/2025
---

### Basaha Para sa Pagtoon Sini nga Semana

Salmo 103:13, Isaias 49:15, Oseas 11:1–9, Mateo 23:37, 2 Mga Taga-Corinto 11:2, 1 Mga Taga-Corinto 13:4–8.

> <p>Salauluhon nga Texto</p>
> “ ‘Magakalipat bala ang babayi sa iya bata nga nagasoso, nga indi siya magkalooy ang babayi sa iya bata nga nagasoso, nga indi siya magkalooy sa anak sang iya tiyan? Bisan ini sila malipat, apang ako indi malipat sa imo.’ ” (Isaias 49:15).

Ang emosyon masami nga ginakabig bilang indi halandumon kag dapat likawan. Para sa pipila ka katawhan, ang emosyon duna nga di-makatarunganon, kag gane, ang maayo kag lalaki ukon babayi indi dapat malaragway bilang “emosyonal.” Sa pipila ka dumaan nga pilosopiya sang mga Griego, ang ediya bahin sa “makatarunganon” nga tawo, nga ayhan wala sang balatyagon ukon nagadumala labaw sa iya emosyon sa pamaage nga wala sang emosyonal nga rason, ginapasidunggan bilang amo ang nagakabagay.

Ang indi mapunggan nga emosyon mahimo nga mangin problema. Apang, ang Dios nagtuga sa katawhan nga may kapasidad para magbatyag, kag ang Dios mismo ginpahayag sa bug-os nga kasulatan bilang nagaeksperiensia sang masangkad nga emosyon. Kun ang Dios makaeksperiensia sang madalum nga emosyon, kaangay sa tayuyon nga ginapahayag sang Biblia, niyan ang emosyon indi duna nga malain ukon dimakaratunganon—tungud nga ang Dios sang Biblia himpit nga maayo kag nagaangko sang himpit nga kaalam.

Sa pagkamatuud, may yara sang matahum nga mga kamatuuran nga makuha gikan sa pagrealisar nga ang gugma sang Dios para sa aton isa ka emosyonal katama nga paghigugma, apang may yara permi sang paandam nga bisan pa ang gugma sang Dios (emosyonal ukon indi) himpit, indi dapat hunahuon bilang kapareho sa emosyon nga naeksperiensiahan sang tawo.

_*Ton-e ang leksyon sa sini nga semana sa paghanda para sa Inugpahuway, Enero 25._