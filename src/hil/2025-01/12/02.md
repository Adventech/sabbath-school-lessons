---
title:  Ang Duwa ka Pinakadaku nga mga Sogo
date:   16/03/2025
---

Agud mapakita kun ano ang aton pwede mahimo, kada isa kag pangkabilogan, agud mapauswag ang gugma kag hustisya sang Dios sa ato kalibutan, nagakaego nga magsugod paage sa pagpatuhoy sa kun ano ang ginsogo sang Dios sa aton.

`Basaha ang Mateo 22:34–40. Paano ginsabat ni Jesus ang pamangkot sang abogado?`

Suno sa kay Jesus mismo, ang “ ‘nahauna kag dakung sogo’ ” amo ini “ ‘ “Higugmaa ang Ginoo nga imo Dios sa bug-os mong tagiposoon, kag sa bug-os mong kalag, kag sa bug- os mong hunahuna.” ’ ” Kag, si Jesus nagdugang sini, “ ‘Higugmaa ang imo isigkatawo subong sa imo kaugalingon.” ’ ” Apang, ang ini nga mga sogo wala nagatindug nga isahanon lamang. Si Jesus nagdugang sa pagtudlo sini: “ ‘sining duha ka sogo natingub ang bug-os nga kasogoan kag ang mga manalagna’ ” (Mateo 22:37–40). Sa pagkamatuud, ginkutlo ini mismo gikan sa Daan nga Katipan.

`Basaha ang Mateo 19:16–23. Paano ang sabat ni Jesus sa manggaranon nga manugdumala nga pamatan-on nag-angut sa Iya sabat sa pamangkot sang abogado sa Mateo 22?`

Ano ang natabo diri? Ngaa nga ginsabat ni Jesus ang ini nga tawo kaangay sang iya nahimo? Kag ano ang masiling sa aton tanan sang sini nga hitabo, walay sapayan sang aton posisyon ukon estado sa kabuhi?

“Si Cristo nagpahayag sang pamaage nga amo lamang ang makadolot sa manugdumala nga mahimpit niya ang isa ka Kristohanon nga karakter. Ang Iya mga polong mga pinolongan sang kaalam, bisan pa nga daw malala kag demanding. Ang pagbaton kag pagtuman sini, amo lamang ang paglaum sang manugdumala para sa kaluwasan. Ang iya mataas nga posisyon kag ang iya mga pagkabutang nagadolot sang isa ka malimbongon nga impluwensia sang kalautan sa iya karakter. Kun pakamahalon niya ini, magabulos kag magalabaw ini sa iya gugma sa Dios. Ang paghuput sang gamay ukon daku gikan sa Dios amo ang pagpabilin sang butang nga makapanubo sang iya moral nga kusug kag ikasarang; kay kun ginahandum ang mga butang sa sini nga kalibutan, bisan ano paman ka ditakus kag walay kapat-uran ini, mangin manugdumala ini sa imo kabuhi.”—Ellen G. White, The Desire of Ages, p. 520.

`Bisan pa nga mahimo indi kita tanan mahambalan nga ebaligya ang tanan nga yara sa aton, kaangay sa sining manggaranon nga manugdumala nga pamatan-an, ano ang posible nga imo personal nga ginapatuhuyan nga kun indi nimo ini bayaan ukon talikdan, mahimo nga magadul-ong sa imo walay katubtuban nga kalaglagan?`