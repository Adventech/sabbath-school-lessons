---
title:  "Gugma kag Hustisya: Ang Duha ka Pinakadaku nga Sogo"
date:   15/03/2025
---

### Basaha pra sa Pagtoon sini nga Semana

Mateo 22:34–40, Zacarias 7:9–12, Salmo 82, Miqueas 6:8, Mateo 23:23–30, Lucas 10:25–37.

> <p>Salauluhon nga Teksto</p>
> “Kon ang isa nagasiling, ‘Ako nagahigugma sa Dios,’ kag 	nagadumut sa iya utud, butigon siya; kay ang wala nagahigugma sa iya utud nga iya makita, indi makahigugma sa Dios nga wala niya makita?” (1 Juan 4:20).

Bisan pa nga may kompiansa kita nga ang Dios magatadlong ang tanan nga butang sa ulihi, may kabilinggan gihapon kun ano ang aton ginahimo diri kag subong, bilang mga Kristohanon. Bisan pa mahimo nga may yara sang madamo nga mga inhustisya kag mga kalautan nga indi madula sang Dios subong (tungud sa mga limitasyon sa pangkabilogan nga inaway), wala ini nagakahulugan nga indi kita magamit agud makabulig nga mapamag-an ang kun ano man nga pag-antus kag kalautan nga aton masugata, sa kun ano man nga posible naton mapahaganhagan. Sa pagkamatuud, obligado kita sa paghimo sina bilang mga Kristohanon.

Kaangay sang aton na naton-an, ang gugma kag hustisya nagaupdanay; indi sila pwede mabulag. Ang Dios nagahigugma sang hustisya. Gani, kun ginahigugma naton ang Dios, higugmaon man naton ang hustisya.

Subong man, kun ginahigugma naton ang Dios, higugmaon man naton ang isa kag isa. Kabahin sang paghigugma sa isa kag isa ang pagkabalaka para sa kaayohan sadtong yara sa aton palibut. Kun ang iban mag-antus bangud sang kapigadohon, pagpamigos, ukon bisan ano nga sahe sang inhustisya, dapat may kabalaka kita. Kun ginapigos ang iban nga tawo, indi kita dapat magpabulagbulag. Sa baylo, dapat naton pamangkoton ang aton kaugalingon kun ano ang aton sarang mahimo, kada isa ukon pangkabilogan, agud mapauswag ang gugma kag hustisya sang Dios sa pamaage nga nagapakita sa aton nalaglag nga kalibutan ang himpit nga karakter sang pagkamatarung kag guma sang aton Ginoo.

_*Ton-e ang leksyon sa sini nga semana sa paghanda para sa maabot nga Inugpahuway, Marso 22._