---
title:  Sin-o ang Akon Isigkatawo?
date:   20/03/2025
---

Sa sinulatan ni Lucas, pagkatapos gid sang pagpahayag ni Jesus bahin sa duwa ka pinakadaku nga sogo nga amo ang paghigugma sa Dios kag paghigugma sa isigkatawo, ang isa ka abogado, “nagahandum sa pagpakamatarung sang iya kaugalingon, nagsabat kay Jesus, ‘Kag sin-o bala ang akon isigkatawo?’ ” (Lucas 10:29). Bilang sabat sa sini, si Jesus nagsugid sang pamilyar sa sina nga tion, apang makakilibot nga paanggid bahin sa maayo nga samaritanhon.

`Basaha ang paanggid bahin sa maayo nga Samaritanhon sa Lucas 10:25–37. Ano ang ginapamolong sang sini nga teksto sa kapawa sang panawagan sang mga manalagna para sa kalooy kag hustisya kag sa mga sahe sang inhustisya nga ginhimo sang nagkalainlain nga mga grupo sang katawhan sa “iban” sa bug-os nga kasaysayan sang katawhan?`

Si Jesus wala lamang nagpamolong nahanungud sa hustisya; nagkari Siya agud madala ini. Siya amo ang kag mangin katumanan sang gintagna nga panawagan kag handum para sa hustisya (tan-awa ang Lucas 4:16–21 sa kapawa sang Isaias 61:1, 2). Siya ang ginahandum sang tanan nga mga pungsud, elabe nagid sadtong nagakilala sang ila pagkakinahanglan sang kaluwasan.

Sa direkta nga pagsumpaki sa kaaway, nga nagahandum sang pagdumalahan kag nagatinguha nga agawon ang trono sang Dios, nagpaubos si Jesus sang Iya kaugalingon kag nagpakig-upod sa sadtong mga yara sa idalum sang sala, inhustisya, kag pagpigos (nga wala nadagtaan sang sala), kag ginlutos Niya ang kaaway paage sa paghatag sang Iya kaugalingon bagnud sang iya gugma agud mapalig-on ang hustisya bilang Isa nga matarung kag Manugpakamatarung sang tanan nga magtoo. Paano kita makasiling nga nagakabalaka nahanungud sa kasogoan nga si Cristo napatay agud mapalig-on ini kun wala kita nagakabalaka nahanungud sa kun ano nga gintawag ni Cristo dalagku nga butang sang kasogoan?

Ang Salmo 9:8, 9 nagpahayag sini, “kag Siya magahukom sang kalibutan sa pakamatarung, kag magahikut siya sing paghukom sa katawohan sa katadlongan. Ang Ginoo mangin isa ka dalangpan sang mga ginpigos, panalipdan sa panahon sang kagamo.” Subong man, ang Salmo 146:7–9 nagdugang sa pagpahayag, ang Dios “nga nagahikot sing katarungan sa pinigus; nga nagahatag sing kalan-on sa mga gutum. Ang Ginoo nagabuhi sang mga binilanggo; ang Ginoo nagapamuklat sang mga mata sang bulag. Ang Ginoo nagabangon sang nagadunguk; ang Ginoo nagahigugma sang matarung. Ang Ginoo nagatipig sang mga manlulugayaw, ginsakdag niya ang ilo kag balo nga babayi; apang ang dalanon sang malauton ginapabaliskad niya.”

Daw ano kaathag ang Polong sang Dios bahin sa kun paano kita magtinguha sa pagministeryo sa sadtong yara sa aton palibut nga nagakinahanglan kag ginasakitan?

`Ano ang aton maton-an gikan sa kabuhi kag pagministeryo ni Jesus nahanungud sa pagbulig sa sadtog mga nagakinahanglan? Bisan pa nga indi kita makahimo sang mga milagro kaangay sang Iya nahimo, paano ang aton bulig mangin daw kaangay nga “makatalanhaga” para sa madamo nga katawhan nga nagaeksperiensia sang kasakit?`