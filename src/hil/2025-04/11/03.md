---
title:  Mga Panumbungon. . . .
date:  08/12/2025
---

`Basaha ang sugilanon sang nagbalalik nga mga kabikahan sa Josue 22:9‒20. Ano nga mga panumbungon ang ginhimo sang mga taga-Nakatungdan sang Jordan nga mga kabikahan batok sa taga-Sidlangan sang Jordan nga mga kabikahan? Ang ila bala mga panumbungon may balasihan?`

Sa kabaliskaran sa bersikulo 1, sa diin ang mga kabikahan sa sidlangan nga duug sa masami ginatawag sa ila kinaandan nga porma (Rubenhon, Gadhanon, kag iban pa), diri lain nga pagpabutyag ang gin-gamit: “mga anak ni Ruben,” “mga anak ni Gad,” kag “ang katunga sang kabikahan ni Manases,” nga kabaliskaran sa “mga anak ni Israel” (Jos. 22:11), nga nagarepresentar sang lain nga pagkakilala.

Sa amo nga sugilanon, ang pululungon “ang bug-os nga katilingban sang katawohan sang Israel” nagatumud lamang ini sa siyam kag tunga nga mga kabikahan sa Nakatungdan nga Jordan, nga nagapakita sang daku nga indi paghangpanay nga nagtubo sa tunga sang duha ka grupo. Sa pagkamatuud, ang madalum nga pamangkot sa nagapadayon nga sugilanon amo nga kon ang mga kabikahan sa sidlangan nga bahin sang suba makabig nga mga Israelinhon.

Kita magapaabut sang walay sablay nga pagtakop sa sugilanon; apang, ang kakugmat nagatubo samtang ang mga kabikahan sa sidlangan ginbalita nga nagpatukud sang halaran sa Jordan. Ang teksto diri wala nagahatag sang bisan ano nga kabangdanan sa amo nga buhat, ukon sang mangin hilikuton sang halaran, ukon ang hantup nga buluhaton nga may kaangtanan sini. Ang walay kaathagan nahanungud sa kahulugan sang sini nga halaran nadugangan pa kon aton panilagan ang mga hitabo sang nagligad sa nauna nga pagtabok sa Jordan, sa mga kapitulo 3 kag 4, sa diin ang tanan nga Israel nagtapak sa bibi sang Jordan sa pagtabok sa suba pakadto sa kadak-an nga duta sang Canaan. Diri ang isa ka bahin sang Israel nagkadto sa rehiyon sang Jordan, apang sa karon nagtabok sa pihak nga bahin sang suba.

Sa sining duha ka kaso, ang balayan sang mga bato napatindug. Ang una gin-gamit nga mangin handumanan, samtang ang ikaduha ginhangup nga mangin dalayawon kag matahum nga halaran. Ang pamangkot nga indi malikawan hunahunaon amo: “Ano ang kahulugan sang sini nga mga bato?” (ipaanggid sa Jos. 4:6, 22). Ini bala nga halaran gintukud para sa mga halad ukon ini handumanan lamang? Ang iban bala nga mga kabikahan nagasugod na nga mahulog sa apostasiya?

Ang kakulangan sa pagkonsulta kay Josue, Eleazar, ukon mga pangulo sang kabikahan nagatuga sang indi paghangpanay nga ayhan magadul-ong sang makakulugmat nga pagsumponganay.

`Ano ang ginatumud ni Jesus kag ni Pablo sang sila nagsabdong sa aton sa paglikaw sa paghukom sa iban? Basaha ang Luc. 6:37; Juan 7:24; 1 Cor. 4:5. Ngaa mahapos ang paglumpat sa paghinakop nahanungud sa mga motibo sang iban?`