---
title:  Pagpuyo sa Duta
date:  06/12/2025
---

### Basaha Para sa Pagtoon Sang Sini nga Semana

Jos. 22; Efe. 6:7; Juan 7:24; Num. 25; Hul. 15:1; 1 Ped. 3:8, 9.

> <p>Salauluhon nga Teksto</p>
> “Ang mahomok nga panalabton nagapalugpay sang kasingkal, apang ang matigdas nga polong nagapaibwal sang kaakig” (Hulubaton 15:1).

Ang pagpuyo sa komunidad, kon kaisa, nagadul-ong sa mga pagbinaisay kag kakugmat. Matuud gid ini sa komunidad, kaangay sang simbahan, sa diin ang katawohan halin sa nanuhaytuhay nga mga ginhalinan kag kahimtangan sa pangabuhi—kag kon kaisa nadala sa hingpit nga kinatuhay nga mga kultura—nagapuyo kag nagapangabudlay sing tingub para sa isa ka katuyoan.

Sining semana aton ton-an ang Josue 22 kag ang hangkat nga nagluntad halin sa daku nga indi paghangpanay sa tunga sang katawohan. Sa panugod sang libro, si Josue nagmando sang iban nga kabikahan sa pagtabok sa Jordan kag magpakigbahin sa pagpangsakop, kaupud sa mga kabikahan sa nakatungdan nga bahin sang Jordan (Jos. 1:12‒18). Tungud kay ang hilikuton natapos na, sila hilway na sa pagbalik. Apang, sa nakatungdan nga bahin sang Jordan, sila nagtukud sang halaran nga nagpabalaka sa Nakatungdan sang Jordan nga mga kabikahan.

Ngaa makatalagam ang maglumpat sa padasudaso nga konklusyon nahanungud sa mga ginahimo sang iban? Paano kita makapabaskug sang paghiliusa sa iglesia? Ngaa dapat tandaan gid ang mas malapad nga sakop sang aton pagkatinawag kag indi madala sa mga pagkatublag? Amo ini ang pipila ka palamangkutanon nga aton tamdon sini nga semana

_*Ton-i ang leksyon sang sini nga semana sa pag-aman sa Adlaw nga Inugpahuway, Disyembre 13._