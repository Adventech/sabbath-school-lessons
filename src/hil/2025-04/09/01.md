---
title:  Mga Manunubli Sang mga Saad, mga Binilanggo Sang Paglaum
date:  22/11/2025
---

### Basaha Para sa Pagtoon Sini nga Semana

Gen. 3:17–24; Deut. 6:3; Jos. 13:1–7; Heb. 12:28; Lev. 25:1–5, 8–13; Eze. 37:14, 25.

> <p>Salauluhon nga Teksto</p>
> “Balik kamo sa pamakud, kamo nga mga binilanggo sang paglaum; karon gid ginapahayag ko nga magahatag ako sing pilo sa imo” (Zec. 9:12).

Ang Josue 13–21 nagalakip sang malawig nga listahan sang mga muhon nga nagatudlo sing sibu sang mga bahin sang duta nga gintigana sa mga kabikahan sang Israel. Para sa moderno nga manugbasa, ini nga listahan wala ginakabig nga importante, apang nabase sila sa teolohiko nga paghangup sang Dutang Ginsaad nga importante para sa aton subong. Pinaagi sining nagaluntad nga listahan, gusto sang Dios nga tudloan ang mga Israelinhon nga ang duta indi isa ka damgo. Yadto ginsaad sa ila sa matandug kag matakus nga paagi. Apang kinahanglan nila himoon inang saad nga matuud pinaagi sa pagpanghikot sini.

Hoo, ihatag sang Dios ang duta sa ila bilang palanublion; ini mangin isa ka dolot, nga katumanan sang kon ano ang Iya ginsaad sa ila mga ginikanan. “Yari karon, napahamtang ko ang duta sa inyo atubangan; sulud kamo kag magtag-iya sang duta nga ginsumpa sang Ginoo sa inyo mga ginikanan, kay Abraham, kay Isaac, kag kay Jacob, nga ihatag sa ila kag sa ila mga kaliwatan sa olihi nila” (Deut. 1:8). Apang hoo, sila man may bahin nga dapat pagahimoon.

Sini nga semana kita magalantaw sa mga teolohikal nga mga konsepto nga may kaangtanan sa duta nga ginsaad kag ang ila espirituhanon nga kahulugan para sa sadtong magaangkon sang tanan nga saad nga makita kay Jesus.

_*Ton-i ang leksyon sang sini nga semana sa pag-aman sa Adlaw nga Inugpahuway, Nobyembre 29._