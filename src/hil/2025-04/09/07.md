---
title:  Dugang nga Pagtoon
date:  28/11/2025
---

Basaha ang sinulatan ni Ellen G. White, “The Great Controversy Ended,” pp. 672-678 sa The Great Controversy.

“Kita maluwas sa katapusan kon kita makasulud sa mga gawang sang banwa. Niyan kita magahinugyaw nga kita naluwas, sa walay katapusan naluwas. Apang tubtub niyan kita nagakinahanglan sa pagpamati sa laygay sang apostol, “Busa, sa nagapabilin pa ang saad sa pagsulud sa iya kapahuwayan, magkahadluk kita basi kon may isa sa inyo nga bilangon nga wala makalambut sini’ [Heb. 4:1]. Nga may ihibalo nahanungud sa Canaan, nga nagaamba sang mga ambahanon sang Canaan, nga nagakalipay sa panan-aw nga makasulud sa Canaan, wala nagdala sang kaanakan sang Israel sa mga ulubasan kag mga talamnan sang mga olivo sang Dutang Ginsaad. Mangin ila lamang ini sa pagkamatuud pinaagi sa pagpuyo diri, pinaagi sa pagsunod sang mga kondisyon, pinaagi sa pagpakita sang buhi nga pagtoo sa Dios, pinaagi sa pagpain sang Iya mga saad sa ila mga kaugalingon.”—Ellen G. White, The Youth’s Instructor, Pebrero 17, 1898.

“Sa Biblia ang palanublion sang linuwas ginatawag nga ‘ isa ka pungsud,’ Hebreo 11:14–16. Didto ang langitnon nga Manugpahalab nagagiya sang Iya panong sa tuburan sang buhi nga mga tubig. Ang kahoy sang kabuhi nga nagapamunga sa tagsa ka bulan, kag ang mga dahon sang kahoy bulong sa mga pungsud. May wala untat nga pag-ilig sang mga tuburan, matin-aw kaangay sang salaming, kag sa higad nila may nagakawaykaway nga mga kahoy nga nagahatag sang landong sa mga dalan nga gin-aman para sa mga gintubos sang Ginoo. Didto ang masangkad nga mga kapatagan nagalambot sa kabakoloran sang katahum, kag ang mga bukid sang Dios nagatubo sing mataas. Sa sadtong malinong nga mga kapatagan, sa kiliran sadtong buhi nga mga sapa, ang katawohan sang Dios, nga madugay na nga nagpanlakatan, makakita sang puluy-anan.”—Ellen G. White, The Great Controversy, p. 675.

**Mga Palamangkutanon nga Pagadiskusyunan:**

`Hunahunaa ang Dutang Ginsaad bilang simbolo sang bugana nga kabuhi nga ginsaad ni Cristo sa Iya mga sumulunod sa Juan 10:10. Paano ang benepisyo sang pagkabuhi sa bugana nga duta magalaragway sang mga pagpakamaayo sang kaluwasan?`

`Ano ang kaangtanan sa tunga sang mga pumuluyo sang duta kag nagakabuhi sa isa ka sahi sang kabuhi? Paano ang isa makaapekto sa isa? Ano ang mga implikasyon sang mangin pumuluyo sang ginharian sang Dios?`

`Bilang mga tawo, kita sa tayuyon nagakapaslaw sa mga saad sang iban kag kon kaisa sa mga saad nga ginahimo naton sa aton kaugalingon. Ngaa makasalig ka sa mga saad sang Dios?`

`Paano naton mahimo ang saad sang bag-ong duta nga kabahin sang aton palaabuton sa matuud kag mabakud nga paagi, bisan subong?`