---
title:  Magpili sa Sini nga Adlaw!
date:  20/12/2025
---

### Basaha Para sa Pagtoon Sini nga Semana

Jos. 24; Gen. 12:7; Deut. 17:19; Deut. 5:6; 1 Hari 11:2, 4, 9; 2 Tim. 4:7, 8.

> <p>Salauluhon nga Teksto</p>
> “Kag kon daw malaut sa inyo ang pag-alagad sa Ginoo, magpili kamo sini nga adlaw kon sin-o ang inyo alagdon. . . . apang nahanungud sa akon kag sa akon panimalay, magaalagad kami sa Ginoo.” (Josue 24:15).

Ang katapusan nga kapitulo sang Josue ginbutang sa konteksto sang isa ka seremonya sa pagbag-o sang katipan, apang sa sini nga tion ini gindumalahan sang tigulang nga pangulo sang Israel. Bisan pa indi katipan mismo kondi balita sang isa ka seremonya sa pagbag-o sang katipan, ang kapitulo may mga elemento sang dumaan nga mga kasugtanan sa Malapit nga Sidlangan nga pagkagahum: (1) isa ka preambulo sa diin ang pangulo ukon hari, ang nagpasad ukon nag-umpisa sang kasugtanan, ginakilala; (2) ang maragtason nga prologo, nga nagalaragway sang kaangtanan sa tunga sang overlord kag sang vassal; (3) ang mga stipulasyon sang katipan nga nagapangabay sa vassal nga magpakita sang bug-os nga katutum sa pangulo ukon hari base sa pagpasalamat; (4) mga pagpakamaayo tungud sa pagtuman kag mga pagpakamalaut sa paglapas sang katipan; (5) mga saksi sa panaad sang vassal; (6) pagpanumpa sa korte para sa palaabuton nga pagbasa; kag (7) pagbaton sang katipan.

Si Josue malapit na sa katapusan nga bahin sang iya kabuhi; wala pa sing tal-us nga makita. Ang pagbag-o sang katipan isa ka pahanumdum sa Israel nga ang ila hari amo si Yahweh mismo kag nga, kon sila magpabilin nga tampad sa Iya, sila magakasadya sa Iya proteksyon. Ang Israel wala nagakinahanglan sang tawohanon nga hari. Bilang teokratiko nga pungsud, dapat nila pirme ibutang sa hunahuna nga ang ila lamang nga hari amo ang Ginoo.

_*Ton-i ang leksyon sang sini nga semana sa pag-aman sa Adlaw nga Inugpahuway, Disyembre 27._