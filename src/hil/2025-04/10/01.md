---
title:  Ang Matuud nga Josue
date:  29/11/2025
---

### Basaha Para sa Pagtoon Sini nga Semana

1 Cor. 10:1–13; Mat. 2:15; Jos. 1:1–3; Bin. 3:22–26; Heb. 3:7–4:11; 2 Cor. 10:3–5.

> <p>Salauluhon nga Teksto</p>
> “Karon ining mga butang nahanabu sa ila subong nga paandam, apang ginsulat sila sa pagtudlo sa aton, nga naabutan sang katapusan sang mga panuigon” (1 Corinto 10:11).

Sa libro sang Josue, may pagbatyag nga ang kabuhi sang panguna nga karakter nagatudlo labaw sa iya kaugalingon pakadto sa kamatooran nga mas daku pa kay sa tawo mismo. Aton makita ang ini nga prinsipyo sa bilog nga Biblia, kaangay sa duta sang Canaan, simbolo sang aton walay katubtuban nga paglaum sa bag-ong duta. Kag, hoo, ang dutan-on nga santuario nga pag-alagdan nagatudlo sa mas daku nga kamatooran: “Apang sang nagpahayag si Cristo nga pinakamataas nga sacerdote sang maayong mga butang nga nag-abut na, niyan paagi sa daku pa kag himpit pa nga kayangkayang nga wala paghimoa sang mga kamut, nga kon sayoron, indi sa sining tinuga” (Heb. 9:11).

Apang ang pamangkot nagaluntad: Sa ano nga paagi nga si Josue nagapuntariya sa palaabuton nga katumanan? Paano kita makasiguro nga ang amo nga pagpatpat sang libro nagakaigo? Anong biblikanhon nga mga prinsipyo ang nagamando sa aplikasyon sang libro sang Josue sa Bag-o nga Katipan nga mga kamatooran kag sa mga hitabo sa katapusan nga tion?

Sini nga seman, aton lantawon ang mga prinsipyo sang biblikanhon nga interpretasyon nahanungud sa typology. Aton ton-an kon paano ang Biblia sa iya kaugalingon may mga typology kag paano ang kabuhi ni Josue nagalandong sa unahan sang ministerio sang Mesias kag nagatudlo sa simbolismo nga natuman sa iglesia, kasubong man sa katumanan sang tawohanon nga maragtas.

_*Ton-i ang leksyon sang sini nga semana sa pag-aman sa Adlaw nga Inugpahuway, Disyembre 6._