---
title:  Biblikanhon nga Typology
date:  30/11/2025
---

`Ton-i ang masunod nga mga Kasulatan nga nagatumud sa mga tipo kag tinguhai nga ipaathag kon ano ang kahulugan sang biblikanhon nga typology: Rom. 5:14; 1 Cor. 10:1–13; Heb. 8:5; kag Heb. 9:23.`

Ining biblikanhon nga mga dinalan nagagamit sang termino nga “tipo” (Griego typos) ukon “antitipo” (Griego antitypos) sa pagtuhoy sa kahulugan nga ginhatag sang Bag-o nga Katipan nga manunulat nahanungud sa kaangtanan sa tunga sang Daan nga Katipan nga teksto ukon hitabo, kag ang kahulugan sini sa iya kaugalingon nga tion, ukon sa palaabuton.

Ang typology isa ka detalye nga interpretasyon sang mga persona, mga hitabo, ukon mga institusyon nga nagapigura ukon una nga nagalaragway kay Jesus ukon sang iban nga mga kamatooran nga nalakip sa maayong balita. Ang tipo nagasanto sa antitipo kasubong sang molde ukon lupyak nga porma nga nagapakita pabalik sang orihinal nga porma, bisan pa ang olihi, ang antitipo, labaw nga nagatuman sang tinutuyo sang tipo. Gani, ang biblikanhon nga tipo nahorma sono sa diosnon nga desinyo nga sigurado nga nagluntad, ukon sa konsepto, sa hunahuna sang Dios, kag ini nangin paagi sa paghorma sang palaabuton nga mga kopya (mga antitipo).

Importante kaayo nga mahangpan naton nga ang mga manunulat sang Bag-o nga Katipan wala nagpatsambatsamba lamang sa pagpahanungud sa typological nga kahulugan sa pipila ka teksto sa Daan nga Katipan agud maghimo sang punto. Ang Daan nga Katipan nga tipo permi ginapamatud-an sa tagnaanon nga mga sinulatan antes maangkon ang antitypical nga katumanan sa Bag-o nga Katipan.

**Toloka kon paano ginpakita si David sa Daan nga Katipan, kag niyan paano sia una nga ginlaragway sa Bag-o. Ano nga mga leksyon ang aton maton-an kon paano ang typology nagakahanabo sa sini nga ehemplo?**

`a. David (Sal. 22:1, 14–18)`

`b. Ang bag-o nga David (Jer. 23:5; Isa. 9:5, 6; Isa. 11:1–5)`

`c. The antitypical nga David (Juan 19:24)`

Sa pagtan-aw sa sini nga mga teksto, aton matukiban nga ang Daan nga Katipan mismo ang nagahatag sang yabi para sa pagkilala kag pag-aplikar sang mga tipo sa mga Kasulatan. Amo ina nga, ang mga manunulat sang Bag-o nga Katipan, nga ang Kasulatan amo ang Daan nga Katipan, ginbugna pinaagi sa Balaan nga Espiritu sa paggamit sang Daan nga Katipan nga mga tipo sa pagpahayag sang “presente nga kamatooran” (2 Ped. 1:12), ilabi na gid ang nahanungud kay Jesus kag sa Iya ministerio.