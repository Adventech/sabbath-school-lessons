---
title:  Tipo kag Antitipo
date:  01/12/2025
---

Ang mga manugpatpat sang Biblia indi makapagusto sa pagpamat-ud kon ano ang nagasakop sa biblikanhon nga tipo, ukon paano ang ina nga tipo natuman sa Bag-o nga Katipan kag lampas pa. Ang Biblia mismo ang nagahatag sang mga pagmando kag mga prinsipyo nahanungud sa pag-aplikar sang biblikanhon nga typology.

Sing kaanggid, ang Bag-o nga Katipan nagbukas sang antitypical nga katumanan sang tipo sa tatlo ka maathag nga hut-ong: (1) sa kabuhi ni Cristo (ang Christological nga katumanan), (2) sa eksperiensya sang iglesia (ecclesiological nga katumanan), kag (3) sa katapusan sang dag-on (eschatological nga katumanan).

Aton makita ang ini nga mga tipo kag mga antitipo sa bug-os nga Biblia, kag sila makabulig sa pagpakita sa mga manugbasa kon paano hangpon ang Biblia kag kon ano nga mga kamatooran ang ginatudlo sang Pulong sang Dios nahanungud kay Jesus, sa kaluwasan, kag sa katapusan nga paglaum nga may yara kita.

**Tan-awa ang masunod nga Daan nga Katipan nga mga tipo: ang Israel, ang Exodo, kag ang santuario. Paano ang tagsa natuman sa tatlo ka antitypical nga mga hut-ong: ang Christological, ang ecclesiological, kag ang eschatological?**

1. Israel
	- a. Christological nga hut-ong (Mat. 2:15)
	- b. Ecclesiological nga hut-ong (Gal. 6:16)
	- c. Eschatological nga hut-ong (Bug. 7:4–8, 14)
2. Ang Exodo
	- a. Christological nga hut-ong (Mat. 2:19–21)
	- b. Ecclesiological nga hut-ong (2 Cor. 6:17)
	- c. Eschatological nga hut-ong (Bug. 18:4)
3. Ang Santuario
	- a. Christological nga hut-ong (Juan 1:14; Juan 2:21; Mat. 26:61)
	- b. Ecclesiological nga hut-ong (1 Cor. 3:16, 17; 2 Cor. 6:16)
	- c. Eschatological nga hut-ong (Bug. 3:12; Bug. 11:19; Bug 21:3; Bug. 21:22)

` `

“Bangud ang Kasulatan may nagaisahanon nga diosnon nga Awtor, ang nagkalainlain nga bahin sang Kasulatan nagahiliugyon sa tagsatagsa. . . . Ang tanan nga doktrina sang Biblia magahisantuanay sa kada isa; ang mga interpretasyon sang tagsa ka mga dinalan dapat mangin pareho sa kabilugan kon ano ang ginatudlo sang Kasulatan sa ginahatag nga suheto.”—Handbook of Seventh-day Adventist Theology, p. 65.

`Ano ang imo ginahimo sa mga panahon nga nabudlayan ka maghangup sang kahulugan sang pipila ka dinalan?`