---
title:  Pagtabok sa Jordan
date:  12/10/2025
---

`Basaha ang Josue 3:1–5 kag Numeros 14:41–44. Ngaa ginpamangkot sang Ginoo ang mga Israelinhon sa pag-andam ilabi na para sa mahanabo?`

Amo ini ang una nga tion nga ginmitlang ang kaban sang katipan sa libro sang Josue. Tubtub sa sini nga punto sang istorya sang Daan nga Katipan, ang kaban napahayag sa konteksto sang santuario (Exo. 40:21); sa panglakatan sang Israel halin sa Sinai (Num. 10:33–36); kag sa masakit nga kapaslawan sa pagsugod sa pagsakop sang Canaan (Num. 14:44). Ini amo ang pinakabalaan nga butang sa santuario sang Israel kag may sulud nga tatlo ka butang, ang kada isa nagapahayag sang hamili nga relasyon sang Israel sa Dios: (1) ang mga tapitapi nga nagalakip sang Napulo ka Sogo; (2) ang sungkod ni Aaron, ang pinakamataas nga sacerdote; kag (3) ang suludlan sang mana (Exo. 16:33; Heb. 9:4).

Ang kaban kag ang mga preparasyon para sa pagtabok sa Jordan nagpahanumdum sa Israel nga wala sila nagasulud sa Canaan sa ila kaugalingon nga pamaagi kag tion. Ang pagsakop mangin madinalag-on lamang kon sundon nila ang pamaagi kag tion sang Dios. Ang Dios—nga ginalaragway nga nagalingkod sa trono sa ibabaw sang mga querubin nga nagatabon sa kaban sang katipan (Exo. 25:22, Num. 7:89), kag ang mga panggiho magkapareho sa mga giho sang kaban—nagasulud sa Canaan sa unahan sang mga Israelinhon bilang ang Isa nga nagapanguna sa pagdaug.

Ang pulong nga ginbadbad “pakabalaanon” (Jos. 3:5) ukon “pagapasagradohon” nagapahayag sa proseso sang pagtinlo nga kaangay sa ginahimo sang mga sacerdote antes magsugod sa ila pag-alagad sa santuario (Exo. 28:41; Exo. 29:1) kag sang ginbitbit paggowa sang katawohan sang Israel sa wala pa ang pagpadayag sang Dios sa Sinai (Exo. 19:10, 14). Ini nga pagpasagrado nagalakip sang pagbiya sa sala kag pagkuha sang tanan nga ritwal nga indi putli. Ang amo man nga sogo makita sa Numeros 11:18, nga may kahilabtanan sa palaabuton nga milagro sang Dios. Ini nga preparasyon kinahanglanon man antes ang mga inaway sa giyera (Deut. 23:14). Antes makig-away ang Dios para sa Israel, kinahanglan nila ipakita ang ila pag-unong sa Iya kag magsalig sa Iya bilang ila Kumandante.

Ang milagro sang pagtabok sa Jordan magapamatuud sa mga Israelinhon nga ang saad sang Ginoo nga pahalinon ang mga tawo sa duta masaligan gid. Sia nga makasarang sa paghimo sang mamala nga dalan sa Jordan sarang man makahatag sa ila sang dolot sang duta.

`Indi sa masami ginatunga sang Ginoo ang Jordan. Ang Iya mga pagpatunga indi sa masami maathag nga makita. Paano naton mapatubo sa aton kaugalingon ang espirituhanon nga pagkahanda sa pag-eksperiensya kag paghibalo sa mga pagpatunga sang Dios para sa aton?`