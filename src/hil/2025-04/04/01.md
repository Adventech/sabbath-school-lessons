---
title:  Ang Away sa Likod SAng Tanangnga Inaway
date:  18/10/2025
---

### Basaha Para sa Pagtoon Sini nga Semana

Jos. 5:13–15; Isa. 37:16; Bug. 12:7–9; Deut. 32:17; Exo. 14:13, 14; Jos. 6:15–20.

> <p>Salauluhon nga Teksto</p>
> “Wala sing adlaw nga kaangay sadto nga una sini ukon olihi sini, nga ang Ginoo nagpamati sa tingug sang isa ka tawo; kay ang Ginoo nagpakig-away tungud sa Israel.” (Josue 10:14).

Sa pagbasa sang mga pahina sang Josue, aton masumpongan ang mabaskug nga mga kampanya militar nga ginpatuman sono sa sogo sang Dios, sa ngalan sang Dios, kag upud ang bulig sang Dios. Ang panghunahuna nga ang Dios ang nagapangatubang sa pagsakop sang Canaan nagapangibabaw sa libro sang Josue, kag ini ginapahayag sa mga pamatuud sang manunulat (Jos. 10:10, 11), sa kaugalingon nga mga pulong sang Dios (Jos. 6:2, Jos. 8:1), sa mga pagbantala ni Josue (Jos. 4:23, 24; Jos. 8:7), pinaagi kay Rahab (Jos. 2:10), sa mga lampitaw (Jos. 2:24), kag sa katawohan (Jos. 24:18). Ginakilala sang Dios nga Sia ang nagapamuno sang sining masingki nga mga inaway.

Ining kamatooran nagapukaw sang indi malikawan nga mga pamangkot. Paano naton mahangpan nga ang pinili nga katawohan sang Dios nagpatuman sang sining mga buhat sa mga tinion sang Daan nga Katipan? Paano naton mapasag-uli ang laragway sang “nagapanguna sa inaway” nga Dios sa Iya kinaiya nga mahigugmaon (halimbawa Exo. 34:6; Sal. 86:15; Sal. 103:8; Sal. 108:4) nga indi mawala ang pagkamasaligan, gahum, kag ang pagsaysay sang matuud sa kasaysayan sang Daan nga Katipan?

Sa sini nga semana kag sa masunod, aton pagatalakayon ang mabudlay nga pamangkot nahanungud sa mga inaway nga ginmando sang Dios sa libro sang Josue kag sa iban pa nga bahin sang Kasulatan.

_*Ton-i ang leksyon sang sini nga semana sa pag-aman sa Adlaw nga Inugpahuway, Oktubre 25._