---
title:  Dugang nga Pagtoon
date:  03/10/2025
---

Basaha ang sinulatan ni Ellen G. White, “Crossing the Jordan,” pp. 481, 482, sang Patriarchs and Prophets; “Entering the Promised Land,” p. 175, sa The Story of Redemption.

“Sa Iya mga saad kag mga pagpaandam, si Jesus hamili para sa akon. Ginhigugma gid sang Dios ang kalibutan, sa bagay nga ginhatag niya ang iya bugtong nga Anak, agud ako pinaagi sa pagtoo sa Iya, indi mawala kondi may kabuhi nga walay katapusan. Ang mga eksperiensya nga may kaangtanan sa pulong sang Dios dapat mangin akon nga mga eksperiensya. Ang pangamuyo kag saad, mando kag pagpaandam, para sa akon. . . . Sa pagbaton sang pagtoo kag sa paghangup sa mga prinsipyo sang kamatooran, sila nangin kabahin sang tawo kag manugpahulag nga gahum sang kabuhi. Ang pulong sang Dios, nga ginabaton sa kalag, nagahulma sang mga hunahuna, kag nagabulig sa paghanas sang kabuhi kag kinaiya.”—Ellen G. White, The Desire of Ages, pp. 390, 391.

“Wala na sing iban pa nga punto nga dapat tamdun sing mas hanoot, sulitsuliton, ukon itudok sing tama kadalum sa mga hunahuna sang tanan sang sa pagkaimposible sang makasasala ngatawo sa pag-angkon sang bisan ano pinaagi sa iya pinakamaayo nga mga buhat. Ang kaluwasan pinaagi lamang sa pagtoo kay Jesu-Cristo.”—Ellen G. White, Faith and Works, p. 19.

**Mga Palamangkutanon nga Pagadiskusyunan:**

`Bisan pa lain ang mga kahimtangan sang kabuhi kag mga eksperiensya ni Josue sang sa aton, ano ang espirituhanon nga mga prinsipyo ang makuha naton halin sa iya kabuhi nga maikabuhi naton? Ngaa kinahanglan gid nga dumdumon pirme ang konteksto kon nagapangita kita sang mga pagpaanggid?`

`Maghinun-anon sang kaangtanan sa tunga sang mga saad sang Dios kag sang aton pagtuman sa Iya. Paano sila nagahisanto sa isa kag isa? Ano ang mga peligro sang paghatag sing labaw nga pagtamud sa isa samtang ginapalapaw ang isa? Kon sayuron, ano ang peligro kon ipilit ang kasogoan kag kalimtan ang grasya? Ukon ipilit ang grasya kag kalimtan ang kasogoan?`

`Sono sa leksyon karon nga semana, paano mo ilaragway ang kadalag-an pinaagi sa biblikanhon nga pagtan-aw? Ano ang bahin sang pagkabugana sa Cristohanon nga paglaragway sang kadalag-an?`

`Hunahuna kon ano ang nabatyagan ni Josue, nga nagasunod kay Moises. Ano nga saad ang ginhatag sang Dios sa iya nga sigurado gid nagsakdag sa iya (tan-awa ang Jos. 1:5) sa iya daku nga mga responsibilidad?`