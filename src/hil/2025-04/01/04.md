---
title:  Mga Manunubli Sang mga Saad
date:  30/09/2025
---

Sa Josue 1:2, 3, ginapahayag sang Ginoo kay Josue nga Iya -ginahatag ang duta sa ila. Sa pihak nga bahin, ginpahayag man Niya nga Iya na ini nahatag. Ano ang buut silingon sini?

Ang duta dolot halin sa Ginoo, nga amo ang matuud nga Tag-iya. Sa Josue 1:2, 3, duha ka sahi sang pulong nga “ihatag” ang gin-gamit, nga nagapakita sang duha ka importante nga aspeto sang pagpanubli sang duta. Ang una nga porma nagapahayag sa proseso sang pagpanubli sang duta. Ang mga duta lamang sa Transjordan ang ginapuy-an sang Israel. Ang kadam-an sang Dutang Ginsaad kinahanglan pa nga kuhaon.

Sa Josue 1:3, ang pulong nga “ihatag” yara sa iya perpekto nga porma, nga nagahatag sang impresyon nga ang duta nahatag na sa ila. Kon ang Dios amo ang suheto sang sadtong nga mga buhat, ang porma ginatawag nga “prophetic perfect” (buut silingon palaabuton nga mga hitabo nga sigurado gid nga matabo kag ginakabig nga daw natabo na). Kag ini tungud kay ang mga saad nga ginahimo sang Dios sa Iya Pulong sigurado nga kamatooran nga masaligan bilang presente nga realidad.

Ang mga pronombre sa bersikulo 3, “kamo” kag “inyo,” mga pangmadamu (plural), gani ang saad ginhatag indi lang kay Josue kondi sa bug-os nga katawohan sang Israel. Ang pagpatuhoy sa saad nga ginhatag kay Moises nagapakita sang padayon nga katuyoan sang Dios.

Subong man, ang pulong nga kol, nga nagakahulugan “tanan,” “kada isa,” pila ka beses ginasulitsulit sa una nga kapitulo. Ang mabatyagan nga presensya sang amo nga pulong nagapahayag sang kabug-usan kag integridad nga importante para malab-ot ang tulumuron nga ginpahamtang kay Josue. Kinahanglan may himpit nga katadlung sa bahin sang Dios, kay Josue, kag ang katawohan sang Israel agud masiguro ang kadalag-an sa palaabuton nga pagsakop sang Ginsaad nga Duta.

`Basaha ang Josue 1:4-6 kag ang Hebreo 6:17, 18. Sa sina nga tion, ang Dutang Saad amo gid sina, isa ka saad. Apang ginatawag ini sang Dios nga palanublion. Ano ang buut silingon sang mangin manunubli sang mga saad sang Dios?`

Wala sang bisan ano nga mahika nahanungud sa mga saad sang Dios. Wala sila sang gahum sa ila kaugalingon para masiguro ang ila katumanan. Ang garantiya nga ang mga ini matuman nagahalin sa presensya sang Dios, nga nagasiling: “Ako magapabilin sa imo.” Sa pagkamatuud, ang presensya sang Ginoo importante para sa kaluwasan sang Israel. Kon wala ini, mangin kabahin lamang sila sang iban nga pungsud, nga wala sang espesyal nga pagtawag, pagkilala, ukon misyon (Exo. 33:12–16). Ang presensya sang Ginoo amo lamang ang ginakinahanglan ni Josue agud mangin madinalag-on.

Wala sang nagbag-o tubtub subong, amo nga may saad kita kay Jesus nga makit-an sa Mateo 28:20.