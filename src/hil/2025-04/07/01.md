---
title:  "Katapusan nga Pagkatampad: Pagsimba sa Patag-awayan"
date:  08/11/2025
---

### Basaha Para sa Pagtoon Sini nga Semana

Jos. 5:1–7; Exo. 12:6; 1 Cor. 5:7; Jos. 8:30–35; Deut. 8:11, 14; Heb. 9:11, 12.

> <p>Salauluhon nga Teksto</p>
> “Apang pangitaa anay ninyo ang ginharian sang Dios kag ang iya pagkamatarung, kag tanan ini nga butang idugang sa inyo” (Mat. 6:33).

Sini nga semana aton tan-awon ang pila ka pinasahi nga hitabo sa panahon sang ang Israel yara sa Ginsaad nga Duta, sang ang Israel sa liwat nangin matinugyanon sa Ginoo, kon kaisa sa nagahilapit nga katalagman. Si Josue nagkuha sang daw indi makatarungan nga pamat-ud sa pagcircunsidar sang mga Israelinhon sa teritoryo sang kaaway (Jos. 5:1–9); sa pagsaulog sang Pascua sa atubangan sang nagahilapit nga katalagman (Jos. 5:10–12); sa pagtukud sang halaran kag sa pagsimba sa Ginoo samtang ang pagpangsakop yara sa pitipit nga kahimtang (Jos. 8:30–35); kag sa pagpatindug sang layanglayang sang Ginoo sang ang pito ka kabikahan sa Israel wala pa nakabaton sang ila palanublion (Jos. 18:1, 2).

Sa aton masako nga kabuhi, kon kaisa daw masulay kita sa pagtamud sa mga hilingagawon sang aton kabuhi. Sa masami ginapatumbayaan naton ang paghatag sang dekalidad nga tion sa pagbag-o sang aton pagpanugyan sa Dios kag sa pagdulog kag pagpabutyag sang aton pagpasalamat sa kon ano ang Iya nahimo kag sa padayon nga ginahimo sa aton adlawadlaw. Ang aga kag gab-i nga pagpanimalay, pati ang pagpangamuyo kag pag-alagad, daw indi na kasakop sa aton sobra kasako nga kabuhi, sa diin ginauna ang kahapos kag kadalag-an. Apang, sa alibutod sang aton mga tagiposoon, kita tanan nakahibalo nga ang mga okasyon nga ginhinguyang sing tingub kaupud sa Dios kag sang aton mga hinigugma amo ang pinakamaayo nga puhunan sang aton limitado nga tion.

_*Ton-i ang leksyon sang sini nga semana sa pag-aman sa Adlaw nga Inugpahuway, Nobyembre 15._