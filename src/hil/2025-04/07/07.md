---
title:  Dugang nga Pagtoon
date:  14/11/2025
---

Basaha ang sinulatan ni Ellen G. White, “The Blessings and the Curses,” pp. 499–503, in Patriarchs and Prophets.

“Sono sa mga pagtudlo nga ginhatag ni Moises, ang monumento sang dalagkung mga bato ginpatindug sa Bukid sang Ebal. Sa sini nga mga bato, sang una pa nga gin-aman pinaagi sa pagtabon sang plaster, ang kasogoan nga natigib—indi lamang ang napulo ka mga pagsulundan nga ginhambal sa Sinai kag gintigib sa mga tapitapi sang bato, kondi ang mga kasogoan nga ginhambal kay Moises, kag pinaagi sa iya nasulat sa libro. Sa tupad sining monumento natukud ang halaran sa wala nabasbas nga bato, sa diin ang mga halad ginhalad sa Ginoo. Walay sapayan nga ang halaran napatindug sa Bukid sang Ebal, ang bukid sa diin ang pagpakamalaut nabutang, importante, kay ini nagapahangup nga bangud sa ila pagkamalinapason sa kasogoan sang Dios, nabaton sang Israel ang Iya nagasingkal nga kaakig, kag dapat ipadat dayon, kon indi sa katumbasan ni Cristo, nga ginapatuhoy sa halaran.”—Ellen G. White, Patriarchs and Prophets, p. 500.

“Apang ang Santa Cena indi tion sang pagkasubo. Indi amo ini ang iya tinutuyo. Sang ang mga gintoton-an nagtipon palibut sa Iya lamesa, indi nila pagdumdumon kag pagalalawon ang ila mga kasaypanan. Indi nila dapat hunahunaon ang ila nagliligad nga relihiyoso nga inagihan, bisan pa inang inagihan makapabayaw ukon makapapung-aw. Indi nila dapat balikan ang mga deperensya sa tunga nila kag sa ila kauturan. Ang panguna nga paghanda naglikop sini tanan. Ang pag-usisa sang kaugalingon, ang pagtuad sang sala, ang pagpasag-uli sang wala naugyunan, dapat nahimo na. Niyan sila magatipon sa pagsugata kay Cristo. Indi sila kinahanglan nga magtindug sa landong sang krus, kondi sa iya makaluluwas nga kapawa. Dapat nila buksan ang ila kalag sa nagabanaag nga Adlaw sang Pagkamatarung.”—Ellen G. White, The Desire of Ages, p. 659.

**Mga Palamangkutanon nga Pagadiskusyunan:**

`Ano ang buut silingon sa pagpangita sing una sang ginharian sang Dios? Paano ang ina nga prinsipyo magadihon sang imo adlawadlaw nga kabuhi?`

`Tan-awa ang imo sabat sa katapusan nga pamangkot sang Miyerkules nahanungud sa kon daw ano kahapos nga malipatan ang Ginoo sa kasakoon sang imo kabuhi. Sa klase, binagbinaga kon ngaa mahapos ang paghimo sini. Ano ang mga solusyon?`

`Bilang mga Adventista, kita nagatoo nga si Jesus nagaministerio para sa aton sa langitnon nga santuario. Paano ining pagbatyag mangin mapinadayonon nga tuburan sang paglaum kag kusug? Ngaa ang paghibalo nga si Jesus didto sa ibabaw kag nagahimo sang “pagpatunga” (Heb. 7:25) para sa aton makabulig sa aton sa paghangup nga ang Iya pagpangabudlay sa langitnon nga santuario maayo nga balita, ilabi na gid subong sa antitypikal nga Adlaw sang Katumbasan?`