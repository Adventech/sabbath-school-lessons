---
title:  Gikan Sa Pagtuad Padulong Sa Pagpalugpay
date:   29/02/2020
---

### Basaha para sa Pagtoon sini nga Semana
Daniel 9;  Jeremias 25:11, 12;  Jer. 29:10; 2 Hari 19:15-19;  Mateo 5:16;  Santiago 5:16.  

> <p>Salauluhon nga Texto</p>
> “ ‘O Ginoo, pamatii; O Ginoo, patawara; O Ginoo, pamatii kag 	himoa; dili magpalantang,tungud sa imo kaugalingon, O Dios ko, bangud nga ang 	imo banwa kag ang imo katawohan ginatawag sa imo ngalan’ ” (Daniel 9:19).

Ang Daniel 9 nagaunod sang isa sa dalagku nga mga pangamuyo sa Bibleya.  Sa ital-ital  nga mga tinion sang iya kabuhi, si Daniel nagadangup sa pagpangamuyo agud makaatubang sa mga kabudlayan nga yara sa iya atubangan.  Sang si Daniel kag ang iya mga kaupdanan pagapatyon nga kuntane tungud sang makatalanhaga nga damgo sang isa ka pagano nga hari, ang manalagna nagdangup sa Dios paage sa pagpangamuyo (Daniel 2).  Kag sang may isa ka hariaon nga mando nga nagadumili sa pagpangamuyo sa bisan ano nga Dios kundi sa hari gid lamang, si Daniel nagpadayun sa pagdolot sang iya matag-adlaw nga pagpangamuyo nga nagaatubang sa Jerusalem (Daniel 6).  Gane, samtang aton binagbinagon ang pangamuyo sa Daniel 9, dumdumon naton nga ang palanan-awon bahin sa 2,300 ka kahaponon kag kagab-ihon sa Daniel 8 nakatublag gid sing tama sa malagna.  Bisan pa nga ang kabug-osan nga kasaysayan sang sina nga tagna napaathag, si Daniel indi makahangup sang tinion nga napaalinton sa paghambalanay sa tunga sang duwa ka langitnon nga persona: “Tubtub sa duha ka libo kag tatlo ka gatus ka kahaponon kag kaagahon; ugaling ang santuario matinloan” (Daniel 8:14).  Diri lamang sa kapitulo 9 nga nahatag sa manalagna ang dugang nga kapawa, kag sa sini nga tion, sabat ini sa hapiit nga pagpangamuyo.

_*Ton-e ang leksyon sa sini nga semana sa paghanda para sa Inugpahuway, Marso 7._