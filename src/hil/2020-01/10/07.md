---
title:  Dugang nga Pagtoon
date:   06/03/2020
---

Ang yara sa idalum isa ka tsart nga nagapaathag kun paano nga ang 70—ka semana nga tagna sa Daniel 9:24-27 naangot kag amo ang nangin sinugdan sang 2,300-katuig nga tagna sa Daniel 8:14.  Kun isipon mo ang 2,300-katuig gikan sa 457 B.C. mangin 1844 (dumdumon gid nga wala sang zero nga tuig sa tunga sang pagsaylo gikan sa B.C. pakadto sa A.D.: [1 B.C.—1 A.D.]), ukon, kun isipon mo ang nabilin nga 1,810 katuig gikan sa A.D. 34 (2,300 buhinan sang nauna nga 490 katuig), magaresulta man ini sa 1844.  Gane, ang pagtinlo sang sanctuario sa Daniel 8:14 napahayag nga nagsugod ini sang 1844. 

Talupangdon man naton kun paano nga ang petsa nga 1844 nagasibu sa kun ano ang aton nakita sa Daniel 7 kag 8.  Kun sayoron, ang paghukom sa Daniel 7, nga pareho man sa pagtinlo sang sanctuario sa Daniel 8 (tan-awa ang katapusan nga duwa ka semana), natabo pagkatapos sang 1,260-katuig nga paghingabut (Dan. 7:25) apang antes sa Ikaduha nga Pagkari ni Jesus kag pagtukod sang Iya walay katubtuban nga ginharian.

<img style="max-width:100%" src="https://sabbath-school-stage.adventech.io/api/v1/en/quarterlies/2020-01/lessons/10/days/prophecy.png" />

**Mga Palamangkutanon nga Pagadiskusyunan**

`1.	Ang mga iskolar nagsiling, kag nagakaigo gid ini, nga ang 2,300-ka adlaw nga tagna kag ang 70—ka semana nga tagna sa pagkamatuud isa lang gid sila ka tagna.   Ngaa nga nakasiling sila sina?  Ano nga mga ebidensia ang imo makita agud makapalig-on sa sina nga pinolongan?`

`2.	Ano ang sarang naton maton-an gikan sa pangamuyo ni Daniel nga makabulig sa aton kaugalingon nga pagpangamuyo para sa pagpatunga?`

`3.	Ang pag-antus ni Cristo para sa aton amo gid lamang ang aton paglaum.  Paano ini makabulig agud magpabilin kita nga mapainubuson kag, ang labi ka importante, makabuyok sa aton nga mangin mas mahigugmaon kag mapinatawaron sa iban? Ano ang masiling sang Lucas 7:40-47 para sa aton tanan?`

`4.	Talupangda kun daw ano ka importante ang Kasulatan sa pangamuyo ni Daniel kag sa iya paglaum.  Sa pagkamatuud, ang ila pungsud ginlutos, ang katawhan ginbihag, ang ila duta gin-agaw, ang ila duug ginlaglag.  Apang may yara sia paglaum nga sa pihak sini tanan, ang katawhan makapauli sa ila puluy-an.  Diin bala sia makakuha sang sini nga paglaum magluwas sa Bibleya kag sa mga saad sang Dios nga nasulat diri?  Ano ang masiling sini sa aton nahanungud sa paglaum nga sarang man naton maangkon gikan sa mga saad sang Polong gikan sa Bibleya?`