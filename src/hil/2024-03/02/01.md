---
title:  Isa ka Adlaw sa Pagministerio ni Jesus
date:   06/07/2024
---

### Basaha Para sa Pagtoon Sini nga Semana
Marcos 1:16-45, Juan 1:29-42, Marcos 5:41, Lucas 6:12, Levitico 13.

> <p>Salauluhon nga Teksto</p>
> “Kag si Jesus nagsiling sa ila, ‘Sonod kamo sa akon kag himoon ko kamo nga mga mangingisda sang mga tawo’ ” (Marcos 1:17).

Ang tagsa ka Ebanghelyo nagapakilala bahin sa pagsugod sang pagministerio ni Jesus sa isa ka partikular nga pamaagi.

Si Mateo nagapresentar kay Jesus nga nagatawag sang mga gintoton-an kag niyan nagawali sang Wali sa Bukid.

Si Lucas nagasugid sang istorya bahin sa panugod nga sermon ni Jesus sa Adlaw nga Inugpahuway didto sa sinagoga sa Nazaret.

Si Juan nagasaysay bahin sa pagtawag sa pipila ka nahauna nga mga gintoton-an kag sang kasal sa Cana, sa diin si Jesus nagpakita sang Iya nahauna nga tanda.

Ang Ebanghelyo ni Marcos nagapahayag bahin sa pagtawag sang apat ka gintoton-an kag nagalaragway sang Adlaw nga Inugpahuway sa Capernaum kag kon ano ang nagsunod sini.

Ining “Adlaw nga Inugpahuway kaupud si Jesus” sa pagsugod sang Marcos nagahatag sa manugbasa sang ideya kon sin-o si Jesus. Sa bug-os nga bahin sang leksyon sa sini nga semana pipila lamang sang Iya mga pulong ang nasulat: isa ka malip-ot nga pagtawag sa pagkagintoton-an, isa ka mando sa malaut nga espiritu, plano nga magbisita sa iban nga duug, kag ang pag-ayo sa isa ka aroon nga ginhambalan nga ipakita ang iya kaugalingon sa atubangan sang isa ka sacerdote agud mangin matinlo. Ang ginapatalupangud yara sa binuhatan, ilabi na gid sa pag-ayo sang katawohan. Ang manunulat sang Ebanghelyo nanamian maggamit sang pulong gilayon agud malaragway ang kadasigon sa paghimo sang ministerio ni Jesus.

_*Ton-i ang leksyon sang sini nga semana sa pag-aman sa Adlaw nga Inugpahuway, Hulyo 13._