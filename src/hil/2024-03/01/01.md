---
title:  Ang Ginsugdan Sang Ebanghelyo
date:   29/06/2024
---

### Basaha Para sa Pagtoon Sini nga Semana
Bin. 13:1-5; Bin. 15:36-39; Marcos 1:1-15; Isa. 40:3; Dan. 9:24-27.

> <p>Salauluhon nga Teksto</p>
> “Karon sang nabilanggo na si Juan, nag-abut si Jesus sa Galilea, nga nagawali sang maayong balita sang Dios, kag nagasiling, ‘Ang tion natuman na, kag ang ginharian sang Dios malapit na; hinulsul kamo, kag magtoo sa maayong balita.’ ” (Marcos 1:14, 15).

Sin-o ang nagsulat sang Ebanghelyo ni Marcos, kag ngaa nga ginsulat ini? Wala sang tolon-an sang Ebanghelyo ang nagasulat sang ngalan sang manunulat sini. Ang pinakamalapit nga may bahin diri amo si Juan, tungud sa pagmitlang sang mga pulong nga gintoton-an nga ginhigugma ni Jesus (tan-awa ang Juan 21:20, 24).

Apang, halin pa sang una nga panahon ang kada isa sa kanonikal nga mga tolon-an sang mga Ebanghelyo ginalakipan sang ayhan isa ka pinadala (Mateo, Juan) ukon sang isa ka upud sang pinadala. Halimbawa, ang Ebanghelyo ni Lucas naangot kay Pablo (Tan-awa ang Col. 4:14, 2 Tim. 4:11, Fil. 1:24). Ang Ebanghelyo ni Marcos naangot kay Pedro (Tan-awa ang 1 Ped. 5:13).

Bisan pa nga ang manunulat sang Marcos wala naghatag sang iya ngalan sa teksto, ang tradisyon sang una nga iglesia nagapakita nga ang manunulat sang Ebanghelyo ni Marcos amo si Juan Marcos, nga nangin kaupud ni Pablo kag Bernabe sa malip-ot nga tion sa ila pagpanlakaton (Bin. 13:2, 5) kag sang olihi nangin kaupud sia ni Pedro (1 Pedro 5:13).

Ang una nga tikang nga aton himoon sa sini nga semana amo ang pagtoon nahanungud kay Marcos sono sa Kasulatan, agud makita ang iya una nga kapaslawan kag paglampuwas sa sini. Sunud sina, ang aton pagtoon magasaylo sa pangbukas nga bahin sang Marcos nga nagatan-aw sa padulungan sang istorya kag pag-usisa sa nagligad nga bahin kon ngaa nga ang isa ka napaslawan kag niyan napasag-uli nga misyonero magasulat sang kaangay sini nga pinulungan.

_*Ton-i ang leksyon sang sini nga semana sa pag-aman sa Adlaw nga Inugpahuway, Hulyo 6._