---
title:  Dugang nga Pagtoon
date:   06/09/2024
---

Basaha ang sinulatan ni Ellen G. White, “On the Mount of Olives,” in _The Desire of Ages_, pp. 627-636.

Madamu sang mga hitabo sa kalibutan ang tuman ka makapatublag. Ang mga tawo nagakahadluk sa mga butang nga magakahanabo. Paano kita nga mga Adventista del Septimo Dia, nga may “pagbantay” sa mga hitabo, magamit ang ini nga mga butang sa pagtudlo sa katawohan sa paglaum nga may yara kita kay Jesus, kag sa saad sang Iya pagbalik?

“Tungud kay wala kita makahibalo sang eksakto nga tion sang Iya nga pagbalik, kita ginamandoan sa pagbantay. ‘Bulahan yadtong mga ulipon nga kon mag-abut ang agalon makita sila nga nagapulaw.’ Lucas 12:37. Ang mga nagapaabut sa pagbalik sang Ginoo wala nagahulat nga wala may ginabuhat. Ang pagpaabut sang pagbalik ni Cristo amo ang magahimo sa mga tawo nga magkahadluk sa Dios, kag magkahadluk sa Iya mga paghukom sa paglapas. Ini amo ang pagpukaw sa ila sa daku nga sala sang pagsikway sang Iya ginatanyag nga kalooy. Yadtong nagabantay sang Ginoo nagahimpit sang ila mga kalag pinaagi sa pagkamasinulundon sa kamatooran. Sila alisto sa pagbantay kag hanoot sa pagbuhat samtang nagapaabut. Tungud kay nakahibalo sila nga ang Dios yara na sa gawang, ang ila kakugi nabuhi sa pagpakigbahin sa balaan sa pagpangabudlay sa kaluwasan sang mga kalag. Amo ining matutum kag mainamdamon nga mga ulipon nga nagahatag sa ila “sing pagkaon sa nagakaigo nga tion.’ Lucas 12:42. Ila ginabantala ang kamatooran nga ilabi na karon tuman ka kinahanglanon. Subong nga sila ni Enoc, Abraham, kag Moises nagbantala sang kamatooran sa ila tion, subong man ang mga alagad ni Cristo karon magahatag sang pinasahi nga paandam sa ila kaliwatan.”—Ellen G. White, _The Desire of Ages_, p. 634.

**Mga Palamangkutanon nga Pagadiskusyunan**:

`Isa ka butang ang maghatag sa buluhaton sang Dios. Isa man ka butang ang paghatag nga may pagsakripisyo. Ano ang kinalain, kag ngaa ini importante?`

`Ngaa wala sang Dios ginpunggan ang paghingabut sa Iya katawohan sa madamu nga siglo kag sa aton panahon karon? Paano karon ang kamatooran sang dakung pagsumponganay makabulig sa aton sa paghangup, bisan diutay lang, ngaa ang paghingabut nagaluntad pa gihapon?`

`Ano nga mga tanda sang pagbalik ni Cristo ang imo mas matalupangdan sa karon nga panahon?`

`Hunahunaa ang kahimtangan sang patay kag ang kamatooran nga ang mga patay magatulog tubtub sa pagbalik ni Cristo. Ang mga tawo nagasira sang ila mata sa kamatayon, kag ano bala ang sunod nga butang ang ila mahibaloan? Paano karon ang ini nga ideya makabulig sa aton sa pagkita, sa kada isa, nga ang ikaduha nga pagkari ni Cristo tuman lang gid ka lapit?`