---
title:  Duha ka Lepta nga Halad
date:   01/09/2024
---

`Basaha ang Marcos 12:41-44. Pila ang ginhatag nga kantitad sang balo, kag ano ang masaysay ni Jesus nahanungud sini?`

Ang templo sang Jerusalem isa ka matahum nga tinukud. Ang templo amo ang makita gid dayon sa siyudad, kag ang dalagku nga mga bato nga gin-gamit sa pagtukud ginadayaw hasta subong, ang iban nagabug-at sang pila ka gatus ka tonelada. Ang pagkay-o kag pagpalapad sang templo kag sang bukid sang templo nagsugod sa idalum ni Herod nga Daku sang 20 B.C. apang ang pagtukud kag ang paghimo sang bug-os nga sadsaran sini amo ang nagpadayon sang A.D. 60s.

Madamu sang katawohan ang nagdala sang dalagku nga halad agud ibutang sa 13 ka kahon nga nabutang sa Korte sang mga Babayi nga nahamtang malapit sa templo. Sa diri nga duug si Jesus nagapungko sang Iya nakita ang isa ka balo nga nagapalapit kag naghulog sang duha ka lepta. Ang katumbas sini amo ang 1/32 ka bahin sang denarius, ang naandan nga sweldo para sa isa ka adlaw nga pagpangabudlay. Gani, ang halad sang sini nga babayi tama gid ka gamay.

Si Jesus, ugaling, nahamoot sa iya nga halad. Madamu sang manggaranon ang nagabutang sang dalagku nga mga halad, apang wala Sia sang ginhambal nahanungud sa ila mga dolot nga ila ginahatag sa templo. Apang ang halad sang balo nagtawag sang Iya pagdayaw. Sia nagsiling nga ining balo nagahatag sang labaw sangsa tanan. Paano karon ini? Si Jesus nagpatalupangud nga ang iban nagahatag tungud sang ila pagkabugana apang sia nagahatag tungud sa iya kapigaduhon. Madamu pa sila sang nabilin; sia naghatag sang tanan niya nga palangabuhian. Ang ini nga kamatooran naghimo sang iya halad bilang labaw sang sa tanan, bisan ang balor sang kwarta magamay ang katumbas sini.

Ang ini nga istorya nagalakip sang madalum nga leksyon nahanungud sa pagdumala sang kamanggaran. Ang paghatag para sa buluhaton sang Dios wala nagadepende sa mga binuhatan sang mga lider agud may daku nga bili. Ang relihiyoso nga pagdumala sang templo puno sang korapsyon, apang si Jesus wala nagapamatuud nahanungud sa pagdingot ukon indi paghatag sang mga halad. Kon may yara man sang malaut nga relihiyoso nga mga lider (Caiafas? Anas?), tungud kay sila sa sina nga tion amo ang pinakamalaut. Kag si Jesus nakahibalo man sini.

Matuud nga ang mga lider may balaan nga katungdanan sa paggamit sang mga manggad sono sa kabubut-on sang Dios, apang bisan pa sila wala nagahimo sini, yadtong nagahatag para sa Dios ginapakamaayo sa gihapon, subong sang sini nga balo nga babayi.

Ang pagdingot ukon indi paghatag sang halad kag ikapulo, sa pihak nga bahin, kon ang mga lider makahimo sang butang nga indi maayo, nagakahulugan nga ang paghatag naangot sa ila mga binuhatan sa baylo sang pagpasamalamat sa Dios. Bisan ano man ka makailibog, ang paghimo sini, sala.

`Ano ang ginatudlo sang sini nga istorya nahanungud sa aton pagkatutum sa paghatag para sa buluhaton sang Dios?`