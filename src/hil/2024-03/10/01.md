---
title:  Ang Katapusan nga mga Inadlaw
date:   31/08/2024
---

### Basaha Para sa Pagtoon Sini nga Semana
Mar. 12:41-44, Marcos 13:1-32, Dan. 9:24-27, Dan. 7:25, 1 Thess. 4:13-18.

> <p>Salauluhon nga Teksto</p>
> “Kag niyan makita nila ang Anak sang tawo nga nagakari sa mga panganud nga may dakung gahum kag himaya. Kag niyan magapadala sia sang iya mga manugtunda, kag magatipon sang iya mga pinili gikan sa apat ka mga hangin, kutub sa mga ukbung sang duta tubtub sa ukbung sang langit.” (Mark 13:26, 27).

Ang leksyon sa sini nga semana nagasugod sa malip-ot nga istorya nga makita sa katapusan sang Marcos 12, sang si Jesus naghambal sang makahulugan nga pagsaysay nahanungud sa binuhatan sang babayi nga balo. Ang daku nga bahin sang sining leksyon, ugaling, nagasentro sa Marcos 13, isa ka talalupangdon nga tagna nahanungud sa madangatan sang templo sang Jerusalem kag madamu pa. Ang ini nga kapitulo, kaupud sang kaangay nga istorya sa Mateo 24 kag Lucas 21, nagasaysay sa pagkalaglag sang Jerusalem kag sa padayon, bisan pa tubtub sa katapusan sang kalibutan.

Ang ginapaathag sang Marcos 13 nga ang tagna halin pa sa tinion sang manalagna, kay Jesus, tubtub sa tion sang katapusan, ang Iyang ikaduha nga pagbalik. Ang ini nga sulundan nagasunod sa aton nahibaloan bilang “ang historicist nga pagtan-aw sang katapusan nga mga inadlaw nga pagtagna,” bilang kabaliskaran sa pagtinguha sa pagpahamtang sining mga tagna sa nagligad na ukon sing tuman pa ka dugay sa palaabuton.

Kaangay sang madamu nga mga panudlo ni Jesus sa Marcos, ang pagtudlo sang Dios amo ang Iya nga pagsabat sa pamangkot ukon sala nga paghangup sang Iya mga gintoton-an. Ang ini nga mga pamangkutanon ukon mga indi paghangpanay naghatag kay Jesus sang kahigayonan sa pagtudlo sang importante nga mga kamatooran sa Cristohanon nga pagkabuhi kag eksperiensya. Si Jesus wala lamang nagtagna sang palaabuton kondi nagtudlo man sa Iya mga gintoton-an subong sang una kag sa karon kon paano ang pag-andam para sa umalabut nga mga paghingabut.

_*Ton-i ang leksyon sang sini nga semana sa pag-aman sa Adlaw nga Inugpahuway, Septyembre 7._