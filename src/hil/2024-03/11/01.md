---
title:  Ginkuha kag Gintilawan
date:   07/09/2024
---

### Basaha Para sa Pagtoon Sini nga Semana
Mar. 14, Juan 12:4-6, Rom. 8:28, Exo. 24:8, Jer. 31:31-34, Zac. 13:7.

> <p>Salauluhon nga Teksto</p>
> “Kag nagsiling sia, ‘Abba, Amay, ang tanan nga butang mahimo sa imo; ipahilayo sa akon ining tagayan; apang indi sono sa buut ko, kondi sa buut mo’ ” (Marcos 14:36).

Ang mga kapitulo 14 tubtub 16 sa Marcos nakilala bilang “Ang Pag-antus nga Panaysayon” bangud sila nagalaragway sang pag-antus, kamatayon, kag pagkabanhaw ni Jesus. Subong sang ginpatalupangud sa leksyon 9, ang anum ka katapusan nga kapitulo sang Marcos nagasakop lamang sang halos isa ka semana. Ang kalabanan sang mga hitabo sa Marcos 14-16 natabo sa Huwebes kag Biyernes sa sini nga Pag-antus nga Semana. Ang kamatayon ni Jesus matabo sa Biyernes, kag ang Iya pagkabanhaw sa Domingo.

Ang leksyon sa sini nga semana nagatoon sa Marcos 14, nga nagasugod sa ikalima nga Sandwich Story, nga nagasugpon sang duha ka nagabatukanay nga binuhatan nga may angot kay Jesus. Ini ginsundan sang Katapusan nga Panihapon, masunod ang Iya pagpakig-away sa Getsemani. Didto Sia gindakup kag gindala sa atubangan sang mga pangulo agud pagabistahon. Ang pag-usisa nga talan-awon naangot sa pagpanghiwala ni Pedro kay Jesus, nagporma sang ikaanum kag katapusan nga Sandwich Story sa Marcos. Sa liwat, ang duha ka nagabatukanay nga binuhatan natabo, apang pinaagi sa makatilingala nga pagliso, sila nagpamatuud sang pareho nga kamatooran.

Sa bilog nga sugilanon, ang duha ka nagapamatukanay nga sugilanon nagapadayon sing hapiit. Sa tinutuyo sini, si Marcos nagpahamtang sa manugbasa sang sining nagasumpakianay nga mga sugilanon samtang ginapahayag ang kadalag-an ni Jesus.

_*Ton-i ang leksyon sang sini nga semana sa pag-aman sa Adlaw nga Inugpahuway, Septyembre 14._