---
title:  Dugang nga Pagtoon
date:   23/08/2024
---

Basaha ang sinulatan ni Ellen G. White nga “Blessing the Children,” kag “One Thing Thou Lackest,” sa _The Desire of Ages_, pp. 511-523.

Si Jesus mahigugmaon sa kabataan. Ginabaton Niya ang ila batabata nga simpatiya kag ang ila bukas kag matuud nga gugma. Ang mapinasalamaton nga pagdayaw halin sa ila putli nga mga bibig isa ka musika sa Iya pamatin-an, kag nagapaumpaw sa Iya Espiritu kon mapigos sang malimbungon kag salimpapaw nga katawohan. Kon sa diin man magkadto ang Manluluwas, ang pagkamainayohon sang Iya dagway, kag ang Iya malolo nga kinaiya nagadaug sa gugma kag pagsalig sang kabataan.”—Ellen G. White, _The Desire of Ages_, p. 511.

“Sa ila nga, kaangay sa pamatan-on nga manugdumala, yara sa mataas nga mga posisyon sang pagsalig kag may dalagku nga mga pagkabutang, daw tama kabudlay ang isa ka sakripisyo nga talikdan ang tanan agud magsunod kay Cristo. Apang amo ini ang sulundan sang pagginawi para sa tanan nga mangin Iya gintoton-an. Wala sang kulang sa pagkamatinumanon ang pagabatonon. Ang pagtugyan sang kaugalingon amo ang kaundan sang mga pagtudlo ni Cristo. Sa masami, napresentar ini kag nalakip sa pinulungan nga daw may otoridad, tungud nga wala sang iban nga paagi sa pagluwas sang tawo kondi ang pagkuha sang mga butang nga, kon talupangdon, magalaglag sang bug-os nga pagkatawo.”—_The Desire of Ages_, p. 523.

**Mga Palamangkutanon nga Pagadiskusyunan**:

`Ano ang mga paagi nga makabulig ka sa mga bata kag mga pamatana-on nga magapabilin nga naangot kay Cristo kag sa kongregasyon sang iglesia? Ngaa nga tama ka importante nga himoon naton ini?`

`Mabatian naton kon kaisa ang katawohan nga nagasiling nga wala sila nagakabalaka nahanungud sa kwarta. Indi ina matuud. Ang kada isa nagakabalaka nahanungud sa kwarta, kag wala sang sayop sa sina. Ano niyan ang mangin problema sa kwarta, kag ngaa nga ang matutum nga mga Cristohanon, manggaron man ukon pigado, dapat maghalong kon paano sila magpakig-angot sa kwarta?`

`Kon si Jesus mamangkot sa imo, “Ano ang gusto mo nga himoon ko sa imo?” ano ang imo sabat?`

`Magpamalandung sing labi sa mga pulong ni Jesus sa Marcos 10:43-45. Ano ang buut silingon sang pagkabuhi kaangay sini? Paano kita makatoon nga mag-alagad sa baylo nga pagaalagaron? Ano ang buut silingon sini sa bahin sa kon paano kita magkabuhi kag magpakig-angot sa iban?`