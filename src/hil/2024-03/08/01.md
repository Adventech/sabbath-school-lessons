---
title:  'Pagtudlo sa mga Gintoton-an: Bahin II'
date:   17/08/2024
---

### Basaha Para sa Pagtoon sa Sini nga Semana
Mar. 10; Gen.1:27; Gen. 2:24; Gal. 4:1, 2; Roma 6:1-11; Isaias 11:1-16.

> <p>Salauluhon nga Teksto</p>
> “Kay ang Anak sang tawo man wala magkari nga pag-alagdon kondi sa pag-alagad, kag sa paghatag sang iya kabuhi nga gawad sang madamu” (Marcos 10:45).

Ang pagtoon sa sini nga semana magapatuhoy sa Marcos 10, para makompleto ang pinasahi nga bahin sa diin si Jesus nagtudlo sa Iya mga gintoton-an bilang preparasyon para sa krus. Lapit sa tunga sang kapitulo ang nagapahayag bahin sa gintoton-an mismo, kag ang iban may mga isyu nga importante sa pagkagintoton-an apang nasugid sa panan-aw sang iban nga nakapakig-angot kay Jesus. Ang mga Fariseo nagakari kag nagapakigbais sa Iya bahin sa topiko sang pagbulagay. Ang mga ginikanan nagadala sang ila kabataan sa kay Jesus agud makamaayohon. Isa ka manggaranon nga tawo ang namangkot nahanungud sa kabuhi nga walay katapusan, kag isa ka bulag nga tawo ang nagpabulig nga makakita.

Ang ini nga kapitulo sang Marcos nagadala sang importante nga mga pagtudlo kon ano ang buut silingon sa pagsunod kay Jesus, ilabi na gid nga ini ginaangot sa pagkabuhi sa sini nga kalibutan kag sa panahon subong: pag-asawahay, kabataan, paano magpakig-angot sa manggad, kag ang padya kag bili sa pagsunod sa Iya. Ang katapusan sini amo ang pag-ayo sang ikaduha nga bulag (Marcos 10:46-52, ipaanggid sa Mar. 8:22-26), nga naghatag sang pangtakop nga bookend ukon suporta sa sini nga bahin (Mar. 8:22-10:52) kag isa ka matahum nga ilustrasyon kon ano ang bili kag diin nagapadulong ang pagsunod kay Jesus.

Sing tingub, ang ini nga mga leksyon nagapreparar sa sumulunod ni Jesus—para sa mga panghangkat nga madolot sang pagkagintoton-an—mahimo nga para sa mga gintoton-an sang nagligad nga 2,000 ka tuig ukon sa mga gintoton-an sa ika-21 nga siglo.

_*Ton-i ang leksyon sang sini nga semana sa pag-aman sa Adlaw nga Inugpahuway, Agusto 24._