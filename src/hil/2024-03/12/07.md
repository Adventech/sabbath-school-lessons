---
title:  Dugang nga Pagtoon
date:   20/09/2024
---

Basaha ang sinulatan ni Ellen G. White, “In Pilate’s Judgment Hall,” “Calvary,” kag “ ‘It Is Finished,’ ” sa _The Desire of Ages_, pp. 723-764.

“Si Pilato naghandum sa pagluwas kay Jesus. Apang iya nakita nga indi niya mahimo ini, kag sa gihapon mapabilin sa iya kaugalingon nga palangakuan kag dungug. Sa baylo nga madula ang iya dutan-on nga gahum, iya ginpili ang pagsakripisyo sang inosente nga kabuhi. Daw ano kadamu, agud malikawan ang pagkadula ukon pag-antus, sa amo man nga paagi igasakripisyo ang prinsipyo. Ang konsyensia kag katungdanan nagatudlo sa pihak kag ang pagkamaiyaiyahon nagatudlo sa isa ka pihak. Ang sulog nagahagunos sa sala nga pakadtoan, kag sia nga nagakompromiso sa malaut maanud sa madamul nga kadulum sang sala.”—Ellen G. White, _The Desire of Ages_, p. 738.

“Sa kay Cristo nga aton salili kag kasiguruhan ginpapas-an ang sala naton tanan. Sia gin-isip nga naglapas, agud nga kita matubos sa aton tinagudilian sang kasogoan. Ang sala sang tanan nga kaliwat ni Adam nagadugmok sang Iya tagiposoon. Ang kaakig sang Dios batok sa sala, ang makahaladluk nga pagpakita sang Iya kaakig bangud sang kalapasan, nagpuno sang kalag sang Iya Anak sang kahadluk. Sa bug-os Niya nga kabuhi si Cristo nagapahibalo sa nahulog nga kalibutan sang maayong balita sang kalooy kag nagapatawad nga gugma sang Amay. Ang kaluwasan para sa daku nga mga makasasala amo ang Iya tema. Apang karon sa sini nga makahaladluk nga kabug-at sang sala nga Iya ginapas-an, indi Niya makita ang makapasag-uli nga nawong sang Amay. Ang pagbiya sang diosnon nga kasanag halin sa Maluluwas sa sini nga inoras sang tuman nga kalisang nagbuno sang Iya tagiposoon sing kasubo nga indi mahangpan sing bug-os sang tawo. Tama ka daku ang ini nga agoniya nga ang Iya lawasnon nga kasakit daw indi na halos mabatyagan.”—Pahina 753

**Mga Palamangkutanon nga Pagadiskusyunan**:

`Tan-awa kon daw ano ka importante ang teolohiya sang pagtal-us sa kay Ellen G. White (kag ang Biblia; tan-awa, halimbawa, ang Isaias 53). Ngaa ang bisan ano nga teolohiya nga sa ano nga paagi nagapasapayan sang sentro nga katungdanan sang pagtal-us kag sang kamatayon ni Cristo sa baylo naton, nga nagabayad sa Iya kaugalingon sang silot sang aton mga sala, butig nga teolohiya?`

`Sin-o ukon ano ang “Barabbas” sa kalibutan subong nga mapamangkotan sa baylo nga kay Jesus?`

`Ano ang maasugid sang sugilanon ni Jose nga taga-Arimatea nahanungud sa paghukom sang gowa nga panagway?`

`Repasoha ang Daniel 9:24-27. Ngaa makahatag ka sang pagtoon sa Biblia sa sini nga bahin sa bisan kay sin-o nga nagapamangkot? Mahimo mo bala ini?`