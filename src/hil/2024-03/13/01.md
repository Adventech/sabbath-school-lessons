---
title:  Ang Nabanhaw nga Ginoo
date:   21/09/2024
---

### Basaha Para sa Pagtoon Sini nga Semana
Mar. 15:42-47, Mar. 16, Col. 2:10-12, 1 Cor. 15:1-8, Dan. 9:24-27, Juan 20:11-18.

> <p>Salauluhon nga Teksto</p>
> “Kag nagsiling ang pamatan-on sa ila, ‘Dili kamo magkahangawa; ginapangita ninyo si Jesus nga Nazaretnon, nga nalansang sa cruz. Nabanhaw sia, wala sia diri; tan-awa ang duug nga ginbutangan nila sa iya’ ” (Marcos 16:6).

Ang paglansang kay Jesus sa krus nagpamatuud sang kamatayon subong man sang paglaum kag pagtoo sang Iya mga gintoton-an. Isa yadto ka madulum nga hingapsan sang semana para sa ila bangud nga wala lamang sila nagpakigbato sa kamatayon sang ila Agalon kondi nagkahadluk man para sa ila kaugalingon nga kabuhi (Juan 20:19).

Sa Marcos 16, ang katapusan nga kapitulo sang iya Ebanghelyo, pagaton-an naton kon ano ang nagsunod sa Iya kamatayon.

Una, pagaton-an naton ang tinion sang pagkabanhaw ni Jesus kag kon ngaa ang mga babayi nagkadto sa lulubngan sa sina nga Domingo sang aga. Ang mga Adventista kon kis-a nagalikaw halin sa kaagahon sang pagkabanhaw tungud ginagamit ini sing sayop para magsuporta sa pagkabalaan sang Domingo. Magatan-aw kita sa baylo sina kon paano kita magkasadya sa Domingo sang pagkabanhaw, walay sapayan sang sayop nga teolohiya nga nagtuhaw halin sa sini.

Ikaduha, ang leksyon nagapaathag sang una nga mga bersikulo sang Marcos 16, nga nagaangot sang sini nga mga pulong sa isa ka tema nga makita sa bug-os nga libro. Ang aton pagtoon sa Lunes kag Martes magapatuhoy sa sini nga mga konsepto.

Ikatatlo, sa pagtakop sang sini nga semana, sa Miyerkoles kag Huwebes magausisa kita sang iban nga bahin sang Marcos 16 kag talupangdon ang misyon nga napahamtang sini sa aton atubangan. Ang ini nga pagtoon magatakop paagi sa isa ka panghangkat sa manugbasa sang Marcos nga ibantala ang maayong balita sa bug-os nga kalibutan.

_*Ton-i ang leksyon sang sini nga semana sa pag-aman sa Adlaw nga Inugpahuway, Septyembre 28._