---
title:  Ang Maduhaduhaon nga Manalagna
date:   22/06/2025
---

Ang sugilanon ni Jonas (tan-awa sa Jonas 1–4), samtang malip-ot, nagahatag sang makabigon nga pagpabatyag. Madamo nga mga tumuluo ang nakakita sa pag pamalandong sa ila mga kaugalingon sa sini nga maduhaduhaon nga manalagna. Ang sugilaon may yara man unod nga importante nga mga kahulogan sa palaboton nga mga hitabo

`Basaha ang Mateo 12:38– 42. Sa diin nga bahin sang sugilanon ni Jonas nga ginatumod ni Jesus samtang Siya nagapatuhoy sa mga eskriba kag mga Fariseo? Ano nga mga leksyon nahanungod sa paghukom ang makita sa Iya hinambalan?`

Si Jesus nagpahayag nga Siya mas daku sang sa kay Jonas. Siya nakahibalo nga sa pagkari sini nga kalibutan nagapahangup sang krus, kag sa padayon Siya nagkari sa “pagpangita kag sa pagluwas sang nadula” (Lucas 19:10). Si Jonas nagpaligad sang tatlo ka mga adlaw sa daku nga isda bangud sang iya kaugalingon nga sala; si Kesus nag paligad sang tatlo ka mga adlaw sa lulubngan bangud sang aton. Amo ina ang ginakinahanglan sa pagluwas sang nagkalawala.

Subong, aton nakilala si Jonas kasubong maduhaduhaon nga manalagna, wala sang kinabutbut-on sa pag lakat padulong sa Nineveh. Sa tawhanon nga panan-awon, mahapos ang paghangup: Ang mga Asiryanhon naga patigayon sang brutal nga pagdumalahan. Ang mga Asiryanhon larawan napu-an sang mga talan-awon sang indi kinaandan nga ka bangis: ang nabihag nga mga katawhan ginapamatay pinaagi sa pinaka mabangis nga mga pamaagi nga indi mahunahuna. Sin-o bala ang magahndum sa pag atubang sang pag paabot sa pagwali sang paghinulsol sa panguna nga siyudad?

May yara importante nga kahigayonan sa sugilanon nga mahimo maga tudlo sa unahan sa katapusan nga adlaw nga nabilin nga hublag: sang si Jonas ginpamangkot kon sin-o siya, siya nagsabat, “’Ako isa ka Hebreohanon; kaha ko nagakahadlok sa Ginoo, ang Dios sang langit, nga naghimo sang dagat kag sang mamala nga duta,’”-paghambal ngatuman ka pareho sa una nga mensahe sang manugtunda (Jonas 1:9; Bugna 14:7). Sa pagkamatuod, ang iya pag hatag importansya sa Ginoo kasubong Isa “’nga nagtuga sang dagat kag mamala nga duta’” amo, sa pagkamatuod, naga tudlo sa Iya kasubong Manunuga. Ini nga kamatuoran mabakod nga sadsaran sa kon ngaa dapat naton Siya simbahon, kag ang pagsimba sentro sa katapusan nga adlaw nga mga hitabo.

Sa amo man nga tion, kita amo man pagahatagan sang katongdanan nga may pagwali sang posible indi bantug nga mensahe sa espiritwal nga Babilonia. Sa paghambal nga “gowa kamo sa iya, akon mga katawhan” (Bugna 18:4) nga dapat isugid sa kalibutan nga sila maghinulsol- mensahe nga halos permi nagapaakig sa negatibo nga pagsabat halin sa madamo nga katawhan-bisan pa ginhimo sa pinaka malolo nga posible nga paagi. Sin-o sa aton kon nagapangsaksi wala nakabaton sang negatibo, okon bisan pagpamatok, nga mga sabat? Ini mahimo nga “trabaho.”

`Ano ka damo sang Jonas ang imo makita sa imo kaugalingon? Paano ikaw makaidug sa unahan sang sini nga indi maayo nga kinaiya?`