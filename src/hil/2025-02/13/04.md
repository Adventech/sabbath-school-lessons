---
title:  Sinalusalo ni Belsasar
date:   24/06/2025
---

Matapos nga ang siyudad sang Nineve gin paubos (612 B. C.) sang pag impon pwersa sang hangaway nga naglakip sang duha mga Medes kag mga Babilonia (ginapangunahan sang amay ni Nabucodonosor, ang siyudad sang Babilonia naka eksperyensya sang pagpabuhi, ang mga kaangay nga sa diin ang siyudad wala nakakita humalin sa mga inadlaw ni Hammurabi, ang ila daku nga manug hatag sang kasugoan. Sa idalum ni Nabucodonosor, nga sa subong hilway sa palaligban sang mga pagsulong sang Aseryanhon, ang siyudad sang babilonia nagtubo sa manggad kag inpluwensya sa punto nga sa diin ang ila kaingod nga mga pungsod may magamay nga pagpili apang mahinalungon sa pagkilala sa iya kagamhanan. Siya reyna sang kalibutan, kag ang mga pungsod nga nangabay sa kahamungaya nagpahayag sang ila katampad sa iya.

Sa pihak nga bahin, sa malawig nga aton masugid, si Nabucodonosor napatay nga tumuluo, nagpakita nga ang Dios ni Daniel amo, sa pagkamatuod, ang takus nga manugdumala san tanan nga kapungsuran (Daniel 4:34– 37). Ang masunod nga sugilanon nga ginhatag ni Daniel amo ang iya nga manugbulos, ang governador nga si Belsasar.

`Basaha ang Daniel 5:1–31. Ano nga importante nga espiritwal nga mga mensahe ang aton makuha sa sini nga sugilanon? Ano ang sa katapusan ang nagpasandad kay Belsasar?`

Ayhan ang pinaka masubo, pinaka makahaladlok nga bahin sang sini nga sugilanon makita sa Daniel 5:22. Matapos isip sa hari ang pagkapukan kag pagpabalik ni Nabucodonosor, si Daniel naghambal sa iya, “’ Kag ikaw, O Belsasar, nga iya anak, wala magpaubus sang imo tagiposoon, bisan nga nakahibalo ka sini tanan.” Amo ina, bisan siya may kahigayonan sa paghibalo sang kamatuoran; bisan siya mahimo nga nakasaksi sing una sa iya kaugalingon kon ano ang natabo kay Nabucodonosor-siya nagpili sa pagpabaya sini nga mga hitabo kag, sa pihak, nagpadayon sa pareho nga tinutuyo nga nagdul-ong sa iya manugbulos sang tuman nga kalisang.

Samtang si Nabucodonosor naghimo sa pagpatindog sang bulawan nga estatwa, si Belsasar sing dayag nga pag pamalibad kon ano ang gintagna sang Dios ni Daniel. Pinaagi sa pag gamit sang kagamitan sang templo sa walay pagtahod nga pamaagi, siya kaangay nga nagahatag importansya sa kamatuoran nga ang Babilonia nagdaug sa mga Judio kag niyan naga angkon sang ila relihiyoso nga nga kagamitn sang Dios. Sa iban nga mga pulong, sila sa gihapon may kagamhanan batok sa sini nga Dios nga nagtagna sang ila kamatayon.

Amo yadto, sa pagkamatuod, ang buhat nga sang bug-os nga wala sing pagtahod, bisan si Belsasar may yara madamo nga mga ebidensya, “pamatuod, “sa pagkilala sing lubos. May ayara siya sing nagakaigo nga ihibalo sa paghibalo sang kamatuoran; ang problema, sa bagay, amo ang iya kasing kasing. Sa ulihi nga mga adlaw, samtang ang katapusan nga krisis magatupa sa kalibutan, ang mga katawhan pagahatagan sang kahigayonan sa paghibalo sang kamatuoran, kasubong man. Ano ang maga determiner sa ila mga pagpili, kaangay kay Belsasar, amo man ang ila mga tagiposoon.