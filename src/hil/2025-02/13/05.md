---
title:  Ang Pagmala sang Eufrates
date:   25/06/2025
---

Isa sa mga kabakod sang Babilonia amo ang alagyan sa Eufrates nga Suba nga naga ilig sa idalum sang mga pader, kag nagahatag sa siyudad sang walay untat nga paghatag sang tubig. Ini nagapamatuod man nga nangin iya kaluyahon. Si Nitocris, ang dumaan nga reyna sang Babilonia, nagtuga sang buluhaton sa duta kaupod sa suba agud sa pag pasanyog sini nga alagyan pakadto sa siyudad, kag sa proseso nagpalikaw sang suba nga nag hubas agud sa pagpahanugot sa mga nagatrabaho sa pagpangabudlay nga mahapos. Si Ciro nakabinag binag nga siya makahimo man sang pareho nga butang, ang pagpahubas sang tuman sang Eufrates nga siya sa mahapos maka paagi sang iya mga hangaway sa idalum sang pader. Sa higayon nga yara na sa mga pader sang siyudad, iya nakita ang nabantayan nga mga pader nga nagausoy sa suba pakadto sa siyudad nga wala nabantayan, kag ang siyudad napukan sa isa ka gab-e. Ang dumaan nga Griego nga manugsaysay sang maragtas nga si Herodotus nagasugid sa aton nga “yadtong nagakabuhi sa tunga sang Babilonia wala sing ideya nga ang sa palibot nga mga duug napukan na, kay ina tion sang pagsinadya, kag ang tanan nagasalaot, kag nagapatuyang sang ila mga kaugalingon sa kalingawan.”—Herodotus, The Histories, Tom Holland, trans. (New York: Penguin, 2015), p. 94. May yara bala sing pangduha duha nga ini ang pareho nga pagsinadya nga ginlaragway sa Daniel 5?

`Basaha ang Daniel 5:18–31 kag Bugna 16:12– 19. Ano nga pag angot ang imo makita sa tunga sang iban nga mga kalalat-an sa Bugna kag sa sugilanon sang pagkapukan sang Babilonia?`

Sa pagpaathag kon paano nahibaloan ang mga tanda sang mga panahon, si Jesus nagpaandam sa Iya mga gintuton-an, “’Busa bantay kamo, kay wala kamo makahibalo kon sa ano nga adlaw magakari ang inyo Ginoo. Apang kilalaha ninyo ini, nga kon ang agalon sang panimalay nakasayud sa ano nga hugna sang pulaw magaabut ang makawat, magapulaw siya kuntani kag indi siya magtugut nga guhaban ang iya balay’” (Mateo 24:42, 43). Kaangay sa pagkapukan sang Babilonia, ang hinali nga pagpahayag ni Kristo maga dakop sa moderno nga Babilonia sa surprisa. Wala nagakinahanglan nga mangin kaangay sa sini nga paagi, sa pihak nga bahin; kita gin hatagan sang nagakaigo nga pamatuod sang madali nga pagkari ni Jesus sa madamo nga detalyado nga mga tagna.

Ang kalibutan indi madakpan nga wala ka pangaman sing lamang lang nga wala nakahibalo kon ano ang gintagna sang Dios; ini mangin surprisa bangud nagpili nga indi magpati sa ginhambal sang Dios sa dapat mahanabo.

`Basaha ang Bugna 16:15. Bisan sa tunga sang katapusan nga tion nga mga paandam, ano nga maayong balita nga mensahe ang makita dire? Ano ang buot ipahangup sa indi “maglakat nga hubo”?`