---
title:  Buluhaton sang Paghinulsol
date:   23/06/2025
---

Si Jonas may yara maathag nga mensahe para sa mga katawhan sang Nineve. “Si Jonas nagsugud sa pagsulud sa banwa, nga nagalakat sing isa ka adlaw nga lalakton. Kag nagsinggit siya, “Kap-atan pa ka adlaw, kag ang Ninive laglagon!’” (Jonas 3:4). Daw sa tuman ka maathag: ang duug pakadto sa kalaglagan. Matapos ang tanan, ina bala nga pulong deretso nga naghalin sa manalagna sang Dios?

Apang, ano ang natabo sa Nineve?

`Basaha ang Jonas 3:5– 10. Ngaa ang ini nga tagna, niyan, wala matuman?`

Huo, ang bilog nga siyudad naghinulsol, kag ang gin tagna nga kalaglagan napa-untat, para sa pinaka manubo nga tion. “Ang ila kalaglagan napa-untat, ang Dios sang Israel nabayaw kag napasidunggan sa bilog nga indi tumuluo nga kalibutan, kag ang Iya kasugoan gintahod. Kag tubtub sa madamo nga mga tuig ang nagligad nga ang Nineve nahimo nga bilihagon sang nagapalibot nga mga pungsod pinaagi sa pagkamalipaton sa Dios kag pinaagi sa mapinataastaason nga bugal.”—Ellen G. White, Prophets and Kings, p. 271.

Kita bala makapaabot sang kaangay nga butang sa ulihi nga mga adlaw, nga may katapusan nga mensahe sa nahulog nga kalibutan? Huo- kag indi. Amo ina, may yara, sa bilog nga kalibutan, madamo nga katawhan ang magapamati sang panawagan, ““Gowa ka sa iya, katawohan nakon, agud nga indi kamo makaambit sa iya mga sala, agud nga indi kamo makaagum sang iya mga kalalat-an;’” (Bugna 18:4). Sa bilog nga kalibutan, ang katawhan magahimo sang ila pagtindog kag, sa pag sikway sa sapat, amo “ang pagtuman sang mga kasugoan sang Dios, kag sang pagpamatuod ni Jesus” (Bugna 14:12). Ini nga mga katawhan, kaangay sadtong sa Nineve, maluwas sa paghukom nga magatupa sa mga nagkalawala.

Sa amo man nga tion, samtang ang iban nga mga tagna, kasubong sang pagpahibalo nga ang Nineve pagalaglagon, isa ka kondisyon; ini pagalaglagon luwas kon ang katawhan magaliso palayo sa ila kalaut (tan-awa ang Jeremias 18:7–10). Apang, ang iban nga mga tagna wala naga abot nga may kasubong sini nga mga kondisyon. Sila matuman, bisan ano ang buhaton nga sabat sang katawhan. Ang Mesayanhon nga mga tagna sang una kag ika-duha nga mga pagkari ni Kristo, ang marka sang sapat, ang pagbubu sang mga kalalat-an, katapusan nga tion nga pagpanghingabot- ini indi kondisyonal; ini magakatabo walay sapayan sa himoon sang tawo. Kon ano ang himoon sang tawo, kag ang pagpili nga ila himoon, maga dul-ong kon sa diin sila nga kiliran magatindog sa katapusan nga mga hitabo, nga gin hambal sang mga manalagna nga matabo, gin pahayag.

`Ano nga mga pagpili ang imo ginahimo subong nga mahimo makabulig dul-ong kon ano nga mga pagpili ang imo himoon kon ang isyu sa pagsimba sa Dios okon sang larawan nga maga abot kalibutan?`