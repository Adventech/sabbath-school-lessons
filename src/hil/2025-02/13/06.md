---
title:  Ciro, Ang Hinaplas
date:   26/06/2025
---

Sang si Ciro naglandas sang siyudad sang Babilonia, ang mga tinuig sang pagkabihag sang katawhan sang Dios natapos, kag ang mga Persianhon nagpahanugot sa ila sa pagbalik sa duta nga ginsaad kag patukuron liwat ang templo. Sa idalum ni Ciro, ang Persianhon nga Emperyo nahimo nga pinaka malapad sa kasaysayan, sa kon ano nga pagtawag sang manugsaysay nga si Tom Holland “ang pinakamalapad nga pagsakop sa mga teretoryo nga nakita sang kalibutan.”—Tom Holland, Dominion Basic Books, Kindle Edition, p. 25

Kasubong sa kinaandan sang mga Persianhon, si Ciro gin tawag nga “Daku nga Hari” okon “Hari sang mga Hari.”

Si Ciro nagalandong sa unahan kon ano ang matabo kon si Kristo magabalik sa Iya iglesia: Siya ang Hari nga nagahalin sa sidlangan (e komparar sa Mateo 24:27), nga nagapakig-away batok sa Babilonia, kag nagahilway sa Iya katawhan sa pagpalagyo sa Babilonia sa katapusan kag magabalik sad utang nga ginsaad. (tan-awa sa Bugna 19:11– 16.) Amo ang kabangdanan nga ang Dios nagtumod kay Ciro kasubong nga “Iya hinaplas” (Isaias 45:1); indi lamang sa ginhimo sini nga bantug nga Persianhon sa paghilway sang katawhan sang Dios, ang iya kampanya batok sa Babilonia isa man ka tipo sang ika- duha nga pagkari ni Kristo.

`Basaha ang 2 Mga Cronica 36:22– 23. Sa ano nga mga pamaagi nga ang sugilanon ni Ciro naga angot sa kay Nabucodonosor? Sa ano nga paagi nagkalain? Ano ang importansya sang palatukuran? Matapos ang tanan, paano nagpabatyag sa bilog nga una nga pagkari ni Jesus siniglo ka mga tuig sa ulihi?`

Ang orihinal nga pasunod sang Daan nga Katipan nga mga libro nabaylohan sa aton adlaw sa pagtapos sa Malaquias, apang sa orihinal, yari dire sa diin ang Dann nga Katipan nagtapos-nga may pagpahayag halin kay Ciro. Ang masunod nga sugilanon sa ginbaton nga pagsulondan sang Kasulatan dapat ang Mateo, sa diin nagsugod sa pagkabun-ag ni Kristo, ang antitipo ni Ciro. Si Ciro ang magaorganisar sang liwat nga pagpatukod sang dutan-on nga templo; si Jesus dapat maga bukas sang Iya pag ministeryo sa langitnon nga sangtuwaryo- maga dul-ong tubutb sa Iya pagbalik kag sa aton kahilwayan.

Si Ciro, sa pagkamatuod, indi hingpit nga representasyon ni Kristo; wala tipo nga linyada sa hingpit nga antitipo, kag kita dapat magahalong nga indi magbasa sing tuman sa tagsa ka pinon ga detalye. Walay sapayan, siya sa malapad nag giho kasubong tipo sang “Manluluwas.”

`Daw ano ka makagalanyat nga ang Dios maga gamit sang pagano nga hari sa amo nga paagi sa paghimo sang Iya kabubot-on. Amo ina, bisan pa kon paano ang mga butang magapahayag sa aton sa gowa, paano kita makatuon sang kamatuoran nga, sa malawig nga termino, ang Ginoo magadala sang katapusan nga tion nga mga hitabo kasubong nga natagna?`