---
title:  Mga Laragway sang Katapusan
date:   21/06/2025
---

### Basaha sa pagtuon sini nga semana

Mateo 12:38–42; Jonas 3:5–10; Bugna 18:4; Daniel 5:1–31; Bugna 16:12–19; 2 Mga Taga-Cronica 36:22, 23.

> <p>Salaulohon nga Texto</p>
> “Kag nagsiling siya sa ila, ‘Hebreo ako; kag nagakahadluk ako sa Ginoo, ang Dios sang langit, nga naghimo sang dagat kag sang duta nga mamala.’” (Jonas 1:9).

Sini nga semana amo ang aton katapusan nga pag tolok sa mga sugilanon nga makabulig sa paghatag kasanagan sa aton paghangup sang katapusang nga adlaw nga mga hitabo. Ini nga tion kita magatolok sa misyon ni Jonas sa Nineveh; pagkapukan sang Babilonia; ang pag alsa ni Cyru, ang Persianhon nga hari nga naghilway sang katawhan sang Dios kag nagpatigayon sa ila nga makabalik sa duta sang saad.

Kaupod sang iban pa nga mga sugilanon nga aton gin-usisa, ini nga mga maragtason nga sugilanon naga uyat sang maathag nga kahulogan sa tagsa ka mga henerasyon. Kag may yara sila pinasahe nga angot sa katapusan nga mga henerasyon sang mga buhi sa wala pa magkari si Kristo. Amo ina, kita makatalupangod halin sa sini nga maragtason nga mga sugilanon nga may nagakalain lain nga mga elemento nga makabulig sa aton sing labi nga makahangup sang ato ginatawag nga “presente nga kamatuoran.”

Sa pareho man nga tion, kita magadumdum sang isa ka butang sa tanan sini nga mga sugilanon nga nagapakita sa pag pakita sing landong sa unahan sang katapusan nga adlaw nga mga hitabo; dapat kita nga maghalong sa pagtolok sa masangkad nga mga tema kag mga pagtumod kag kag indi pagtinguaan sa pagpahat pahat sang tagsa ka detalye sap onto nga mag tuga sang tagnaanon nga mga indi makatarungan. Kaangay sa mga palaanggiran ni Jesus, kita magapangita sang mayor nga mga punto kag mga prinsepyo. Indi dapat nga mag pamintaha sa tagsa ka detalye sa mga paglaum sa pagpangita sang pila ka mga tinago nga kamatuoran. Sa bagay, dapat kita magatolok sa mga ginladlad, mga prinsepyo; kag halin sa sini kita maka diskobre sang mga elemento nga may angot sa ulihi nga mga adlaw.

_*Tun-i ang ini nga semana nga leksyon sa pag-aman sa Inugpahuway, sa Hunyo 28._