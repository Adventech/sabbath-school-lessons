---
title:  Dugang nga Pagtoon
date:   18/04/2025
---

Basaha ang Juan 2:1–11, Mateo 22:1–14, 2 Mga Taga-Corinto 11:1–5, kag Mateo 25:1–13.

Sang natun-an mo na kon daw ano kadamo ang datos nga ara sa iban nga bahin sang Biblia nga makabulig sa imo nga magpadayon ang imo paghangop sang tagna, mahimo masulay ka sa pag-aplikar sing labaw sini. Sa sulod sang mga siglo, may mga Kristiyano nga nagapatalupangod sang simbolismo kag paglaragway nga makita sa mga sugilanon sang Biblia tubtob sa punto nga daw ila ginakilala ang ang ini nga mga sugilanon sa kasaysayan bilang mito lamang. Bisan pa may mga kahulugan nga mahimo makuha sa Biblia sa madamo nga aspeto, dapat gid naton dumdumon nga ang Dios may pamaagi sa paggamit sang matuod nga mga hitabo nga may mga matuod nga tawo kag gamiton ini agod tudluan kita sang mga butang bahin sa iya palaabuton nga mga pagakig-angot sa iglesya.

Ang kasal sa Cana, halimbawa, mahimo maghatag sing mga ideya bahin sa malaragwayon sang kasal nga ginagamit sa tagna, apang ang kasal isa ka literal nga hitabo. “Ang pulong ni Cristo naghatag sing bugana nga ginpakaon para sa pista. Kag amo man ang kabuganaan sang Iya grasya sa pagtinlo sang mga kalautan sang tawo, kag sa pagbag-o kag pagpalig-on sang kalag.”—Ellen G. White, The Desire of Ages, p. 149.

Ukon, suno sa iya ginsulat diri: “ Ginoong Dios indi maghimo sing bisan ano nga butang kon indi niya anay mapahayag ang iya tinago sa iya mga alagad nga mga manalagna.’ “Ang mga butang nga tinago iya sang Ginoo nga aton Dios; apang ang mga butang nga napahayag aton kag sa aton mga anak sa gihapon,’ Amos 3:7; Deuteronomio 29:29. Ginhatag sang Dios ini nga mga butang sa aton, kag ang iya bendisyon mag-atipan sa pagsalig-sa kag mapinangamuyoon nga pagtuon sang mga tagna nga kasulatan.”—The Desire of Ages, p. 234.

**Mga Palamangkutanon nga Paga-diskusyunan:**

`Basaha ang Juan 2:1–11. Madamo nga elemento sa libro ni Juan nga nagapahiwatig sang palaabuton nga buluhaton ni Kristo, kag natalupangdan sang mga komentador ang hinuptan nga paagi ni Juan sa pagpadulong sang iya mga bumasa sa Krus. Diin mo makita ang nagkalain-lain nga aspeto sang kinaiya ni Kristo kag ang palaabuton nga ginharian nga ginapakita sa sini nga sugilanon? Ano ang ginatudlo sini sa aton bahin sa plano sang kaluwasan, ukon bahin sa katapusan nga kasal nga palaabuton sa Anak sang Dios?`

`Ang parabola sang napulo ka mga ulay kilala kag ginahigugma gid sang mga estudyante sang Biblia. Ano ang ginatudlo sa aton sini nga importante nga sugilanon kabahin sa mga hitabo sa katapusan? Importante bala nga nadugay ang pag-abot sang nobyo? Ano nga mga leksyon ang mahimo naton makuha gikan sa sining parabola bahin sa aton indibidwal nga relasyon kay Kristo kontra sa pamaagi ni Kristo sa pagpakig-angot sa iglesia?`

`Hunahunaa ang mga sayop nga mga buluhaton nga nagsulod sa Kristiyano gikan sa guwa sang pagtuo. Wala labot sang maathag nga, ang Domingo, sa baylo sang biblikal nga Sabado, ano pa nga iban nga sayop nga pagtuo ang nagsulod? Paano ini nagsulod, kag ano ang aton mahimo indi lamang agod amligan ang aton kaugalingon sa sini kundi agod buligan man ang iban nga makita ang ila matuod nga kahulugan? Sa ano nga mga paagi ang mga mensahe sang tatlo ka anghel nagatinguha sa paghimo sini, agod buligan ang mga tawo nga makita ang mga sayop nga mga pagtulon-an nga nagkasulod sa pagtoo?`