---
title:  Mga Laragway Gikan sa Kasal
date:   12/04/2025
---

### Basaha Para sa Pagtoon sini nga semana

Genesis 2:23–25, Mga Taga-Efeso 5:29–32, Ezequiel 16:4–14, Bugna 18:1–4, Bugna 24:1–4, Bugna 19:1–9.

> <p>Salaulohon nga Texto</p>
> “Kag ang manugtunda nagsiling sa akon, “Isulat ini: Bulahan ang mga gina-agda sa panihapon sang kasal sang Cordero.” Kag nagsiling siya sa akon, “Ini matuud nga mga polong sang Dios’ ” (Bugna 19:9).

Ang Biblia madamo sing mga istorya sang gugma nga nagapahayag sa aspeto sang kaluwasan kag sang gugma sang Dios para sa Iya katawohan. Ang labing suod nga pakigrelasyon, ang pag-asawahay, nagapamatuod nga isa ka eskwelahan sa diin, kung aton tugutan ang aton kaugalingon sa pag-experiensia sini sa pamaagi nga sa katuyuan sang Dios, aton matukiban ang mga masangkad nga leksyon nahanungod sa Iya gugma sa aton.

Ang moderno nga konsepto sang gugma kag pag-asawahay nagpabalingag sang aton nga ikasarang sa pag-apresyar sa luyag itudlo sang Dios pinaagi sa pag-asawahay nga pakigkatipan. Bisan pa ang pagkamakasasala sang tawo nagpatiko sang pag-asawahay (subong man sang tanan nga butang), ang pag-asawahay isa gihapon ka gamhanan nga pamaagi sa pagpahayag sang kamatuoran, bisan pa ang matagnaon nga kamatuoran. Labaw pa sa pagpalipay sa aton ang pag-asawahay dapat mangin isa ka eskwelahan sa diin magahatag sa aton sang mga masangkad nga leksyon nahanungod sa aton kaugalingon kag sang aton relasyon sa Dios.

Sini nga semana aton paga-usisaon ang mga nagkalain-lain nga pamaagi nga ang Pulong sang Dios nagapamulong nahanungod sa pag-asawahay, maayo kag malain. Aton niyan makuha sang nagkalain-lain nga leksyon gikan sini nga mga halimbawa sa paghangop kung paano ang Dios nagapakig-angot sa Iya katawohan, bisan nga sila mapaslaw, kag makatoon kita sang pila ka mga kamatuoran nahanungod sa Iya gugma nga makabulig sa aton sa mas maayo nga paghangop sang mga hitabo sa katapusan nga adlaw.

_*Ton-e ang semana nga leksyon sa pag-aman para sa Inugpahuway, Abril 19._