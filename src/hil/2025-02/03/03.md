---
title:  Ang Matahum nga Nobya
date:   14/04/2025
---

Ang Ezequiel 16 nagapakita sa aton sang makatilingala nga laragway sang pagtamod sang Dios sa Iya katawohan. Iya ginlaragway ang pungsod sang Israel bilang isa ka ilo nga bata, ginbayaan sa latagon para mapatay. Iya gindala ini pauli, gintinloan, kag sang ini nagdako, iya ginpangasawa ini. Ini isa gamhanan nga laragway sa isa ka di-makatarunganon nga pag-asawahay.

`Basaha ang Ezequiel 16:4–14. Ano ang ginatudlo sang sini nga detalye sa pagpataas sa nobya nahanungod sa kabubut-on sang Dios para sa aton?`

Nagsiling ang Dios sa Israel nga sa idalom sang iya pag-atipan, nagdaku siya nga “labaw pa gid kaayo nga matahom” (Ezequiel 16:13). Sang una nga natukiban siya sang Dios, wala gid sing may nakakita sa iya nga matahom; siya isa ka gintalikdan sa tunga sang iban nga mga bata, ginkuhaan sing atensiyon sa paglaum nga mapatay. Pero samtang ginpabaskug sang Dios ang iya pag-atipan sa iya, nagdugang pa gid ang iya katahum, tubtob nga siya ang sentro nga istorya sang kalibutan. Sa una nga mga panahon sang mga hari sang Hebreo, sa panahon ni David kag Solomon, ini gid ang matuod. Bisan ang Reyna sang Etiopia naglakbay pa gani agod makakita sang kahalangdon sang Israel sa iya kaugalingon nga mga mata!

Ang kahalangdon sang Israel, apang, bug-os nga regalo sang Dios. Matahom siya—ang paghambal sang mga pungsod—tuhoy gid sa iya bangod siya ang asawa sang Dios. Nagasiling ang Dios nga ang iya katahum “ ‘Kag ang imo kabantugan naglapnag sa tunga sang mga pungsud tungud sang imo katahum, kay himpit ini tungud sa akon pagkahari nga ginbutang ko sa imo, nagasiling ang Ginoong Dios’” (Ezequiel 16:14).

Ini isa ka nagabalik-balik nga tema sa Biblia: Ang asawa sang Dios matahom, indi tungod sa bisan ano nga iya ginhimo kundi bangod ginpabaskug sang Dios ang iya kahamuot sa iya kag ginhimo siya nga amo sina. Sa subong nga paagi, ang mga tumuluo nagaanyag sa pagtan-aw sang langit indi tungod sa bisan ano nga aton ginhimo agod makabaton sini kundi bangod sang kahamuot sang Dios, ang kaluwasan nga iya ginpabaskug sa aton. Matahom kita bangod gisol-oban kita sang iya pagkamatarong, ang “pagkamatarong sang Dios” mismo (2 Mga Taga-Corinto 5:21).

Ang tanan maayo tubtob sa sunod nga bersikulo sa Ezequiel: “ Apang nagsalig ka sa imo katahum, kag nagmakihilawason bangud sang imo kabantugan, kag nag-ula sang imo mga pagkamahilawason sa tagsatagsa nga nag-agi, (Ezequiel 16:15).

Gintuga kita agod magpahayag sang kaayo kag kadayawan sang Dios. Kon ang mga tinuga sang Dios nagatoo nga ang ila kahalangdon amo ang ila kaugalingon, ang sini nga kahalangdon ginpakanubo lamang, kag nagahulat ang katalagman.

`Ano ang mga katalagman sang pagtoo sa aton kaugalingon nga kahalangdon? Paano kita makahunahuna nga may ara kita nga bisan ano nga nagahatag sa aton sang dungog sa Dios ukon nagapahamuot sa iya? Paano kita maka-andam pirme batok sa espirituwal nga pagkamatinaastaason?`