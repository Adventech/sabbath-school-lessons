---
title:  Ang Makihilawason nga Asawa ni Hosea
date:   15/04/2025
---

Ang pangabay sang Dios kay propeta Hosea mahimo nga isa sa pinakamakahuluya nga ginsugo Niya sa Iya mga alagad: pakaslan ang isa ka dalaga nga babayi nga makihilawason sa katuyuan gid! Apang ginagamit sang Dios si Hosea agod buligan kita nga mahangpan, halin sa iya kaugalingon nga pagtan-aw, ang kasakit sang sala kag rebelyon sang tawo. Sa gugma, ginpili sang Dios ang Israel nga mangin asawa, nga sa madugay nga panahon, padayon nga nagapangdaya sa Iya. Apang, sa katingalahan gid, ginkuha Niya siya liwat kag ginpaayo.

`Ikompara ang Hosea 1:2; Hosea 3:1; Bugna 17:1, 2; kag Bugna 18:1–4. Ano ang pagpakihilawas ang ginsambit diri? Ano nga mga leksyon ang makuha sang Kristiyano nga Iglesia sa istorya ni Hosea? Sa ano nga mga paagi nga ang iglesia naghimo liwat sing subong nga sala sang Daan nga Katipan?`

Ang Biblia nagapahayag nga ang mga sayop sang Israel sa Daan nga Katipan nga madamu ang magahimo sini liwat sa iglesia ni Kristo sa Bag-o nga katipan. Ang katawohan sang pakigkatipan sang Dios naghimo sang makahuluya nga mga binuhatan antes sang ila pagkabihag, nagdala sang mga pagsimba sa dios-dios sang mga palibot nga pungsod sulod sa ginpili nga pungsod sang Dios. Sa una nga bahin sang ikaapat nga siglo, ang Iglesia sang mga Kristiyano, nga nakabatyag sang butang nga ikasarang, nagpakig-angot sa emperador sang Roma, si Constantine, kag gin-agda siya nga sugdan ang pagkatapos sang mga pagsumpaki sang iglesia. Sa tagsa ka kahimtangan, ang katawhan sang Dios nagtaliwan sa ila relasyon sa Iya agod makakita sang “solusyon” sa mga problema nga ila ginatan-aw.

Ang pagpili sang Dios sang mga pulong nagapahayag nga wala lamang Niya ginapakita sa aton ang aton mga sayop kundi paano ini nagpabatyag sa Iya. Ang mga tawo nga gindayaan sang ila bana ukon asawa makabatyag sang kaangay nga pagkahalanusbo subong ang aton pagkadi-matutom kay Cristo magalab-ot sa kalangitan. Mahimo ang pinaka-katingalahan nga bahin sang sugilanon ni Hosea amo ang kasangkaron nga iya ginhimo sa pagtubos sang iya di-matutom nga asawa.

Kon makita naton ang katapusan nga pagpanawag sa katawohan, nga nagatawag sa katawohan sang Dios nga maggowa sa Babilonia, talalupangdon nga ginasambit nga ginatawag Niya ang Iya kaugalingon nga katawhan, indi mga dumuluong. Kilala Niya sila sing maayo. Ginahigugma Niya sila. Kag bisan ang kalibutan nagapadulong sa iya makatalagam nga tion, padayon gihapon Siya pagtanyag sang kaluwasan nga Iya ginbayad agod mabakal kita liwat pinaagi sa Iya kaugalingon nga dugo. Ang krus ni Cristo, labaw sa bisan ano nga butang, dapat magapakita sa aton sang daw ano handum sang Ginoo sa pagluwas sa Iya di-matutom nga mga katawohan.

`Ano nga mga pamaagi karon sa igleisa, biskan ang aton man, nga ginahimo nahanungod sa espirituwal nga pagpakihilawas?`