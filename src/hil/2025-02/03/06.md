---
title:  Ang Makihilawason Ginhukman
date:   17/04/2025
---

Basaha ang Bugna 19:1–9. Ang duha ka butang ginascelebrar sing dungan: ang katapusan sang makihilawason kag ang pag-asawahay ni Kristo kag sang Iya nga nobya. Paano nga ang ini nga mga hitabo amo ang pagpahayag sang Dios sang Iya matarung kag mahigugmaon nga kinaiya sa parehas nga tion?

Ang pagluib may yara daku nga kasakit nga balor. Ang resulta sini nagadulhog sa kabuhi sang mga kabataan kag iban pa. Bisan ang pinakamatam-is nga bana ukon asawa nga nadayunan, sa ulihi mahibaluan nila nga may isa ka higayon nga indi na mabalik, diin ang kasal indi na matubos. Kon ang aton kalibutan mag-abot sa punto diin ang mga tagipusuon nagkabug-at na gid kag wala na sing paghinulsol, wala na sing pulos nga padayunon ang kasaysayan kag tugutan ang daku nga pag-antos sang sala nga magpadayon. Bisan pa may kasakit sa tagipusuon sa pagkapaslaw, ang mga nag-antos sa sining karon nga sistema sang sala magakalipay nga tapos na ini—kag ang kalibutan ipagasag-uli sa sadto anay desinyo sang Dios. Sa sini nga tion, wala na sing pagtalikod sa Dios, kay natun-an naton, sa mabudlay nga paagi, nga ang Dios matuod gid sa Iya ginsiling bahin sa kalaglagan nga nagahalin sa pagbulag naton sa iya.

`Basaha ang Bugna 21:1–4. Ano ang kahulugan sang paglaragway sa kasal diri, kag ano ang iya sini saad kag bug-os nga paglaum? Ano ang aton kasiguraduhan sang paglaum nga makita sa sini nga mga texto?`

“Ang pag-asawahay, isa ka paghiusa sa bug-os nga kabuhi, amo ang simbolo sang paghiusa sa tunga ni Cristo kag sang iya iglesia. Ang espiritu nga ginpahayag ni Cristo sa Iya iglesia amo man ang espiritu nga dapat ipakita sang bana kag asawa sa isa kag isa.”—Ellen G. White, Testimonies for the Church, vol. 7, p. 46.

Si Cristo nag-antos sang indi maisip nga kasakit samtang ginsikway siya sang katawohan kag ginahatag nila ang paghigugma nga dapat sa Iya sa iban nga dios-dios. Kag bisan sa sina man nga tion, ginhatag Niya ang Iya kaugalingon para sa aton, nagbayad sa Iya kaugalingon sa aton mga pagpangdaya kag pakighilawas agod, kon kita maghinulsol kag maglikaw sa sini, may yara kita saad sang kabuhi nga walay katapusan.

`Basaha ang 1 Pedro 1: 18, 19. Ano ang ginasiling sang sini nga mga texto nga nagahatag sa aton sang kasiguraduhan sang katapusan nga ginapakita diri sa Bugna 21:1–4?`