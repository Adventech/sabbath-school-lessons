---
title:  Isa ka Unod
date:   13/04/2025
---

Pipila ka mga malaragwayon sa Biblia nagapatalupangod sang pagkasuod nga handum sang Dios sa katawohan labaw sang sa pag-asawahay. Ang ini nga paglaragway ginagamit sing masami sa mga istorya sa Biblia- kag nagpakita sing maathag sa Bugna – nga kinahanglanon sang mga nagatoon sa Biblia sa paghangop sa kung ano ang tinutuyo sang Dios sa pagamit sa sini sa Kasulatan.

`Basaha ang Genesis 2:23–25 kag Mga Taga-Efeso 5:29–32. Sa ano nga mga pamaaghi nga ang pag-asawahay nagasalamin sang pagpakig-angot ni Kristo sa katawohan?`

Sa isa ka hitabo sang si Jesus nagapakigsugilanon sa mga Pariseo, Iya ginkutlo ang istorya sa Genesis sa pag-asawahay ni Adan kag Eba, sa diin ang Pariseo nagpamangkot sa gilayon, “Niyan ngaa bala nagsogo si Moises sa paghatag sing sulat sa pagbulagay, kag sa pagsikway sa iya?” (Mateo 19:7)

Si Moses, matuod, ginakabig nga nagtukod nga propeta sang pungsod. Hunahunaa nga ginpamangkot ang gingikanan sang pagtukod sang pag-asawahay pinaagi sa pagbutang sa Iya batok sa Iya kaugalingon nga propeta. Ang ila pamaagi kinaandan na sa ila nga pag-atubang kay Jesus: sa masami ila ginainguhaan sa pagpamatuod nga ang Iya mga pagtudlo nagasumpaki sa Kasulatan.

Sa bug-os nga kabuhi, ang matutom nga pag-asawahay amo ang tinutuyo sang Dios sa pagpatukod sini sa ginsuguran sa pagtuga sang tawo. Ang nahulog nga katawohan, ugaling, naguba sa sining dulot sang Dios.

Mahimo, nga may yara importansya ang Kasulatan nga ginhatag sa pag-asawahay, indi na ini makatilingala nga ang ini nga pakigkatipan yara sa idalum sang mapiguson nga pagpamatok. Subong man sang Inugpahuway, ini amo ang isa sa mga duha ka dulot sang Dios nga ginhatag sa Eden, kag ining duha gindulot sa pagpakita sa handum sang Dios sa suod nga pakigrelasyon sa Iya tinuga.

Ang pag-asawahay, ang masuod nga pagpakig-angot sang duha ka di-himpit nga tawo, sa padayon magadulot sang tensyon. Ang pag-asawahay sa tunga sang iglesia kag Kristo amo ang pagpakig-angot sang himpit nga Manluluwas sa isa ka di-himpit nga asawa. Apang sa gihapon, aton matun-an ang gugma sang Dios sa isa ka maayo nga pag-asawahay.

`Yari ang tatlo ka mga prinsipio sa pag-asawahay. Una, patawara ang imo asawa, biskan pa man di takus, subong nga si Kristo nagpatawad sa aton, biskan indi kita takus. Ikaduha, batona ang imo asawa, mga kapaslawan kag tanan, subong nga ginbaton kita ni Kristo kag tanan. Ikatlo, subong nga si Kristo nagbutang sa aton sing una sang sa Iya kaugalingon, unaha man ang imo asawa sang sa imo kaugalingon. Paano nga ang tatlo nga ini nga mga prinsipio sa kasulatan makabulig indi laman sang paghangop kung paano ang Dios nagapakig-angot sa aton apang subong man makabulig sa pag-asawahay`?