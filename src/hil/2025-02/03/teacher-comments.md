---
title:  Komento sang Manunudlo
date:   18/04/2025
---

### Bahin I: Kabilugan nga Panan-aw

**Sadsaran nga Texto:** Bugna 19:9

**Sentro Sang Pagtoon:** Genesis 2:18–23, Ezequiel 16:3–32.

Sa literatura nga estruktura sa Pagpanuga sa Genesis, ang pagpasad sang kasal, nga nagapakita sa ikapito nga bahin sang Genesis 2:21–24, nagakaangid sa pagtukod sang Sabado, nga makita sa ikapito nga adlaw, sa Genesis 2:1–3. Ini nga numerolohikal nga pagpamatuod sang importante nga leksyon: ang relasyon sa tunga sang Dios kag sang pamilya sang tawo dapat mahangpan sa suga sang sakramento sang kasal.

Ang pagtuman sang pagpakasal amo ang pagabalikon sa paghimo sa una nga mga bahin sang katawohan sang Israel sa tion sang Exodus. Ang tema sang pagkahisa, nga masami kaupod sa tema sang pagpakighilawas, makita sa halimbawa sa dokumento sang Kasuguan (Exodo 20:5; ikompara sa Numeros 25:1; Deuteronomio 4:23, 24). Ang kasugtanan sa tunga sang Dios kag sa Iya katawohan mahangpan pinaagi sa mga kasugtanan sang pag-asawahay. Ginapanghigugma sang Dios ang Iya katawohan (Deuteronomio 7:8), kag ang Israel ginapangabay man nga maghigugma sa Dios sa balos (Deuteronomio 6:5). Ang Hebreo nga pulong yada‘, “paghibalo” nga nagalaragway sang sekswal, hapiit, kag personal nga relasyon sa tunga sang bana kag asawa (Genesis 4:1, Genesis 19:8), ginagamit man sa pagpatuhoy sa relasyon sa tunga sang Dios kag Iya katawohan (Salmo 16:11; Jeremias 2:2, 3; Ezekiel 16:3–32).

Sa ini nga mga rason, kinahanglan gid nga tun-an ang mga biblikal nga dimensyon sang relasyon sa pag-asawahay agod mas mahangpan ang kahulugan sang pagpaanggid sa pag-asawahay.

### Bahin II: Komentaryo

Una, tan-awon naton ang biblikal nga modelo sang kasal subong nga ginapakita sang paghiusa sang duha ka magtiayon sa libro sang Genesis: si Adan kag si Eva, kag si Isaac kag si Rebeca. Dayon, atubangon naton ang simbolismo sang pag-asawa sa mga matagnaon nga aplikasyon: kon paano ang mga trope sang “makihilawason” kag “dalaga” nagapakita, sa kabilugan, sang kapaslawan kag kadalag-an sang relasyon sang Dios sa nalaglag nga katawohan.

**Adan kag Eva**

Suno sa rekord sang Biblia, ang institusyon sang kasal natabo sa Hardin sang Eden, sa unang adlaw sa kasaysayan sang tawo (Genesis 1:26, 27; Genesis 2:18, 20–23). Gani, ginapaabot nga ang ini nga mga sinaunang, gin-bugna nga mga teksto sang Genesis nagalakip sang mga sadsaran nga prinsipio sang kasal kag, sa sini, makabulig sa aton pagsusi.

“Sa dagway sang Dios” (Genesis 1:27). Makatilingala nga ang ginagamit agod ilaragway ang pagsugod sang Dios sa pagtuga sang magtiayon nga tawo: ang plural sang verb na‘aseh, “ Mahimo kita “ (Genesis 1:26), nagapatuhoy sa pagpakigrelasyon sa sulod sang Godhead. Ang kamatuoran nga gin-tuga sang Dios ang mag-asaway “sa iya kaugalingon nga dagway” (Genesis 1:27) nagakahulugan nga, subong mag-asawahay, kinahanglan nga magsunod sila sa modelo sang relasyon sa sulod sang balaan nga pagpakigrelasyon. Ini nga pag-anggid indi dapat paghangpon sing literal, halimbawa, nga may sekswal nga relasyon ukon paghierarchy sa sulod sang Godhead. Ang ideya lamang amo nga, subong nga may gugma kag paghiusa sa tunga sang Tatlo ka Persona, dapat may gugma kag paghiusa man sa tunga sang lalaki kag babaye (tan-awa ang Genesis 2:24; Juan 15:9, 12, 17; Efeso 4:1–6).

“ ‘Kabulig nga bagay sa iya’ ” (Genesis 2:18). Ang pulong nga ‘ezer, “kabulig,” ginagamit sa panguna sa pagpatuhoy sa ginhimo sang Dios nga pagluwas (Exodo 18:4, Salmo 33:20, etc.). Ang pulong nga kenegdo, “bagay sa iya,” nagakahulugan sa literal nga “kaangay” (ke) kag “sa atubangan sang kada isa” (negdo). Gani, ginalaragway ang mag-asawahay nga “kaangay” sa isa kag “sa atubangan sang kada isa.”

Ang reciprocal nga butang nga ara sa tunga sang laalaki kag babaye sa Pagpanuga kag sa tapos sang Pagkahulog amo man nga nagahatag sing representasyon sang katipan sa tunga sang Dios kag sa iya katawohan (ikompara sa ang Awit sang mga Awit 6:3, Genesis 3:16, Efeso 5:21–28).

**Isaac and Rebeca**

Ang sugilanon sang kasal ni Isaac kag Rebeca ginsaysay sa Genesis 24, ang pinakamalawig nga kapitulo sa Genesis. Ini nga sugilanon nagahatag sang leksyon nahanungod sa presensya sang Dios. Ang Ginoo (YHWH), nga wala nagpamuong sa sini nga kapitulo, apang ginmitlang sing 17 ka beses. Ang isa pa ka yabi nga pulong sang kapitulo amo ang pulong nga “lakat” (halak), nga mabasa man sing 17 ka beses, kag pito sini may kaangtanan kay Rebeca. Ang pulong “maglakat” amo ang verb nga nagdulot sang paglakat ni Abraham bilang pagsabat sa pagpanawag sang Dios (Genesis 12:1, 4). Gani, si Rebeca ginakabig subong ikaduha nga Abraham. Ang bug-os nga ideya sang kapitulo amo nga ang kasal amo ang duog sang presensya sang Dios, ang lugar sang kaluwasan sang Dios. Ang kasal ni Isaac kag Rebeca nagapakita, niyan, sang madamo nga makapalig-on nga mga butang nga magapasanag sa aton paghangop sa katipan sang Dios sa Iya katawohan.

_Ang Dios ang nagahimo sang katipan._ Subong kay Abraham (kag ni Eliezer kag ni Isaac), nga naglakat pakadto sa lugar sang mahimo nga asawa, ang Dios amo ang nagapanguna sa una nga tikang pakadto sa Iya katawhan, ang Iya asawa. Pero, ang Dios wala nagapilit sa Iya katipan. Sa kaangay nga paagi, si Eliezer naghunahuna man sing kahilwayan sa pagpili sang babaye, nga mahimo magdesisyon nga indi magsunod sa iya: ‘“Ayhan ang babayi indi buut magsonod sa akon sa sining duta;’ ” (Genesis 24:5).

_Ang sabat sang dalaga._ Wala nagduhaduha si Rebeca sa pagtuman kag pagbaton sa isa ka pulong: “ ‘elek,” “ Maga-upod ako “ (Genesis 24:58), nga nagmarka sang katapusan nga paggamit sang importante nga verb “halak” (“lakat”) nga may kaangtanan kay Rebeca. Nga ang pagsabat ni Rebeca isa ka di-mapatihan sa iya kultural nga konteksto diin ang babaye wala dapat sing desisyon ukon pagpamulong sa iya sini nga kasal. Sa sini nga kahimtangan, tanan nagadepende sa iya “huo” ukon “indi,” bangud siya ang may katapusan nga pulong sa sini nga butang. Dugang pa, ang sabat ni Rebeca kaangay man sa sabat sang patriarka nga si Abraham. Ang mga verb nagapamatuod sang pag-gikan nga verb ni Abraham sang naghalin siya sa Mesopotamia: wayyelek, “naghalin” (Genesis 12:4). Sa sini nga kahulugan, ang mga tikang ni Rebeca nagasunod sa mga tikang ni Abraham.

_Ang bahin sang pangamuyo._ Si Eliezer nagpangamuyo para sa kadalag-an sang iya paglakbay (Genesis 24:12) kag nga hatagan sia ni Rebeca sang tubig (Genesis 24:14). Dayon, suno sa iya pangamuyo, si Rebeca “naghatag sa iya sang tubig” (Genesis 24:18). Ginapangamuyo man ni Isaac ang kadalag-an sang iya pagkita kay Rebeca (Genesis 24:63). Niyan, ang mga mata ni Rebeca nagkitaay sa mga mata ni Isaac (Genesis 24:64).

_Ang bahin sang gugma._ Ang teksto sang Biblia nagasugid nga si Isaac nahigugma kay Rebeca lamang pagkatapos sang ila kasal (Genesis 24:67). Ang gugma nagahambit sang pagkamatutom, ang obligasyon nga “ Magkabuhi sing malipayon upud sa asawa nga imo ginahigugma” (Manugwali 9:9). Ini nga Hebreo nga konsepto sang gugma nagainspirar sang Hebreo nga teolohiya sang relihiyon. Ang pinanilagan sang gugma sa pag-asawahay ginagamit isip nga modelo para sa katipan sa tunga sang Dios kag sa Iya katawohan (Oseas 2:2, Oseas 3:1). Ang “gugma” sa Daan nga Katipan amo ang importante nga bahin sang konsepto sang “kasugtanan” (Deuteronomio 7:9). Gani, kon ginatawag sang Dios ang tawo nga maghigugma sa Iya, wala ini nagapatuhoy sa isa ka kahimtangan lamang sang sentimental nga pinanilagan; ang paghigugma sa Dios nagahambit sang pagpapakigsaad nga magkabuhi kaupod Niya sa bug-os nga kabuhi (Deuteronomio 6:5–9, Exodo 20:6).

**Ang Makihilawason kag ang Dalaga**

Ang pinanilagan sa pag-asawahay nag-inspirar sa mga propeta. Kon ang katawohan sang Dios nagpakasala sa pagpakig-upod sa iban nga mga dios, ginapaangid sila sa isa makihilawason, kag ang kasugtanan sang kasal ginlaragway nga naguba. Sa pihak nga bahin, kon matutom ang katawohan sang Dios sa Iya, ginahiwat ang kadalag-an sang kasugtanan sang kasal, kag ang Israel, ukon ang iglesya, ginapaangid kaangay sang isa ka matahom nga dalaga.

_Ang Makihilawason sang Dios._ Sa libro ni Oseas, ang simbolismo sang pag-asawahay nagapatuhoy sa isa ka espirituwal nga ideya kag sa isa ka matuod nga hitabo sa kasaysayan. Gintawag ang propeta nga si Oseas sang Dios nga “ “Lakat, pangasawa ka gikan sa pagkamakihilawason kag mga anak sang pagkamakihilawason, kay ang duta nagahimo sing daku nga pagkamakihilawason’ “ (Oseas 1:2). Kinahanglan nga ining mga pulong tan-awon bilang literal kag sa espirituwal nga bahin. “Ang babayi nga hinigugma sang iya abyan kag makihilahion; subong nga ginahigugma sang Ginoo ang katawohan sang Israel, bisan sila nagaliso sa iban nga mga dios” (Oseas 3:1) sa sini nga kahulugan, isa siya ka propesyonal nga makihilawason sa paagi nga subong sang mga babayi sadto nga panahon sa pungsod sang Canaan. Gani, sang makita sang katawohan sang Israel nga ang propeta nagapangasawa sang isa ka makihilawason, ginkilala nila ang ila kaugalingon subong nga makihilawason nga ginpangasawa sang Dios.

_Ang Dalaga sang Dios._ Sa libro ni Ezekiel, ang babaye ukon ang dalaga, bilang simbolo sang katawohan sang Dios, ginalaragway gikan sa kubos asta sa labing nga nag-uswag. Sang makita sang Dios siya, isa lamang siya ka mahigko kag malaw-ay nga bag-o natawo nga bata nga naghalin sa mga pagano (Ezekiel 16:3). Dayon, ang Dios nag-atipan sa iya. Gintinloan siya, kag ginpakaon, kag nangin “ ‘labaw nga matahum’ “ (Ezekiel 16:13) nagarepresentar sa Himaya sang Dios, nga Iya ginhatag sa iya (Ezekiel 16:4). Ang kaangay nga Hebreo nga pagsaysay nga me’od me’od, “labaw,” ginagamit sa libro ni Ezekiel para ilaragway ang babaye sa iya kalautan, nga “ ‘labaw ka daku’ “ (Ezekiel 9:9). Ang ginhimo sang Dios nga “labaw pa” ka maayo nahimo nalang nga “labaw pa” ka malain.

_Ang Makihilawason kag ang Dalaga._ Sa pagbantala liwat sang mga Hebreohanon nga propeta, ang libro sang Bugna nagagamit sang pagpaangid sa pag-asawahay sa pagpakita sang kinalain sa tunga sang duha ka babayi. Ang “sang dalaga nga napunihan nga sa iya bana; (Bugna 21:2). Sa pihak nga bahin “ang labaw ka makihilawason” nagarepresentar sang makihilawason nga iglesia “ ‘ nga nagdagta sa duta sang iya pagkamakihilawason’ ” (Bugna 19:2).

### Bahin III: Aplikasyon sa Kabuhi

Ang metapora sang pag-asawahay mahimo maggamit sa tatlo ka mga bahin sa kabuhi sang Kristiano: sa personal nga relasyon sa Dios, sa relasyon sa asawa, kag sa simbahan.

**Sa Dios.** Sa ano nga mga paagi nagapahayag ang metapora sang pag-asawahay maaplikar kag magasilak sa imo personal nga relasyon sa Dios? Paano nga ang ini nga metapora magabulig sa pagpadulong sang imo relihiyon sing bug-os sa imo kabuhi? Paano ini nagatudlo sa imo nga ang Dios indi lamang presente kon magpangamuyo ka kag kon magsimba sa simbahan apang sa bisan diin kag sa tanan nga higayon? Sa ano nga mga paagi nagatudlo sa imo ang pagka-anggid sang pag-asawahay sa paglakat kaupod sang Dios: sa gab-i kon nagakatulog ka, sa adlaw kon nagatrabaho, nagahunahuna, nagahambal, nagakanta, nagakaon, nagahampang, kag nagakadlaw, kag sa mga panahon sang pag-antos, paghibi, kag mga hangkat? Ilista ang mga halimbawa kon san-o mo mabatyagan kag maintiendihan nga malapit ang Dios sa imo, kag kon san-o mo mabatyagan nga malayo Siya sa imo ukon nasub-an para sa imo.

**Sa Asawa.** Sa kasanag sang yara sa Bibliya nga modelo sang kasal, tan-awa, kon kasado ka, ang imo relasyon sa imo asawa. Talupangda sing malipayon ang isa kag isa “nga imo ginahigugma sa tanan nga adlaw sang imo kabuhi” (Manugwali 9:9), “nagapaubusay sa isa kag isa sa kahadlok sa Dios” (Efeso 5:21; ikompara sa Genesis 3:16). Pangitaa ang dagway sang Dios sa imo asawa, kag tahuron kag mahangawa sa iya pagka-iba sa imo (Genesis 1:26). Paano ang prinsipio sang paghiusa nagakaigo sa prinsipio sang pagka-iba (Genesis 2:24)?

**Sa Simbahan.** Diskusyuni ang relasyon sa tunga sang simbahan kag sa kinaiya sang Dios. Paano ang gugma kag katarungan sang Dios nagapahayag sa kabuhi sang simbahan? Ano nga mga halimbawa sa imo, ukon sa imo simbahan, ang napaslaw kag ang mga nagmadinalag-on.

`Notes`