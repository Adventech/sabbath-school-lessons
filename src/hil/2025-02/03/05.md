---
title:  Si Isaac kag Rebeca
date:   16/04/2025
---

Sang si Abraham tigulang na kag sing wala pangduhaduha nagahunahuna nahanungod sa mga saad sang Dios sa Iya nahanungod sa iya palaabuton nga kaliwatan (tan-awa ang Genesis 15:5), iya ginhatag sa iya pinakatigulang kag sinaligan nga alagad ang isa ka solemne nga buluhaton.

`Basaha ang Genesis 24:1–4. Ngaa tuman ka importante sa kay Abraham nga ang iya anak indi magpangasawa sang “gikan sa mga kaliwatan sang taga-Canaan’ ” (Genesis 24:3)?`

Bisan pa nga may yara sang pagkamaiyaiyahon ang iya nga pagmando, ang isyu para kay Abraham amo ang espirituwal, indi etniko; ini teolohiko, indi nasyonal. Nahibaloan gid sing maayo ni Abraham ang moral nga pagpakanubo sang mga taga-Canaan sa ila mga relihiyoso nga binuhatan, wala pa ginsambit ang ila pagsimba sa mga dios-dios, kag nahibaluan niya kon daw ano kadali para sa iya anak nga mahulog sa sini nga mga butang kon magpakasal siya sa isa sa ila.

Sa pagkamatuod, ang sugilanon sang madamo nga bahin sa kahimtangan sang dumaan nga Israel, kag bisan sang iglesia sang mga Kristiyano sa sulod sang mga siglo, isa ka sugilanon diin ang katawhan sang Dios—nga dapat nagawali sa kalibutan—nangin kabahin na sa kalibutan kag sa iya mga butang kag sa mga sayop nga pagtudlo kag relihiyoso nga pagtuluohan. Mahimo ang labing daku nga halimbawa sini masubo nga kamatuoran amo ang pagsugod sang Domingo, ang pagano nga adlaw sang adlaw, sa baylo sang biblikal nga ika-pito nga adlaw nga Inugpahuway, isa ka kamatuoran nga mangin isa ka dako nga papel sa katapusan nga mga adlaw.

`Basaha ang Genesis 24:57–67. Ano nga mga leksyon ang aton makuha nahanungod kay Kristo kag sa Iya iglesia gikan sa mga detalye nga aton makita sa sini nga istorya? Ano ang aton matun-an, halimbawa, nahanungod sa aton nalaglag nga kahimtangan sa kamatuoran nga si Rebeca isa ka malayo, kag nagbiya nga paryente ni Isaac?`

Wala sing duhaduha nga may kaangtanan kita sa aton Manluluwas, nga gintuga kita suno sa Iya kaugalingon nga dagway. Nahilayo kita sa Iya bangod sang sala, apang padayon gihapon kita nga ginakabig nga husto nga nobya para sa Iya, apang paagi sa aton mga desisyon mahimo naton nga mas magamo pa ang kasal sang sa dapat sini.

`Matuod nga ang Dios nagahigugma sa aton, ang Iya nobya, sang sa kita nagahigma sa Iya. Ano ang mga pagpili nga aton mahimo, kag kinahanglan nga himuon, sa tagsa ka adlaw nga makapalig-on sang aton gugma sa Dios? Sa amo man nga butang, ano nga mga pagpili ang magapaluya sang aton nga gugma?`