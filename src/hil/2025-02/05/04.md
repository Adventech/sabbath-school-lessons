---
title:  Daniel 7
date:   29/04/2025
---

Ang damgo sa Daniel 2 una nga ginpahayag sa isa ka hari sa Babilonia. Sa kabaliktaran, ang tagna sa Daniel 7 gipakita sa isa ka Hebreohanon nga propeta, isa ka miyembro sang katawohan sang kasuguan sang Dios.

Si Daniel ginpakitaan sang pareho nga butang nga ginpakita kay Nabucodonosor, apang gikan sa lain nga perspektibo. Sa baylo nga estatwa, siya nakakita sing isa ka sunod-sunod nga mga pungsod nga nagsaka gikan sa dagat, resulta sa hangin nga naglugay sa tubig. Ang mga pungsod nagapadayon kondisyon nga kagamo, nga nagadul-ong sa wala untat nga pagbag-o sa gahom sa tunga nila. Mga bersikulo subong sa Salmo 65:5–8; Isaias 17:12, 13; kag Jeremias 46:7, 8 nagagamit sa analohiya sang mga baha kag balud agud ipakita ang kagamo sa tung sang mga pungsod

Sa kabaliktaran, ang Dutang Saad nagluntad, sa malip-ot nga panahon, bilang isa ka isla sang kalinong kag seguridad sa tunga sang dagat sang mga Gentil nga ginharian – isa ka balaan nga pungsod nga gintukod sa mabakod nga sadsaran sa pagdumalahan sang Dios, bilang nalain sa mga di-maayo nga pagdumala sang mga pungsod sa palibot sini.

`Basaha ang Daniel 7:1–3. May yara sang madamo nga paghulag sa sini nga hitabo. Ano nga mga leksyon ang aton makita sa sini nga laragway, subong sang sining una nga sapat nga nagluntad gikan sa dagat?`

Si Daniel nagatan-aw sa kagamo sang inaway sang mga Gentil sa baybayon, sang nag-abot sa duta ang mga sapat—sa iya teritoryo! Ang mga problema sang mga Gentil nangin problema na sang iya katawohan. Ginpili nila nga mabuhi kaangay sa mga Gentil, gani karon magakabuhi sila upod (kag ubos) sa mga Gentil. Halin sa pagdumala sang mga Babilonianhon, ang katawohan sang Dios sa kasuguan indi nagid sa liwat magakalipay sang bug-os ukon madugay nga kahilwayan.

Ang pagkadula sang kahilwayan para sa katawohan sang Dios magapadayon tubtob sa katapusan sang panahon, diin si Cristo sa ulihi igabalik sa Iya hustong lugar bilang aton Hari. Sa Bag-ong Katipan, ang katawohan sang Dios padayon nga nag-antos sa idalom sang gahom sa Imperyo sang Romano kag sa ulihi sa mga paghingabot sang gamay nga sungay, ang sumulunod sa pagano nga Roma.

Bisan pa nga sa kasaysayan, may mga pungsod nga mas maayo sang sa iban, kag may mga panahon nga mas malinong sang sa iban, ang daku nga bahin sang kasaysayan sang mga pungsod, mga katawohan, kag mga emperyo nagalabay lamang halin sa isa ka kalamidad padulong sa isa pa, halin sa isa ka manugpigos padulong sa isa pa. Kag sa masami ini tanan ginahimo sa idalom sang mga manugdumala nga nagapahayag nga sila may pinakamaayo nga mga tinutuyo para sa ila katawohan. Daw ano kalayo kon ipaanggid sa pagduma nga gusto sang Dios para sa Iya katawohan, kon ginpili lang kontani nila ini.

`Paano ang Roma 3:10–19 makabulig sa pagpaathag sang aton kalibutan? Paano ang bersikulo 19, labi na, nga nagapakita kon ngaa kinahanglanon gid naton ang maayong balita sa aton kabuhi?`