---
title:  Komento sang Manunudlo
date:   02/05/2025
---

### Bahin I: Kabilugan nga Panan-aw

**Sadsaran nga Texto:** Salmo 46:10

**Sentro sa Pagtoon:** Genesis 1:29, Daniel 2:44, 45.

Isa ka adlaw isa ka amay ang nakakita nga namingawan ang iya anak, gindala niya ini sa paglantaw sang isa ka pelikula bahin sa palibot. Ang pelikula nagasaysay sa kabuhi sang mga sapat. Ang tuyo sang amay amo ang pagtudlo sa iya anak sang katahum sang Paglalalang agud mas mahangpan niya ang matahum nga kinaiya sang Diyos kag sa amo nga paagi magapataas Siya tungod sa Iya mga maayong plano para sa katawohan. Sa makasulubo, ang pelikula puno sang karahasan. Ang mga sapat nagapakita sang indi masaysay nga kapintas. Ang mabaskug nga buitre nagdugmok sa maluya nga maya. Ang malaut nagdaog sa malumo. Kag ang kamatayon nagdaog batok sa kabuhi. Nahadlok ang bata kag nag-umpisa sa paghibi. Nagsinggit siya sa iya amay nga dal-on siya pauli. Klaro nga ang pedagogical nga pamaagi sang amay wala nangin madinalag-on.

Kon pagahuna-hunaon naton ang dalagan sa kasaysayan sang tawo, atubangon naton ang amo nga kamatuoran. Ang kasaysayan sang tawo puno sang mga giyera, pang-abuso, kag mga pagpangdaya. Ang mabaskug nga mga pungsod nagadugmok sa mga gamay nga pungsod, kag masami, ang gahum sa kalibutan nagdaog batok sa kaalam kag hustisya. Si Solomon, sa iya libro nga Ecclesiastes, nakita ang amo man nga sitwasyon: “Sa lugar sang paghukom, didto ara ang kalaut; . . . didto ara ang kasal-anan” (Manugwali 3:16).

Gikan sa bata nga nagahibi tungod sa kapintas sang mga sapat tubtob sa maalam nga pilosopo nga nagahuna-huna sa mga pagkadimapaktan sang kabuhi sang tawo, nagahalin ang amo nga mga makalilisang nga pamangkot: Ngaa nga nagakatabo ini? Amo bala ini ang plano sang Diyos para sa kalibutan? Diin ang Diyos sa tunga sang ini nga malaot nga kagamo? Sa sini nga mga pamangkot, ang Biblia nagahatag sang duha ka sabat. Ang una nga sabat makita sa madulom nga kaagi sang tawo, sa istorya sang Pagkahulog sang ang una nga sugo sang Diyos nalapas. Ang ikaduha nga sabat makita sa tagna. Sa duha ka sabat, ang solusyon sa trahedya sang tawo ginapakita.

### Bahin II: Komentaryo

**Ang Una nga Sugo**

Ang una nga beses nga ang Biblia nagpatuhoy sa isa ka sugo amo ang makita sa konteksto sang ikaduha nga pagsaysay sang Pagpanuga (Genesis 2:16,17), nga may kaangtanan sa pagkaon, ang una nga dulot sang Dios sa tawo (Genesis 1:29). Ang verb nga tsawah, “nagsugo,” amo ang ginhalinan nga pulong nga may kaangtanan sa mitswah, “kasuguan”. Ang kasuguan labaw pa sa isa ka pagmando nga kinahanglan sundon sang tawo, isa ini ka butang nga luyag sang Dios nga himuon sang Iya katawohan. Ang kamatuoran nga ang Dios “nagsugo” sa Iya nga Pagpanuga (Hulubaton 8:29) nagatudlo nga ang aton ginatawag nga “kasuguan” isa gali ka dulot nga gikan sa Dios para sa tawo (Exodo 24:12, Nehemias 9:13).

Ang ini nga dulot para sa kalipayan kag kabuhi sang tawo, kag niyan “ ‘magakabuhi siya sini sa ila’ ” (Levitico 18:5). Sa amo nga rason ang, salmista nagpangabay, “Ihatag sa akon ang grasya sang imo kasuguan” (Salmo 119:29, literal nga pagbadbad sang awtor). Sing makatalupangod, ang una nga sugo nagsugod man sa grasya, ang dulot sang tanan nga kahoy: “Makakaon ka sing hilway sang tagsa ka kahoy sang katamnan’ ” (Genesis 2:16).

Ang una nga sabat sa sugo sang Diyos amo ang pagbaton sang grasya sang Diyos kag pagkalipay sa Iya dulot. Ang ikaduha nga sabat amo ang paglikaw sa pagkaon gikan sa ginadili nga kahoy. Ang duha ka saad sang kabuhi kag kamatayon sigurado. Ang duha ka mga likga (verb) nga nagapahayag sang ideya sang kasiguraduhan. Ang saad nga dulot sang kabuhi matuod gid kaangay sang pahimangno sang kamatayon nga nakadugtong sa pagsupak. Halin sa pinaka-umpisa, maathag ang duha ka mga dalan. Pwede naton batunon ang Diyos kag magkalipat sa pagkabuhi, o pwede naton Siya isikway kag mamatay. Ang duha ka posibilidad sigurado: “ ‘Tan-awa, ginbutang ko sining adlaw sa atubangan nimo ang kabuhi kag ang kaayohan, ang kamatayon kag ang kalaut.’ ” (Deuteronomio 30:15).

**Ang Tagna sang mga Pungsod**

Ang libro ni Daniel nasulat sa duha ka mga linggwahe. Kon ang propeta nagapatuhoy sa mga ginharian sang mga Gentil, siya nagasulat sa Aramaic, ang lingua franca sang amo nga panahon. Kon ang propeta nagapatuhoy sa espirituhanon nga palaabuton sang Iya mga katawohan, siya nagasulat sa Hebreo, ang linggwahe sang mga tawo sang Diyos sa amo nga panahon. Ang mga tagna ni Daniel sa mga kapitulo 2 kag 7 yara sa Aramaic nga bahin, kag nagapatuhoy ini sa kapalaran sang mga pungsod sang mga Gentil. Busa, ini amo ang mga tagna nga pagahatagan naton sang atensyon.

Sa Daniel 2, ang hari sang Babilonia nga si Nabocodonosor may yara sang matagnaon nga damgo sang isa ka larawan nga nagarepresentar sang pagpasunod sang mga ginharian sang kalibutan. Ang mensahe para kay Nabocodonosor, ang nagtukod sang Babilonia, amo nga ang iya ginharian indi magapadayon sa kahangturan, kundi pagasundan ini sang iban nga mga gingharian, tubtob sa katapusan sang panahon kag ang tanan nga mga ginharian pagalaglagon kag pagabuslan sa gingharian sang Diyos, nga amo lang ang ginharian nga “ ‘indi pagalaglagon’ ” kag “ ‘magapadayon sa kahangturan’ ” (Daniel 2:44). Si Nabocodonosor wala nagbaton sang sining langitnon nga pagtagna sa palaabuton. Bilang reaksyon sa propesiya, Si Nabocodonosor nagdesisyon dayon nga magtukod sang isa ka estatwa nga puro bulawan. Ini nga estatwa nagasimbolo sang iya tinguha nga pamatukan kag ilisan ang plano sang Diyos para sa mga pungsod. Imbes nga ang ginharian sang Diyos magabulos sa tanan nga mga imperyo sang kalibutan, ang plano ni Nabocodonosor amo ang pagtipon sang tanan nga mga pungsod idalom sang iya pagdumala (Daniel 3:7).

Sa Daniel 7, ang damgo ni Daniel bahin sa mga sapat may kaangtanan kay Darius, ang hari sang Persia nga nagarepresentar sang masunod nga katumanan sa tagma sang larawan. Indi kaangay kay Nabocodonosor, si Darius nagadayaw sa Diyos kag nagakilala sa Iya bilang manugdumala sang mga pungsod (Daniel 6:25–27). Bisan pa nga ang duha ka tagna sa Daniel 2 kag 7 nagapatuhoy sa amo nga pagpasunod sang apat ka ginharian (Babilonya, ang mga Medes kag mga Persia, Grecia, kag Roma), kag ang sentro sang katapusan sang kasaysayan lain-lain sa duha ka tagna.

Sa panan-awon sang larawan, ang katapusan amo sang paglaglag sa mga gingharian sang kalibutan, nga masunod ang pagtukod sang walay katapusan nga ginharian sang Diyos, nga “ ‘indi na malaglag’ ” kag “ ‘magapadayon sa walay katubtuban’ ” (Daniel 2:44). Sa damgo sang mga sapat, ang katapusan ginadala sang pag-abot sa Anak sang Tawo, si Hesu-Cristo mismo, upod sa mga panganod (Daniel 7:13, 14; tan-awa ang Marcos 13:26, 27).

**Ang Langitnon nga Solusyon**

Ang istorya sang Pagkahulog sa Genesis kag ang mga katapusan nga tagna nahanungod sa mga pungsod wala lamang ginsaysay sang pagkahulog kag kapaslawan sang tawo sa pagtinguha nga buslan ang Diyos; nagahatag man ini sa aton sang isa ka solusyon nga ginhatag sang Diyos para sa problema sang tawo, amo ang ginharian sang Dios.

Suno sa teksto sang Genesis, ang pagkahulog ni Adan kag Eva natabo sa kaangtanan sang una nga sugo nga nagatuhoy sa kabuhi kag kahoy sa kaalam sang maayo kag malain. Mahinungdanon nga ang kahoy sang kabuhi kag ang kahoy sang kaalam sang maayo kag malain yara sa tunga sang Hardin, malapit sa isa kag isa, nga nagapahibalo sang kaangtanan nila. Sang ang tawo nagkuha sang bunga gikan sa kahoy sang kaalam sang maayo kag malain, wala na sila sang higayon sa kahoy sang kabuhi (Genesis 3:22–24).

May duha ka leksyon nga pwede naton makuha gikan sa sini nga kaangtanan: una, ang kabuhi indi natural nga bahin sang pagkatawo. Ang mga tawo indi immortal. Bisan sa Hardin sang Eden, si Adan kag Eva nagasalig sa isa ka eksternal nga tinubdan para sa kabuhi. Ikaduha, ang kabuhi indi lang basta kondisyon sa kabuhi; may yara man in Sa Daniel 11:43, ang hari sang amihan (espirituhanon nga gahum) magahiusa sa hari sang habagatan (sekular nga gahum) kag magatindog upod batok sa bukirin sang Ginoo nga may tuyo nga “ ‘pagsunog sa madamo’ ” (Daniel 11:44). Pagkatapos, ang propesiya nagasugid sa aton nga, pareho sa Daniel 2, ang katapusan sini magakatabo nga wala sang bisan ano nga bulig (Daniel 11:45; itandi sa Daniel 2:45). espirituhanon kag moral nga dimension.

Suno sa mga tagna ni Daniel, ang kapaslawan sang mga pungsod sa pagtukod sang kalinong kag kalipay, pagkatapos sang hambog nga tinguha nga magtukod sang torre sang Babel, tungod sa ila tinguha nga maghiusa batok sa Diyos, ang Manunuga, nga amo ang nagpanaug kag naglapta sa ila (Genesis 11:4–9). Nagapakita nga pareho sa istorya sang torre sang Babel, ang tagna sa Daniel 2 nagapatuhoy sang subong nga magtinguha pakadto sa paghiusa tunga sang kalibutanon kag espirituhanon nga aspeto sa katapusan sang panahon: ang salsalon (ang kalibutanon nga gahum) magapaninguha maghiusa sa daga (ang espirituhanon nga gahum, ang simbahan sang Romano). Kita ginpahibalo na “ ‘Kag sa mga adlaw sadto nga mga hari magapatindug ang Dios sang langit sing ginharian nga dili gid malaglag” (Daniel 2:44).

Sa Daniel 11:43, ang hari sang amihan (espirituhanon nga gahum) magahiusa sa hari sang sidlangan (kalibutanon nga gahum) kag magahiusa sa pagpakigbatok sa bukid sang Dios nga may tinutuyo sa “ ‘laglagon ang kadam-an ” (Daniel 11:44). Pagkatapos, ang tagna nagasugid sa aton nga, subong sa Daniel 2, ang pagtapus sini magaabut nga wala sila sarang mahimo (Daniel 11:45; ikompara sa Daniel 2:45). Ang matagnaon nga kahulugan sang pasunod pagluntad kag paglaglag sang mga pungsod nga nagatapos sa pag-abot sang ginharian sang Diyos nga “magapadayon sa kahangturan” amo ang pagpamatuod sang isa ka solusyon sa problema sang mga pungsod. Ang gingharian lamang sang Dios, nga nagakahulugan sa pagbalik sang kondisyon sang Hardin sang Eden, ang magadala sang walay katapusan nga kabuhi. Sa amo nga tion, ang una nga sugo matuman, kag ang mga pungsod maga-ayo gikan sa ila mga pilas (Bugna 22:2).

### Bahin III: Aplikasyon sa Kabuhi

**Leksyon sa Pagpangulo.** Sang nahibaluan ni Nabocodonosor nga ang iya paghari magatapos lang sa ulo nga bulawan sa larawan, nagtukod siya sang isa ka estatwa nga puro bulawan. Ano nga mga leksyon ang pwede naton matun-an gikan sa ehemplo ni Nabocodonosor bahin sa pagkakinahanglan sa pagpapaubos sang pagpangulo? Paaano nagtudlo ang iya istorya nga indi lamang kita ang may ikasarang sa paghimo kag maluyagon sa paghimo sang trabaho sang maayo? Kag ano ang ginatudlo sang personal nga mga istorya ni Nabocodonosor kag Daniel bahin sa pagtoo (pagsalig sa Diyos), bisan kon indi na kita ang nagadumala?

**Leksyon sa Politika.** Sa katapusan sang panahon, ang mga tawohanon nga pangulo magahiusa agud ilisan ang ginharian sang Diyos, kaangay sa ginbuhat sang mga nagtukod sang torre sang Babel. Paano ka dapat magsabat sa pagsulay sa mga iskema kag pagplano agud makuha ang suporta para sa imo mga panan-aw? Basaha ang Daniel 3:8 kag Daniel 6:4–13. Ano ang pwede naton matun-an gikan sa sala sang mga Caldeanhon nga nagplano batok kay Daniel agud agawon ang iya lugar? Paaano naton mahimo nga magmamadinalag-on sa paglikaw sa pagpahamtang sang mga politikal kag personal nga handum kag interes nga magdaog batok sa kamatuoran kag hustisya?

**Leksyon sa Perspektibo.** Ang problema sa mga dutan-on nga hari sa mga tagna ni Daniel amo nga sila “nagatutok lang sa presente.” Ang walay katapusan, ang umalabot nga ginharian sang Diyos, wala sa ila realidad. Ini nga konsiderasyon nahamtang sa tanan nga aspeto sang kabuhi. Si Ellen G. White nagpahibalo, “Wala sang plano sa negosyo o plano sa kabuhi nga mahimo nga maayohanon o kompleto kon nagahatag lang sang pagtagad sa madasig nga mga tuig sang sini nga presente nga kabuhi.” Suno sa iya, “kinahanglan nga aton talupangdon ang walay katubtuban sa aton nga pagkabuhi.”—Education, p. 145. Paaano naton malikawan ang paghimo sang amo nga sala nga ginbuhat sang mga dutan-on nga mga hari sa tagna?

`Notes`