---
title:  Sa Tunga sang Duta kag Dagat
date:   30/04/2025
---

Ang laragway sang duta kag dagat sa Biblia, labi na gid sa mga tagna, makahatag sing madinalag-on nga pagtudlo. Usisaon naton ang mga simbolo sang duta kag dagat sa mga tagna sang Biblia, nga klaro nga ginakompara.

“Sa simbolismo, kon ang duta kag dagat ginatungod, ang duta masami nga nagarepresentar sang pagdumala sa kalibutan, ukon bisan ang duta sang Israel, samtang ang dagat nagapatuhoy sa mga Gentil nga mga nasyon nga nagahatag sang katalagman subong ang dagat sa duta.” — Beatrice S. Neall, “Sealed Saints and the Tribulation,” sa Symposium on Revelation, Book 1, gin-edit ni Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

Sa sini nga panghunahuna, ang duta amo ang lugar sang kasiguraduhan, nga natukod sa pagdumalahan sang Dios; ang dagat nagarepresentar sang kagamo sang pungsod nga natukod sa pagkamataas-taason sang tawo.

`Sa sini nga ideya nga ginpakita bilang amo ang konteksto, basaha sang Bugna 12:15,16 kag sa Bugna 13,1,11. Talupangda ang pagkompara sa tunga sang tubig kag duta. Paano sila ginagamit, kag ano ang ginatudlo nila nahungod sa kung paano kita maghangop sang tagna?`

Talupangda nga ang dragon nagagamit sang tubig agud hingabuton ang babayi (ang iglesia). Subong sang aton nakita, sa tagna ang tubig masami nga nagasimbolo sang mga pagdumalahan sang kalibutan kag sang kaguliyang kag kagamo nga masami naga-upod sini sa ila. Busa, makita naton kon paano ginagamit ni Satanas ang mga kadam-an, ginapilit sang ila mga lider, agud sa paghingabot sa katawohan sang Dios sa madamo nga bahin sang kasaysayan sang iglesia.

Subong ang mga, Seventh-day Adventists nakahangop nga ang Bugna 12:16 nagapatuhoy sa pagsaylo sa mga ginhingabot nga tumuluo sa Bag-ong Kalibutan. Kon ang aton paghangop sa duta kag dagat sa tagna amo gid, ano ang ginasiling sini nahanungod sa pagtukod sang Estados Unidos?

Mahimo bala naton makabig ang Estados Unidos subong “duta” sa pareho nga paagi nga ang “Promised Land” sadto—isa ka lugar nga gin-andam para sa katawohan sang Dios? Mahimo ini nga amo ang kabangdanan kon ngaa ang sapat sa duta una nga nagapakita nga kaangay sang cordero? Bisan pa ang Amerika wala nangin “Bag-ong Israel” subong sa pagtan-aw sang mga una nga nagtukod sini, sang madugay nga panahanon ini nangin isa ka lugar sang kahilwayan sa relihiyon para sa minilyon sa mga ginhingabot sa relihiyon sa bug-os nga kalibutan.

Sing makasulubo, ang ining kaangay sa cordero nga sapat sa pila ka adlaw magapamulong “kaangay sang dragon” (Bugna 13:11). Ang Estados Unidos nangin isa ka duug sa kahilwayan sa relihiyon para sa mga ginpanghingabot, mangin amo ang makagagahum nga mahimo maghingabot sa relihiyon! Isa ini naman ka halimbawa sa kung ano ang mahitabo kung ang katawohan magapili sa pagdumala sang tawo sang sa pagdumala sang Dios.