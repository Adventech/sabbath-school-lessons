---
title:  Magpanagna Liwat
date:   01/05/2025
---

Ang nahabilin nga iglesia natawo sa Bag-ong Kalibutan, sa lugar nga ginlakipan sang mga ginhingabot sa relihiyon nga nagpalagyo sa sulod sang ika-17 kag ika-18 nga siglo. Bangod sang malawig nga panahon sang relihiyon kag politika nga mga suliran nga nagapanghitabo sa iban nga mga lugar, makapabalaka nga indi makusog ukon madasig ang pag-uswag sining sa iban nga lugar subong sang sa bag-o nga duta nga nangin Estados Unidos.

`Basaha ang Bugna 10:1–11, nga nagalaragway sang pagkatawo sang kahublagan. Talipangda ang pila sang mga elemento nga aton ginsaysay, subong sang “mga pungsod,” duta, kag dagat. Gamita ang nagakaigo nga pag-andam agod indi ka magbasa sang sobra sa sulod sang teksto, ano nga potensyal nga kaalam ang mahimo makuha sa sini nga mga dinalan?`

Ang manugtunda nagsinggit sa mabaskog nga tingog, subong sa tatlo ka mga manugtunda sa Bugna 14 kag sa manugtunda sa Bugna 18. Ini isa ka madagmit nga higayon sa kasaysayan diin ang buluhaton sang nagapabilin nga simbahan ginatukod para sa “madamo nga mga katawhan, mga pungsod, mga hinambalan, kag mga hari” (Bugna 10:11).

Ang manugtunda nagadala sang “gamay nga tulun-an”—nga mahimo amo ang Libro ni Daniel (tan-awa ang Daniel 12:4)—nga ginabuksan para sa una nga tion sa madamo nga panahon. May isa ka tiil siya sa dagat kag isa sa duta. Ini mahimo nga nagapatuhoy sa ideya nga ang mensahe nagalikop sa bug-os nga kalibutan, sa Daan nga Kalibutan kag ang Bag-ong Kalibutan. Mahimo man ini nga nagapatuhoy sa ideya nga ang sini nga mensahe para sa tanan nga mga pungsod: sa mga nagapuyo sa duta kag sa mga nagapuyo sa “Gentil” nga dagat.

Sa katapusan, ang kalibutan mapuno sa himaya sang Dios, kag ang katapusan nga mga mensahe sang Bugna 14 ipalambot sa tanan. Subong sa Israel, ang aton responsibilidad bilang iglesia amo ang pagbantala sang Maayong Balita “sa bug-os nga kalibutan subong saksi sa tanan nga mga pungsod, kag magaabot ang katapusan” (Mateo 24:14).

Ang Dios nagadul-ong sa kasaysayan sang katawohan pakadto sa iya katapusan: ang katapusan sang mga ginharian sang tawo kag ang mapinadayunon nga paghari ni Cristo. Basaha ang Daniel 2:34, 35, 44, 45. Ang Biblia nagapakita sing maathag gid nga ang tanan nga kalibutan nga mga ginharian ma-ubos, nga wala sing nalikawan ukon bakas sang ila kagamo, kag pagabuslan ini sang walay katapusan nga ginharian sang Dios, diin ang sala, pag-antos, kasakit, kalautan, kag kamatayon indi na magluntad pa.

`Tan-awa kon daw ano ka nagakaigo ang mga tagna sang Daniel 2 kag 7 sa pagtagna sang pagluntad kag pagkahulog sang tanan nga ginharian sang kalibutan. Ngaa dapat nga ang kamatuoran sini, makatilingala kung hunahunaon ang nahanugod sa ginsulat ni Daniel, makabulig sa aton nga magsalig sa Iya mga saad sa katapusan kag walay katubtuban nga ginharian—sang Dios?`