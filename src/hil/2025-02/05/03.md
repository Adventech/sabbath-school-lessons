---
title:  Daniel 2
date:   28/04/2025
---

Sa panahon sang pagpasakop sa Babilonia, paagi kay propeta Daniel, nga ginpakita sang Dios ang pinakamahalungon nga paglaragway sa kaangtanan sang iya katawohan kag mga ginharian sang kalibutan. Wala na ang iya katawhan nga nagadumala sa ila kaugalingon; karon, sila maga-ani sa bunga sang ila mga pagpili. (Kag, basi, makatuon na sila tungod sa sini?)

`Basaha ang Daniel 2:31–35, nga nagahatag sang isa ka palanan-awon sa kasaysayan sang kalibutang tubtub sa katapusan sang panahon. Ano nga mga importante nga kamatuoran ang aton matun-an sa sining makatilingala nga tagna?`

Sa katapusan sang ika-19 nga siglo, madamo nga mga tawo ang nagapakita sang bag-o nga kumpyansa sa tawohanon nga pag-uswag. Ang Paris Exposition (1900), halimbawa, nagpakita sang maayo nga talan-awon nahanungod sa palaabuton. Matuod gid nga sa tanan naton nga pag-uswag sa teknolohiya kag siyensya, madamo samabudlay nga mga problema sang katawohan matapos na! Sa paglab-ot sang katawohan sa ika-20 nga siglo, sa tunga sang madamo nga mga naghunahuna, may ara ini daku nga paglaum nga ang mga ideya sang makahatag sang kasanag sa maayo nga palaabuton—pareho sang pagpahimpit sang tawo kag gahom sang rason—magapatigayon sang matahum nga bag-o nga panahon para sa katawohan.

Ang World War I, apang, dali-dali nga nagguba sa mga handum nga ini, kag sa katapusan sang ika-20 nga siglo, madamo kita ang nawad-an sang kapin 200 milyon ka tawo sa inaway. Mahimo nga napauswag kita sa teknolohiya, pero sigurado nga indi sa moral nga aspeto. Sa pagsaysay sang ginpamulong ni Dr. Martin Luther King Jr., may ara kita giya para sa mga sandata sa pagpakig-away apang wala kita giya para sa mga tawo. Kag ini isa ka makahadlok nga pagtingub.

Madamo nga mga nagatuon sa tagna ang nakahangop nga ang mga metal nga bahin sa Daniel 2 nagabag-o halin sa pinakamahal tubtob sa pinakadiutay nga balor: ang bulawan nagalubong sa pilak, ang pilak nagalubong sa tanso, kag ang tanso nagalubong sa salsalon, tubtob nga magkatapusan kita sa salsalon kag sa daga.

Si Charles Darwin, Karl Marx, kag iban pa nga mga naghunahuna sang ika-19 nga siglo nagtinguha nga pahamut-an kita nga ang katawohan sa gihapon nagataas—nga kita nagauswag sa biolohikal kag sosyal nga aspeto. Kag bisan pa nga sa pila ka bahin nag-uswag ang pagpuyo sang katawohan (sa diinman sa pisikal nga antas), nga karon nagatan-aw sa palaabuton sang kalibutan, sa paagi nga ini karon nga ginadumala kag ginasakupan, nga may madamu nga paglaum bahin sa kalinong, kasiguraduhan, kag kauswagan?

`Si Jesus nagpaandam “Kag makabati kamo sing mga inaway kag mga kinonokono sang mga inaway; talupangda ninyo nga indi kamo magkalalisang; kay ini kinahanglan nga mahanabu, apang indi pa ang katapusan. Kay ang pungsud magatindug batok sa pungsud, kag ang ginharian batok sa ginharian, kag may mga tiggulutum kag mga linog sa nagakalainlain nga mga duug” (Mateo 24:6,7). Sa likod sang sini nga mga pagpaandam, paano kita makaangkon sang paglaum sa paghibalo nga kita ginpaandam na nga daan nahanungod sa mahanabo?`