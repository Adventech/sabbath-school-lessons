---
title:  Tiggulutom sa “Ang Balay sang Tinapay”
date:   08/06/2025
---

May mga kritiko sang Kristohanon nga pagtuo sa masami naga tudlo sa brutal nga kamatuoran sa pagkinabuhi sa sini nga kalibutan kasubong pamatuod nga: (a) ang Dios wala naga luntad, okon (b) Siya wala gahum sa pag pasilabot kon ang malain nga mga butang matabo, okon (c) wala Siya naga ulikid kon kita nasakitan. Madamo sa sini nga mga sugilanon sang Biblia, wala sapayan, nagahatag sang bugana nga pamatuod nga wala sa sini nga mga pag bana bana ang matuod. Matuod, ang Dios nagapahanugot nga ang kaliwat sang katawhan maga ani sang mga balus sang pag rebelde batok sa Iya. Apang sa indi paglapas sang aton hilway nga kinamatarung, Siya permi yara, permi naga pangabudlay sa tawhanon nga kasaysayan, permi nagatulod sa aton pakadto sa katapusan nga pag hatag sabat sa problema sang sala kag pag-antus. Ang sugilanon ni Rut nagahatag sang isa nga kaangay nga ehemplo.

`Basaha ang Rut 1:1– 5. Ano ang kabudlayan nga nag tupa kay Noemi kag Rut, kag ano ang nagtulod sa ila? Paano ini maga replektar sang siywasyon nga ang bilog nga tawhanon nga kaliwat naga atubang karon?`

May yara kaladlawan nga makita sa pagbukas sang hinambalan sang sini nga sugilanon: may yara tig gulutom nga nag apekto sa Bethlehem, banwa sa diin ang iya ngalan nagakahulogan nga “balay sang tinapay.” Ang isa mapadumdum sang kabuganaan sa Eden, sa diin ang Dios naghambal kay Adan kag Eva, “’Sa tagsa ka kahoy sang hardin ikaw hilway sa pagkaon’” (Genesis 2:16). Ang tawhanon nga kaliwat nagsugod sa ila pag exister sa kabuganaan, sa idalum sa pagtatap sang maalwanon nga Manunuga, apang nag baylo sang ila katungdanan kasubong mga manugtatap sang tinuga sa kahiulipnan sang sala. “’Sa mga balhas sang imo mga guya ikaw maga kaon sang tinapay tutbtub ikaw magabalik sa duta,’” ang Dios naghambal kay Adan (Genesis 3:19).

Kaangay kay Noemi, kita nasikway sa palanublion nga sa Dios sa orihinal gin plano para sa aton, kag ang aton mga kinabuhi nahimo nga nabudlayan. Ang Eden gin hatag kasubong dulot, apang sa wala sang kondisyon: ang mga tawo hilway sa pagrebelde, apang ina nagapahangup nga sila naga himo sang ila katungdanan para sa ila kaugalingon nga kaayohan. Sa orihinal, kita dapat nga “magpakaagalon” sa bilog nga nahulog nga kalibutan sa idalum sang pagpakamaayo sang Dios, apang sa subong kita gina atubang nga may buluhaton sa pagpakaagalon sa nahulog nga isa. Ang maiyaiyahon nga tawo nga tinuga nagapakig-away sa kakulangon sang kinahanglanon naga dul-ong sa kasakit sa tagiposoon kag pag-antus.

Ang trahedya indi mahambal: ang kalibutan sa gihapon naga hatag sang kabuganaan, magamhanon nga pagpamatuod sang gugma sang Dios. Apang sa tunga sang tawhanon nga kadalok kag paglaglag sang sala, ang kalibutan sa mga tion magpakaagalon sa aton labaw sang sa magpakaagalon sa sini. Sa isa ka adlaw, bisan pa, ini tanan matapos.

`Bisan pa sa tapos sang anum ka libo ka mga tuig sang sala kag kamatayon, paano ang duta magpahayag sang mga katingalahan sang gugma sang Dios kag makapanuga nga gahum?`