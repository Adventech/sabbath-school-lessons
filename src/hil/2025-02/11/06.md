---
title:  Sa Tion nga Kasubong Sini
date:   12/06/2025
---

May yara sang walay kapalaran nga tendensiya sa iban nga mga Kristohanon nga nagapuyo sa mabudlay nga mga butang sang Biblia nga tagna. Aton makita ang mabudlay nga mga tion nga napahamtang sa unahan, kag ang pagtuon sa tagna mahimo nga nabasi-sa kahadlok, naga tuon sa kabudlayan sa bagay sa mga nasaad nga mga sabat sa sugilanon. Samtang ang Dios wala naga palibot sang katam-is sa palaabuton, kag Siya tampad nahanungod sa mga hitabo nga maga katabo sa tunga sang subong kag sa pagtakop sang daku nga pagsumponganay, importante nga permi nga magbasa sang sugilanon sa katapusan.

May yara pangkabilogan nga sulondan sa tagna sa diin ang Dios nagpahayag sang kamatuoran nahanungod sa kasamok nga natuga sang aton tawhanon nga pagrebelde, kag Siya nagapakita sa aton sang mga balus. Apang niyan Siya permi naga dala sang paglaum. Ang iban nagatolok sa mga pagtagna sang katapusan nga krisis-ang “tion sang kalisang ni Jacob”-nga may kahadlok kag pagkurog. Sa wala sing pangduha duha, ang pagtakop nga mga kahigayonanindi mahapos para sa katawhan sang Dios. Apang kaangay sa pagtagna sang mabudlay nga mga tion masaligan, amo man ang saad sang kahilwayan.

Sa Bugna 12, ang yawa naghingabot sa palangasaw-on ni Kristo nga may kaakig nga pagtimalos, apang ang Dios nagpasilabot sa pagluwas sa iya. Ang sugilanon ni Ester may yara man sang matahum nga reyna nga naga giho sang pinaka importante nga katungdanan sa drama, kag ang Dios nag gamit sa iya sa magamhanon sa pagluwas sang Iya katawhan.

`Basaha ang Ester 4:13, 14; Ester 5:1– 3; kag Ester 9:20– 28. Ano nga mga leksyon ang aton makuha sa sini nga mga dinalan nahanungod sa aton kabudlayan sa manug takop nga mga kahigayonan sa kasaysayan sang kalibutan?`

Ang Dios maga patindog sang Iya nabilin nga iglesia para sa hantop nga kahigayonan sa kasaysayan. Kasubong ang 1,260 ka mga adlaw sang Madulom nga Panuigon nagahilapit sa pagtakop, ang Dios nagdala sang Iya palangasaw-on sa pag gowa sa pagpanago (e komparar sa Bugna 12:14) sa pagdala sang Iya katapusan nga mensahe sang kalooy sa kalibutan: ang mga mensahe sang tatlo ka mga manugtunda. Yari kita dire “para sa tion nga kasubong sini” (Ester 4:14).

Si Ester naka diskobre nga siya wala nagaisahanon sa pag atubang sang pagpanghingabot nga gin buhian sa iya katawhan pinaagi kay Haman: siya naka angkon sang pabor sa hari, kag ang iya katawhan sa katapusan nahilway. Amo man kita wala nagaisahanon samtang kita magasulod sa katapusan nga mga higayon sang kasaysayan sang kalibutan-ang Hari yara sa aton kiliran, kag ang katawhan sang Dios mahilway, kasubong man.

`Ang mga butang magakatabo sing maayo, sa pinaka manubo sa sini nga sugilanon, para sa katawhan sang Dios. Indi permi nagakatabo sa sina nga paagi, bisan, amo na? Ngaa, niyan, dapat kita permi magalantaw sang malawig-nga termino nga paglantaw sang mga butang agud sa pagpatayuyon sang paglaum nga may yara kita kay Kristo?`