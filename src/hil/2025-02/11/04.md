---
title:  Boaz, Kasubong Manunubos
date:   10/06/2025
---

Si Boaz sa madalum nahulog sa paghigugma kay Rut kag naghandum sa pag pangasawa sa iya, apang may importante nga pamalabag: may yara mas malapit nga himata nga maka angkon man sa babayi kag sa duta. Kon aton kabigon si Boaz nga mangin tipo ni Kristo, ini nga sitwasyon magapahayag sang isyu sa ital-ital sa daku nga pagsumponganay. Si Kristo nagahigugma sa aton, apang may yara “mas malapit nga himata” nga naga angkon man: si Satanas.

`Ano ang ginapahayag sang masunod nga mga dinalan nahanungod sa pang pang angkon ni Satanas sa katawhan? (Job 1:6–11; Mateo 4:8, 9; Judas 1:9; Lucas 22:31).`

Sang si Satanas nagpahayag sa langitnon nga konseho, iya gin hambalan ang Dios nga siya “’nagkadto kag nagpakari sa duta’” (Job 1:7), kag sang ang Dios namangkot sa Iya kon iya natalupangdan ang matarung nga si Job, si Satanas may pag pang angkon sa iya kasubong isa sang iya kaugalingon, naga sugyot nga ang tagiposoon ni Job wala sa pagkamatuod ginapanag-iyahan sang Dios. Amo ina, siya sa pagkamatuod nagasunod sa Imo bangod Ikaw maayo sa iya. Untati ang subong maayo sa iya kag lantawa kon kay sin-o ang may katampad ni Job.

Sa Judas, kita makakita sang malip-ot nga pagtumod sa sugilanon nga bantug sa Israel: matapos si Moises ginlubong sang Dios (Deuteronomio 34:6), siya sang ulihi gin banhaw. Bisan kita wala napahibalo sa mga detalye, ang texto sa kaugalingon, nagapahangup nga si Satanas nagahimo sang iban nga sahi nga pag angkon sini.

“Sa una nga kahigayonan si Kristo sa wala pa ang tion sa paghatag sang kabuhi sa patay. Kasubong Prinsipe sang kinabuhi kag ang nagabanaag nagpalapit sa lulubngan, si Satanas na alarma para sa iya kagamhanan. Kaupod sang iya malaut nga mga manugtunda siya nagatindog sa pag pakig-away sa pagpangsalakay sa teritoryo nga gin angkon niya nga iya. Siya nagpabugal nga ang sulugoon sang Dios nahimo nga iya bilanggo. Siya nagpahayag nga bisan si Moises wala nakasarang sa pagtuman sang kasugoan sang Dios; nga iya gin angkon sa iya kaugalingon ang himaya nga napatuhoy kay Jehovah-ang tuman nga sala nga nag dul-ong sa pagpalayas kay Satanas sa langit-kag sa paglapas napaidalum sa kagamhanan ni Satanas.”—Ellen G. White, Patriarchs and Prophets, p. 478. Sa maathag, si Kristo nagpamatuod nga sala ang pag pang angkon ni Satanas, kag si Moises nabanhaw (Mateo 17:3).

Sa Rut 4:1– 12, si Boaz nagpanlakatan sa gawang sang Bethlehem-ang banwa, sa diin si Kristo nagsulod sa aton kalibutan kasubong aton malapit nga himata. Ang mga tigulang nagtipon, kag sa katapusan ang sandalyas (simbolo sang pagpanag-iya) nagbaylohanay.

Ang gawang sang minoro amo ang duug sa diin ang kaso ginapay-udan: ini ang tipo sang paghukom nga talan-awon. Ini naga replektar sang paghukom nga talan-awon sang Daniel 7: 13, 14, 22, 26, 27. Kita indi dapat magpaslaw sini nga kritikal nga aspeto sang paghukom: paghukom nga “pabor sa mga balaan” apang bangod lamang kay Kristo nga nagbayad sang bili para sa aton, kaangay kay Boaz nga ginhimo para sa palangasaw-on.