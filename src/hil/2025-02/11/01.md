---
title:  Rut kag Ester
date:   07/06/2025
---

### Basaha sa pagtuon sini nga semana: Rut 1:1–5; Rut 2:5–20; Job 1:6–11; Mateo 4:8, 9; Ester 3:1–14; Bugna 12:14–17.

> <p>Salaulohon nga Texto</p>
> “Kag sang nakita sang hari si Hara Ester nga nagatindug sa luwang, nakapahamuut siya sa iya itololok kag gin-untay sang hari kay Ester ang cetro nga bulawan nga yara sa iya kamut. Gani si Ester nagpalapit kag nagtandug sang ukbung sang cetro” (Ester 5:2).

Sini nga semana kita magapang-usisa sa mga sugilanaon nga naga landong sang palaabuton sa katapusan nga adlaw nga mga hitabo. Pinaagi sa pag gamit sang matuod nga kinabuhi nga mga hitabo kag katawhan, ang Dios nagabulig sa aton nga makita ang mga butang halin sa Iya panan-awon kag nagabulig sa aton sa paghangup kon paano ang pag lubad sang mga tagna nga maga abot sa ulihi, sa diin gin hatag sa pag pabakod sang aton pagtuo.

Ang aton pagtamod maliso sa duha ka importante nga mga babayi sa diin ang ila mga sugilanon nagtandog sang mga tagiposoon sa indi maisip nga mga henerasyon: Si Rut kag Ester. Ang isa amo ang sinikway nga balo nga nakakita paglaum matapos masugaya ang maalwan nga Boaz, iya himata nga manunubos. Ang ila pag-asawahay nahimo nga paborito nga gugma nga sugilanon para sa mga Kristohanon bangod sa paagi nga ini naga replektar sang gugma ni Kristo para sa aton. Ang isa ka batan-on nga babayi nga naga puyo sa pangatyaw nga duug nga nakahibalo sang tinutuyo sa paglaglag sang iya katawhan kag nakita ang iya kaugalingon nga natulod sa daku nga intablado sa drama nga nagabukas sa pagluwas sa ila.

Sa tagna, huo, ang babayi isa ka gamhanan nga simbolo para sa iglesia sang Dios, nagpaagay sang tuman nga kapawa kon paano ang Dios mag ulikid sa Iya mga katawhan. Aton paga lantawon ang biblikanhon nga mga sugilanon sini nga duha ka mga babayi, nga ang ila mga kinabuhi nga mga kahigayonan nahimo nga mangin wala sing katapusan sa Pulong sang Dios, kag magapangita sa pagbuyok sang bisan ano nga mga leksyon nga aton maangkon halin sa ila mga eksperyensya.

_*Tun-i ang ini nga semana nga leksyon sa pag-aman sa Inugpahuway, sa Hunyo 14._