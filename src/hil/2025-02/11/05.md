---
title:  Haman kag Satanas
date:   11/06/2025
---

Sa sugilanon ni Ester, aton ma kita si Haman, nga gutom sa posisyon kag gahum. Siya ginhatagan sang daku nga palangakuan sang kabantug sa emperyo, labaw sa tanan nga iban nga mga prinsipe (Ester 3:1).

Kon aton basahon ang Ezequiel 28:11– 15 kag Isaias 14:12– 15 nahanungod kay Lucifer, kita makakita sang pagkapareho kay Haman, ang malaut nga nagapamatok sa pinili nga katawhan sang Dios, nga nagapamalibad sapag yaub sa kagamhanan sang Dios. Ang hungod nga lumapaw nga panglaksam ni Satanas ginpahayag sa sugilanon sang pagsulay kay Kristo, sa diin iya gindala si Jesus sa mataas nga duug sa pagpakita sa Iya sang mga ginharian sang kalibutan (Mateo 4:8– 11). Si Kristo, samtang aton makita, nagkari sa pagtubos sang kalibutan kag angkonon ini nga Iya kaugalingon- kag ginhimo ini kasubong isa sa aton. Si Jesus ang himata nga manunubos, kag huo ang bili nga Iya gin bayaran sa pagtubos sang kalibutan tuman ka mataas.

Sa libro sang Bugna, aton makita ang pagkaibog ni Satanas sa gahum kag pagsimba nagdala sini nga kalibutan sa iya katapusan nga krisis. Ang iya mga pangdaya nagpapati sa kalibutan sa “pagkatingala” kag nagsunod sa sapat (Bugna 13:3, 4), luwas sa natalupangdan nga mga wala nasakop nga nagdumili sa pagsimba sa iya. Pinaagi sini nga mga katawhan, siya nag gamit sang kusog.

Si Haman nakatalupangod nga si Mardoqueo-isa sa pinili nga katawhan sang Dios-wala nagpalantang sa iya okon sa pagkilala kon ano ang iya ginatuohan nga mangin iya kinamatarung sa “pagsimba.” Siya “napun-an sang kaalipungot” (Ester 3:5, 6), kag siya na mat-od sa pag papas sang tanan nga katawhan ni Mardoqueo sa guya sang kalibutan.

`Basaha ang Ester 3:1–14, Bugna 12:14–17, kag Bugna 13:15. Ano ang nagapareho nga imo makita sa tunga sini nga mga dinalan? Paano ang paglaragway ni Juan sang nabilin nga iglesia sang Dios kaangay sang paglaragway ni Haman sa katawhan sang Dios?`

Ang yawa nag ladlad sang pag angkon sa sini nga kalibutan, apang ang presensya sang katawhan nga nagapabilin nga tampad sa Dios-nga nagabantay sang Iya mga kasugoan- nagapahimotig sang iya pag angkon sang kompleto nga kagamhanan. “Kon ang Inugpahuway mahimo nga pinasahe nga punto sa pagsumponganay sa bilog nga Kristohanon nga kalibutan, ang mapinadayonon nga pagpamalibad sang gamay nga minoridad sa pag panugyan sa bantug nga pag pamilit magahimo sang sini nga unibersal pagpakamalaut.”—Ellen G. White, Signs of the Times, February 22, 1910.

`Huna hunaa ang “gamay” nga mga butang nga maga tilaw sang imo pagtuo subong. Kon ikaw maga kompromiso sa ila, ang “gamay nga mga butang,” ano ang imo himoon kon ang daku nga pagtilaw maga abot?`