---
title:  Rut kag Boaz
date:   09/06/2025
---

Si Noemi namangkot nga ang iya ngalan pagabaylohan nga Mara, bangud sang mga kapaitan nga nagtupa sa iya kinabuhi (tan-awa sa Rut 1:20). Ang aton relasyon sa aton Manunuga nahimo nga indi na makaayo nga pag guba sang sala, nagpilit sa aton sa espirituhanon nga kaimol. Ang aton paglaum nagdulom, kag kita nag uyang sang aton kinabuhi sa pag angkon kutub sa aton masangan halin sa mga kilid sang palangumhan, nagkabuhi sa mga salin sang kalipay nga sa gihapon makita sa nabuong nga kalibutan. Apang ang tanan mabaylohan sa higayon nga kita makahimo sang matalupangdonon nga pag diskobre: ang Dios wala nagkalipat sa aton,

`Basaha ang Rut 2:5– 20. Ngaa ini tuman ka makaliliso nga kahigayonan sa sugilanon? Ngaa imo mahuna huna ang pagdiskobre ni Noemi sang ila pagkakilala nga manugbulig tuman nga maayo nga balita?`

Si Noemi sinikway, kag siya kaangay nga nagbalik sa pagbaligya sang iya duta agud sa pagbayad sang iya mga kutangan sa wala pa sila nag saylo sa Moab. Ang Dios naghimo sang pamaagi sa Israel sa sinikway nga isa sa pag angko liwat sang ila pinanubli sa Duta nga Ginsaad: ang malapit nga himata mahimo nga makatubos sang duta para sa ila. Si Boaz indi lamang maalwan nga mangunguma; siya malapit nga himata. Kon indi ikaw makasarang sa pagbayad sang imo mga utang kag angkonon liwat ang imo kapalaran sa palanublion sa Israel, ang malapit nga himata ang makahimo para sa imo: “’Kon mag-imol ang imo utud nga lalaki, kag magbaligya sang iban sang iya pagkabutang, niyan magkari ang iya himata nga madason sa iya kag maggawad sang nabaligya sang iya utud’” (Levitico 25:25).

Ang pagdiskobre nga si Boaz indi lamang maalwan sa tagiposoon kag mahinatagon apang isa ka himata amo ang pinaka maayo nga posible nga balita: ang kaimolon sa diin ini nga duha ka babayi nga naga luntad indi magapabilin sa wala sing katapusan.

Ang mga Kristohanon sa malawig na nakahangup kay Boaz nga tipo ni Kristo, nga indi lamang aton Manunuga, kondi nagpili nga mahimo nga aton himata-nga matuod, unod-kag-dugo sang tawo, isa sa mga rason ngaa pabalik balik Siya nagtawag sa Iya kaugalingon “ang Anak sang tawo” (Mateo 12:8, Marcos 8:31, Lucas 22:22, Juan 3:14).

Malayo man sa madamo nga katawhan nga nagahuna huna sa Dios sa wala kalooy nga termino: ayhan Siya magadala sa aton sa langit kon kita maga tsik sa tanan nga kahon sa moral nga pag inbentaryo, apang Siya maga himo sina nga matimaluson bangod kita gin guyod pinaagi sa teiknikalidad. Ang larawan ni Kristo nga ginpahayag sa kay Boaz sing kompleto nagadula sang kaangay nga mga pagpati. Ang Dios wala lamang nagatalupangod sa aton; wala sapayan sang aton madalum nga espirituhanon nga kaimolon, Siya nagahandum sa aton kaangay sang Iya palangasaw-on.

`Tinguhae sa pag tingub sa imo huna huna indi lamang sa Manunuga nga nangin kabahin sang Iya kaugalingon nga tinuga kondi nagpakamatay para sa sini. Paano ini nga makatilingala nga kamatuoran makapabatyag kon paano kita magtolok sang aton kaugalingon nga pag luntad?`