---
title:  Ang Pagtawag Kay Abraham
date:   21/04/2025
---

Sa ika-napulo nga kapitulo sang Genesis, aton makita ang pagkabun-ag sang nagkalain-lain nga pungsod. Ang pulong nga sa masami ginababadbad bilang “pungsod” amo ang goyim, nga subong ginagamit sa pagpatuhoy sa mga Gentil. Sa Genesis 10 nagasiling sa aton nga ang katawohan natunga sa pulo sang mga pungsud sa ila mga duta, ang tagsatagsa sono sa ila hambal, sono sa ila mga panimalay, sa ila mga pungsud. (Gen. 10:5; tan-awa man ang Bugna 14:6).

Sa gilayon matapos ang pagpakilala sang sini nga konsepto, ang Ginoo nagtawag kay Abraham gikan sa isa sa amo nga mga pungsud nga mangin lain sang sa ila kag sa ila sini ginarepresentahan.

`Basaha ang Genesis 12:1–9. Ngaa ang Dios nagtawag kay Abram (nangin Abraham) gikan sa iya pungsud nga ginhalinan?`

Ang Dios naghunahuna nga gamiton si Abraham sa pagtukod sang isa ka nasyon nga magapain sa mga ginharian sang tawo. Wala sila dapat hari luwas sang sa Dios mismo. Ang mga tawo dapat magpakita kon ano ang matabo kon magbalik ang katawhan sa ila Manunuga. Gintukod ang Israel nga mangin pagpakamaayo sa “ ‘tanan nga pamilya sang duta’ “ (Genesis 12:3). Ginhatagan sila sang Dios sang kasanag kag mga pagpakamaayo nga wala pa makita sa kalibutan kutob, mahimo, antes sang Anaw.

`Basaha ang Deuteronomio 4:5–9. Ano ang ginaamulong sang Dios sa mga kaanakan ni Abraham, ang pungsud nga mahimo nga katumanan sang saad nga ginhimo sang Dios kay Abraham?`

Ini indi isa ka nagaisahanon nga nagapamatuod sa isa lamang ka komunidad; ini amo bug-os nga pungsod nga, paagi sa pag-uyonay kag pag-kooperar sa Dios, mapahayag ang kahimaya sang Iya kinaiya. Talupangda man nga sa mga pulong nga ginpamulong sa ila, indi lang ang “mga sugo kag mga paghukom” ang ginhatag sang Dios sa ila nga nagahimo sa ila nga pinasahi, kundi ang ila pagtuman sini nga magapahulag sa iban nga mga pungsod sa pagbantala, “ ‘Sa pagkamatuud ini nga daku nga pungsud maalam kag mahangponon nga katawohan’ “ (Deuteronomio 4:6). Walay sapayan sang kadakuon sang kamatuoran nga ginhatag sa mga tawo, ang ila kapaslawan sa pagsunod sini, sa pagtuman sini, magadala sang pagkamalaut sa baylo sang pagpakamaayo kag kamatayon sa baylo sang kabuhi.

`Paano nga ang kaangay nga prinsipio, indi lamang ang paghibalo sa sini nga mga kamatuoran apang sa pagtuman man sini, naangot man sa aton nga mga Adbentista sa subong?`