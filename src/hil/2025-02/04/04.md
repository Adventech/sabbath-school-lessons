---
title:  Ginhatag Suno sa Imo Ginpangayo
date:   22/04/2025
---

Sang orihinal nga pagtukod, ang Israel wala dapat may tawhanon nga monarka, pareho sang iban nga mga pungsod. Sa isa ka tion, ugaling, na-uyog ang pagtuo sang Israel, kag nakita nila ang ila kaugalingon nga naangot sa mga butang nga may yara “mga pungsod,” kag sang mga Gentil.

`Basaha ang 1 Samuel 8:4–18. Ngaa ginapatihan mo nga ang mga tigulang nagtan-aw sa ideya sang sang hari maayo? Sa ano nga mga paagi kita nagakahulog sa mga pagtilaw nga kaangay sini?`

Importante nga matalupangdan nga ang pagpangayo sang hari isa ka pagsikway sa pagdumala sang Dios sa Iya katawohan. Suno sa pagpatukod, ang pungsod dapat magpakig-angot sing direkta sa Manluluwas, kag ang ila relasyon sa Iya ginpakita paagi sa santuario kag ang mga serbisyo sini sa tunga sang iban pa. Paagi sa pagpangayo sang hari, ginadala nila ang kaangay nga mga pag-antus sa ila kaugalingon nga naagihan sang mga ginharian sang Gentil: ang pagdumala sang mga militar sa mga inaway sang hari, pag konpiska, pag-utang, kag iban pa nga mga kasakit. Makita nila nga ang mga tawhanon nga manugdumala nagatuman sa ila kaugalingon nga kagustuhan, sa baylo sang pagkamaluluy-ong, subong sang ginahimo sang Dios.

Subong mna nga ang bag-o nga pagdumala mangin mapinadayunon: ang Israel pagatagaan suno sa ila ginpangayo, apang sang ila nahangpan nga ini gali nagpanubo sa ila, apang magapabilin sila sini. “Kag magatuaw kamo sa sadto nga adlaw bangud sang inyo hari, nga inyo ginpili sa inyo; apang ang Ginoo indi magsabat sa inyo sa sadto nga adlaw.” (1 Samuel 8:18).

`Basaha ang Deuteronomio 17:14–20. Tan-awa nga ang Dios wala nagasiling, “Hatagan ko sila sang hari,” kundi, ang iya katawohan ang nagadesisyon nga gusto nila sang isa. Nagbutang siya sang mga proteksyon sa lugar agod amligan ang iya katawohan gikan sa pila sa mga kalainan sang gobyerno sang tawo—apang, sang ang kasaysayan sang pungsod kag sang mga hari sini nagsugod, ang mga proteksyon masami nga ginasikway.`

Kinahanglan lamang magtan-aw sa kasaysayan sang Israel human sila nagdesisyon nga mag-angkon sang hari agod makita kon daw ano ka daku ang kabudlayan ang gindul-ong sa ila sa idalom sini nga mga hari. Bisan pa ang iban nga mga hari mas maayo sang sa iban, bisan ang “maayo” nga mga hari nagapakasala man (tan-awa si David kag si Batsheba). Sa madamo nga kahimtangan, ang pungsod nagpuyo sa idalom sang pagdumala sang isa ka hari matapos ang isa nga nagahimo sang “kalautan sa atubangan sang Ginoo” (tan-awa 1 Mga Hari 11:6, 1 Mga Hari 15:26, 1 Mga Hari 16:30, 2 Mga Hari 3:2, kag iban pa). Sadto, ukon bisan subong, ang tanan nga pamunuan sang tawhanon may isa ka butang nga pareho: ang mga makasasala nagapamuno sa mga makasasala. Ano gid ayhan ang mahimo mag-abot sa kalainan?