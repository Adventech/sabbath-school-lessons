---
title:  "Ang mga Pungsud: Bahin 1"
date:   19/04/2025
---

### Basaha Para sa Pagtoon sini nga semana

Genesis 10:1–12, Genesis 12:1–9, 1 Samuel 8:4–18, Mateo 20:25–28, Bugna 18:1–4.

> <p>Salaulohon nga Texto</p>
> “‘Kag ginhatagan siya sing pagbulut-an kag himaya kag ginharian, agud nga ang tanan nga mga katawohan, mga pungsud, kag mga hambal mag-alagad sa iya; ang iya pagbulut-an dayon nga pagbulut-an, nga indi magtaliwan kag ang iya ginharian amo ang indi malaglag. ’ ” (Daniel 7:14).

Ang libro sang Bugna nagapakita sa aton sang mga solusyon sang Dios para sa aton nahulog nga kalibutan. Sa katapusan nga mga kapitulo, ang pagkuha sa kahoy sang kabuhi ginpasag-uli, ang pagpakamalaut nawala na, kag kita ginbaton liwat sa presensya sang Dios. Ang Bugna, sa pila ka paagi, amo ang basahon sang Genesis sa pagpasag-uli, kag amo ini ang rason kon ngaa importante gihapon ang Genesis sa paghangop kon paano nagsugod ang mga problema sang kalibutan.

Isa sa mga pangunahon nga isyu sa Daniel kag sa Bugna amo ang pagsulundan sang gobierno sang kalibutan, ang sunodsunod nga mga panikasog sang tawo sa pagkontrol sa planeta nga iya kontani sang Dios kag Siya—sa ulihi, kon matapos na gid ini nga makangilil-ad nga hitabo sang sala kag rebelyon—ang magagahom sa pagkamatarung.

Ini isa ka nagkalainlain nga proseso nga nagadulot sa sini nga mga tion, nagalibot sa libo-libo ka tuig nga mga panikasog sang katawohan sa pagpangulo sa ila kaugalingon. Wala gid ini nagmadinalag-on; bisan ang mga ideya nga labi nga gintuman sa masami napaslaw, sing labi ka nubo. Madamo sa masubo nga kasaysayan sang katawohan sa madugay nga mga tuig wala gid kundi mga hitabo nga trahedya nga gindala sang sini nga mga napaslaw nga mga sistema sa aton. Kag magapadayon pa ini sa paglala tubtob nga ang “walay katubtuban nga ginharian” sang Dios (Daniel 7:25) sa katapusan ipagatukod.

_*Ton-e ang semana nga leksyon sa pag-aman para sa Inugpahuway, Abril 26._