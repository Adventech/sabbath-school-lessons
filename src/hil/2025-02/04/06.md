---
title:  Kapawa sa mga Gentil
date:   24/04/2025
---

Ang panguna nga katuyuan nga gintukod sang Dios ang pungsod sang Israel indi agod pagadumilian ang nabilin sa kalibutan, kundi agod luwason ini. Sa matuod, madamu sa aton ang nagabatyag nga ginadumilian kita kon ginpaatubang sa matarong nga paggawi sa iban; amo nga ang presensya sang Israel nagahatag man sang pagkakilala sa sala kag pagkamaiyaiyahon sang mga pungsod sa palibot nila. Ang mga tumuluo nga nagakabuhi sing suno sa Dios nagapakita sang Iya mataraung nga kinaiya, nga nagadul-ong pagbatyag sang sala. Sa pinakamaayo, ang kabuhi sang mga tawo nga “nagabantay sang mga sugo sang Dios” (Bugna 14:12) dapat magpakita sang iya kinaiya.

Apang, kon ang mga Israelinhon nagtuman suno sa dapat nila himuon kag nasunod sa ginmando sa ila, ang mga pungsod magaabot sa ila sa paghidait, maga-usisa nga makahibalo sing dugang kabahin sa ila kag sa ila Dios. Sa makasubo, subong nga ginpakita sa pagsakop sang taga-Babilonia, ang ini nga mga pungsod nagkadto sa pagpakig-away sa baylo sang kalinong.

Ang pinakamataas nga pagpakita sa kinaiya sang Dios, sigurado gid, amo si Jesus—ang amo lamang nga tawo nga himpit gid nga nagtuman sini. Pero ang Iya himpit nga halimbawa, nga sa matuod nga nagadul-ong sa pagbatyag sang sala sa mga tagipusuon, ginahandurawan bilang isa ka pag-anyag (tan-awa si Juan 3:16–21).

Ang pinakaulihi nga katuyuan sa pagtukod sang pungsod sang Israel kaangay man sa katuyuan sang Dios sa pagtukod sang Iglesia: handom Niya gamiton ang Iya katawohan agod ipalapit ang mga makasasala pakadto kay Cristo. Ang pagtawag sang mga mensahe sang tatlo ka manugtunda, nga ginapadala paagi sa iya Iglesia, ginapadala, indi lang sa pagpili sang pipila kundi sa “ sa tagsa ka pungsud kag kabikahan kag hambal kag katawohan” (Bugna 14:6). Ang Bugna 18:1 nagpahayag nga ang bug-os nga kalibutan malikupan sa kasanag sang himaya sang Dios antes sang pagbalik ni Cristo.

**Ano ang ginatudlo sang sining masunod nga mga dinalan nahanungod sa katuyuan sang Dios para sa Iya katawohan sa sini nga kalibutan? Paano naton maaplikar ang ini nga mga prinsipio sa aton kaugalingon?**

`Numeros 14:17–21`

`Isaias 42:6, Isaias 49:6, Isaias 60:3`

`Bugna 18:1–4`

`Basaha liwat ang Bugna 18:1–4, ang pagpanawag para sa “akon o”; amo ini, ang katawohan sang Dios, nga magguwa sa Babilonia. Paano ini matabo? Sa iban nga mga pulong, paano naton, subong isa ka Iglesia nga wala sa Babilonia, magamit sang Dios agod tawgon ang katawhan sang Dios nga nagapuyo pa sa Babilonia?`