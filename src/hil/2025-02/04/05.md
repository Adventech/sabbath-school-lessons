---
title:  Ang Manugdumala sang mga Gentil
date:   23/04/2025
---

Ang pagtratar sang Dios sa Israel nagahatag sing masangkad nga kamatuoran tuhoy sa iya pagtratar sa iglesia sang Bag-ong Testamento. Sa pagkamatuod, sa madamo nga paagi, ang pungsod sang Israel nagasilbi nga landong sang mga sayop sang simbahan. Malayo sa mga pagpang-angko sang pagdumalahan sang dumaan nga Israel, ang mga Kristiyano nangin, kag padayon nga, tuman ka mahuyang sa amo nga mga pagtilaw.

`Basaha ang Mateo 20:25–28. Ano nga mga sayop ang ginpaandam ni Jesus sa Iya mga gintoton-an sa paglikaw sang pagtukod sang buluhaton sa iglesia sang Kristiyano?`

Ang Israel nagpangayo sang isa ka tawhanon nga hari, isa ka pangabay nga nagdul-ong sa moral nga pagkahulog sang pungsod. Ang mga hari nangin mas malaut tubtob nga ang Dios nagtugot sa ang mga taga-Babilonia sa pagdakop sa Iya katawohan bilang isa ka proseso sang pagbadlong.

Natabo man ang isa ka kaangay nga butang sa kasaysayan sang iglesia sang Kristiyano. Bisan pa nga wala sila nagtipon sa ila kaugalingon kaangay sang Gentil nga pungsod, sang si Constantine sa naggahom kag nagpakilala nga Kristyiano, ang mga tumuluo nakabatyag sang kalipay: ang pagpanghingabut karon natapos na! Sa sini mismo, isa ini ka pagpakamaayo, niyan nahitabo sa iglesia nga mahimo nila nga gamiton ang gahom sang emperodor para sa ila kaugalingon nga kaayuhan.

May nahitabo nga mga daku nga pagbinaisay sa tunga sang mga Kristiyano sa ika-apat nga siglo, kag sang nakita nga indi makasarang ang iglesia nga maresolba ini, ginhimo ang mga pagpanawagan sa emperador nga magpatunga. Gikan sini, ang obispo sang Roma nagluntad sa pagdumala, diin sa una isa lamang ka senior nga obispo sa tunga sang pareho nga mga obispo. Ginpangayo sang iglesia ang pagtugot sang estado nga mag-patunga sa mga butang nga relihiyoso, kag sa tapos nga nakapasulod na ang estado, ang mga butang nagmalaot pa gid.

Kaangay sang Israel sang una, madamo sa pinakadulom nga kaban sang kasaysayan sang mga Kristiyano amo ang direkta nga resulta sang pagkompromiso sang iglesia sa kalibutan. Diin ang Israel nagbalhin sa pagsimba sa mga idolo kag ang ila mga hari ginhigkuan sang ila kagutom sa gahom—tubtob sa punto sang paghalad sang mga kabataan sa mga idolo—ang iglesia sa ulihi nagamit sang madamo nga mga paagi kag mga pamaagi sang isa ka pagano nga ginharian tubtob sa punto nga madamo nga matutom nga mga sumilimba ang ginmartyr tungod kay ginkabig sila nga mga katalagman sa paghiusa sang iglesia kag estado.

`Sa imo kaugalingon nga kultura, sa imo kaugalingon nga sosyodad, ano nga mga pamaagi nga ang ining mga kaangay nga pagtilaw ang makaguba sa kalig-on sang aton pagtoo?`