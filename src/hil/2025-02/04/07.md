---
title:  Dugang nga Pagtoon
date:   25/04/2025
---

Basaha ang Isaias 44:24–45:13.

“Sing amat-amat, nga tago kag inanay sing una, kag niyan sing mas hayag sang nagdugang ang iya kusug kag nagahuman na ang mga painoino sang mga tawo, “ang tinago sang pagkamalinapason” nagpadayon sang iya madayaon kag mapasipalahon nga pagpanghikot. Nga daw sa wala matalupangdi ang mga pamatasan sang pagkapagano nakasulud sa Cristohanon nga iglesia. Ang espiritu sang kompromiso kag pagpasugot nauntat sing kadali tungud sang mabaskug nga mga pagpanghingabut nga ginbatas sang iglesia sa idalum sang paganismo. Apang sang nag-untat ang panghingabut, kag ang Cristianidad nagsulud sa mga corte kag mga palasyo sang mga hari, ginbayaan sang iglesia ang pagkamapinaubuson nga pagkabunayag ni Cristo kag sang Iya mga pinadala para sa kadayawan kag bugal sang pagano nga mga sacerdote kag mga gumalahum; kag sa baylo sang mga ginapatuman sang Dios, iya ginbuslan sang tawohanon nga mga teoriya kag mga pinalatonlaton. Ang pagliso ni Constantine sa ngalan lang, sa una nga bahin sang ika-apat nga siglo, nangin kabangdanan sang daku nga kasadya; kag ang kalibutan, nga napanaptan sang kinamatarung, nagsulod sa iglesia. Sa karon ang buluhaton sang pagkamadinulunton nagdasing. Ang paganismo, nga nagapakunokuno nga daw sa mapierde, nangin mandadaug. Gin-gahuman sang iya espiritu ang iglesia. Ang iya mga doktrina, mga hilikoton sa pagsimba, kag mga pagkababaylan gin-impon sa pagtolon-an kag pag-alagdan sang mga nagapangangkon nga mga sumulonod ni Cristo” Ellen G. White, The Great Controversy, pp. 49, 50.

Sa may kaangtanan sa pamangkot sa katapusan sang pagtuon sang Miyerkoles, indi bala kita tanan sa katalagman, ilabi na kon dugay na kita diri, sa pagbaylo sang “pagkamainubuson ni Kristo kag sang Iya gintutun-an “ para sa pagkadako, gahom, pagdayaw, kag mga pagtilaw sang kalibutan? Kon nagatoo kita nga wala kita naghimo sini, ginadaya lang naton ang aton kaugalingon.

**Mga Palamangkutanon nga Pagadiskusyunan:**

`Sang ang Dios nagtugot sa pagkabihag sang Iya mga katawohan sa Babilonia, isa ini ka masakit nga hitabo. Si Abaraham gintawag gikan sa Chaldea sa pagtukod sang katawohan bilang amo ang kapawa sa kalibutan, apang karon sila ginakuha nga bihag. Sa tion sang ila pagkabihag, ang Dios nagpakita sa Israel kon ano kon tani ang nahitabo kung sila nagmatutom. Si Nabokodonosor, ang pangulo sang sistema, sing labi nagapakigbatok sa Ginoo, nagpalapit kay Kristo (Daniel 4). Kag sa katapusan sang ila pagkabihag, ang Dios nagtugot sang isa ka Hari sa Persia nga magasilbi nga amo ang tipo ni Kristo, sa paghilway sang mga katawohan gikan sa Babilonia kag pagpabalik sa ila sa Dutang Saad. Si Cyrus indi isa ka Israelinhon, apang ang Dios nagpili sa iya sa pagpakita sa plano sang Kaluwasan sa kalibutan samtang siya nagbalik sang mga katawohan sang Dios sa Jerusalem. Ano nga mga leksyon ang aton makuha nahanungod sa kung paano ang Dios nagatan-aw sa katawohan sa kamatuoran nga Siya karon nagagamit sang mga katawohan sa gowa sang Israel sa pagtuman sang Iya mga katuyuan?`

`Wala man kita sa Babilonia, apang ano kadako sang Babilonia ang yara sa aton? Paano naton mahibaloan ang ini nga problema, kag niyan, paano kita magabag-o?`