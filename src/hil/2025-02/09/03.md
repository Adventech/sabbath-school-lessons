---
title:  Paglaum kag Kasamok
date:   26/05/2025
---

Madamo sa hinambalan sa libro sang Salmo amo ang simboliko, apang kon sa hinambalan nga naga tudlo sa unahan pakadto sa katapusan sa pag pahamtang liwat sang aton planeta, may yara kita diotay nga rason sa pagpati nga ini simboliko lamang. Ang Salmo 46 nagapadumdum sa aton nga ang pisikal nga kalibutan sing madalum ma apektohan sang pagbalik ni Kristo. Apang indi sa lamang nga ang mga bato kag kadagatan amo ang ma apektohan; ang pinaka daku nga putok-putokan sa kasaysayan sang kalibutan magapahangup sa pagkapukan sang dutan-on nga mga ginharian-ang miserable nga mga sistema sang tawhanon nga pagbulot-an nga nagtuga sing daku nga pag-antus sa naligad nga linibo ka tuig.

Sa katapusan ang tanan sini nga mga gahum, kag ang tanan nga malaut kag pag-antus nga ila gindala sa katawhan, magalambot sa kompleto nga pag untat.

`Basaha ang Jeremias 4:23– 26. Ano ang ginasugid sini sa aton nahanungod sa kapalaran sang sini nga kalibutan, sa pinakanubo tubtub nga may yara “bag-o nga langit kag bag-o nga duta” (Bugna 21:1)?`

Ang tagna sa Biblia nagapkita sa aton kon ano ang matabo sa sini nga kalibutan. Ang palanan-awon sa Daniel 7, sa ehemplo, nagapakita sa aton sang maunosnon nga dagat sa tunga sa diin ang mga pungsod sa kalibutan nagtuhaw. Ang hangin sang kagamo kag ang inaway maga huyop tabok sa Gentile nga dagat (ang kalibutan), nagatuga sang isa ka dutan-on nga ginharian matapos ang isa, kag wala bisan isa saila ang maka solbar sang pinaka matuod nga mga problema nga nagasamok sa katawhan. Ang kalibutanon nga mga pangulo kita sa maisugon nagasalig halos permi sa pagpamatuod nga makasasala kag maiya-iyahon sa nabilin sa aton.

Wala sa mga ginharian nga ginpakita kay Daniel makapamatuod nga ma siguro papauli sa balay para sa katawhan sang Dios bisan ang iban mas maayo sang sa iban). Apang kita nakahibalo nga ang aton pagkabanwahanon ato sa ginharian sang Dios (Mga Taga-Filipos 3:20), kag mataas sa ibabaw sang kasamok sang kalibutan may yara trono nga indi mationg (tan-awa sa Ezequiel 1:26). Si Jesus nagpanudlo nga ang kalibutan magapadulong sa madalum nga kasamok samtang kita nagapalapit sa tion sa pagbalik ni Kristo (Mateo 24), apang indi kita magbuhi sa pagtuo, bisan ano ang kondisyon sang aton planeta, bangud kita nakahibalo nga ang Dios wala nadulaan sang pangdumala, kag sina Siya magatuman sang Iya mga saad; “Nagsingkal ang mga pungsud, nalingkang ang mga ginharian; gintusngaw niya ang iya tingug, natunaw ang duta.

Ang Ginoo sang mga kasoldadosan kaupud naton; ang Dios ni Jacob dalangpan naton” (Sal. 46:6, 7). Malipot nga termino, ang mga butang wala padulong sa kaayohan kag indi sila. Malawig nga termino? Ina-salamat kay Jesus- amo ang bug-os nga kinalain.

`Wala sing pamangkot, ang aton kalibutan daw wala kahusayan kag wala nadumalahan. Paano ang tagna sang Daniel 7, sa ehemplo, makabulig sa aton nga makita nga sa katapusan, ang mga butang magamaayo para sa aton kon kita magapabilin nga matutum?`