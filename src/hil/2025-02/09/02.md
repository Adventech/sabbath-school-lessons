---
title:  Tuman nga Bulig sa Presente sa Panahon sang kagamo
date:   25/05/2025
---

`Basaha ang Salmo 46. Ano nga mensahe sang paglaum ang aton makuha sa sini sa tunga sang kasamok sa kinabuhi subong kag ano ang aton nahibaloan nga maabot sa kalibutan sini nga katapusannga mga adlaw samtang ang daku nga pagsumponganay matabo dire?`

Ang Salmo 46 nakita nga nagatandog sa tema nga aton makita sa libro sang Hebreo: nga may mas maayo nga butang. Si Jesus mas maayo sang sa dutan-on nga Mataas nga Sacerdote, ang Iya pag halad mas maayo sang sa tanan nga sapat nga mga halad, kag ang langitnon nga sangtuwaryo mas maayo sang sa mga tipo nga naga exister sa kalibutan.

Ini nga Salmo naga angkon sang kinalain nga pag-atubang, apang. Ang manunulat wala nagakuha sang maayo nga mga butang kag ginapaanggid sa ila sa mas maayo nga mga butang; siya nagapaanggid sang kalibutan nga nagarebelde-kag ang makahaladlok nga balus nga dala sini-nga may saad sang mas maayo nga mga butang nga gina plano sang Dios sa aton.

Sa pagkamatuod, ini nga Salmo napun-an sang paglaum kag saad nga bisan sa tunga sang kamingaw kag pagtilaw kag pag-antus kag mga inaway nga amon gina atubang, sa katapusan kami maga “pahimuyong, kag kilalaha nga ako amo ang Dios” (Salmo 46:10), kag sa pagpahuway sa kasiguruhan nga sa isa ka adlaw ang ini nga tanan maga untat kag nga ang Dios “pagabayawon sa kalibutan” (Salmo 46:10).

Talupangda, man, kon ano ang nasulat dire. “Busa dili kita mahadluk bisan magbaliskad ang duta, bisan ang kabukiran uyugon pakadto sa alibutud sang kadagatan” (Salmo 46:2).

Ang isa indi maka pugong apang mapadumdum sa mga talan-awon nga magakatabo sa Ika-duha nga Pagkari: “Niyan langit nagtaliwan subong sang tolon-an nga ginalokot, kag ang tagsa ka bukid kag pulo ginhalin gikan sa iya duug” (Bugna 6:14). Kag ini: “Nga nagahulat kag nagapadali sang pag-abut sang adlaw sang Dios, nga bangud sini ang mga langit magahingalayo kag matunaw, kag ang mga kasangkapan matunaw sa kalayo (2 Pedro 3:12). Ang aton presente nga kalibutan, nga may tanan nga alagad sang malaut, indi na magadugay sa wala sing katapusan, kag ano ang maga abot pagkatapos naga saad sa aton sang mga butang nga ang aton huna huna subong sa mabudlay maka tungkad. Para sa subong, bisan, kita kinahanglan magapabilin sa pag uyat, pagtipig sa pagtuo kag maghakus sa gin pahayag sang Dios nga may yara kita, ilabe kay Jesus sa krus.

`Bisan ano nga malain nga mga butang nga yari sa sini nga kalibutan (kag kita nakahibalo nga sila padulong sa kalainan), ano nga paglaum ang imo makuha sa imo ihibalo sa kaayo, gahum, kag kinaiya sang Dios (huna huna: ang krus)?`