---
title:  Sa Idalum sang Iya mga Tiil
date:   27/05/2025
---

`Basaha ang Salmo 47:1– 4. Ano ang ginasiling nahanungod sa aton lugar, sa dalayon, sa ginharian ni Kristo?`

Malawig nga termino, ang palaaboton masanag. Tubtub niyan, ang katawhan magapanugyan sang pagdumala sa planeta sa kay Lucifer, kag sa tion nga si Satanas magapakita, sa langitnon nga konseho kay Job, siya nagapabugal nga ini nga kalibutan ginapanag-iyahan niya. “’ Ang Ginoo nagsiling kay Satanas, “Diin ka bala maghalin?”, “Gikan sa paglibutlibut sa duta, kag sa paglakatlakat sa sini,’”nagsabat siya (Job 1:7).

Si Satanas nagpahayag sang pagpanag-iya; Ang tiil gingamit sa dumaan sa pag representar sang pagpanag-iya. “’ Tindug ka, latasa ang duta sa iya kalabaon kag sa iya kasangkaron, kay ihatag ko ini sa imo’” (Genesis 13:17).

`E komparar ang 1 Mga Taga-Tesalonica 4:13– 17 kag Zacarias 14:4, kag maghatag sing pagtalupangod sa tiil ni Kristo. Ano ang kinalain nga imo makita sa tunga sini nga mga dinalan, kag ano ang ila ginatudlo sa aton nahanungod sini nga duha ka kinalain, bisan naga angot, sa aspeto sang dalayon nga kagamhanan ni Kristo sa sini nga kalibutan?`

Sa paghambal nahanungod sa kon ano ang nahimo ni Kristo sa katapusan sang milenyo, si Ellen G. White nagsulat: “Si Kristo magapanaug sa Bukid sang mga Olivo, sa diin, matapos sang Iya pagkabanhaw, Siya nagkayag, kag kon diin ang mga manugtunda nag sulit sulit sang saad sang Iya pagbalik. Siling sang manalagna, ‘Kag ang Ginoo nga akon Dios magakari, kag ang tanan nga balaan kaupog Niya.’ ‘Kag ang Iya tiil magatindog sa sina nga adlaw sa Bukid sang mga Olivo, nga yara sa Jerusalem sa sidlangan, kag Bukid sang mga Olivomagatapik sa tunga nila,... kag may yara daku nga nalupyakan.’ ‘Kag ang Ginoo mangin Hari sa tanan nga yara sa duta: sa sina nga adlaw may yara isa ka Ginoo, kag ang Iya ngalan isa.’Zacarias 14:5, 4, 9. Samtang ang Bag-o nga Jerusalem, sa iya nagabanaag nga kasanag, magapanaug halin sa langit, magatongtong sa duug nga natinloan kag nahimo nga nahanda sa pagbaton sa sini, kag si Kristo, kaupod sa Iya mga katawhan kag mga manugtunda, magasulod sa Balaan nga Siyudad.”—Ellen G. White, The Great Controversy, pp. 662, 663.

`Tan-awa ang paglaum nga ginhatag sa aton kay Jesus. Huna hunaa kon ano ka mabudlay ang kinabuhi kon ang tanan nga butang gintapos, sa wala sing katubtuban, nga may kamatayon. Mahimo nga ang tanan wala sing kapuslanan, indi bala?`