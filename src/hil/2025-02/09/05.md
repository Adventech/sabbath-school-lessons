---
title:  Vino kag Dugo
date:   28/05/2025
---

`Basaha ang Salmo 75. Basaha man ang Mateo 26:26– 29 kag Bugna 14:9– 12. Ano ang ginapahayag sini nga Salmo nahanungod sa iban nga mga isyu nga yara sa ital-ital sa paghukom, kag paano ang iban nga mga texto makabulig sa aton sa paghangup sini nga mga isyu?`

May yara sing iban nga panghuna huna nga ang ini nga Salmo kontani gin amba sa milagroso nga pagkalaglag sang mga hangaway ni Senaquerib (2 Mga Cronica 32, 2 Mga Hari 19)- sugilanon nga makita nga naga tudlo sa unahan sa katapusan nga pagkalaglag sang malauton sa Bugna 20. Ang katawhan sang Dios yara sa sulod sang Balaan nga Siyudad upod sa ila matarung nga hari sang ang mga hangaway sang malaut magakari kag magapalibot sa ila, kag niyan sila laglagon sang Dios sa Iya kaugalingon.

Isa sa mga butang nga tadlongon sang Dios sa paghukom amo ang pagkawat sang gahum nga natabo sa aton hulog nga kalibutan. Ang hulog nga katawhan wala na nagakinabuhi para sa iban, okon para sa paghimaya sa Dios, kondi para sa kaugalingon. Subong sa madamo nga mga paagi, kita nagakinabuhi sa mga balus sa pagpili sa pagpati nga wala sing kahulogan okon lalambuton nga moral nga estandarte sa uniberso. Kon may yara sang kahulogan, ang pilosopo nga si Friedrich Nietzsche nagpamilit nga kita maga imbento sini para sa kaugalingon kag magapakonokono nga daw ang uniberso naga luntad para sa aton benepisyo. Ang tagsa ka indibidwal, sa pag epekto, nagagawi nga siya daw dios.

(Ang isa sa pagkamatarungon magapamangkot: Paano ka maayo ang ini nga pilosopiya magapangabudlay para kay Nietzsche sa iya kaugalingon? Indi tama ka maayo, sa pagkamatuod. Siya nabuang, nalipongan sa dalan sa Italy matapos sa pag tinguha sa pagpauntat sa tawo sa pagbunal sang iya kabayo. Siya niyan nag pain sang masunod nga 11 ka mga tuig sang iya kinabuhi nga (semi-catatonic state) sa kahimtang nga nagabugtaw apang wala naga sabat sa tawo sa wala pa ang iya kamatayon sang 1900.)

Bisan pa ano ka mabudlay ang mga palaligban, kasubong mga tumuluo kita gin padumdum sa pagkinabuhi nga may paglaum kag indi maghukom sa palaaboton pinaagi sa mga nagakatabo sa subong. Mahapos nga madulaan sang paglaum samtang aton makita ang mga haligsang sibelisasyon nga nagapadayon nga nagakadunot sa mga tagiposoon kag huna huna sang mga wala dios, okon pinaagi sa mga yadtong may panan-awon sa Dios nga indi makita sa Biblia. Kita sa subong nagakabuhi sa panahon kon sa diin ang moral nga bili, bisan mga butan nga kinahanglanon kasubong sa kasarian sang tawo, lalaki okon babayi, gina lagas, sa pinaka nubo sa iban nga duug sang kalibutan. Ang sigurado nga mga tipo sang moralidad, mga butang nga madamo nga katawhan mahuya nga pagasugilanonan, bisan pribado, sa subong gina dayaw kag ginapasidunggan sa publiko. Amo ina ka malain ang kaladtoan sang mga butang.

`Bisan pa nga aton himoon ang aton bahin subong sa pagtinguha sa paghimo nga ang aton kinabuhi mangin maayo para sa iban, ngaa permi importante sa pag dumdum nga kinahanglan sing bug-os nga paglaglag sini nga presente nga kalibutan kag ang supernatural nga pagtuga liwat sini sa wala pa ang tanan nga mga butang, sa dalayon, mahimo nga matarung?`