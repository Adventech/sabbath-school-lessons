---
title:  Nga ang Imo Kaluwasan mapahibalo
date:   29/05/2025
---

`Basaha ang Salmo 67. Paano ang ini nga ambahanon sang pafdayaw magapahibalo sang imo paghangup sang katungdanan sang katawhan sang Dios sa Bugna 14:6– 12?`

Ang mga engineers sa MIT naghimo sang bag-o nga itom nga pangtabon nga nagahatag sa butang nga napintahan sini nga malapit nga indi makita. Ginhimo halin sa nanotubes, ini mas madamo ka beses nga madukot sang sa iban nga itom nga material nga sang una gin himo. Ini nga bag-o nga material makapasalopsop sa 99.995 ka porsiento sa tanan nga makita nga kasanag. Bisan ang pinakamasanag nga kapawa mapaslaw sa pag himo sa butang sa pagtabon sa sini nga tabon nga makita.

Ang Salmo 67 nagsugod nga may pangabay sa Dios sa “Gihimo sang Iya guya sa pag silak sa aton, agud ang Imo dalanon mapahibalo sa kalibutan” (Salmo 67:1, 2). Sa plano sang kaluwasan, ang Dios naghatag sang paagi para sa mga makasasala nga mabaton liwat sa Iya hinali, mahimayaon nga presensya nga wala malaglag sa Iya himaya; kag bisan subong, sa sini nga kinabuhi, ang cruz ni Kristo naghimo nga possible para sa guya sang Dios nga magasilak sa aton.

Apang may yara pa dugang: ang Dios naghungod nga aton e replektar ang Iya kapawa sa nabilin nga kalibutan. Amo ini ang buluhaton nga e hatag sa Israel: ang templo mahimo nga balay palangamuyoan para sa tanan nga kapungsuran: “’Bisan sila dalhon ko sa akon balaan nga bukid, kag lipayon sila sa akon balay sang pangamuyo; ang ila mga halad-nga-sinonog kag ang ila mga halad batonon sa Akon halaran; kay ang akon balay tawgon nga balay sang pangamuyo tungud sa tanan nga mga katawoha’” (Isaias 56:7).

Sa sini nga Salmo, si David nagapadumdum nga ang Dios nagahandum sa Iya “dalan [nga] mahibaloan sa kalibutan, [ang Iya] kaluwasa para sa tanan nga kapungsuran” (Salmo 67:2). Sa makahalalit, ang katawhan sang Dios masami napaslaw sa sini nga buluhaton. Ang nasulat sa Israel sa Daan nga Katipan may unod nga madulom nga mga kapitulo, kasubong man sa nasulat sa Kristohanon nga Iglesia sa masubra sa ulihi nga duha ka milenya. Ini nga daw nag pinta kita sa aton mga tagiposoon sang tuman ka dukot nga gamit, may unod nga nagasalopsop sang kapawa sang Dios nga wala naga replektar.

Kon kaisa, aton ginakabig ang sa ulihi-nga adlaw nga hublag sang Dios kasubong sahi sang pribileheyo nga lugar sa pag halin na handa para sa masami nga naga lupad, kag kita daw kontento nga ang nabilin nga kalibutan dapat mag pungko sa magahod indi komportable nga gawang nga hulot, wala naaman para sa panlakatan sa unahan. Ang nabilin nga iglesia sang Bugna 14, sa pihak nga bahin, indi kontento nga magtindog sa Zion kaupod ni Kristo, nagapatawhay sa Iya presensya. Sa bagay, sila nagalupad sa tabok sa kadaygan sang kalibutan, nagapanawagan sa kalibutan sa pag impon sa ila sa balaan nga bukid sang Dios.

`Ano nga katungdanan nga dapat kita kasubong iglesia, kag indibidwal, magabatyag sa pagtudlo sa iban sang kamatuoran nga ginahigugma sing labi?`