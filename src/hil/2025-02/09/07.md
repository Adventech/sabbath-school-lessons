---
title:  Dugang nga Pagtoon
date:   30/05/2025
---

Basaha ang Salmo 133, Mga Binuhatan 1:4–9, kag Bugna 5:4–7.

“Sa panahon sang mga patriarka ang impluwensya sang Balaan nga Espiritu sa masami napahayag sa marka nga paagi, apang indi sa kabug-osan. Subong, sa pagkamatinumanon sa pulong sang Manluluwas, ang mga gintutun-an naghalad sang ila mga pangabay para sa sini nga dolot, kag sa langit si Kristo nag dugang sang Iya pagpatunga. Iya gin angkon ang dolot sang Espiritu, nga Iya maula sa Iya katawhan.”—Ellen G. White, The Acts of the Apostles, p. 37.

Ang mga gintutun-an gin manduan nga mangin saksi para kay Kristo “’sa kaukbongan sang duta’” (Mga Binuhatan 1:8). Padayonon naton kon ano ang ila nasuguran.

Sang si Kristo nagmandu sa aton sa pag dala sang maayong balita sa kalibutan, wala sila nag biya sa aton nga nagaisahanon sa pag huna hunakon ano ang matabo. Ang buluhaton gin mandu halin sa sanctuario sa langit. Ang aton buluhaton sing hapiit nahil-ob kay Kristo: Siya naga tuytuy kag naghatag kagamhanan sa aton. Amo ini ang Iya buluhaton, indi ang aton: kita ginpangabay sa pagsunod sa Iya pag panggiya. Imo matalupangdan in ikon paano nagpanghikot sa Israel: Ang Dios nagpangabay sa ila sa pagsunod sang Iya mga pagmandu, kag niyan Iya ginhimo ang imposible nga matabo. Ang Espiritu yara na nagapangabudlay sa mga tagiposoon sang aton mga kaingod; kita ginpangabay nga mangin ato didto sa higayon nga ang pagpamat-od mag-abot, agud nga kita maka pang agda sa ila sa pag impon sa katawhan sang Dios samtang sila maga tindog kaupod sang Cordero sa Zion. Indi na kita mag imbento sang bag-o nga pamaagi kag mga metodo, bangud wala kita nangin manugdumala sang buluhaton.

**Mga Palamangkutanon nga Pagadiskusyonan:**

`May madamo nga wala pa malambot nga katawhan, bisan nga ang mga mensahe sang tatlo ka mga manugtunda napalambot sa tanan nga kalibutan. Sa klase, diskosyuni kon paano kita kasubong iglesia sa maayo makatuman sang buluhaton nga gin gamit ni Kristo sa pag tuman. Paano kita nga indi mawad-an sang paglaum kon magapabilin nga matuod nga sa gihapon madamo nga katawhan nga wala makabati sang sini nga mga kamatuoran para sa ulihi nga mga adlaw?`

`Sa Bugna 5, si Juan nagasaksi nga ang na silyohan nga linukot nga gin hatag sa Cordero bangud nga Siya takus. Sang ang mga silyo sa linukot na buksan sa Bugna 6, atom akita ang kasaysayan sang Bag-o nga Katipan nga iglesia sa maathag gin tagna tubtub sa katapusan   sang tion. Sa sini nga paglaragway, ano nga mga leksyon ang aton matun-an nahanungod sa paagi nga ginhungod sang Dios sa pagtapos sang buluhaton?`

`Ano ang presente nga mga hitabo nga aton makita sa kalibutan nga mahimo, sa mahapos, maga dul-ong sa kon ano ang aton nahibaloan nga maga-abot sa Bugna 13 kag 14? Ano ang   mga upang nga nabilin?`