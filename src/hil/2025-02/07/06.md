---
title:  Ang Pagkapukan ni Lucifer
date:   15/05/2025
---

Daw sa indi matungkad nga si Lucifer sing sadto naga uyat sang katungdanan nga nagapanabon nga kerubin, naga angkon sang nabayaw nga katungdanan malapit sa trono sang Dios. Sa pagkamatuod ang iya pagkaluntad makabulig sa pagpahayag sang himaya sang Dios sa uniberso. Sa likod sina, siya nagsugod sa pagkabig sang iya kaugalingon nga himaya, indi sang himaya sang iya Manunuga; okon, nga labaw nga mangin hantup, siya nagsugod sa paghuna huna nga siya wala ginhatagan sang kinalain nga para sa iya.

`Basaha ang Ezequiel 28:11– 17 kag Isaias 14: 12– 14. Ano ang nag dul-ong sa pagkapukan ni Lucifer? E komparar ini nga mga dinalan sa Bugna 14:1– 12. Paano ang ini nga pagpa anggid sa tunga sang pagkapukan ni Lucifer kag sang mataas nga lugar sang katawhan sa kay Kristo magapahibalo sang imo paghangup sa kon ano ang nagkahalanabo sa Bugna 14?`

Talupangda paano si Lucifer ginkuha sa balaan nga bukid, samtang ang mga linuwas nagatindug sa Bukid sang Zion kaupod ang Cordero sang Dios. Si Lucifer sa ginsugid ato yadto sa Eden; ang una nga ginikanan ato man didto, apang sa kinalain nga kapalaran ni Satanas, ang katawhan napasag-uli sa paraiso pinaagi kay Kristo. (tan-awa sa Bugna 22:1– 3)

Sa sini nga kontexto, ang masunod nga mga ginutlo halin kay Ellen G. White tama ka maathag: “Ang langit maga daug, kay bangud sa mga bakante nga nahimo pinaagi sa pagkapukan ni Satanas kag sang iya mga manugtunda pagapun-an sang linuwas sang Ginoo.”—The Advent Review and Sabbath Herald, May 29, 1900.

Kag sila nga ato didto, sa langit, lamang bangud sa maayong balita. Sa pagkamatuod, ang tema sang maayong balita, sang pagpanubos, makita sa maathag nga paagi sa trono nga hulot sa Bugna 4 kag 5. Sa hitabo, ang mga manugtunda maga panawagan: “’” kag nagaamba sila sing bag-ong ambahanon, nga nagasiling, “Takus ka sa pagkuha sang tolon-an nga linokot kag sa paghukas sang iya mga pat-in, kag gin-ihaw ka kag gintubos mo sa Dios sang imo kaugalingon nga dugo ang mga tawo sa tagsa ka kabikahan kag hambal kag katawohan kag pungsud”’” (Bugna 5:9, NIV). Daw ano nga larawan sang maayong balita, ang kamatayon ni Jesus para sa katubsanan sang katawhan!

Talupangda, man, paano ang hinambalan naga replektar sang mensahe sang una nga manugtunda, sa diin kita gintawag sa pagwali “sang walay katapusang nga maayong balita... sa yadtong naga puyo sa kalibutan- sa tagsa ka pungsod, kabikahan, hinambalan, kag katawhan” (Bugna 14:6, NKJV). Daw ano ka gamhanan nga representasyon sang kabug-oasan sang kon ano ang nahimo ni Jesus sa kalibutan. Wala sing tinuga nga tawo sa kasay sayan sang kalibutan sa diin wala gin pakamatyan ni Jesus. Sila nagakinahanglan sa pagtuon nahanungod sini kag maga pili sa pagbaton sini.

`Ano nga katungdanan nga may ara kita kasubong iglesia, kag kasubong tag-isa, sa pagpahibalo sang katawhan nahanungod sa kon ano ang nahimo ni Jesus sa ila?`