---
title:  Ang Duha ka mga Querubin
date:   12/05/2025
---

Sa madali nga ang aton mga ginikanan gin pagowa sa hardin, ang Dios nagtanyag sang paglaum sang Mesias (Genesis 3:15). Niyan Siya nagtukod sang gamhanan nga simbolo sa mga gawang sang Eden: duha ka querubin nga may naga banaag nga kapawa sa tunga nila. Indi dapat nga madula sa aton ang ini nga talan-awon nga tama nga naga kaangay sa arka sang katipan, simbolo sang trono sang Dios (Exodo 25:18).

`Basaha ang Genesis 3:21– 24. Ano ang trabaho sang querubin nga gintugyan sa ila—kag ngaa?`

Samtang ang querubin sa pagkamatuod ginhatagan sang sang katungdanan sa pagbantay nga ang mga makasasala indi makapalapit sa kahoy sang kabuhi (Genesis 3:22), kag sila man simbolo man sang paglaum, sang saad, nga sa isa ka adlaw ang katawhan mapasag-uli sa paraiso. “Ang Hardin sang Eden nagpabilin sa duta sang malawig matapos ang tawo gin pagowa sa malipayon nga mga dalanon. Ang hulog nga kaliwat sa malawig ginpahanugotan sa paglantaw sang ila puloy-an sang pagka inosente, ang ila alagyan pasulod nabalabagan lamang sang mga nagalantaw nga mga manugtunda. Sa querubin—ginaguwardiyahan nga gawang sang Paraiso sang diosnon nga himaya ginpahayag. Sa sini nga duug nagapalapit si Adan kag ang iya mga anak sa pagsimba sa Dios. Dire sila naga bag-o liwat sang ila mga pakig saad sang pagkamatinumanon sa sina nga kasugoan ang paglapas nga sa diin nag tabog sa ila halin sa Eden.... Apang sa katapusan nga pagpabalik, kon may yara na ‘bag-o nga langit kag bag-o nga duta’ (Bugna 21:1), ini ipabalik sa labaw ka mahimayaon nga napunihan sang sa ginsuguran.”—Ellen G. White, Patriarchs and Prophets, p. 62.

Ang pinolongan sa Genesis 3:24 intersado man; ang Biblia nagbutang nga ang Dios nagpahamtang” sang querubin sa sidlangan sang Eden, kag ang orihenal nga Hebreo nga pinolongan nga gingamit amo ang shakan, ang gamot nga tinaga para sa balaan nga “tabernakulo” (tan-awa sa Exodo 25:9, Numeros 3:26), sa diin ang presensya sang Dios nagapuyo sa tunga sang Iya katawhan. Bisan ang permi nga termino Shekinah, para sa presensya sang Dios, wala nagapakita sa Biblia, ini, amo man, na basi sa sini nga tinaga nga sa masami ginabad bad “tabernakulo.” Ang literal nga pag badbad sang shakan ma basa, “ang Dios nag tabernakulosang querubin sa nakatungdan sang Hardin sang Eden.”

Sa Biblia, ang querubin gina upod sa presensya sang Dios (tan-awa sa 1 Mga Cronica 13:6, Salmo 80:1, kag Isaias 37:16), sa hantup sa Iya trono, sa diin duug sa diin ang Iya ngalan ginbantala. Indi kita dapat mapaslaw sa pagtalupangod nga ang 24 ka mga tigulang nga makita sa trono sang Dios sa Bugna 4 kag 5 naga amba sa Iya sang pagdayaw kag nagapahayag sang Iya kinamatarung sa pagdumala kasubong amo ang Isa nga nagtuga sang tanan nga mga butang (Bugna 4:11). Ini makabulig sa aton sa paghangup sang trono nga hulot nga talan-awon kag ang aton katungdanan kasubong ginpatawad nga mga makasasala sa relasyon sa aton Manughimo.