---
title:  Ang Dios Kaupod sa Iya mga Katawhan
date:   14/05/2025
---

Sa pagsunod sa pagpanggiya sang presensya sang Dios sa panganod, ang mga Israelinhon maga pondo sa ila panlakatan pakadto sa Ginsaad nga Duta, magapatukod sang tabernakulo, kag niyan ang mga kabikahan magapatindog sang ila mga kampo palibot sini- tatlo ka mga kabikahan sa tagsa ka kilid. Ang Presensya sang Dios magakunsad sa Pinaka Balaan nga Hulot kag maga angkon sa pag puyo sa tunga sang Iya katawhan.

**May yara isa ka dominante nga kabikahan sa tagsa ka apat ka mga kilid sang tabernakulo. Suno sa Numeros 2, sin-o ini ang apat ka dominante nga mga kabikahan?**

`Numeros 2:3 (Sidlangan)`

`Numeros 2:10 (Bagatnan):`

`Numeros 2:18 (Nakatungdan):`

`Numeros 2:25 (Aminhan):`

Talupangda nga ang tagsa ka dominante nga kabikahan may yara iya kaugalingon nga “estandarte,” okon pinasahe nga hayahay, sa pag pakilala kon sin-o sila. Samtang ang mga Kasulatan indi maathag sa paglaragway kon ano ang yara sa tagsa ka hayahay, may yara sang maka interest nga tradisyon- sa mahalog nga nabasi sa kabikahan nga mga kinaiya nga ginlaragway sa Genesis 49 kag Deuteronomio 33– ina nag tugyan sa isa sa apat ka mga guya sa tagsa sa apat ka ponto sang compass. “Suno sa rabinikal nga tradisyon, sa estandarte sang Juda maga dala sang figura sang leon, ina kay Ruben ang kaangay sang tawo okon ulo sang tawo, ang kay Efraim ang figura sang baka, kag ang kay Dan ang figura sang agila: agud niyan ang apat ka buhi nga mga tinuga mahiusa sa querubin nga mga porma nga ginlaragway ni Ezekiel na representar sa sini nga apat ka mga estandarte.”—Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

Imposible sa pagbasa sing tuman sa tradisyon, huo, apang makagalanyat sa pagkomparar sini nga dumaan nga tradisyon sa paglaragway sang Biblia sang bag-o nga Jerusalem. Ang makagalanyat nga sulundan nagatuhaw: may yara mga gawang nga naga representar sang tatlo ka mga kabikahan sa apat ka mga kilid sang siyudad (Bugna 21:12, 13).

Ang laragway sa pareho nga kampo sang Israel kag sang Bag-o nga Jerusalem nagahatag importansya sa importante nga kamatuoran: ang Dios naghungod sa pagkuha sang katawhan nga malapit sa Iya trono. Ang libro sang Bugna nagatudlo sa aton nga “ang Ginoo nga Dios nga Gamhanan kag ang Cordero amo ang iya templo” (Bugna 21:22, NKJV).

`Huo, kita wala nagakabuhi sa kampo sang Israel. Apanga no ang paagi nga kita, sa aton kaugalingon nga mga kinabuhi subong, mabuyok palapit sa presensya sang Dios?`