---
title:  Kaangay sang naga Dabdab nga mga Baga sang Kalayo
date:   13/05/2025
---

Ang querubin, ayhan kasubong sang buhi nga mga tinuga (Ezequiel 10:8) okon bulawan nga simbolo nila (Exodo 25:18), nagapakita sa kabilogan nga Daan nga Katipan. Sa kalabanan sila ginlaragway nga nagatindog sing malapit sa trono sang Dios, naga pabanaag sang Iya himaya sa uniberso. Ang querubin amo man ang ginborda sa kumbong sa atubangan sang Balaan sang mga Balaan (Exodo 26:1). Sa libro sang mga Salmo, ang pinaka daku nga gahum sang Dios sa mga tinuga sa mabinalaybayon gin laragway kasubong Dios nga ginasapnay sa kahanginan sang querubin (Salmo 80: 10). Ang Dios nagmandu nga ang arka sang katipan nabutangan sa ibabaw sang duha ka bus-og nga bulawan nga querubin nga ang ila mga pakpak napalambot pakadto sa isa kag isa (Exodo 25:18– 20).

`Basaha ang Ezequiel 1:4– 14. Ano ang kaparehas nga imo makita sa sini nga dinalan kag ang talan-awon nga ginpakita sa Isaias 6:1– 6 kag Bugna 4:1– 11?`

Ang Ezequiel gin presentar nga may makagalanyat nga pagpakita sang gahum sang Dios. Ini makalilibog nga talan-awon sa pagsugod, sa pagtupong sang kabudlay nga nakita sang katawhan sang Dios sa ila kaugalingon nga nagakabuhi sa sina higayon: ang pinili nga katawhan wala sa duta sang saad apang yara sa Babilonia sa kabihagan. Samtang si Ezequiel nagtuon sang talan-awon nga ginbutang sa atubangan niya, nagtolok siya sa ibabaw kag nakita ang trono sang Dios sa ibabaw sini tanan.

Talupangda ang importante nga mga kapareho sa iban nga “trono” nga mga palanan-awon. Ang buhi nga mga tinuga nga nasaksihan ni Ezequiel may yara pareho nga mga guya kasubong sa mga buhi nga mga tinuga sa palanan-awon ni Juan: leon, agila, baka, kag tawo.

Ang misteryoso nga mga tinuga nga may apat ka mga guya indi hantup nga gin hingadlan sa panguna nga paglaragway ni Ezequiel; apang sa ulihi, sa iban nga hulot nga trono nga talan-awon (tan- awa sa Ezequiel 10:1–21), sila gintawag “querubin,” kag kita nakakita sang nagadabdab nga baga sa palanan-awon ni Isaias sa mga serafin. Sila nagapakig bahin sang mga guya sang buhi nga mga tinuga nga gin mitlang sa palanan-awon ni Juan.

Sa tion nga kita makakita sang trono sang Dios- bisan sa ka anggid sa arka sa katipan, nga naga alagad sa duug tiliponan sang Dios kaupod ni Moises (Exodo 25:22), okon ang makahalawat hawat nga mga palanan-awon sang mga manalagna- ang querubin permi yadto didto. Sila sa hapiit nga nahigot sa trono sang Dios. Ang tanan nga tinuga sang Dios na desinyo sa pagpasilak balik sang himaya sang Dios- bisan kita naga sugilanon nahanungod sa kaliwat sang katawhan nga gintuga sa Iya imahen okon ang mga guban sang manugtundanga tinuga nga gin pahamtang sa malapit sa Iya mahimayaoon nga trono.

`Balaan, balaan, balaan ang Ginoo nga Dios nga Gamhanan. Paano nimo matakos sa pag pa anggid sa pagkabalaan nga nasaksihan ni Ezequiel dire? Ano ang imo sabat magasugid nahanungod sa imo pagkinahanglan sang maayong balita?`