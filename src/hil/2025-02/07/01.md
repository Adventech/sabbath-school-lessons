---
title:  Mga Sadsaran Para sa Tagna
date:   10/05/2025
---

### Basaha sa pagtuon sini nga semana

Isaias 6:6–8, Genesis 3:21–24, Ezequiel 1:4–14, Bugna. 4:1–11, Numeros 2:3–25, Isaias 14:12–14.

> <p>Salaulohon nga Texto</p>
> “Kag nabatian ko ang tingug sang Ginoo nga nagasiling, “Sin-o bala ang akon ipadala, kag sin-o ang magakadto tungud sa amon?” Niyan nagsiling ako, “Yari ako! Ipadala ako.’” (Isaias 6:8).

Ang kinamatarung sang Dios sa pagdumala sa uniberso na sadsad sa Iya tinindugan kasubong Manunuga sang tanan nga mga butang (Bugna 4:11) kag sa Iya kinaiya. Pinaagi sa pagdiskubre sang matarung nga kinaiya sang Dios nga kita nakasugod sa paghangup kon paano kag ngaa ang makasasala nga katawhan nadulaan sang himaya sang Dios (Roma 3:23).

Sini nga semana, kita maga padayon sing dugang sa talan-awon sa hulot sang trono kag kabigon kon paano ang kaliwatan sang tawo naga angot sa balaan nga Dios kag kon paano ang sakrifisyo ni Kristo magapasag-uli sa aton kag kag magadul-ong nga malapit sa trono. Ang plano sang Dios sa pag pasag-uli sa aton, indi lamang sa tag-isa kondi kasubong man sa kaliwatan, agud nga kita sa liwat sa makaisa makapahayag sang Iya himaya sa iban nga mga Tinuga. Pinaagi sa pag usisa sa kabilogan nga Biblia, kita makakita sang importante nga mga ideya nga magabulig sa aton hangup kag mag sugod sa pag apresyar sang mataas nga pagtawag nga gin palambot sang Dios sa aton, kaliwatan nga gin patawad kag gintubos nga mga makasasala.

Ang tawhanon nga pag rebelde, sa dalayon kag sa walay katapusan, matapos. Kag, labaw sang sa sina, ang mahigugmaon nga kinaiya, ang Iya makaugalingon nga pagdumili kag makaugalingon nga kinaiya, nga maga banaag sing masanag labaw pa sang sa Iya orihenal nga desenyo sa katawhan. Bisan ang Dios wala sing tinutuyo para sa katawhan nga mahulog, pinaagi sa cruz, ang mahigugmaon nga kinaiya sang Dios nabutang sa makahuloganon nga paagi.

_*Tun-i ang leksyon sa sini nga semana sa pagtuon sa pag-aman sa Inugpahuway, Mayo 17._