---
title:  Yari Ako, Ipadala Ako
date:   11/05/2025
---

Mga tinuig ang nagligad, ang iglesia namat-od sa pag pa obra liwat sang dumaan nga naidalman nga lugar agud sa pag himo sang bag-o tiliponan nga hulot. Isa sa una nga mga butang nga ila ginhimo amo ang pagbutang sang mga suga, nagapati nga ila mahimo ang lugar nga mas matahum. Sa sugod nga ila mabutang, apang, ang duug makita nga nagkalain pa, bangud ang masanag nga suga nagapakita sang mga kapaltahan.

Ang makapatalupangod nga palanan-awon ni Isaias sang trono sang Dios nagbilin sa iya sang masakit nga paghibalo sang iya mga kapaltahan. “’Niyan nagsiling ako; kailo ako! Kay nawala na ako; bangud nga tawo ako nga dimatinlo sing mga bibig, kag nagapuyo ako sa tunga sang katawohan nga dimatinlo sing mga bibig; kay ang akon mga amta nakakita sang Hari, ang Ginoo sang mga kasoldadosan’” (Isaias 6:5). Dapat kita magabatyag sang pareho kon kit akita sa hinali paga updan sa presensy sang Ginoo. Ang kapawa masanag sing tuman sa pagkuha sang tanan nga pagpamalibad. Sa presensya sang Dios, kita nagabatyag nga nadula. Si Isaias yara sa pagka surprisa sa bilog niya nga kinabuhi.

`Basaha ang Isaias 6:6– 8. Si Isaias nakahibalo nga ang sala nagapahangup nga kita “wala pa matapos.” Ang balus sang sala amo ang kamatayon. Apang sa bagay nga pabayaan kita sa mga balus sang sala, ang gugma sang Dios nagbutong sa aton sing hapiit. Ano ang resulta sang sini nga pagtaboay, kag ngaa ini importante?`

Si Isaias ginhugasan sa iya mga sala sang ang serafin nagkuha sang baga halin sa altar kag nag tandog sang iya baba sini. Ini daw kaangay sa altar sang insenso, sa diin ang pagpatunga ginahimo sang kag para sa katawhan sang Dios (Bugna 8:3, 4). Ang iya mga sala napatawad, kag siya ginkabig nga takus sa pagtindog sa atubangan sang Dios- apang mas labaw pa dira, siya kasubong man ginhatagan sang katungdanan sa pag representar sa Dios sa kalibutan.

Ang makapalipay, ang pulong “serafin” nagapahangup “ang isa nga nagakalayo.” Talupangda ang pag laragway ni Jesus sa ministeryo ni Juan Bautista sa Juan 5:35– “’Siya amo ang suga nga nagadabdab kag nagasiga, kag naluyag kamo magkalipay sa malip-ot nga tion sa iya kapawa.” Bisan, huo, si Juan sa iya kaugalingon isa ka makasasala nagakinahanglan sang bugay kag kaluwasan, ang iya ministeryo nagatudlo sa Isa lamang nga makahatag sang bugay kag kaluwasan.

Si Jesus nagkari kasubong hingpit nga representasyon sang himaya sang Amay- kag ang Dios nagpadala sang manalagna, isa ka makasasala, nga naghimo sang pareho nga buluhaton kasubong isa sang serafin sang langit.

`Matapos lamang nga si Isaias nakahibalo nga ang iya sala ginhugasan, nga siya nagsiling, Yari Ako, ipadala ako. Paano ang kada isa sa aton, ang aton mga sala ginhugasan pinaagi sang dugo ni Jesus, magasabat kasubong sa ginhimo ni Isaias dire?`