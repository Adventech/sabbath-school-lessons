---
title:  Walay Pulos nga Paghalad?
date:   04/05/2025
---

Kung makaisa, ang pagkomparar sang duha ka mga ideya makabulig gid sa pagpahangop. Madamo ang matun-an bahin sa kahulugan sang paghalad sa perspektibo sang Biblia kon san-o ginsikway sang Dios ang mga halad sang iya katawohan.

`Ikompara ang Isaias 1:2–15 sa Isaias 56:6, 7 kag Mga Salmo 51:17. Ano nga mga importante nga leksyon nahanungod sa paghalad ang ginatudlo diri?`

Ang ining makalilisang nga hitabo sa maragtas sang Israel indi ang una nga beses nga ginsikway sang Dios ang isa ka halad; may kaanggid nga hitabo nga natabo sa umpisa sang maragtas sang kaluwasan, diin ginbaton sang Dios ang halad ni Abel, samtang ang kay Cain wala. Ini nga una nga hitabo nga nagahatag sa aton sang isa pa nga higayon nga ipaanggid ang mabatonan kag indi mabaton nga mga halad. (Tan-awa Genesis 4:3–7 kag Mga Hebreo 11:4.)

Sa panahon ni Isaias, ang Israel nagahimo lang sang mga buluhaton, nga nagatuman sang mga relihiyoso nga tikang sa kinaandan nga pagtinguha nga pagpahamuot sa Dios, bisan pa nga nagakabuhi sila suno sa ila nga luyag. Ang ila mga halad ginasandig sa ila kaugalingon, subong sa ginhalad ni Cain, kag indi sa isa ka kabubut-on nga pagpasakop kag pagpaubos sa Dios.

Ini ang pareho nga espiritu nga nagadumala sa mga ginharian sini nga kalibutan: ang espiritu sang pagkamaiyaiyahon. Si Cain magakabuhi suno sa iya nga luyag kag magahatag lang sang paghalad sa Dios suno sa iya mga kahimtangan. Mahimo naton ini tan-awon nga ginakabig niya ang Dios subong isa ka mabudlay nga tulumanon, isa ka banglid sa pagpat-od sang iya kaugalingon nga pamaagi, apang ang kahadlok sa Dios takus sa Dios agod maghimo sang sini nga mga buluhaton.

Si Abel, ugaling, naghalad sang halad nga ginpangayo sang Dios, ang halad nga nagapakita sang saad sang Dios nga may manug-abot nga Manluluwas (Genesis 3:15): ang Cordero, nga nagapahayag sang pagluwas nga ginhimo ni Cristo sa Kalbaryo.

“Si Abel nakahangop sang dalagko nga mga prinsipio sang pagtubos. Nakita niya ang iya kaugalingon nga makasasala, kag nakita niya ang sala kag ang iya silot, kamatayon, nga nagatindog sa tunga sang iya kalag kag sang pagpakig-upod sa Dios. Nagdala siya sang patay nga cordero, ang halad nga ginhalad, sa sini nga paagi ginakilala niya nga ang kasuguan ginlapas. Paagi sa dugo nga ginabubo niya, ginatan-aw niya ang palaabuton nga halad, si Cristo nga mapatay sa krus sa Kalbaryo; kag sa pagsalig sa pagtubos nga kinahanglan pagahimuon, may saksi siya nga siya matarong, kag ang iya halad ginbaton.” — Ellen G. White, Patriarchs and Prophets, p. 72.

`Daw ano ka importante nga aton amligan ang aton kaugalingon gikan sa “pagtuman suno sa kaugalingon”! Paano nga ang tagsa sa aton makaexperiensia kung daw ano ang kahulugan sa pagpaidalum sing bug-os sa kamatayon ni Jesus nga amo lamang ang aton paglaum sa kaluwasan?`