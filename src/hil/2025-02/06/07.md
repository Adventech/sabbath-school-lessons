---
title:  Dugang nga Pagtoon
date:   09/05/2025
---

Nagapahibalo ang Kasulatan nga si Cristo amo lamang ang takus sa paghatag sang aton kaluwasan. Ang Iya kabuhi amo lamang ang bug-os nga wala sing sala nga kabuhi sang tawo, ang lamang nga halimbawa sang kabuhi nga naghatag sing bug-os nga pagtuman sa himaya sang Amay. Siya ang walay dagta nga Cordero sang Dios, kag karon nagatindog Siya bilang ulo sang katawhan nga aton walay katapusan nga kasiguruhan. Ginkuha niya ang aton sala sa Iya kaugalingon, naghimuno sa paghukom sang Dios nga para sa malauton. Sang makakita si Juan sang makahalangawa nga kahimtangan sang mga kahalangdon nga nagtipon sa palibot sang trono sang Dios, ginsilingan siya nga mag-untat sa paghibi bangod “ ‘ang Leon sang tribo ni Juda . . . nagdaug’ “ (Bugna 5:5).

Hunahunaa man kon daw ano kadaku ang sala, kag kon daw ano katalagman ang pagkahulog sang katawohan, nga ang kamatayon lamang ni Jesus, ang Dios mismo, amo ang nagakaigo nga solusyon sa problema sang sala. Wala sing duhaduha, kon may iban pa nga paagi nga mahimo nga maluwas kita sang Dios, nga wala nagalapas sa mga prinsipio sang Iya balaan nga pagdumala, matuod gid nga ginhimo Niya ini.

“Ang nalapas nga katipan sang Dios nga nagapangayo sa kabuhi sang makasasala. Sa bug-os nga kalibutan, may isa lamang nga makapahamtang sa atubangan sang Dios para sa tawo, kag matuman iya mga ginakinahanglan sini. Bangud ang kasuguan balaan subong nga ang Dios balaan, may isa lamang nga kaangay sang Dios ang makahimo sa pagtubos para sa mga sala. Wala sing iban kundi si Cristo ang makatubos sa tawo nga nahulog sa kasuguan kag mabalik sa paghiusa sang langit. Si Cristo amo ang magadala sang kabug-aton kag kahuy-anan sang sala – ang sala nga tuman nga ginakaugtan sang balaan nga Dios nga ini kinahanglan nga magpabulag sa Amay kag sa Iya Anak. Si Cristo magalambot sa kaidadalman sang kabudlayan sa pagluwas sang nalaglag nga katawohan.”—Ellen G. White, Patriarchs and Prophets, p. 63.

**Mga Palamangkutanon nga Pagadiskusyunan:**

`Si Juan nakakita sang Cordero nga nagsulod sa trono nga nagalaragway nga ini kaangay nga “gin-ihaw.” Ang Bugna 13:8 nagpahibalo sa aton nga si Jesus “gin-ihaw” gikan pa sa pagsugod sang kalibutan. Ano ang aton matun-an nahanungod sa Dios pinaagi sa kamatuoran nga ang plano sang kaluwasan napahamtang na sa antes pa naton ini ginkinahanglan?`

`Madamo nga mga atheist nagatoo nga kita lamang ang yari sa mabugnaw, kag wala labot nga uniberso. Kabaliktaran sa ginasiling sang Biblia nga indi lamang ang nahanungod sa Dios apang nga Siya nagahigugma gid sang kalibutan nga nagpanaug Siya, kag namatay para sini. Paano naton malantaw nga bag-o ang aton kalibutan, kag ang aton lugar diri, kabaliktaran sa ila nga wala gid nagatoo sa Dios? Sa iban nga pulong, paano nga ang kamatuoran sang krus magadulot sing pagbag-o sa tanan ta nga ginahimo?`

`Ngaa ang kabuhi, kamatayon, kag ang pagkabanhaw ni Kristo amo lamang ang pamaagi nga ang tawo maluwas? Sa liwat, ano ang gintudlo sang sini nga bili sa kung daw ano gid kabug-at ang sala?`