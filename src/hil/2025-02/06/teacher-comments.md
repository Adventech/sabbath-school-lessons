---
title:  Komento sang Manunudlo
date:   09/05/2025
---

### Bahin I: Kabilugan nga Panan-aw

**Sadsaran nga Texto:** Bugna 5:9

**Sentro sa Pagtoon:** Genesis 4:1–8, Isaias 53:1–12.

Ang ritwal sang paghalad amo ang sa padayon nga ginahimo sa kadam-an nga mga tawo sa ANE (Ancient Near East). Sa ANE, ang paghalad ginkonsiderar nga dulot sa isa ka dios, nga nagahatag sang pagkaon para sa diyos sa baylo sang bulig.

Sa Biblia, apang, may maathag nga iban nga kahulugan ang ritwal sang paghalad; sa pagkamatuod, ini kabaliskaran sang iya tuyo. Samtang sa ANE, ang paghalad nagakahulugan sang pagsaka gikan sa kahimtangan sang tawo pakadto sa langitnon nga duug. Sa Biblia, ang paghalad nagakahulugan sang pagpanaug halin sa Diyos pakadto sa mga tawo. Sa ANE, ang diyos nagahimo sang mga tawo agud magin mga alipin nga magaserbisyo sa iya kag maghatag sang pagkaon sa iya. Sa kabaliskaran, ang Diyos sa Biblia naghimo sang tawo kag nagahatag sa ila sang pagkaon.

Sa sini nga leksyon, aton pagatun-an ang biblikal nga kahulugan sang mga paghalad. Ang biblikal nga kahulugan sang mga paghalad nagadepende sa literary nga konteksto kun diin sila nasulat. Ang mga historikal kag legislative nga teksto nagahatag sang mga hitabo sang mga paghalad bilang mga ritwal, kag sa amo nga paagi nagahatag sang relihiyoso kag etikal nga kahulugan sang mga paghalad samtang ini ginakabuhi sang mga tawo. Sa pihak nga bahin, ang mga matagnaon kag mabinalaybayon nga teksto nagasentro sa espirituhanon kag matagnaon nga kahulugan. Aton ginpili ang isa ka tipikal nga teksto sa kada kategorya: ang historikal nga mga paghalad ni Cain kag Abel sa Genesis 4, kag ang matagnaon paghalad sang Naga-antus nga Alagad sa Isaias 53, agud nga mas mahangpan naton ang ila tagsa ka kahulugan.

### Bahin II: Komentaryo

**Ang Relihiyoso kag Etikal nga Kahulugan sang mga Paghalad**

Ang una nga maathag nga hitabo sang paghalad nagapakita sang pagkatuhay sa tunga ni Cain kag Abel. Samtang si Cain nagkuha sang iya halad gikan lang sa “bunga sang duta” (Genesis 4:3), si Abel naman nagadala “man” o “dugang” sa dili-sapat nga halad sang “una nga anak sang iya panon” (Genesis 4:4). Busa, ang paghalad ni Abel nasunod sa biblikal nga pagtudlo, nga nagakinahanglan nga “dugang sa” isa ka bunga sang duta nga halad, ang isa ka halad nga sapat ang ihatag para sa halad nga sinunog (Exodo 29:39–41). Sa pagtalupangod sa kamatuoran nga si Abel amo ang “Karon si Abel manugbantay sang carnero, apang si Cain mangunguma sang duta” (Genesis 4:2), si Cain, ang mas tigulang nga utod, naga-atubang sa isa ka problema: nagakinahanglan siya sang bulig sang iya manghod nga si Abel. Ang bugal ni Cain mahimo nga naka-apekto sa iya pagpili sang paghalad kag sa iya sunod nga binuhatan.

Ang biblikal nga sugilanon nagasugid sa aton nga “Kag gintamud sang Ginoo si Abel kag ang iya halad, apang si Cain kag ang iya halad wala niya pagtamda” (Genesis 4:4, 5). Ang biblikal nga teksto wala nagasaysay kon ngaa ang paghalad ni Abel ginbaton kag ang paghalad ni Cain wala. Apang, may pila ka mga palatandaan sa teksto nga nagasugid sang masunod:

1\. Ang pinakauna nga pagtagad sang Diyos amo ang tawo nga nagahimo sang paghalad, suno sa literal nga pagbadbad: “Ang Diyos nagtan-aw nga may pagtamod kay Abel, gani [waw] sa iya paghalad; pero wala Siya nagtan-aw nga may pagtamod kay Cain, gani [waw] sa iya paghalad.” Ini nga pagbadbad nagapakita nga ang rason sang pagdawat o pagbalibad sang Diyos sa paghalad nagasalig sa espirituhanon nga kahimtangan sang tawo kag indi lang sa iya paghalad mismo (Miqueas 6:7, 8; Isaias 1:11).

2\. Samtang si Cain naghalad “sa Diyos,” si Abel naghalad lamang. Ang phrase nga “sa Diyos” wala sa paghalad ni Abel. Samtang si Cain nagatan-aw sang iya paghalad bilang dulot sa Diyos, ang atensyon ni Abel nagatutok sa kahulugan sang paghalad mismo, nga amo ang dulot sang Diyos sa iya. Samtang si Cain nagatan-aw sa iya relihiyon bilang pagsaka pakadto sa Diyos, si Abel naghangop sini bilang pagpanaug gikan sa Dios.

3\. Samtang si Abel nagapili gikan sa bekorot, ang “ ‘unang bunga,’ ” nga amo ang pinakamaayo nga produkto, suno sa Mosaic nga legislasyon (Exodo 23:19), si Cain nagkuha sang bisan ano nga bunga gikan sa duta. Ang paghalad ni Cain nagapakita sang tawohanon nga pagpaninguha padulong sa Diyos, samtang ang paghalad ni Abel nagapakita sang pagkakinahanglan sang tawo sang kaluwasan sa Dios.

4\. Ang paghalad ni Abel may kaangtanan sa saad sang Mesias nga Cordero sa Genesis 3:15, nga paghalad agud maluwas ang kalibutan, samtang ang paghalad ni Cain isa ka wala sing pulos kag wala sang kahulugan nga ritwal. Tandaan nga amo man nga pagkalain nga makita sa tawohanon nga panapton kag sa panapton sang Diyos (Genesis 3:7). Samtang si Adan kag Eva naggamit sang tanom nga yara sa ila palibot para magtabon sa ila kaugalingon, ang Diyos naggamit sang panapton nga nagahulugan sa paghalad sang isa ka sapat (tan-awa ang Genesis 3:21).

5\. Sa katapusan, ang kakulang ni Cain sa matarong nga kaangtanan sa relihiyoso nga butang nagatakop sa pagpatay. Tungod nga si Cain nagpalayo sa Diyos nga Amay, nadulaan siya sang koneksyon sa iya utod. Ang fratricide nagapakita kon paan-o nagatinguha ang sala. Ang sala batok sa isa ka utod nagahalin sa sala batok sa Diyos. Nakita sang Diyos ini nga relasyon kag sa relihiyoso kag etikal nga aspeto kon Siya nagahatag sang pagpaandam kay Cain: “ ‘Kon nagahimo ka sing maayo, indi ka bala pagbayawon?’ ” (Genesis 4:7,). Ang pulong nga “ ‘maghimo sang maayo’ ” una nga nagakahulugan sang husto nga paghalad, nga kinahanglan ihalad ni Cain; apang ini nagapatuhoy man sa personal nga pakigbato ni Cain batok sa malaot kag, labi na gid, sa iya relasyon sa iya utod. Ang Hebreo nga verb nga teytib, “magbuhat sang maayo,” may mabaskog nga etikal nga kahulugan. Ang amo nga verb ginagamit ni Jeremias sa pagpaathag sang ginahandum nga relasyon sa tunga sang “ ‘isa ka tawo kag sa iya isig-katawo’ ” (Jeremias 7:5).

Makahuluganon nga tandaan nga ang pagtawag ni Jeremias sa Israel nagaangot sa kaangay nga isyu sang relihiyoso nga kabuhi sa maayo nga pagginawi. Pagkatapos sang madugay nga listahan sang etikal nga mga sala (pagpangawat, pagbinutig, pagpakighilawas, kag iban pa), ang propeta nag-atubang sa iya mga tawo, nga nagasiling, “ ‘kag magakari kag magatindug sa akon atubangan sa sini nga balay, nga ginatawag sa akon ngalan’ ” (Jeremias 7:10). Ini nga pagtawag nagalanog sa madamo nga propeta nga nagpatalupangod sang di-pagbaton sang Diyos sa sini nga mga paghalad. Si Micah, sa partikular, nagapahayag sang pagsaysay sa kawala sang pulos sang amo nga relihiyon: “Mahamuut bala ang Ginoo sang linibo nga mga carnero nga lalaki? . . .” Napahayag niya sa imo, O tawo, ang maayo; kondi ang paghimo sing matarung, kag ang paghigugma sang kalolo, kag ang paglakat sing mapainubuson upud sa imo Dios?” (Miqueas 6:7, 8).

**Ang Matagnaon Kahulugan sang mga Paghalad**

Isa sa mga makagagahum nga teksto sa bibliya bahin sa matagnaon nga kahulugan sang mga paghalad amo ang kanta ni Isaias bahin sa Nagaantos nga Alagad. Ang Nagaantos nga Alagad ginakilala nga isa ka paghalad, nga nagatagna sang paghalad nga ministeryo ni Hesu-Cristo. Sa pagkamatuod, ang sentral nga ideya sang teksto amo ang pag-antos kag pagkamatay sang Alagad para sa pagtubos nga mga katuyuan. Ini nga ideya makita sa walo sa 12 ka mga bersikulo (Isaias 53:4–8, 10–12).

Ini ginapadayon pa gid sa sentral nga bahin sang Isaias 53:4–6 kag ginapaathag gamit ang mga termino kag tema nga direkta nga ginkuha gikan sa pagtudlos sang Levitico. Ang Alagad ginpaangid sa isa ka cordero nga andam para sa pagapatyon (Isaias 53:7; ikompara sa Levitico 4:32; Levitico. 5:6; Levitico. 14:13, 21; kag iban pa). Ang passive nga porma, nga isa sa mga kinaiya nga aspeto sang Levitical nga estilo, pinaka-prominente sa Isaias 53. Gingamit ini 16 ka beses sa teksto; 12 sa ila yara sa Niphal, ang teknikal nga porma sang sacerdote nga “pagbantala sang hukom,” nga masami ginagamit nga may kaangtanan sa mga paghalad. Ini nga religiyoso-cultic nga katuyuan mas ginapamatud-an pa gid pinaagi sa pito ka mga pagtudlo sa “sala,” nga nagalakip sa tatlo ka teknikal nga termino (pesha‘, ‘awon, khet’): “Apang ginpilas siya tungod sa aton mga paglapas [pesha‘], Siya ginbuno tungod sa aton mga kasal-anan [‘awon]; . . . kag ang Ginoo nagpapas-an sa iya sang kalautan naton nga tanan [‘awon] sang tanan naton. . . . kag sia magabatas sang mga kalautan nila [‘awon]. Apang gindala niya ang sala [khet’] sang madamo” (Isaias 53:5, 6, 11, 12).

Isa ka bersikulo sa partikular nagapakita sang Levitical nga proseso sang pagtubos: “Pinaagi sa iya kaugalingon nga pagkilala ang akon matarung nga alagad, magapakamatarung sing madamu;

kag sia magabatas sang mga kalautan nila.” (Isaias 53:11). Ang pulong nga “pagkilala” (beda‘to) nagtudlo sa bersikulo 3, kun diin ang pareho nga ugat nga pulong “paghibalo” (Yadu‘a) ginagamit sa pagpatuhoy sa Alagad bilang tawo nga “nakahibalo” sang kasakit. Ang bersikulo nagasaysay nga pinaagi sa sini nga kahibalo, o sini nga kaagi sang pag-antos, ang Alagad makapamatarong. Ang masunod nga pulong nagasaysay sang butang nga nagapatuhoy sa verb nga “pagamatarungon”: “kag sia magabatas sang mga kalautan nila” (Isaias 53:11). Pinaagi sa pagbatas sang ila mga kalautan, ang Alagad magapakamatarung sang madamo. Ang masunod nga bersikulo liwat nagagamit sang pulong nga “madamo” kag nagapamatruod sini nga interpretasyon nga ang “madamo” amo ang ginapatuhoyan sang verb nga “pakamatarungon”: busa, ang Alagad “apang gindala niya ang sala sang madamo” (Isaias 53:12).

Ini nga pagpamulong kag ang iya pag-angtanay sang mga ideya masami gid makita sa biblikal nga konteksto, nga nagasugid nga ang Alagad pareho sa sakripisyal nga paghalad, nga sa Levitical nga sistema nagapas-an sang sala kag nagahatag sang pagkamatarong kag kapatawaran gikan sa Dios: “ ‘“Kon magdala siya sing cordero subong nga iya halad-tungud-sa-sala, magdala siya sing bakiya nga wala sing kasawayan, kag ibutang niya ang iya kamut sa ulo sang halad-tungud-sa-sala… ang sacerdote magkuha sa iya tudlo sang dugo sang halad-tungud-sa-sala . . . kag ang sacerdote maghimo sing katumbasan tungud sa iya nahanungud sang iya sala [khet’] nga nahimo niya, kay patawaron sia.” (Levitico 4:32–35). Ang mabaskog nga cultic nga pinulongan sa sini nga teksto nagapalig-on sang ideya nga ang Nagaantus nga Alagad may papel sang isa ka tal-us nga paghalad, nga nagakuha sang lugar sang makasasala agud maghatag sang kapatawaran.

### Bahin III: Aplikasyon sa Kabuhi

Ang Sakripisyo sang Dios para sa Imo Kaluwasan. Basaha ang Filipos 2:7. Pamalandungi ang dinalan nga “gin-ula niya ang iya kaugalingon”. Paano nga ang kahandaon sang Dios nga mangin “wala” maaplikar sa imo relasyon sa imo isigkatawo ukon mga pariente? Ano kahanda ka nga mangin wala, sa “pag-ula sang imo kaugalingon” para sa kauswagan sang imo isigkatawon ukon sa pagtubo sang imo nga anak?

`Notes`