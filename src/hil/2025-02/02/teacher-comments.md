---
title:  Komento sang Manunudlo
date:   11/04/2025
---

### Bahin I: Kabilugan nga Panan-aw

**Sadsaran nga Texto:** Juan 1:29

**Sentro sa Pagtoon:** Genesis 22:1–18, Juan 3:16.

Genesis, ang una nga libro sa Biblia, may yara sang mga sadasaran nga kamatuoran nga nagalikop sa sentro sang kaluwasan kag matagnaon nga mensahe sang Kasulatan. Gikan sa istorya sang Pagpanuga (Genesis 1–2), sa diin ang Dios nagtuga sang kabuhi gikan sa magamo kag wala sing kahusayan, pakadto sa istorya ni Joseph, sa diin ang Dios naghimo sang pagtubos nga resulata halin sa sa mga buhat sang malaut (Genesis 50:20), ang libro sang Genesis nagapamatuod sa plano sang Dios sa Kaluwasan. Sa tunga sang libro sang Genesis, ang istorya sa pagapos kay Isaac (Genesis 22:1–18) nagaplastar sang mga sadsaran nga tema sang sining langitnon nga plano.

Sa sini nga semana nga leksyon, aton tukibon ang mga tema sang plano sang kaluwasan sang Dios subong nagluntad sa makawiwili nga sugilanon sang Akedah (“pagbutang sang higot kay Isaac”). Ang una nga tema amo ang “gugma,” kung diin nagahalin ang tanan nga binuhatan sang Dios.

Sa sini nga sugilanon, ang Hebreo nga pulong nga ‘ahab, “gugma,” ginagamit para sa una nga higayon sa Biblia, ilabi na sa pagpamulong sang Dios tuhoy sa gugma sang amay (Genesis 22:2).

Ang ikaduha nga tema sang Akedah amo ang pagpakita sang gugma sang Dios paagi sa paghalad sang Iya Anak, nga ginlaragway na sadto paagi kay Isaac sa iya pagkailanlan kaupod sa cordero (Genesis 22:7–10). Ang ikatlo nga tema amo ang pagpakita sa gugma sang Dios sa kasaysayan, ilabi na sa daku nga pagsumpunganay nga magapatunga sa “kaliwat” sang pagpakigbatok sa man-ug kag magatapos sa kadalag-an sang “kaliwat” batok sa malaut kag kamatayon. Ini nga hitabo ginapakita sa pagluntad sang “cordero” (Genesis 22:13), nga nagapakita sang katapusan nga hitabo sa Adlaw sang Katumbasan.

### Bahin II: Komentaryo

**Ang Gugma sang Dios**

Imposible nga mahangpan ang gugma sang Dios, bangud nga imposible ang “ang paghibalo kung daw kadako kag kadalum kag kataas—ang paghibalo sa gugma ni Cristo nga nagalabaw sa kahibalo” (Efeso 3:18, 19). Sa kamatuoran nga ang ligka nga ‘ahab, “gugma,” makita sa una nga higayon sa Kasulatan sa pagpatuhoy sa gugma sang amay—ang gugma ni Abraham kay Isaac, iya “bugtong nga anak” (Genesis 22:2)—sa bagay nga importante. Sa amo nga konteksto sang gugma ni Abraham sa iya labing bugtong nga anak nga ang kalidad sang gugma ni Abraham sa Dios “pagatilawan” kag busa napamatud-an (Genesis 22:1; tan-awa man ang Genesis 22:12).

Apang indi amo ang gugma ni Abraham sa Dios ang matilawan kag mapamatud-an. Sa tion sang personal nga kaagi, ang Gugma sang Dios subong man nga napahayag kay Abraham. Si Abraham nakahangop, sadtu, sa kadako sa Gugma sang Dios. Subong nga si Ellen G. White nagpaathag: “Ang pagpahibalo kay Abraham sa kamatuoran sang maayong balita, subong man sa pagtilaw sa iya pagtoo, nga ang Dios nagmando sa iya sa pagpatay sang iya anak. Ang kasakit nga iya gin-antos sa tion sang iya mabudlay nga mga adlaw sa sinang makakulugmat nga pagtilaw nga gintugot nga siya makahangop sa iya kaugalingon nga experiensia sa butang sang kadako sang amo nga paghalad nga ginhimo sang walay-katubtuban nga Dios para sa kaluwasan sang tawo. . What stronger proof can be given of the infinite compassion and love of God?”—Patriarchs and Prophets, p. 154, emphasis supplied.

Ang Dios wala naghatag kay Abraham sang pilosopikal, teolohikal, ukon psykolohikal nga pagpaathag sang Iya gugma. Ang Dios nagtugot kay Abraham sa pagbatas sa (iya kaugalingon nga may limitasyon nga lebel) kung ano ang batason sang Dios sa (Iya walay-limitasyon nga lebel). Ang ini nga kaangid nga ang Dios, naghatag sang Iya bugtong nga Anak, nga Iya ginhigugma, kag sang Dios, nga naghalad sang Iya bugtong nga Anak nga Siya “ginhigugma sang Amay’ ” (Juan 5:20), amo ang ginpamatud-an ni Juan nga nagamit sang subong nga pinulungan sa (Iterteksual) sa iya nga pagpakilala sang “gugma”: Kay ginhigugma gid sang Dios ang kalibutan sa bagay nga ginhatag niya ang iya bugtong nga Anak, agud nga ang bisan sin-o nga magtoo sa iya indi madula kondi may kabuhi nga walay katapusan’ ” (Juan 3:16, ikompara sa 1 Juan 4:9).

**Ang Cordero sang Dios**

Ang titulo nga “Cordero sang Dios” gingamit ni Juan sa pagkilala kay Jesus: “Sa adlaw nga madason nakita niya si Jesus nga nagapakara sa iya, kag nagsiling, “Yari karon, ang Cordero sang Dios, nga nagakuha sang sala sang kalibutan!’ ” (Juan 1:29, ikompara Juan 1:36). Ini makatilingala kag tuman ka importante nga ang pagamit sa “Cordero” nagapahayag sing una nga higayon sa Kasulatan sa konteksto sang istorya sang paggapos kay Isaac sa pagpatuhoy sa paghalad sang “halad nga sinunog” (Genesis 22:7). Apang, indi amo ini ang pinakauna nga Cordero nga ginhalad. Si Abel naghalad man sang Cordero nga halad (Genesis 4:4; Ikompara sa Numeros 18:7). Apang amo ini ang una nga beses nga ang pulong nga śê, “cordero” isa ka pat-od (definite) gid. Ang iban nga mga dinalan sa kasulatan nagagamit sang sini nga pulong bilang (indefinite) nga pagamit. Ang ining tumlagsahon nga butang nagapamatuod sang hamili nga aplikasyon. Si Isaac (kaupod kay Abaraham) nagapatuhoy sa bugtong nga Cordero nga mas labaw sang sa iban.

Ang kamatuoran nga ang pulong nga “Cordero” gingamit ni Juan sa iya Kasulatan (Juan 1:29,36), kag ilabi na sa apocalipsis (23 ka beses), sa may kapat uran nga pagpamulong sa “Cordero,” nagatudlo nga si Juan nagapatuhoy sa “ang Cordero” sang pamangkot ni Isaac.

“ ‘ Diin ang Cordero?’ ” (Genesis 22:7). Ang ining intertextual nga kaangtanan nagatugot sa aton sa pagtamod nga “ang Cordero” ni Isaac nagapatuhoy sa Anak sang Dios, subong nga nahangpan ni Juan. Ang ini nga paghangop, sa pagkamatuod, napamatud-an pa gid sa pagsabat ni Abraham sa pamangkot ni Isaac: “Ang Dios magaaman sang cordero sa halad-nga-sinonog, anak ko’ ” (Genesis 22:8).

Ang paghimo sang pinakauna nga dinalan sa pagpamulong ni Abaraham sa Genesis 22:8 amo ang nagabantala. Una, bisan nga ang Hebreo sa masami nagabutang sang likga (Verb) sing una, sunod sang nombre, nga amo ang pulong nga “Dios” amo ang nabutang sa pinakauna sa dinalan sang antes pa ang verbal form sa pagpakita sa kamatuoran nga ang solusyon amo lamang ang Dios. Ang Dios lamang ang makakita. Ikaduha, ang ining panguna nga dinalan sang Genesis 22:8 may yara sang (reflexive construction) nagagihu nga paggamit subong nga ang dinalan nga lek leka “maglakat ka,” nga nagapakita sa pagpanawag sang Dios (Genesis 22:2; ikompara sa Genesis 12:1, ang literal nga pagbadbad sang awtor). Sa amo nga bahin, ang dinalan sa Genesis 22:8 mabadbad subong sang masunod: “ang Ginoo magatan-aw sang Iya kaugalingon bilang ang Cordero” (apposition), nga nagakahulugan nga ang Dios amo ang magaaman sang Iya kaugalingon bilang ang Cordero. Subong nga ang Cordero ginkilala bilang ang Dios. Busa, ang Cordero nga ginapatuhoyan sa diri indi lamang isa ka makita nga hayop nga yara sa hunahuna ni Isaac; ini amo ang Dios mismo.

**Ang Kadalag-an Sang Dios**

Si Isaac nagapaabot sang Cordero nga ihatag sang Dios. Pero, ang nagpakita amo ang cordero: “Ginbayaw ni Abraham ang iya mga mata kag nagtolok, kag, yari karon, sa iya likod isa ka cordero nga lalaki” (Genesis 22:13). Ang pagpakita sang cordero nagatudlo sa Cordero sa Adlaw sang Katumbasan (Levitico 16:3, 6). May yara gid nga makatilingala nga intertekstwal nga kaangtanan sa sining teksto sang halad ni Isaac kag sa teksto sang Adlaw sang Katumbasan. Labaw sa iban nga teksto sa Biblia, ang pulong sa pagapos kay Isaac may kaangtanan man sa teksto sang Adlaw sang Katumbasan. Makita naton ang subong nga paggamit sang mga pulong nga ‘olah,’ “halad nga sinunog” (Genesis 22:13; kon ipaanggid sa Levitico 16:3, 5); ‘ra’ah,’ “pagpakita,” sa kaangay nga pamaagi nga niphal (Genesis 22:14; kon ikompara sa Levitico 16:2); kag ‘yiqqakh,’ “nagkuha” (Genesis 22:13; kon ipaanggid sa Levitico 16:5). Ining importante nga intertekstwal nga kaangtanan sa duha ka teksto nagapamatuod nga ang manunulat sang kasuguan sang Adlaw sang Katumbasan, sa Levitico 16, naghunahuna sa texto sang paghalad kay Isaac.

Sa pihak nga bahin, ini kinahanglan talupangdon nga ang texto sa paggapos kay Isaac yara man makita sa Daniel 8, nga amo ang tagna nga nahanungod sa katapusan nga Adlaw sang Katumbasan. Ang una nga linya nga nagapakilala sa panan-awon ni Daniel –“Niyan ginbayaw ko ang akon mga mata kag nakakita, kag yari karon, may nagtindug sa atubangan sang suba nga isa ka carnero nga lalaki.” (bersikulo 3), maathag nga nagapamatuod sa texto sang paghalad kay Isaac, nga ang dinalan sa Daniel isa nga ginkutlo sa Genesis 22:13. Ang ini nga pagtan-aw nga ang texto sang paghalad kay Isaac dugang pa nga ginpamatud-an sang intertextwal nga kaangtanan sa tunga sang Leviticu 16 kag Daniel 8 (tan-awa sing ilabi na ang pagamit s ang likga nga ra’ah, “nakita,” amo ang yabi nga pulong sa duha ka mga texto.) Sa kapawa sa Daniel 8, aton mahangpa, nga ang Cordero sa sugilanon ni Akedah nagatudlo sa palaabuton nga Adlaw sang Katumbasan sa katapusan.

Ining kabug-usan nga pagtan-aw nagapamatuod sa balaan nga pagpakamaayo nga nagasaksi sa teksto sang Akedah (Genesis 22:17). Ang ginsaad nga pagpakamaayo sang Dios nagakabalaka indi lamang sa mga palaabuton nga kaliwat ni Abraham kundi man sa palaabuton sang mga pungsod. Ginsaad sang Ginoo nga ang kaliwat ni Abraham magaangkon sang “paggahom sa puwertahan sang ila mga kaaway” Ini nga saad nagapatuhoy sa pagdaug ni Cristo batok sa man-ug kag ang pagdaug sang kabuhi batok sa kamatayon, nga gintagna sa Genesis 3:15. Ang sugilanon sang pagapos kay Isaac nagadul-ong niyan, sa katapusan nga pagtubos para sa katawohan sang Dios sa tion sang katapusan nga Adlaw sang Katumbasan (ikompara sa Daniel 8:14). Ang ini nga leksyon may yara sang pagmitlang liwat sa kasulatan sang Hebreo, nga ginahamtang ang katapusan nga pagpakamaayo sang Akedah (Hebreo 6:14) sa makatilingala nga higayon sang Adlaw sang Katumbasan diin ang Mataas nga Sacerdote makapalapit “sa sulod sang kumbong” (Hebreo 6:19; ikompara sa Levitico 16:2, 15).

### Bahin III: Aplikasyon sa Kabuhi

Basaha ang mga masunod nga komento sa mga paghipos kag pagpamangkot sa tunga ni Abraham kag Isaac sa Genesis 22:6–8. Ano nga mhga espiritwal nga leksyon ang ining mga paghipos kag pagpamangkot ang ginatudlo sa aton?

1\. Genesis 22:6: “Gani naglakat sila nga duha”. Ang ining dinalan namitlang sa makaduha (Genesis 22:6,8) kag daw ano ka makasulubo, nga nagatalupangod sa mahipos nga paganglakatan sang amay kay anak.

2\. Genesis 22:7,8: “Kag si Isaac nagsiling. Sa Genesis 22:7,8, ang kalinong natapos pinaagi sa tingog ni Isaac. Ang iya nga pakig-istorya sa sini nga mga bersikulo nagapahibalo sang una kag amo lamang nga tinion nga so Isaac nagpamulong sa sini nga istorya:

“Kag si Isaac nagsiling kay Abraham nga iya amay, “Amay ko!” (Genesis 22:7). Sang si Isaac nagpamulong sa una nga higayon, siya una nga nagmitlang sang Hebreo nga pulong ‘abi’ “amay ko!” nga nagapadumdom sa aton sang iya relasyon kay Abraham, nga nagaandam sa paghalad.

“Kag si Abraham nagsiling, ‘Yari ako, anak ko’” (Genesis 22:7). Ang pulong nga “anak ko” (beni), nagasabat sa pulong nga “amay ko” (‘abi). Sa pihak sang plano sa pagpatay, ang amay nagahigugma sa iya anak, kag ang kadako sang sini nga gugma para sa iya bugtong nga anak nagdulot sa sini nga paghalad sang tuman ka sakit (ikompara sa Juan 5:20).

“Si Isaac nagsiling, “Yari karon, ang kalayo kag ang gatong; apang diin bala ang cordero sa halad-nga-sinonog?” (Genesis 22:7). Ang ini nga pamangkot isa ka pamaagi sa pagpatuhoy sa di-masaysay nga kamatuoran, nga wala sa pagmitlang sing deritso: “ako bala ang halad?”

`Notes`