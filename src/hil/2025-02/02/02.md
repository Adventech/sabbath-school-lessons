---
title:  Ang Prinsipio sang “Una nga Pagsambit”
date:   06/04/2025
---

Kalabanan sang mga programa sa akademiko nagasugod gid sa kabilugan kurso (nga sa masami may yara nga numero “101”) isa ka kurso nga ginatuptupan ang masangkad kag mga sadsaran nga prinsipio nga amo ang magasilbi nga pundasyon sang padayon nga pagtoon samtang nagadugang ang pang-usisa sa amo nga butang. Subong man kung ikaw magbasa sang bug-os nga Biblia, imo sa gilayon matukiban nga ang Dios may yara man sang kabilugan nga kurso sa libro sang Genesis, sa diin Iya ginapahibalo ang mga ideya nga ipag-usisaon sang mas madalom nga detalye sa bug-os nga nabilin sa Biblia.

Sa kabug-osan, ang una nga konsepto ukon simbolo nga ginasambit sa Biblia – subong nga yara sa mga una nga kapitulo sang Genesis – imo matukiban nga ini nagatukod sang isa ka kabug-osan nga paghangop sang amo nga konsepto, nga makabulig sa pagpahangop kung paano ini pagagamiton sa masunod.

Ang iban nga mga nagatoon sa Biblia nagatawag sini bilang ang “kasuguan sang una nga pagsambit,” apang ini mas matarong nga tawagon bilang prinsipio (ukon isa ka sulundan) sa baylo sang kasuguan, kay bangud ini wala napanaptan sang salsalon, kag madamo sang puwera sa sini nga talaksan. Ang sulundan nga daw nagaluntad, sa pagtuon sang Biblia kag sang tagna sa Biblia, amo nga ang Dios sing amat-amat nagahatag sa Iya mga kaanakan sang kinaalam, sugod sa isa ka sadsaran nga konsepto kag niyan ipahangop ini sing mas dako nga kahulugan sing madamo nga beses sa pila ka tuig, ukon biskan pa pila ka siglo.

`Basaha ang Isaias 40:7, 8; Malaquias 3:6; kag Mga Hebreo 13:8. Ano nga mga prinsipio ang imo makuha sa sini nga mga texto nga makabulig sa pag-angot sing maayo sang imo nga pagtoon sang tagna?`

Madamo sang sa moderno nga kalibutan karon ang nagapamulong nahanungod sang “daw matuod sa tawo” sa baylo sang “kamatuoran” kay tungod ini nagadulot nga ang “kamatuoran” isa ka mahapos madihon nga butang nga mabag-o sang panahon. Ukon, sa iban nga bahin, ang konsepto mismo sang “kamatuoran” ginakabig nga amo ang ginhalinan.

Sang ang Dios nagtukod sang kamatuoran, ugaling, wala nagabag-o ang Iya panghunahuna. Sa pagsugod Niya sa pagtudlo sa Iya katawohan sang kamatuoran, aton masaligan ang kamatuoran nga ang pagbalik-balik sang amo nga prinsipio sa Biblia ukon tema wala nagabag-o sang kahulugan sini, sa baylo, nagadugang pagid sa kapawa sa kahulugan sini. May yara ini dako nga bili sa pagtoon sang tagna, busa, sa paghatag sang maayo nga paghangop sa libro sang Genesis, sa diin imo makita ang madamo nga mga yabi nga konsepto sa una nga beses, kag dal-on ini nga sadsaran nga paghangop samtang padayon nga nagatukib sang bug-os nga Biblia.

`Ngaa tuman ka importante nga indi naton itugot ang bisan sin-o ukon ano, bisan pa daw ano ka masulhay ukon bisan makatarunganon, sa pagpaluya sang aton pagtoo sa Biblia kag sa wala nagabag-o nga kamatuoran nga ginatudlo sini. Ano ang mga bisan pa di-maathag nga pamaagi ang makadulot sa sining pagluya?`