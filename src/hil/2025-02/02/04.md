---
title:  "Ang Pamangkot ni Isaac: Diin ang Cordero?"
date:   08/04/2025
---

Ang Biblia una nga nagsambit sang seh (sa Hebreo: cordero) nahitabo sa amo nga istorya subong nga una nasambit ang gugma, Genesis 22. Ang Cordero, sa pagkamatuod, isa sa mga masami nga simbolo sa libro sang Bugna, sa diin si Jesus gintawag nga “ang Cordero” sang sobra sa biente ka beses. Sa isa sa mga magamhanan nga hitabo sa Bugna – si Juan nagbisita sa trono sang Dios sa kapitulo 4 kag 5 – ang Cordero may yara gid sang hamili nga papel.

`Basaha ang Genesis 22:7, 8; Exodo 12:3–13; kag Bugna 5:5–10. Paano ang istorya sang malapit nga paghalad kay Isaac makabulig sa aton paghangop kung paano ang mga Cordero ginagamit sang may simbolo? Paano ang ini nga istorya naangot sa nakit-an ni Juan sa Bugna 5?`

Ang una nga pagsambit sang seh (Cordero) sa Biblia nagikan sa pagpamangkot ni Isaac: “Diin ang Cordero?” (Genesis 22:7). Sing makatilingala, ang bug-os sang Biblia nagsabat sa sina nga pamangkot sa masangkad nga detalye. Ang nabilin nga 38 ka libro sang Daan nga Katipan nagdul-ong sa nagabasa sa dalan nga sa diin ang pamangkot ni Isaac sing nagapsangkad nga sabat kag dugang nga mga detalye, gikan sa mga ritwal sang Pascua tubtub sa pangabuhi ni David kag sa padayon. Ang bug-os nga istorya napun-an sang madamo nga mga nagkalain-lain nga tagna nahanungod sa Mesias nga nagapaabot sang sabat sa pamangkot ni Isaac. Kag niyan sa Bag-o nga Katipan, ang pamangkot nasabat sang si Jesus nagpahayag sa unod kag dugo, nagpangabudlay para sa Iya katawohan, kag sa katapusan naghalad sang Iya kaugalingon sa krus.

Sa amo man nga tion, tan-awa ang una nga pagsambit sang Cordero sa libro sang Juan, sa Juan 1:29–34. Ini nagapahibalo nga daw si Juan nga Manugbautismo amo ang nagasabat sa pamangkot ni Isaac, kag ang istorya indi na mas nagakaigo. Ang mhga makasasala nagahinulsol kag nagpanaug sa tubig para sa pagpabautismo, nagasimbolo sa kamatayon sang makasasala kag ang pagsugod sang bag-o nga kabuhi. Sa sini nga konteksto, si Jesus, ang Cordero sang Dios, sa gilayon nagpahayag kag, suno sa Mateo, ang langit nagbukas sa pagbantala sa Iya: “Ini hinigugma kong Anak, nga sa iya nahamuut ako.” (Mateo 3:17). Talupangda kung paano ang tingog, ang Manugtunda sang Ginoo, subong nagbantala man gikan sa langit sang solusyon sa problem ani Abraham kag Isaac (Genesis 22:11–14).

Kung imo itandi ang tanan nga kamatuoran, maathag nga si Jesus, ang Cordero sang Dios, amo ang aton Tal-us. Nga nagapahayag sang aton nga paghangop sang ginpatay nga Cordero sa palanan-awon ni Juan.

`Ngaa ang paghangop nga si Jesus amo ang aton nga Tal-us tuman kaimportante sa aton nga kaluwasan? Ano nga paglaum ang may yara kita kung wala Siya, bilang ang aton nga Tal-us, ilabi na sa paghukom?`