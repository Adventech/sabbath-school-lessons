---
title:  Dugang nga Pagtoon
date:   11/04/2025
---

Basaha ang Ellen G. White, “The Revelation,” pp. 578–581 sa The Acts of the Apostles.

Madamo sang mga relihiyon sa kalibutan ang nagatoo sa mga ideya; sa isa ka daku nga kabaliktaran, ang mga ideya nga makita sa relihiyon sang Kristiyano nga naangot gid sa mga hitabo sa kasaysayan. Ang Biblia amo ang istorya sang Dios nga nagapakigbahin sa katawohan sa bug-os nga kasaysayan, kag sa pagtoon sang nilibo ka tuig nga pagpakig-angot, makatoon kita sing tuman nahanungod sa wala nagabag-o nga kinaiya sang Dios.

Ugaling kung makaisa, ang mga Kristiyano nagareklamo nga sila natak-an na sa pagpamati sang amo lang gihapon nga mga butang. Kung makaisa, kung ang aton nga mensahe sang tagna ginawali sa publiko, nagahunahuna kita nga nakabati na kita sini kag wala na sang bag-o pa nga mahibal-an.

Ang kamatuoran nga ang aton mensahe wala nagabag-o kag nagapadayon, apang, wala ini nagakahulugan nga simple ukon di-makahangkat. Amo pa gani ang kabaliskaran: kung nagatoon sang kinaalam nga ginpa-alinton sa aton gikan sa hunahuna sang walay katubtuban nga Dios, imo sa gilayon matukiban nga indi gid malab-ot ang katapusan sini.

Isa sa mga rason nga si Ellen G. White nagsiling bilang rason sa pagsulat sang libro sang Bugna amo ang pag-angot sang Kristiyano nga iglesia sa iya sini nagapadayon nga mensahi sa kasaysayan. “Ang pila ka mga batan-on nga manugpangabudlay sa sina nga taon . . . nangin maluya sa pagbalik balik sang kamatuoran. Sa ila handom sang butang nga bag-o sila nagsugod sa pagtinguha sa pagpakilala sang mga bag-o nga bahin sang doktrina.” - The Acts of the Apostles, p. 580. Sa sinang kasangkaran, indi lamang ini isa ka libro nahanungod sa palaabuton; libro man ini nahanungod sa nagligad, natukod sa pagpabilin sa aton nga napasad sa aton makasaysayan nga pagtoo agud nga indi kita mapatalang sa aton handum sa pagpangita sang pagka-orihinal.

**Mga Palamangkutanon nga Paga-diskusyunan:**

`Ang Kasulatan wala napaslaw sa paghatag sang bag-o nga inpormasyon kag bag-o nga paghangop. Paano ini makabulig sa pagbalanse sang tinguha sa paghibalo sang butang nga bag-o subong sa importansya nga sa pagpabilin nga naangot sa mga kamatuoran nga ginhatag na sa aton?`

`Paano ang iglesia magasabat sa mga bag-o nga interpretasyon sang tagna? Bisan nga nakahibalo kita nga may yara gid sang bag-o nga matun-an, paano naton mahibal-an nga ang bag-o nga kapawa ginakinahanglan ukon isa lamang ka pa-uso, ukon bisan pa sayop?`

`Sang World War II bilang isa ka marinero sa Pasipiko nagahigda nga tagumatayon, siya nagsinggit sa manugbulong, “Isa ako ka ilo. Kung mapatay ako sin-o ang mahadumdom sa akon? Ang manugbulong nagsabat, “Ako ang padayon nga magadumdom sa imo.” Daw ano man ang kahulugan sang mga pulong sang manugbulong, sa di-madugay siya mapatay man sa gihapon, subong ang memorya sang ilo nga marinero. Paano nga ang ini nga dinalan makabulig sa aton paghangop sa pagkawalay-pulos sang aton kabuhi kung ang kamatayon, amo ang may gahum katapusan?`