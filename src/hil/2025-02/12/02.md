---
title:  Daniel Dos kag ang Historicist nga Pamaagi sa Tagna
date:   15/06/2025
---

Isa sa pinaka gamhanan nga mga tagna sa tanan nga mga Kasulatan amo ang Daniel 2. Ginsulat sa masubra sa lima ka gatus ka mga tuig sa wala pa si Kristo, ang manalagna nag sugid sang kasaysayan, magsugod sa iya panahon sa Babilonia, kag niyan pinaagi sa Media-Persia, Greecia, Roma, kag ang pagkabungkag sang Roma sa mga pungsod sang modern nga Europa kasubong nga sila naga luntad subong.

Sa pagkamatuod, sa pagsugid sini nga mga pungsod sa Europa, ang isa ka texto naga siling nga “’sila magasimpon sa kaliwat sang mga tawo; apang indi sila magtapikay, subong nga ang salsalon indi magsimbog sa daga’” (Daniel 2:43). Ini nga tagna sa makatilingala natuman. Amo ina, wala sapayan sang tanan nga paagi sang paginasawahay sa tunga sang katawhan (halin sa mga prinsipe pakadto sa pinaka manubo nga tinindugan sa sosyudad) sang sini nga mga pungsod, sila nagapabilin nga nabahin bahin.

Sa ehemplo, Britanya nga monarkiya ginatawag nga House of Windsor, isa ka manami nga English nga ngalan. Apang, ina nga ngalan daw pareho sa bag-o nga napauswag-1917, sa pagkamatuod. Sa wala pa niyan, ang pamilya gintawag Saxe-Coburg-Gotha, isa ka kilala nga German nga ngalan, bangud madamo sang mga Briton nga harianon- pinaagi sa pag simpon “sa mga kaliwat sang tawo”-mga himata sa dugo sa mga German. Apang, yadtong pag angot sa dugo indi nagakaigo sa pag pugong sa ila sa pag-inaway, kag niyan, sa panahon sang Pangkalibutanon nga Inaway I, nagahandum sa pagbulag sa ila ginakaugtan nga mga kaaway, ila gin baylohan ang ila ngalan sa House of Windsor.

`Basaha ang Daniel 2:31– 45. Ano ang damgo ni Nabucodonsor, kag paano ni Daniel gininterpretar ini?`

Ang apokaliptiko nga mga tagna sa Daniel tanan nagsunod sang sadsaran nga ginpahamtang sa Daniel 2. Amo ina, ang nabilin sa sini nga mga tagna, kaangay sa Daniel 2, nagsunod sang pasunod sang isa ka kalibutan nga emperyo masunod sa isa tubtub ang Dios nagpatukod sang Iya wala katapusan nga ginharian (tan-awa ang Daniel 2:44; Daniel 7:13, 14). Sa iban nga mga pulong, ang mga tagna naga sunod sa kasaysayan sa wala nabugto nga pasunod sang mga emperyo, sumugod sa dumaan kag nagtapos sa palaabuton, bisan sa aton panahon. Amo ini ang historicist nga pamaagi sa pag lubad sang tagna kag amo ang gina demenda sang texto. Ang ini nga pag gamit sang historicist nga pamaagi isa ka importante para sa paghangup sang ulihi nga adlaw nga mga hitabo, ilabe nga sila naga pakita sang laragway sa libro sang Bugna.

`Paano ang Daniel 2 nagpamatuod sa aton nga indi lamang ang Dios nagapahibalo sang palaabuton kondi nga Siya, sa dalayon, nagadumala sini?`