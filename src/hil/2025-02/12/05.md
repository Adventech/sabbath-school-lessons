---
title:  Una nga Iglesia nga Pagpangpigos
date:   18/06/2025
---

Indi lamang ang Daan nga Katipan nga nagahatag sa aton sang una nga manugbantala sa katapusan nga mga hitabo, apang ang Bag-o nga Katipan sa kasubong man. Ang kinabuhi indi mahapos para sa una nga siglo nga mga Kristohanon. Sila una nga gin kaugtan sang madamo sang ila kaugalingon nga kaupdanan nga relihiyonista, nga nakakita sa ila nga kaaway sa pagtuo ni Moises. Sila man nag atubang sa kaakig sang pagano nga Emperyo sang Roma. “Ang mga kagamhanan sang duta kag sang empyerno nagtingub sang ila mga kaugalingon batok kay Kristo sa persona sang Iya mga sumulunod. Ang paganismo nagalantaw sa unahan nga kon ang maayong balita magamadinalag-on, ang iya mga templo kag halaran paga kuhaon palayo; busa siya nagpatawag sang iya mga pwersa sa paglaglag sang Kristiyano. Ang mga kalayo sang pagpanghingabot ginpadabdab.”—Ellen G. White, The Great Controversy, p. 39.

May yara sugilanon sa libro sang Mga Binuhatan nga naga demonstrar, tuman ka gamhanan, kon ano ang mapaabot sang katawhan sang Dios samtang kita nagapalapit sa talan-awon nga makita sa Bugna 13.

`Basaha ang Mga Binuhatan 12:1– 17. Ano nga mga elemento sang sini nga sugilanon ang mahimo nga magalandong sang palaabuton sa ulihi nga adlaw nga mga hitabo?`

Si Santiago gin pugutan, kag si Pedro ang igasunod; may yara kamatayon nga penalidad batokan sa mga Kristiyano. Ayhan isa sa pinaka halandumon nga mga aspeto sang sini nga sugilanon makita sa pagkamatuod nga si Pedro nagatolog sa kon ano nga dapat nga pinaka malain nga gab-e sa iya kinabuhi-tama ka hamook nga ang manugtunda sa pagkamatuod maga bunal sa iya sa pagpukaw sa iya!

Si Pedro, huo, sa milagroso nahilway kag yara sa iya dalanon pakadto sa pagtilipon sang mga tumuluo nga natublag sa pagpati nga siya matuod nga natugyan, bisan sila nagapangamuyo. Ang Biblia nagahambal nga sila natingala-sa diin ang isa makapamalandong kon daw ano ka masami kita nagapangamuyo kag sa tumalagsahon nagmaisugon sa pagtuo nga ang Dios sa pagkamatuod magasabat sa aton.

Ang iban nga mga tumuluo nahilway, ang iban ginpatay. Samtang kita nagahilapit sa katapusan sang tion, ang pareho nga butang matabo. Bisan si Pedro, nahilway niyan, sa dalayon napatay sa pagtuo. Bisan si Jesus sa Iya kaugalingon naghambal sa iya kon paano: “’ Sa pagkamatuud, sa pagkamatuud, nagasiling ako sa imo, sang ikaw bataon, nagwagkus ka sang imo kaugalingon kag nagkadto sa bisan diin ang buut mo; apang kon magtigulang ka na, untayon mo ang imo mga kamut, kag iban ang magawagkus sa imo kag magadala sa imo diin indi mo buut.” Ginpamolong niya ini sa pagpakita kon sa ano nga kamatayon himayaon ni Pedro ang Dios. Kag sang nakapamolong siya sini nagsiling siya sa iya, “Sonod ka sa akon’” (Juan 21:18, 19).

`Talupangda nga si Jesus, matapos magsugid kay Pedro kon paano siya mapatay, walay sapayan sa gihapon nagasiling sa iya, “’Sunod ka sa Akon.’” Ano ang ginasugid sini sa aton nahanungod ngaa bisan ang pamahog sang kamatayon indi makapugong sa aton sa pagsunod sa Ginoo?`