---
title:  Dugang nga Pagtoon
date:   20/06/2025
---

Basaha ang Ellen G. White, “Ang Katawhan sang Dios Ginhilway,” pp.1605– 606, sa Patriarchs and Prophets.

“Sa tanan nga panuigon, ang Dios nagpangabudlay pinaagi sa balaan nga manugtunda para sa pagbulig kag paghilway sang Iya katawhan. Langitnon nga mga tinuga naga kuha sang aktibo nga bahin sa mga buluhaton sang mga tawo. Sila nagapakita nga napanaptan sa mga bisti nga nagasilak kaangay sang kilat; sila nagaabot kasubong mga tawo nga napanaptan sang mga manuglagaw. Ang mga manugtunda nagapakita sa tawhanon nga dagway sa mga tawo sang Dios. Sila nagpahuway, kaangay nga kapoy, sa idalum sang terebinto sa kaugtuhon. Ila ginbaton ang pagkamabi-abihon sang tawhanon nga mga puloy-an. Sila nag buhat kasubong sang mga manug giya sa makalolooy nga mga nagapanlakatan. Sila may yara, sa ila kaugalingon nga mga kamot, nagpasiga sang mga kalayo sa halaran. Ila ginbuksan ang mga gawang sang bilanggoan kag naghilway sang mga alagad sang Ginoo. Nga nasukloban sang bug-os nga hinganiban sang langit, sila nagkari sa pagpaligid sang bato sa lulubngan sang Manunubos.

“Sa dagway sang mga tawo, ang mga manugtunda sa masami yara sa pagtililipon sang mga matarung; kag sila nagabisita sa pagtililipon sang mga malaut, samtang sila nagkadto sa Sodoma, sa pag himo sa pagsulat sang ila mga binuhatan, sa pag determiner ayhan sila nakalampas sa mga dolonan sang pailub sang Dios. Ang Ginoo nagakalipay sa kalooy; kag para sa kaayohan sang diotay nga sa matuod nga naga alagad sa Iya, Siya naga pugong sang mga kalamidad kag naga palawig sang kalinong sang kadam-an. Diotay ang mahimo sang mga makasasala batok sa Dios nakabinag binag nga sila naka utang sang ila kaugalingon nga mga kinabuhi sa matutum nga diotay sa diin sila nagakahamuot sa pag biay biay kag pagpigos.”—Ellen G. White, The Great Controversy, pp. 631, 632.

**Mga Palamangkutanon nga Pagadiskusyonan:**

`Basaha ang 2 Timoteo 1:7. Diskosyoni ang mga butang sa tagna nga naga palibog sa imo sing labi. Paano naton tabugon ang espiritu sang kahadlok kag makita ang mensahe sang   paglaum sang Dios bisan sa tunga sang mga tagna nga nagahambal nahanungod sa   paghingabot sang aton pagtuo?`

`Bisan subong mahimo nga mabudlay nga lantawon kon paano ang Inugpahuway kag ang Domingo mahimo nga yara sa atubangan kag sentro sa katapusan nga mga hitabo, tan-awa   kon paano ka madali ang kalibutan magbaylo. Paano ang ini nga kamatuoran magatudlo sa   aton nahanungod sa indi pag sandig sang aton pagtuo sa mga nagakahilitabo sa subong, sa diin mahimo nga magabaylo sa hinali, apang lamang sa napahayag sang Pulong sang Dios?`

`Huna hunaa ang nahanungod sa Daniel 2 (kag bisan 7). Ang tanan nga mga emperyo nag abot kag nagligad sing hantop kasubong nga gin tagna. Subong, sa pagtolok pa balik sa kasaysayan, aton makita nga ila nahimo, kasubong nga gintagna. Sa aton panolok subong, isa   lamang ka ginharian ang maga abot. Diin ang isa sina, kag ngaa kita mapasiguro nga matuman ina, sa pagkamatuod, maga abot kasubong nga gintagna?`