---
title:  Ang Marka sang Sapat
date:   19/06/2025
---

Samtang ang mga tinuig nagligad, ang katapusan nga mga hitabo, kaangay sang kamatayon nga mandu kag ang pagpamilit sang marka sang sapat, wala pa matabo, ang iban nagpabutyag sang pagduha duha, bisan pagkamayubit, nahanungod sa aton pag lubad sang katapusan nga mga hitabo, lakip kon paano ang Inugpahuway kag Domingo mahimo nga sentro sa katapusan nga inaway.

Ang libro sang Bugna maathag: kita ayhan magasimba sa Manunuga okon ang sapat kag iya larawan. Kag bangud ang ika-pito nga adlaw nga Inugpahuway amo ang mabakod nga pat-in-pabalik sa Eden sa kaugalingon (tan-awa ang Genesis 2:1– 3)-sang Dios kasubong Manunuga, indi maka patingala nga, sa isyu nahanungod sa pagsimba sa Manunuga, ang Inugpahuway mahimo nga amo ang sentro. Amo man, indi sa aksidente nga ang sapat nga gahum pareho nga gahum nga magabaylo sang Inugpahuway nga sugo halin sa biblikanhon nga adlaw sa Domingo, sa diin, wala sang pagpahanugot sang Biblia. Nga may sini nga ihibalo sa hunahuna, ang ideya sang Inugpahuway kag Domingo nga nalakip sa isyu sang pagsimba-liwat, ayhan ang Manunuga (tan-awa sa Bugna 14:6, 7) okon ang sapat-nagahimo sang maayo nga pagbatyag. Kag, amo man, may yara kita sa Bag-o nga Katipan sang manugbantala sa isyu sang ika-pito nga adlaw nga Inugpahuway batok sa tawhanon nga kasugoan.

`Basaha ang masunod nga mga bersikulo: (Mateo 12:9– 14, Juan 5:1– 16). Ano nga isyu nga nagdul-ong sa relihiyoso nga mga pangulo sa paghandum sa pagpatay kay Jesus?`

Sa Mateo 12, matapos nga si Jesus nag -ayo sa adlaw nga Inugpahuway sang tawo nga nag itus ang kamot (Mateo 12:9– 13), paano ang relihiyoso nga mga pangulo nagsabat? “Apang naggowa ang mga Fariseo kag nagsinapul batok sa iya, kon paano nga mapatay nila si Jesus” (Mateo 12:14). Kamatayon bangod sang ika-pito nga adlaw nga Inugpahuway? Sa Juan 5:1– 16, matapos ang isa na man ka milagroso nga pag pang-ayo sa ika piton ga adlaw, ang mga pangulo “naghingabot kay Jesus, kag nag pahito sa pag patay sa Iya, bangod naghimo Siya sini nga mga butang sa Inugpahuway” (Juan 5:16).

Kamatayon bangod sang tawhanon nga tradisyon (wala sa Biblia nga naga dumili sa pag pamulong sa Inugpahuway, kaangay man nga wala sa Biblia nga e butang nga tal-os ang Domingo sa Inugpahuway) batok sa ika-pito nga adlaw nga Inugpahuway? Bisan ang hantop nga isyu dire kay Jesus indi pareho kaangay sa katapusan nga mga hitabo, ina tama ka pareho: tawhanon nga kasugoan batok sa Iya sang Dios, kag sa duha, ang gina awayan nga kasugoan na sentro sa palibot sang biblikanhon nga Inugpahuway.

`Ang pagpakamatay sa isa sa mga kasugoan sang Dios? Paano ang isa sing mahapos makapangita sa pag rason sa pagpalagyo sa sina?`