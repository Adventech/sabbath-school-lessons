---
title:  Ang Sa Wala pa Magkari nga Paghukom
date:   05/06/2025
---

Ang paglaragway sang paghukom nga makita sa Daniel 7 nagahatag sa aton sang pagpasiplat sa likod sang kumbong- pakadto sa makadayaw nga kahigayonan sa paglantaw kon paano ang Dios mag hatag sang sabat sa problema sang sala samtang naga luwas sadtong nagahandum sa pagkinabuhi sa pagpakigsaad nga relasyon sa Iya.

`Basaha ang paglaragway sang pagpang-usisa nga paghukom nga ginhatag sa Daniel 7:9, 10, 13,14, 22, 26, kag 27. Ano nga panguna nga pag tuon sa paghukom? Ano ang pamatbat nga ginhatag sa katapusan sang proseso? Ano ang ginasugid sa aton nahanungod sa plano sang kaluwasan?`

May yara gamay nga pamangkot nga ang kaliwatan sang tawo ginahukman sang Dios. Ang Manugwali 12:14 nagapasalig sa aton nga “ang Dios magadala sang tanan nga binuhatan sa hukmanan”, kag si Pablo nagpadumdum sa aton nga kita wala nagakinahanglan nga maghukom sa tagsa tags, bangod “kita tanan magatindog sa atubangan sang hukmanan nga lingkoranan ni Kristo” (Roma 14:10). Ang Dios, huo, wala nagakinahanglang sang nasulat sa paghibalo kon sin-o ang maluwas okon madula, apang ang mga manugtunda- nga naga usisa sang plano sang kaluwasan mangin kaupod (1 Pedro 1:12)-mangin natural nga may mga pamangkot. Sila mga saksi sa pag rebelde ni Satanas kag nakakita sang tirsha parte sang mga manugtunda sa langit nga gin tabog halin sa langit (Bugna 12:4)-kag subong ang Dios magadala sa aton sa Iya presensya. Ang Dios magabukas sang mga tolon-an kag magapahanugot sa mga balaan sa paglantaw sang tanan.

Ang sugilanon sang pangabay ni Abraham para sa Sodoma kag Gomorra-ang tipo sang paghukom-nagatanyag sa aton sang pila ka mga importante nga kasanagan sa paghukom. Ang mga sala sang Sodoma sa maathag gin-usisa; ang Dios nag mitlang nga ang mga kalautan sang siyudad naghatag sang tinindugan kaangay nga ang panawagan batok sini tama ka daku (Genesis 18:20). Apang indi lamang Sodoma kag Gomorra ang gin-usisa sa wala pa ang ila kalaglagan. Ang Dios man nagbukas sang gawang para kay Abraham sa pagtuon ayhan okon indi ang Dios ang naga gawi sing matarung sa Iya mga pamat-od sa paglaglag sang malaut.

Sa pihak nga bahin, nga nagpakitasa tunga sang langitnon nga paghukom, sa Daniel 7, apang ang “Anak sang tawo,” si Jesus (Daniel 7:13, tan-awa man sa Mateo 20:28), nga ang iya dagway amo lamang ang kabangdanan ngaa ini nga paghukom “nahimo pabor sa mga balaan sang Pinaka Mataas” (Daniel 7:22). Ang Iya hingpit nga pagkamatarung lamang amo ang magabulig sa Iya katawhan sa paghukom.

`Huna hunaa nga magatindog upod sa imo tanan nga mga tinago nabuyagyag sa atubangan sang balaan nga Dios. Ano ang imo lamang nga paglaum sa sina nga tion sang paghukom? tan-awa ang Biyernes.)`