---
title:  Dugang nga Pagtoon
date:   06/06/2025
---

Basaha ang Ellen G. White, “Ang Anaw,” pp.101– 102, sa Patriarchs and Prophets.

“Ang puno nga sacerdote inde maka depensa sa kaugalingon okon sang iya katawhan sa mga panumbungon ni Satanas. Siya indi maka angkon nga ang Israel hilway sa mga kasaypanan. Sa mahigko nga mga bisti, nagasimbolo sang mga sala sang katawhan, sa diin iya ginapas-an kasubong ila representante, siya nagatindog sa atubangan sang Manugtunda, nagatuad sang ila mga kalapasan, apang naga tudlo sa ila mga paghinulsol kag paubos, kag nagasalig lamang sa kalooy sang makapatawad-sa sala nga Manunubos. Sa ila pagtuo iya gina angkon ang mga saad sang Dios....

“Ang mga panumbungon ni Satanas batok sa sadtong nagapangita sa Ginoo wala nagpilit pinaagi sa pagpasubo sa ila mga sala. Siya nagakalipay sa ila depekto sa mga kinaiya; kay siya nakahibalo nga lamang pinaagi sa ila paglapas sa kasugoan sang Dios siya maka angkon sang gahum batok sa ila. Ang iya mga panumbungon nagtuhaw lamang sa iya kasuayon kay Kristo. Pinaagi sa plano sa kaluwasan, si Jesus nagbungkag sang pag uyat ni Satanas sa tawhanon nga pamilya kag nag luwas sa mga kalag sa iya gahum....

“Sa iya kaugalingon nga kusog, ang tawo indi makasugata sang mga panumbungon sang kaaway. Sa namansahan nga mga bisti, nagatuad sang iya mga kalapasan, siya nagatindog sa atubangan sang Dios. Apang si Jesus, ang aton Manugpatunga, nagapresentar sang mabinungahon nga pangabay sa likod sang tanan nga pinaagi sa paghinulsol kag pagtuo nagpanugyan sa pagpabantay sang ila mga kalag sa Iya. Siya nagapangabay sa ila kawsa, kag pinaagi sa makusog nga mga argumento sang Calbaryo, naglandas sang ila mga manugsumbong. Ang Iya hingpit nga pagtuman sa kasugoan sang Dios naghatag sa Iya sang tanan nga gahum sa langit kag sa duta, kag Siya nag angkon halin sa Iya Amay sang kalooy kag pagpasag-uli sa makasasala nga tawo.”—Ellen G. White, Prophets and Kings, pp. 583–586.

**Mga Palamangkutanon nga Pagadiskusyonan:**

`Si Jesus nagsugid sa Iya mga gintutun-an nga sila yara sa kalibutan, apang ondi iya sang kalibutan. (tan-awa ang Juan 15:19, Juan 17:14–16.) Paano naton balansihon ang aton responsibilidad sa pagdaug sang kalibutan sa mga kinahanglanon agud sa pagtipig sang aton mga kaugalingon “nga indi madagtaan sang kalibutan”? (Santiago 1:27).`

`Paano ang publiko nga pagministeryo ni Noe sa wala pa ang Anaw magatudlo sa aton nahanungod sa dako nga pagsumponganay nga mga buluhaton? Sa ano nga mga pamaagi kita magahimo sang pareho nga katungdanan sa subong?`

`Sa wala pa gin lamon ang mga malauton sang kalayo halin sa langit (kaangay sa Iya ginhimo sa Sodoma), ang dios magabanhaw sa ila halin sa kamatayon kag magapahanugot kay Satanas sa pagpanabudlay sa ila sa malip-ot samtang (Bugna 20:7– 9). Ano nga mga kabangdanan ang imo mahuna huna sang sini nga ini kinahanglanon nga katapusan nga tikang sa wala pa ang Dios magapahamtang sang tanan nga butang nga mtarung?`

`Samtang imo paga kabigon ang mga sugilanon nga aton gintun-an sini nga semana, ano nga pagpangaman ang imo makita para sa imo kaugalingon nga kinabuhi? Ano ang itudlo sa imo sini nga mga sugilanon nahanungod sa imo paglaum kay Kristo?`