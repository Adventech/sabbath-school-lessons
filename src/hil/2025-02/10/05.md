---
title:  Ang Hukom sa Bilog nga Kalibutan
date:   04/06/2025
---

Sa wala pa ang paglaglag sang Sodoma, may yara sang pinasahe nga sugilanon nga natabo sa mga kapatagan sang Mamre. Ang Dios nagpakita kay Abraham, gin updan sang duha ka mga manugtunda. Sang si Abraham nakakita sa ila, iya gin agda ang langitnon nga mga bisita sa pagkaon, kag sa sini nga ponton ga ang Dios nagsaad nga si Abraham kag Sara maka angkon sang bata nga lalki nga maga dul-ong sa Mesias. Si Jesus, sa pagkamatuod, naghalin sa kaliwatan ni Abraham (e komparar sa Mga Taga-Galatia 3:16). Niyan ang sugilanon sing hinali nagliso sa ginahimo nga kalautan sang mga siyudad sang patag.

`Basaha ang Genesis 18:17– 32. Ano ang aton matun-an nahanungod sa kinaiya sang Dios kag sa paagi nga Siya sa dalayon nagplano sa pag tartar sa kalaut sa aton planeta halin sa sini nga mga bersikulo?`

Ang Dios wala naka utang sa aton sang pagpaathag, apang Siya wala nagpili sa pagtabon sang Iya mga motibo kag mga plano sa tawhanon nga kaliwat. “Sa pagkamatuud ang Ginoong Dios indi maghimo sing bisan ano nga butang kon indi niya anay mapahayag ang iya tinago sa iya mga alagad nga mga manalagna” (Amos 3:7).

Sa wala pa naglaglag ang Dios sang Sodoma kag Gomorra, Siya nagpahayag nga ang matarung lamang nga butang amo ang pag pahibalo ni Abraham kon ano ang mahanabo, nahanungod kon ano ang iya mapaabot nga paga saksihan.

Ang Ginoo nagpalantang kay Abraham samtang ang duha ka mga manugtunda magalakat pakadto sa malaut nga siyudad sa pagtawag sa yadtong magapamati sa ila paandam. Ang isa indi makapugong kondi ang paghunahuna sang tagnaanon nga mga manugtunda sa paghimo sang pareho nga buluhaton sa katapusan nga mga inadlaw, sa pagtawag sa yadtong mga katawhan sang Dios nga naga puyo sa Babilonia sa pag gowa sa iya (Bugna 14:6–12, Bugna 18:1–4). Samtang ang katapusan nga paandam gin mandu, ang Dios naga discusyon kay Abraham kon ano ang magakatabo, kag Siya sing kinabubut-on nagapaidalum sang Iya kaugalingon sa mga pamangkot sang patriarka.

“’ Magmalayo sa imo ang paghimo sing subong sini, sa pagpatay sang matarung upud sa malauton,’” si Abraham namangkot, “’Indi bala maghimo sing matarung ang Hukom sang bug-os nga duta?’” (Genesis 18:25). Si Abraham wala lamang nagapang-usisa sang kaso sang Sodoma, apang siya naga usisa sang kinaiya sang Dios. Sa amo man, sa wala pa mag abot ang katapusan, ang Dios maga bukas sang mga libro sang langit (Bugna 20:4, 11– 15) kag magapahanugot sa aton sa pag pang-usisa sang mga pamatuod sa wala pa Siya sa katapusan magapadala sang kalayo sa duta. Amo ina, may yara kita isa ka libo ka mga tuig sa pag angkon sang madamo nga mga pamangkot nga nasabat sina, apang para subong, naga pabilin nga wala nasabat.

`Sa wala pa ang Ginoo magpadala sang katapusan nga paghukom sa mga nadula, Siya naghatag sang isa ka libo ka mga tuig sa paghangup kon ang ang magakatabo para kay sin-o kag ngaa. Ano ang ginasugid sini sa aton nahanungod sa kinaiya sang Dios kag kon paano Siya bukas sa mga maid-id nga pagpang-usisa pinaagi sa mga tinuga nga mga katawhan- katawhan nga sing bug-os naga salig sa Iya sa ila pagkinabuhi-kag nga wala sing kinaugalingonnga kinamatarung sa paghibalo sini nga mga butang?`