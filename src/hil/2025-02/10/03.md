---
title:  Pag Ebangelyo ni Noe
date:   02/06/2025
---

Si Pedro nagpadumdum sa aton nga madamo ang indi makapangaman sa pagkari ni Kristo bangod sila sing “hungod nga nagkalipat” (2 Pedro 3:5) kon ano ang natabo sa pag Anaw. Subong, bisan ang kalibutan may tingub nga pagdumdum sang daku nga anaw (makatilingala nga kadamoon sang kalibutanon nga mga kultura magasugid sang sugilanon sang makahalalit nga anaw, halin sa dumaan nga mga Greigo sa Nayans), ang sugilanon ni Noe sa subong ayhan isa sa pinaka gina yaguta sa mga sugilanon sa Biblia. Kasubong nga natagna, ang kalibutan sing hungod magakabig sang sugilanon nga pinalaton laton lamang, bisan ano ka maathag nga ginpakita sa Daan nga Katipan kag gin tumod sang madamo nga mga beses sa Bag-o nga Katipan.

`Si Jesus naghambal nga ang kahimtangan sang kalibutan maga kaangay “sa panahon ni Noe” sa Mateo 24:37–49. E komparar ang ini nga dinalan sa Genesis 6:1– 8. Ano ang moral nga mga kahimtangan nga nag dul-ong sa pag Anaw? Ano nga mga naga ka pareho nga naga luntad sa duha ka mga tion?`

May yara isa naman ka importante nga leksyon para sa katapusan nga adlaw nga nabilin nga katawhan sang Dios nga maga gowa halin sa mahinalungon nga pagtuon. Ang Mga Hebreo 11:7 nagasugid sa aton nga si Noe “nag-aman sang arka sa kaluwasan sang iya panimalay, sa diin nagtagudili sang kalibutan kag nahimo nga manunubli sang pagkamatarung sa diin suno sa pagtuo.”

Huna hunaa magwali sing masubra isa ka siglo, nga wala sing may magpakita kondi ang imo lamang kaugalingon nga pamilya sa sulod sang arka. Kon si Noe nangin moderno nga ebangelista, ma sulayan kita sa pagsulat sa iya kasubong napaslaw: dekada sang pagwali kag kon ano ang magpakita nga wala sing mga resulta.

Sa maayo nga kapalaran, sa subong nga panahon, madamo nga bahin sang kalibutan ang tama ka nagabaton sa mga mensahe sang tatlo ka mga manugtunda. Pagpangwali nga hilikuton- pagwali sang aton pinasahe nga nabilin nga mensahe- nagapamatuod nga tuman ka epiktibo sa madamo nga mga lugar kag madamo ang nagapalapit sa pagkilala sa Ginoo. Wala pa naton nalambot ang ponto sa diin wala sing mga resulta, bisan pa kita gin sugiran nga ang tion maga abot kon ang “kaluwasan magatakop, kag ang gawang sang kalooy pagatakpan. Niyan sa isa ka malip-ot nga hinambalan, ‘Sila nga naka pangaman maga upod sa iya sa kasal, kag ang gawang natakpan,’ kita gindala palapit pinaagi sa katapusan nga pagministeryo sang manluluwas, sa tion kon ang daku nga buluhaton para sa kaluwasan sang tawo makompleto.”—Ellen G. White, The Great Controversy, p. 428.

Tubtub niyan, may yara kita buluhaton nga himoon kasubong iglesia.

`Paano kita makatuon nga indi madulaan sing paglaum kon ang aton personal nga pagpangabudlay sa pag ebanghelyo daw wala naga pamunga sing madamo nga bunga sa subong nga tion? Ngaa dapat kita magpadayon sa aton mga pagpangabudlay? (tan-awa ang Juan 4:37.)`