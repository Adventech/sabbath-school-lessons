---
title:  Sa Diin ang Katapusan Maga-abot
date:   31/05/2025
---

### Basaha sa pagtuon sini nga semana

Bugna 6:12–17; Mateo 24:36–44; Genesis 6:1–8; 2 Pedro 2:4–11; Genesis 18:17–32; Daniel 7:9, 10.

> <p>Salaulohon nga Texto</p>
> “Karon ining mga butang nahanabu sa ila subong nga paandam, apang ginsulat sila sa pagtudlo sa aton, nga naabutan sang katapusan sang mga panuigon. Busa ang nagahunahuna nga nagatindug siya mag-andam basi kon mapukan siya” (1 Mga Taga-Corinto 10:11, 12).

Ang Biblia napun-an sang mga sugilanon sang katawhan sang Dios nga naga tudlo sa palaabuton nga mga hitabo kag naga uyat sang importante sa pagbulig sa aton sa paghangup sang “presente nga kamatuoran.” Sa pagkamatuod, ang iban sa sadtong mga sugilanon una nga paglandong sang katapusang nga adlaw nga mga hitabo nga may mga surprisa nga detalye, nagahatag sang masangkad nga sadsaran sa paghangup sang mga tagna sang Daniel kag Bugna nga maathag.

Sa wala paglapas sang tagsa ka kahilwayan sa pagbatyag, ang Dios nakatinguha sa pag dumala sang mga hitabo sa pamaagi snga hingpit sa pag pasigo kon ano ang gin tagna sang mga manalagna nga matabo sa ulihi nga mga adlaw. Ang iban sang importante nga mga sugilanon mathag, bangud nga ang Bag-o nga Katipan nagatumod sa ila sing hantup sa paglaragway sang ulihi nga adlaw nga mga hitabo: ang Sodoma kag Gomorra, ang Anaw, iban pa. Ang iban nagakinahanglan sang maid-id nga paghuna huna kag pag usisa agud sa pag angkon sang dugang nga ihibalo sa ila sang mga kamatuoran nga ginhatag sa aton sa Pulong sang Dios.

Sa musunod nga duha ka semana, kita maga pang-usisa sa pila ka mga yabe sang mga sugilanon agud nga makita kon ano ang ila mahambal nahanungod sa mga hitabo kaangay sang Ika-duha nga Pagkari, ang pagpangusisa nga paghukom, ang katapusan nga krisis, kag madamo pa. Kag pinaagi sini nga tanan, aton makita si Kristo sa tunga, kay Siya dapat mangin sadsaran kasubong man ang katapusan nga lalambuton sang tanan nga tagnaanon nga mga hilikuton.

_*Tun-i ang ini nga semana nga leksyon sa pag-aman sa Inugpahuway, sa Hunyo 7._