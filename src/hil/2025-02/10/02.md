---
title:  Ang Kaalipungot sang Cordero
date:   01/06/2025
---

`Basaha ang Bugna 6:12–17. Kabiga ang mga detalye sang sini nga sabat sang mga katawhan sa pagkakita sang katapusan nga adlaw nga mga hitabo nga sa hinali magakatabo. Ano ang imo ma talupangdan nahanungod sa ila sabat?`

Makahatag interes sa pagtalupangod nga ang nadula maga panawag, “Ano ini?” okon “sin-o ang sa likod sini?” Sila magapkita sa paghibalo kon ano ang nagakahitabo. Sila nagatumod kay Jesus kasubong “ang Cordero,” sa diin nagakinahanglan sang paghibalo sang butang sang sugilanon ni Kristo. Sila daw maka panilag nga ang “daku nga adlaw sang Iya kaalipungot nag-abot,” kag sila nadakpan sa wala paglaum nga tinindugan: “Sin-o ang sarang nga makatindog?”

Sa wala pa ang katapusan, ang maayong balita gindala sa tagsa ka pungsod sa duta (Mateo 24:14), kag ang mga mensahe sang tatlo ka mga manugtunda gin dul-ong sa bilog nga planeta. Kag sa bagay, may yara katawhan nga masapwan nga wala maka pangaman- indi bangud sa pagka kulang sang inpormasyon kondi bangud sang ila pagpamalibad sa pagtuo kag sa pagsunod. Amo ini ang kabangdanan nga ang kaangay nga katawhan madula sa ulihi nga mga adlaw.

`Basaha ang Mateo 24:36– 44. Ano nga mga leksyon ang ginatudlo ni Jesus sa aton nga dapat naton kuhaon sa sugilanon ni Noe.`

Si Jesus naga tudlo sa sugilanon sang Anaw sa pag paandam sa aton nga ang Iya ika-duha nga pagkari maga abot kaangay nga surprisa sa madamo. Kasubong sang Ika-duha nga Pagkari, ang Anaw wala nag abot kasubong nga surprisa sa kalibutan bangud sa ka kulang sang inpormasyon. Si Noe nagwali sang 120 ka mga tuig sa kalibutan nga nagpamalibad sa pagtuo. Sila ginhambalan kon ano ang magakatabo. Sila wala nagtuo.

Sa pihak nga bahin, madamo nga katawhan nagpasiguro sang ila mga kaugalingon nga ang dinalan sa malawig nga panahon sang tion nagakahulogan nga ang mga tagna indi matuod. Sa pag gamit sang Anaw nga sugilanon kasubong konteksto. Si Pedro nagsulat “magaabut nga may pagyubit, nga nagasonod sang ila kaugalingon nga mga kailigbon kag nagasiling, “Diin bala ang saad sang iya pag-abut? Kay kutub sang pagtolog sang mga ginikanan, ang tanan nagapadayon subong nga amo sila kutub sa ginsuguran sang pagtuga’” (2 Pedro 3:3, 4). Samtang ang tagsa ka tuig naglabay, ini nga hibubun-ot maga tubo.

`Sa tagsa ka kaugalingon nga eksperyensya sang persona, ang ika-duha nga pagkari ni Jesus (okon sa iban nga mga kaso, ang ika-tatlo nga pagkari) indi lamang higayon pagkatapos sang kamatayon, kag kita tanan nakahibalo kon paano ka madali magligad ang kinabuhi. Paano ang ini nga panan-awon makabulig sa aton sa pag pag kabig sang “pagpalantang”?`