---
title:  Ang Sugilanon sang Sodoma kag Gomorra
date:   03/06/2025
---

May yara isa pa ka yabe nga Daan nga Katipan nga sugilanon sa diin si Pedro naghimo sang derekta nga pagtumod sang nag laragway sang ulihi nga adlaw nga mga hitabo: ang pagkalaglag sang Sodoma kag Gomorra. Ang mga siyudad sang matapan nahimo nga bantug sa ila mga kalautan kag nahimo nga una nga ehemplo sang madamo nga naga puyo nga sentro nga ginlaglag pinaagi sa kalayo halin sa langit.

`Basaha ang 2 Pedro 2:4–11, Judas 5–8, kag Ezequiel 16:46–50–kag talupangda ang tanan nga mga detalye. Ano ang normal nga mga kahimtangan nga nagdul-ong sa pagkalaglag sang sini nga mga siyudad, kag ano ang mga naga alangot nga naga luntad subong, kasubong man.`

Ang paandam nga gintanyag sa katapusan nga adlaw nga katawhan sang sini nga planeta pinaagi sa sugilanon sa Sodoma kag Gomorra maathag: sa dalayon, ang malaut pagalaglagon man pinaagi sa kalayo, nga ginlaragway nga tama kaathag sa Bugna 20. Ang sala matalupangdan nga tama ka maka daya nga sa sina ginabulag kita sa kahimtangan sang aton kaugalingon nga mga tagiposoon, nagatabon sang aton mga kalapasan sa idalum sang lat-ang sang kaugalingon-nga pagbaton, samtang ang kalautan nga ginhimo sang iban masami nagapabilin nga maathag sa aton. Sa amo man nga kapitulo sa diin ang Dios naghambal nahanungod sa kon ano ka dalum sang gugma nga Iya gin-ula sa Iya pungsod, Siya magapaandam sa pungsod nga, samtang wala makahimo sang pareho nga mga sala (Ezequiel 16:47), ini sa pagkamatuod mas labaw ka malaut sang sa Sodoma.

Ang Israel “naghampang sa makihilawason” (Ezequiel 16:41), naghimo sang espirituhanon nga pakighilawas. Huna hunaa ang surprisa sang katawhan sang Dios sang sila nakabati nga sila mas labaw ka malaut sang sa katawhan nga bantug sa ila kalautan.

Ini indi bag-o, indi lamang sa dumaan nga Israel kondi sa tanan nga katawhan. Sa Roma 1:18–32, si Pablo nag presentar sang malawig nga listahan sang tawhanon nga kalaut nga mahimo masulat basi sa subong nga mga pamantalaan. Ang paglaragway ni Pablo sang Gentil nga sala wala gin hungod sa pagtuga sang mga balatyagon sang pagka gamhanan sa mga Judio apang agud ang katawhan sang Dios sa katapusan makahangup sang pagka seryoso sang ila kaugalingon nga mga sala. Si Natan naghimo sang pareho nga butang sang siya naghambal kay David: siya nagsugid sang sugilanon nahanungod sa manggaranon nga tawo nga nagkuha sang carnero sang pobre nga tawo. Ang sugilanon “sing tuman nag nagpataas sang kakig ni David (2 Samuel 12:5), bangud sang inhustisya nga maathag; bisan niyan, nag kuha sang pag pahayag ni Natan, “ikaw amo ang tawo!” 2 Samuel 12:7) agud nga makita ni David ang iya kaugalingon sa sugilanon.

Tama ka importante nga dumdumon nga ang Biblia indi sing una gin patuhoy sa taga gowa sang kalibutan kondi para sa kaugalingon nga katawhan sang Dios. Kon aton makita ang malaut nga mga sala sang iban nga gin laragway sa sini nga dinalan kaangay sang Bugna 13 okon 17, ini pagpa andam nga kita, man, mahimo nga mahulog sa pareho nga siod.