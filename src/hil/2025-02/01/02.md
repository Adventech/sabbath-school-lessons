---
title:  Ang Bisan Sin-o nga Nagabasa, Ipahangop sa Iya
date:   30/03/2025
---

Sulod sa biskan diin nga baligyaan sang libro sang mga kristiyano, kag magtan-aw sang mga titulo nahanungod sa mga Tagna sang Biblia. Sa gilayon imo matalupangdan nga may yara sang makalilibog nga nagkalain-lain nga pagtan-aw kag interpretasyon, kag makagalanyat nga magtoo nga wala sang makahangop sing matuod gid sa kung ano ang ginasaysay sang libro sang Bugna. Halimbawa, ang isa ka awtor nagatudlo nga ang anti-kristo isa lamang ka pagpaangid; ang iban magatudlo nga siya maabot pa sa palaabuton; kag ang isa magatudlo nga siya sadto pa sa panahon sang pagano nga ginharian sang Roma. Subong nga ang isa ka madugay na nga manugwali nagbutang sini, “Siguro ang Biblia isa ka madaaan nga byolin; makatukar ka sang bisan ano nga tono nga imo maluyagan sini.”

Ang Biblia, ugaling, wala nagatudlo sang amo nga butang. Sa baylo, ini nagaagda sa aton sa pagbasa, nga maypaghangop nga ang Dios wala nagapamulong sa walay kapuslanan, kag niyan kita makahibalo sa kamatuoran sang kung ano ang Iya ginapamulong sa Iya Kasulatan.

`Basaha ang Mateo 24:15; Bugna 1:3; Mateo 11:29; kag Jeremias 9:23, 24. Ano ang ginatudlo sang sini nga mga texto nahanungod sa tinutuyo sang Dion nga Siya mahangpan?`

Madamo sang mga unibersidad nga nagatanyag sang pagtoon nga “Ang Biblia bilang Literatura,” ukon butang nga kaangid. Sa isa ka tumuluo, daw ano ka makatilingala ang pagpamati sang madamo nga pagtudlo, lamang matukiban nga ang manunudlo nagabasa sang Biblia sa kaangay nga paagi sa pagbasa sang mga pagano nga mitolohiya. Ang ideya amo nga may yara sing uyas sang moral nga “kamatuoran” sa mga istorya, apang ang isa makahimo sang mga istorya kung ano lang ang iya maluyagan. Sa sini nga mga manunudlo ang ideya nga ang ini nga libro ginbugna sang Dios makakaladlawan.

Busa, ang manunudlo nagabasa sang Biblia apang wala nagapamati sa tingog sang Dios nga nagapamulong. Ang iban nakalab-ot sa konklusyon nga maathag nga supak sa mensahe sang Biblia. Sang walay pagtugyan sa Ginoo, kag wala sing tagipusuon nga bukas sa paghibalo sa kamatuoran, yadtong mga nagabasa sang Biblia magalakat nga wala lamang nalisahan ang mga mensahe apang ang di-paghangop sa mahigugmaon kag balaan nga kinaiya sang Dios nga napahayag sa sini nga mga kasulatan. Ini mas mahapos himoon sang sa madamo ang makahangop, amo nga ang pagbasa sang Biblia, kung wala sang nagakaigo nga gamit kag ang nagakaigo nga kinaiya, sa idalom sang giya sang Balaan nga Espiritu, makapasakit.

`Ang isa nga wala nakialal bilang diosnon nakit-an nga nagabasa sang Biblia. Sang ginpamangkot kung ano ang iya ginahimo, siya nagsabat, “Nagapangita sang sayop. Nagapangita sang sayop.” Nga ini amo gid ang sala nga kinaiya kung nagabasa sa Pulong sang Dios?`