---
title:  Ang Dios Luyag nga Mahangpan
date:   31/03/2025
---

Wala sang makapaslaw subong sang sa madagmit nga pagkakinahanglanon sa pagpakigsugilanon, mahimo sa klinika ukon sa botika, samtang yara sa iban nga pungsod nga sa diin indi ka makaistorya sang lenguahe. Nakahibalo ka kung ano ang kinahanglan ipamulong, apang wala ka nagakaigo nga mga pulong sa pagsaysay sini.

Sa Ginoo, ang lain nga problema ang nagtuhaw. “ ‘‘Kay subong nga ang mga langit mataas pa sa duta, sa amo ang akon mga dalanon mataas pa sa inyo mga dalanon kag ang akon mga painoino sa inyo mga painoino’ ” (Isaias 55:9). Ang problema indi amo nga ang Dios wala sang nagakaigo nga pulong sa pagpakigsugilanon sa aton; ang problema wala kita sang bokabularyo ukon kinaalam nga ikasarang sa paghangop sing bug-os sa Iya.

**Ano ang ang ginatudlo sang mga masunod nga texto nahanungod sa paghangop sang Dios sang sa aton?**

`Salmo 139:1–6`

`Salmo 147:5`

`Roma 11:33`

`1 Juan 3:20`

Ang kamatuoran sang butang amo nga ang indi naton mahangpan sing bug-os nga hunahuna sang Dios tungod sang Iya walay katapusan kag nakahibalo sang tanan. Ang matood, daw indi gani kita makahangop sang tanan nahanungod sa Pagtuga; paano naton karon mahangpan sing lubos ang Manunuga? Indi gid.

Bisan pa nga indi ta mahangpan ang tanan, makahangop kita sang kinahanglanon sa aton kaugalingon nga kaluwasan. (tan-awa ang 2 Timoteo 3:14,15.) Sang ang mga apostoles nagpaathag sang maayong balita sa ila tigpalamati, sila sing masami nagapatuhoy sang katumanan sa tagna, nga sa diin aton mabuhinan ang isa sa mga dalagko nga tinutuyo sang tagna amo ang paglaragway sa plano sang kaluwasan. Matuod, nga sa katapusan, ang mga tagna sa Biblia kinahanglan sa bisan ano nga pamaagi, magadul-ong sa aton kay Jesus kag sa plano sang kaluwasan nga Iya gintanyag sa tanan nga katawohan.

Kay tapos sini tanan, ang Dios, nga pinaagi sa iya ang tanan nga butang natuga (Mga Taga-Colosas 1:16, Juan 1:1–3), nagpanaug sining kalibutan kag nagtanyag sa Iya kaugalingon bilang halad sa krus para sa mga sala sang tagsa ka tawo, bisan pa ang pinakamakasasala. Amo sina kadako ang gugma sang Dios sa tanan. Nga nahimo ini para sa aton tanan, ang Dios maathag nga maluyagon sa tanan, lakip ang mga makasasala, sa paghibalo kung ano ang Iya gintanyag sa aton kay Kristo. Kag ang tagna makahimo sing amo gid sina.

`Bisan pa nga madamo kita sang wala pa mahibal-an, ngaa tuman ka importante ang pagtalupangod sa aton nahibaloan karon kag sa agsunod sini – bilang baylo sa pagtalupangod sang mga butang nga wala naton mahibal-an?`