---
title:  Malaragwayon ukon Literal?
date:   03/04/2025
---

Isa sa mga dalagko nga hulusayon sang mga nagatoon sa tagna nga kinahanglan atubangon amo ang kung paano mahibaluan kung ang pinulongan sa Biblia pagakabigon bilang literal ukon maralagwayon. Paano nga ang isa makahibalo kung ang manunulat nagagamit sang simboliko nga pinamulong, kag paano ang mahibaluan ang kahulugan sang simbolo? Ang isa ka importante nga pamaagi sa paghimo sini amo ang pagtan-aw kung paano nga ang ini nga laragway, ang simbolo, gingamit sa bug-os nga Biblia, kon ipaangid sa pagtan-aw sa kung paano ang ini nga simbolo ginagamit sa moderno nga tinion. Halimbawa, ang iban nagatan-aw nga ang oso nga simbolo sa Daniel 7 amo ang nagapatuhoy sa Russia, bangud kay ang laragway ginagamit sa karon bilang simbolo sang Russia. Ini indi maayo ukon malig-on nga pamaagi sa paghangop sang matagnaon nga simbolo.

**Tan-awa ang mga masunod nga texto, sa pagtugot nga ang Biblia amo ang iya kaugalingon nga manugpahangop (sa pagpahibalo sang iya kaugalingon nga mga kahulugan). Ano ang simbolo sa tagna nga yara sa mga texto sa kada bahin, kag ano ang kahulugan sini nga ginasaysay sang Biblia?**

`Daniel 7:7, Daniel 8:3, Daniel 7:24`

`Bugna 1:16, Mga Taga-Efeso 6:17, Mga Hebreo 4:12`

`Bugna 12:1; Bugna 21:2; Bugna 5:31, 32; Jeremias 6:2`

Sa pagsunod sang masimple nga pamaagi nga ang Biblia pahanugutan sa paghatag sing kahulugan sa iya kaugalingon nga pinulongan, halos tanan nga katingalahan sa likod sang matagnaon nga simbolismo mawala lamang. Halimbawa, aton makit-an nga ang sungay nagasimbolo sang gahum sang tawo ukon sang pungsod. Yari aton makita nga ang Biblia nagapaathag sang iya kaugalingon.

Ang nabilin nga pagasabton, sa gihapon, amo nga kung ngaa ang Dios nagapamulong sa simbolo sa baylo sang direkta? Nga-a, sa halimbawa, si Pedro magapatuhoy sa siudad sang Roma bilang Babilonia, sa 1 Pedro 5:13?

May yara mahimo sing madamo nga mga rason kung ngaa ang Dios nagpili sa pagpakigsugilanon sa tagna nga may simbolo. Sa nahitabo sa Iglesia sang Bag-o nga Katipan, bilang halimbawa, kung ang libro sang Bugna nagamit sang direkta sang Roma bilang amo ang magahimo sang tuman ka kalautan, ang sadtu anay nga paghingabot sa Iglesia mahimo nga nangin mas malain pa. Ano man ang mga rason, makasalig kita sa Dios nga luyag niya nga mahangpan naton ang kahulugan sang mga simbolo.

`Bisan nga sa iban nga simbolo kag tagna nagapabilin nga talinhaga, paano nga ang pagtalupangod sang kung ano lamang ang aton nahangpan magapalig-on sang aton pagtoo?`