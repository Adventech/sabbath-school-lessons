---
title:  Pagtoon sang Pulong
date:   02/04/2025
---

Ang mga Adventista may yara dako nga kabalaslan kay William Miller sa ila nga paghangop sang mga tagna sa Biblia. Bisan nga ang iya paghangop sang mga yabi nga texto (subong sang Daniel 8:14) indi himpit, ang apang ang pamaagi ni Miller tuman ka importante, bangud ini nagbukas sang dalan para sa pagkabun-ag sang aton kahublagan bilang mga nabilin sa katapusan nga adlaw.

`Basaha ang Mateo 5:18, 2 Timoteo 3:15â€“17, kag Lucas 24:27. Ano ang ginatudlo sang sini nahanungod sa kung paano naton hangpon ang tagna sa Biblia?`

Sa iban nga paamaagi, ang pagtoon sang Biblia indi kaangay sang pagplastar sang isa ka dako nga jigsaw puzzle. Kon imo tipunon ang duha ukon tatlo sang mga bahin, daw ka imposible nga mabal-an ang kabilugan nga laragway. Mahimo sa sinang duha ukon tatlo ka bahin makita mo ang kabayo, kag niyan ikaw naghunahuna nga ang imo ginaplastar isa ka larawan sang mga kabayo. Apang ang dugang nga mga bahin nagpakita sang manok kag ang baka, kag niyan sang imo napalastar ang ginatos ka mga bahin sini imo makit-an nga ang imo ginaplastar gali isa ka laragway sang matahom nga talan-awon, nga nalakip ang siudad, pangumhan, kag ang madamo nga mga bukid sa malayo.

Isa sa mga pamaagi kung sa diin ang mga Kristiyano masayop sa ila nga pagtoon sang Biblia amo kay ila ginakabig ang Kasulatan bilang isa ka koleksyon sang mga hinambalan kag hulubaton nga ila magamit sa nagkalain-lain nga sitwasyon. Ang iban magatan-aw bilang isa ka giya sa pagtoon sa atubang sang Gideon nga Biblia, nga sa diin imo makita ang mga texto nga makabulig sa mga nagkalain-lain nga topiko kag nagahunahuna nga amo ini tanan ang kabilogan sang pagtudlo sang Biblia nga yara sa amo nga topiko.

Sing makapasubo, amo man ang ila ginagamit nahanungod sa tagna, nagakuha sang isa ka texto nga wala sa iya konteksto kag ikompara ini sa mga nagakahitabo sa kinaron sa baylo sang sa nabilin nga texto Biblia. Ang ini sa iban nga bahin, nagdulot sang padayon nga pagluntad sang mga moderno nga libor sa tagna nga kinahanglan nga mabag-o sa kada pila ka tuig bangud nagkasayop sila sa ila nga ginsaysay nga mahitabo kag kung san-o mahanabo.

Amo nga tuman ka importante nga indi lang magpili sang pipila ka mga texto para sa isa ka topiko, apang sa baylo magtoon sing maid-id sa tanan nga ginapamulong sang Biblia nahanungod sa topiko, kag talupangdon ang konteksto sa kung para sa ano ginpamulong sini. Kay mahapos lamang ang magkuha sang isa ka dinalan gikan sa iya konteksto kag himuoon ini magpamulong sa kung ano ang aton luyag.

`Ano ang imo nga kaagi sa ila nga nagagamit sang pinili nga texto sa pagtinguha sa paghimo sang ila punto nahanungod sa, kahimtang sang kamatayon? Ukon bisan ang Inugpahuway? Ano ang pinakaamayo nga pamaagi sa pagsabat?`