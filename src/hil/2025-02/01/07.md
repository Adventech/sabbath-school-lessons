---
title:  Dugang nga Pagtoon
date:   04/04/2025
---

Basaha ang Ellen G. White, “An American Reformer,” pahina 319–324, sa The Great Controversy.

“Ang mga ministro kag mga tawo nagpahayag nga ang mga tagna sang Daniel kag sang Bugna indi mahangpan nga mga tanhaga. Apang gintuytuyan ni Cristo ang Iya mga gintoton-an sa mga pulong sang manalagna nga si Daniel nahanungud sang mga hitabo nga magahanabo sa ila tion, kag nagsiling, “Ang nagabasa maghangup.” Mateo 24:15. Ang pagpamilit nga ang Bugna isa ka tanhaga, nga indi kinahanglan hangpon, ginakontra mismo ang titulo sang libro: “Ang bugna ni Jesu-Cristo, nga ginhatag sang Dios sa iya nga ipakita sa iya mga ulipon ang butang nga dapat mahanabu sing madali. Bulahan ang nagabasa sing mabaskug kag ang mga nagapamati sang mga polong sang tagna, kag nagabantay sang mga butang nga nasulat sa sini; kay malapit na ang tion.” Bugna 1:1–3. . . .

“Bangud sang panaksihon sang Inspirasyon, ngaa nagapangahas ang iban nga tawo sa pagsiling nga ang Bugna isa ka tanhaga nga indi malambot sang tawohanon nga paghangup? Ini isa ka tanhaga nga napadayag, isa ka libro nga nabuksan. Ang pagtoon sang Bugna nagatuytuy sang painoino sa mga tagna sang Daniel, kag ang duha nagasaysay sang pinakaimportante nga pagpanudlo nga ginhatag sang Dios sa tawo, nahanungud sa mga hitabo nga matabo sa hingapusan nga maragtas sang kalibutan.

“Sa kay Juan napakita ang makakulunyag nga mga talan-awon sa inagihan sang simbahan. Iya nakita ang posisyon, mga katalagman, mga pagsumpakil, kag sa olihi ang pagluwas sang katawohan sang Dios. Iya ginsulat ang katapusan nga mga mensahe nga magapatinggas sang alanyon sang kalibutan, bilang linaylay ukon pinungpong para sa langitnon nga damisag ukon bilang galatong para sa kalayo sang kalaglagan. Ang importante nga mga topiko ginpakita sa iya, ilabi na gid ang para sa katapusan nga simbahan, nga ang magaliso halin sa sayop pakadto sa kamatooran ayhan pagahambalan nahanungud sa mga katalagman kag mga ginamo nga atubangon nila. Dapat ang tanan makahibalo kon ano ang mahanabu sa kalibutan. .”—Ellen G. White, The Great Controversy, pp. 341, 342.

**Mga Palamangkutanon nga Pagadiskusyunan:**

`Ano nga mga pamaagi nga ang pagtoon sa tagna makadugang sing dako sa imo pagtoo? Ano nga mga tagna – nga ginsulat sang nagligad nga linibo ka tuig nga mga hitabo nga matuman sa ginatos, kung indi linibo ka tuig sa tapos sini – nagdugang sang imo pagsalig sa Biblia kag, labi ka importante, sa Dios nga nagbugna sini? Halimbawa, paano ang Daniel 2 naghatag sa aton sing gamhanan, kag makatarungan nga rason sa pagsalig indi lamang sa Dios nga nagaluntad apang nga Siya nakahibalo sa palaabuton?`

`Ano ang mga maayo nga pamaagi sa pag-amlig sang aton kaugalingon gikan sa madamo nga mga matayog kag haumhaum nga pagtinguha sa pagpahangop sang tagna, kung kaisa bisan pa ang mga yara sa sulod sang iglesia? Ngaa kinahanglan kita mangin mahalungon sa “kondi usisaa ang tanan nga butang; hupti ang maayo, (1 Mga Taga-Tesalonica 5:21)?`