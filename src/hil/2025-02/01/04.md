---
title:  Daniel – Takpi ang mga Pulong
date:   01/04/2025
---

`Basaha ang Daniel 12:4. Ano ang ginapamulong sang Ginoo kay Daniel? (Ikompara sa Bugna 22:10)`

Indi na bag-o ang pagpamati sa mga manugwali nga nagagamit sang Daniel 12:4 sa pagpahibalo sa pagtaas sang teknolohiya kag siyentipiko nga kinaalam sa wala pa ang pagbalik ni Kristo. Madamo man anga nagagamit sini sa paglaragway sang mga pag-uswag sang mga madasig nga pagbyahe nga amo ang nahitabo sang nagliligad nga mga siglo. Madamo sang aton kaugalingon nga libro ang naggamit sang sini nga pamaagi. Bisan pa matuod nga may katarungan nga paghangop, mahimo may yara man sini sing iban nga kahulugan.

`Basaha liwat ang pulong. Ang pagmando sang manugtunda kay Daniel nagsugod sa iya ka laygay ‘takpi ang mga pulong, kag pat-ini ang tolon-an.” Ang butang nga ginaistoryahan amo ang libro sang Daniel mismo. Mahimo, niyan nga ang kaalam nga magauswag sa katapusan nga tion amo ang kaalam sa libro mismo?`

Ini nagahimo sa libro sang Daniel nga sa bagay may kinalain sa libro sang Bugna, nga sa sina si Juan ginmandoan nga indi pag-pat-ini ang libro (Bugna 22:10). Ang Bugna gintuyo nga mahangpan sing una, bangud “ang takna malapit na.” Sa baylo, ang Daniel mahangpan man sang mas maathag pila ka bahin sa malayo nga palaabuton.

Sa sulod sang mga siglo, madamo sang mga maayo nga mga Kristiyano nga manugpanghunahuna nagtinguha sa pagpaathag sa libro sang Daniel, kag ang iban naghimo sang dako nga kauswagan. Ang paghangop sa Daniel nag-uswag sing madasig, ugaling sang tapos sang 1,260 – ka tuig sang tagna, nga amo ang natapos sang 1798, nga ang madamo nga manugtukib palibot sa kalibutan nagsugod sa pag-abot sa konklusyon nga ang isa ka dako nga butang ang mahitabo sa 1843. Ang pinakamatalupangdan sini amo si William Miller, nga ang pagpangwali nagsugod sang The Great Advent Movement – kahublagan sang Nagapaabot sang Iya Pagbalik sang ika-19 nga siglo kag nagsugod sang mga pasunod nga panghitabo nga naghatag sang dalan para sa pagbun-ag sang “remnant” nagkabilin nga iglesia kag ang maathag nga paghangop sang mga mensahe sang tatlo ka manugtunda.

Ang pagkatawo sang aton bug-os nga kahublagan, sa iban nga pinulungan, amo ang katumanan sang pagtagna ni Daniel nga “ang kaalam magauswag” sa “katapusan nga tion.”Sa kasihayan, kag sang wala paghukom sa kaluwasan sang tawo, hunahunaa ang “kadulom” nga madamo sang mga kristohanon ang nagaluntad. Subong sang mga pinakasadsaran subbing nga ang ikapito nga adlaw nga Inugpahuway, gintukod sa Eden, ginsikway, bisan pa gintalikdan, sa baylo sang Domingo, adlaw nga nagikan sa Romano nga paganismo. Ukon hunahuna ang pagkaignorante nahanungod sa kamatayon, nga sang madamo sang Kristiyano ang nagatoo sa pagano nga ideya nga ang patay sa gilayon nagakadto sa lain nga pagkabuhi, nga sa iban nagakahulugan man subong sang walay katapusan nga nagasunog nga kalayo.

Sa baylo, kinahanglan kita mangin mapinasalamaton–kag mapainubuson –sa kinaalam sang kamatuoran.