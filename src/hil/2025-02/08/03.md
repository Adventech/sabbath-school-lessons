---
title:  Sa Bukid sang Zion
date:   19/05/2025
---

Sa Bugna 14, aton makita ang katawhan sang Dios nagatindog sa Bukid sang Zion. Ang orihinal nga Bukid sang Zion napahamtang sa nakatungdan sang siyudad sang Jerusalem subong, kag ginhuna huna nga amo ang lingkoranan sang trono sang Dios, okon presensya, sa tunga sang Iya katawhan. Sa tion, ang templon ga bukid, napahamtang sa Bukid sang Moria, nahimo nga ginkilala kaupod sa Bukid sang Zion, sa amo man.

Sa iban nga mga pololongon, ini nga importante nga pag laragway sang katapusan nga adlaw nga nabilin sang Dios ginpresentar sa sanctuario nga hinambal, kaupod sang pinaka importante nga mga talan-awon sa libro sang Bugna. Salamat sa Cordero, ang katawhan sang Dios yara sa balaan nga bukid!

`Basaha ang Salmo 15 kag 24, sa diin si David namangkot sang tama ka importante nga pamangkot: “Sin-o ang maga puyo sa imo balaan nga bukid?” E komparar ang iya sabat sa sini nga Salmo nga may paglaragway sang katawhan nga nagatindug sa Sion sa Bugna 14:1– 5. Ano nga mga pag angot ang imo nakita? Paano ang isa maka impon sa sini nga grupo? Ano ang importansya sang kamatuoran nga ang ngalan sang Amay na sinsil sa ila mga agtang? (Bugna 14:1).`

Ang paglaragway sang yadtong ginpahanugutan sa presensya sang Dios makita sa Salmo ni David isa ka mabudlay para sa isa ka makasasala sa pagtuman. Sin-o sa aton sa katampad maka siling nga permi kita nagalakat nga matarung? okon permi kita nagahambal sang kamatuoran sa aton mga tagiposoon (Salmo 15:2)? Wala sa aton ang makasiling nga kita “indi mationg” (Salmo 15:5). Kon kita magasiling nga indi kita maka sala, ang Biblia nagatudlo, wala kita sang kamatuoran sa aton (1 Juan 1:8).

Indi kita maka lambot sa pagtakop luwas lang sa Cordero nga naga pakatakus sa aton sa pagtindug sa Zion. Ang Cordero wala na mitlang sa Salmo ni David, apang Siya sa hinali nag pakita sa pag laragway nga makita sa Bugna 14. Ini daw sa halos nga ang Bugna 14 amo ang sabat sa pamangkot ni David. Kag niya nga ang Cordero sang Dios natukod sa Bukid sang Zion, sa sanctuario, kita mangin didto man bangud sang Iya hingpit nga pagkamatarung nga gin isip para sa aton pinaagi sa pagtuo. May yara kita sing “kaisog sa pagsulod sa pinaka Balaan pinaagi sa dugo ni Jesus, pinaagi sa bag-o kag buhi nga paagi sa diin Iya ginpakabalaan para sa aton, pinaagi sa kumbong, amo ina, sang Iya unod” (Mga Hebreo 10:19, 20). Kon wala ang Iya dugo, ano nga paglaum ang mangin aton? Wala, sa pagkamatuod.

`Huna hunaa ang nahanungod sa tanan nga mga saad sa Biblia sa kadalag-an batok sa sala. Ngaa, bisan sa sina nga mga saad, sa gihapon aton makita ang aton kaugalingon nga indi makalambot sa hingpit nga ehemplo ni Jesus nga gin plastar sa aton, kag ngaa kita nagakinahanglan sang Iya hingpit nga kinabuhi kasubong aton tal-us?`