---
title:  Tudloe ang Manuglapas sang Imo Dalanon
date:   22/05/2025
---

Matapos nga ang Ginoo nagpakita kay Isaias sa Iya trono nga hulot nga talan-awon sa Isaias 6:1– 8, kag matapos nga si Isaias gin hambalan nga ang iya “kalapasan gin kuha” kag ang iya “sala matinloan,” siya niyan nagsabat sa panawagan sang Dios pinaagi sa pag siling, “’Yari ako! Ipadala ako’” (Isaias 6:8). Amo ina, magsugod nga siya nakahibalo nga siya nagasunod sa Dios, kag walay sapayan sa paghibalo sang iya mga kapaltahan, siya handa sa pagpangabudlay para sa Ginoo.

Indi bala pareho subong sa aton? Paano kita makabantala sang kaluwasan sa iban kon wala kita sa aton kaugalingon? Kag maka angkon kita sini, pinaagi sa pagtuo kay Jesus kag kon ano ang Iya nahimo sa aton.

`Basaha ang Salmo 51:7–15. Ano ang ginhimo ni David nga saad nga himoon matapos siya gin patawad kag gin tinloan sa iya mga sala?`

Nga pagatawgon sa presensya sang Dios amo, sa katapusan, nga ipadala pabalik. Sa Iya kaalam, ang Dios nag mandu sa linuwas sa pag-alagad kasubong Iya panguna nga tingog sa nahulog nga kalibutan. Sa iban nga ponto, ang pagpabatyag sang Iya katawhan sa kalibutan mangin magamhanon nga na batyagan. Ang Bugna 18:1 nagasugid sa aton nga ang Iya katapusan nga panawag sa nahulog nga planeta maga banaag sa bilog nga kalibutan.

“Sa indi madugay nga ang isa magapalapit kay Kristo nga may nabun-ag sa iya tagiposoon ang handum sa pagpahibalo sa iban kon ano ka bilidhon nga abyan nga iya nakita kay Jesus; ang makaluwas kag makapabalaan nga kamatuoran nga indi mapalong sa iya tagiposoon. Kon kita napanaptan sang pagkamatarung ni Kristo kag napun-an nga may kalipay sang Iya nagapabilin nga Espiritu, indi kita makapugong sang aton kalinong. Kon kita naka tilaw kag nakakita nga ang Ginoo maayo may yara kita nga masugid. Kaangay ni Felipe sang iya nakita ang Manluluwas, kita maga pang agda sa iban pakadto sa Iya presensya.”—Ellen G. White, Steps to Christ, p. 78.

Sa Bugna 14, ang mga mensahe sang tatlo ka mga manugtunda na sad sad sa “walay katapusan nga maayong balita| (Bugna 14:6). Amo ina, bisan sa wala pa ang pagbantala sa paglakat nahanungod sa pagsimba sa isa “’nga naghimo sang langit kag duta, ang dagat kag mga tuburan sang katubigan’” (Bugna 14:7), okon nahanungod sa pagkapukan sang Babilonia (Bugna 14:8), okon nahanungod sa pagsimba sa “sapat kag sa iya larawan” (Bugna 14:9)- ang sad saran sang maayong balita, sang kaluwasan kay Jesus, ginbantala. Kag ina bangud ang mga paandam kag mga mensahe sang tatlo ka mga manugtunda nagapahangup nga luwas sa paglaum kag saad nga yadtong nagabantala sini nga mga mensahe nga yara kay Jesus kag kon ano ang Iya nahimo para sa ila. Luwas sa “walay katapusan nga maayong balita,” kita sa pagkamatuod wala sang bisan ano nga bili sa pag siling sa kalibutan.

`Mag hatag tion sa kamatuoran nga, bisan sa wala pa ang pagbantala sang mga mensahe sang tatlo ka mga manugtunda nag sugod, kita ginatudlo sa “walay katapusan nga maayong balita.” Ano ang dapat nga isugid sa aton nahanungod kon paano ka mabakod ang ini nga kamatuoran para sa tanan nga kita magatuo?`