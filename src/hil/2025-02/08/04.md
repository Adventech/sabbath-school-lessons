---
title:  Kasugoan sa Aton mga Tagiposoon
date:   20/05/2025
---

Ang nabilin nagtipon sa Sion may ngalan nga na sinsel sa ila mga agtang: ang ngalan sang Amay	kag sang Cordero. (Ayhan ini nga duha ka nakalain lain nga mga ngalan maka duda; si Jesus amo ang pinaka imahen sang Amay!) “Ngalan” sa mga Kasulatan nagapakilala sang labaw sa ngalan sa diin ang katawhan ginatawag sa isa kag isa; ini naga pakilala sang ila kinaiya. Tub tub sini nga adlaw, madamo nga mga kultura sa gihapon nagasiling nga ang isa may “maayo nga ngalan” kon ang katawhan magahuna huna sang mataas sa ila kinaiya.

`Basaha ang Exodo 33: 18–23, Exodo 34:1–7, kag Salmo 119:55. Sang si Moises namangkot sa paglantaw sang himaya sang Dios, ano ang ginsaad sang Dios nga ipakita sa iya? Niyan sang ang Dios nagpahayag sang Iya ngalan kay Moises (Exodo 34:5), ano ang nagsunod?`

Ang iban nga larawan sang himaya sang Dios nga indi mapalapitan, gabanaag nga kapawa, nga sa diin sa pagkamatuodang nagakaigo nga paglaragway. Apang ang himaya sang Dios labaw ka simple sa talan-awon nga pag pakita; ang Iya himaya amo ang Iya kinaiya. Amo man sa pareho sa ngalan sang Dios.

Kon ang Biblia magalaragway sang nabilin nga may ngalan sang Dios nga na sinsel sa ila mga agtang, indi lamang sa literal nga mga letra nga nasulat didto; kondi ang pag angkon sang kinaiya sang Dios nga nasulat sa ila huna huna kag tagiposoon, kag niyan sa subong sa aton mga kinabuhi kita maga replektar sang gugma kag kinaiya sang Dios. Ikaw gin butong palapit sa Dios, kag ikaw nagahigugma sa Iya kon sin-o Siya kag kon ano ang Iya nahimo sa imo.

Daw ano ka interesado, sa amo man, nga kon ang Dios magalaragway sang Iya kaugalingon kay Moises, Iya ini ginhimo sa pag pakita sa pagbaton ni Moises sang isa na man ka kopya sang Napulo ka mga Sugo, nga sa diin amo man ang sinulat nga Iya kinaiya. Sa pareho man, ang katawhan nga may “ngalan” sang Dios sa Bugna 14 ginlaragway nga amo yadtong “naga tuman sang mga sugo sang Dios.” Niyan talupangda ang mga pulong nga makita sa Hebreo: “’Amo ining katipan nga himoon ko sa ila sa tapus sadtong mga adlaw, nagasiling ang Ginoo: Ibutang Ko ang akon mga kasogoan sa ila mga tagiposoon, kag sa ila mga hunahuna isulat Ko ini sila, niyan nagsiling siya, Ang ila mga sala kag ang ila mga kalautan indi Ko na pagdumdumon.’”(Mga Hebreo 10:16, 17, NKJV). Daw ano nga pagpabutyag sang maayong balita: pinaagi sa kasugoan sang Dios nga gin replektar sa aton mga kinabuhi, kita sa gihapon nagakinahanglan nga ang aton mga sala “indi na” pagdumdumon.

Ang ngalan sang Dios amo ang Iya kinaiya. Ang Iya moral nga kasugoan amo ang sinulat nga Iya kinaiya. Kag yadtong naga tipon sa balaan nga bukid sang Dios sa katapusan nga mga adlaw napun-an sang gugma sa Dios, gugma nga napahayag pinaagi sa pagkamasinulondon sa Iya kasugoan.

`Kon kita naluwas pinaagi sa pagtuo kag indi pinaagi sa kasugoan, ano niyan ang importansya sang kasugoan sang Dios? (tanawa ang 1 Juan 5:3.)`