---
title:  Salmo 5
date:   21/05/2025
---

`Basaha ang Salmo 5. Sa sini nga binuhatan, si David nagkuha sang matalom nga pagpa anggid sa tunga sang yadtong nadula kag yadtong mga gintubos. E komparar ini nga Salmo sa hinambalan sang Bugna 14:1– 12. Ano nga mga ka pareho ang imo makita, kag paano ini nagpahibalo sa imo panghuna huna kon ano ang buut ipahangup nga mangin ka bahin sang katapusan nga adlaw nga nabilin nga hublag sang Dios?`

Ini maka tudlo nga talupangdon nga si David nag pamilit nga ang malaut “indi maga puyo” upod sa Dios (Salmo 5:4). Ang punto sang tabernakulo amo nga ang Dios maga puyo sa tunga sang Iya mga katawhan, kag ang amo man mangin matuod sa ginharian ni Kristo (tan-awa ang Bugna 21:3). Yadtong maga palapit sa trono sang Dios dapat natubos.

Amo man ka matalupangdanon nga si David nagalaragway sang buhat sa pagsimba sa Salmo 5:7, sa diin amo ang pina ka sentro nga isyu nga yara sa risgo sa daku nga pagsinumponganay. Ang Bugna 13 nag mitlang sang “pagsimba” sing anum ka mga beses, kag ang mga mensahe sang tatlo ka mga manugtunda naga panawagan sa “pagsimba sa Iya nga naghimo.” Si David nagasugid sa aton nga siya “nagakahadlok” sa Dios, kag ang mensahe sang nabilin nagatawag sa kalibutan sa pagbalik sa “’pagkahadlok sa Dios kag maghatag himaya sa Iya, kay ang takna sang Iya paghukom nag abot’” (Bugna 14:7).

Sa amo man talupangda kon paano ang linuwas sang Bugna 14 ginhambal nga “wala sing butig” (Bugna 14:5) sa ila mga baba; sila amo ang manugsugid sang kamatuoran, nga ang mga pulong kag binuhatan naga replektar sang matarung nga kinaiya sang Dios. Ang malaut, suno kay David, “wala sing kamatuoran sa ila mga baba” (Salmo 5:9).

Isa ka makatilingala nga talan-awon nga gina pakita ni Juan sa sini nga importante nga bahin sang Bugna: ang simple nga makasasala ginbutong pabalik halin sa kamatayon kag gin hatagan kahigayonan sa pagtindug sa presensya sang Dios. Wala nila ini gin pangabudlayan nga kinamatarung; ini ginhatag lamang sa ila pinaagi sa kamatuotan nga ang Cordero sang Dios- ang matarung nga Anak sang tawo- nagatindug didto kaupod nila. Sila gin patawad, gintubos; indi na sila magapas-an sang ila mga sala (e kompara sa Salmo 5:10), bangud ang Cordero sang Dios nagpas-an sini para sa ila (ikumpara sa Isaias 53:12 and 2 Mga Taga-Corinto 5:21).

Sa dira nga ang ngalan sang Dios nasulat sa imo tagiposoon, mabudlay nga mag pabilin nga nagahipos. Ang katawhan sang Dios nahilway sang isa ka pagtanyag sang kalooy nga may “mabaskog nga tingog” (Bugna 14:7). “Apang magkasadya ang tanan nga nagadangup sa Imo, magsinggit sila gihapon sa kalipay; bangud nga nagaapin ka sa Ila, sila man nga nagahigugma sang Imo ngalan magmalipayon sa Imo” (Salmo 5:10).

`Huna hunaa nga naga tindug sa atubangan sang balaan kag hingpit nga Dios sa paghukom, nga may tagsa ka binuhatan nga imo nahimo sing bug-os gin buyagyag sa atubangan Niya. Ano ini nga paglaum nga magasugid sa imo nahanungod sa imo kinahanglanon sang pagkamatarung ni Kristo?`