---
title:  "Sa mga Salmo: Una nga Bahin"
date:   17/05/2025
---

### Basaha sa pagtuon sini nga semana

Mga Hebreo 9:11–15, Salmo 122, Salmo 15, Salmo 24, Exodo 33:18–23, Salmo 5, Salmo 51:7–15.

> <p>Salaulohon nga Texto</p>
> “Niyan nagtolok ako, kag yari karon, ang Cordero nagatindug sa Bukid nga Zion, kag kaupud niya ang isa ka gatus kag kap-atan kag apat ka libo nga may ila sang iya ngalan kag 	sang ngalan sang iya Amay nga nasulat sa ila mga agtang” (Bugna 14:1, NKJV).

Ang mga Seventh-day Adventists, kita naanad sa pag pangita para sa mga simbolo sang Bugna sa mga sugilanon sa Daan nga Katipan agud sa pag bulig sa aton sa paghangup sang yadtong mga simbolo. Ini nga mga sugilanon, bisan, mga malayo sa maayo nga ginhalinan lamang, apang makita sa kabug-osan sang Daan nga Katipan.

Isa ka hantup nga bugana nga ginhalinan sang inpormasyon amo ang libro sang Salmo, mga gintipon nga sagrado nga binalaybay nga nagapang usisa sang madamo nga tawhanon nga eksperyensya kag possible nga pagpakig sugilanon sa Dios- nga naga likop sa mga walay paglaum batok sa sala kag pag-antus sa wala napunggan nga kalipay sa Iya presensya kag Iya pabalik-balik nga mga saad sa kapatawaran kag kaluwasan.

Ang mahinalungon nga pagbasa sang Salmo naga daug sang mga detalye nga nagahimo sa libro sang Bugna nga mangin buhi, ilabe ang Bugna 14, sa diin naga laragway sang katapusan nga buluhaton sang nabilin nga iglesia sang Dios sa kalibutan. Ang katapusan nga adlaw nga katawhan sang Dios pagahatagan sang pareho nga buluhaton kaangay sang Israel sa dumaan: kita mangin kapawa sa mga kapungsuran, ang katapusan nga kalooy nga panawagan sa tanan nga katawhan sa pagsimba kag pagtuman sa ila Manunuga.

Ang iban nga mga detalye nga gin hatag sa ambahanon nga libro sang Dios magahatag sa aton sang bag-o nga mga paagi sa paghangup kag pag dayaw sang aton katungdanan sa katapusan nga mga higayon sang kasay sayan sang kalibutan.

_*Tun-i ang leksyon sa sini nga semana sa pagtuon sa pag-aman sa Inugpahuway, Mayo 24._