---
title:  Dugang nga Pagtoon
date:   23/05/2025
---

“Ang Salmo ni David nag-agi sa tanan nga malambot sang eksperyensya, halin sa kadadalman sang nagabtyag sa sala kag kinaugalingon nga pagtagudili pakadto sa pinakamataas nga pagtuo kag ang pinaka ginbayaw nga pagsugilanon sa Dios. Ang nasulat sa iya kinabuhi nagapahayag nga ang sala makadul-ong lamang sa kahoy-anan kag kailo, apang ang gugma sang Dios kag kalooy makalambot sa pinaka madalum nga kadadalman, kag ina nga pagtuo mag bayaw sa nagahinulsol nga kalag kag magapakigbahin sa pagkainanak sang mga Kabataan sang Dios. Sa tanan nga mga pagpasiguro sa diin ang Iya pulong may unod, isa ini sa pinaka mabakod nga pagpamatuod sa pagkamatutum, ang hustisya, kag ang pakig saad nga kalooy sang Dios....

“’Ako nag saad sa kay David nga Akon alagad....sa diin ang Akon kamut napasad: Ang Akon butkon amo ang magapabakod sa iya.... Ang Akon pagkamatutum kag Akon kalooy magapakig-upod sa iya: kag sa Akon ngalan ang iya sungay pagapataason. Akon ipahamtang ang iya kamot man sa dagat, kag ang iya tuo nga kamot sang kasubaan. Siya magatawag sa akon, Ikaw akon Amay, akon Dios, kag ang Bato sang akon kaluwasan. Ako man magahimo sa iya nga Akon panganay, mas mataas sa mga hari sang kalibutan. Ang Akon kalooy amo ang magabantay sa iya sa wala sing katapusan, ang Akon pakig saad magapabilin sing mabakod sa iya.’ Salmo 89:3–28.”—Ellen G. White, Patriarchs and Prophets, pp. 754, 755.

**Mga Palamangkutanon nga Pagadiskusyonan:**

`Ang kaliwat sang tawo nangin miserable nga napaslaw sa pagtuman sang aton pakigsaad sa Dios sa aton. Si David, ang “tawo suno sa kaugalingon nga tagiposoon sang Dios” bisan may dalagko nga mga sala, sa gihapon gin gamit nga magamhanon sa pagpakig sugilanon sang termino sang kaluwasan sa aton. Sa ano nga paagi nga si David pasiuna nga naglandong kay Jesus, nga nagtuman sang pakigsaad sang Dios sing hingpit sa likod naton? Kag ngaa ano ang nahimo ni Jesus sa likod naton amo lamang ang aton paglaum?`

`Ano nga mga dinalan sa Salmo nga imo nakita nga hantop sa pagbulig okon makahuluganon nga ina naga replektar sang sahi sang eksperyensya nga naagihan pinaagi sa imo kaugalingon?`

`Ngaa ang Salmo makahimo sang pabalik balik nga pagtumod sa templo? Ano ang aton matun-an sa gugma ni David sa sangtuwaryo? Paano ini maka bulig sa aton sa pag dayaw nga may yara kita kay Jesus, kasubong aton langitnon nga Mataas nga Sacerdote “nga yara sa tuo nga kamot sang Dios, nga nagahimo man sa pagpatunga para sa aton” (Roma 8:34)? Ngaa kita, bisan linuwas nga katawhan, nagkinahanglan sang pagpatunga ni Kristo para sa aton sa langit?`

`Basi sa ginkutlo kay Ellen G. White sa ibabaw, ano ang imo nangin kaugalingon nga eksperyensya kon paano ang Dios nag pataas sang imo “mahinulsulon nga kalag sa pagpakig bahin sa pagkainanak sa mga kabataan sang Dios” matapos ang “kahuya kag kailo” sang sala?`