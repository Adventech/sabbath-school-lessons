---
title:  Aton Mataas nga Sacerdote
date:   18/05/2025
---

Sang si Moises naga dumala sang pagpatindug sang tabernakulo, siya wala ginpahanugutan sa pag gamit sa bisan ano nga desenyo nga iya ginhandum. Ang Dios naghatag sa iya sing sulundan nga sundon. “’Kag tan-awa nga himoon mo sila sono sa huwaran nila, nga ginpakita sa imo sa bukid’” (Exodo 25:40). Aton ma diskubrihan sa libro sang Hebreo nga ang sulondan nga gin gamit amo ang mataas nga kamatuoran, ang langitnon nga sangtuwaryo.

`Basaha ang Mga Hebreo 9:11– 15, nahanungod kay Kristo kasubong aton Mataas nga Sacerdote sa sanctuario sang langit. Ano ang ginatudlo sini sa aton nahanungod kon ano ang Iya ginahimo para sa aton?`

Ang dutan-on nga sangtuwaryo nagatudlo sa unhan sa makatilingala nga detalye kay Jesus, halin sa sacerdote kag sa mga halad, ssa mga kagamitan kag iban nga nga desenyo nga mga detalye. Ang tanan nagatumod kay Jesus.

Sa libro sang Bugna, huo, tama ka bugana sa sangtuwaryo nga imahen. Sa sangtuwaryo aton makita ang candelerio sa pag bukas nga mga versikulo, ang kaban sang katipan sing maathag gin mitlang sa kapitulo quatro, kag kasubong man sa madamo nga iban nga naga angot sa templo. Kon wala sang paghangup sa Daan nga Katipan nga sanctuario, mahimo nga imposible sa paghangup kon ano ang buut nga ipalambot ni Juan sa iya paglaragway sang iya mga panan-awon. Ang mga eksperyensya sang Israel, si Pablo nagsulat, “nahanabu sa ila subong nga paandam, apang ginsulat sila sa pagtudlo sa aton, nga naabutan sang katapusan sang mga panuigon” (1 Mga Taga-Corinto 10:11).

May yara madamo nga aton matun-an sa pagtuon sang mga detalye sang templo. Sa libro sang Salmo, kita makakita sang importante nga unod sa paghangup sang madamo sini nga mga detalye: paano ang katawhan sang Dios sa personal naangot sa templo. Kita maka angkon sang pagpasiplat kon paano si David nakapakig angot sa sanctuario kag sa iya mga pag-alagdan, kag aton makita ang tinagiposoon nga pag sabat sang katawhan sang Dios sa kon ano ang mahimo sang Mesias sa ila. Indi lamang ini sulondan nga makabulig sa aton nga makita si Jesus; kita man makaangkon sang personal nga mga eksperyensya sa yadtong nakahangup kon ano ang ginatudlo sang Dios sa aton pinaagi sa sangtuwaryo kag maga kuha sang mga leksyon para sa kaugalingon kag sa aton mga eksperyensya kaupod sa Dios.

`Basaha ang Salmo 122. Bisan indi kita magbaton nga literal sa dutan-on nga “balay sang Ginoo” (wala didto, kag bisan may isa nga napatukod sa pareho nga duug, ini mangin walay kahulogan), ano nga mga elemento ang makita sa sini nga Salmo nga makapadasig sa aton nahanungod sa kon ano ang nahimo ni Kristo sa aton? Talupangda ang mga tema sang paghidaet, kasiguruhan, pagdayaw, kag paghukom.`