---
title:  Kabuhi kag Kamatayon
date:   10/01/2026
---

### Basaha Para sa Pagtoon Sini nga Semana
Fil. 1:19-30; 1 Cor. 4:14-16; 2 Cor. 10:3-6; Juan 17:17-19; Miq. 6:8; Bin. 14:22.

> <p>Salauluhon nga Teksto</p>
> “Kay sa akon ang pagkabuhi amo si Cristo, kag ang pagkapatay amo ang pagdaug” (Filipos 1:21).

Ang kamatayon masami nga ginahambal bilang kabahin lamang sang kabuhi. Isa ina ka butig. Ang kamatayon kabaliskaran sang kabuhi, ang kaaway sang kabuhi. Ang kamatayon wala ginplano nga kabahin sang kabuhi, pareho man nga ang kagulub-an wala gindisenyo nga kabahin sang salakyan. Si Pablo mabaskug nga nagsiling nga si Cristo napatay agud “malaglag niya ang may gahum sa kamatayon, nga amo, ang yawa, kag maluwas niya sila tanan nga sa kahadluk sa kamatayon mga sakup sa kahiolipnan sa bug-os nila nga kabuhi” (Heb. 2:14, 15).

Bisan handa na nga mapatay para kay Cristo, si Pablo may kompiansa sa iya malawig nga palaabuton. Ang pinakaimportante nga butang para sa iya sa sina nga tion, sa iya kabuhi ukon kamatayon, amo ang pagpasidungug kay Cristo kag pagwali sang maayong balita sa madamu gid nga tawo tubtub sa iya masarangan. Siguro amo ina ang rason ngaa may madamu kita nga sinulatan nga nagadala sang iya ngalan. Paagi sa iya mga sinulatan, makalambot sia sang madamu nga katawohan kag mga duug, lakip na ang mga lugar nga sia mismo wala pa nakakadto.

Ang kabuhi malip-ot lang, kag importante gid ang paghimo sang pinakadaku nga epekto para sa ginharian sang Dios sa sulud sang tinuig nga ginhatag Niya sa aton. Wala sang gamay nga bahin sang sinang epekto ang may kaangtanan sa aton pagpadasig “sa paghiusa sang pagtoo.” Kaangay sa aton makita sa pagsugod sang sini nga semana, ang ini nga tema importante nga rason para sa pagsulat ni Pablo sa mga taga-Filipos.

_*Ton-i ang leksyon sang sini nga semana sa pag-aman sa Sabado, Enero 17._