---
title:  Dugang nga Pagtoon
date:   16/01/2026
---

“Halin sa tuman kapait nga pag-antus, sa kalayo, sa bartolina, halin sa lungib kag kuweba sang duta, naglambot sa iya dulunggan ang singgit sang pagdaug sang mga martir. Sia [ang Manluluwas] nakabati sang panaksi sang malig-on nga mga kalag, nga bisan pa sa ila kaimolon, kapipit-an, pag-antus, sa gihapon nagdala nga wala sing kahadluk sang solemne nga pamatuud para sa ila pagtoo, nga nagapahayag, ‘Nakilala ko ang akon natoohan.’ Ini sila naghalad sang ila kabuhi para sa pagtoo, nga nagabantala sa kalibutan nga Sia nga ila ginasaligan makasarang sa pagluwas sa ila tubtub sa katubtuban.”—Ellen G. White, The Acts of the Apostles, p. 512.

“Wala pa gid sang tuman kadaku nga pagkananuhaytuhay sang pagtoo sa Cristianidad kaangay sa subong nga adlaw. Kon ang mga hiyas [sang mga pinadala, mga manalagna, mga manugwali, mga pastor, kag mga manunudlo (Efe. 4:11-13)] kinahanglanon agud mapabilin ang paghiusa sang nahauna nga iglesia, daw ano pa gid ka kinahanglanon ini para mapasag-uli ang paghiusa subong! Kag nga tuyo gid sang Dios nga mapasag-uli ang paghiusa sang iglesia sa katapusan nga mga adlaw, tama kaathag halin sa mga tagna. Ginapasiguro kita nga ang manugbantay makita mata sa mata, kon ang Ginoo magabalik liwat sa Zion. Subong man, nga sa tion sang katapusan ang maalam makahangup. Kon matuman na ini, may paghiusa sang pagtoo sa tanan nga ginaisip sang Dios nga maalam; para sa sadtong matuudtuud nga nakahangup sing nakagaigo, dapat maghangup sang pareho man sini. . . . Halin sa mga konsiderasyon kaangay sini, maathag nga ang himpit nga kahimtangan sang iglesia nga natagna diri yara pa sa palaabuton; gani ang ini nga mga hiyas wala pa nakatuman sang ila katuyoan.”—R. F. Cottrell, “Introduction,” sa Ellen G. White, Early Writings, p. 140.

**Mga Palamangkutanon nga Pagadiskusyunan:**

`Sa kapawa sang pinulungan nga bag-o lang naton nabasa halin kay R.F. Cottrell, ano ang kinahanglanon sang Balaan nga Espiritu agud madala ang paghiusa sa iglesia sang Dios subong? Daw ano ka importante para sa paghiusa sang iglesia ang pagsunod sang mga laygay nga nahatag paagi sa dolot sang tagna?`

`Paano mo mapaathag ang pagtudlo sang Biblia bahin sa kamatayon sa isa ka abyan nga nagapati nga si Pablo kag iban pa nga mga Cristohanon nga napatay yara na karon “upud kay Cristo” sa langit?`

`Paano naton ginahangup ang malala nga realidad sang pag-antus sa sini nga kalibutan? Ngaa ang tema sang daku nga pagsumponganay makabulig gid sa paghatag sa aton sang kahangpanan sini tanan? Ngaa nga sa katapusan, dapat kita magtolok kay Jesus sa krus bilang amo ang kabug-osan nga pagpahayag sang gugma sang Amay kag makatoon nga magsalig sa Iya bisan pa sa malala nga mga tinion?`