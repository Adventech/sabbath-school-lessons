---
title:  Nagalakat sa Kaalam
date:   19/03/2026
---

Ano ang pinakaimportante nga kamatooran nga mahibaloan naton bilang mga Cristiano? Siyempre, amo nga si Jesu-Cristo napatay para sa aton mga sala kag nga, paagi sa pagtoo sa Iya, makatigayon kita sing kabuhi nga walay katapusan. Isa ini ka kamatooran nga indi gid naton mahangpan sa aton kaugalingon. Sa baylo, isa yadto ka kamatooran nga dapat isugid, ukon ipahayag, sa aton. Kag ginpahayag ini sa aton—sa Pulong sang Dios.

May daku nga kamatooran, ihibalo, kag kaalam nga wala kuntani naton nahibaloan kon indi tungud sa ginpahayag sang Dios sa aton sa Iya Pulong. Apang ini nga ihibalo kag kaalam wala ginhatag sa aton bilang ihibalo lamang, bilang butang nga dapat mahibaloan lamang. Sa baylo, dapat naton ikabuhi sa aton kaugalingon nga mga kabuhi ining kamatooran, ining ihibalo, kag ining kaalam.

`Basaha ang Colosas 4:5, 6. Sa ano nga mga sitwasyon labi nga ginapakita ni Pablo nga kinahanglan naton ‘maglakat sa kaalam’? Ano ayhan yadto?`

Sa walay palad, bilang mga Cristohanon, kon kaisa indi kita mga Cristiano! Kag, subong sang ginpakita ni Pablo (nagakutlo sa Isaias 52:5), ang Israel isa man ka kasandaran para sa mga indi tumuloo: “Ang ngalan sang Dios ginapasipalahan bangud sa inyo sa tunga sang mga Gentil paagi sa inyo” (Roma 2:24). Kon paano kita nagapakig-angot sa iban, ilabi na gid sa yadtong indi naton kaupud sa pagtoo, tama gid ka importante (tan-awa ang Tito 2:5; 2 Ped. 2:2). Ang Cristohanon nga puluy-an, ang pagtililipon sang mga pamatan-on para magpangamuyo sa baylo nga magtinunto, simple nga mga kaayo, kag malinong, mapainulubon nga espiritu nagahambal sing maathag kon sin-o kita sa mga nagatan-aw agud mahibaloan kon bala ang aton propesyon matuudtuud ukon indi.

Sa Colosas 4:6, si Pablo labi nga nagasentro sa mga pulong nga aton ginahambal: “Magpamolong kamo sa gihapon nga may bugay.” Nga labi pa sa pagkabuut ukon matinahuron, ang mga pulong nga aton ginahambal dapat napuno kag natugyan sa grasya sang Dios paagi sa inpluwensia sang Balaan nga Espiritu.

Natimplahan ukon “naunawan sing asin.” Nga kabaliskaran sa kahulugan sang kalibutan nga “maparat ukon maasin” nga panghambal, ang aton mga pulong dapat nagakaigo kag makagalanyat sa mga ginahambalan naton.

“Agud nga makahibalo kamo kon ano ang dapat nga pagsabat ninyo sa tagsatagsa.” Ang Balaan nga Espiritu lamang ang makahatag sa aton sang husto nga mga pulong sa husto nga tion para sa husto nga katuyoan kag makahanda sang mga hunahuna sang mga tagpalamati para sa mensahe nga “dapat” naton ipaambit (diri man, ginagamit ang dei—tan-awa ang mga komento kahapon sa Colosas 4:4).

`Hunahunaa ang imo mga pulong, ang imo mga buhat, kag kon paano ka nagalakat sa atubangan sang iban. Ano nga mensahe ang imo ginapadala parte sa imo pagtoo kag kon ano ang kahulugan sang mangin isa ka Cristiano?`