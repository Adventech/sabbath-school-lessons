---
title:  Pagkabuhi Upud kay Cristo
date:   07/03/2026
---

### Basaha Para sa Pagtoon Sini nga Semana
Col. 3:1–17; Roma. 1:18; Roma. 6:1–; Efe. 4:22–24; Deut. 7:6–8; 1 Sam. 16:23.

> <p>Salauluhon nga Teksto</p>
> “Kag sa ibabaw sini sa ila tanan isul-ub ninyo ang paghigugma, nga amo ang higut sang kahimpitan” (Colosas 3:14).

Kinaandan nga ginapangabay nga indi mangin tuman ka langitnon ang panghunahuna; kon indi, wala kita sing kaayohan sa duta. Bisan may kamatooran, may pareho ka importante nga konsepto nga ginapadaku ni Pablo sa Colosas 3: kon kita may tuman ka dutan-on nga panghunahuna, wala kita sing langitnon nga kapuslanan sa Ginoo.

Ginapatalupangud ni Pablo ang aton atensyon sa madamu nga praktikal, matuudtuud nga mga prinsipyo nga halin sa langit kag mahangpan lamang sang mga “nabanhaw upud kay Cristo” (Col. 3:1). Ang mga laygay ni Pablo tuman ka praktikal nga mga prinsipyo nga magapauswag sang tanan naton nga mga kaangtanan, kag indi lamang sa sulud sang simbahan.

Si Jesus nagsiling, “Higugmaa ang inyo mga kaaway, kag pangamuyo kamo tungud sa mga nagahingabut sa inyo, himua ang maayo sa mga nagadumot sa inyo. . .agud mangin-anak kamo sang inyo Amay nga yara sa langit, kay nagapasubang sia sang iya adlaw sa mga malauton kag sa mga maayo, kag nagapaulan sa mga matarong kag sa mga di-matarung.” (Mat. 5:44, 45).

Daw imposible? Hoo, sa tawohanon nga paghambal. Kinahanglan naton nga mapatay antes kita mabuhi para sa Dios. Amo ini ang rason kon ngaa dapat kita may langitnon nga panghunahuna kon kita nagalaum nga mangin mapuslanon sa aton langitnon nga Amay.

Subong nga semana makita naton ang mga paagi sa diin ang pagpuyo upud ni Cristo makahimo sang kinatuhayan, subong kag wala sing katapusan.

_*Ton-i ang leksyon sang sini nga semana sa pag-aman sa Sabado, Marso 14._