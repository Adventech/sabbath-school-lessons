---
title:  Dugang nga Pagtoon
date:   27/03/2026
---

“Ang kalag nga natugyan kay Cristo mangin Iya kaugalingon nga kuta, nga ginahuptan Niya sa nagrebelde nga kalibutan, kag ginatuyo Niya nga wala sang kilalahon nga awtoridad kondi Sia lamang. Gani ang kalag nga ginahuptan sa pagpanag-iya sang langitnon nga mga ahensia indi maagaw sa mga pagsalakay ni Satanas. Apang luwas kon itugyan naton ang aton kaugalingon sa pagdumalahan ni Cristo, kita pagagahuman sang isa nga malauton. Indi malikawan nga kita mapaidalum sa pagginahum sang dalagku nga mga kagamhanan nga nagaagawan kon sin-o ang mas makagagahum sa kalibutan. Indi kinahanglan nga hungdon naton nga pilion ang pag-alagad sa ginharian sang kadudulman agud nga mapaidalum sa iya pagginahum. Dapat lang naton pabay-an nga mag-alyansa sa ginharian sang kapawa. Kon indi kita magkooperar sa langitnon nga mga ahensya, pagapanag-iyahan ni Satanas ang tagiposoon, kag himoon ini nga iya puluy-an. Ang nagaisahanon lamang nga depensa batok sa kalautan amo ang pagpuyo ni Cristo sa tagiposoon paagi sa pagtoo sa Iya pagkamatarung. Luwas lamang nga konektado kita sa Dios, indi gid naton mabatoan ang indi balaan nga mga epekto sang gugma sa kaugalingon, pagpatuyang sa kaugalingon, kag pagsulay sa pagpakasala. Mahimo naton bayaan ang malain nga mga batasan, sa tion nga magbulag kita kay Satanas; apang kon wala ang kinahanglanon gid nga kaangtanan sa Dios, paagi sa pagtugyan sang aton kaugalingon sa Iya sa tagsa ka tion, madaug kita. Kon wala sang personal nga pagkilala kay Cristo, kag dalayon nga pag-updanay, yara kita sa kalooy sang kaaway, kag magasunodsunod nalang sa iya tubtub sa katubtuban.”—Ellen G. White, The Desire of Ages, p. 324.

**Mga Palamangkutanon nga Pagadiskusyunan:**

`Tan-awa liwat ang kinutlo ni Ellen G. White nga bag-o lang nabasa. May yara, hoo, duha lamang ka bahin sa daku nga pagsumponganay kag luwas kon pilion naton sing hungud si Cristo, kita kadampig ni Satanas (Luc. 11:23). Bisan pa nga ang ining ideya makatublag sa aton mga balatyagon, ang Dios indi obligado sa pagpasiguro nga ang Iya mga kamatooran indi makapaakig sa ila. Ano ang ginasugid sining realidad sa imo sang pagkaimportante sang pagtugyan sang imo kabubut-on kay Cristo?`

`Basaha ang Bugna 14:14–16. Ang una nga ulan sang Pentecostes nagpasarang sa binhi sang ebanghelyo nga magtubo kag magpanalingsing, samtang ang olihi nga ulan nagahanda sang duta para sa katapusan nga tig-alani. Ano ang kaangtanan sang Bugna 14:12 sa sini nga paglaum?`

`Ano ang nagkalainlain nga paagi nga kita, bilang simbahan sa kabilogan kag bilang indibidwal nga mga tumuloo, naapektuhan sang kultura kag kalibutan sa palibot naton? Paano kita maamligan batok sa negatibo nga mga inpluwensia sang kalibutan, nga pirme nangin problema sang katawohan sang Dios sa tagsa ka dag-on?`