---
title:  Dugang nga Pagtoon
date:   27/02/2026
---

“Wala kita sang kaugalingon nga pagkamatarung nga makatumbas sa mga pangangkon sang kasogoan sang Dios. Apang si Cristo naghimo sang pamaagi para sa aton. . . . Kon itugyan mo ang imo kaugalingon sa Iya, kag batonon Sia bilang imo Manluluwas, niyan, bisan pa makasasala ang imo pagkabuhi, bangud sa Iya ginakabig ka nga matarung. Ang karakter ni Cristo nagasalili sa baylo sang imo karakter, kag ginabaton ikaw sa atubangan sang Dios nga daw kaangay lang nga wala ka nakasala.

“Labaw pa sa sina, si Cristo nagabag-o sang tagiposoon. Nagapuyo Sia sa imo tagiposoon paagi sa pagtoo. Dapat mo mapabilin ang ini nga kaangtanan sa kay Cristo paagi sa pagtoo kag ang padayon nga pagpanugyan sang imo kabubut-on sa Iya; kag tubtub nga ginahimo mo ini, magapanghikot Sia sa imo agud himoon ang sono sa Iya maayo nga katuyoan. . . .

“Gani wala kita sa aton kaugalingon nga sarang mapabugal. Wala kita sang rason para bayawon ang aton kaugalingon. Ang aton lamang paglaum yara sa pagkamatarung ni Cristo nga ginsuklob sa aton, kag ina dolot sang Iya Espiritu nga nagapanghikot sa sulud naton kag paagi sa aton.”—Ellen G. White, Steps to Christ, pp. 62, 63.

“Ang kapawa nga nahatag sa akon nangin tama kabaskug sa bagay nga madamu ang magagowa halin sa aton, nga nagatalupangud sa nagapangdaya nga mga espiritu kag mga doktrina sang mga yawa. Ang Ginoo nagahandum nga ang tagsa ka kalag nga nagaangkon nga nagatoo sa kamatooran makaangkon sang mainalamon nga ihibalo kon ano ang kamatooran.” —Ellen G. White, Evangelism, p. 363.

**Mga Palamangkutanon nga Pagadiskusyunan:**

`Basaha liwat ang salauluhon nga teksto: “Sia nga wala makakilala sing sala ginhimo niya nga nanginsala tungud sa aton, agud nga kita manginpagkamatarung sang Dios sa iya” (2 Cor. 5:21). Ano ang buut silingon sini? Ano ang buut silingon nga si Cristo nangin sala para sa aton, kag paano ina makabulig sa aton nga mahangpan ang nagatal-us nga kinaiya sang Krus? Subong man, ano ang buut silingon sang “manginpagkamatarung sang Dios sa Iya”?`

`Magpamalandong sing labi sa pamangkot tuhoy sa “kon naluwas na, maluwas nalang gid,” nga ginatoohan sang madamu nga Cristohanon. Ngaa ginapatihan naton nga isa ini ka sayop nga doktrina? Ano ang maathag nga katalagman ang ginapresentar sini sa tawo nga nagatoo sini? Paano kita, bisan ginasikway ang ina nga doktrina, sa gihapon may kasiguruhan sang kaluwasan?`

`Daw ano “kapasad kag kalig-on” (Col. 1:23) ang imo pagtoo? Daw ano kadaku ang imo nahibaloan sa imo ginatoohan kag ngaa nga ginatoohan mo ini? Ano ang imo mahimo agud mahibaloan sing mas maayo ang imo ginatoohan? Kag ngaa tama ka importante nga ikaw “napasad kag malig-on” sa pagtoo?`