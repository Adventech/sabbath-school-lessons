---
title:  Dugang nga Pagtoon
date:   20/02/2026
---

“Ang tawo nga ordinary lamang kag nagpamulong sang mga butang nga ginpahayag ni Jesus indi mangin isa ka daku nga manunudlo sang moralidad. Mahimo nga sia buangbuang—kapareho sang tawo nga nagahambal sang indi mapatihan ukon kaladlawan nga mga pangangkon—kay kon indi mangin Yawa sia sang Impiyerno. Dapat magpili ka. Ayhan ining tawo sang una, kag sa karon, Anak sang Dios: ukon buangbuang ukon mas malala pa. Makasiling ka nga Sia wala sa maayo nga paminsaron, makadupla ka sa Iya kag patyon Sia bilang demonyo; ukon makahapa ka sa Iya tiilan kag tawgon Sia nga Ginoo kag Dios. Apang indi kita maghunahuna sang mga wala sing pulus nahanungud sa Iya bilang bantug nga tawohanon nga manunudlo. Wala Niya ina ginbuksan sa aton. Wala Sia sang buko nga himoon ini.”—C.S. Lewis, Mere Christianity (New York, Collier Books, 1952), p. 41.

“Ang Amay amo ang bug-os nga kapunoan sang Pagka-Dios, kag indi makita sa panolokan sang katawohan.

“Ang Anak amo ang bug-os nga kapunoan sang Pagka-Dios nga napahayag. Ang Pulong sang Dios nagapahayag sa Iya nga mangin ‘ginpahayag nga larawan sang Iya pagkatawo.’ ”—Ellen G. White, Evangelism, p. 614.

“Si Cristo ang Anak sang Dios nga wala sang ginsuguran kag nagapadayon sa Iya kaugalingon. . . . Sa pagpamulong bahin sa Iya pagkawalay ginsuguran, si Cristo nagadala sang panghunahuna pabalik sa walay petsa nga kapanahonan. Ginapasiguro Niya kita nga wala sang tion nga indi Sia suod sa walay katubtuban nga Dios. . . .

“Kapareho Sia sang Dios, walay katapusan kag gamhanan. . . . Sia walay katubtuban kag walay ginsuguran nga Anak.”—Ellen G. White, Evangelism, p. 615.

**Mga Palamangkutanon nga Pagadiskusyunan:**

`Magpamalandong sing labi sa pamangkot bahin sa walay katubtuban nga Pagka-Dios ni Jesus. Hunahunaa ang mangin implikasyon sang bug-os nga plano sang kaluwasan kag ang kahulugan sang pag-antus sa krus kon si Jesus tawo lamang kag indi dayon nga Dios, nga wala gintuga kondi nagaluntad halin sa eternidad. Ngaa tama ka importante ang ina nga pagtudlo? Sa imo klase, binagbinaga ang kahulugan kon, sa pagkamatuud, si Jesus may katapusan, nga Sia mismo gintuga lamang. Sa liwat, ano ang kulang sa sina nga sahi sang panghunahuna?`

`Kon maghunahuna kita nahanungud kay Jesus, sa ebanghelyo, kag sa plano sang kaluwasan, ngaa dapat naton huptan ang konsepto sang paglakip sa bug-os nga uniberso kag interes sini sa nahimo ni Jesus bilang kabahin sang aton paghunahuna? Ano ayhan ang nagadalagan sa ila mga hunahuna sang nakita nila ang ila Manunuga, ang ila walay katubtuban nga Manunuga, sa krus? Isa ka butang para sa aton nga matingala sa sini, apang ang wala nagpakasala nga uniberso nakakilala sa Iya kag sang Iya walay katubtuban nga himaya. Ano ang nagadalagan sa ila mga hunahuna sang nakita nila ang Isa nga ila ginasimba sa langit nga napatay sa krus?`

`Ano ang imo ihambal sa tawo nga wala nagapati nga ang Amay kag ang Anak dungan nga nagluntad? Ngaa tama ini ka importante nga kamatooran? Paano mo mapaathag nga wala gid sang tion nga ang Amay kag ang Anak indi magkaupud, magluwas didto sa krus, nga may temporaryo nga “pagtugyan sang langitnon nga mga gahum” (Ellen G. White, The SDA Bible Commentary, tom. 7, p. 924)?`