---
title:  Dagway Sang Indi Makita nga Dios
date:   15/02/2026
---

Kon magtolok kita sa espiyo ukon sa litrato, makita naton ang aton dagway, apang matapan kag duha lang ka dimensyon nga paglaragway ini. Sa pila ka bahin, ang eskultura nagahatag sang mas maathag nga ideya apang tama gid gihapon kalayo halin sa nagakabuhi, nagaginhawa, kag nagahulag nga realidad. Ang biblikanhon nga konsepto sang dagway, bisan pa nga kon kaisa nagapatuhoy sa sining gagmay nga mga representasyon, nagatugda sang mas masangkad gihapon nga butang.

`Basaha ang Genesis 1:26, 27; Genesis 5:3; 1 Corinto 15:49; 2 Corinto 3:18; kag Hebreo 10:1. Isumaryo ang nagkalainlain nga kahulugan sang “dagway” sa sini nga mga teksto. Ano ang kinalain nila halin sa paglaragway kay Jesus bilang dagway sang Dios?`

Ang katawohan gintuga nga kon mahimo palang mangin kaangay sa Dios—sa pisikal, espiritwal, pagpakigrelasyon, kag hilikuton. Sa gihapon, napakita nila ang dagway sang Dios sa pipila ka aspeto lamang, kag ang sala naghalit bisan pa sina. Apang si Jesus nagpahanugot sa aton nga “makita” ang indi makita nga Dios. “Ang nakakita sa akon,” siling ni Jesus, “nakakita sa Amay” (Juan 14:9). Sia ang “larawan gid sang iya kinaugali” sang Dios (Heb. 1:3). Sia ang hunahuna sang Dios nga nabatian kag karakter sang Dios nga nakita.

`Basaha ang Mateo 11:27 kag Juan 1:1, 2, 14, 18. Ngaa napahayag ni Jesus sing pinasahi ang Amay?`

Talupangda ang iban nga mga paagi sa diin ginlaragway ni Jesus ang Iya relasyon sa Dios nga Amay:

1. “Ang akon Amay nagapangabudlay tubtub karon, kag nagapangabudlay ako” (Juan 5:17).

2. “Ako kag ang Amay isa” (Juan 10:30).

3. “Walay nagaabut sa Amay, kondi paagi sa Akon” (Juan 14:6).

Sulitsulit man ni Jesus nga ginlaragway ang Iya kaugalingon sa kabug-osan nga bahin gamit ang tinaga tuhoy sa ngalan sang Dios nga: “AKO AMO AKO” (tan-awa ang Exo. 3:14); “Ako amo ang tinapay nga nagahatag sang kabuhi” (Juan 6:35); “Ako amo ang kapawa sa kalibutan” (Juan 8:12); “Ako ang maayong manugpahalab” (Juan 10:11, 14); “Ako ang pagkabanhaw kag ang kabuhi” (Juan 11:25); “Ako sa Amay, kag ang Amay sa akon” (Juan 14:11); kag “sa wala pa matawo si Abraham, amo na ako” (Juan 8:58).

`Kon si Jesus bisan sin-o lang nga tawo kag indi Dios mismo, ano ang kahulugan sini magluwas nga ang Amay nagpadala sang tinuga agud mapatay para sa aton? Ngaa tama gid ina ka lain sa Dios gid mismo, sa Persona ni Cristo kag ginpatay para sa aton?`