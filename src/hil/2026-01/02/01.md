---
title:  Mga Rason Para sa Pagpasalamat kag Pagpangamuyo
date:   03/01/2026
---

### Basaha Para sa Pagtoon Sini nga Semana
Fil. 1:1-18; 1 Cor. 13:1-8; Jer. 17:9; Col. 1:1-12; 1 Ped. 1:4; Sal. 119:105; Isa. 30:21.

> <p>Salauluhon nga Teksto</p>
> “Kag nagasalig ako nga sia nga nagsugud sing maayong buhat sa inyo magahimpit sini sa adlaw ni Jesu-Cristo” (Filipos 1:6).

Ginhungud ni Pablo nga sugdan ang iya sinulatan sa mga pulong sang pagpanamyaw—kag pagpasalamat. “Ang bugay sa inyo kag paghidait nga gikan sa Dios nga aton Amay. Nagapasalamat kami sa gihapon sa Dios, nga Amay sang aton Ginoong Jesu-Cristo” (Col. 1:2, 3).

Kaangay ni Pablo, may madamu kita nga dapat pasalamatan. Naeksperiensyahan naton ang bugay sang Dios sa masangkad nga mga pamaagi, mga pamaagi nga bisan pa ang mga manugtunda indi makahangup. Pareho man sini ang dolot nga paghidait sang Dios, nga nagasakop sang harmoniya sa Dios kag paglaum nga nagailig halin sa gugma sang Dios.

Sa tawohanon nga paghangup, makahatag kita kag makapakita sang pag-apresyar sa iban kag nagalaum nga ang katawohan magaapresyar sang mga butang nga aton ginahimo para sa ila. Ang mga ginikanan nagapangamuyo nga ang ila kabataan magahigugma sa Dios kag magaapresyar sa olihi, kon indi man subong, sang matuud nga mga sakripisyo nga ila nahimo agud mahatagan sila sang pinakamaayo nga pagpadaku nga ila masarangan. Apang, bilang tawo, makahimo kita sang madamu nga sayop, kag makatoon kita sang leksyon halin sa sini (ukon dapat gid).

Sa sini nga semana talupangdon naton ang pangbukas nga mga pulong ni Pablo tuhoy sa pagpasalamat kag pangamuyo sa Filipos kag Colosas, nga ayhan makapauswag kag makapalig-on sang aton kaugalingon nga pagpangamuyo.

_*Ton-i ang leksyon sang sini nga semana sa pag-aman sa Sabado, Enero 10._