---
title:  Ang Kompiansa Yara Lamang kay Cristo
date:   31/01/2026
---

### Basaha Para sa Pagtoon Sini nga Semana
Fil. 3:1-16; Roma 2:25-29; Juan 9:1-39; Efe. 1:4, 10; 1 Cor. 9:24-27.

> <p>Salauluhon nga Teksto</p>
> “Agud nga makilala ko sia kag ang gahum sang iya pagkabanhaw, kag makaambit sang iya mga pag-antus, nga manginkaangay niya sa iya kamatayon, agud nga kon mahimo madangat ko ang pagkabanhaw halin sa minatay” (Filipos 3:10, 11).

May yara sa aton nga nagapabilin nga maduhaduhaon nahanungud sa kaluwasan paagi lamang sa pagtoo, luwas sa binuhatan sang kasogoan. Kon sayoron, sa kon ano man nga rason, huyog naton tanan ang magsalig sa aton mga binuhatan, nga daw makadugang ini sa aton kaluwasan. Sa makatalandug nga paagi, gin-atubang ni Pablo ining punto nga may mabaskug nga pagpamatok sa sadtong nagadoso nga ang circuncision ukon pagtuli kinahanglanon para sa kaluwasan.

Agud makabantay batok sa posibilidad nga ang iban magakabig sang ila mga binuhatan, kaangay sang circuncision, nga nagabulig sa ila kaluwasan, si Pablo nagapaathag nga ang pagkamatarung halin kay Cristo bilang dolot nga mabaton paagi sa pagtoo, indi paagi sa kasogoan. Bisan pa nga ang circuncision indi pa isyu subong, ang prinsipyo sini amo ang isyu.

Ang Protestante nga Repormasyon mismo nagsugod sa sini gid nga isyu: ang papel sang pagtoo kag binuhatan sa eksperiensya sang isa ka sumulunod ni Cristo. Sa olihi, si Cristo amo ang tanan sa aton, “nga pangolo kag manughimpit sang aton pagtoo” (Heb. 12:2). Kon ginasalig naton ang aton mga prayoridad sa isa nga aton masaligan, magakabuhi kita nga may kasiguruhan sang paghigugma sang Dios kag magkalipay sa Iya ginsaad nga kaluwasan, samtang “wala nagabutang sang pagsalig sa unod” (Fil. 3:3).

_*Ton-i ang leksyon sang sini nga semana sa pag-aman para sa Sabado, Pebrero 7._