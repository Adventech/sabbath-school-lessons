---
title:  Nagasiga Bilang mga Sulu sa Kagab-ihon
date:   24/01/2026
---

### Basaha Para sa Pagtoon Sini nga Semana
Fil. 2:12-30; Roma 3:23, 24; Roma 5:8; 2 Tim. 4:6; 1 Cor. 4:17; 2 Tim. 4:21, 13; Luc. 7:2.

> <p>Salauluhon nga Teksto</p>
> “Himoa ninyo ang tanan nga butang sa walay pagkumud ukon pagyamo, agud nga mangindisalawayon kamo kag walay daya, nga mga anak sang Dios nga walay kasawayan sa tunga sang kaliwatan nga tiko kag balingag, nga sa tunga nila nagasiga kamo subong nga mga sulu sa kalibutan” (Fil. 2:14, 15).

Ang Dios naghambal sa mga Hebreo nga magtuman bangud ang pagtuman “inyo kaalam kag inyo kaisipan sa itololok sang mga katawohan, nga makabati sini tanan nga palatukuran, kag magasiling, ‘Sa pagkamatuud ini nga daku nga pungsud maalam kag mahangponon nga katawohan’ ” (Deut. 4:6).

Pagkaligad sang pila ka siglo nagsiling Sia, “Ako amo ang kapawa sa kalibutan; ang nagasonod sa akon indi maglakat sa kadudulman, kondi may kapawa nga nagahatag sang kabuhi” (Juan 8:12). Nagpamulong man Sia, “Kamo ang suga sang kalibutan. Ang banwa nga nahamtang sa ibabaw sang bakolod indi sarang malipdan” (Mat. 5:14). Paano kita mangin amo sina nga kapawa? Paagi lamang sa hapiit nga pagpakig-angot kay Jesus, “ang matuud nga kapawa nga nagaiwag sa tagsa ka tawo nagakari sa kalibutan” (Juan 1:9). Kaangay sang pamulong sa Filipos 2, ang Dios “ginbayaw sia sang Dios sing mataas gid kag ginhatagan sia sing ngalan nga labaw sa tanan nga ngalan, agud nga sa ngalan ni Jesus ang tagsa ka tuhud magpilo. . .kag ang tagsa ka dila magtu-ad nga si Jesu-Cristo Ginoo, sa himaya sang Dios nga Amay” (Fil 2:9-11).

Ang kapawa kag gahum sang langit sarang matigayon para sa aton tanan nga nagtugyan sang aton kabuhi sa kay Jesus. Apang sa masami ginahulat lang naton nga ang Dios ang magahimo sang tanan ukon ang aton kaugalingon nga mga ideya kag mga plano amo ang nagabalabag. Amo ina kon ngaa ang mga pulong ni Pablo sa mga taga-Filipos tama ka mapuslanon subong.

_*Ton-i ang leksyon sang sini nga semana sa pag-aman para sa Sabado, Enero 31._