---
title:  Anidasoɔ Wɔ Yesu Mmaeɛ a Ɛrenkyɛ No mu
date:   24/06/2024
---

`Kenkan Yoh. 14:1-3 ne Tito 2:11-14. Sɛ yɛde toto daakye amanehunu horoɔ ne ahohiahia a ɛreba no ho a, adɛn nti na saa nyitohɔsɛm horoɔ yi hyɛ nkuran saa?`

Yesu nsɛm, “Momma mo akoma nntutu!” no yɛ ahotosoɔ a Ɔde ma yɛn sɛ Ɔrenyae yɛn na Ɔreba bio abɛfa yɛn akɔ fie. Saa wiase yi nyɛ yɛn fie. Ɛda pa bi reba. Nyitohɔsɛm 25 biara mu no, Apam Foforɔ no kasa fa yɛn Awurade no sanba no ho. Saa da no yɛ sum na sɛ asafo ne ɔman tumi mmara no hunahuna yɛn abrabɔ a, Kristo mmaeɛ no de anidasoɔ no hyɛ yɛn akomam. Yei ne “anidasoɔ pa no” a ɛhyɛ Onyankopɔn nkurɔfoɔ nokorɛdifoɔ no nkuran wɔ awoɔntoatoasoɔ nyinaa mu.

`Kenkan Adi. 6:15-17 ne Yes. 25:8, 9. Fa wɔn a wɔagye wɔn no suban toto wɔn a wɔayera no deɛ ho sɛnea ɛda adi wɔ saa nyitohɔsɛm horoɔ yi mu. Ɛdeɛn na ɛkyerɛ nsonsonoeɛ a ɛda saa adwene mmienu yi mu?`

Nnebɔneyɛfoɔ hunu bɔne so nsunsuansoɔ huhuu no berɛ a ateneneefoɔ agye adom nhyehyɛɛ sononko a wɔayɛ ama wɔn no atom. Onyankopɔn so atuateɛ de yɛn kɔ suro, animguaseɛ, afobuo na afei ne korakora no, daa adehwere mu. Sɛ yɛgye Ne gyeɛ dom so a, ɛma yɛn daa fafirie, asomdwoeɛ, ne anigyeɛ N’animuonyam ahoyie mu.

`Kenkan Adi. 15:3, 4 ne 19:7. Ɔkwan bɛn so na wɔn a wɔagye wɔn no bɛgye animuonyam nkwagyeɛ a wɔde ma yɛn kwa a ɛnam Kristo soɔ no so?`

Kristo asɛnnua no bɛyɛ nyansapɛ ne nnwom a wɔn a wɔagye wɔn no bɛto no daa. Wɔbɛhunu Kristo a wɔbɔɔ No asɛnnua no mu no wɔ Kristo a wɔahyɛ No animuonyam no mu.... Na wiase nyinaa Bɔfoɔ no, Nea nkrabea nyinaa hyɛ ne nsam no, de N’animuonyam bɛto hɔ na Wagu N’ankasa anim ase ɛnam ɔdɔ a Ɔwɔ ma nnipa nti, daa Ne ho bɛyɛ ewie yi ase nwanwa na watontom No.” – EGW, GC 651.

`Kenkan Adi. 12:17; 17:13, 14 ne 19:11-16. Hyɛ sɛnea saa nyitohɔsɛm yi si kɔ no nso. Ɛdeɛn na ɛka fa asase yi so akodie ne Kristo nkunimdie a ɛtwa toɔ no ho?`