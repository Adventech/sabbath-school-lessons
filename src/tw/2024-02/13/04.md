---
title:  Mfeɛ Apem No Wɔ Asase So
date:   25/06/2024
---

Adi. 19 de Yesu ba a Ɔbɛba anwanwa kwan so ne sɛe a wɔbɛsɛe abɔnefoɔ no na ɛwie. Nanso abasɛm no mmaa awieeɛ. Adi. 20 de yɛn kɔ mfeɛ 1,000 a wɔfrɛ no “millenium” no so.

`Kenkan Adi. 20:1-3. Satan hyɛbrɛ ne sɛn berɛ a Yesu bɛsane aba no?`

Mfoni a ɛwɔ Adi. 20:1-3 no yɛ abɛbudeɛ. Wɔmfaa nkɔnsɔnkɔnsɔn nkyekyeree Satan ntoo no ntwenee amena mu anisoɔ. Mfeɛ apem a ɔbɛnenam asase a ayɛ amanfo, na obiara nni soɔ a ɛyɛ ɔno ara na ɔmaa ɛbaa saa no so. 2 Pet. 2;4 mu no, yɛkenkan sɛ wɔde Satan ne N’abɔfoɔ sieeɛ wɔ “nkɔnsɔnkɔnsɔn ne esum” mu maa asotweɛ. Tebea ahoroɔ no bɛma Satan aka asase so a ɔrenya obiara nnaadaa noɔ. Mfirinhyia apem, ɔbɛhunu amane na wɔbɛsɛe no ɛnam atuateɛ a ɛnam ne so baeɛ no nti.

Hela asɛmfua a wɔkyerɛ aseɛ ‘amena’ mu no, asɛmfua korɔ no ara na na Borofo kasa no frɛ no ‘esum’ no. Ɛyɛ asɛmfua korɔ no ara na wɔkyerɛɛ aseɛ wɔ Apam Dada mu de kyerɛɛ asase tebea wɔ Adebɔ mu no. “Na asase yɛ sakasaka ne hunu, na esum wɔ ebunu ani” (Gen. 1:2). Hebri asɛmfua ‘ebunu’ no ne Hela asɛmfua “abyssos’ a wɔkyerɛ aseɛ ‘esum.’ Ɛkyerɛ asase a ayɛ amamfo. Ebunu no nyɛ ‘galamsey’ amena bi a ɛda ewie yi ase baabi. Satan bɔne ne ɔsɛe dwumadie, ne amanehunu kɛseɛ a ɛdi Mmaeɛ a ɛtɔ so Mmienu anim no de esum, basabasayɛ te sɛ adebɔ ahyɛaseɛ no na aba.

`Kenkan Yer. 4:23-26; 25:33; ne Yes. 24:1, 3, 5. Sɛn na Bible mu adiyifoɔ no si ka saa ahwɛdeɛ yi ho asɛm?`

Ɛha yi no, adiyifoɔ no si ɔsɛeɛ kɛseɛ bi a ɛbɛba wɔ Kristo mmaeɛ a ɛtɔ so mmienu no mu na onipa biara nka wɔ asase so wɔ saa mfeɛ apem yi mu no so dua. Satan ne n’abɔfo bɔne no nko ara na ɛka wɔn ma wɔdwennwene ɔhaw a n’atuateɛ no de aba ho. Ewie yi ase nyinaa hunu no foforɔ sɛ bɔne akatua ne owuo. Onyankopɔn yɛ bɔne haw no ho adwuma sɛnea ɛbɛyɛ a ɛremma bio (Nah. 1:9). Akwan akɛseɛ mmiɛnsa so na Onyankopɔn fa yɛ yei. Nea ɛdi kan, Ɔda Ne dɔ a ɛnni awieeɛ no adi, ɔpɛ kɛseɛ ne mmɔdemmɔ a ɛnni awieɛ adi sɛ, Ɔbɛgye nnipa nkwa. Nea ɛtɔ so mmienu, Ɔda N’atɛntenenee, nnyiyimu a ɛnni N’afa, ne Ne tenenee adi. Nea ɛtɔ so mmiɛnsa, Ɔma ewie yi ase kwan ma ɔhunu bɔne ne atuateɛ awieeɛ.