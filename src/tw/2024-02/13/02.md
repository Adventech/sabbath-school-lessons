---
title:  Anidasoɔ wɔ Ɔhaw Mmerɛ mu
date:   23/06/2024
---

`Kenkan Adi.22:11, 12; Dan. 12:1, 2; ne Yer. 30:5-7. Ɛdeɛn asisɛm na ɛsie ansa na mmaeɛ a ɛtɔ so mmienu no aba?`

Nea ɛdi nnipa adom mmerɛ no awieeɛ akyi yɛ ahohiahia mmerɛ “a ɛfiri sɛ ɔman baeɛ no bɛsi berɛ no soɔ ɛmmaa da.” Adi. 16 ka ɔhaw mmusuo nson a ɛtwa toɔ a wɔbɛhwie agu wiase atirimuɔdenfoɔ soɔ. Nanso, sɛnea na ɔhaw a ɛbaa Misraimfoɔ soɔ no teɛ no, Onyankopɔn nkurɔfoɔ bɛnya banbɔ afiri mu. Hyɛ bɔ a ɛwɔ Daniel no nso: “Ɛberɛ no mu na wɔbɛgye wo manfoɔ afiri mu, obiara a wɔbɛhunu sɛ wɔatwerɛ ne din nwoma no mu no” (Dan. 12:1). Yei bɛtumi akyerɛ “nkwa nwoma no” (hwɛ Filp. 4:3; Adi. 13:8; 20:12, 15; 22:19). Sɛ anka yɛdii nokorɛ maa Yesu a, anka wɔnyi yɛn din mfiri nkwa nwoma mu (Adi. 3:5).

`Kenkan 1 Yoh. 3:1-3; Yoh. 8:29 ne 14:30. Ahosiesie sononko bɛn na ɛsɛ sɛ yɛyɛ de hyia ahohiahia berɛ no?`

Ahohiahia berɛ no mu, Onyankopɔn nkurɔfoɔ ne Yesu wɔ ayɔnkofa a ɛmu yɛ den ara sɛ biribiara nni hɔ a ɛbɛtumi asesa no. Adeɛ a ɛhyɛ wɔn den ne sɛ wɔbɛsɔ N’ani wɔ nneɛma nyinaa mu sɛnea ɛbɛyɛ a ɛnam Honhom Kronkron no dwumadie so, wɔbɛtumi ayɛ krɔnn sɛnea Ɔyɛ krɔnn no. Biribiara nni Kristo akomam a ɛgyee Satan nnaadaa no so. Yɛbɛtumi adwennwene saa Ne suban yi fa yi ho nso.

`Kenkan Dw. 27:5; 91:1-11, ne Adi. 3:10-12. Bɔhyɛ a ahomeka wom bɛn na Onyankopɔn de ma yɛn wɔ ahohiahia berɛ no mu?`

Yɛwɔ ebinom a wɔntee aseɛ sɛ yɛretena ase wɔ ahohiahia mmerɛ mu berɛ a yɛnni ntamgyinafoɔ. Yesu gyae Ne ntamgyina no wɔ ɔsoro ntamadan no mu berɛ a nnipa nyinaa bɛsi agyinaeɛ atia No no. Nanso yei nkyerɛ sɛ yɛyɛ ankonam wɔ saa berɛ yi mu a yɛde yɛn ho bɛto yɛn ankasa ahoɔden so. Yesu ahyɛ yɛn bɔ sɛ Ɔbɛka yɛn ho daa (Mat. 28:20). Gyidie wɔ ahotosoɔ berɛ a ɛntumi nhunu na ɛnye nnie mpo berɛ a wiase a atwa yɛn ho ahyia no retete guo. Ahohiahia berɛ no mu no, yɛn gyidie hyɛ den na yɛn kɔn a ɛdɔ daa nkwa no yɛ kɛse na ɛno nti yɛn pɛ ne sɛ yɛne Yesu bɛtena afebɔɔ.