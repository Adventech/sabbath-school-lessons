---
title:  Daa Nkwa Mmienu
date:   27/06/2024
---

`Kenkan 2 Kor. 5:10; Rom. 14:10, 11; ne Adi. 20:11-15. Ɛdeɛn na wɔka fa nea enti a wɔnyane nnebɔnefoɔ no ba nkwa mu bio no ho?`

Sɛ ɛbɛyɛ a wɔbɛtumi asɔ bɔne haw no ano a amumuyɛ nkɔsɔre bio no, ɛsɛ sɛ obiara gye tom sɛ ayɛ no yie wɔ akwan horoɔ nyinaa so. Awieeɛ no, nkotodwe nyinaa bɛkoto na wɔagye Onyankopɔn atɛntenenee no atom wɔ ntawntawdie kɛseɛ no mu, mpo Satan ne n’abɔfo bɔne no, na wɔbɛhunu sɛ na wɔnni nnyinasoɔ biara sɛ wɔte atua tia Onyankopɔn. Hyɛ saa E.G. White nhunumu yi nso: “berɛ a wɔbɛbue nkae nwoma no mu ara pɛ, na Yesu ani bɛbɔ nnebɔneyɛfoɔ no soɔ no, wɔkae bɔne biara a wɔyɛeɛ. wɔhunu baabiara a wɔmaneeɛ firii ahoteɛ ne krɔnnyɛ ho, ne baabi a ahomasoɔ ne atuateɛ de wɔn akɔduru ama wɔabu Onyankopɔn mmara soɔ. Nnaadaa sɔhwɛ ahoroɔ a wɔmaa ho kwan berɛ a wɔyɛɛ bɔne, nhyira horoɔ a wɔdanee noɔ, Onyankopɔn asomafoɔ a wɔbuu wɔn animtia, mmɔborɔhunu a atuatefoɔ, akomadenfoɔ a wɔnsakraeɛ no amfa anyɛ adwuma-wɔkae ne nyinaa sɛnea wɔde ogya atwerɛ no...

“Nnebɔneyɛfoɔ wiase no nyinaa gyina Onyankopɔn atemmuo anim na wɔde awudie ho kwaadu bɔ wɔn wɔ ɔsoro amammuo mu. Wɔnni obiara a ɔbɛtwitwa agye wɔn; wɔnni biribiara a wɔde bɛyi wɔn ho ano; wɔde daa owuo ho afɔbuo bɔ wɔn.” GC 666, 668.

`Kenkan Adi. 20:9; Dw. 37:20; ne Mal. 4:1, 2. Nhunumu bɛn na saa akenkansɛm horoɔ yi de ma yɛn fa bɔne ne nnebɔneyɛfoɔ sɛeɛ a ɛtwa toɔ ne ateneneefoɔ akatua ho?`

Anigyesɛm ne sɛ wɔbɛsɛe Satan ne n’abɔfobɔne wɔ ogya tanaa mu. Bɔne ne nnebɔneyɛfoɔ bɛhye. Sɛnea Adi. 20:9 kyerɛ no, wɔbɛhye na wɔasɛe, na ɛnyɛ adeɛ a wɔbɛyɛ wɔn ayaayaadeɛ daa. Nyitohɔsɛm a ɛdi soɔ noɔ no de kasasin “daa daa” di dwuma. Ɛgyina sɛnea wɔsi de di dwuma soɔ no, asɛmfua “daa” no kyerɛ biribi a “ɛnni awieeɛ” nanso kɔsi sɛ biribi bɛba mu koraa. (Hwɛ Exod. 21:6; 1 Sam. 1:22, 28; Yuda 7; ne 2 Pet. 2:4-6). Wɔn a wɔayera no fam deɛ, ɔsɛe no ankasa, na ɛnyɛ ɔkwan a wɔfa so sɛe wɔn no, yɛ daa. Onyankopɔn nyɛ Onipa a Ɔteetee nkurɔfoɔ daa.

`Awieeɛ no, daapem no mu baako da hɔ ma yɛn nyinaa. Awerɛhosɛm ne sɛ, wɔn a wɔayera no wɔn adwuma so akatua-daa owuo. Ɛnneɛ na adɛn nti na yɛn anidasoɔ koro pɛ a yɛwɔ sɛ yɛrennya nea ɛfata yɛn, a ɛyɛ owuo no, wɔnya wɔ Yesu tenenee mu ahotosoɔ mu?`