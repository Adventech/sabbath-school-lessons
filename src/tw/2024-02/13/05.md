---
title:   Atemmuo wɔ Mfeɛ Apem no mu
date:   26/06/2024
---

`Kenkan Adi. 20:4-6. Ɛdeɛn na ateneneefoɔ no yɛ wɔ mfeɛ apem no mu, na adɛn nti na ɛho hia?`

Mfirinhyia apem no mu no ateneneefoɔ no bɛnya akwanya de wɔn ani ahunu Onyankopɔn atɛntenenee ne Ne dɔ wɔ ɔkwan a Woafa so adi bɔne haw no ho dwuma. Hwan na ɔnni nsɛmmisa bi a wɔbɛpɛ sɛ wɔbɛbisa Onyankopɔn afa nneɛma pii hoɔ? Afei, mfirinhyia apem wɔ ɔsoro mu no, wɔn a wɔagye wɔn no nya akwannya bisa saa nsɛm no. Sɛ ɔdɔfoɔ bi anaasɛ obi a ɔbɛn woɔ no antumi ampue ɔsoro ahennie no mu a, wɔn a wɔagye wɔn no bɛnya akwannya ate Onyankopɔn agyinasie so ase yie pa ara. Ɔkwan foforɔ soɔ no, wɔn a wɔagye wɔn no bɛnya tumi kɛseɛ asene berɛ biara de asɔ Onyankopɔn tumi mu de abɔ wɔn ho mmɔden sɛ wɔbɛgye obiara a watena ase pɛn. Wɔbɛsane ahunu sɛ obiara a wayera no ahwere ɔsoro ahennie no ɛnam wɔn ankasa po a wɔpoo Kristo no nti. Ɛno ansa na Onyankopɔn de atemmuo a ɛtwa toɔ no-owuprenu no, a ɛyɛ daa ɔsɛeɛ no ma nea wayera no.

`Kenkan Adi. 20:7-9. Ɔkwan bɛn so na mfirinhyia 1,000 no wie? Satan ne n’akyidifoɔ nkrabea ne sɛn?`

Mfirinhyia 1,000, Satan nni onipa biara a ɔbɛsɔ no ahwɛ anaasɛ ɔbɛdaadaa noɔ. Ɔne n’abɔfoɔ nko ara na aka wɔn a wɔredwennwene bɔne nsunsuansoɔ huhuu no ho. Mfirinhyia apem no awieeɛ no, wɔnyane nnebɔnefoɔ awufoɔ no ma wɔbɛhyia atemmuo na wɔnya wɔn akatua a ɛtwa toɔ (Adi. 20:5).

Afei Satan nya akyitaafoɔ buburugyaa. Ɛwom sɛ Satan adi nkoguo ahoroɔ pii wɔ ntawntawdie kɛseɛ no mu deɛ, ne ho kentene no berɛ a ɔhunu nnipadɔm a wɔayera no. Ɔnya mfaa n’atuateɛ no mmaa awieeɛ, enti ɔkɔ sɛ ɔrekɔdaadaa ‘aman” no. Satan hyɛ wɔn nkuran sɛ wɔnka wɔn ho mmom nea ɛtwa toɔ mfa nntu Onyankopɔn na wɔmfa wɔn ahennie nsi hɔ. Wɔde asɛmfua “Gog” ne “Magog” no di dwuma de gyina hɔ ma Satan ne wɔn a wɔayera wɔ mfesanten nyinaa mu. Satan ne n’akyidifoɔ no “twa ahotefoɔ no kuro a wɔdɔ no no ho nsraban hyia” (Adi.20:9).

Mfirinhyia apem no awieeɛ no, ɛnyɛ sɛ wɔnyane nnebɔneyɛfoɔ nyinaa ba nkwa mu nko, na Kuro Kronkron no, Yerusalem Foforɔ no, siane firi soro ba asase so (Adi. 21:2)! Na ahotefoɔ no ne Kristo atena Yerusalem Foforɔ no mu mfirinhyia apem. Seesei, mfirinhyia apem no awieeɛ mu no, kuro no ne Onyankopɔn, Yesu, ne abɔfoɔ no ne wɔn a wɔagye wɔn nkwa no nyinaa siane ba asase so. Obiara wɔ ntawntawdie kɛseɛ akodie a ɛtwa toɔ no mu. Wɔrebɛyi bɔne afiri hɔ koraa!

`Ɛdeɛn na berɛ a atemmuo a ɛtwa toɔ no ba no ka fa Onyankopɔn suban ho?`