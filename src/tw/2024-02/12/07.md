---
title:  Toa so dwennwene ho
date:   21/06/2024
---

Mfeɛ 1851 mu, Akwanhwɛfoɔ mpanimfoɔ no hunuu aboa a ɔtɔ so mmienu a Adi. 13:11-17 ka ne ho asɛm no sɛ ɛyɛ Amerika. Nanso wohwɛ a saa berɛ no na ɛyɛ den pa ara sɛ wɔbɛhunu sɛnea Amerika bɛtumi ama wiase nyinaa asom aboa a ɔdi kan no (Adi. 13:12). Mpo wɔ 1880 mu hɔ no na nsuhyɛn a Amerika asraafoɔ a wɔbɔ aporɔ wɔ ɛpo so yɛ 48 pɛ a na mpo ayɛ dada bi.

Nanso ɛfiri Cold War no awieeɛ no, tumi biara nni hɔ a ɛto Amerika asraafoɔ. Na ɛwom sɛ Amerikafoɔ anya fawohodie sononko deɛ, nanso berɛ a mmerɛ no mu yɛ den no, ɛnyɛ den koraa sɛ yɛbɛhunu sɛ wɔretiatia yɛn fawohodie no so, na wɔtoto no ase koraa. Nnipa dodoɔ no ara koraa gye di sɛ yɛrehunu sɛ yei resi.

“Berɛ a ahum no rebɛn no, nnipa dodoɔ no ara wɔse wɔwɔ gyidie wɔ ɔbɔfoɔ a ɔtɔ so mmiɛnsa nkransɛm mu, nanso wɔmfaa setie a wɔyɛ ma nokorɛ no so ntee wɔn ho no, wɔgya wɔn diberɛ hɔ na wɔde wɔn ho kɔbata atamfoɔ no ho. Berɛ a wɔne wiase nya ayɔnkofa na wɔka ne honhom hoɔ no, wɔhunu nsɛm kwan korɔ no ara so; na sɛ ɔhaw no ba a, wɔayɛ krado sɛ wɔbɛpaw nea ɛyɛ mmerɛ no, baabi a obiara gyina no. Nnipa a wɔwɔ akyɛdeɛ sononko na wɔwɔ anidie, a ɛberɛ bi na wɔhoahoa wɔn ho wɔ nokorɛ no mu no, de wɔn tumi no daadaa akra. Wɔbɛyɛ atamfoɔ kɛseɛ tia wɔn nnuanom a na wɔne wɔn wɔ wɔn kane gyidie no mu. Sɛ wɔde Homedasiefoɔ bɛgyina asɛnnibea sɛ wɔnyiyi nsɛm ano mfa wɔn gyidie ho a, saa ɔwaefoɔ yi ne Satan nkurɔfoɔ a wɔyere wɔn ho toto wɔn ano na wɔbɔ wɔn kwaadu, na wɔnam atorɔ amanebɔ ne ayampea so kanyan sodifoɔ no de tia wɔn.” – EGW, GC 608.

**Nkasaho nsɛmmisa**:

`Adɛn nti na sɛ yɛrete awieeɛ berɛ mu asisɛm horoɔ aseɛ no yɛ adeɛ a ɛho hia pa ara wɔ ɔhaw a ɛreba no mu? Akwan bɛn so na Atwerɛ no bɔ yɛn ho ban firi nnaadaa ho?`

`Kabi-na-menka-bi aman a ɛwɔ wiase nyinaa gye ɔsom mu fawohodie tom mfeha pii nie. Ɔkwan bɛn so na yei bɛtumi asesa ntɛm so?`

`Hwɛ EG White asɛm a ɛwɔ soro hɔ no. Ɔpaw ahoroɔ bɛn na woreyɛ no nnɛ yi a ɛbɛtumi ama waka saa Akwanhwɛfoɔ no ho ɔkyena?`

`Ɔkwan bɛn so na ɔbɔfoɔ a ɔtɔ so mmienu nkransɛm no bɛtumi asesa wɔ nteamu dennen no mu, na ankasa ahosiesie bɛn na yɛbɛtumi ayɛ de agye berɛamporɔ nsuo no de awie Onyankopɔn adwuma no wɔ asase so?`