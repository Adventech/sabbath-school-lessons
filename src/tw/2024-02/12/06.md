---
title:  Nteamu Dennen
date:   20/06/2024
---

`Kenkan Adi. 18:1-4; Hab. 2:14; ne Mat. 24:14. Sɛn na saa nyitohɔsɛm horoɔ yi kyerɛ sɛ Onyankopɔn adwuma wɔ asase so bɛba awieeɛ?`

Ɔbɔfoɔ a ɔde amanebɔ rekɔ sɛ Babilon ahwe ase no wɔ “tumi kɛseɛ.” Sɛnea ɔbɔfoɔ a ɔwɔ Adi. 14 mu no teɛ no, saa ɔbɔfoɔ yi gyina hɔ ma nnipa asomafoɔ. Saa ɔbɔfoɔ yi da Onyankopɔn animuonyam adi ara sɛ ɛhyerɛn asase so nyinaa. Hela asɛmfua a wɔkyerɛ aseɛ tumidie wɔ Apam Foforɔ mu yɛ exousia. Ɛtaa kyerɛ Kristo nkunim a Ɔdii wɔ mpaninnie ne tumidie so wɔ asamando. Yesu de saa asɛm yi di dwuma wɔ Mateo asɛmpa mu berɛ a na Ɔresoma N’asuafoɔ no. Mat.10:1 mu no, Yesu ma N’asuafoɔ no tumi wɔ ewiem atumfoɔ ne tumi horoɔ so. Ɔde ɔsoro tumi soma wɔn sɛ wɔnni nkonim wɔ akodie a ɛda papa ne bɔne ntam no so. Mat. 28 mu no, Ɔsane somaa wɔn bio, “Ɔde ɔsoro ne asase so tumi nyinaa” ... “enti monkɔ nkɔyɛ aman nyinaa M’asuafoɔ” (Mat. 28:18, 19).

Honhom Kronkron tumi hyɛɛ asafo no ma, na wɔfirii adi wɔ Kristo a Ɔte aseɛ no tumi mu. Ɔno na N’abrabɔ ne Ne wuo mu no Ɔdii nkonim wɔ mpaninnie ne tumidie so, na asafo no de Onyankopɔn animuonyam hyerɛnn asase so. Mfeɛ tiawa bi, asuafoɔ no kaa asɛmpa no saa berɛ no wiase nyinaa (Kol. 1:23).

Awieeɛ mmerɛ mu no, wɔbɛhwie Honhom Kronkron no agu yɛn so mmorosoɔ tumi so, na wɔbɛtrɛ asɛmpa no akɔ asase so nyinaa ntɛm so. Nnipa mpempem bɛsakra da koro na Onyankopɔn adom, ne nokorɛ no bɛnya tumi wɔ asase nyinaa so. Saa kwan yi so no, wɔbɛbɔ wiase kɔkɔ, na asɛmpa no, ne anidasoɔ a ɛde ma no, bɛkɔ wiase nyinaa.

“Asɛmpa no dwumadie kɛseɛ ne sɛ Onyankopɔn tumi kɛseɛ bɛda adi sɛ ahyɛaseɛ no. Nkɔmhyɛ ahoroɔ a ɛbaa mu berɛ a asɛmpa no asuso no hwie guiɛ no ɛbɛsane aba mu wɔ berɛamporɔ suo mu wɔ awieeɛ....

“Onyankopɔn nkoa, a wɔn anim ahyerɛn wɔ ahoteɛ kronkron mu no, wɔde ahoɔhare bɛfiri mmeaeɛ akɔ mmeaeɛ akɔka nkransɛm a ɛfiri soro no. Ɛnam ɛnne mpempem so, wɔ asase so nyinaa no, wɔde kɔkɔbɔ no bɛma. Nsɛnkyerɛnne bɛsisi, ayarefoɔ bɛnya ayaresa, na nsɛnkyerɛnne ne anwanwadeɛ bɛdi agyidifoɔ akyi.” – EGW, GC, 611, 612.

`Ɛdeɛn na ɛretwe Honhom Kronkron no hwieguo no sane akyire, berɛamporɔ nsuo no, nteamu dennen no? Sɛnea yɛn dwumadie no sua biara sɛ ankorankorɛ no, ɛdeɛn na yɛbɛtumi ayɛ sɛ yɛbɛma kwan ama Honhom Kronkron no hwieguo no akɔ soɔ?`