---
title:  Nokorɛ a Wɔdi Ma Onyankopɔn ne N’Asɛm
date:   16/06/2024
---

`Kenkan Mmeb. 23:23; Yoh. 8:32, ne 17:17. Ɛdeɛn na yɛhunu wɔ ne nyinaa mu?`

Mfesanten nyinaa mu no, ntawntawdie kɛseɛ no ayɛ akodie a ɛda nokorɛ ne mfomsoɔ mtam. Satan yɛ atorofoɔ nyinaa agya (Yoh. 8:44). Yesu yɛ nokorɛ nyinaa farebae. Ɔkaa sɛ, Mene ɔkwan no, nokorɛ no, ne nkwa” (Yoh. 14:6). Nokorɛ a ɛma yɛde yɛn ho firi Satan nnaadaa mu no yɛhunu wɔ Onyankopɔn nhyehyɛɛ mu. Twerɛsɛm no yɛ yɛn nan ase kanea (Dw.119:105). Odwontoni no sɛ, “Wo nsɛm mu bue ma hann, ɛmma nkwaseafoɔ hunu nyansa” (Dw. 119:130). Afei ɔde ka ho sɛ, “W’Asɛm ntoano yɛ nokorɛ” (Dw. 119:160).

`Kenkan 2 Pet. 1:16-21. Ahotosoɔ bɛn na ɔsomafoɔ no de ma yɛn fa adiyie ho? Nkyerɛkyerɛmu bɛn na ɔde di dwuma de kyerɛ hia a Onyankopɔn adiyie Asɛm no ho hia?`

Yɛnni anansesɛm akyi. Onyankopɔn adiyie Nsɛm hyerɛn yɛn kwan so. Ɛboa yɛn ma yɛtumi hunu nokorɛ firi atorɔ mu. Sɛ Bible no nni hɔ a, nnipa adwenkyerɛ bɛdaadaa yɛn ntɛm so. “Wɔtwe Onyankopɔn nkurɔfoɔ adwene si Atwerɛ no so sɛ ɛno nko ara na ɛyɛ adeɛ a ɛbɛtumi abɔ wɔn ho ban afiri akyerɛkyerɛfoɔ atorofoɔ ne esum mu atumfoɔ atorɔ tumi nsam. Satan bɔ ne ho mmɔden yɛ nea ɔbɛtumi biara sɛ ɔbɛsi nnipa kwan sɛ wɔrenya Bible mu nimdeɛ; ɛfiri sɛ ne nsɛm a emu da hɔ fann no da ne nnaadaa horoɔ no adi...Ɛrenkyɛ koraa nnaadaa kɛseɛ no bɛyi ne ho adi. Anti-Kristo no bɛyɛ ne nnwuma nwanwasoɔ no akyerɛ yɛn. Atorɔ no bɛsɛ nokorɛ no ara ma ɛbɛyɛ den pa ara sɛ yɛbɛhunu nsonsonoeɛ a ɛda wɔn ntam agye Atwerɛ Kronkron no.... Ɛyɛ wɔn a wɔde Bible no nokorɛ no abɔ wɔn adwenepɔ no nko ara na ɛbɛtumi agyina nnaadaa kɛseɛ a ɛtwa toɔ no mu. Nhwehwɛmu sɔhwɛ no bɛba ɔkra biara so: Ɛsɛ sɛ meyɛ setie ma Onyankopɔn sene onipa? Berɛ a yɛde si agyinaeɛ no abɛn. So, yɛn nan si Onyankopɔn botan a ɛnhinhim a ɛyɛ N’Asɛm no so? So, yeayɛ krado sɛ yɛbɛgyina pintinn abɔ Onyankopɔn mmaransɛm no ne Yesu gyidie no ho ban?”- EGW, GC, 593, 594.

`Hwɛ asɛmmisa a ɛwɔ asɛm a ɛwɔ soro hɔ no mu. Ɛdeɛn na ɛbɛma yɛatumi agyina wɔ amanehunu a ɛtwa toɔ no mu? Ɛdeɛn na ɛgyegye yɛn a ɛmma yɛntumi nsua Onyankopɔn Asɛm no? Ɔkwan bɛn so na yɛfa brɛ nokorɛ ase ɛnam yɛn ankasa anigyeɛ nti?`