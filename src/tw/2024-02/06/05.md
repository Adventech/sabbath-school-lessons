---
title:  Adansefoɔ Baanu No Wusɔreɛ
date:   08/05/2024
---

`Kenkan Adi 11: 11. Ahintasɛm bɛn na saa akenkansɛm yi da no adi fa Onyankopɔn Asɛm no ho?`

Franse Atuateɛ no awieeɛ no, Onyankopɔn asɛm no baa nkwa mu bio. Nkanyansono kɛseɛ baeɛ. Ehu kɛseɛ bɛtɔɔ wɔn a wɔhuu sɛ Onyankopɔn Asɛm no abɛyɛ Onyankopɔn tumi a ɛde kɔ nkwagyeɛ mu no so. Mfeɛ mpeha du-nnwɔtwe no awieeɛ no, Onyankopɔn maa mmarima ne mmaa a na wɔwɔ ahofama sɛ wɔde asɛmpa no bɛkɔ asase ano nohoa sɔreeɛ. Nkurɔfoɔ no maa Bible no mu nkrasɛm no hyɛtaa ɔhare so, obi te sɛ William Carey tu kɔɔ India ɛnna ɔkyerɛɛ Bible no ase kɔɔ India kasa ahoroɔ no mu. Bible no ahoɔden no piaa wɔn no, asɛmpatrɛ abɔfoɔ no kɔɔ wiase mmeammea nyinaa.

Na ɛnyɛ akyiakwa sɛ saa wiase nyinaa asɛmpatrɛ dwumadie yi kɔɔ so wɔ Franse Atuateɛ no akyi. Onyankopɔn Asɛm no yɛ Asɛm a ɛte ase, ɛmfa ho sɛ dodoɔ no ara bu no sɛ “awuo” no, na ɛda so te agyidifoɔ no akoma mu, na ɛbɛsɔre aba nkwa mu bio sɛnea Adiyisɛm nkɔmhyɛ da no adi no. efideyɛni Voltaire tuu ne ho kaa sɛ: “Me homete berɛ a mete sɛ nkurufoɔ taa kekeka sɛ ɛnam mmarima du mmienu so na Kristosom baeɛ. Mɛkyerɛ mo sɛ onipa baako bi bɛtumi abɛsɔre atu agu. Awoɔntoatoasoɔ ahoroɔ na abɛsene atwam kɔ wɔ ne wuo akyi. Nkurɔfoɔ bebree na asɔre ako atia Bible no. Nanso wɔammɛn ne sɛe no ho baabiara, ɛnnɛ yi, aane ɛnnɛ yi, wɔatintim Onyankopɔn nwoma no bebree. Foforoyɛni bi a na ɔka adikanfoɔ no ho kaa asɛm bi faa Akristofoɔ asafo no ho sɛ: “Bible no yɛ ɔbotantim a asɛesɛe abɔsobaa ahoroɔ bebree” EGW, GC, p. 288.

`Kenkan Dw. 119: 89 ne 111: 7. Ɛdeɛn na saa akenkansɛm yi ka kyerɛ yɛn fa Bible no ho, na adɛn nti na ɛsɛ sɛ yɛde yɛn ho to so?`

Ɛbɛtumi aba sɛ wɔretiatia Onyankopɔn Asɛm no so anaasɛ wɔrekotia no deɛ, nanso aseɛ rentu da. Dodoɔ a wɔfrɛ wɔn ho Akristofoɔ mpo nam akwan ahoroɔ so bu Bible no animtia, berɛ a wɔgye akyinnyeɛ fa Bible no fa bi ho anaasɛ wɔresi nnipasu a ɛwom no so dua sɛnea ɛbɛyɛ a ɛbɛhwere ɔsoro tumi a ɛwom no, na wɔagyina so de atoto Onyankopɔn nokorɛ no ase.

Ɛte ase bɛsi nnɛ a, ɛrekasa kyerɛ adasa akoma, na ɛrehome nkwa home gu wɔn a wɔwɔ ɔpɛ sɛ wɔbɛtie Asɛm no na wɔadi ne nkyerɛkyerɛ soɔ no so.

`Nkɔmhyɛ ahoroɔ pɔtee bɛn na ɛkasa kyerɛ w’ankasa, na adɛn ntira?`