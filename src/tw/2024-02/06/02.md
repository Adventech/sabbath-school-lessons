---
title:  Adansefoↄ Baanu
date:   05/05/2024
---

`Kenkan Adi. 11:3-6. Ma su sononko ahoroɔ nnum a ԑda adi fa adansefoↄ baanu no ho a wohunu wↄ saa akenkansԑm yi mu.`

Sak. 4 mu no, odiyifoↄ no hunuu sԑ ngo nnua mmienu sisi hↄ, baako si kanea dua no nifa, na baako si ne benkum so-mfoni korↄ no ara na yԑhunu wↄ Adi. 11 mu yi. Sakaria nyaa no nteeԑ sԑ yei gyina hↄ ma “baanu a wↄasra wↄn no, a wↄgyinagyina Onyankopↄn nkyԑn wↄ asase nyinaa so” (Sak. 4:14). Ngo nnua no ma kaneadua no ngo, sԑnea ԑbԑkↄ so ahyerԑn. Wↄbↄ yԑn nkaeԑ fa nea ɔdwontoni no twerԑeԑ no ho: “W’asԑm yԑ me nan ase kanea ne me kwan so hann” (Dw. 119:105). Ngo gyina hↄ ma Honhom Kronkron no (Sak. 4:2, 6). Yohane anisoadehunu a ɛwↄ Adi. 11 no rekyerԑ Onyankopↄn asԑm a wɔrebɔ ho dawuro wↄ Honhom Kronkron ahoɔden mu sԑ ԑbԑma wiase ahyerԑn.

Adansefoↄ baanu yi bԑtumi ahyԑ nkↄm sԑ wɔmma osuo ntↄ wↄ berԑ biara a wↄpԑ mu. Wↄbԑtumi ama nsuo adane mogya, na wↄato nyarewa apete asase so. Elia gyinaa Onyankopↄn asԑm so sԑ mma osuo ntↄ wↄ Israel, na wɔtiee ne mpaebɔ no ma osuo nso antↄ mfeԑ mmiԑnsa ne fa (Yak. 5:17). Ↄsane bↄↄ Awurade mpaeԑ maa osuo tↄeԑ berԑ a Baal akɔmfoɔ no antumi ansi ↄpԑ branee no ano (1 Ahem. 17, 18). Mose gyinaa Onyankopↄn asԑm so maa nyarewa ahoroↄ baa Misraim asase so, ԑnna ↄmaa nsuo nso danee mogya, ԑfiri sԑ Farao yԑԑ asoↄden sԑ ↄbԑma Israelfoↄ afiri Misraim (Exodus 7).

Wↄn a wɔhwehwɛ sɛ wɔbɛtiatia Twerɛnsԑm so no, wↄde ogya a ԑfiri wↄn anksa anom bԑhye wↄn. Onyankopɔn se: “Ɛsiane sԑ moka saa asԑm yi nti, hwԑ, merema me nsԑm ayԑ ogya w’anom, na ↄman yi adane nnyina, na ogya ahye wↄn” (Yer. 5:14). Onyankopɔn Asԑm de atemmuo ba wↄn a wↄpoↄ so. N’asԑm te sԑ ogya a ԑwↄ anom.

Yohane 5:39 mu no, Yesu da no adi sԑ Apam Dada no di Ne ho adanseԑ. Ↄsane nso ka sɛ wɔbɛka asԑm pa no ho asɛm “sɛ adansefoɔ” de akyerԑ wiase nyinaa (Mat. 24:14), Apam Dada ne Apam Foforↄ no na ɛka bom yɛ adansedie no nnyinasoↄ. Wɔde asɛmfua a ɛfiri asɛnhini (martys) gyina hɔ ma adansefoɔ sɛnea wɔde adi dwuma wɔ nyitohɔsɛm mmienu a ɛwɔ Adi. 11 mu no.

Ɛhefoↄ ne saa adansefoↄ baanu yi? Bible nnyinasoↄ yei ne esu ahoroↄ a wↄde too dwa wↄ Adi.11 no nti, yԑbԑtumi aka sԑ (mmom yԑnsi no pi) sԑ adansefoↄ baanu no yԑ Atwerɛ ahoroɔ a ɛwɔ Apam Dada ne Foforↄ no mu a ԑreda Onyankopɔn hann ne ne nokorԑ adi akyerԑ wiase.

`Ɛnnԑ Akristofoↄ dodoↄ no ara taa bu Apam Dada no animtia, keka sԑ ԑho nhia, ԑsiane sԑ, yɛanya Apam Foforↄ. Ɛdeԑn na ɛnyɛ koraa wↄ saa suban no ho?`