---
title:  Nkɔmhyɛ Mmerԑ Ahoroɔ
date:   06/05/2024
---

`Fa Adi. 11:3 ne Adi.12:5, 6, 14, 15 toto Dan. 7:25 ho. Ayɔnkofa bԑn na wohunu wↄ saa nkɔmhyɛ mmerԑ ahoroɔ yi mu?`

“Na Mԑma M’adansefoↄ baanu afirafira ayitoma abԑka adiyisԑm nna apem ahanu aduosia” (Adi. 11:3). Yei ne abosome aduanan mmienu berɛ no yɛ adekorɔ, berɛ dodoɔ a “Amanamanmufoↄ” (wɔn a wɔkotia Onyankopɔn nokorɛ no) de bԑtiatia kuro kronkron no so (Adi. 11:2). Onyankopɔn atamfo tiatia Onyankopɔn nokorɛ no so nna 1, 260 (42×30=1,260 a ɛda biara gyina hↄ ma afe wↄ wiase sԑeԑ ho nkↄmhyԑ mu), na Onyankopↄn adansefoↄ baanu, Apam Dada ne Foforↄ no, hyɛɛ nkɔm tiaa wↄn saa berԑ no ara mu.

Sԑnea yԑadi kan ahunu no (hwԑ adesua a ɛtɔ so nnan no), Daniel 7:25 se, abɛn ketewa tumi no a ɔbɛpue afiri Roma Ahenie no ahweaseɛ mu no bɛtaa Onyankopɔn nkurɔfoɔ a berɛ “ne mmerԑ” [ne traa mu no, ɛyɛ “ahoroɔ mmienu”] ne “ɛberɛ fa. “berɛ” gyina hɔ ma afe (a ɛyɛ nnafua 360). Enti berɛ sɛ mmerɛ ne berɛ fa no ka bom ma yɛn nna 1,260.

Adi. 12:6, 13 kasa fa nnafua 1,260 a wↄde taa Onyankopɔn nkurɔfoↄ no ho. Adi. 12:14 kasa fa berԑ, mmerɛ ne berɛ fa ho. Adi. 13:5 kasa fa abosome 42 ho. Yԑsane hunu abosome 42 ne nnafua 1,260 wↄ Adi. 11:2, 3. Nkↄmhyԑ yei nyinaa kyerɛkyerɛ asisɛm ahoroɔ no fa bi wɔ abakɔsɛm berԑ korↄ no ara mu.

Sԑ yԑbu yɛn ani gu tumi a ԑwↄ Twerɛnsԑm no mu so a, tumidie ahoroↄ a ɛyɛ nnipa deɛ sↄre. Yei taa de ɔtaa ba nnipa a wↄkura Onyankopↄn Asԑm no mu so, nea ԑkↄↄ so wɔ papa nhyɛsoɔ berɛ no mu firi afe A. D. 538 kɔsi afe A.D. 1798 berԑ a mfimfini asafo no duruu esum kabii mu wɔ honhom mu no. Nnipa nhyehyԑeԑ bԑsii Onyankopↄn mmaransԑm no anan mu. Adasa atetesɛm bunkam faa asԑm pa no so. Roma asafo no ne amanaman mu tumi too kԑsԑ de trɛԑ wɔn tumidie mu wↄ Europa afanan nyinaa.

Mfeɛ 1,260 yi nyinaa mu no, Onyankopɔn Asɛm no N’adansefoↄ baanu no, furaa ayitoma. Wↄde atetesɛm ne amannԑ ahoroɔ kataa nokorԑ ahoroɔ a ɛwom no so. Ne nyinaa mu no adansefoↄ baanu yi hyehyԑԑ nkↄm; Bible no kɔɔ so ara kasaeɛ. Honhom mu sum kabii yi mu mpo no, wↄkoraa Onyankopɔn Asԑm no. Na nnipa binom wɔ hɔ a wɔn ani gye ho a na wↄdi ɛmu mmara so. Nanso sɛ na yɛde toto nnipa dɔm a wɔwɔ Europa no ho a, na wɔsua koraa. Asomafoↄ; John Hus, Jerome, Martin Luther, Ulrich Zwingli, John Calvin, John ne Charles Wesley, ne Foforoyɛfoɔ no bebree dii nokorԑ maa Onyankopɔn Asԑm no sԑnea wↄtee aseԑ faeԑ.

`Nkyerԑkyerԑ bɛn binom saa na ԑnnԑ Akristofoↄ binom kura mu a ne fapem yԑ atetesԑm na mmom ɛnyԑ Onyankopɔn Asԑm?`