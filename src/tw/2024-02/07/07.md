---
title:  Toa so dwennwene ho
date:   17/05/2024
---

Hwɛ mfoni a ɛdidi soɔ yi mu fa adapɛn 70 ne nnafua 2,300 ho nkɔmhyɛ no. Nkɔmhyɛ no hyɛ aseɛ firi 457 BC na ɛkyerɛɛ asisɛm horoɔ a ɛfa ‘Mesia a Ɔyɛ Ɔheneba no ho’, sɛ Ne so na adapɛn 70 nkɔmhyɛ no gyina. Saa fapem dennen yi, 2,300 nkɔmhyɛ no to twa wɔ afe 1844 mu.

![Chart](chart.png)

“Sɛnea asuafoɔ a wɔdii kan no yɛeɛ no, William Miller ne ne nkurɔfoɔ no nso antumi ante nkransɛm a wɔn ankasa de maeɛ no ase yie. Mfomsoɔ horoɔ a na akɔ so wɔ asafo no mu mfeɛ pii no amma wɔantumi anya nkyerɛaseɛ amapa amma nkɔmhyɛ yi fa yi a ɛhia yi. Ɛno nti, ɛwom sɛ wɔkaa asɛmpa a Nyankopɔn de ama wɔn no kyerɛɛ wiase deɛ, nanso esiane sɛ na wɔante aseɛ yie nti, wɔdii hwammɔ.” E. G. W, GC, 351, 352.

“Nanso ne nyinaa mu no, Onyankopɔn maa Ne botaeɛ a ɛho hia no baa mu na Ɔmaa kwan maa wɔde atemmuo ho kɔkɔbɔ no mae sɛnea ɛteɛ no ara. Na da kɛseɛ no adu, na ɛnam Ne mmoa so maa wɔsɔɔ nnipakuo no hwɛe wɔ berɛ pa mu sɛnea ɛbɛyɛ a wɔbɛda nea ɛwɔ wɔn akoma mu adi akyerɛ wɔn. Na nkrasɛm no nnyinasoɔ pa ara ne sɛ wɔde bɛsɔ asafo no ahwɛ na wɔde ate asafo no ho. Wɔyɛɛ saa sɛnea ɛbɛyɛ a wɔbɛhunu sɛ wɔn akoma di wiase akyi anaa ɛdi Kristo ne ɔsoro akyi. Na wɔka sɛ wɔdɔ Agyenkwa no; enti saa berɛ yi no na na ɛsɛ sɛ wɔkyerɛ wɔn dɔ no. Na wɔayɛ krado sɛ wɔbɛyi wɔn ani afiri wiase afɛɛfɛdeɛ no so, na wɔde anigyeɛ agye Onyankopɔn nhyehyɛeɛ no atom anaa? Na wɔahyehyɛ asɛm no sɛnea ɛbɛyɛ a ɛbɛboa wɔn ama wɔate nokorɛ honhom a wɔwɔ mu no ase; ɛfiri sɛ wɔnam ahummɔborɔ so na wɔde maeɛ sɛ ɛnkanyan wɔn ma wɔmfa ahonu ne animguaseɛ so nhunu Awurade.” E. G. W. GC; 353.

**Nkasaho nsɛmmisa**:

`Adesua bɛn na wonya firi William Miller suahunu no mu? Ɛtɔ da a Onyankopɔn bu N’ani gu mfomsoɔ a yɛyɛ wɔ nteaseɛ bi mu ho?`

`Adɛn nti na nteaseɛ a ɛwɔ Dan.9:24-27 no ho hia pa ara sɛ ɛbɛma Bible no mudie ne Kristo Nyameyɛ no atim?`

`Dwuma bɛn na nkɔmhyɛ mu nteaseɛ di wɔ nkwagyeɛ nhyehyɛeɛ mu? Adɛn nti na nkɔmhyɛ ho hia yie pa ara wɔ Onyankopɔn nhyehyɛeɛ mu?`