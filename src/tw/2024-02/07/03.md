---
title:  Ɛmmerɛ no Kwanhwɛ
date:   13/05/2024
---

Ɛwom sɛ Protestan Foforɔyɛfoɔ no gyee Kristo animuonyam mmaeɛ no sɛ biribi a aniwa bɛhu, aso bɛte deɛ, nanso nkakrankakra nteaseɛ a na wɔwɔ wɔ saa Bible mu nokwasɛm yi mu no sesaeɛ. Mfeha 19 mu asɛmpakafoɔ kyerɛɛ sɛ Kristo de N’ahennie bɛba abɛsi asase so na Wama mfeɛ 1000 asomdwoeɛ. Yei de honhom nyaayɛ ne akwadworɔ aba nnipa honhom fam asetena mu.

Saa kwan korɔ yi ara so no, Kristo asuafoɔ no ante Mesia no sanba no nhyehyɛe no ase yie. Na wɔdwene sɛ, Ɔbɛba sɛ ɔhoɔdenfoɔ bi abɛbubu Romafoɔ nkonnua agye wɔn ɛfiri nkoasom mu, na ɛnyɛ Obi a Ɔbɛgye wɔn ɛfiri afɔbuo ne bɔne mpokyerɛ mu. Ɛno nti, wɔante ɔkwan a Ɔbɛfa so aba no ase.

`Kenkan Asom. 1:9-11; Adi. 1:7; ne Mat. 24:27, 30, 31. Ɛdeɛn na saa nyitohɔsɛm yi kyerɛ yɛn fa sɛnea yɛn Awurade sanba no teɛ ho?`

Berɛ a Kristo dii kan baa asase yi soɔ sɛ abɔfra wɔ Bɛtlɛham mmoa adididaka mu no, nnipa dodoɔ kakraa bi na wɔkaa Ne ba no ho asɛm. Nanso ne ba a ɛtɔ so mmienu no, aniwa nyinaa bɛhu No sɛ Ɔreba. Aso nyinaa bɛte totrobɛnto nne a ɛyɛ ne mmae no. Nnipa a wɔwɔ asase yi soɔ nyinaa bɛdi n’animuonyam no ho adanseɛ. Ɛno nti, mommma wɔn nnaadaa yɛn. Twerɛsɛm no ama asisɛm horoɔ a ɛfa Ne sanba no ho mu ada hɔ yie.

“Nokorɛ a ɛdi mu na animuonyam wɔ mu baako a wɔdaa no adi wɔ Bible no mu ne nea ɛfa Kristo mmaeɛ a ɛtɔ so mmienu a Ɔde rebɛwie Ne gyeɛ adwuma no. Nyankopɔn nkurɔfoɔ a wɔatu akɔtena mmeammea mmerɛ pii na ‘wɔte owuo sunsuma mu’ no, wɔnam Ne sanba anidasoɔ a ‘Ɛyɛ Owusɔreɛ ne Nkwa’ ahotosoɔ, anigyeɛ a nkuranhyɛ wom de wɔn a wɔatwa wɔn asu no aba fie bio’. Nkyerɛkyerɛ a ɛfa Kristo sanba ho no yɛ nsɛmpɔ a Twerɛ Kronkron no si so dua pa ara. Fiti da a wɔn a wɔkaa wɔn bɔɔ mu kane no de awerɛhoɔ tu firii Eden turo mu no, Nyankopɔn mma atwɛn Nea wɔahyɛ Ne ho bɔ a Ɔrebɛsɛe ɔsɛefoɔ no tumi na Wasan de Ne mma a wɔpeteeɛ no aba. mmaeɛ a ɛtɔ so mmienu nkyerɛkyerɛ no yɛ adeɛ a ɛdi akotene pa ara wɔ Atwerɛ Kronkron no mu. Ɛfiri da a awarefoɔ a wɔdi kan no de awerɛhoɔ firii Eden no, agyidifoɔ mma atwɛn Nea Wɔde No ahyɛ yɛn bɔ no sɛ Ɔmmɛsɛe ɔsɛɛfoɔ no tumi na Ɔsane mfa wɔn mmra Paradise a wɔhwereeɛ no mu bio.” – EGW, GC 299.

Na kane Kwanhwɛni kannifoɔ bi, Luther Warren, taa ka kyerɛ mmabunu sɛ, ‘Kwan baako a ɛsɛ sɛ yɛde twɛn Kristo mmaeɛ ne sɛ yɛbɛyɛ krado na yɛayɛ ahoboa’. Kristo mmaeɛ a ɛrenkyɛ no ho bɔhyɛ yɛ ahiasɛm ma yɛn mu biara sɛ yɛbɛhwehwɛ yɛn akomam na yɛakari yɛn honhom mu abrabɔ. Ɛyɛ ɔfrɛ de ma Nyamesom pa asetena. Kristo sanba ho animuonyam kanea a ɛrehyerɛn no mu no, mfimfimmea biara nni mu.

`Kenkan 1 Tes. 5:2-5 ne Heb. 9:28. Ɛdeɛn nkuranhyɛ na saa nyitohɔsɛm yi de ma yɛn fa sɛnea Kristo mmaeɛ no bɛyɛ no ho?`