---
title:  Nkɔmhyɛ a Ne Berɛ Nhyehyɛeɛ Ware Pa ara
date:   16/05/2024
---

`Kenkan Ezra 7:7-13. Berɛ bɛn na wɔhyɛɛ mmara sɛ wɔmma Israelfoɔ nnommumfafoɔ a wɔwɔ Persia no nsane nkɔ kyekyere wɔn asɔrefie no bio?`

Persia hene Artasasta na ɔhyɛɛ mmara no wɔ afe 457 BC mu. Na saa mmara yi yɛ nea ɛtwa toɔ wɔ mmara mmiɛnsa a wɔde maa Yudafoɔ sɛ wɔsane nkyekyere Yerusalem na wɔmfa asɔrefie mu som no nsi hɔ bio. Saa mmara a ɛtɔ so mmiɛnsa yi na ɛdi mu yie pa ara na afei nso ɛhyɛ nnafua 2,300 nkɔmhyɛ no ase.

`Kenkan Dan. 9:25, 26. Berɛ bɛn na saa nkɔmhyɛ yi nyinaa bɛhyɛ aseɛ? Adeɛ a ɛho hia bɛn na saa nyitohɔsɛm yi bɛhyɛ ho nkɔm?`

Saa nkɔmhyɛ nwanwasoɔ yi mu no, Daniel hyɛɛ ho nkɔm sɛ ɛfiri ‘berɛ a yɛbɛhyɛ sɛ wɔnkyekyere Yerusalem foforɔ no’ kɔsi Mesaia no soɔ no yɛ nkɔmhyɛ adapɛn 69, anaa nnafua/mfeɛ 483. Esiane sɛ yɛde mmara no too dwa wɔ afe 457 BC mu no, na mfeɛ 483 kɔɔ anim kɔsii afe AD. 27. Asɛmfua ‘Mesaia’ kyerɛ ‘obi a wɔasra no. afe A.D 27 twaberɛ mu no, wɔbɔɔ Kristo asu maa no nyaa honhom no ngosra (Dw. 10:38). Wɔbɔɔ Yesu asu akyi no, Ɔkɔɔ Galilia ‘kɔkaa Nyankopɔn ahennie no ho asɛmpa sɛ, ‘mmerɛ no aba mu’ (Mar. 1:14, 15).

A.D. 31 mu no, saa nkɔmhyɛ a ɛtwa toɔ yi mfimfini mu no, Yesu asubɔ no akyi bɛyɛ mfeɛ mmiɛnsa ne fa no, wɔbɔɔ No asɛnnua mu. Na afɔreɛ a wɔbɔ no gyina hɔ ma Nyankopɔn adwammaa no na ɛbaa awieeɛ berɛ a wɔbɔɔ Kristo asɛnnua mu wɔ Kalbere no. Afɔrebɔdeɛ nyinaa baa awieeɛ.

`Kenkan Dan. 9:27. Sɛn na adapɛn aduoson nkɔmhyɛ no bɛkɔ awieeɛ?`

Adapɛn aduoson anaa mfeɛ 490 no soe wɔ afe A.D. 34 mu, ne titire ne nea yɛde maa Yudafoɔ no ne asɛmpa a Sanhedrifoɔ no nso poeɛ no (Dw. 6:8- 7:60). Sɛ yɛte mfeɛ 490 no firi mfeɛ 2,300 nkɔmhyɛ no mu a, na ɛkyerɛ sɛ aka mfeɛ 1,810 ansa na nkɔmhyɛ no atumi aba mu. Yei de yɛn kɔ afe A.D. 1844. William Miller ne Akwanhwɛfoɔ a wɔdii kan no gyidi sɛ kronkronbea a ɛwɔ Dan. 8:14 no yɛ asase no, na wɔsusuu sɛ Kristo de ogya bɛba abɛte asase no ho wɔ afe 1844 mu (hwɛ nhyehyɛeɛ a ɛwɔ Fiada adesua mu no).