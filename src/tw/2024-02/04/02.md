---
title:  Wɔtaa Wɔn Nanso Wɔdii Nkonim
date:   21/04/2024
---

`Kenkan Dan. 7:23-25 ne Adi. 12:6, 14. Nkɔmhyɛ mmerɛ ahoroɔ bɛn na wɔka ho asɛm wɔ saa akenkansɛm yi mu?`

Berɛ biara a Onyankopɔn nkurɔfoɔ bɛdi nokorɛ ama No no, Satan nya abufuhyeɛ. Mprɛ pii no, nea ɛtoa so yɛ ɔtaa. Odiyifoɔ Daniel kyerɛkyerɛ berɛ mu, sɛ ɛda so ara yɛ daakye ma no, berɛ a tete mfimfini asafo no “bɛdi ako” na “ɔbɛha” Onyankopɔn nkurɔfoɔ (Dan. 7:21, 25). Odiyifoɔ Yohane kyerɛkyerɛ saa berɛ korɔ yi ara mu sɛ berɛ a wɔhyɛɛ Onyankopɔn asafo maa wɔdwane kɔɔ ɛserɛ so baabi a “wɔbɛhwɛ no ɛberɛ ne mmerɛ ne berɛ fa” (Adi. 12:14). Adiyisɛm 12:6 nso ka sɛ, “Na ɔbaa no (Asafo no) dwane kɔɔ ɛserɛ so, nea Onyankopɔn asiesie baabi ama no. Wɔmaa Onyankopɔn nkurɔfoɔ biribi diiɛ wɔ ɛserɛ no so. N’asɛm no hyɛɛ wɔn den na ɛkuraa wɔn mu berɛ a ntawntawdie kɛseɛ no kɔɔ so saa berɛ tenten a ɛduru sum wɔ papa nnisoɔ soɔ no.

Onyankopɔn nkurɔfoɔ nyaa “beaeɛ” a “Wasiesie” ama wɔn. Abrabɔ mu haw kɛseɛ yi mu no, Onyankopɔn siesie beaeɛ ma Ne nokorɛ akyidifoɔ berɛ biara. Berɛ a wɔkɔɔ amiadie kɛseɛ yi mu no, Ne nkurɔfoɔ nyaa dwankɔbea wɔ Ne dɔ ne Ne bammɔ mu (Hwɛ Dwom 46).

Nnafua 1,260, ne berɛ, mmerɛ ne berɛ fa a ɛwɔ Adi. 12:6, 14 nyinaa kyerɛ berɛ korɔ no ara (mfeɛ mmiɛnsa ne fa (3½) mmerɛ anaa mfeɛ x nna / mfeɛ 360 = nnafua apem ahanu aduosia (1,260). Wɔtaa twerɛ nsohyɛdeɛ ahoroɔ yi wɔ Bible nkɔmhyɛ mu. Daniel ne Adiyisɛm nwoma no mu no, wɔde da koro gyina hɔ ma afe. Yɛhunu saa da koro – afe nhyehyɛɛ yi wɔ Num. 14:34 ne Hesk. 4:6.

Saa da koro – afe nhyehyɛɛ yi nnyina, saa nyitohɔsɛm yi nko ara so, na mmom ɛwɔ Bible nnyinasosɛm a ɛmu bae. Ɔbɛnfo William Shea, a waben wɔ asisɛm nnidisoɔ nhyehyɛɛ mu na ɔyɛ Apam Dada mu ɔbɛnfo no de Bible mu adansedeɛ 23 wɔ Apam Dada no nyinaa mu dwa. Bible nkyerɛkyerɛmufoɔ de adi dwuma mfeha pii mu.

Visigofoɔ, Vandalfoɔ ne Ostrogofoɔ yɛ mmusuakuo a na wɔn gyidie nkyerɛkyerɛ yɛ sononko firi Romafoɔ deɛ ho. Nnafua 1,260 no hyɛɛ aseɛ berɛ a wɔpam saa mmusuakuo yi a wɔyɛ sononko yi mu nea ɛtwa toɔ no, Ostrogofoɔ, firii Roma wɔ afe AD 538 mu. Saa honhom mu esum berɛ yi toaa so ara kɔsii afe AD 1,798 mu, berɛ a Napoleon sahene Berthier pamoo pope firii Roma. Akristofoɔ pii bɛyɛɛ mogyadansefoɔ ɛfiri sɛ wɔdii Onyankopɔn asɛm so. Owuo mu mpo, wɔdii nkonim. Wɔdee wɔn ho firii afobuo ne bɔne nhyɛsoɔ ase, wɔnam “Adwammaa no mogya” so na wɔdii nkonim. Kristo nkonimdie wɔ Satan so wɔ asɛnnua no so yɛ wɔn nkonimdie. Ɛwom sɛ wɔwuiɛ deɛ, nanso wɔn wuo no yɛ ahomegyeɛ kɔsi Kristo sanba no.

`Sɛn na Bible nkɔmhyɛ mmamu no ahyɛ wo gyidie den?`