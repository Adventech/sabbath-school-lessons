---
title:  Anidasoɔ Kyekyeree Wɔn Werɛ
date:   25/04/2024
---

`Kenkan Heb. 2:14, 15. Ɔkwan bɛn so na agyidifoɔ a wɔwɔ Mfimfini Mmerɛ mu no nyaa suahunu faa sɛnea ntawntawdie kɛseɛ no teɛ ankasa?`

Ɛdeɛn na ɛkyekyeree Waldenfoɔ aygidifoɔ no werɛ berɛ a wɔhyiaa ɔtaa huhu no? Ɛdeɛn na ɛmaa Yerome, Tyndale, Latimer ne mogyadansefoɔ a wɔpuee Mfimfini Mmerɛ mu akokoɔduru ma wɔhyiaa ogya ne nkrantɛ no? Gyidie wɔ Onyankopɔn bɔhyɛ ahoroɔ no mu. Wɔgyee Kristo bɔhyɛ no diiɛ, “ɛfiri sɛ, Mete ase, na mo nso mobɛtena ase” (Yoh. 14:19). Wɔhunuu sɛ N’ahoɔden no som bo wɔ abrabɔ mu ɔhaw kɛseɛ mu. Wɔnyaa anigyeɛ mpo wɔ nhyiamudie a wɔne Kristo nyaeɛ wɔ N’amanehunu ahoroɔ mu. Na wɔn nokorɛdie yɛɛ adansedie kɛseɛ maa wiase.

Wɔhwɛɛ akyirikyiri hunuu nea ɛbɛba. Wɔhunuu no wɔ Kristo wusɔreɛ no mu sɛ owuo yɛ ɔtamfo a wadi nkoguo. Saa mmarima ne mmaa yi hunuu sɛ owuo nkɔnsɔnkɔnsɔn no mu atete. Wɔkuraa Onyankopɔn Asɛm bɔhyɛ ahoroɔ no mu denneenen na wɔbɛyɛɛ nkonimdifoɔ.

`Kenkan Yoh. 5:24; 11:25, 26 ne 1 Yoh. 5:11-13. Awerɛhyɛmu bɛn na saa bɔhyɛ ahoroɔ yi de ma w’ankasa? Ɔkwan bɛn na ɛboa yɛn wɔ abrabɔ mu sɔhwɛ horoɔ mu?`

John Huss ammɔ hu wɔ afiase nna, ntɛnkyea, ne owuo ankasa mu. N’ahoɔden so hwan abosome pii wɔ afiase. Awɔ tebea nwununwunu a ɔkɔɔ mu no maa ɔnyaa atiridii yareɛ a anka ɛde no rekɔ owuo mu. Ne nyinaa akyiri no “Onyankopɔn adom no kuraa ne mu. Nnawɔtwe ahoroɔ mu amaneɛ a ɔfaeɛ ansa na wɔrebua no fɔ koraa no, ɔsoro asomdwoeɛ hyɛɛ ne kra ma. Ɔka kyerɛɛ ne yɔnko bi sɛ ‘meretwerɛ saa krataa yi’ wɔ m’afiase nna mu ne me nsa a ɛgu nkɔnsɔnkɔnsɔn a merehwɛ me kumfɔ anim ɔkyena...... Berɛ a, Yesu Kristo reboa yɛn no nti, yɛbɛhyia bio wɔ daakye asomdwoeɛ amapa no mu, afei wobɛhunu sɛnea Onyankopɔn ada Ne mmɔborɔhunu adi akyerɛ me, ne sɛnea Waboa me nkonimdie mu wɔ me sɔhwɛ ne amanehunu mu – Bonnechose, vol. 2, 67. Ne sum afiase – nna mu no, ɔhunuu nkonimdie a ɛwɔ nokorɛ gyidie mu” – EGW 107, 108.

Ɛnnɛ yi Ɔsomafoɔ Paulo afotuo no kasa kyerɛ yɛn wɔ daa asɛnhia ho “Momma yɛnsɔ anidasoɔ asɛm a yɛgyina so ka no mu pintinn, ɛfiri sɛ Ɔnokwafoɔ ne nea Ɔhyɛɛ bɔ no” (Heb. 10:23). Sɛnea Onyankopɔn bɔhyɛ no kuraa Ne nkurɔfoɔ mu tete no, saa ara nso na ɛnnɛ yi ɛbɛkura yɛn mu.

`Sɛ worehwere biribiara wɔ Kristo mu no kyerɛ sɛn? Awieeɛ no ɛdeɛn ankasa na wobɛhwere? (Hwɛ Mar. 8:36). Adesua ahoroɔ bɛn na wobɛtumi asua afiri Waldenfoɔ ne foforɔyɛfoɔ no ho a ɛbɛtumi akura yɛn mu wɔ wiase ko a ɛtwa toɔ yi mu?`