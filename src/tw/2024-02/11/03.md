---
title:  Ɔhaw a Ɛreba No
date:   10/06/2024
---

Aboa no agyiraeɛ ho nkɔmhyɛ a ɛwɔ Adi. 13 mu no kyerɛ yɛn biribi a ɛyɛ hu na ɛnyɛ koraa fa Satan ako a ɔdi tia Onyankopɔn no ho. Ɛfiri berɛ a Yesu wuu wɔ asennua no soɔ no, ɔtamfoɔ no ahunu sɛ wadi nkoguo, nanso wabɔ n’adwene pɔ sɛ ɔde nnipa dodoɔ a ɔbɛtumi bɛka ne ho akɔ. Adeɛ a ɛdi kan a ɔde di dwuma yɛ nnaadaa. Sɛ nnaadaa no anyɛ adwuma a, na afei ɔde nhyɛ aka ho. Ɔno na ɔhyɛ akyire a wɔde hyɛɛ mmara sɛ obiara a ɔpo sɛ ɔbɛsom aboa no anaasɛ ɔbɛgye n’agyiraeɛ no, wɔbɛku no.

Nokorɛ nie, ɔsom mu ɔtaa nyɛ ade foforɔ. Ɛwɔ hɔ firi berɛ a Kain kumm Abel sɛ wayɛ setie ama Onyankopɔn ahyɛsɛm no. Yesu kaa sɛ ɛbɛkɔ so mpo wɔ agyidifoɔ mu.

`Kenkan Yoh. 16:2; Mat. 10:22; 2 Tim. 3:12; ne 1 Pet. 4:12. Ɛdeɛn na Apam Foforɔ mu asafo no kɔɔ mu, na ɔkwan bɛn so na ɛkɔ ma Kristo awieeɛ berɛ mu asafo no?`

Akristofoɔ abakɔsɛm mu nyinaa, wɔtaa wɔn saa ara. Ɛsiiɛ wɔ abosonsomfoɔ Roma berɛ so nanso ɛbɛyɛɛ kɛse wɔ Akristofoɔ a wɔyɛ Bible agyidifoɔ a na wɔwɔ mfimfini berɛ mu asafo no mu. Nanso aboa no agyiraeɛ no yɛ adeɛ a ɛbɛtwa toɔ wɔ saa abosamfo nneyɛɛ yi mu. Sɛnea ɔtaa horoɔ a atwam no teɛ no, wɔahyehyɛ sɛ ɛde nhyɛ bɛto obiara so ama wagye gyidie horoɔ bi a ɛfa ɔsom a wɔagye atom adi.

Nkɔmhyɛ no kyerɛ sɛ ɔtaa no de sikasɛm ho ɔhyɛ na ɛbɛfiri aseɛ: onipa biara ntumi ntɔ anaasɛ ntɔn agye sɛ wɔwɔ agyiraeɛ no. Obiaraa ɔbɛpo sɛ ɔbɛgye agyiraeɛ no wɔbɛhyɛ no na wɔaku no (Adi. 13:15, 17).

Ɔbonsam afiri aseɛ a ɔresiesie nkurɔfoɔ a wɔse wɔyɛ Akristofoɔ ma wɔagye aboa no agyiraeɛ no berɛ a sɔhwɛ a ɛtwa toɔ no bɛba, ɛno nti nea ɔreyɛ ne sɛ ɔhyɛ wɔn nkuran ma wɔbu wɔn ani gu nneɛma bi so wɔ wɔn abrabɔ mu. Berɛ a ɛbɛyɛ sɛ wiase nyinaa ho bɛdwiri wɔn na wɔadi aboa no akyirie no (Adi. 13:3), mpofirim nsesaeɛ ba, na nkɔmhyɛ mfonitwadeɛ no dane kɔhwɛ Onyankopɔn nkurɔfoɔ so. Adi. 14:12 twa saa mfoni yi kyerɛ yɛn. “Ɛha na ahotefoɔ boasetɔ wɔ, wɔn a wɔkura Nyankopɔn ahyɛdeɛ ne Yesu gyidie mu no.” Onyankopɔn nkurɔfoɔ bɔ bra a nyamesuro setie wom. Ɛnam N’adom so, wɔgyina pintinn berɛ a wɔn a wɔatwa wɔn ho ahyia ne nneɛma nyinaa hinhim no. Berɛ a wiase di aboa no akyi no, “wɔdi Adwammaa no akyire baabiara a Ɔkorɔ” (Adi. 14:4). Ɛnam Kristo tumi so, wɔdii nkonim wɔ mmusuo biara a wɔhyehyɛ tiaa wɔn so.

sɛnea yɛhunuu wɔ adesua 9 mu no, adeɛ pɔtee a ntawntawdie a ɛda papa ne amumuyɛ ntam no gyina soɔ yɛ ɔsom. Aboa no de nnaadaa na ɛdi dwuma, na sɛ ɛno anyɛ yie a, ɔde nhyɛ na ɛdi dwuma.

`Sɛn na seesei wo ma ho kwan ma sikasɛm nti, sɛ biribi saa wɔ hɔ a, wototo Homedasie aseɛ?`