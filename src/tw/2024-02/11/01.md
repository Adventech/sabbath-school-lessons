---
title:  Aperepere A Ɛrenkyɛ ɛbɛba No
date:   08/06/2024
---

### Nnawɔtwe yi adesua
Adi. 14:7,9, 12; 4:11; 13:1,2; 12:3-5, 17; 13:11-18.

> <p>Nkaebɔsɛm</p>
> “Yɛ wɔn kronkron wɔ nokorɔ no mu; W’asɛm yɛ nokorɛ” (Yoh. 17:17).

Apɔmuden afidie foforɔ bi aba a wɔfrɛ no “Biochip” anaasɛ “Veri chip”, a ne kɛseɛ bɛyɛ sɛ ɛmo ani baako, a wɔtumi de hyɛ ɔyarefoɔ mu. Biochip no mu wɔ nsɛm a ɛfa ɔyarefoɔ no ho, a sɛ wɔde afidie bi nenam ɔyarefoɔ no nipadua no fa a ‘Biochip” anaasɛ “Veri chip” no hyɛ a wɔn nsa tumi ka. Akristofoɔ binom hunu yei sɛ ɛka ɛpɔ a wɔrebɔ sɛ aboa no agyiraeɛ no bɛba mu no ho. Ebinom nso fam deɛ, aboa no agyiraeɛ no yɛ “bar codes” bi a ɛwɔ konko mu nnuane ho; anaasɛ ɛyɛ nɔma nwanwasoɔ bi a ɛwɔ sika dɔla no so a sɛ woka bom a wonya 666. Ebinom nso susu sɛ ɛyɛ Free Masonfoɔ, Illuminatifoɔ, UNfoɔ wiemhyɛn tuntum ne Wiase Aman nkabom kuo.

Nnawɔtwe yi adesua no botae ne sɛ ɛbɛda ɔhaw a ɛreba a ɛfa ɔsom ho no adi. Satan ne Onyankopɔn tumidie bɛsi akan berɛ a ɔbɛbɔ ne ho mmɔden sɛ ɔbɛbrɛ Onyankopɔn mmara no ase. Ne titire no, Homeda no bɛba abɛyɛ wiase nyinaa som ho apereperedie no nnyinasoɔ. Satan kyiri Homeda no ɛfiri sɛ, ɔtane Ɔbɔadeɛ no. Ɔde nhyɛ bɛto yɛn so ama yagyae yɛn ahofama a yɛwɔ ma Kristo no. Nokorɛ ne atorɔ som bɛbɔ mpu-ne-mpu afa da a ɛsɛ sɛ yɛde som ho. Ɔtoma a Onyankopɔn de ma yɛn twa toɔ yɛ nokorɛdie a wɔdi ma Kristo ɛmfa ho ne ɔtaa ne adwadie a yɛrentumi nni bie, afiase nna ne owuo ho mmara nyinaa no. Nnawɔtwe yi adesua no si Yesu ahoɔden a Ɔwɔ sɛ Ɔde yɛn bɛfa asase yi so akodie no mu no so dua.