---
title:  Toa so dwennwene ho
date:   14/06/2024
---

Resom aboa no ne ne honi no da adi wɔ Dan. 3 mu, ɛhɔ na Babilon hene hyɛeɛ sɛ Shadrak, Meshak ne Abednego ɛmɔ wɔn mu ase mma sika honi anyɛ saa a ɔde wɔn bɛgu ogya a ɛrefranam mu. Tete Babilon, ɛnnɛ mmerɛ mu Babilon-ne nyinaa gyina ɔsom so. Nokorɛ som firi adwene a Onyankopɔn Asɛm akyerɛkyerɛ no, ɔkra a Ne dɔ asesa no, akoma a Ne Honhom ahyɛ ma mu. Ɛno na ɛmma yɛnnyɛ sɛ wiase na mmom yɛbɛtena ase sɛnea Onyankopɔn pɛ, a yɛhunu wɔ N’Asɛm mu. Ɛno nko ara ne yɛn banbɔ!

Onyankopɔn nhyɛ ɔpɛ anaa adwene no; mmom Satan na daa ɔhwehwɛ sɛ ɔde atirimuɔden nhyɛ bɛdi wɔn a ɔntumi nnaadaa wɔn no so. Ɔnam ahunahuna anaa nhyɛ so pere di adwene no so na ɔpɛ ahohoahoa. Sɛ ɛbɛyɛ a yei bɛba mu no, ɔnam nyamesom ne wiase tumidie horoɔ nyinaa so hyɛ sɛ wɔbɛhwɛ ama nnipa mmara no agyina na wɔabu Onyankopɔn mmara so.”-EGW, GC, 591.

“Sɛ ɛbɛyɛ a yɛbɛtumi agyina sɔhwɛ mu wɔ wɔn anim no, ɛsɛ sɛ wɔte aseɛ sɛ Onyankopɔn pɛ da adi wɔ N’Asɛm mu; sɛ wɔbɛtumi ahyɛ N’animuonyam a agye sɛ wɔwɔ adwenpa wɔ Ne suban ho, N’amammuo ho, ne Ne tirimpɔ ho, na wɔbɔ wɔn bra sɛneɛ ɛteɛ. Ɛyɛ wɔn a wɔde nokorɛ a ɛwɔ Bible mu abɔ wɔn adwene pɔ nko ara na wɔbɛgyina aperepere kɛseɛ a ɛtwa toɔ no mu.” -EGW, GC 593.

“Nanso Onyankopɔn bɛnya nkurɔfoɔ wɔ asase so a wɔde Bible no bɛdi dwuma, a ɛyɛ Bible no nko ara, sɛ ɛno na ɛyɛ nkyerɛkyerɛ nyinaa susudua ne nsakraeɛ nyinaa nnyinasoɔ. Nnipa a wɔasuadeɛ adwenkyerɛ, nyansasua nhwehwɛmu, asɔfoɔ abadwakuo agyinasie, sɛnea ɛsi dɔɔso, sɛnea nsafo horoɔ a wɔgyina hɔ ma no dede dɔɔsoɔ no, nnipa dodoɔ no nne-ɛnyɛ baako anaasɛ yeinom nyinaa na ɛsɛ sɛ yɛbu no sɛ ɛyɛ adansedeɛ a ɛkyerɛ anaasɛ ɛtia nyamesom mu gyidie. Ansa na wobɛgye nkyerɛkyerɛ anaasɛ ahyɛdeɛ bi atom no, ɛsɛ sɛ yɛbisa sɛ ɛdeɛn na Awurade asɛm ka fa ho.” -EGW, GC 595.

**Nkasaho nsɛmmisa**:

`Yɛbɛsi dɛn atena ase ahwɛ Kristo mmaeɛ no anim kwan na yɛakyɛ anidasoɔ no berɛ a yɛmfa ayamhyehyeɛ nto afoforɔ so?`

`Monyina ɔsom ho asɛm no so yie. Ɛdeɛn na yɛn daa daa abrabɔ, nneɛma a yɛyɛ no daa no, ka kyerɛ yɛn fa oniiko anaa adeɛ a yɛsom no ho?`

`Yɛbɛyɛ dɛn aboa yɛn ho ne afoforɔ ama yɛde akokoɔduru na ɛnyɛ suro ahyia daakye?`

`Nsonsonoeɛ pɔtee bɛn na sɛ yɛrete awieeɛ berɛ mu asisɛm aseɛ no de ba yɛn bra mu ɛnnɛ yi?`