---
title:  Adiyisɛm Mu Akodie a Ɛtwa toɔ No
date:   09/06/2024
---

Nkrasɛm a ɛwɔ Adiyisɛm mu no boro abebudeɛ, mmoa a wɔn ho yɛ hu, ne mfoni horoɔ bi a yɛntaa nhunu so kɛkɛ. Ɛkasa fa daa nokorɛ bi a ɔdɔ Nyankopɔn de ama awieeɛ mmerɛ mu awoɔntoatoasoɔ bi ho. Akodie a ɛda Kristo ne Satan ntam no firii aseɛ wɔ ɔsoro fa ɔsom ho. Ɛbɛduru ne mpɔmpɔnsoɔ a ɛtwa toɔ wɔ ɔsom ho.

Fa Adi. 14:7, 9 toto Adi. 4:11 ho. Asɛntitire bɛn na ɛwɔ Adiyisɛm mu fa saa ewie yi ase akodie a ɛda papa ne amumuyɛ ntam no ho?

Adiyisɛm mu nyinaa, ɔsom ne adebɔ wɔ ayɔnkofa a wɔte mu a ɛnyɛ yie. Adi.14: 7 frɛ yɛn sɛ, yɛnsom Awurade a Ɔbɔɔ adeɛ nyinaa no. Na ɛnyɛ abɔdeɛ mfifiriiɛ, a abɛgye wiase nyinaa abɔ so wɔ mfeha mmienu a atwam no, Homeda no yɛ daa nkaedeɛ a ɛkyerɛ yɛn bɔbea. Ɛkɔ so ara kyerɛ yɛn sɛ yɛyɛ abɔdeɛ na yɛn Bɔfoɔ no fata yɛn anidie ne yɛn som. Yei yɛ nyinasoɔ baako nti a ɔbonsam tane Homeda no dennnen saa no.

Kenkan Adi. 12: 17 ne Adi. 14:12. Ɔkwan bɛn so na wɔfa de Ɔbɔadeɛ no som to dwa nea ɛtwa toɔ?

Worefa Onyankopɔn mmaransɛm no so die so asom Ɔbɔadeɛ no ne aboa no som no bɔ abira. Onyankopɔn bɛnya awieeɛ berɛ mu nkurɔfoɔ a wɔbɛdi nokorɛ ama No ɛmfa ho ne ɔtaa kɛseɛ a wɔbɛhyia wɔ abakɔsɛm mu.

“Berɛ a atorɔ homeda no so die ne ɔman mmara no kɔ pɛ no, ɛne mmarasɛm a ɛtɔ so nnan no bɔ abira, na ɛne tumi bi a ɛne Onyankopɔn deɛ no bɔ abira bɛdi asie, nokorɛ Homeda no sie, a ɛyɛ setie a wɔyɛ ma Onyankopɔn mmara no, ɛyɛ nokorɛ a wɔdi ma Ɔbɔadeɛ no ho adansedeɛ” (EGW, GC 605).

Adi. 14:12 ka sɛ saa Agyenkwa no akyidifoɔ amapa no bɛnya “Yesu gyidie no.” Yesu gyidie no yɛ gyidie a aseɛ tim na ɛwɔ ahotosoɔ berɛ a ɛntumi nhunu. Ɛwɔ nsiyɛ berɛ a ɛntumi nte aseɛ. Ɛyɛ akyɛdeɛ a ɛfiri Yesu nkyɛn na ɛde yɛn bɛfa ɔhaw a ɛda yɛn anim no mu.

Da a ɛtɔ so nson Homeda no yɛ Onyankopɔn nsɛnkyerɛnne a ɛkyerɛ sɛ Ɔyɛ Ɔbɔadeɛ na ɛde yɛn kɔ Eden ankasa. Ɛno nti, sɛ wobɛpɛ sɛ wode nhyɛ bɛgyeɛ no, sɛnea Roma yɛeɛ no (hwɛ Dan. 7:25), kyerɛ sɛ wobɛgye Onyankopɔn tumidie no. Ɔkwan bɛn so na saa nokorɛ yi boa yɛn ma yɛhunu nea ɛnti a ɛno na ɛbɛyɛ asɛm a wɔbɛgye ho akyinnyeɛ nnaa ɛtwa toɔ no mu?