---
title:  Aboa a Ɔfiri Asase Mu
date:   13/06/2024
---

`Kenkan Adi. 13:11-18. Ɔkwan bɛn so na aboa a ɔtɔ so mmienu no yɛ sononko firi aboa a ɔdi kan wɔ Adi. 13 mu no ho?`

Aboa a ɔdi kan no sɔre firii ɛpo mu; aboa a ɔtɔ so mmienu pue firii “asase mu” (Adi. 13:11). Ɛpo no gyina hɔ ma “nkurɔfoɔ, akuokuo, aman ne kasa” (Adi. 17:15). Ɛnneɛ na asase gyina hɔ ma beaeɛ bi a nnipa nnɔɔso wɔ hɔ wɔ wiase. Saa aboa a ɔtɔ so mmienu yi pueeɛ berɛ a na nkɔmhyɛ berɛ no reba awieeɛ berɛ a na aboa a ɔdi kan no di tumi kɛseɛ (Adi. 13:5). Ɛne sɛ, ɔbɛnyaa tumi kɛseɛ wɔ afe A.D. 1798.

Saa mfonitwa yi fata Amerika man no. Ɔnyaa fawohodie wɔ afe A.D. 1798 mu, na wɔgyee no tomm sɛ wiase tumfoɔ wɔ mfeha 19 no awieeɛ mu.

Yohane toa so sɛ, “Na ɔwɔ mmɛn mmienu sɛ adwammaa, na ɔkasa sɛ ɔtweaseɛ” (Adi.13:11). Mmɛn wɔ Bible nkɔmhyɛ mu gyina hɔ ma tumi. Ɔnte sɛ aboa a ɔdii kan no, saa aboa yei deɛ, ɔwɔ ahemmɔtire bobɔ mmɛn no ho, a ɛkyerɛ sɛ ɔno na ɔyɛ kɛseɛ. Mmɛn mmienu no gyina hɔ ma nhyehyɛɛ mmienu a ɛno na ɛyɛ Amerika man no tumi ne ne yiedie nnyinasoɔ-amanyɛsɛm ne ɔsom mu fawohodie.

`Kenkan Adi. 13:11, 12. Nsakraeɛ bɛn na wohunu wɔ saa aboa yi mu, na sɛn na ɔsi kasa?`

Saa ɔman yi a ɔda bɔkɔɔ te sɛ adwammaa yi, afei deɛ ɔkasa sɛ ɔtweaseɛ. Ɔwɔ aboa a ɔdi kan no tumi nyinaa bi (Adi. 13:12) na ɔgya ne nyamesom mu fawohodie no to hɔ, a ɛma asase ne wɔn a wɔte muo no kɔsom aboa a ɔdi kan no (Adi. 13:12). Amerika man no bɛdi anim ama onipa biara a ɔte asase yi so asom aboa a ɔdi kan no berɛ a ɔbɛgye papa no honhom mu ne wiase tumidie no ato mu. Sɛnea saa nkɔmhɛ yi kyerɛ no, Amerika man no bɛyɛ aboa no mfoni-asafo ne ɔman no nkabom-na ɛde ɔhyɛ bɛto onipa biara so sɛ wɔnsom saa ohoni yi.

Nea ɛma no yɛ anika ne sɛ saa berɛ a ɛdi kan a wɔhunuu saa aboa no tumi no, na Amerika man no mmɛn asraafoɔ ne sikasɛm tumi kɛseɛ a anya no seesei no.

`Dwene amanyɛsɛm a ɛnkɔ yie wɔ Amerika nnɛ yi no ho. Ɔkwan bɛn so na saa da koro no bɛtumi ama saa nkɔmhyɛ yi aba mu?`