---
title:  Aboa No Agyiraeɛ
date:   29/05/2024
---

`Kenkan Adi. 12:12, 17 ne 13:7. Sɛn na saa akenkansɛm yinom da Satan abufuo adi? Adɛn na Satan bo afu Nyankopɔn awieeɛ berɛ mu nkurɔfoɔ saa?`

Adi. 12 da ewie yi ase akodie bi a akɔ so mfesanten pii mu a ɛda Kristo ne Satan ntam adi. Ɛkɔwie wɔ Satan to a ɔbɛto ahyɛ Nyankopɔn mma so nea ɛtwa toɔ. Adi. 13 da ɔtweaseɛ no ne n’apamfo baanu adi, aboa a ɔfiri po mu ne aboa a ɔfiri asase mu no. Saa tumidie mmienu yi kaa wɔn ho bɔɔ mu sɛ wɔne Nyankopɔn mma bɛdi ako.

`Kenkan Adi. 13:4, 8, 12, 15 ne Adi. 14:7, 9-11. (Hwɛ Adi. 15:4; 16:2; 19:20; 20:4; 22:9). Asɛmpɔ titire baako bɛn na ɛda adi wɔ nyitohɔsɛm ahoroɔ yi nyinaa mu?`

Hyɛ abirabɔ no nso. Ɛyɛ sɛ nkurɔfoɔ som Ɔbɔadeɛ no anaasɛ wɔsom biribi foforɔ. Ɔbɔadeɛ no sɛ fata ɔsom (Adi. 5: 9). Ntawntawdie a ɛda Kristo ne Satan ntam no firii aseɛ wɔ ɔsoro wɔ ɔsom ho: “Mɛforo akɔ mununkum sorɔnsorɔnbea, mɛyɛ me ho sɛ ɔsorosoroni no” (Yes.14:14). Ɔsom a ɛyɛ Ɔbɔadeɛ no nko ara dea no na na Satan rehwehwɛ sɛ wɔde ma no. Adi. 13 da no adi sɛ, ɔnam aboa a ɔfiri asase mu baeɛ no nneyɛɛ so na ɔdi nkonim (Adi. 13: 4).

Sɛ wode toto Dan. 7 ho a ɛda adi sɛ saa aboa a ɔfirii asase mu no ara ne abɛn ketewa no a “ɔbɔɔ ne tirim sɛ ɔbɛsesa berɛ ne mmara ahoroɔ no” na ɔdii tumi “nnafua” 1,260 a ɛyɛ mfeɛ 1,260 (Dan. 7:25; fa toto Adi. 13: 5 ho; hwɛ adesua 6 mu). Onyankopɔn Mmaransɛm Du no no fa a ɛkasa fa mmerɛ ho yɛ mmaransɛm a ɛtɔ so nnan no. Saa Asafo yi abɔ ne ho mmɔden biara sɛ ɔbɛsesa ɔsom da a ɛyɛ Memeneda, da a ɛtɔ so nson no, akɔ Kwasiada, da a ɛdi nnawɔtwe kan no.

Sɛ asase so tumi bi hwehwɛ sɛ ɔbɛsesa ɔsom da a ɛyɛ Homeda, da a ɛtɔ so nson no, a Onyakopɔn ankasa de maeɛ, a ɛyɛ Ne tumidie ho nsɛnkyerɛneɛ no (Exod. 31:13; Hes. 20: 12, 20)a, ɛyɛ kwan bi a wɔpɛ sɛ wɔfa so de gye ɔsoro tumi sɛnea obiara bɛtumi. Saa tirimpɔ yi ho nti, ɛno ho na nokorɛ ne atorɔ ho akodie no nyinaa gyina soɔ.

Yei nti, Adiyisɛm ka sɛ nkurɔfoɔ a wɔyɛ nokorɛdifoɔ ma Onyankopɔn no yɛ wɔn a “wɔdi Onyankopɔn mmara so” (Adi. 12: 17; 14 :12) a Homeda, a ɛyɛ da a ɛtɔ so nson no, ka ho bi na ɛnyɛ Kwasiada. Wɔn a wɔannye abɔfoɔ mmiɛnsa no frɛ a ɛtwa toɔ sɛ wɔnsom Onyankopɔn wɔ Ne da kronkron no mu no (Yes. 58: 13), na mmom wɔsom aboa no wɔ atorɔ homeda, Kwasiada no, bɛnya aboa no agyiraeɛ no (hwɛ Adesua 11).