---
title:  Onyankopɔn Mmara a Ɛnsesa Da no
date:   27/05/2024
---

`Kenkan Mat. 5: 17, 18; Dw. 111: 7, 8; Ɔsɛnk. 12: 13, 14; 1 Yoh. 5: 3; ne Mmeb. 28: 9. Ɛdeɛn na Bible akenkansɛm horoɔ yi kyerɛ fa ayɔnkofa a ɛwɔ Kristoni ne mmara no ntam ho?`

Memeneda Akwanhwɛfoɔ di Protɛsetanfoɔ Foforoyɛfoɔ a wɔkoraa Onyankopɔn mmara no kronkronyɛ no anammɔn akyi pɛpɛɛpɛ. Hwɛ adansesɛm a John Wesley ka de foaa so sɛ: “Afahyɛ ho mmara a wɔde maa Mose sɛ ɔmfa mma Israelfoɔ no, na ɛwɔ asɛdeɛ ne amanneɛ ahoroɔ binom a na ɛyɛ kane afɔrebɔ ne asɔrefie hɔ som amaneɛ no deɛ yɛn Awurade ba bɛyi firii hɔ koraa... Nanso Suban pa mmara no a ɛyɛ Mmaransɛm Du no a adiyifoɔ no dii so no deɛ, Wannyi amfiri hɔ. Na ɛnyɛ Ne nhyehyɛɛ sɛ Ɔbɛyi emu biara afiri mu. Yei yɛ mmara a wɔntumi mmusoɔ, a ‘ɛgyina hɔ pintinn te sɛ ɔsoro nokorɛ adansefoɔ no... Ɛsɛ sɛ saa mmara yi fa biara kɔ so yɛ adwuma, ɛsɛ sɛ nnipa nyinaa wɔ mfesanten nyinaa mu; a mmerɛ ne beaeɛ a onbi wɔ no mfa ho, anaasɛ tebea biara ntumi nsesa no, na mmom ɛte sɛ onipa su ne Onyankopɔn su ne ayɔnkofa a wɔn baanu ntam no.”- John Wesley’sSermons, 208, 209.

`Fa Exod. 34: 5-7 toto Rom. 7: 11, 12; Dw. 19: 7-11; 89: 14; ne 119: 142, 172 ho. So ɛdeɛn na saa nnyitohɔsɛm ahoroɔ yinom ka kyerɛ yɛn fa ayɔnkofa a ɛda Onyankopɔn mmara no ne Onyankopɔn suban ho?`

Ɛsiane sɛ Onyankopɔn mmara no yɛ Ne suban nsɛsoɔ na ɛyɛ, N’ahengua no fapem, ne nnipa suban pa nnyinasoɔ ho nti Satan kyiri. “Obiara nni hɔ a ɔntumi nte aseɛ sɛ asase so kronkronbea no, na ɛyɛ ɔsoro deɛ no nsɛsoɔ, mmara a na ɛda asase yi so adaka no mu no ara bi na na wɔatwerɛ agu ɔsoro adaka no mu; yei nti woregye nokwasɛm a ɛfa ɔsoro kronkronbea ho no atom no hia sɛ yɛde anidie ma Onyankopɔn mmara ne asɛdeɛ a ɛda Homeda no a ɛyɛ mmaransɛm a ɛtɔ so nnan no. Yei ne asumasɛm a ɛma ne bo fu dennenen na ɔsɔre tia Adwerɛ no a ɛda Kristo som dwumadie wɔ ɔtoro ntomadan no mu adi wo”. “—E.G.W, GC 435.

`Nneɛma ahoroɔ bɛn na dodoɔ no ara gyina so de gye akyinnyeɛ sɛ yɛnhwɛ Mmaransɛm Du no ase bio? So wosusu sɛ ɛdeɛn na ɛtae akyire?`