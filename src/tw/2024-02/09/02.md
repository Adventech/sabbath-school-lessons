---
title:  Kronkronbea No Ne Mmaransɛm No
date:   26/05/2024
---

`Kenkan Adi. 11:19; Exod. 31:18; ne Adi. 12:17. Ɛdeɛn na saa nyitohɔsɛm horoɔ yi kyerɛ yɛn sɛ na ɛwɔ Apam Adaka no mu wɔ ntomadan no Kronkron mu Kronkronbea hɔ?`

Na Mpata Da no yɛ atemmuo da. Na wɔhyɛ Israelfoɔ nyinaa ma wɔde wɔn ho hyɛ saa asisɛm yi mu wɔ adwensakra mu, akoma mu hwehwɛ, ne sɛ wɔtwe wɔn ho firi adwuma biara ho (hwɛ Lev. 23:29-31). Saa da yi nko ara na ɔsɔfopanin no wura Kronkron mu Kronkronbea hɔ kɔyɛ bɔne ho mpata. Ntomadan no Kronkron mu Kronkronbea hɔ no, na Apam Adaka no sie. Adaka no mu na Onyankopɔn Mmaransɛm Du a Ɔtwerɛɛ no abopono soɔ no wɔ. Wɔfrɛ adaka no sika mmuasoɔ no mmɔborɔhunu adwa, ɛhɔ na na wɔde mogya peteɛ de dwira ntomadan no ho. Na Onyankopɔn animuonyam yi ne ho adi wɔ Sikina a ɛwɔ mmɔborɔhunu adwa no soɔ no mu. Afɔreɛ biara a wɔbɔ no da Onyankopɔn mmɔborɔhunu a Ɔwɔ ma adasa a wɔyɛ nnebɔneyɛfoɔ no adi, nanso Mpata Da no kyerɛ sɛ wɔkae bɔne kɔsi atemmu da no (Heb. 10: 3) na Kristo mogya mu gyidie nko ara na ɛbɛtumi adwira yɛn ho afiri bɔne mu (1 Pet. 1: 18, 19). Onyankopɔn anim na adom ne atɛntenenee ka bɔ mu fɛɛfɛɛfɛ.

Ɔsomafoɔ Yohane maa n’ani so hwɛɛ ɔsoro kronkronbea hɔ no, ɔhunuu “Onyankopɔn asɔredan...sɛ abue” na ɔhunuu Apam adaka no” (Adi. 11: 19). Ntawtawdie Kɛseɛ no de yei ka ho sɛ: “Kronkron mu Kronkronbea a ɛwɔ ɔsoro ntomadan no mu hɔ no, Onyankopɔn ankasa na Ɔkaa ɔsoro mmara no wɔ apranaa mmobɔm mu na Ɔde Ne nsateaa twerɛeɛ wɔ abopono mmienu so wɔ Sinai. Onyankopɔn mmara a ɛwɔ ɔsoro kronkronbea hɔ no nhwɛsoɔ na Mose twerɛeɛ a mfomsoɔ ketewa biara mpo nni hoɔ no. Wɔn a wɔnyaa nteaseɛ wɔ nsɛm hia yi mu no bɛhuu esu sononko a ɔsoro mmara no kura.”- EGW, GC 434.

Berɛ a agyidifoɔ a wɔyɛ Akwanhwɛfoɔ a wɔdi kan no suaa Bible no nkyerɛkyerɛ a ɛfa ntomadan no ho no, wɔbɛhunuu hia a Onyankopɔn mmara ho hia na Homeda no nso wɔ Onyankopɔn mmara no mfimfini pɛɛ. Na wɔdwenee ho hunuu sɛ sɛ Onyankopɔn mmara da Apam Adaka no mu wɔ ɔsoro kronkronbea hɔ dea a ɛnneɛ na asɛnnua no anyi amfiri hɔ.

`Dwene Homeda a kwansin apem wɔ dɔnhwere baako biara mu ɛba yɛn nkyɛn nnawɔtwe biara a nsesa no ho. Ɛdeɛn na ɛkyerɛ wo fa hia a nkyerɛkyerɛ a ɛfa adebɔ ho hia ho? Nkyerɛkyerɛ foforɔ bɛn na ɛwɔ saa tumi kɛseɛ no ho a ɛkae yɛn berɛ ano berɛ ano?`