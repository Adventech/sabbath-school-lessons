---
title:  Toa so dwennwene ho
date:   31/05/2024
---

“Sɛ wɔannya adanseɛ bi amfiri Bible no mu amfa wɔn ho anto so a, dodoɔ no ara bɛpene wɔn tirim agyina mu ara ---wɔn werɛ afiri sɛ saa adwene korɔ no ara na wɔde tiaa Kristo ne N’asuafoɔ no na wɔaka sɛ: “Adɛn na yɛn mpanimfoɔ akukudam nte saa Homeda ho asɛmmisa yi ase? Nanso wɔn a wɔgye di sɛ wo no ara nso yɛ fuaa bi. Ɛntumi mma da sɛ nea woreka no yɛ nokorɛ na nnipa dodoɔ a wɔasua nwoma akɔ anim wɔ wiase nyinaa no ayɛ mfomsoɔ.’

Sɛ wobɛtumi abɔ akyinnyeɛ bi a ɛte saa agu a, na ɛbɛhia sɛ wɔbɛgyina Twerɛsɛm nkyerɛkyerɛ ne abakɔsɛm a ɛfa sɛnea berɛ biara Awurade ne Ne manfoɔ nante a Ɔne wɔn di no fa ho.

“Yɛmfa no sɛ, Akristofoɔ a aba korɔ awoɔntoatoasoɔ a atwam mu dii Kwasiada so a na wɔsusu sɛ wɔnam so resie Bible mu Homeda no; na afei deɛ sɛ woyi Roma Katɔlik a wɔgye di sɛ Kwasiada ne Homeda a ɔsoro ayi asi hɔ no si nkyɛn a nnɛ yɛanya nokorɛ Akristofoɔ afiri asafo biara mu a wɔnnye nto mu saa. Na Onyankopɔn gye wɔn nokorɛdie botaeɛ ne wɔn mudie no tom N’anim. Nanso berɛ a wɔbɛyɛ Kwasiadasom ho mmara no na wiase bɛhu asɛdeɛ a ɛda nokorɛ Homedasie ho, ɛfiri saa berɛ no obiara a ɔbɛto Onyankopɔn ahyɛdeɛ na wapo tumi kɛseɛ a ɛsene Roma no redi papa ni asene Onyankopɔn. Ɔde anidie rema Rome ne tumi a ɛma Roma yɛɛ saa nhyehyɛeɛ no. Ɔresom aboa no ne ne honi no. Berɛ a nnipa bɛpo nhyehyɛeɛ a Onyankopɔn aka sɛ ɛnyɛ ahyɛnsodeɛ a ɛkyerɛ Ne tumi, ne nnidie no mmom na Roma apaw sɛ adeɛ a ɔde rekyerɛ ne tumidie, na wɔnam so agye nsonhyɛdeɛ a ɛkyerɛ sɛ wɔagye Roma tumi no atom--- ‘aboa no agyiraeɛ no.’ Na ɛremma mu ara de kɔsi sɛ ɛbɛda adi pefee wɔ nkurɔfoɔ no anim, na ɛbɛgyina sɛ wɔbɛdi Onyankopɔn mmara so anaa sɛ nnipa mmara so na wɔn a wɔbɛkɔ so mmaratoɔ mu no bɛnya “aboa no agyiraeɛ no.” – EGW. GC 455, 449.

**Nkasaho nsɛmmisa**:

`Nsesaeɛ rekɔso ntɛmtɛm wɔ wiase yi mu pa ara. Adɛn nti na ɛsɛ sɛ berɛ nyinaa yɛma yɛn ani da hɔ na nna a ɛdi akyire yi mu nneɛma amfa yɛn nnomum?`

`Sɛn na nteaseɛ a ɛfa atemmuo ne Onyankopɔn mmara ne sɛ wɔnam adom so nko na agye yɛn no yɛ nokorɛ?`

`Akwan ahoroɔ bɛn na wobɛtumi afa so adi adanseɛ akyerɛ wɔn a wɔnnim Homeda ho mfasoɔ na wɔfiri akomam sie Kwasiada, nnawɔtwe da a ɛdi kan no?`

`Amanenya ahoroɔ bɛn na ɛwɔ asafo ne ɔman tumidie nkabom no ho? So, yɛyɛ Akristofoɔ yi, sɛn na ɛsɛ sɛ yɛne aban no di noɔ?`