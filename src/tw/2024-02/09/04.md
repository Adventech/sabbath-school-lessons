---
title:  Homeda no ne Mmara No
date:   28/05/2024
---

`Kenkan Adi. 14: 6, 7; 4: 11; Gen. 2:1-3; ne Exod. 20: 8-11. Ayɔnkofa bɛn na ɛda Adebɔ, Homeda no, ne Onyankopɔn mmara no ntam?`

Adebɔ kyerɛ bo a yɛsom wɔ Onyankopɔn anim. Yɛnyɛ ankonam wɔ wie yi ase—dɔte kumaa bi a wɔkeka wɔn ho -- anaasɛ awosu mu ahyiakwa bi. Ɛne sɛ, abɔadeɛ mu nyansapɛfoɔ nkyerɛaseɛ a wɔde kyerɛ nkwa abɔseɛ a dawubɔ nnwuma ne amammerɛ horoɔ a agye din asɔ mu no, da adwenkyerɛ bi adi a ɛne nea Bible kyerɛ no bɔ abira koraa.

Yesu na Ɔbɔɔ yɛn nti na yɛwɔ ha. Na Ɔsɛ fata sɛ yɛsom No a ɛnyɛ sɛ Ɔbɔɔ yɛn nko, na mmom, sɛ Ɔgyee yɛn nkwa nso. Adebɔ ne Ɔgyeɛ na ɛdi ntintiman wɔ nokorɛ som nyinaa mu. Yei nti, Homeda yɛ adeɛ a ɛbɛboa pa ara ama yɛate nkwagyeɛ nhyehyɛeɛ ase. Homeda no kasa fa Ɔbɔadeɛ bi a Ɔwɔ tema ne Agyenkwa bi a Ɔwɔ ɔdɔ ho.

Adebɔ nnawɔtwe no awieeɛ no, Onyankopɔn homee wɔ wiase fɛɛfɛ a animuonyam ahyɛ ma mu. Afei nso, Ɔgyee N’ahome de yɛɛ nhwɛsodeɛ maa yɛn. Homeda no yɛ nnawɔtwe agyinaeɛdeɛ a yɛde yi Nea Ɔbɔɔ yɛn no ayɛ. Berɛ a yɛresom Homeda no mu no, yɛbue yɛn akoma mu sɛnea ɛbɛyɛ a yɛbɛnya nhyira sononko a Ɔde ahyɛ saa da no mu a wamfa anhyɛ da foforɔ biara mu no.

Homeda no de yɛn kɔ Ɔbɔadeɛ bi a Ɔdɔ yɛn boro so sɛ mpo Ɔbɛgyae yɛn berɛ a yɛbɛfom afiri Ne nhyehyɛɛ a Ɔwɔ de ma yɛn ho no. Homeda no yɛ daa ahyɛnsodeɛ a ɛkyerɛ yɛn ahomegyeɛ a yɛwɔ wɔ Ne mu. Ɛyɛ ahyɛnsodeɛ a ɛkyerɛ yɛn nokorɛ sononko a yɛdi ma yɛn Bɔfoɔ no (Hes. 20: 12, 20). Ɛyɛ ɔhome ahyɛnsodeɛ, wɔmfa nyɛ adwuma; ɛwɔ adom, ɛnyɛ mmarasodie a wɔde akyekyere wɔn ho; ɛyɛ ahotosoɔ, ɛnyɛ afɔbuo; ɛyɛ sɛ yɛredan Onyankopɔn nkwagyeɛ, na ɛnyɛ sɛ yɛde yɛn ho reto yɛn ankasa so. Nokorɛ Homeda ahomegyeɛ yɛ ɔhome a adom a ɛwɔ ɔdɔ abasa a ɛwɔ Nea Ɔbɔɔ yɛn, nea Ɔgyee yɛn ne nea Ɔresane aba bio abɛfa yɛn no mu.

Nkransɛm a ɛwɔ Adi. 14 mu no, Onyankopɔn awieeɛ berɛ mu nkransɛm, a ɛkɔ ma ewiase nyinaa no, to nsa frɛ nnipa nyinaa sɛ wɔnhome wɔ Ne dɔ ne Ne nhwɛsoɔ mu Homeda biara. Ɛfrɛ yɛn sɛ yɛnkae Nea Ɔbɔɔ yɛn na yɛnhyɛ No animuonyam. Resie Homeda no yɛ kwan a ɛrefrɛ yɛn akɔ Eden no papayɛ ne ɔsoro foforɔ ne asase foforɔ a ɛreba no mu. Ɛkae yɛn sɛ da koro bi, nnuhwam pa ana ɛwɔ Eden no bɛsane asi ne dada mu.

`Memeneda Akwanhwɛfoɔ dodoɔ no ara na wɔbɔ wɔn kwaadu sɛ wɔde mmara akyekyere wɔn ho, na saa kwaadubɔ yi taa fa yɛn Homedasie no ho. Monkasa Homeda no ho sɛ ɛyɛ Ɔgyeɛ ne Teneneeyɛ a ɛnam gyidie so ho nsɛnkyerɛnneɛ. Adɛn nti na yɛredi Onyankopɔn ahyɛdeɛ soɔ no nti nkurɔfoɔ dwene sɛ yɛreyɛ ayɛ sɛ yɛnam nnwuma so na yɛbɛnya ɔsoro [ahennie] no?`