---
title:  Toa so dwennwene ho
date:   24/05/2024
---

Hyɛ sɛnea Yesu si yɛ adwuma ma yɛn wɔ atemmuo mu ne sɛnea wɔsi ka yɛn kyɛfa a ɛwom no ho asɛm no nso: “Yesu ammu N’ani angu wɔn bɔne so, na mmom wɔkyerɛɛ wɔn ahonu ne gyidie, na Ɔde fafirie maa wɔn, Ɔpagyaa ne nsa a wɔpiraa noɔ no wɔ Agya no ne abɔfo kronkron no anim, na Ɔkaa sɛ: “Onyankopɔn, akoma a abubuo, na apɛkyɛ na Worempo” (Dw. 51:17). Na Ɔka kyerɛɛ Ne nkurɔfoɔ no anototofoɔ no sɛ: “Awurade nka w’anim, O Satan; Awurade a Wapaw Yerusalem nka w’anim”- EGW, GC 484.

“Sɛ wɔde Onyankopɔn nkurɔfoɔ a wɔgye wɔn tom no gyina hɔ sɛ wɔgyina Awurade anim a wɔhyɛ ntade fi no, ɛsɛ sɛ ɛma yɛbrɛ yɛn ho ase na yɛhwehwɛ yɛn akoma mu yie yɛn a Ne din da yɛn soɔ no. Wɔn a wɔrete wɔn kra ho nokorɛ mu a wɔreyɛ setie ma nokorɛ no bɛnya nimdeɛ papa ama wɔn ho. Mprɛ dodoɔ a wɔbɛn Kristo suban a efi nni ho no, mprɛ dodoɔ no ara na wɔbɛsɛ Ne suban, na mprɛ dodoɔ no ara na wɔbɛhunu wɔn bɔne tebea no. Nanso, berɛ a ɛsɛ sɛ yɛhunu yɛn bɔne tebea no, ɛsɛ sɛ yɛde yɛn ho to Kristo tenenee so, yɛn ahoteɛ ne yɛn gyeɛ. Ɛnyɛ adeɛ a yɛbɛtumi ayi yɛn ho ano wɔ Satan kwaadu horoɔ a ɔde bɔ yɛn no. Kristo nko ara na ɔbɛtumi asrɛ ama yɛn yie. Ɔtumi ka anototofoɔ no ano tom wɔ nsɛm a ɛmfa yɛn ho ho, na mmom N’ankasa ho.”- EGW, 5T, 471, 472.

“Seesei yɛte mpata da kɛseɛ no mu. Wɔ ɔsom a na ɛkɔ so no mu no, berɛ a na ɔsɔfo no repata ma Israelfoɔ no, na wɔn nyinaa hia sɛ wɔsunsuane wɔn kra mu wɔ bɔne ho ahonu mu wɔ Awurade anim, anyɛ saa a wɔbɛtwa wɔn afiri Onyankopɔn nkurɔfoɔ mu. Saa ara nso na, wɔn a wɔn din bɛka nkwa nwoma mu no, wɔ adom mmerɛ kakra a aka yi mu no, ɛsɛ sɛ wɔhwehwɛ wɔn kra mu Onyankopɔn anim berɛ a wɔrenu wɔn ho wɔ bɔne ne nokorɛ adwensakra ho.” – EGW, GC 489, 490.

**Nkasaho nsɛmmisa**:

`Adwene bɛn na ɛba yɛn tirim sɛ Yesu ma Ne nsa a wɔpiraa no wɔ mu no so kyerɛ Agya no? Adɛn nti na yei yɛ yɛn anidasoɔ baako pɛ wɔ atemmuo no mu?`

`Yɛwɔ Mpata Da no mu. Mpata yɛ Onyankopɔn dwumadie a Ɔde gye nnebɔneyɛfoɔ a wɔayera. Ɛnneɛ na adɛn nti na ɛda biara a wɔyi si hɔ de yɛ Onyankopɔn adwuma de gye nnebɔneyɛfoɔ no yɛ asɛmpa?`

`Hyɛ nea Ellen G. White twerɛeɛ no nso: “Kristo nko ara na ɔbɛtumi asrɛ ama yɛn yie. Ɔtumi ka anototofoɔ no ano tom wɔ nsɛm a ɛmfa yɛn ho ho, na mmom N’ankasa ho.”- Advent Review and Sabbath Herald, Jan. 2, 1908. Wobɛyɛ dɛn ama saa anidasoɔ yi ayɛ w’ankasa dea?`