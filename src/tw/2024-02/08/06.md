---
title:  Yesu, Yɛn Dimafoɔ Wɔ Atemmuo Mu
date:   23/05/2024
---

`Kenkan Heb. 10:9-14. Nsonsonoeɛ bɛn na saa akenkansɛm yi da no adi a ɛda ɔsɔfo somdwumadie wɔ asase yi so ntomadan no mu ne Yesu somdwumadie wɔ ɔsoro ntomadan no mu ntam?`

Kristo wuu wɔ asɛnnua no so prɛkopɛ sɛ afɔrebɔdeɛ a ɛwie pɛyɛ. Ne sɔfo dwuma wɔ ɔsoro ntomadan no mu te yɛn ho. Seesei, berɛ a Wawura Kronkron mu Kronkronbea hɔ no, Ɔgyina hɔ di ma yɛn wɔ Atemmuo mu (hwɛ 1Yoh. 2:1). “Saa ara nso na Kristo a wɔde No bɔɔ afɔreɛ prɛko sɛ Ɔnsoa nnipa bebree bɔne no bɛkwati bɔne ayi Ne ho adi Ne mprenu soɔ, akyerɛ wɔn a wɔhwɛ no kwan no, de wɔn akɔ nkwagyeɛ mu” (Heb. 9:28). Ɛnam N’afɔrebɔ ne Ne ntamgyina so, wɔadi bɔne ho dwuma. Seesei Ɔba bio abɛfa wɔn a “wɔdɔ N’ahoyie no” (2 Tim. 4:8).

`Kenkan Heb. 6:19, 20. Adɛn nti na Ɔto nsa frɛ yɛn sɛ yɛnni N’akyi, na ɛdeɛn na yɛhunu berɛ a yɛdi N’akyi no?`

“Di a Kristo di ma onipa wɔ ɔsoro ntomadan no mu no yɛ adeɛ a ɛho hia ma nkwagyeɛ nhyehyɛɛ te sɛ Ne wuo wɔ asɛnnua no so no. Ɛnam Ne wuo no so na Ɔfirii saa dwumadie no a Ne wusɔreeɛ akyi no Ɔforo kɔɔ soro kɔtoaa so no. Ɛsɛ sɛ yɛnam gyidie so wura twam tam no mu, ‘nea Odikanfoɔ bi hyɛnee hɔ maa yɛn no’ (Heb. 6:20). Ɛhɔ na ɛhann a ɛfiri Kalbere no daa adi. Ɛha na yɛbɛtumi anya nhunumu yie wɔ yɛn gyeɛ ahuntasɛm no ho. Onipa nkwagyeɛ no nam ɔsoro daa anammɔntuo so; Afɔreɛ a wɔbɔeɛ no yɛ Onyankopɔn mmara a wɔbuu soɔ no ahwehwɛdeɛ. Yesu abue kwan a ɛkɔ Agya no Ahennwa ho, na ɛnam Ne ntamgyina no so wɔde wɔn a wɔde akoma pa nam gyidie so ba Ne nkyɛn no bɛba Onyankopɔn anim.” – EGW, GC 489.

Nkwagyeɛ nhyehyɛɛ no yɛ nhyehyɛɛ a ɛwie pɛyɛ a wɔde bɛwie ntawntawdie kɛseɛ no na wɔde agye saa asasetam yi afiri Satan nsam. Yesu abrabɔ daa Onyankopɔn dɔ adi kyerɛɛ wiase a ahia no ne wie yi ase a ɛrewɛn. Ne wuo no kyerɛ bɔne hu a ɛyɛ na ɛma nnipa nyinaa nkwagyeɛ. Ne dima wɔ ɔsoro ntomadan no mu no ma yɛn mu biara a ɔtene ne nsa gyeɛ no mpata ho mfasoɔ.

`Ɔkwan bɛn so na Kristo asɛnnua so wuo no ne Ne ntamgyina wɔ ɔsoro ntomadan no mu wɔ ayɔnkofa, na adɛn nti na atemmuo nhyehyɛɛ no hia ma nkwagyeɛ nhyehyɛɛ no?`