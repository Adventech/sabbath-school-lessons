---
title:  Kronkron mu Kronkronbea Hɔ
date:   20/05/2024
---

`Kenkan Lev. 16:21, 29-34; 23:26-32; ne Heb. 9:23-28. Adɛn nti na na mpata da no ho hia yie wɔ tete Israel hɔ saa?`

Asɔfoɔ no yɛ adwuma da biara wɔ afemu no nyinaa, nanso Mpata Da no mu no, a wɔfrɛ no Hebri mu sɛ Yom Kippur no, na Israelfoɔ nyinaa de wɔn ani kyerɛ ntomadan no so. Leviticus 16 ne 23 kyerɛkyerɛ nhyehyɛɛ a ɛda Mpata Da no ho mu fann. Daa daa dwumadie nyinaa ba awieeɛ. Obiara di mmuada. Dɔm no hwehwɛ wɔn akoma mu berɛ a sɔfopanin no kɔ Onyankopɔn anim wɔ Kronkron mu Kronkronbea hɔ kɔdi ma wɔn no. Wɔnam ahobrɛaseɛ ne akoma a abubuo so ka wɔn bɔne kyerɛ Nyankopɔn.

Na obiara a “wannu” ne ho wɔ Mpata Da no mu no ‘wɔbɛtwa no atwene’, ɔrenka nkurɔfoɔ a wɔapaw wɔn no ho bio (Lev. 23:27, 29). Mpata Da no, sɔfopanin no de ɔpapo a Awurade apaw no mogya no kɔ ntomadan no mu, na sɛ ɔde petepete mmɔborɔhunu adwa no soɔ wie a, ɔde mogya no yeyɛ afɔrebukyia no abɛbɛn no ne gyaframa no nyinaa ho, de adwira ntomadan no nyinaa ho. “Sɛ ɔwie nsiesie dwumadie no a”, sɔfopanin no de ne nsa to ɔpapo a ɔnwuiɛ no atifi na ɔpae mu ka Israelfoɔ no mfomsoɔ nyinaa sɛnea wɔn bɔne teɛ gu ne so.  Afei, wɔde no kɔ ɛserɛ so akyirikyiri kɔgyaa no, sɛnea ɛbɛyɛ a ɔpapo no bɛsoa wɔn mfomsoɔ nyinaa akɔ afebɔɔ (Lev. 16:20-22).

Na wɔde mogya no kɔ ntomadan no mu wɔ daa daa som dwumadie mu, a ɛgyina hɔ ma bɔne mmoaboano (Yer. 17:1) ne Onyankopɔn asodie sɛ Ɔde bɛyi afiri hɔ koraa. Seesei Mpata Da no mu no, wɔyi firi ntomadan no mu na wɔde soa Azazel papo no, a ɛgyina hɔ ma Satan ne bɔne haw ahoroɔ a ɔdi mu akotene no.

Wɔde saa ɔpapo yi kɔ ɛserɛ so akyirikyiri nohoaa sɛnea ɛbɛyɛ a wɔbɛwie Mpata Da no, na Nyankopɔn anya ntomadan a ɛho teɛ ne nnipa a wɔyɛ ahotefoɔ. Ɔsoro ntomadan no mu no, Kristo di dwuma ma yɛn, nea ɛdi kan wɔ Kronkronbea hɔ, na seesei Ɔwɔ Kronkron mu Kronkronbea hɔ ɛfiri afe 1844 de bɛsi sɛsɛɛ, nnafua 2,300 awieeɛ no.

Yɛbɛfa saa atɛmmuo kɛseɛ yi mu esiane Yesu a Ɔyɛ yɛn ntamgyinafoɔ no nti. Sɛnea Ellen G. White kaeɛ no, “Ne tenenee no so na wɔnam bu yɛn bem’ a anka yɛnni mu kyɛfa biara.”- DA 25. Esiane saa teneneeyɛ yi a wɔabu ama yɛn no nti, yɛhwehwɛ yɛn akomam, a ɛne sɛ yɛtwe yɛn ho firi bɔne ho. Yei kyerɛ sɛ yɛmfirii ɔpɛpa mu nnyee amumuyɛ ntoo mu, anaa yɛretwe yɛn ho anaa agye bɔne bi a yɛn kɔn dɔ atom, na mmom yɛnam adom no so nyini wɔ abrabɔ kronkron mu.

`Mfasoɔ bɛn na ɛwɔ Mpata Da no so ma yɛn nnɛ yi? Adɛn nti na ɛsɛ sɛ ɛde nsakraeɛ ba sɛnea yɛsi bɔ yɛn bra mu?`