---
title:  Asɛmpa a Ɛfiri Kronkron Mu Kronkronbea Hɔ
date:   22/05/2024
---

`Kenkan Heb. 4:14-16 ne 10:19-22. Ahotosoɔ ne ɔsoro nsatoɔ bɛn na saa akenkansɛm horoɔ yi de ma yɛn mu biara?`

Asɛm a Paulo reka wɔ ha ne sɛ, “momfa akokoduru” mmra, “ɛmpa aba”, fa wo gyidie si Yesu, yɛn Sɔfo Panin kɛseɛ no so. Yesu mu no, yɛnya nea yɛhia nyinaa. Yɛnam gyidie so nam “kwan foforɔ a ɛte ase no so” bɛwura ɔsoro ntomadan no a Yesu abue ama yɛn no mu.

Sɛ yɛhwɛ adiho hɔ a yɛhunu mogya wɔ mmɛbɛn no a ɛgu afɔrebukyia a ɛredɛre soɔ. Kronkronbea hɔ no, yɛhunu mogya wɔ sika mmɛbɛn a ɛwɔ ɔhyeɛ afɔrebukyia no so. Yɛhunu mogya a wɔde apete twam tam a ɛwɔ mmɔborɔhunu adwa no anim no mu.

Yesu mogya no siesie kwan wɔ anammɔntuo biara mu. Yei ma yɛn anidasoɔ, yɛbɛtumi ne Onyankopɔn anya ayɔnkofa bio berɛ a Yesu de firi yɛn na Ɔpepa yɛn bɔne horoɔ. Onyankopɔn mmɔborɔhunu tena hɔ daa, na saa ara nso na N’atɛntenenee teɛ. Na ɛnyɛ adeɛ a atɛntenenee bɛgye Kristo afɔrebɔ wɔ yɛn mmaratoɔ ho no atom agye sɛ Yesu di kan gye tom sɛ Ɔde yɛn mmaratoɔ horoɔ no akyɛ yɛn, na nea ɛtɔ so mmienu no, Wapepa afiri hɔ.

`Kenkan Adi. 11:19. Ntawntawdie kɛseɛ no mu no, adɛn nti na saa anisoadehunu yi ho hia? Ɔkwan bɛn so na ɛkyerɛ ayɔnkofa amapa a ɛda mmara no ne asɛmpa no ntam?`

Wɔ Onyankopɔn ahennwa dan no mu wɔ wie yi ase a ɛretete yerɛw-yerɛw wɔ Onyankopɔn ahennwa no ase pɛɛ no, ɛhɔ na yɛhunu Onyankopɔn mmara no wɔ Apam Adaka no mu. Kronkron mu kronkronbea ha no, wɔda Onyankopɔn atɛntenenee ne N’ahummɔborɔ adi. Asase yi so tumi biara nni hɔ a ɛbɛtumi asesa Onyankopɔn mmara no, ɛfiri sɛ, nnyinasoɔ ahoroɔ nyinaa mu no, ɛwɔ Apam Adaka a ɛwɔ soro no mu. Heb. 8:10 ka sɛ, “Na yei ne apam a nna no akyi Me ne Israel fie bɛpam no, Awurade na Ɔseɛ: ‘Mede Me mmara bɛhyɛ wɔn adwenem, na Matwerɛ no wɔn akomam, na Mayɛ wɔn Nyankopɔn, na wɔn nso ayɛ Me ɔman.’” Yɛnam gyidie so wura ɔsoro ntomadan no mu, yɛnya yɛn bɔne a atwam no ho fafiri ne tumi de tena ase setieyɛ abrabɔ mu wɔ Kristo mu, Ɔno na Ɔwu maa yɛn, na Ɔtwerɛ mmara no wɔ yɛn akoma so. Yesu tumi gye yɛn nkwa koraa (Heb. 7:25). Yesu gye yɛn nkwa si aseɛ-firi bɔne akatua ne ne tumi mu.

`Adɛn nti na Yesu dima yɛ asɛmpa nwanwasoɔ? Berɛ a yɛgyina mmara no anim sɛ tenenee susudua, anidasoɔ bɛn na yɛbɛnya berɛ a asɛmpa no nka ho?`