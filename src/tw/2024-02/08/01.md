---
title:  Hann a Ɛpue Firi Kronkronbea No Mu
date:   18/05/2024
---

### Nnawɔtwe yi adesua
Exod. 25:8, 9, 40; Heb. 8:1-6; Lev. 16:21, 29-34; 23:26-32; Heb. 9:23-28; Dan. 7:9, 10; Mat. 25:1-13; Adi. 11:19.

> <p>Nkaebɔsɛm</p>
> “Afei, yei ne botaeɛ titire a ɛfa nsɛm a yɛreka no ho: Yɛwɔ ɔsɔfo kɛseɛ bi a Ɔte Otumfoɔ Nyankopɔn no nsa nifa wɔ ahennwa no ho wɔ ɔsoro, ɔsomfoɔ wɔ kronkronbea ne ntomadan kronkron no mu a Awurade yii No na ɛnyɛ nnipa” (Heb. 8:1, 2).

Hwammɔdie a ɛsii wɔ Ɛbɔ 22, 1844 mu akyi no, Miller akyidifoɔ binom nam mpaebɔ ne adesua so bɛnyaa nteaseɛ wɔ wɔn mfomsoɔ no ho. Nnafua 2,300 nkɔmhyɛ no ankasa amfa Yesu sanba no ho, sɛnea na obiara te aseɛ no na mmom na ɛkasa fa Kristo dwuma a Ɔdi wɔ soro kronkronbea hɔ a ɛda adi wɔ Hebrifoɔ nwoma mu no.

Na kronkronbea a ɛwɔ soro a wɔbɛte ho no yɛ asase yi so kronkronbea deɛ no ho sunsuma, sɛnea wɔakyerɛ no wɔ Leviticus nwoma no mu no. Hwɛ asesɛsɛm a ɛwɔ Daniel 7 ne Daniel 8 mu no na ama woate asɛnhia a ɛte sei no ase yie.

| Daniel 7 | Daniel 8 |
| --- | --- |
| Babylon | |
| Medo-Pesia | Medo-Pesia |
| Hela | Hela |
| Roma | Roma |
| Atemmuo a ɛwɔ soro | Ahoteɛ a ɛwɔ kronkronbea |

Asesɛsɛm yi boa ma yɛhunu kronkronbea ahoteɛ no su ankasa, a ɛyɛ nhwehwɛmu atemmuo no. Nnawɔte yi, yɛbɛhwehwɛ twerɛsɛm no mu nsɛm a ɛho hia na ɛyɛ nokorɛ fa Kristo som adwuma wɔ ɔsoro kronkrobea no mu.