---
title:  'Asɛm No Pɔ Ankasa: Ɔdɔ Anaa Pɛsɛmenkomenya?'
date:   06/04/2024
---

### Nnawɔtwe yi adesua
Lk. 19:41-44; Mat. 23:37, 38; Heb. 11:35-38; Adi. 2:10; Asom. 2:44-47; Yoh. 13:35.

> <p>Nkaebɔsɛm</p>
> “Nsuro, na Me ne wo wɔ hɔ, mma w’akoma nntu, na Me ne wo Nyankopɔn. Mɛhyɛ wo den, nso Mɛboa wo, nso Mede Me tenenee nifa Mekura wo mu” (Yes. 41:10).

Fa no sɛ woyɛ odwanhwɛfoɔ a worehwɛ nnwan wɔ Ngo Bepɔ no ho, na wani tua Yerusalem kuro no. Wote nne horoɔ. Prɛko pɛ wote Yesu nne. Wo ho dwiri wo wɔ Ne nsɛm a Ɔka no ho. N’suafoɔ no fam deɛ, na aseɛ te yɛ wɔn te nna. Owitɔeɛ berɛ a na owia no hyerɛn atɔ asɔredan a ɛrebɛsɛe no ho na ɛtwa yerɛwyerɛw wɔ n’afasuo abohemaa fitaa no ho no, Yesu kaa sɛ, “Nokorɛ Mese mo sɛ: Wɔrennya ɔboɔ so ɛha a wɔrennwiri ngu fam” (Mat. 24:2). Asuafoɔ no yɛɛ basaa, saa na ɛyɛ wo nso. Yesu ka saa a, Ɔrekyerɛ sɛn? Sɛn na wɔfa wiase awieeɛ a Yesu asuafoɔ ka ho asɛm no?

Woreyɛ aso atie no yie, sɛ Yesu de asisɛm nnidisoɔ no frafra Yerusalem sɛeɛ ne nneɛma a ɛsisi di Ne mmaeɛ no anim ansa na Waba no. Yerusalem sɛeɛ mu no, yɛhunu Satan nhyehyɛɛ a ɔde bɛdaadaa Onyankopɔn nkurɔfoɔ na wasɛe wɔn wɔ awieeɛ berɛ mu no sunsuma. Yesu nkyerɛkyerɛ a ɛwɔ Mat. 24 mu no, kyerɛ yɛn asisɛm horoɔ a ɛbɛsisi wɔ awieeɛ berɛ mu fa Yerusalem sɛeɛ ho.

Yɛbɛsua Satan nhyehyɛɛ mmienu; sɛ ɔbɛdaadaa na wasɛe Onyankopɔn nkurɔfoɔ. Nea Ɔsɛefoɔ no antumi amfa ɔtaeɛ anwie no, ɔwɔ anidasoɔ sɛ ɔma yɛtoto nneɛma ase a, ɔbɛduru ne botaeɛ no ho. Adeɛ biara mfaa Onyankopɔn mpa ase dabiara da; berɛ a ɛmu yɛ den mu mpo no, Ɔkora Ne nkurɔfoɔ so.