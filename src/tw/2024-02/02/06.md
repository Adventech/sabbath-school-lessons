---
title:  Ɔdɔ Agyapadeɛ Bi
date:   11/04/2024
---

`Kenkan Yoh. 13:35 ne Yoh. 4:21. Ɛdeɛn na nsɛm yi da no adi fa Satan mpoatwa a ɛtia Onyankopɔn amammuo ho wɔ ntawntawdie kɛsseɛ no mu? Ɛdeɛn na ɛka kyerɛ yɛn fa nokorɛ Kristosom ho hia a ɛhia no ho?`

Ɔdɔ na na ɛdi akotene wɔ Akristofoɔ asafo no mu wɔ mfeha a ɛdi kan no mu. Tertullian aka sɛ: na ɛyɛ ɔdɔ nneyɛɛ titire na ɛbɛma nnipa ahunu yɛn sononko. Wɔka sɛ, hwɛ, sɛnea wɔsi dodɔ wɔn ho wɔn ho fa” (Hwɛ Tertullian Apology, p. 39).

Adeɛ baako a ɛdi Onyankopɔn dɔ ho adanseɛ yɛ berɛ a nsaneyareɛ nyarewa mmienu bi baa mfeha a ɛdi kan no mu wɔ mfeɛ A.D. 160 ne A.D. 265 mu. Akristofoɔ no tuu anammɔn som ayarefoɔ ne wɔn a na wɔrewuo no. Yarewuo yi kunkumm nnipa mpempem ma nkuraase ne nkuro binom mu deɛ na nnipa ho ayɛ nna yie. Akristofoɔ no ayamye, wɔn ahofama, wɔn nweneho, wɔn dɔ dwumadie no nyaa nsunsuansoɔ kɛseɛ pa ara wɔ nnipadɔm no so. Mmerɛ twaa mu no, Roma Aheman no mu nnipa ɔpepepem bɛyɛɛ Yesu mu agyidifoɔ wɔ yarewuo mmienu yi berɛ mu. Ɔdɔ, tema amapa, ne nhyehyɛɛ pa, atuwohoakyɛ a wɔde som ayarefoɔ ne wɔn a na wɔrewuo no maa agyidifoɔ yi ne Kristo a wɔgyina hɔ ma No ho bɛyɛɛ anika.

Rodney Stark abakɔsɛm nwoma (“The Rise of Christianity”) kyerɛ asisɛm horoɔ yi mu yie wɔ nnɛɛmmafoɔ kwan so. Ɛmu na ɔkyerɛm sɛ yareɛ a ɛtɔ so mmienu no berɛ so wɔ A.D. 260 mu no, na ɛrekame ayɛ sɛ Akristofoɔ fekuo no nyinaa danee ayarehwɛfoɔ, na dodoɔ no ara yɛ Yudafoɔ Akristofoɔ a wɔboa hwɛɛ ayarefoɔ maa wɔn nea ɛhia sɛ wɔbɛnya nkwa. Yareɛ a ɛtɔ so mmienu no mpɔmpɔnsoɔ wɔ A.D. 260 mu no, Amanehunu berɛ na Owura Dionysius twerɛɛ krataa tenten bi de kamfoo ayarehwɛfoɔ no dwumadie no a wɔn mu fa kɛseɛ no nso wuwuu berɛ a na wɔreboa afoforɔ no.

Yɛn nuanom Akristofoɔ no mu dodoɔ no ara na wɔkyerɛɛ ɔdɔ ne nokorɛdie a ɛnni awieeɛ na wɔannodo wɔn ho, mmom wɔn ho wɔn ho nko na na wɔredwene. Wɔansuro asiane biara; wɔfaa ayarefoɔ no asodie too wɔn ho so, hwɛɛ wɔn ahiadeɛ nyinaa som wɔn wɔ Kristo mu, na wɔne No de anigyeɛ bɔɔ mu gyaee nkwa yi mu; ɛsiane sɛ afoforɔ yareɛ no sanee wɔn na wɔde ahomeka penee ɔyea no so” – Rodney Stark, the Rise of Christianity, P. 82.

`Nteaseɛ bɛn na yɛnya no asɛm yi mu? Ɔkwan bɛn so na yɛbɛsua sɛ yɛbɛwu ama yɛn ho na yɛada ahopakyire sunsum yi bi adie nso? Ɛnyɛ mmerɛ saa, anaa?`