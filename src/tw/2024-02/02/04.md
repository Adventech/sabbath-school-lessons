---
title:  Nokorɛdie Wɔ Ɔtaa Mu
date:   09/04/2024
---

Mfeha a ɛdi kan no mu nyinaa no, Akristofoɔ asafo no nyinii ntɛmtɛm so, ɛmfa ho ne afiasenna, ayayadeɛ ne ɔtaa ahoroɔ no. Agyidifoɔ nokwafoɔ no, wɔde wɔn ho nyinaa maa Kristo, Honhom Kronkron no hyɛɛ wɔn mama, wɔde tumi kaa N’asɛm no, abrabɔ pii sesaeɛ, na mpempem sakraa wɔn adwene.

`Kenkan Asom. 2:41; Asom. 4:4, 31; 5:42; ne 8:1-8. Ɛdeɛn na yeinom kyerɛ yɛn fa ɔhaw horoɔ a Apam Foforɔ asafo no hyiaeɛ na bio adɛn nti na ɛnyinii ntɛmtɛm soɔ?`

Asuafoɔ no hyiaa ahunahuna horoɔ (Asom. 4:17), afiasenna (Asom. 5:17, 18), ɔtaa (Asom. 8:1) ne owuo ankasa mpo (Asom. 7:59; 12:2), nanso Honhom Kronkron no tumi mu wɔde akokoɔduro kaa Kristo a Wawu asɔre no ho asɛmpa, na asafo no dɔree Yudea, Galilea, ne Samaria nyinaa (Asom. 9:31).

Asamando wosooeɛ. Satan mpokyerɛ horoɔ bubuuiɛ. Abosonsom mu gyidihunu hwee ase Kristo a Wasɔre afiri awufoɔ mu no tumi mu. Asɛmpa no gyinaa wɔ mmerɛ bɔne no nyinaa mu. Asuafoɔ no ammɔ hu wɔ abansoro dan no mu bio. Ehu tu yeraa sɛ sunsum. Mmom, gyidie hyɛɛ asuafoɔ no akoma ma. Wɔn Awurade a Wanyane afiri awufoɔ mu no animhwɛ baako sakraa wɔn abrabɔ. Yesu maa wɔn sɛnti foforɔ a wɔde tena ase. Ɛnyɛ asɛmpa no ho soma nko (Mar. 16:15), na Ɔma wɔn bɔhyɛ titire nso. “Na mmom sɛ Honhom Kronkron no nya ba mo so a mobɛnya ahoɔden, na moayɛ m’adansefoɔ Yerusalem ne Yudea ne Samaria de akɔpem asase ano nohoa” (Asom. 1:8).

Asɛmpa no wurawuraa asase ntwea so baabiara (Kol. 1:23). Ɛwom, osuani a ɔdi ɔtwa toɔ, Yohane, wuu mfeha a ɛdi kan no awieeɛ. Afoforɔ faa nokorɛ kanea no kaa Kristo a Ɔte aseɛ no ho asɛmpa. Roma Amrado a ɔhwɛ Bithynia a wɔfrɛ no Pliny Kumaa (Pliny the Younger) a ɔwɔ atifi mpoano, ɛnnɛ berɛ yi Turkey, twerɛ kɔmaa Amrado Trajan bɛyɛ A.D. 110 no mu. Nea Pliny kaeɛ no yɛ asɛnhia, ɛfiri sɛ, na ɛbɛyɛ mfeɛ aduɔwɔtwe akyi ansa na wɔrebɔ Yesu asɛnnuam. Pliny kasa faa nhwehwɛmu a na ɔreyɛ de apɛ Akristofoɔ akum wɔn no ho. Ɔkaa sɛ, nnipa pii, a wɔwɔ diberɛ ahoroɔ, mmaa ne mmarima, bɛhyia anototoɔ ho haw horoɔ, na yei bɛkɔ so. Kristosom mu gyidihunu yi atrɛ asane nkuraase ne nkuro akɛsɛ ne mansini nyinaa mu nso. Henry Bettenson, Documents of the Christian Church, p. 4.

Ɔbosom atirimuɔden ne sɔretia denden yi nyinaa akyi no, Kristo asafo no nyinii ntɛmtɛm so.

`Ɛdeɛn na yɛbɛtumi asua wɔ asafo a ɛdii kan no ho a anka ɛbɛboa yɛn awieeɛ berɛ mu asafo no?`