---
title:  Agyenkwa A N’akoma Abubuo
date:   07/04/2024
---

Na Yesu te Ngo Bepɔ no so rehwɛ Yerusalem, N’akoma bubuiɛ. Yohane asɛmpa no ka sɛ, “Ɔbaa Ɔno ara Ne deɛ mu, na wɔn a wɔyɛ Ɔno ara Ne deɛ no annye No” (Yoh. 1:11). Yesu yɛɛ nea Ɔbɛtumi biara sɛ Ɔbɛgye Ne nkurɔfoɔ afiri kuro dɔfoɔ no sɛeɛ a na ɛreba no mu.

Ɔdɔ a Yesu de dɔ Ne nkurɔfoɔ no tene firii akoma bi a ɔdɔ a enni ano ahyɛ ma mu. Ɔkɔɔ so ara de ɔdɔ kasa kyerɛɛ wɔn sɛ wɔnsakra wɔn adwene na wɔnye Ne dom a Ɔde mmɔborɔhunu frɛ wɔn no ntom.

`Kenkan Lk. 19:41-44; Mat. 23:37, 38 ne Yoh. 5:40. Ɛdeɛn na nyitohɔsɛm yinom kyerɛ wo fa su a Yesu da no adie kyerɛ Ne nkurɔfoɔ ne nnyesoɔ a wɔde gye Ne dɔ frɛ a ɛnam adom ne mmɔborɔhunu soɔ no ho? Onyankopɔn suban bɛn na ɛda adi wɔ ha a wohunu?`

Ɛyɛ den sɛ yɛbɛte asisɛm bi te sɛ, Yerusalem sɛeɛ no ase wɔ Onyankopɔn dɔ mu. Abakɔsɛm da no adi sɛ nnipa mpempem wuiɛ wɔ berɛ a Roma Sahene Titus dii asraadɔm anim to hyɛɛ kuro no soɔ no. Yerusalem tete sɛee pasaa. Wɔkunkum mmarima, mmaa, ne mmofra. Na Onyankopɔn wɔ hefa na Ne nkurɔfoɔ hunu amaneɛ saa? Anoyie no yɛ yɛn animsɛm nanso ne nteaseɛ no nyɛ mmerɛ saa.

Ne koma bubuuiɛ. N’ani taee nnisuo. Mfeɛ pii na Wabɛn Ne nkurɔfoɔ. Atuateɛ a wɔyɛ tiaa Ne dɔ - ayamye no nti, wɔhweree Ne soro bammɔ no. Daa nyinaa Onyankopɔn mma mmɛsi Ne nkurɔfoɔ apɛdeɛ ahoroɔ kwan. Ɔma kwan ma sɛnea abɔdeɛ teɛ no, atuateɛ no nsunsuansoɔ no kɔ so. Mmɔfra a wɔnni fɔ a wɔkunkumm wɔn wɔ Yerusalem sɛeɛ berɛ mu no mfiri Onyankopɔn; wɔn a wɔnni fɔ no wuo no yɛ Satan adwumayɛ, ɛnyɛ Onyankopɔn.

Ɔko berɛ mu, Satan ani gye, ɛfiri sɛ ɛno hwanyan nnipa akoma yie. Ne botaeɛ ne sɛ ɔbɛdaadaa na wasɛe na ɛno akyi ɔde abɔ Onyankopɔn soboɔ.

`Kenkan Mat. 24:15-20. Nkyerɛkyerɛ bɛn na Yesu de maa Ne nkurɔfoɔ sɛ ɛbɛgye wɔn afiri Yerusalem sɛeɛ a na ɛreba no mu?`

Ɛsɛ sɛ yɛkae sɛ, Akristofoɔ a na wɔwɔ Yerusalem A.D. 70 berɛ mu dodoɔ no ara yɛ Yudafoɔ. Ɔdɔ Nyankopɔn no pɛɛ sɛ anka Ɔbɛtumi akora nnipa dodoɔ no so. Ɛno nti na Ɔkyerɛkyerɛɛ sɛ berɛ biara a wɔbɛhunu sɛ Roma asraafodɔm no abɛn no, wɔnnwane mfiri kuro no mu no.

`Dwene asɛm a ɛdi soɔ yi ho: yɛmmfa nea atwa yɛn ho ahyia so mmu Onyankopɔn suban atɛn, mmom, yɛsɔne nea asie no so hunu ne dɔ suban no fɛ a ɛyɛ sɛnea ɛda adi wɔ Bible mu no. Adɛn nti na yei yɛ afotu pa?`