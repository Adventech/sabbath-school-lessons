---
title:  Redwene Ɔman No Ho
date:   10/04/2024
---

Ɛnyɛ asɛmpa a wɔkaeɛ no nko ara na ɛmaa Kristo asafo a ɛdii kan no dɔreeɛ, na mmom ɛsiane sɛ wɔde asɛmpa no nso bɔɔ bra ntira. Agyidifoɔ no yɛɛ nhwɛsoɔ sɛnea Kristo adwumayɛ no teɛ “kyinii Galilea nyinaa kyerɛkyerɛɛ wɔn hyia adan mu, na wɔkaa ahennie no ho asɛmpa no, na wɔsaa yareɛ ne ahoɔmmerɛ biara ɔman no mu” (Mat. 4:23). Yesu dweneeɛ, Ɔdwenee nkurɔfoɔ no ho yie, na saa na Apam Foforɔ mu asafo no nso yɛeɛ. Ɛyɛ saa dɔ yi a pɛsɛmenkomenya nnim yi ne we a wɔwe taa so sɛ wɔbɛyɛ nkurɔfoɔ ahiadeɛ ama wɔn no na ɛkaa asɛmpa no ka ho wɔ Honhom Kronkron no tumi mu na ɛmaa ɛnyaa saa nsunsuansoɔ wɔ wiase wɔ Akristofoɔ asafo no mu mfeha a ɛdi kan no mu.

`Kenkan Asom. 2:44-47; 3:6-9, ne 6:1-7. Ɛwom sɛ tebea horoɔ sesa deɛ, nhyehyɛɛ bɛn na yɛbɛtumi asua afiri nsɛm yi mu fa Kristosom pa ho?`

Apam Foforɔ mu agyidifoɔ yi dii Yesu nhwɛsoɔ akyi, Ɔno na Petro kaa Ne ho asɛm sɛ “wɔde Honhom Kronkron ne tumi sraa No na Ɔkyini yɛɛ yie, na Ɔsaa wɔn a Ɔbonsam hyɛɛ wɔn soɔ no yareɛ, ɛfiri sɛ Onyankopɔn ka Ne ho” (Asom. 10:38). Kristo asafo no yɛ Ne nipadua wɔ asase so, ɛno mu na akane asafo no daa Kristo afɔrebɔ dɔ ne ne dadwene ma adasa a wɔwɔ yea mu na wɔn koma abubuo no adie no. Na saa agyidifoɔ yi yɛ Kristo mmɔborɔhunu no ho nhwɛsoɔ a ɛte aseɛ.

Ntawntawdie kɛseɛ a ɛrekɔ so wɔ wi yi aseɛ mu no, Ɔbonsam hwehwɛ sɛ ɔsɛe Onyankopɔn suban wɔ nnipa mu. Asɛmpa no botaeɛ ne sɛ ɛbɛsiesie suban a asɛeɛ yi wɔ nnipa mu. Nea ɛka saa foforɔyɛ yi ho bi yɛ honam mu, adwene mu, atenka mu, ne honhom mu ayaresa.

Yohane 10:10 mu no, Yesu da Ne nhyehyɛɛ a Ɔwɔ ma yɛn mu biara no adi. “Owifoɔ mma, gye sɛ ɔrebɛwia na wakum na wasɛe; Me deɛ Mebaeɛ, na wɔanya nkwa, na wɔanya no mmoroso”. Ne kɔn dɔ sɛ honam mu, adwene mu, atenka mu ne honhom mu nyinaa yɛbɛdi yie.

Yei yɛ nokorɛ ne titire no ɛfa ne sanba ho bɔhyɛ no. Saa wiase yi rehyia ɔhaw kɛseɛ bi. Yesu ankasa nkɔmhyɛ horoɔ a ɛwɔ Mat. 24 ne Lk. 21 mu no ka atoyerɛnkyɛm horoɔ a ɛbɛsisi asase so ansa na Ne mmaeɛ no aduru hɔ. Sɛ Kristo de N’ayaresa dom no ka yɛn a, yɛn kɔ dɔ sɛ yɛde Kristo dɔ no bɛka afoforɔ sɛnea ɛbɛyɛ a wɔbɛde wɔn ho koraa. Yesu soma yɛn wiase a asɛeɛ mu sɛ N’ananmusifoɔ sɛ yɛmfa ɔdɔ nkɔma afoforɔ. Apam Foforɔ mu Kristosom no yɛ nea ɔdɔ a wɔwɔ ma wɔn ho wɔn ho ne aman ahyɛ ma.

`Monkasa ho: Dwumadie bɛn na asafo no wɔ die sɛ wɔne Kristo bɛka abom akyerɛ sɛ Satan kwaadu no yɛ atorɔ?`