---
title:  Toa so dwennwene ho
date:   12/04/2024
---

Ɔkwa ara na Satan bɔɔ mmɔden sɛ a ɔnam akakabensɛm so bɛsɛe Kristo asafo no. Ntawntawdie kɛseɛ no a ɛmaa Yesu asuafoɔ no hweree wɔn nkwa no amma awieeɛ berɛ a saa nokorɛdifoɔ yi wuwuiɛ wɔ wɔn adwumayɛ mu no. Wɔnam nkoguo so dii nkonim. Wɔkum Onyankopɔn adwumayɛfoɔ, nanso N’adwuma no kɔɔ anim ara. Asɛmpa no kɔɔ so trɛeɛ na akyidifoɔ no dɔree dodoɔ mu. Ɛwurawuraa mantam horoɔ a na ɛyɛ den sɛ wɔbɛkɔ, mpo te sɛ Roma akoreɛ no mu. Okristoni baako bɔɔ abosonsomfoɔ a na wɔrehyɛ ɔtaeɛ no mu kutupa soboɔ kaa sɛ: “Mobɛtumi akum yɛn, agoro yɛn atoprɛ, abu yɛn fɔ ......... Mo ntɛnkyea no na ɛdi adanseɛ sɛ yɛnni fɔ ........ Anaa sɛ mo atirimuɔden no ........ boa mo. Na ɛyɛ ɔfrɛ a ɛmu yɛ den .......... na ɛtuu afoforɔ no aso. Mprɛ dodoɔ a moretwa yɛn aguo no, mprɛ dodoɔ no ara na yɛredɔre; Akristofoɔ no mogya yɛ aba a wadua” – EGW, GC 41, 42.

Adɔeɛ nwanwasoɔ a ɛma ɔteneneeni hunu ɔtaeɛ mu amaneɛ wɔ nnebɔneyɛfoɔ nsam no na ɛde nnipa pii a wɔyɛ mmerɛ gyidie mu no kɔ ɔyea mu no. Ebinom mpo ayɛ krado sɛ wɔbɛto wɔn wɔn werɛ a wɔde hyɛ wɔ Onyankopɔn mu no atwene baabi ɛfiri sɛ Ɔma nea ɔnsɛ bie nnipa mu no di yie, berɛ a nea ɔyɛ papa na ɔte ne ho no hyia amanehunu ne aninyanneɛ wɔn sodifoɔ atirimuɔdenfoɔ nsam. Asɛmmisa no ne sɛ, ɛyɛ dɛn na Obi a Ɔyɛ teneneeni ne mmɔborɔhunu, na Ne tumi nni awieeɛ, pene ntɛnkyea ne nhyɛsoɔ a ɛte saa soɔ? Yei ne asɛmmisa a yɛrentumi nyɛ ho biribiara.

Onyankopɔn ama yɛn Ne dɔ no ho adansedie a ɛdɔɔso, na ɛnsɛ sɛ yɛgye Ne papayɛ no ho akyinnyeɛ, ɛfiri sɛ, yɛrentumi nte N’adɔeɛ no ase” – EGW, GC 47.

**Nkasaho nsɛmmisa**

`Ɛboɔ bɛn na ɔtaa som? Adɛn nti na wosusu sɛ ɛtɔ da a Onyankopɔn ma kwan ma Ne nkurɔfoɔ hunu amaneɛ?`

`Sɛ wo yɔnko bisa wo asɛmmisa yi a, wobɛbua no sɛn: “Ɛhefa na Onyankopɔn wɔ wɔ N’amanehunu mu? Sɛ ɔdɔ me ampa a, adɛn nti na merefa akwansideɛ mu saa?`

`Ɔkwan bɛn so na wasafo bɛtumi ayɛ ekuo a wɔdwene afoforɔ ho na anya wiase so nsunsuansoɔ? Dwene akwan a wobɛtumi de nnawɔtwe yi adesua no ayɛ adwuma ho.`