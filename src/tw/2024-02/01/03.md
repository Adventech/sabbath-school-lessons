---
title:  'Lucifa Daadaa: Kristo Di Nkunim'
date:   01/04/2024
---

Nteaseɛ biara nnim sɛ Lucifa, saa ɔbɔfoɔ a ɔdi mu yi, bɛma ho kwan ama ahantan ne aniberɛ anya nhini wɔ n’akomam na ɛnyini duru sɛ ɔte ne bɔfoɔ so atua. Satan ahantan no nyiniiɛ kɔduruu Petee mu atuateɛ. Ɔbɔɔ Onyankopɔn kwaadu sɛ Ɔyɛ Ɔsisifoɔ na Ɔmfa pɛpɛɛpɛyɛ nyɛ adwuma. Ɔde n’akyinnyegyeɛ ne kwaadubɔ no sanee abɔfoɔ no.

`Kenkan Adi. 12:4. Ɛdeɛn na saa akenkansɛm yi da no adi fa Satan nnaadaa tumi ho? Abɔfoɔ no mu dodoɔ sɛn na wɔhwee aseɛ wɔ n’atorɔ a ɔdi faa Onyankopɔn ho no mu?`

Ɛberɛ a ɔko baa ɔsoro no, na ɛsɛ sɛ abɔfoɔ no si gyinaeɛ. Wɔbɛdi Kristo anaa Lucifa akyi? Na sɛn na saa ɔko a ɛbaa ɔsoro yi si teɛ? Na ɛyɛ nipadua mu ɔko, anaa adwene mu ɔko, anaa ne mmienu? Yɛnnim emu nkyerɛkyerɛmu, nanso na akodie no yɛ nipadua mu a ɛnam so maa awieeɛ no, “Wɔtuu” Satan ne n’abɔfoɔ firii ɔsoro, “na wɔannya kwan ɔsoro bio” (Adi. 12:8, 9). Sɛnea ɛteɛ biara no na nipadua ho biribi wɔ saa ɔko yi mu.

Adeɛ baako yɛ nokorɛ wɔ ɔko a ɛbaa ɔsoro no mu. Na ɛsɛ sɛ ɔbɔfoɔ biara si gyinaeɛ sɛ ɔbɛgyina ama Kristo anaa ɔnnyina mma No. Hwan na wɔbɛdi n’akyire? Hwan nne na wɔbɛtie? Abɔfoɔ nokorɛdifoɔ no paw sɛ wɔbɛyɛ setie ama Kristo dɔ mmara no, na abɔfoɔ no nkyekyɛmu mmiɛnsa mu baako tiee Lucifa nne, na wɔantie Onyankopɔn. Enti wɔhweree ɔsoro. Yɛn nso, asase so abakɔsɛm tebea a emu yɛ den sei mu na Wafrɛ yɛn sɛ yɛnsi gyinaeɛ, sɛ yɛbɛgyina anaa yɛnnyina mma Kristo. Ɛsɛ sɛ yɛn nso, yɛpae mu ka nea yɛwɔ n’afa, sɛ ɛyɛ Kristo anaa Satan.

`Kenkan Gen. 2:15-17; Exod. 32:26; Yos. 24:15; 1 Ahe. 18:20, 21; ne Adi. 22:17. Nhyehyɛɛ titire bɛn na ɛwɔ ntawntawdie kɛseɛ no mu a saa akenkansɛm yi kyerɛ yɛn?`

Ɛberɛ a Onyankopɔn bɔɔ nnipa no, Ɔde tumi a yɛde dwene, susuo na yɛde paw hyɛɛ y’adwene mu. Nea ɛma yɛyɛ nnipa no ne sɛ, yɛtumi paw suban pa. Yɛnyɛ afidie bi a Wahyehyɛ ma edi dwuma. Wɔbɔɔ yɛn wɔ Onyankopɔn suban so, a yɛda nso firi mmoa ho, yɛyɛ sononko a yɛtumi paw suban pa a yɛde paw na yɛtena ase wɔ daa honhom nhyehyɛɛ mu. Ɛfiri berɛ a Lucifa tee atua wɔ ɔsoro no, Onyankopɔn afrɛ Ne nkurɔfoɔ sɛ wɔnye Ne dɔ no so na wɔnyɛ setie mma Ne mmara, berɛ a wɔrepaw sɛ wɔbɛsom No.

`Adesua ahoroɔ bɛn na yɛbɛtumi asua afiri ɔsoro akodie no mu a ɛfa yɛn ankasa ne bɔne akodie ho? Sɛ Satan tumi daadaa saa ateneneefoɔ, ɔsoro akronkronfoɔ yi a, ɛdeɛn na yei ka fa ne nhyehyɛɛ bɔne a ɔwɔ sɛ ɔde bɛdaadaa yɛn no ho?`