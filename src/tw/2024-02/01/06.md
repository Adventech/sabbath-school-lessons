---
title:  Yɛn Sɔfo Panin
date:   04/04/2024
---

Nea Yesu yɛ maa yɛn wɔ asɛnnua no soɔ no tumi ma No nso di ma yɛn wɔ ɔsoro. Yɛn Awurade a Wasɔreɛ no yɛ yɛn sɔfo Panin kɛseɛ a, Ɔrema yɛn nea ɛhia biara a ɛbɛma Wagye yɛn nkwa na yɛatena Onyankopɔn ahennie mu afebɔɔ.

`Kenkan Heb. 4:15, 16 ne 7:25. Sɛn na saa akenkansɛm yi ma yɛn awerɛhyɛmu wɔ sɔhwɛ, amanehunu, yareɛ ne owuo wiase yi mu?`

Akenkansɛm no ka sɛ “wɔasɔ No ahwɛ ade nyinaa mu sɛ yɛn ara, nso Ɔnni bɔne” (Heb. 4:15). Na ɛde ka ho sɛ, “Enti momma yɛmfa nnam mmra”, ɛkyerɛ sɛ ahotosoɔ mu “- ahennwa no anim, na yɛanya mmɔborɔhunu, na yɛahunu adom, na ɛberɛ a ɛsɛ mu aboa yɛn” (Heb. 4:16).

Rema emu ada hɔ yie no, Yesu de yɛn ba amansan nyinaa anim sɛnea Ɔde Ne tenenee atadeɛ ahyɛ yɛn, de Ne wuo agye yɛn nkwa na Ɔnam Ne mogya so agye yɛn no. Nea anka na ɛsɛ yɛn biara no, Wɔde yɛɛ No. Kristo mu no afɔbuo biara nni hɔ ma yɛn bɔne a atwam no. Kristo mu no yɛn mmaratoɔ no kɔ, na ɛnam Ne dima tumi no so, bɔne a na ɛkura yɛn mu no abubu. Mpokyerɛ a yɛwɔ mu no asane, na yɛanya fawohodie.

`Kenkan Yoh. 17:24-26. Ɛdeɛn na Kristo de anigyina rehwehwɛ firi kɛseɛ a ɛda papa ne bɔne ntam no mu?`

“Ɛberɛ a Kristo de N’afɔrebɔ kɛseɛ no baa awieɛ no, Ɔforo kɔɔ soro a, Wampɛ abɔfoɔ no nkamfoɔ kɔsii sɛ Ɔde adesrɛ too dwa ansa: “Agya, wɔn a wɔde wɔn ama Me no, Mepɛ sɛ faako a Mɛwɔ no, wɔn nso mmɛka Me ho, na wɔnhunu M’animuonyam a womaa Me no, ɛfiri sɛ Wodɔ Me ansa na Wɔhyɛɛ wiase ase (Yoh. 17:24). Afei ɔdɔ ne tumi a emu nni hwehwɛbea mmuaeɛ firii Agya No ahennwa no anim baeɛ: ‘Na Ɔnya de Abakan no ba wiase bio a, ɔse: Ma Nyankopɔn abɔfoɔ nyinaa nsɔre No” (Heb. 1:6). Na Yesu nni nkekaeɛ biara. N’animguaseɛ no baa awieɛ, Ɔwiee N’afɔrebɔ no, na Wɔdomm No din a ɛboro din nyinaa soɔ”. E.G. White, GC, PP 501, 502. Yesu pɛ sɛ yɛba Ne nkyɛn wɔ ɔsoro kyɛne biribiara. N’akoma so adeɛ, Ne wuo ne Ne dima no nyinaa asekyerɛ ne sɛ, Ɔpɛ sɛ Ɔgye yɛn nkwa. Wowɔ ahiadeɛ titire bi wɔ w’abrabɔ mu? Ka kyerɛ Yesu. Baabi a awerɛhoɔ wɔ no, Ɔde awerɛkyekyerɛ ba. Baabi a suro wɔ no, Ɔde asomdwoeɛ ba. Baabi a afɔdie wɔ no, Ɔde bɔnefafirie ba. Baabi a mmerɛyɛ wɔ no, Ɔde ahoɔden ba.

`Adɛn nti na wodwene sɛ Kristo de Ne ho bɔɔ afɔdeɛ maa yɛn? Ɛdeɛn na ɛma yɛsom bo pa ara ma no saa no?`