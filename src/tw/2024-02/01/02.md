---
title:  Ɔko Baa Ɔsoro
date:   31/03/2024
---

`Kenkan Adi. 12:7-9. Ɛdeɛn na saa akenkansɛm yi da no adi fa fawohodie a ɛwɔ soro ne bɔne ahyɛaseɛ ho? Ɛberɛ a Lucifa tee atua no, akwan ahoroɔ bɛn so na anka Onyankopɔn bɛtumi afa de asi no kwan?`

Saa nyitohɔsɛm yi ka amansan akodie a ɛda papa ne bɔne ntam ho asɛm. Satan ne n’abɔfoɔ ne Kristo dii ako na awieeɛ no, wɔtuu wɔn firii soro. Ɛrekame ayɛ sɛ ɛyɛ nwanwa pii sɛ ɔko bɛtumi asi beaeɛ a ɛwie pɛyɛ te sɛ ɔsoro. Adɛn nti na ɛsiiɛ? Onyankopɔn a Ɔyɛ ɔdɔ No bɔɔ abɔfoɔ bɔne a wɔhyɛɛ saa ɔko yi ase? Na sintɔ bi a ɛnnyɛ koraa wɔ saa ɔbɔfoɔ yi mu a ɛmaa no tee atua? Bible no kyerɛ bɔne ahyɛaseɛ mu pefee. Ɛyi nkataanim a ɛwɔ saa akodie a ɛda papa ne bɔne ntam mu no firi hɔ.

`Fa Hes. 28:12-15 toto Yes. 14:12-14 ho. Ɛdeɛn na ɛkɔɔ so wɔ saa ɔbɔfoɔ a wɔfrɛ no Lucifa yi adwene mu a ɛde n’atuateɛ no baeɛ?`

Onyankopɔn ammɔ ɔbonsam. Ɔbɔɔ nsoroma hyerɛnfoɔ bɔfoɔ a na ne din ne Lucifa. Ɔbɔɔ saa ɔbɔfoɔ yi wɔ mudie mu. Nea na ɛka ne mudie no ho ne ɔpaw ho fawohodie; nea ɛyɛ Onyankopɔn amammuo nhyehyɛɛ a ɛgyina ɔdɔ soɔ na ɛnnyɛ ɔhyɛ soɔ no fapem no. Bɔne hyɛɛ aseɛ firii Lucifa so wɔ ɔsoro ankasa. Nteaseɛ biara nnim sɛ saa ɔbɔfoɔ a ɔdi mu yi bɛma ho kwan ama ahantan ne aniberɛ anya nhini wɔ n’akoma mu ma no nyini duru sɛ ɔte ne bɔfoɔ so atua.

Lucifa, nea ɔyɛ abɔdeɛ no, hwehwɛ ɔsom a ɛyɛ Ɔbɔadeɛ No nko ara dea no, Ɔkasa tiaa Onyankopɔn tumidie no de pɛɛ sɛ ɔbɛpere Onyankopɔn ahennwa no. N’atuateɛ no de ɔko baa ɔsoro wɔ petee mu.

Ɛwom sɛ Onyankopɔn nyaa boasetɔ pii maa Lucifa deɛ, nanso na Ɔrentumi mma no kwan mma ɔmfa n’atuateɛ no nsɛe ɔsoro. “Ɔsoro agyinatufoɔ ahoroɔ no srɛɛ Lucifa. Onyankopɔn Ba No kyerɛɛ no Ɔbɔadeɛ No kɛseyɛ, N’ayɛmye ne N’atɛntenenee, ne Ne mmara kronkron no su a ɛnsesa no. Onyankopɔn ankasa de ɔsoro nhyehyɛɛ asi hɔ; ɛno nti sɛ Lucifa resane afiri ho a, na ɛkyerɛ sɛ ɔrebu ne Bɔfoɔ No animtia na ɛde ɔsɛe aba n’ankasa so. Nanso kɔkɔbɔ no a Ɔnam daa dɔ a ɛnni awieeɛ ne mmɔborɔhunu so de maeɛ no, mmom, ɛkanyann asiakwan honhom” EGW, GC, PP 494, 495.