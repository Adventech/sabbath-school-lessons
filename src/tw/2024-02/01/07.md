---
title:  Toa so dwennwene ho
date:   05/04/2024
---

“Sɛ wɔpamm Satan firii ɔsoro no, ɛkyerɛ sɛ Onyankopɔn paee mu kaa N’atɛntenenee na Ɔkuraa N’ahennwa animuonyam no mu. Nanso berɛ a na Onipa nam gyae a Ɔgyaee mu maa saa ɔwaeɛ honhom yi nnaadaa so ayɛ bɔne no, Onyankopɔn maa Ne dɔ no ho adanseɛ berɛ a Ɔgyaee Ne ba korɔ No maa ɔbɛwu maa wiase a ahwe aseɛ no. Onyankopɔn suban no daa adi wɔ mpata no mu. Asɛnnua ho akyinnyeɛ kɛseɛ daa no adi wɔ wiase nyinaa sɛ, bɔne kwan a na Lucifa apaw no nyɛ adeɛ a ɛsɛ sɛ wɔde ɛho soboɔ bɔ Onyankopɔn amammuo no” – EGW, GC, PP. 500-501.

“Kalbere asɛnnua no, ɛberɛ a ɛde to dwa sɛ mmara no nsesa no, ɛbɔ dawuro kyerɛ wiase nyinaa sɛ bɔne akatua ne owuo. Ɛwɔ Agyenkwa No su, ‘wɔawie’, a na ɛrebɛtwam no mu no, Satan wuo atwedeɛ no duruu ne mpɔmpɔnsoɔ. Afei ntawntawdie kɛseɛ no a na akɔ so firi mmerɛ tenten no ho asɛm twaeɛ, na bɔne a na wɔrebɛyi no hɔ koraa no bɛyɛɛ nokwasɛm. Onyankopɔn ba No faa adamena mu sɛnea ɛbɛyɛ a “Ɔnam owuo so bɛtu nea ɔwɔ owuo tumi no a ɔne ɔbonsam no” (Heb. 2:14) – EGW, GC P. 503.

**Nkasaho nsɛmmisa**

`Sɛ na Onyankopɔn nim sɛ Lucifa rebɛte atua a, adɛn nti na nea ɛdi kan no, Ɔmaa no ɔpaw tumi? Anaasɛ berɛ a Lucifa tee atua no, adɛn nti na Onyankopɔn antɔre n’ase wɔ amonom hɔ ara? Nneyɛɛ bɛn na anka asase a wɔnhwee aseɛ no bɛda no adie sɛ anka Onyankopɔn yii Lucifa firii hɔ koraa wɔ amonom hɔ ara a? Adɛn nti na wiase nyinaa anigyeɛ wɔ nkwagyeɛ nhyehyɛɛ no mu no ho hia ma ntawntawdie kɛseɛ no nteaseɛ (1 Pet. 1:12; Adi. 5:13; 16:7).`

`Nnyinasoɔ anaa nnyinasoɔ ahoroɔ bɛn na wodwen fa Kristo asɛnnua so wuo no ho? Na ɛyɛ sɛnea Ɔbɛda Onyankopɔn suban no adi nko ara? Na ɛyɛ sɛnea Ɔbɛtua bɔne ho mpatadeɛ no ka? Sɛ ɛte saa, hwanom nti na Ɔtuaa mpatadeɛ no? Ɛne afoforɔ nkyɛ wo nnwenenwene ho no na ma ɛho Bible nnyinasoɔ ahoroɔ.`

`Sɛ yɛka asɛm “ntawntawdie kɛseɛ no” a, na yɛkyerɛ sɛn? Monkasa nhyehyɛɛ ahoroɔ a ɛfa ntawntawdie kɛseɛ no ne sɛnea nnawɔtwe yi adesua no si fa woankasa abrabɔ ho no ho.`

`Bible akenkansɛm bɛn na ɛkasa fa ntawntawdie kɛseɛ no nokorɛ a ɛyɛ no ho? (hwɛ biribi te sɛ, Hiob 1; 2; Efe. 6:12).`

`Sɛn na Memeneda Akwanhwɛfoɔ nteaseɛ a ɛfa ho no si da nso wɔ nsɔre nkaeɛ no deɛ mu? Ɛdeɛn na ɛwɔ saa ntawntawdie kɛseɛ yi asɛntitire mu a ɛyi Akwanhwɛfoɔ si nkyɛn no?`