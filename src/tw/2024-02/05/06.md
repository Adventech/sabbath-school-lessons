---
title:  'Setie: Gyidie Aba'
date:   02/05/2024
---

`Kenkan Rom. 3: 27-31; 6:15-18; ne 8:1, 2. ℇdeɛn na akenkansɛm ahoroɔ yi kyerɛ yɛn fa nkwagyeɛ a ɛnam Kristo tenenee nko ara so ba no ho?`

Na ahum foforɔ retu wɔ Akristofoɔ asafo mu wɔ Luther berɛ no so. Wɔkyerɛkyerɛ nnipa mpempem sɛ wɔnhwɛ Yesu sene sɛ wɔbɛhwɛ wɔn ankasa bɔne. Na ɛnyɛ nwanwa sɛ, nkurɔfoɔ yi hwɛ wɔn ankasa ho ne sɛnea wɔsi teɛ a, na nea wɔhunu ara yɛ nneɛma a ɛbu aba mu nko ara. Ogyidini bɛn na nnɛ yi ɔnni saa suahunu yi bi? Yei nti na ɛsɛ sɛ ɔhwɛ Yesu no.

Onyankopɔn adom no sesa yɛn. Da bi, John Wesley kɔɔ Maravanfoɔ nhyiamudie bi ase wɔ London. Wesley ho dwirii no berɛa ɔtee sɛ wɔrekenkan Romafoɔ nnianimusɛm a Luther twerɛeɛ no. Ɔhyɛɛ aseɛ tee asɛmpa no ase berɛ a ɛdi kan wɔ n’abrabɔ mu. Biribi pusuu no, na ɔnyaa atenka sononko sɛ watwe abɛn Kristo yi a, Ɔde ne nkwa too hɔ maa no no. Ɔteam sɛ, “ℇyɛɛ me sɛ na menni ahotosoɔ wɔ Kristo mu, Kristo nko ara na Ɔma nkwa, na ɛmaa me ahotosoɔ. Wayi me bɔne afiri hɔ, Wagye me afiri bɔne mmara ne owuo ase.” John Whitehead, The Life of the Rev. John Wesley, M.A. (London: Stephen Couchman, 1793), p. 331.

`Kenkan 1 Pet. 2:2; 2 Pet. 3:18; Kol. 1:10; ne Efe. 4:18-24. Nokorɛ titire ahoroɔ bɛn na saa akenkansɛm yinom da no adi fa Okristoni abrabɔ ho?`

Foforoyɛfoɔ no suaa Asɛm no nnidisoɔ nnidisoɔ hunuu nokorɛ ahoroɔ pii. ℇsiane sɛ na wɔn ani nnye susudua, ɔsom ketee suahunu a ɛde nkɔanim ketewa bi ba anaa ɛmfa bi mma koraa no ho nti, daa na wɔn kɔn dɔ sɛ wɔbɛhunu Kristo yie. Akristofoɔ dodoɔ no ara a na wɔgye Bible no di wɔ Mfimfini Mmerɛ no mu hunuu amane wɔ wɔn ahofama ho. Wɔboroo wɔn, wɔde wɔn guu afiase, wɔtwaa wɔn asu, na wɔkunkumm wɔn. Wɔde wɔn nsa totoo wɔn agyapadeɛ so, hyehyee wɔn afie, gyegyee wɔn nsase, kunkumm wɔn abusuafoɔ. Wɔpampamm wɔn firi wɔn afie mu no, wɔhwehwɛɛ kuro foforɔ a “ne Kyekyefoɔ nene Yɛfoɔ ne Onyankopɔn” (Heb. 11:10). Wɔyɛɛ wɔn ayakayakadeɛ no, wɔhyiraa wɔn ateetefoɔ no, wɔde wɔn kɔguu afiase sum kabii mu no, wɔgyee Onyankopɔn bɔhyɛ ahoroɔ a ɛma daakye anidasoɔ no maa wɔn ho. ℇwom, na wɔde wɔn nnipadua no agugu afiese deɛ, nanso na wɔde wɔn ho wɔ Kristo mu, wɔde wɔn ho wɔ N’asɛm nokorɛ ahoroɔ no mu, ɛnna wɔde wɔn ho wɔ Ne mprempren mmaeɛ ho anidasoɔ no mu.

`Sɛ wohwɛ wo ho a, nkwagyeɛ mu anidasoɔ bɛn na wowɔ?`