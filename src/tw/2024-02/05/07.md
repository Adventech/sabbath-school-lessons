---
title:  Toa so dwennwene ho
date:   03/05/2024
---

“Na Onyankopɔn nkoa nokorɛdifoɔ no nyɛ ankonam. Berɛ a na atumfoɔ, tumidie ne atirimuɔden honhom a ɛwɔ ewiem aka abom reko tia wɔn no, Onyankopɔn ampo ne nkurɔfoɔ. Sɛ Ɔbuee wɔn ani a, anka wɔbɛhunu adansedie ahyɛnsodeɛ a ɛda adi sɛ Onyankopɔn ka wɔn ho sɛnea Ɔboaa tete odiyifoɔ bi no. Berɛ a Eliasa akoa no tenee ne nsa kyerɛɛ ne wura asraafoɔ a atwa wɔn ho ahyia aniberɛ so no, na akwannya biara nni hɔ ma wɔn sɛ wɔbɛnya wɔn tiri adidi mu no, odiyifoɔ no bɔɔ mpaeɛ sɛ: “Awurade bue n’ani na ɔnhunu! Na Awurade buee aberanteɛ no ani, na ɔhunui” (2Ahen. 6:17). Na hwɛ teaseɛnam ne ogya mpɔnkɔ, ne ɔsoro asraafodɔm a Onyankopɔn ahyɛ wɔn sɛ wɔmmɔ wɔn ho ban no ahyɛ mmepɔ no so ma. Saa na abɔfoɔ no bɔɔ n’adwumayɛfoɔ no ho ban berɛ a na Foforoyɛ no rekɔ soɔ no. EGW, GC, p. 208.

“Berɛ a na atamfo atumfoɔ reka wɔn ho abom atu Foforoyɛ gyidie no aguo no, na asɛ nkrantɛ mpempem ayɛ krado rebɛtwa atwene no, Luther twerɛɛ sɛ: ‘Satan reboaboa n’abufuhyew ano; asɔfoɔ a wɔnsuro Nyankopɔn rebɔ pɔ bɔne; na wɔde ɔko rehunahuna yɛn. Monhyɛ nkurɔfoɔ no nkuran na wɔmfa gyidie ne mpaebɔ so nkɔ Awurade ahennwa no anim akukuoduro mu sɛnea ɛbɛyɛ a Awurade Honhom no bɛdi yɛn atamfo so nkonim, na wɔama asomdwoeɛ ho kwan. Yɛn hene no apɛdeɛ, yɛn hene no adwuma ne mpaebɔ; ma nnipa no nhunu sɛ wɔbɛtɔ nkrantɛ ano na wɔgyina Satan abufuhyew ano enti, wɔmmɔ mpaeɛ.’ ”D’Aubigne, book 10, chapter 14, quoted from EGW, GC, 209.

Bembuo a ɛnam gyidie so ba yɛ nokorɛ foforɔ kɛseɛ a Luther hunuiɛ a, ɛyɛ asɛmpa no fapem, nokorɛ a yɛn nkwagyeɛ anidasoɔ no gyina soɔ. Ne Dwom, “Yɛn Nyame ne Abankɛse” ka asɛmpa no wɔ tumi so: “Yɛn ankasa ahoɔden mu no. Yɛn apereperedie bɛyɛ kwa, Barima pa bi wɔ yɛn afa, a Onyankopɔn Ɔapaw No; Wubisa Oniiko no? Ɔne Kristo Yesu, Awurade Sabaot, Mfesanten: Ɔsankra; Na etwa sɛ Odi nim.’” Seventh-day Adventist Hynmnal (Hagerstown, MD: Review and Herald Publishing Association, 1985), No. 506.

**Nkasaho nsɛmmisa**:

`Yɛbɛyɛ dɛn na yɛbɛtumi akyerɛkyerɛ ayɔnkofa a ɛda adom ne mmara, gyidie ne nwuma pa ntam no mu?`

`Adɛn nti na wosusu sɛ ɛyɛ mmerɛ sɛ yɛn adwene bɛtumi atwe akɔsi mmara keteesodie so? Sɛn na wobɛsi akyerɛ mmara keteesodie ase? Adɛn nti na ɛyɛ hu ma yɛn Kristosom gyidie no?`

`So, ɛwɔ sɛ yɛn yam hyehye yɛn berɛ a yɛante asɛm “adom nam gyidie so ba” no ase yie no? ℇhe na saa adwenkyeaeɛ no de yɛn bɛkɔ?`

`Sɛ nnipa binom ka sɛ “adom yɛ fofoofo” a, na wɔrepɛ akyerɛ sɛn?  Adom, ɛyɛ fo saa?`