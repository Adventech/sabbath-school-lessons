---
title:  Gyidie A ℇgyina Biribiara Ano
date:   27/04/2024
---

### Nnawɔtwe yi adesua
Dw. 119:162; Yoh. 16: 13-15; 2 Pet. 1:20, 21; Efes. 2:8, 9; Rom. 3:23; 24; Rom. 6: 15-18.

> <p>Nkaebɔsɛm</p>
> “Mede Wo nsɛm makora m’akomam, na manyɛ wo ho bɔne bi” (Dwom 119:11).

Na Protestan Foforoyɛfoɔ no wɔ biribi a ɛho hia pa ara ma mfeha 21 mufoɔ no, biribi a na ɛyɛ wɔn abrabɔ botaeɛ. Philip Cushman, Amerika ɔbenfoɔ bi a na wagye din pa ara wɔ adwenem adesua ho, kasa fa nkurɔfoɔ a wɔnni botaeɛ biara abrabɔ ho wɔ ne nwoma a wato din “The Empty Self” mu. Wɔn gyidie mu nnɔ. Wɔyɛ nnipa a wɔn ani mmeree sɛ wɔrepɛ ɔbra bi abɔ, na wɔnku wɔn ho mpɛ biribi, ɛno nti wɔnhunu bo a wɔsom wɔ abrabɔ mu.

Nanso, na mmarima, mmaa ne mmɔfra a wɔka Protentan Foforoyɛfoɔ no ho no yɛ sononko koraa. Na wɔwɔ botaeɛ bi si wɔn ani so a na wɔtu ho anammɔn. Na nea wɔgye die ho hia wɔn pa ara a, wɔampɛ sɛ wɔbɛtoto wɔn mudie ase. Na wɔn gyidie nnyinasoɔ no yɛ wɔn bra no fa bi. Sɛ wɔpo wɔn gyidie a na ɛte sɛ nea wɔapo wɔn nnipaban ankasa. Owuo mu mpo no, na wɔwɔ asomdwoeɛ wɔn akoma mu.

Nnawɔtwi yi mu adesua no, yɛbɛfa nhwɛsoɔ ahoroɔ afiri Foforoyɛfoɔ no nkyɛn, na yɛahwɛ ɔkwan a Twerɛsɛm nkyerɛkyerɛ a ɛsesa abrabɔ no yɛ nnyinasoɔ ma boteaɛ ne nokorɛ turodoo wɔ asetena mu. Sɛ yɛte saa daa nokwasɛm yi ase a ɛbɛsiesie yɛn ama ɔko a ɛtwa toɔ a ɛwɔ ntawntawdie kɛseɛ a ɛrekɔ so wɔ papa ne bɔne ntam no. Ɔko a Foforoyɛfoɔ no koeɛ no nya nkɔɔ n’awieeɛ, ɛno nti, wɔato nsa afrɛ yɛn sɛ yɛmmɛtoa so mfiri faako a wɔde siiɛ no. Yɛn nso yɛbɛtumi ahunu Onyankopɔn a Ɔso pa ara wɔ ɔhaw biara a ɛbɛba yɛn akwan mu, Onyakopɔn a Ɔma yɛn abrabɔ mu anidasoɔ ne botaeɛ a ewiase ntumi mfa mma yɛn no.