---
title:  Redane Onyankopɔn Asɛm No Agya [Nkyirimma]
date:   29/04/2024
---

`Kenkan 2 Kor. 4:1-6 ne 2 Kor. 2:14. ℇdeɛn na saa akenkansɛm ahoroɔ yi ka kyerɛ yɛn fa ahotosoɔ a na Paulo wɔ, ɛmfa ho ne ɔhaw ahoroɔ a ɔhyiaeɛ berɛ a na ɔrepae mu aka nokorɛ a ɛfa Onyankopɔn Asɛm ho no?`

Ɔsomafo Paulo hyiaa ɔhaw ahoroɔ a na ano yɛ den boro so wɔ n’asɛmpaka adwuma no mu, nanso na ɔwɔ ahotosoɔ sɛ, nea ɛteɛ biara no Onyankopɔn Asɛm no bɛdi nkonim; sɛnea ɔkaeɛ sɛ, “yɛntumi nyɛ hwee ntia nokorɛ no, na mmom nea yɛtumi yɛ no, yɛyɛ ma nokorɛ.” (2 Kor. 13:8).

Foforoyɛfoɔ no nso hyia ɔtaa korɔ no ara bi; nanso wɔnam gyidie so gyina maa Onyankopɔn Asɛm no. William Wycliffe yɛ nhwɛsoɔ ma akokoɔduro a wɔnya de gyina ɔhaw a ano yɛ den boro soɔ ano. Na Tyndale akoma so adeɛ pa ara ne sɛ ɔbɛma Engresifoɔ nsa aka Bible a wakyerɛ aseɛ yie no bi. Ɔwe taa so sɛ ɔbɛkyerɛ Bible no ase afiri kasa ahoroɔ a wɔde dii kan twerɛeɛ no mu na wasiesie mfomsoɔ a na ɛwɔ Wycliffe deɛ a na wayɛ no mfeɛ ahaanu a atwam no. Wɔtwee Tyndale nso dii n’asɛm. Na wɔde wɔn nsa too Bible nkyerɛaseɛ ahoroɔ a na watintim wɔ Worms, Germany no so, hyee no badwam. Wɔdii n’asɛm wɔ Belgium afe A.D. 1536 mu. Kwaadu a wɔde bɔɔ no ne sɛ ɔyɛ ɔsom-mu-atuateni na wɔbuaa ne kumfɔ sɛ wɔbɛhye no. Abrafoɔ a na wɔrekum no no timm ne mene na wɔkyekyeree no bɔɔ dua mu hyee no. Ɔde ahokeka de ɛnne kɛseɛ team berɛ a na ɔrewu no, na sei na ɔde too dwa, “Awurade bue Engresehene ani.” Na Onyankopɔn nam anwanwakwan so tiee ne mpaebɔ no.

Ɔwui mfeɛ nnan mu no, wɔtintimm Bible ahoroɔ nnan a na wɔakyerɛ aseɛ akɔ Borɔfo kasa mu no yɛɛ no nwoma. Afe 1611 a wɔtintim King James Bible no, na fa dodoɔ no ara firi Tyndale adwuma a ɔyɛeɛ no mu. Abenfoɔ aduonnum nan a wɔkekaa nneɛma sii ani no yii fa kɛseɛ no ara firii Tyndale nkyerɛaseɛ a ɔyɛɛ wɔ Borɔfo no mu. Nhwehwɛmu bi kyerɛ a, wode ani bu Apam Dada a ɛwɔ King Jame Bible mu, afe 1611 deɛ no mu a, Tyndale nkyerɛaeɛ a ɛwom yɛ 76%, ɛnna Apam Foforɔ mu deɛ no yɛ 83%. Afe 2011 mu no, wɔhyɛɛ King James Bible Afinhyia Nna a ɛtɔ so ahanan ho fa a na Bible nko ara a wɔtintim boro ɔpepempem baako. Wɔakyerɛ aseɛ kɔ kasa 2,454 mu a anya nsunsuansoɔ wɔ nnipa ɔpepepem so wɔ wiase nyinaa. Na William Wycliffe afɔrebɔ ho hia.

ℇmfa ho ne sɛnea na nneɛma mu yɛ den fa anaasɛ sɛnea na ɔbra no mu ayɛ hyeɛ no, Tyndale ne ne mfɛfoɔ a wɔgye Bible no diiɛ no, nyaa ahotosoɔ wɔ Onyankopɔn mu sɛ na Ɔrehyehyɛ biribiara sɛnea Ne pɛ teɛ. Tyndale abrabɔ no da nso afebɔɔ.

`Kenkan Dan. 12:3 ne Adi. 14:13. Sɛn na wobɛsi de saa akenkansɛm ahoroɔ yi atoto Tyndale abrabɔ ho wɔ ɔkwan nwanwasoɔ so? Dwennwene w’ankasa abrabɔ ne nsunsuansoɔ a wonya wɔ afoforɔ so no ho. Nkuranhyɛsɛm bɛn na wonya firi saa akenkansɛm ahoroɔ yi mu fa akwannya a wowɔ sɛ wobɛnya nsunsuansoɔ wɔ afoforɔ so no ho?`