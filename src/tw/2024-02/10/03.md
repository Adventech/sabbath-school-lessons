---
title:  Owuo Wɔ Apam Dada No Mu
date:   03/06/2024
---

`Kenkan Dw. 6: 5; 115:17, 1 Ahem. 2:10; 11:43; ne 14: 20. Ɛdeɛn na saa akenkansɛm horoɔ yi kyerɛkyerɛ fa awufoɔ tebea ho?`

Apam dada no nkyerɛkyerɛ sɛ anwuda tebea bi wɔ hɔ. Na ɛnkyerɛkyerɛ sɛ owuo akyi no, ateneneefoɔ no kɔ ɔsoro kɔtena hɔ afebɔɔ, anaasɛ owuo akyi no abɔnefoɔ no siane kɔ ogya mu, ɛhɔ na wɔbɛhye afebɔɔ. Na mmom ɛkyerɛ yɛn sɛ owuo yɛ nna. Ahemfo nwoma no kyerɛm sɛ, “wɔne wɔn agyanom kɔdaeɛ” de kyerɛkyerɛɛ agyanom agyidifoɔ no wuo no mu. Nnwom nwoma no frɛ no “owuo nna” (Dw. 13: 3, fa toto Dw. 90: 5 ho). Hiob kasa fa owuo ho sɛ ɛnyɛ sɛ worensɔre mfiri nna mu (Hiob 14:12). Ɔdwontoni no de ka ho sɛ, “Me deɛ, mɛhwɛ w’anim tenenee mu, menyane a, mɛmee wo suban mu.” (Nw. 17:15).

Berɛ a wɔdii Assyria asraafoɔ so nkonim na wɔdwerɛɛ wɔn no, wɔfrɛɛ asraafoɔ no wuo no sɛ “wɔadedaa nnahɔɔ” (Dw. 76:6). Adwene bi a ɛwɔ hɔ sɛ awufoɔ abɛyɛ ahonhom a wɔnenam a wɔtumi ne ateasefoɔ di nkitaho no nyɛ nkyerɛkyerɛ a ɛfiri Bible mu koraa na mmom ɛyɛ abosonsom kann.

Yɛante nokwasɛm a ɛfa owuo ho no ase a ɛde yɛn bɛkɔ Satan nnaadaa ahoroɔ no mu. “Dodoɔ no ara na ahonhommɔne bɛfa wɔn ho nnipa anaa wɔn nnamfonom anim dua na wɔabɛka abususɛm a ɛyɛ hu. Saa asrafoɔ yinom bɛfa awerɛhodie ahoroɔ mu na wɔbɛyɛ nsɛnkyerɛne bebree de ama wɔagye nea ɔreka no adi. Ɛsɛ sɛ yɛsiesie yɛn ho na yɛde nokwasɛm a ɛwɔ Bible no mu a ɛkyerɛ sɛ awufoɔ nnim hwee na wɔn a wɔda wɔn ho adi saa no yɛ ahonhommɔne.” –EGW, GC 560.

`Kenkan Dan. 12: 2 ne Hiob 19: 25, 26. Nsɛm bɛn na saa nnyitohɔsɛm yinom ka de ka awufoɔ tebea ho?`

Owuo yɛ nna mu ɔhome de kɔsi owusɔreɛ no. Yɛnni ahonhom bi a wɔafiri nnipadua mu a wɔnnenam ne ateasefoɔ di nkitaho. Ɛwom abosonsomfoɔ no gye honhom mu wiase bi di, nanso Israelfoɔ tee aseɛ sɛ owuo yɛ nna de kɔsi owusɔreɛ anɔpa.

Ɛwom, yɛsu yɛn awufoɔ, dwennwene wɔn a wɔwu Kristom mu no ho: wɔkata wɔn ani owuo mu, na afei ɛmfa ho ne mmerɛ dodoɔ a Yesu diiɛ ansa na ɔreba, nea wɔnim ara ne Mmaeɛ a ɛtɔ so Mmienu. Adwene a ɛdi kan a ɛbɛba wɔn tirim owusɔreɛ no mu ara ne Wow! Ɛnti ne nyinaa mu no, ampa ne ampa ara Yesu asane aba!