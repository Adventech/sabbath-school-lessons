---
title:  Wɔpa Ahonhonsom Ho Ntoma
date:   01/06/2024
---

### Nnawɔtwe yi adesua
Mat. 10:28; Ɔsɛn. 9:5; Yes. 8:19, 20; Yoh. 11:11-14, 21-25; 1 Tes. 4:16, 17; Adi. 16:13, 14; Mat. 24:23-27; 2Tes. 2:9-12.

> <p>Nkaebɔsɛm</p>
> “Ɛfiri sɛ Awurade no ara de osebɔ, ɔbɔfo panin ne Nyankopɔn totorobɛnto firi soro bɛsiane, na Kristo mu awufoɔ bɛsɔre kane, ansa na wɔaba abɛfa yɛn a yɛtete aseɛ na yɛaka yi ne wɔn nyinaa amununkum mu sɛ yɛrekɔhyia Awurade ewiem, na saa na yɛne Awurade bɛtena daa” (1 Tess. 4:16,17).

Mfeɛ bi a atwam, nsɛm a ɛfa sɛ obi awu asɔre memaa ne mu so, na ɛno mu na nnipa bi a wɔwuiɛ na wɔsane sɔreeɛ no bɛkekaa nsɛm ahoroɔ faa nea wɔhunuiɛ na wɔteeɛ berɛ a na “wɔawuo” no mu. Nsɛm bɛyɛ apem ne akyire a ɛfa saa nsɛnsɛm yinom ho na wɔakurukyire a wɔsua. Ewiase afanan nyinaa a Akristofoɔ ka ho bie, nnipa ɔpepe na wɔgye saa nsɛnsɛm yinom a ɛkyerɛ sɛ nnipa wu a ɔnwui no die. Saa ahonhomsom gyidie nnyinasoɔ yi yɛ Satan nnaadaa a agye ntrɛha wɔ mmaa nyinaa.

Nokorɛ nie, ahonhomsom hyɛɛ aseɛ firii Eden wɔ ɔwɔ no nnaadaasɛm a ɔde daadaa Adam ne Hawa no so sɛ, “Ɛnyɛ wuo na mobɛwuo” (Gen. 3:4) no. Abakɔsɛm mu nyinaa no, afa akwan ahoroɔ so nanso, berɛ nyinaa no ɛtoa so kyerɛ sɛ, owuo akyi mpo abrabɔ foforɔ wɔ hɔ. Saa adwene yi yɛ atorɔsom kuo ahoroɔ a ɛbaa mfeha du-nkron no mu baako nnyinasoɔ a na ɛfa Fox nnuammaa nsɛm a na wɔseɛ no ho, na akyire yi wɔgye too mu sɛ ɛyɛ nnaadaasɛm a na wɔse wɔbɛnya wɔn nsɛmmisa no anoyie afiri awufoɔ ahonhom no hɔ.

Wiase ntawntawadie a ɛtwa toɔ mu no, Satan nam ahonhomsom mu nsɛnkyerɛne so bɛdaadaa mpempem. Adiyisɛm nwoma no da no adi sɛ na yei so na ɔnam de bɛdi wiase so.

Adesua yi botaeɛ ne sɛ ɛbɛma yɛahunu sɛ adeɛ baako pɛa ɛbɛtumi abɔ yɛn ho ban afiri Satan awieeɛ berɛ mu nnaadaaho yɛ ankasa ayɔnkofa a yɛne Kristo bɛnya ne sɛ yɛrekura Bible nkyerɛkyerɛ a ɛgyina hɔ pintinn mu yie. Nkyerɛkyerɛ no bi yɛ nea ɛfa owuo ho, ɛmfa ho ne nea yɛn ani bɛhunu, aso bɛte na yɛn akoma bɛka akyerɛ yɛn biara no.