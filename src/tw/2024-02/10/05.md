---
title:  'Nna a Ɛdi Akyire mu Ahonhomsom: Ɔfa 1'
date:   05/06/2024
---

`Kenkan Mat. 24: 5, 11, 24; 2 Tes. 2: 7-9; Adi. 13: 13, 14; ne 16: 13. Nnaadaa bɛn na nkurɔfoɔ bɛhyia nna a ɛdi akyire no mu?`

Ɔbonsam nam “nsɛnkyerɛne ne anwanwadeɛ ahoroɔ” ne nkonyaayie nwanwasoɔ so bɛdaadaa mpempem de adi Yesu mmaeɛ no anim. Angel Rodriguez rekasa afa ahonhommɔne tumi a nnaadaa ahyɛ mu mma ho no ɔkaa sɛ: “Nyɛ wɔn nsɛm a wɔka no mu na wɔn tumi a wɔde dɛfɛdɛfɛ no wɔ na mmom tumi a ɛwɔ wɔn nneyɛeɛ ahoroɔ a wɔfrɛ no ‘nsɛnkyerɛne’ anaa ‘anwanwadeɛ’ mu no. Wɔyɛ (poieō) nsɛnkyerɛne ahoroɔ a ɛtwe nnipa atenka sene sɛ ɛbɛma wɔatumi adwene na wɔayɛ ɔpaw. Ɛsiane sɛ ahonhommɔne na wɔyɛ saa nsɛnkyerɛne yinom no nti ɛda adi sɛ ahonhommɔne mmiɛnsa [ɔtweaseɛ, aboa, ne atorɔ adiyifoɔ] na wɔaka wɔn ho abɔm de wɔn nkransɛm no nam. Ne su yɛ ahonhomsɛm- n’abɔseɛ mfiri Nyankopɔn. Berɛ a wie yi ase aperedie no reba n’awieeɛ no, ahonhommɔne bɛba nnipa asetena mu ama no aboro so. Ahonhomsom a ne fapem nnyina Bible so a wɔkura nkyerɛkyerɛ a ɛfa anwuda ho no de wiase bɛkɔ nommumfa mu ara ne sa. “-“The Closing of the Conflict: Role of the Three Angels ‘ Messages, “unpublish manusɔript, 6.

Adɛn nti na ɛyɛ hu sɛ yɛde yɛn ho bɛto yɛn atenka so? Dwuma ahoroɔ bɛn na ɛdie, papa anaa bɔne mu, wɔ yɛn gyidie anamɔntuo mu? Adɛn nti na Satan tumi kwati yɛn adwene na ɔkasa kyerɛ yɛn atenka mmom?

“Satan wɔ atwɛneyɛ dadaada a ɔreboaboa ne ho ama ne dwumadie a ɛtwa toɔ a ɔde bɛdaadaa wiase no. Nkakrankakra ɔnam ahonhomsom so abɔ kwan ama ne nnaadaa no rekɔ nkan. Na ɔnnya nnuruu ne nhyehyɛeɛ ahoroɔ a ɔreyɛ no ho; nanso ɛbɛkɔ so akɔsi nna a ɛdi akyire no mu. . . . . Gye wɔn a ɛnam asɛm no mu gyidie so, Onyankopɔn tumi bɛkura wɔn mu, ɔbɛtwe wiase nyinaa akɔ nnaadaa mu. Nkurɔfoɔ de nyaa de wɔn ho rekɔ bammɔ a ɛyɛ hu mu a Nyankopɔn abufuhyeɛ no hwieguo mu nko na wɔn ani bɛba wɔn ho soɔ.”—EGW, GC 561, 562. Yɛn bammɔ koro pɛ yɛ Yesu ne N’asɛm no.

Ɛnyɛ den sɛ wobɛhunu nnipa mpempem, anaa mpo ɔpepe a wɔnte awufoɔ tebea no ase no sɛ wɔbɛdaadaa wɔn ma wɔagye adi sɛ owufoɔ no kɔtena baabi bɔ bra wɔ ne wuo akyi.

`Seesei mpo, nnaadaa binom bɛn na wɔn a wɔte aseɛ sɛ owuo yɛ nna no abɔ wɔn ho ban afiri mu?`