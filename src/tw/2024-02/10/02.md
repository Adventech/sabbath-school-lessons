---
title:  Ahonhomsom so Nsunsuansoɔ a Ɛyɛ Hu No
date:   02/06/2024
---

Anansesɛm bi a ɛkyerɛ sɛ owuo yɛ akwantuo kɛkɛ bi a ɛbɔ kwan kɔ abrabɔ foforɔ mu no gyina ɔkra no anwuda nkyerɛkyerɛ so. Saa abosonsomfoɔ adwene yi bɛwuraa asafo no mu ntɛm pa ara, berɛ a asafo no twee ne ho firii Bible nnyinasosɛm horoɔ ho sɛnea ɛbɛyɛ a Romafoɔ wiase no bɛgye no gyidie no atom: “Nkyerɛkyerɛ a ɛfa ɔkra no anwuda ho no yɛ Roma atorɔ nkyerɛkyerɛ ahoroɔ no mu baako a wɔfɛm firii abosonsom mu de bɛwuraa Kristosom mu.” –EGW, GC 549.

> <p></p>
> “‘Na monnsuro wɔn a wɔkum honam na wɔntumi nkum ɔkra, na mmom monsuro nea ɔbɛtumi asɛe ɔkra ne honam amanehunu kuro mu” (Mat. 10: 28).

`Ɛdeɛn na ɛsɛ sɛ saa nnyitohɔsɛm yi nko ara ka kyerɛ yɛn fa ɔkra no anwuda no a wɔkyerɛ no ho?`

Awurade ahyɛ Ne nkurɔfoɔ sɛ wɔntwe wɔn ho mfiri ahonhomsom ahoroɔ biara mu. Na wɔnni sɛ wɔsosɔ “nsamanfrɛfoɔ, anaa dunsini, ne nea ɔbisa afunu” (Deut. 18:11). Na wɔsi saa nkurɔfoɔ no aboɔ ku wɔn (Lev. 20: 27). Yɛhu no sɛ na asotwe no ano yɛ den, nanso wɔhyehyɛeɛ sɛnea ɛbɛyɛ a wɔbɛbɔ Israelfoɔ ho ban afiri atorɔ anyame no ho.

Abayisɛm yɛ ahonhomfi. Ɛtwetwe nnipa de wɔn kɔ atorɔsom mu na ɛma yɛne Onyankopɔn ntam ayɔnkofa kann no yera, nanso ɛntumi mma akoma no nea ɛhia no a ɛbɛmee no. Ahonhomsom yɛ Satan adwempɔ nnyinasoɔ a ɔnam so sɛ ɔde bɛfa wiase nommum. Nanso Yesu nam N’adom ne Ne tumi so ma nnommumfafoɔ fawohodie firi ahonhomfi nkɔnsɔnkɔnsɔn mu.

`Kenkan Ɔsɛnk. 9: 5; Hiob 7: 7-9; ne Yes. 8: 19, 20. Ɛdeɛn na saa Bible akenkansɛm horoɔ yi kyerɛkyerɛ yɛn fa owuo ne sɛ wo ne awufoɔ rekasa ho?`

Nea yɛgye di bi a ɛkyerɛ sɛ awufoɔ kɔ soro berɛ a wawuo no mu no, ɛnnyina Bible so, sɛnea Kwasiada-som teɛ no, nanso awɔ hɔ akyɛre yie, na agye nhini a ɛyɛ den sɛ nnipa bɛgyae mu. Nnipa binom fa akenkansɛm kakraa bi, a wɔmfa nni dwuma sɛnea ɛkyerɛ ankasa, nanso wɔbɔ mmɔden sɛ wɔde bɛkyerɛ nea wɔgye di no mu. Nanso saa atorɔ nkyerɛkyerɛ yi gyae wɔn kɔ Satan nnaadaa mu a wɔnni banbɔ biara na ɔde ɔhyɛ bɛto wɔn so ahohiahia nna a ɛdi akyire no mu titire.

`Suahunu bɛn na woanya fa sɛ worekyerɛ awufoɔ tebea mu akyerɛ Akristofoɔ binom? Ɛdeɛn na wahunu, sɛ biribi saa wɔ hɔ a, na wahunu sɛ ɛtumi boa yie pa ara?`