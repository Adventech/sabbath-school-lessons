---
title:  Toa so dwennwene ho
date:   07/06/2024
---

Lee Strobel nwoma a wato din, “The Case for Heaven” da no adi sɛ, obi wu a na ɔnwuiɛ na mmom ɔte ase, ɔde wɔn a wɔse wɔwuiɛ na wɔasɔre “na wɔnyaa anya-anwu suahunu” nsɛm na ɛyɛɛ “nnyinasoɔ.” Nhwɛsoɔ baako ne ababaa baako a ɔse ɔkɔɔ “anya-anwu tebea” mu bi berɛ a na wɔreyɛ n’akoma apirehɛn no, ɔkaa sɛ ɔhyiaa ne nuabarima wɔ wiase foforɔ mu a na ɛyɛ no nwanwa ɛfiri sɛ, ɔnni nuabarima biara. Berɛ a ɔka kyerɛɛ ne papa no, ne papa ka kyerɛɛ no sɛ anokwa, na ɔwɔ nuabarima bi nanso owuiɛ ansa na wɔrewo no. “-Lee Strobel, The Case for Heaven p. 69. Strobel bɔɔ ne ho mmɔden ara sɛ ɔbɛma adwene a ɛfa wiase foforɔ bi ho no ne Bible nkyerɛkyerɛ a ɛfa berɛ a Kristo bɛba a Akristofoɔ bɛnya wɔn akatua a ɛtwa toɔ no akɔ pɛ.

Wɔabɔ yɛn kɔkɔ sɛ: “Ahonhommɔne bɛba yɛn nkyɛn na wɔbɛfa yɛn abusuafoɔ anaa ayɔnkonom nnipa su so na wɔaba abɛkeka abususɛm a ɛyɛ hu akyerɛ yɛn. Saa asrafoɔ yinom bɛba yɛn nkyɛn wɔ yɛn awerɛhodie mu na wɔbɛyɛ nsɛnkyerɛneɛ ahoroɔ de ama wɔagye ne nnaadaa ahoroɔ no adi. Ɛsɛ sɛ yɛboa yɛn ho sɛ yɛde nokwasɛm a ɛwɔ Bible no mu no bɛsi wɔn ano sɛ awufoɔ nni biribiara na wɔn a wɔda wɔn ho adi no yɛ ahonhommɔne.

“Nea aka wɔ yɛn anim yɛ “Nsɔhwɛ berɛ, na ɛbɛba wiase nyinaa so abɛsɔ wɔn a wɔte asase so nyinaa ahwɛ.’ Adi. 3: 10. Wɔn a wɔn gyidie ntintimm wɔ Nyankopɔn asɛm mu no wɔbɛdaadaa wɔn na wɔadi wɔn so. Satan ‘yɛ adwuma wɔ nnaadaa akwan a ɛntene nyinaa so’ sɛ ɔbɛdi nnipa mma so, na ne nnaadaa ahoroɔ no nyinaa bɛkɔ so atoa so akɔ n’anim. Nanso ɔbɛnya obi a gye sɛ nnipa no firi ɔpɛ mu tie ne nsɔhwɛ ahoroɔ no. Wɔn a wɔrehwehwɛ nokorɛ no ho nimdeɛ na wɔrepem so sɛ wɔbɛyɛ nea wɔbɛtumi biara afa setieyɛ so ate wɔn ho de asiesie wɔn ho ama apereperedie no bɛnya bammɔ bi afiri nokorɛ Nyankopɔn no hɔ. ‘Ɛsiane sɛ moadi Me boasetɔ nsɛm soɔ nti, Me nso Mɛkora mo’ (nky. 10), yei ne Agyenkwa no bɔhyɛ. Ntɛm so Ɔbɛsoma N’abɔfoɔ nyinaa afiri soro ama wɔabɛbɔ ne nkurɔfoɔ ho ban mmaako mmaako sene sɛ Ɔbɛgyae wɔn ama Satan atumi adi wɔn so nkunim.”— EGW, GC 560.

**Nkasaho nsɛmmisa**:

`Ahonhonsom nnaadaa nketenkete bɛn na Satan bɛtumi de anya adwene no so nkɛntɛnsoɔ? Ɛdeɛn kyɛfa na dawubɔ adwuma (radio, T.V, Neswpapers) no wɔ wom?`

`Sɛn na wone yɔnkoɔ bi a wahwere ne dɔfo bi na ɔgye di sɛ saa nipa no wɔ ɔsoro no bɛkyɛ wo gyidie? Ɛdeɛn na ɛsɛ sɛ woka, na ɛdeɛn na ɛnsɛ mfata sɛ woyɛ?`