---
title:  Adwene Mu Ko
date:   18/04/2024
---

`Kenkan 2 Kor. 4:3-6. N’asekyerɛ ne sɛn? “Wɔn mu na wiase nyame afira wɔn a wɔnnye nnie no adwene ani” (2 Kor. 4:4). Ɔkwan bɛn so na wɔn ani afira? Sɛn na ani si bue?`

Hela asɛmfua a wɔde gyina hɔ ma “adwene” wɔ saa akenkansɛm yi mu yɛ noema. Ɛkyerɛ ne traa mu sɛ yɛn atenka anaa yɛn adwene akwaa horoɔ. SDA Bible Commentary de nkyerɛkyerɛmu a ɛmu da hɔ ma saa nyitohɔsɛm yi, “Ɔko a ɛda Kristo ne Satan ntam no yɛ nnipa adwene mu ko (Rom. 7:23, 25; 12:2; 2 Kor. 3:14; 11:3; Filp. 2:5; 4:7, 8). Satan dwumadie titire ne sɛ ɔbɛfira anaa ɔde sum bɛto nnipa adwene so. Ɔnam saa kwan yi so twe onipa adwene firi Onyankopɔn asɛm sua ho, ɔnam nipadua no ne ɔkra no so sɛe adwene no tumi, afei ɔtwe adwene no nyinaa kɔsi wiase yi mu nneɛma so, berɛ a ɔma nnipa yɛ ahantan ne ahomasoɔ” – vol. 6, 854. Nimdeɛ a wɔn a wɔayera no nni no wɔntumi nnya saa nimdeɛ no. Ɛne sɛ, wɔntumi nhunu. Nnipa pii anya akwanya biara a ɛfata sɛ anka wɔbɛhunu nokorɛ no, nanso wɔpaw sɛ wɔnnye nni, ɛnna Satan firaa wɔn ani. Satan ahemman no yɛ esum ahemman. Sɛnea SDA Bible Commentary de aka ho no, ɛnam Twerɛsɛm no nko ara so na Satan tirimpɔ ne ne nnaadaa no bɛtumi ada adie, na ɛnam so nnipa bɛhunu kwan no afiri sum mu aba hann mu” – vol. 6 854. Apam Foforɔ nkransɛm no gyina Yesu abrabɔ, Ne wuo ne Ne Wusɔreɛ no so. Twerɛsɛm no akoma ne Yesu, na Ɔno ara ne Twerɛsɛm no nnyinasoɔ. Atwerɛ nyinaa di Ne ho adanseɛ (Yoh. 5:39).

`Kenkan Yoh. 1:4, 5, 9 ne 14. Sɛn na saa nyitohɔsɛm yi ka Yesu ho asɛm? Ne titire no hwɛ Yoh. 1:14.`

Mfeha a ɛdi kan wɔ Kristo asafo no mu no, na Apam Foforɔ mu agyidifoɔ no de wɔn ho nyinaa to Kristo so sɛ Obi a Ɔyɛ wɔn sum mu hann. Ɔnam adom no so gyee wɔn de Ne tumi no sakraa wɔn, na Ɔde ne dɔ no kanyan wɔn. Owuo mpo antumi ansɛe wɔn nokorɛdie apam a na wɔwɔ ma Kristo no. Wɔhunuu ɔbonsam nnaadaa no wɔ asɛmpa no animuonyam hann no mu. Mmerɛ biara a Kristo nya mmarima ne mmaa a wɔnam N’adom no so gyina akokoɔduru mu ma Ne nokorɛ no. Mfeha a ɛdi kan no ahyɛaseɛ no, Kristo hann dɔ no, N’adom ne Ne nokorɛ no hyerɛnn wɔ esum no mu.