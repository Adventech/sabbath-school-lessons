---
title:  Asɛm No Yɛ Ahobammɔ
date:   16/04/2024
---

`Fa Yoh. 17:15-17 toto Asom. 20:32 ho. Nhunumu bɛn na Yesu ne Ɔsomafoɔ Paulo de ma yɛn fa Satan nnaadaa ho bammɔ ho?`

Bible no yɛ Onyankopɔn pɛ ho adiyie a mfomsoɔ biara nni ho. Ɛda ɔsoro nhyehyɛɛ a ɛfa adasamma nkwagyeɛ ho adi. Ɛne sɛ, “Atwerɛ nyinaa firi Nyankopɔn home mu” na ɛyɛ “ma nkyerɛkyerɛ, atɛnyie, atenetene ne tenenee mu yɛne” (2 Tim. 3:16). Ɛne sɛ “atwerɛ nyinaa” firi Nyankopɔn home mu; na ɛnyɛ ɛfa bi anaa ɛfa bi a ɛdɔɔso kyɛn ɛfa bi. Ɛne sɛ wɔgye Bible no nyinaa to mu sɛ Onyankopɔn asɛm. Anyɛ saa deɛ a ɛpono no ano bɛbue ama nnaadaa.

Bible no da Onyankopɔn dɔ a ɛnni kabea no adi pefee wɔ ntawntawdie kɛseɛ no mu. Ɛsane nso yi Satan bradɛtoɔ adi na ɛpa ne nnaadaa no ho ntoma. Ɔbonsam tane Onyankopɔn Asɛm no, na wayɛ nea ɔbɛtumi biara mfeha pii sɛ ɔbɛsɛe ne dwumadie. Ne nyinaa mu no, sɛ Bible no nni hɔ a, ɛdeɛn na anka yɛbɛhunu afa nkwagyeɛ nhyehyɛɛ ho? Ɔkwan bɛn so na anka yɛbɛte Yesu awoɔ, N’abrabɔ ne Ne nkyerɛkyerɛ ne N’adwuma ase? Sɛ Twerɛsɛm no nni hɔ a, so anka yɛbɛte Kristo afɔrebɔ no mu duro a ɛyɛ, animuonyam a ɛwɔ Ne ntamgyina dwumadie no ne N’animuonyam sanba no ase?

Wɔda saa nokorɛ titire yi nyinaa adi na wɔsi so dua wɔ Onyankopɔn Asɛm no mu. Ɛno nko ara na ɛsɛ sɛ ɛyɛ susudua ma nokorɛ kronkron no nyinaa nteaseɛ.

Ne saa nti, ɛsɛ sɛ yɛko tia biribiara ne mmɔden biara a wɔbɛbɔ sɛ wɔbɛbrɛ Bible no tumi anaa ne nkanyan ase, mpo wɔn a wɔkyerɛ sɛ wɔda ɔdɔ kɛseɛ adi ma Bible no nanso wɔgye ho akyinnyeɛ aniteɛ mu no. Awerɛhosɛm ne sɛ, ɛnam ɛnnɛ mmerɛ yi mu adwene horoɔ a ɛkɔ so nti, Bible mu abenfoɔ dodoɔ no ara ne Akristofoɔ pii de wɔn ani si Bible no fa a ɛkyerɛkyerɛ fa nnipa ho no so ma Bible no abɛyɛ onipa asɛm sene sɛ ɛbɛyɛ Onyankopɔn Asɛm. Wɔkyerɛ sɛ, Bible no yɛ ahemfo, nnwanhwɛfoɔ, apopofoɔ, asɔfoɔ, anwonsɛm, atwerɛfoɔ, na wɔtwerɛɛ a wɔne yɛn rekyɛ wɔn nteaseɛ ne adwene a ɛfa Onyankopɔn, N’abɔdeɛ ne nneɛma a ɛsisiiɛ wɔ wɔn mmerɛ so ne sɛnea wɔtee saa nneɛma no ase.

Ɛte saa, mprempren yi? Sɛ yeinom yɛ nokorɛ a, ɛnneɛ adɛn na yɛn a yɛte ase nnɛ yi wɔ mfeha aduonu baako yi mu bɛdwene nea saa nkurɔfoɔ yi dwene na ama nea wɔdwene no abɛyɛ yɛn daakye fapem? Ɛnsɛ sɛ yɛdwene saa.

`Kenkan Dw. 119:105, 116, 130, 133 ne 160. Ɛdeɛn nhunumu na ɔdwontofoɔ no de rema yɛn fa hia a Onyankopɔn Asɛm no ho hia wɔ nkwagyeɛ nhyehyɛɛ no mu?`