---
title:  'Mpenesoɔ: Satan Aniteɛ Nyansakwan'
date:   14/04/2024
---

`Fa Yoh. 14:6 toto Yoh. 8:44 ho. Abirabɔ bɛn na ɛda adi wɔ Yesu suban ne Satan deɛ ntam wɔ saa akenkansɛm mmienu yi mu?`

Yesu asɛm a Ɔreka no yɛ nokorɛ ɛfiri sɛ Ɔno ne nokorɛ nyinaa ti. Nokorɛ firi nyansa nyinaa wura, ɔdɔ nyinaa wura, nimdeɛ nyinaa wura no koma mu.

Abirabɔsɛm no ne sɛ, Satan yɛ ɔtorofoɔ ne atorofoɔ nyinaa agya. Wasiesie ne ho sɛ ɔde atorɔ, nnaadaa, nsɛm a nokorɛ biara nni mu, ɛnna afei sɛ ɔbɛsesa nokorɛ no ama Onyankopɔn nkurɔfoɔ afom kwan no. Ɔno na ɔdaadaa Hawa wɔ Eden turo no mu berɛ a ɔdanee nokorɛ no ani, de akyinnyeɛ baa adwene no mu na afei ɔde anidaho poo asɛm a Onyankopɔn kaeɛ no. Satan a ɔkaeɛ sɛ “Ɛnyɛ wuo na mobɛwu” wɔ aduaba no die mu no yɛ asɛm a na ɛne nea Onyankopɔn aka no bɔ abira koraa. Satan de saa nyansakwan yi adi dwuma mfeɛ pii a abɛsene kɔ no mu. Ɔbrɛ gyidie a ɛwɔ Onyankopɔn asɛm no mu no ase, ɔtoatoa Onyankopɔn pɛ a Wɔda no adi no, ɔkyea nea Twerɛsɛm no aka no, na ɛtɔ da a ɔkyea Bible no mu nsɛm sɛ ɛbɛkɔ ama no.

`Kenkan Mmeb. 23:23; Yoh. 17:17 ne Yoh. 8:32. Nsɛm a ɛyɛ pɛ bɛn na wohunu no wɔ saa Bible akenkansɛm yinom mu fa nokorɛ a ɛwɔ Onyankopɔn asɛm no mu? Ɛdeɛn ne wɔn asɛntitire?`

“Satan nim no pefee sɛ Twerɛ Kronkron no bɛma adasamma ahunu ne nnaadaa ahoroɔ no ama wɔapo ne tumi no. Ɛnam asɛm no so na wiase Agyenkwa no tumi gyinaa ne nnaadaa no ano. Nea ɛbaa Kristo so biara, Ɔde daa akokyɛm no dii dwuma, kaa sɛ “wɔatwerɛ sɛ”. Ɔtamfo no nsusuiɛ biara no, Ɔde asɛm no mu nyansa ne tumi na ɛko tia no. Sɛ ɛbɛyɛ a Satan bɛkɔ so adaadaa adasamma no nti papa tumidie no bɛsii hɔ, na afiri nnipa ani afiri Twerɛsɛm no ho. Bible no bɛma Onyankopɔn so na ɛde adasamma atena wɔn nokorɛ tenaberɛ, ne saa nti, ɛtwa sɛ wɔde nokorɛ kronkron no hinta na wɔka hyɛ. Saa adwene yi na Roma Asafo no de dii dwuma. Wɔbraa sɛ mma wɔnkyekyɛ Bible no mma obiara mfeɛ pii. Wɔamma kwan amma nkurɔfoɔ ankenkan Bible no anaasɛ wɔannya no wɔ wɔn afie mu mpo; na asɔfoɔ ne asɔfoɔ mpanimfoɔ no kyerɛkyerɛɛ Bible no mu sɛnea wɔn atirimpɔ no bɛgyina. Ɛno nti, kakra bi na wiase nyinaa gye papa no tom sɛ Onyankopɔn nanmusifoɔ wɔ ewie yi ase a wɔde asafo no ne ɔman no tumi ahyɛ ne nsa” – EGW, GC 51.

`Monkasa mfa akwan ahoroɔ a ɛnnɛ yi Satan nam so pɛ sɛ ɔtoto anaa ɔkyea Onyankopɔn asɛm no.`