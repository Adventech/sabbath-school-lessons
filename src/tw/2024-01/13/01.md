---
title:  Twɛn Awurade
date:   23/03/2024
---

### Nnawɔtwe yi adesua
Dw. 27:14; Rom. 8:18-25; Dw. 131; Mat. 18:3; Dw. 126; 92; Mar. 16:1-8; 2 Pet. 1:19.

> <p>Nkaebɔsɛm</p>
> “Ma W’ani nna Awurade so, hyɛ Wo ho den na ma wo bo nyɛ duru, na ma W’ani nna Awurade so” (Dw. 27:14).

Yɛaduru nnawɔtwe a ɛdi awieeɛ wɔ abosome mmiɛnsa Nnwom nwoma adesua no mu. Honhom mu akwantuo no de yɛn afa suahunu a ɛyɛ nwanwa mu wɔ Ɔbɔadeɛ Pumpuni, Ɔhene, ne Temmufoɔ no anim, ɛnam ɔsoro ɔgyeɛ no anigyeɛ horoɔ, fafirie, ne nkwagyeɛ mu, ɛnam nkoguo berɛ wɔ awerɛhoɔ ne agyaadwotwa mu; na ɛnam Onyankopɔn animuonyam bɔhyɛ horoɔ a ɛtoɔ ntwa da no anim ne amansan Nyamesom a ɛnnyae da a yɛrehwɛ anim kwan no so. Ɛwom, yɛte ase anidasoɔ mu sɛ Onyankopɔn reba berɛ a yɛretwɛn sɛ awieeɛ no Onyankopɔn pɛ bɛyɛ hɔ no, akwantuo no da so ara rekɔ so. Sɛ awieeɛ asɛm bi wɔ hɔ a yɛbɛtumi afa no Nnwom nwoma no mu a, ɛsɛ sɛ ɛyɛ “twɛn Awurade anim”.

Retwɛn Awurade no dane yɛn anadwo awerɛhoɔ ma ɛbɛyɛ anigye adekyee a yɛrehwɛ anim no (Dw. 30:5; 143:8). Retwɛn Awurade no nyɛ sɛ obi te hɔ kwa anaasɛ n’ani abereɛ. Mmom retwɛn Awurade no yɛ dwumadie a ahotosoɔ ne gyidie ayɛ mu ma, ahotosoɔ ne gyidie da adi nneyɛɛ mu. Retwɛn Awurade no dane yɛn awerɛhoɔ anadwo ma ɛbɛyɛ anigyeɛ adekyee a yɛrehwɛ anim no (Dw. 30:5; 143:8). Ɛde anidasoɔ ne asomdwoeɛ hyɛ yɛn koma den. Ɛkanyan yɛn ma yɛyɛ adwumaden na yɛde otwa nnɔbaeɛ dodoɔ no firi Awurade adwumayɛ mu aba (Dw. 126:6; Mat. 9:36-38). Retwɛn Awurade no remfa animguaseɛ mmrɛ yɛn, mmom ɛbɛma yɛn akatua pa ɛfiri sɛ Awurade yɛ nokwafoɔ wɔ Ne bɔhyɛ horoɔ ho (Dw. 37:7-11, 18, 34; Dw. 71:1; 119:137, 138).