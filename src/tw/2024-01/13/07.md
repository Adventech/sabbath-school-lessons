---
title:  Toa so dwennwene ho
date:   29/03/2024
---

Kenkan EGW, SC 67-75.

Nnwom nwoma no to ma [yɛn] dennennen sɛ yɛntwɛn Awurade anim. Yɛhome AWURADE mu, na yɛntwɛn N’anim (Dw. 37:7). Ɛba sɛ yɛretwɛn a, ɛbɛyɛ adesoa, na yɛnni mu gyidie, na yɛyɛ ankonam a, yɛnkae asuafoɔ no wɔ da a na Yesu reforo akɔ soro no (Asom. 1:4-11). Wɔfaa Yesu kɔɔ soro wɔ wɔn anim, berɛ a Ɔgyaa wɔn hɔ sɛ wɔntwɛn No kɔsi sɛ Ɔbɛsan aba daakye bi a na wɔnnim. Hwan na wanya suahunu bi a ɛmu yɛ den pɛn sɛ ɔhwɛ Onyankopɔn nhyira bi kwan kyɛn asuafoɔ no? Wɔn ani gyinaeɛ, “AWURADE, fa yɛn ka Wo ho kɔ”. Nanso Ɔkyerɛɛ wɔn sɛ wɔntwɛn Agya no bɔhyɛ ne Yesu sanba no. Sɛ yɛdwene sɛ na hwammɔdie ne abasambuo hyɛɛ wɔn ma a ɛbɛyɛ ahodwiri. Wɔsan kɔɔ Yerusalem kɔyɛɛ nea Yesu kyerɛɛ wɔn no ara pɛpɛɛpɛ - wɔtwɛn Honhom Kronkron akyɛdeɛ no na bio, wɔde tumi kaa asɛmpa no kyerɛɛ wiase (Asom. 1:12-14; 2).

Yɛn Awurade ahyɛdeɛ sɛ yɛntwɛn N’anim no rentumi nyɛ hɔ gye sɛ Ɔnam Honhom Kronkron no so ayɛ N’adwuma no wɔ yɛn mu. Ɔdasani ahokeka biara rentumi nsɔre mma nea ɔtwɛn no de bɛba yɛn mmerɛyɛ so bɛha ɔtwɛn a yɛretwɛn no. Adeɛ baako pɛ, ɛno ne sɛ yɛbɛtena Yesu Kristo mu, na yɛne no anya ankasa ayɔnkofa. Afei sɛ Kristo te yɛn akoma mu a, Ɔbɛyɛ yɛn mu adwuma, sɛ yɛbɛnya ɔpɛ na yɛayɛ nea ɛsɔ N’ani nso (Fil. 2:13). Yɛbɛyɛ adwuma sɛnea Ɔyɛeɛ; yɛbɛda honhom korɔ ho ara adi. Enti yɛredɔ No, na yɛretena Ne mu no, yɛbɛnyini wɔ Ne mu nneɛma nyinaa mu, Ɔno ne etire no, Kristo no. Efe. 4:15” – EGW, SC 75. Yɛda so retwɛn Awurade anim no, yɛbɛnya asomdwoeɛ ne anigyeɛ wɔ Nnwom nwoma no mu. Yɛn mpaebɔ ne nwontoɔ yɛ baabi a Onyankopɔn akoma ne yɛn akoma hyia da biara.

**Nkasaho nsɛmmisa**:

`Adɛn nti na Ɔtwɛn ho hia wɔ yɛn honhom asetena mu? Monkasa mfa suahunu a Bible mu gyidie mu akunini binom wɔ ɔtwɛn ho. Ɔkwan bɛn so na ɔtwɛn tee wɔn gyidie ho na ɛhyɛɛ wɔn den nso? (Rom. 4:19-22; Heb. 11).`

`Berɛ bɛn na yɛn twɛn no bɛkɔ awieeɛ? (Dw. 37:34-40). Kyerɛ sɛ, ɛdeɛn na wɔde hyɛ yɛn bɔ berɛ a nneɛma nyinaa bɛkɔ awieeɛ no? Anidasoɔ bɛn na yɛnya no saa akenkansɛm horoɔ yinom mu, sɛ ebia, atɛntenenee a abɔ yɛn wɔ asetena yi mu mfeɛ pii mu nie no?`

`Awufoɔ nso, adɛn nti na wɔn suahunu horoɔ (Ɔsɛnk. 9:5) sɛ wɔretwɛn Yesu no reyɛ aso? Anidasoɔ bɛn na yɛbɛnya afiri mmuaeɛ no mu?`