---
title:  Ɔtwɛn No Ho Frɛ No
date:   24/03/2024
---

`Kenkan Dw. 27:14; 37:7, 9, 34; 39:7; 40:1; 69:6; Gal. 5:5 ne Rom. 8:18-25. Ɛdeɛn na nyitohɔsɛm yinom srɛ Onyankopɔn nkurɔfoɔ sɛ wɔnyɛ?`

Ebia asetena mu haw ahoroɔ a ɛmu yɛ den mu baako ne sɛ woretwɛn. Ɛmfa ho ne nnipa korɔ a yɛyɛ, baabi a yɛteɛ, yɛn adwumayɛbea wɔ asetena mu no, yɛn mu biara sɛ sɛ ɔtwɛn nneɛma binom. Sɛ yɛretwɛn na aduru yɛn so wɔ adetɔnbea kɔsi sɛ yɛretwɛn yɛn yareɛ ho amannebɔ; yɛtwɛn – adeɛ a yɛntaa mpɛ ne yɛ, anaa?

Ɛdeɛn bio, ne sɛ yɛretwɛn Onyankopɔn no nni Nnwom nwoma no mu mmom ɛdɔɔso boro so wɔ Bible no mu nyinaa. Asɛntitire a ɛdi dwuma no yɛ “animia”. Animia yɛ yɛn ahofama kunini sɛ yɛremmerɛ yɛn ho ase mma abasamtuo sɛ ɛbia Onyankopɔn rennye yɛn.

Onyankopɔn ba dɔfoɔ a ɔwɔ ahofama no twɛn, ɔnim yie sɛ Onyankopɔn yɛ nokwafoɔ na wɔn a wɔtwɛn No no nya ahotosoɔ sɛ sɛ yɛgyaa yɛn tebea biara mu ma no a, yɛwɔ anidasoɔ sɛ Ɔbɛma asi yɛn yie, berɛ mpo a yɛnsusu saa.

Retwɛn Awurade anim no nyɛ sɛ yɛredwodwo yɛn ho atwɛn ara kɛkɛ. Ɛyɛ Onyankopɔn ho anigyina dodo a yɛde toto asase pɛsɛɛ a nsuo nni soɔ so sukɔm ho (Dw. 63:1). Ɔdwontofoɔ no twɛn Onyankopɔn nhyira mprɛ pii, nanso ne kɔn a ɛdɔ sɛ ɔbɛn ne Nyankopɔn so kyɛn ahiadeɛ biara asetena yi mu.

Sɛnea yɛkenkan firi Paulo nkyɛn wɔ Romafoɔ nwoma no mu no, Onyankopɔn ne abɔdeɛ nyinaa retwɛn asase no foforɔyɛ ne nhyira a Onyankopɔn de bɛhyia Ne nkurɔfoɔ awieeɛ berɛ no mu. Ɔtwerɛɛ sɛ: “Na abɔdeɛ no ani gyina retwɛn Nyankopɔn mma ahoyie” (Rom. 8:19).

Bɔhyɛ nwanwasoɔ bɛn nie?

Ne nyinaa akyi, berɛ a yɛda so retwɛn nkwagyeɛ awieeɛ no wɔne Onyankopɔn bɛsan aka abom bio, mpo sɛ “abɔdeɛ nyinaa penepene, na ɛko awoɔ bɛduru nnɛ yi” (Rom. 8:22) no, Awurade da so ara nam Honhom Kronkron so ne Ne nkurɔfoɔ wɔ hɔ.

Berɛ korɔ no ara, wɔafrɛ yɛn sɛ yɛmmɛdi adanseɛ (Asom. 1:4-8) sɛnea nkwagyeɛ nhyehyɛɛ no teɛ, a ɛbɛwie adebɔ foforɔ mu no. Adebɔ foforɔ no ne nea awieeɛ no yɛretwɛn, yɛn anidasoɔ a ɛtwa toɔ sɛ Akwanhwɛfoɔ Akristofoɔ, a yɛn din, Akwanhwɛfoɔ no mu na ɛkyerɛ anidasoɔ adwene a yɛde retwɛn no wɔ. Yɛretwɛn, nanso yɛnim sɛ ɛrenyɛ ɔkwa. Kristo wuo ne Ne wusɔre, wɔ mmaeɛ a ɛdi kan no mu no, ne yɛn agyinamudeɛ ma mmaeɛ a ɛtɔ so mmienu no.

`Nneɛma bɛn na worehwɛ anim firi Onyankopɔn nkyɛn? Ɔkwan bɛn na yɛbɛfa so asua sɛ yɛbɛtwɛn wɔ gyidie ne ahotosoɔ mu, titire no berɛ a nea yɛrebɔ ho mpaeɛ no mmaa mu no?`