---
title:  Retwɛn Wɔ Onyankopɔn Homeda Ahomegyeɛ Mu
date:   27/03/2024
---

`Kenkan Dw. 92. Homeda ahwɛdeɛ mmienu bɛn na ɛda adi wɔ Homeda Nnwom yi mu?`

Onyankopɔn nsa ano adwuma ho ayeyie (Dw. 92:4, 5) ne Eden sɛso tenenee a wɔatwa no mfoni (Dw. 92:12-14) no de yɛn kɔ Adebɔ mu; Homeda nkaedeɛ a ɛdi kan ne no. Nnwom no nso ma Awurade so wɔ nkunim a Ɔdii wɔ atamfo soɔ sɛ tenenee Nyankopɔn (Dw. 92:7-15) – na ɛhyɛ Homeda nyinasoɔ no mu kena - Ɔgyeɛ a ɛfiri bɔne mu no (Deut. 5:12-15). Ɛkyerɛ sɛ, Dw. 92 kamfo Onyankopɔn wɔ N’adebɔ a atwam ne Ne wiase nhwɛsoɔ nnɛ yi, na ɛkyerɛ awieeɛ berɛ anidasoɔ wɔ ɔsoro asomdwoeɛ ne pɛpɛɛpɛyɛ mu.

Nkurɔfoɔ no ani bɛgye Homeda ahomegyeɛ ho ɛfiri sɛ Onyankopɔn, “Ɔsorosoroni” no (Dw. 92:1), Ne diberɛ a ɛkorɔn no ma no tumi a ɛboro wɔn atamfo nyinaa so.

Ɛwom sɛ Ɔyɛ Ɔsorosoroni deɛ, nanso Awurade de ɔpɛ siane fam bɛgye wɔn a wɔsu frɛ No. Awurade adebɔ ne ne titire ɔgyeɛ a Ɔde regye saa abɔdeɛ no sɛ sɛ ɛkanyan nkurɔfoɔ ma wɔsom Onyankopɔn na wɔdɔ No nso. Ɛrekame ayɛ sɛ retena ase wɔ abɔdeɛ a wɔahwe aseɛ mu, na ɔgyeɛ anidasoɔ bi nni hɔ no, ɛnyɛ adeɛ a ɛyɛ anika. Yɛwɔ ɔdɔ, yɛhunu amane, yɛwu – na yɛyɛ saa wɔ berɛ a yɛnni anidasoɔ biara. Ɛno nti, yɛyi Awurade ayɛ, na ɛnyɛ sɛ Ɔyɛ Ɔbɔadeɛ nko nti, na sɛ Ɔyɛ yɛn Gyefoɔ no nso ntira.

“Ngo foforɔ” no kyerɛ ɔdwontofoɔ no ahofama foforɔ a ɔde som Onyankopɔn sɛ N’akoa a Wayɛ no foforɔ (Dw. 92:10). Ngosra no yɛ nea wɔde tew nkurɔfoɔ a wɔapaw wɔn te sɛ asɔfoɔ ne ahemfo (Exod. 40:15; 1 Sam. 10:1) ho. Nanso, Ɔdwontofoɔ no paw Hebri asɛmfua sononko bi, balal, de kyerɛ ne ngosra a na ɛnte sɛ Onyankopɔn nkoa ngosra na mmom, ɛkyerɛ ngo a wɔde “refrafra” afɔrebɔdeɛ horoɔ binom (Exod. 29:2; Lev. 2:4, 5). Ɔdwontofoɔ no balal a ɔde di dwuma no, wɔ sononko kwan soɔ no ɛkyerɛ sɛ ɔdwontofoɔ no wɔ ɔpɛ sɛ ɔde ɔno ankasa ho si hɔ sɛ afɔreɛ a ɛte aseɛ ma Awurade na ɔte ne ho nyinaa ma Onyankopɔn (Rom. 12:1).

Ɛnyɛ nwanwa sɛ wobɛhunu adwenkyerɛ a “ɛfa ahoteɛ ho wɔ Nnwom bi mu a wɔde ma Homeda no, ɛsiane sɛ Homeda no yɛ sɛnkyerɛnneɛ a ɛkyerɛ sɛ Onyankopɔn ate Ne nkurɔfoɔ ho (Exod. 31:13). Lebanon Abɛdua ne Sida nnua no kyerɛ Onyankopɔn nkurɔfoɔ gyidie ne nokorɛ gye a wɔn agye Onyankopɔn botaeɛ nwanwasoɔ ne Ne dɔ atom na ɛrenyini. Homeda no yɛ Awurade daa apam a Ɔne Ne nkurɔfoɔ wɔ no ho sɛnkyerɛnne (Hes. 20:20). Ɛkyerɛ sɛ Homeda ahomegyeɛ no ho hia ma Onyankopɔn nkurɔfoɔ ɛfiri sɛ ɛboa wɔn ma wɔde ahotosoɔ twɛn Awurade anim na ama N’apam bɔhyɛ horoɔ no abam (Heb. 4:1-10.

`Kenkan Dw. 92 bio. Anidasoɔ kɛseɛ bɛn na wɔde ma yɛn wɔ hɔ, na ɔkwan bɛn so na seesei yɛbɛtumi anya awerɛkyekyerɛ wɔ nea ɛka no mu?`