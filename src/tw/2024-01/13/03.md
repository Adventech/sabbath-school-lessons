---
title:  Abɔfra A Watwa No Nufuɔ Asomdwoeɛ
date:   25/03/2024
---

`Kenkan Dw. 131. Ɛdeɛn na Nnwom yi kyerɛ yɛn fa yɛne Onyankopɔn ayɔnkofa ho?`

Onyankopɔn nkurɔfoɔ te wiase a ɔhaw ko tia nokorɛdifoɔ, wiase a sɔhwɛ ne asetena mu denyɛ ko tia obiara. Gyidie foforɔ no ne sɛ ɔyɛ Onyankopɔn ba na ne ho a ɔde to Onyankopɔn so no kyekyere ɔdwontofoɔ no werɛ na ɛma no pae mu ka sɛ n’ahantan no ho nni mfasoɔ biara. Nnaadaa a ahantan de brɛ nnipa ne sɛ ɛma wɔyɛ pɛsɛmenkomenya na wɔnnwene afoforɔ ho bi. Ahantanfoɔ anifura sɛ wɔbɛhunu sɛ Onyankopɔn wɔ hɔ.

Atenenenefoɔ deɛ wɔma wɔn ani so kyerɛ Onyankopɔn (Dw. 123:1, 2). Wɔgye tom sɛ Onyankopɔn kɛseyɛ ma wɔbrɛ wɔn ho ase ma wɔde wɔn ho firi pɛsɛmenkomenya ne anidasoɔ hunu mu. Ɔdwontofoɔ no pae mu ka sɛ ɔnhwehwɛ “nneɛma akɛseɛ” ne “nneɛma a ɛkyɛn soɔ” (Dw. 131:1). Yeinom nyinaa kyerɛ Onyankopɔn nnwuma wɔ wie yi ase a ɛboro nnipa nteaseɛ so. Ɛnnɛ nyansasua akyerɛ yɛn sɛ “mpapahwekwaa” nneɛma a ɛwɔ fam pa ara mpo bɛtumi akyere adwene na aboro yɛn nteaseɛ so mprempren yi. Anikasɛm nokorɛm ne sɛ mprɛ dodoɔ a yɛresua abɔdeɛ ho nsɛm no, mprɛ dodoɔ no ara na asumasɛm pii repue ma yɛn.

Berɛ korɔ no ara mu no abebudeɛ a ɛwɔ Dw. 131:2 no “ɔba a watwa no nufoɔ a ɔwɔ ne na ho” no yɛ mfoni a ɛkyerɛ obi a ɔdwoɔ na ɔyɛ komm wɔ Onyankopɔn nsam. Ɛkyerɛ ɔdɔ ayɔnkofa a ɛda abɔfra ne ne na ntam wɔ n’abrabɔ nyinaa mu.

Ɛnam nufuɔ a wɔretwa yɛn afiri animuonyampɛ ne dwɛɛ ho no so, Onyankopɔn de aduane a ɛmu yɛ den rekyerɛkyerɛ yɛn a, ɛne sɛ mɛyɛ nea ɔsomaa me no adwuma, na mawie (Yoh. 4:34 ne Heb. 5:12-14). Abɔfra ahotosoɔ a ɛda adi wɔ Dw. 131 no yɛ gyidi a anyini na wɔde asetena a ɛmu ayɛ den asɔ ahwɛ na ahunu sɛ Onyankopɔn yɛ nokwafoɔ na Ɔde N’asɛm yɛ adwuma nso.

Awieeɛ no ɔdwontofoɔ no de n’adwene si Onyankopɔn nkurɔfoɔ yiedie so. Ne korakora ne sɛ wɔafrɛ yɛn sɛ yɛmfa yɛn suahunu a yɛwɔ wɔ Onyankopɔn ho no mma asafo no nyɛ den. Kyerɛ sɛ nea yɛasua sɛ ankorankorɛ fa Onyankopɔn nokorɛ ne Ne papa a Ɔyɛ ho no, yɛne afoforɔ a biribi nti wɔredi gyidie mu aperepereɛ no bɛkyɛ.

Yɛn adansedie fa Kristo ho no bɛtumi ayɛ asafo no ara mu, baabi a nnipa dodoɔ hia sɛ wɔn ankasa hu No no.

`“Nokorɛ mese mo sɛ, moannane na moanyɛ mmɔfra a, morentumi nhyɛne ɔsoro ahennie no mu” (Mat. 18:3). Ɛdeɛn na Yesu reka akyerɛ yɛn wɔ ha yi? Ɛdeɛn na yei kyerɛ?`