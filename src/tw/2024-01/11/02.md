---
title:  Wo Fie Dakoro Tena Yɛ Sene Apem
date:   10/03/2024
---

`Kenkan Nnwom 84:1-4. Adɛn nti na Ɔdwontofoɔ no ani gyina sɛ ɔbɛtena kronkronbea hɔ?`

Ɔdwontofoɔ no “ani gyina” na “Ɛtɔ Piti” sɛ ɔde kronkronbea hɔ bɛyɛ ne tenabea sɛnea ɛbɛyɛ a Ɔbɛtumi abɛn Onyankopɔn afebɔɔ (Dw. 84:1, 2). Onyankopɔn teasefoɔ no anim (Dw. 84:2) ma kronkronbea hɔ yɛ beaeɛ sononko. Kronkronbea hɔ no, asomfoɔ tumi hwɛ Awurade animteɛ (Dw. 27:4, hwɛ Dw. 63:2 nso) na Ne fie nnepa mee wɔn (Dw. 65:4). Dw. 84 mu no, ɔdwontofoɔ no tumi nya anigyeɛ a wɔntumi mfa ntoto biribiara ho wɔ ɔne Onyankopɔn ayɔnkofa mu, a ɛno ne sɛ ɔreyi No ayɛ (Dw. 84:4), ɔrenya Ne mu ahoɔden (Dw. 84:5), na ɔrenya Ne mu ahotosoɔ (Dw. 84:12) Kronkronbea hɔ ne beaeɛ a wɔnam ɔsom ne agyidifoɔ nkitahodie so yɛne saa ayɔnkofa no. Onyankopɔn teasefoɔ No animteɛ wɔ kronkronbea hɔ no ma asomfoɔ no hwɛ Onyankopɔn animuonyam ahennie no tiawa, na wɔka daa nkwa no hwɛ.

`Kenkan Dw. 84:5-12. Hwan bio na ɔbɛtumi anya kronkronbea no mu nhyira?`

Wɔkyerɛkyerɛ Onyankopɔn nhyira mu sɛ ɛfiri kronkronbea hɔ, na Ɔdi kan hwie gu wɔn a wɔsom wɔ kronkronbea hɔ (Dw. 84:4) no so, afei egu akwantufoɔ a wɔnam kwan so rekɔ kronkronbea hɔ (Dw. 84:5-10) no so, na awieeɛ no akɔduru asase ano. Nea akwantufoɔ no rehwɛ kwan sɛ wɔne Onyankopɔn bɛhyia wɔ kronkronbea hɔ no hyɛ wɔn gyidie den (Dw. 84:7). Ɛberɛ a ɔkwantuni biara yɛ mmerɛ wɔ akwantuo mu adesoa ne berɛ ho no, kronkronbea akwantufoɔ no deɛ wɔn ahoɔden no kɔ soro mmerɛ dodoɔ a wɔbɛn kronkronbea no.

Mpo berɛ a honam mu wɔayi Onyankopɔn mma afiri kronkronbea hɔ no, wɔda so ara wɔ Onyankopɔn kronkronbea agyinaeɛ berɛ a wɔrebɔ abrabɔ pa (Dw. 84:11) a, ɛyɛ wɔn a wɔdi asɛntenenee a wɔwura Awurade kronkronbea no suban (Dw. 15:12) mu no. Wɔfrɛ Awurade “Owia”, a ɛrekyerɛ sɛ kronkronbea mu nhyira no, te sɛ owia nhyerɛmma, ɛtrɛ kɔ asase ano. Saa nti, wɔn a wɔnam gyidie so ne Onyankopɔn tena no nya N’adom, ɛmfa ho ne baabi a wɔwɔ.

`Kenkan Adi. 21:3. Anidasoɔ sunsuma bɛn na na ɛwɔ asase so kronkronbea no mu a ɛda adi wɔ ha ma yɛn? Sɛn na seesei mpo yɛbɛhyɛ aseɛ asusu nea saa suahunu yi bɛyɛ.`