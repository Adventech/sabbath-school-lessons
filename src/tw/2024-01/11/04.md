---
title:  Sion – Amansan Nyinaa Fie
date:   12/03/2024
---

`Kenkan Dw. 87:1, 2. Ɛdeɛn na ɛma Sion yɛ beaeɛ a ɛwɔ animuonyam saa?`

Dw. 87 yɛ sankuNnwom a ɛyi Sion ayɛ sɛ Onyankopɔn dɔ kuro a Wahyɛ da ayi asi hɔ. Onyankopɔn asɔrefie fapem no wɔ bepɔ Sion so (Dw. 2:6; 15:1). Ɛberɛ no wie duru a, Sion bɛkɔ soro asene mmepɔ nyinaa, a ɛrekyerɛ Awurade tumi a Ɔdi no wiase nyinaa soɔ (Dw. 99:2; Yes. 2:2; Mika 4:1). Dw. 87 bɔ Sion din sɛ “mmepɔ” de kyerɛ ne kɛseyɛ (Dw. 133:3). “Awurade dɔ Sion apono sene Yakob tenabea nyinaa” (Dw. 87:2), a ɛrekyerɛ Sion kɛseyɛ wɔ mmeaeɛ foforɔ a aka wɔ Israel nyinaa a na Onyankopɔn nkurɔfoɔ hyiamu wɔ mmerɛ a atwam no so, ebi ne Shiloh ne Bethel. Saa nti, Dwom nwoma nwoma no foa so sɛ Onyankopɔn nokorɛsom no wɔ beaeɛ a Wayi ne Ne kwan a Wahyehyɛ so.

`Kenkan Dw. 87:3-7. Animuonyam nneɛma bɛn na wɔaka afa Sion ho?`

Sion animuonyam no twe amansan nyinaa ba Onyankopɔn nkyɛn na enti Onyankopɔn ahennie ahyeɛ so trɛ kɔ wiase nyinaa. Hyɛ no nso sɛ, mpo sɛ ɛda adi sɛ Sion yɛ honhom mu beaeɛ a wɔwoo nnipa nyinaa a wɔgye Awurade sɛ wɔn kra Agyenkwa a, Onyankopɔn nnyɛ aman a aka no sɛ wɔyɛ Ɔmanmma a wɔtɔ so mmienu.

Wɔgyinaa beaeɛ wɔwoo obiara so na ɛkenkanee amanfoɔ no (Neh. 7:5; Lk. 2:1-3). Mprɛnsa so na Nnwom no si so sɛ wɔwoo amansan no wɔ Sion, a ɛkyerɛ sɛ Onyankopɔn ma wɔn ahyɛnsodeɛ foforɔ na Ɔsane nso ma wɔn akwannya nyinaa a wɔde ma mmara kwan so Sion mma no bi (Nnwom 87:4-6).

Dw. 87 kyerɛ Yudafoɔ ne amanamanmufoɔ nyinaa nkwagyeɛ, ne sɛ wɔnam Kristo gyeɛ adwuma no so anya nkabom wɔ asafo baako mu (Rom. 3:22; 10:12; Gal. 3:28, 29; Kol. 3:11). Nnwom no da a ɛda Sion nkɔsoɔ adi no yɛ Daniel anisoadehunu a ɛfa Onyankopɔn ahennie a ɛrebɛyɛ bepɔ kɛseɛ afa asase nyinaa so no ho nkaeɛdeɛ (Dan. 2:34, 35, 44, 45); ne Yesu abɛbuo a ɛfa Onyankopɔn ahennie a ɛnyini yɛ dua kɛseɛ, ma ewiem nnomaa ba bɛtena ne mman so (Mat. 13:32).

`Sɛn na Sion krado a ayɛ sɛ ɛbɛgye nnipa nyinaa no si nya ne mmamu wɔ asafo no dwumadie kɛseɛ sɛ yɛnkɔka asɛmpa no wɔ wiase nyinaa no (Mat. 28:18-20)? Sɛn na saa adwene yi fata yɛn frɛ a Wafrɛ yɛn sɛ yɛnkɔka abɔfoɔ mmiɛnsa nkransɛm no?`