---
title:  Sion Asomdwoeɛ Ne Ne Bammɔ
date:   13/03/2024
---

`Kenkan Dw. 46:1-7. Sɛn na wɔasi anwene wiase akyerɛ wɔ ha yi?`

Nnwom no ma nkyerɛkyerɛmu a emu da hɔ yie fa wiase a ɛyɛ gyegyeegye no ho, na ɛde abɔdeɛ mu atoyerɛnkyɛm a ano yɛ den ho mfoni ahoroɔ na ɛyi wiase kyerɛ (Dw. 46:2, 3). Mfoni a ɛfa asutene a wɔasɛe no kyerɛ amansan atuate ne ɔhaw ahoroɔ a ɔbɔnefoɔ no yɛ no wɔ wiase (Nnwom 93:3, 4; 124:2-5). Saa ara na abɔdeɛ mu mmusuo ahoroɔ ho mfoni a ɛwɔ Nnwom 46 no nso kyerɛ wiase a ako na agye afa (Dw. 46:6).

Ɛda adi pefee sɛ ɛyɛ wiase a ɛnni Onyankopɔn ho nimdeɛ, ɛfiri sɛ Onyankopɔn te Ne nkurɔfoɔ mu, na baabiara a Onyankopɔn teɛ no asomdwoeɛ wɔ hɔ (Dw. 46:4, 5). Ɛwom sɛ wiase po No deɛ, nanso Onyankopɔn nto wiase ntwene. Onyankopɔn wɔ wiase mu berɛ a Ɔte Ne nkurɔfoɔ mu no. Ɛne sɛ, ɛmfa ho ne nnebɔne a ɛba no, Onyankopɔn ka yɛn ho wɔ wiase mu, na yɛbɛtumi anya anidasoɔ ne nkuranhyɛ afiri saa nokorɛ fapem a yɛnim yi mu.

Awurade a Ɔyɛ dwankɔbea a Ɔyɛ pɛ no, Ɔyɛ Sion dea asomdwoeɛ ne bammɔ nsutire. Asɛmfua a ɛkyerɛkyerɛ Sion bammɔ mu ne “mpo” a ɛwɔ Nnwom 46:3. Ɛwom sɛ wiase ayɛ bagyabagya deɛ, nanso Onyankopɔn nkurɔfoɔ wɔ bammɔ. Yei kyerɛ sɛ asomdwoeɛ nyɛ baabi a sɔhwɛ nnie na na mmom, ɛyɛ Onyankopɔn akyɛdeɛ a Ɔde ma Ne mma a wɔde wɔn ho to Ne soɔ. Onyankopɔn mu ahotosoɔ amapa tumi ma Onyankopɔn ba no asomdwoeɛ ne bammɔ wɔ ahumtu berɛ mu (Mat. 8:23-27). Asɛmmisa a ɛba ne sɛ; So Onyankopɔn bɛgyae wiase ama ne sɛeɛ ne ne nneyɛɛ afebɔɔ?

`Kenkan Dw. 46:6-11. Deɛn ne Onyankopɔn anoyie ma basabasayɛ ne adesɛeɛ a ɛwɔ wiase yi mu no?`

Onyankopɔn de yeadie denden na ɛyi ano sɛ N’anomu asɛm, a Ɔde bɔɔ wiase no, seesei Ɔde renane no (Dw. 46:6). Nanso nnane no nsɛe no, na mmom ɛyɛ no foforɔ awieeɛ no. Hyɛ no nso sɛ Onyankopɔn ma N’asomdwoeɛ no trɛ firi Sion kɔsi asase ano. Onyankopɔn bɛma ako agyae, na Wadum akodeɛ a ɛkye adeɛ a amansan abɔnefoɔ nam so de nhyɛsoɔ ba wiase no gya (Dw. 46:9). Yei ne anidasoɔ kɛseɛ a Akristofoɔ wɔ a ɛbɛsi wɔ Yesu mmaeɛ a ɛtɔ so mmienu no mu.

`Sɛn na yɛbɛsi asua sɛ yɛbɛnya asomdwoeɛ na yɛanya Onyankopɔn mu ahotosoɔ wɔ wiase a, nokorɛ nie, ayɛ bagyabagya saa no?`