---
title:  Toa so dwennwene ho
date:   08/03/2024
---

Kenkan Asom. 7 ne Heb. 11. Ɛdeɛn na Apam Foforɔ no ka sɛ ɛyɛ Onyankopɔn tirimpɔ kɛseɛ fa di a Ɔdii Ne nkurɔfoɔ anim wɔ abakɔsɛm mu?

Abakɔsɛm Nnwom no yɛ adansedie kɛseɛ a ɛfa Onyankopɔn nokorɛ a Ɔdi ma Ne nkurɔfoɔ. Asisɛm biara a asie wɔ Onyankopɔn nkurɔfoɔ abakɔsɛm mu no yɛ adom anammɔn bi a wɔtu de ma ɔsoro bɔhyɛ ahoroɔ ma wiase Agyenkwa no a ɛnam Nasareni Yesu nipasu so. N’amanehunu no mpo, a mprɛ pii no ɛha Onyankopɔn nkurɔfoɔ na ɛma wɔsusu sɛ Onyankopɔn apo wɔn no, na Onyankopɔn di so na na ɛka Ne bammɔ no ho ɛfiri sɛ Onyankopɔn yɛ abakɔsɛm Wura. Odwontoni no de nokorɛ no to dwa wɔ kwan nwanwasoɔ so ara ma nkurɔfoɔ no nokorɛ a wɔnni no koraa rentumi nsi Onyankopɔn kwan sɛ Ɔbɛnya gyidie wɔ Ne nkurɔfoɔ mu na Wadi Ne bɔhyɛ so. Nanso ɔkra ne ekuo a wɔnsakraeɛ no wɔyii wɔn firii apam nhyira no mu, na wɔn awieeɛ bɔne no bɛyɛɛ daa kɔkɔbɔ fa sɛnea wɔsi sɛe abrabɔ a ɛsɔre tia Onyankopɔn. Nnwom [nwoma] no kanyan Onyankopɔn nkurɔfoɔ wɔ mmerɛ nyinaa mu sɛ wɔnya anidasoɔ wɔ Awurade mu na wɔnkɔ so ara nyɛ nokorɛdifoɔ mma No. “Ɛnsɛ sɛ yɛsuro daakye ho hwee, agye sɛ yɛn werɛ firi sɛnea Onyankopɔn asi aboa yɛn afa, ne Ne nkyerɛkyerɛ a Ɔde ama yɛn wɔ yɛn mmerɛ a atwam no.” – EGW, Life Sketches, 196.

Ansa na Onyankopɔn nkurɔfoɔ bɛtumi akɔ wɔn anim a suro biara nnim no, wɔhia sɛ wɔhunu wɔn abakɔsɛm yie. EG White tu agyidifoɔ fo sɛ wɔnkenkan Dw. 105 ne 106 anyɛ hwee no baako nnawɔtwe biara.” – EGW TM, 98.

Onyankopɔn nkurɔfoɔ abakɔsɛm da no adi sɛ bɔhyɛ biara nni hɔ a Onyankopɔn hyɛɛ no wɔ N’Asɛm mu a ɛremma mu. Yei fa ɔsoro bɔhyɛ ahoroɔ a ɛfa ankorankorɛ so hwɛ ne daakye bɔhyɛ a ɛfa Kristo mmaeɛ a ɛtɔ so mmienu no ho, a ɛde Onyankopɔn atɛntenenee ne asomdwoeɛ ahennie bɛsi asase foforɔ no so.

**Nkasaho nsɛmmisa**:

`Nhyira horoɔ bɛn na ɛwɔ mu sɛ yɛbɛkae di a Onyankopɔn dii Ne nkurɔfoɔ anim nokorɛm wɔ abakɔsɛm mu? Nsunsuansoɔ ahoroɔ bɛn na ɛwom sɛ yɛn werɛ bɛfiri anaasɛ yɛbɛbu yɛn ani agu adesua horoɔ a ɛwɔ mmerɛ a atwam no soɔ? Ɔkwan bɛn na yɛbɛtumi de saa nhyehyɛɛ korɔ no ara ama yɛn ho, sɛ asafo a wɔafrɛ yɛn sɛ yɛnnyɛ ade korɔ no ara wɔfrɛɛ tete Israelfoɔ no sɛ wɔnyɛ no?`

`Ɔkwan bɛn so na Nwom [nwoma] no hyɛ yɛn nkuran sɛ yɛnhunu Onyankopɔn soro bammɔ a ɛwɔ yɛn bra mu sɛ yɛnnya boasetɔ ne ahotosoɔ wɔ Onyankopɔn akwan so, mpo wɔ mmerɛ a ɛnyɛ mmrɛ sɛ yɛbɛte aseɛ nea enti a nneɛma resisi sɛnea ɛresisie no?`

`Ɔkwan bɛn na yɛbɛfa so ama Onyankopɔn nkurɔfoɔ abakɔsɛm sua ayɛ ade titire wɔ yɛn ankasa ne asafo som horoɔ mu? Yɛbɛyɛ dɛn ahyɛ da akyerɛ yɛn mma Onyankopɔn nkurɔfoɔ abakɔsɛm?`