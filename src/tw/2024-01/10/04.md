---
title:  Rekae Abakɔsɛm Ne Adwensakra
date:   05/03/2024
---

`Kenkan Dw. 106. Abakɔsɛm asisɛm ahoroɔ ne wɔn adesua ahoroɔ bɛn na wɔka ho asɛm wɔ saa Nnwom yi mu?`

Dw. 106 nso ka asisɛm titire a ɛwɔ Israel abakɔsɛm mu ho asɛm, a Tukorɔ no, wɔn asetena wɔ ɛserɛ so hɔ, ne wɔn abrabɔ wɔ Kanaan no ka ho bi. Esi agyanom bɔne akɛseɛ a ɛnam so maa wɔkɔdii nnomum mu no so dua. Yei nti na wɔtwerɛɛ saa Nnwom yi berɛ a na ɔman no wɔ Babilon, anaa berɛ a wɔsane baa fie, na ɔdwontoni no, berɛ a Honhom Kronkron kanyan no no, ɔkaa saa abakɔsɛm yi ne adesua a na anka ɛsɛ sɛ wɔsua firi mu no nyinaa kyerɛɛ Onyankopɔn nkurɔfoɔ no.

Saa nnwom yi nso, sɛnea afoforɔ a aka no teɛ no, ka Onyankopɔn nokorɛdie wɔ N’apam, a ɛnam so maa Ɔgyee Ne nkurɔfoɔ wɔ berɛ a atwam no ho asɛm (Dw. 106:45). Ɛma anidasoɔ sɛ Onyankopɔn bɛsane ahunu Ne nkurɔfoɔ a wɔasakra no mmɔbɔ bio na Waboaboa wɔn ano afiri amanaman mu (Dw. 106:47). Adesrɛ a wɔresrɛ apɛ seesei ɔgyeɛ no nyɛ nsusuiɛ hunu bi kwa, na mmom ɛyɛ gyidie mpaeɛ a ɛgyina bɔhyɛ a ɛwɔ Onyankopɔn gyeɛ ahoroɔ a atwam (Dw. 106:1-3), ne Onyankopɔn nokorɛdie suban a ɛnni hwammɔ a Ɔwɔ ma N’apam a Ɔne Ne nkurɔfoɔ wɔ no so.

Israel abakɔsɛm sintɔ a ɔrekaakae wɔ Dw. 106 mu no ka nkurɔfoɔ no bɔneka ho ne gye a wɔregye ato mu sɛ wɔnyɛ papa nsene wɔn agyanom adikanfoɔ no. Seesei awoɔntoatoasoɔ gye to mu sɛ wɔaporɔ sene wɔn nananom no ɛfiri sɛ na wɔnim nsunsuansoɔ a ɛbaa wɔn a atwam no bɔne so ne adom a ɛgyee wɔn wɔ berɛ a wɔhyɛɛ da faa akwammɔne so wɔ tete no. Sɛ na yei yɛ nokorɛ ma wɔn a ɛnneɛ yɛnnwene nea ɛbɛba ama yɛn nnɛ yi ho, yɛn a yɛanya Onyankopɔn suban ne Ne gyeɛ adom a ɛda adi wɔ Yesu ne Asɛnnua no ho no.

Nsɛmmɔdɛ a ɛwɔ Dw. 106 ho ne sɛ daa Onyankopɔn a ɛnhinhim no boro nkurɔfoɔ no bɔne no so (DW. 106:8-10, 30, 43-46). Mose ne Pinehas dwuma titire a wɔdi de pataa Onyankopɔn abufuhyeɛ no kyerɛ Kristo dima a Ɔreyɛ ama agyidifoɔ no. Ɛnam ankasa suahunu fa Onyankopɔn adom ho nko ara na ɛbɛtumi asesa abasɛm bi a atwam ayɛ no yɛn abasɛm.

`Dw. 106:13 kenkan sei, “Wɔn werɛ firii wɔn nneyɛɛ ntɛm: wɔantwɛn N’agyinatuo”. Adɛn nti na yei yɛ mmerɛ ma yɛn sɛ yɛbɛyɛ saa wɔ yɛn abrabɔ mu nso?`