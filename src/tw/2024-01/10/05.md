---
title:  Awurade Bobe Abasɛm No
date:   06/03/2024
---

`Kenkan Dw. 80. Sɛn na wɔda Onyankopɔn nkurɔfoɔ adi wɔ saa nnwom yi mu, na anidasoɔ kɛseɛ bɛn na wɔsrɛ?`

Wɔda Israel adi sɛ bobeturo a Onyankopɔn tutu aseɛ firii Misraim, nhyɛsoɔ asase no so, na Ɔde baa Bɔhyɛ Asase no so bebree. Bobeturo mfoni no kyerɛ Onyankopɔn paw a Wapaw Israel ne Ne nhwɛsoɔ (kenkan Gen. 49:11, 12, 22; Deut. 7:7-11).

Dw. 80 mu no, Onyankopɔn bobeturo aba N’abufuhyeɛ ase (Dw. 80:12). Adiyifoɔ no bɔ bobeturo no sɛeɛ ho nkaeɛ sɛ Onyankopɔn atemmuo ho nsɛnkyerɛnne ɛfiri sɛ bobe no asɛe (Yes. 5:1-7, Yer. 2:21).

Nanso Dw. 80 nnwene sɛnti a ɔsoro atemmuo no ba no. Sɛ ɔdwontoni no hwɛ Onyankopɔn adom no mu dɔ a ɛdɔ a, na ne ho adwiri no sɛ Onyankopɔn bɛtumi atwe Ne ho afiri Ne nkurɔfoɔ ho mmerɛ tenten saa. Sɛ wohwɛ Onyankopɔn abofuo wɔ fa baako ne Onyankopɔn adom ne bɔne fafiri wɔ ɔfa foforɔ a ɛma ɔdwontoni no suro sɛ ɔsoro atemmuo bɛtumi aba abɛsɛe nkurɔfoɔ no korakora (Dw. 80:16).

`Kenkan Num. 6:22-27. Sɛn na Dw. 80 de saa nhyira yi di dwuma.`

Nnwom nnwoma no kae Aaron bɔhyɛ a ɛfa Onyankopɔn nhyira a ɛwɔ hɔ daa ma Ne nkurɔfoɔ no (Num. 6:22-27) na ɔka sɛ Onyankopɔn adom ho anidasoɔ no bɛdi na ɛde awerɛhodie ma nkurɔfoɔ no, “Onyankopɔn ma yɛnsane mmra na ma W’anim nhyerɛn na yɛanya nkwa” (Dw. 80:3, hwɛ Dw. 80:7, 19 nso).

Hebri asɛmfua “dane” a ɛwɔ ha yi firi asɛmfua a ɛkyerɛ “sane”, na wɔde adi dwuma mprɛ pii wɔ Bible no mu de kyerɛ sɛ Onyankopɔn refrɛ Ne nkurɔfoɔ a wɔabɔ ahwete no sɛ wɔnsane mmra Ne nkyɛn. Ɛtaa ne adwene a ɛfa adwensakra, sɛ woreba Ne nkyɛn, sɛ woretwe wo ho afiri bɔne ho na woaba Onyankopɔn nkyɛn no wɔ ayɔnkofa. “Na mɛma wɔn akoma a wɔde bɛhu me sɛ mene Awurade na wɔadane Me ɔman, na Me nso mayɛ wɔn Onyankopɔn; na wɔde wɔn akoma nyinaa bɛsane aba Me nkyɛn” (Yer. 24:7).

`Sɛn na woasi anya suahunu wɔ sɛ woresakra aba Onyankopɔn nkyɛn no mu ho?`