---
title:  Adesua horoɔ a Ɛwɔ Mmerɛ a Atwam Mu
date:   02/03/2024
---

### Nnawɔtwe yi adesua
Dw. 78; 105; Gal. 3:29; Dw. 106; 80; Num. 6:22-27; Dw. 135.

> <p>Nkaebɔsɛm</p>
> “Nea yɛateɛ na wɔama yɛahunu na yɛn agyanom aka akyerɛ yɛn no, yɛremfa nhunta wɔn mma, yɛreka nkyirimma Awurade ayeyisɛm, ne Ne tumidie, ne N’anwanwadeɛ a Wayɛ no” (Dw. 78:3, 4).

Nnwom nwoma no pii mu no, ayeyie fa Awurade nnwuma akɛseɛ a ɛfa nkwagyeɛ a wɔka ho asɛm ho. Wɔtaa frɛ saa Nnwom yi “nkwagyeɛ abakɔsɛm Nnwom” anaa “Nnwom abakɔsɛm”. Ebinom srɛ Onyankopɔn nkurɔfoɔ sɛ wɔnsua biribi mfiri wɔn abakɔsɛm mu, ne titire no ɛmfiri wɔn nananom mfomsoɔ ho. Nnwom nwoma no abakɔsɛm no bi wɔ hɔ a ɛkasa fa Onyankopɔn nkurɔfoɔ ho, yei hyɛ wɔn ahotosoɔ a ɛwɔ Awurade a Ɔbɛtumi agye wɔn afiri wɔn seesei ahokyerɛ no mu den.

Ade pa a ɛwɔ Nnwom nwoma no abakɔsɛm ho ne sɛ ɛboa yɛn ma yɛhunu yɛn abrabɔ sɛ ɛka Onyankopɔn nkurɔfoɔ no deɛ ho na yɛfa wɔn mmerɛ a atwam no de yɛ yɛn dea. Berɛ a wɔnam Kristo so (Rom 8:15; 9:24-26; Gal. 4:6, 7) afa yɛn de yɛn aka Onyankopɔn nkurɔfoɔ ho no, tete Israelfoɔ no agyapadeɛ no bɛyɛ yɛn honhom mu nananom. Yei nti ɛsɛ sɛ yɛsua wɔn tete mmerɛ mu nsɛm a ɛyɛ yɛn nso dea no.

Botaeɛ a ɛtwa toɔ ne sɛ yɛbɛhunu sɛ awoɔntoatoasoɔ biara a ɛwɔ Onyankopɔn nkurɔfoɔ mu no di dwuma kakra a ɛho hia yie wɔ abakɔsɛm kɛseɛ a ɛda Onyankopɔn nnisoɔ a ɛwɔ ntawtawdie kɛseɛ no mu adi no.