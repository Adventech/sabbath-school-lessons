---
title:  Kyerɛ Yɛn Mpaebɔ
date:   06/01/2024
---

### Nnawɔtwe yi adesua
Dw. 105:5; Kol. 3:16; Yak. 5:13; Dw. 44; Dw. 22; 13; 60:1-5

> <p>Nkaebɔsɛm</p>
> “Na ɛbaa sɛ Ɔwɔ baabi rebɔ mpaeɛ na Ɔgyaeeɛ no, N’asuafoɔ no mu baako ka kyerɛɛ No sɛ: ‘Awurade, kyerɛ yɛn mpaebɔ sɛnea Yohane nso kyerɛɛ n’asuafoɔ no’” (Lk. 11:1).

Gyidie a ɛkyerɛ sɛ mpaebɔ deɛ wɔnsua na ɛyɛ adeɛ a ɛno ara na ɛba no yɛ adeɛ a ɛkɔ so wɔ Akristofoɔ binom mu. Nanso ɛyɛ adeɛ a ɛboaa Yesu asuafoɔ no pa ara sɛ wɔbisaa Yesu sɛ Ɔnkyerɛ wɔn mpaebɔ. Onyankopɔn de mpaebɔ nwoma’ Nnwom no, hyɛɛ Bible no mfimfini pɛɛ, a ɛnyɛ sɛ ɛbɛkyerɛ yɛn kɛkɛ sɛnea Onyankopɔn nkurɔfoɔ si bɔɔ mpaeɛ tete no nko, na mmom, sɛ ɛbɛkyerɛ yɛn sɛnea yɛbɛsi abɔ mpaeɛ ɛnnɛ yi.

Ɛfiri mfesanten a ɛdi kan mu no, Nnwom nwoma no atenetene Onyankopɔn nkurɔfoɔ mpaebɔ ahoroɔ, a na Yesu mpaebɔ ka ho bie (1 Ber. 16:7, 9; Neh. 12:8; Mat. 27:46; Efe. 5:19). Saa nnawɔtwe yi, yɛbɛhwɛ dwuma a Nnwom [nwoma] no die wɔ Onyankopɔn nkurɔfoɔ mpaebɔ mu de nsakraeɛ ba wɔn abrabɔ akwantuo mu ma wɔnyini wɔ wɔne Onyankopɔn ayɔnkofa mu. Ɛsɛ sɛ yɛkae sɛ Nnwom no yɛ mpaebɔ na ɛno nti, ɛyɛ adeɛ a ɛho hia yie pa ara a ɛnyɛ wɔn gyidie nkyerɛkyerɛ nhunumu ho nko na mmom akwan horoɔ a ɛbɛtumi aboa asesa ankorankorɛ ne akuo mpaebɔ nyinaa.

Nnwom ahoroɔ [a ɛwɔ Nnwom nwoma no mu] a yɛde bɔ mpaeɛ no aboa agyidifoɔ dodoɔ no ara ama wɔntumi anya mpaebɔ nhehyɛɛ a ɛdi mu, na asana boa wɔn ama mpaebɔsɛm agyina.

Nnawɔtwe yi, yɛbɛtoa so ahwehwɛ Nnwom nwoma no mu ne titire no wɔ berɛ a nneɛma nkɔyie mma yɛn no.