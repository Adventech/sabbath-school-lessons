---
title:  Firi Abasamtuo Mu Kɔ Anidasoɔ Mu
date:   10/01/2024
---

Ebia yɛn nyinaa ahyia berɛ bi a ɛyɛɛ sɛ nea Onyankopɔn atwe Ne ho afiri yɛn ho kɔ akyire pɛn. Hwan na ɔnwenee ho pɛn da sɛ, ɛyɛɛ dɛn na yei tumi siiɛ?

Nnwontofoɔ no, a na wɔyɛ nnipa te sɛ yɛn nyinaa no, ebia wɔn nso hyiaa nneɛma a ɛte saa ara bi. Aane, ɛwom, ɛtɔ da a yɛn bɔne de sɔhwɛ ahoroɔ brɛ yɛn, na ɛtɔ da nso a, ɛne yɛn nni no yie koraa na yɛte nka sɛ yɛmfata nea yɛrekɔ mu no. Bio, hwan na ɔnkaa saa asɛm yi bi pɛn?

`Kenkan Dw. 13. Tebea mmienu bɛn na wobɛtumi ahunu wɔ saa Nnwom yi mu? Ɛdeɛn agyinasie na wosusu sɛ ɛde saa nsesaeɛ nwanwasoɔ yi baeɛ wɔ ɔɔdwontoni no bɔbea mu?`

“Awurade, Wo werɛ bɛfiri me daa akɔsi da bɛn? Wode W’ani bɛhunta me akɔsi da bɛn? (Dw. 13:1). Bio, hwan na ɔntumi nhunu saa atenka yi, sɛnea ɛbɛsi ayɛ mfomsoɔ afa biara no? (So Onyankopɔn werɛ firi yɛn mu bi?).

Ɛnneɛ na Dw. 13 kyerɛ yɛn mfomsoɔ a ɛsɛ sɛ yɛpoɔ, a ɛne sɛ ɛsɛ sɛ yɛde yɛn ani si yɛn ho ne yɛn haw soɔ berɛ a yɛrebɔ mpaeɛ. Saa Nnwom yi bɛtumi asesa yɛn mpaebɔ berɛ a ɛredi yɛn anim ama yɛagye atom sɛ Onyankopɔn yɛ nokorɛdifoɔ na Ɔnsakra wɔ Ɔne nnipa nkitahodiemu.

Ɛwom, Nnwom no de adwotwa ne akasakasa na ɛhyɛ aseɛ deɛ, nanso ɛnwie wɔ hɔ. Na ɛyɛ adeɛ a ɛho hia pa ara.

Nnwom nwoma no boa yɛn ma yɛpaw sɛ yɛde yɛn ho bɛto Onyankopɔn gyeɛ tumi so (Dw. 13:5), ɛno nti yɛn suro ne yɛn dadwene (Dw. 13:1-4) no bɛtumi ama Onyankopɔn nkwagyeɛ no kwan, na yɛfiri aseɛ hunu nsesaeɛ afiri adwotwa mu akɔ ayeyie mu, afiri abasamtuo mu akɔ anidasoɔ mu (Dw. 13:5, 6).

Nanso sɛ woreti Nnwom no mu nsɛm no mu kɛkɛ a nteaseɛ ketewaa bi na wowɔ no ɛnyɛ adeɛ a ɛde nsakraeɛ a ɛsɛ sɛ ɛba no bɛba. Sɛ wode Nnwom no rebɔ mpaeɛ a, ɛsɛ sɛ yɛhwehwɛ Honhom Kronkron no sɛ Ɔmmoa yɛn ma yɛntu anammɔn a Nnwom no hwehwɛ so. Nnwom no yɛ Onyankopɔn Asɛm a ɛnam so sesa ɔgyidini no suban ne ne nneyɛɛ, na ɛnyɛ sɛ ɛtete no nko. Onyankopɔn adom nti, bɔhyɛ ahoroɔ a ɛwɔ Nnwom mu no da adi wɔ agyidifoɔ abrabɔ mu. Yei kyerɛ sɛ yɛma Onyankopɔn Asɛm no kwan ma no sesa yɛn sɛnea Onyankopɔn pɛ na ɛka yɛn bata Kristo ho, Ɔno na Ɔdaa Onyankopɔn pɛ adi yie, na sɛ Ɔyɛ Onyankopɔn Ba nti, Ɔde nnwom horoɔ no bɔɔ mpaeɛ nso.

`Ɔkwan bɛn so na wo sɔhwɛ horoɔ no bɛtumi atwe wo abɛn Onyankopɔn? Adɛn nti na sɛ woanyɛ ahwɛyie a, ɛbɛtumi atwe wo afiri Ne ho?`