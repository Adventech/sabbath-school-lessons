---
title:  Yɛde Nnwom Redi Dwuma Wɔ Mpaebɔ Mu
date:   07/01/2024
---

`Kenkan 105:5; Kol. 3:16; ne Yak. 5:13. Dwuma bɛn na Nnwom di wɔ agyidifoɔ som suahunu mu.`

Ɔkwan tiawa a yɛbɛtumi afa so de Nnwom adi dwuma wɔ yɛn daadaa asetena mu ne sɛ, yɛbɛgye berɛ da biara akenkan Nnwom baako, yɛfiri aseɛ Dw. 1 na yɛtoa so nnidisoɔ sɛnea ɔɔdwontoni no ahyehyɛ noɔ no. Ɔkwan foforɔ nso ne sɛ, wobɛkenkan Nnwom no mu nea ɛne wo mprempren yi tebea no kɔ, sɛnea ɛteɛ biara no: yɛwɔ Nnwom no bi a yɛde twa adwo, Nnwom a ɛyɛ asafo no nyinaa adwotwa, aseda Nnwom, asɔre nnwom, akomam nhwehwɛmu nnwom, nyansa nnwom (sɛ yɛbɛhwehwɛ Onyankopɔn nyansa ne N’akwankyerɛ), abakɔsɛm nnwom horoɔ, nnwom a ɛmu wɔ abufuo ne akwantuo nnwom. Saa kɔta yi mu no, yɛbɛhwɛ yeinom mu pii na yɛasua nnwom no sɛnea wɔda adi. Ɛnneɛ ɔkwan bɛn na ɛsɛ sɛ yɛfa so kenkan nnwom [nwoma] no?

Nea ɛdi kan, kenkan nnwom no, dwennwene ho kakra na afei bɔ mpaeɛ. Nnwennweneho no fa nneɛma pii ho, sɛnea ɔɔdwontoni no si frɛ Onyankopɔn, ne nea enti a ɔbɔɔ mpaeɛ no. Hwɛ sɛnea wo tebea no si ne ɔɔdwontoni no tebea no kɔ ne sɛnea nnwom no bɛtumi aboa wo adi wo suahunu no ho dwuma. Ɛbɛyɛ wo nwanwa sɛ wobɛhunu wo ho sɛ wo ne nea wokenkaneeɛ wɔ hɔ no yɛ adwene.

Sɛ biribi wɔ nnwom no mu kyere w’adwene a, dwennwene ho, nhwɛsoɔ ne sɛ, so nnwom no siesie mprempren yi anidasoɔ hunu bi a wowɔ wɔ biribi a worehyia mu. Dwennwene nnwom nkransɛm no ho wɔ Kristo nipasu ne Ne nkwagyeɛ dwumadie mu ne daa anidasoɔ a Kristo dwumadie no de ma yɛn no ho. Sɛnea yɛnim no, anaa ɛsɛ sɛ yɛhunu no, daa ɛboa sɛ yɛbɛhwɛ biribiara a ɛwɔ Bible mu no wɔ Kristo ne asɛnnua no mu.

Bio, hwehwɛ mpaebɔ nnyinasoɔ foforɔ a nnwom [nwoma] no de to dwa, na dwennwene mfasoɔ a ɛwɔ ho ma wo, w’asafo, ne wiase ho. Bisa Awurade ma Ɔmfa N’Asɛm nto w’akoma ne w’adwene so. Sɛ nnwom no ne tebea bi a obi a wonim no deɛ kɔ a, di ma saa onipa no wɔ mpaebɔ mu. Ɛne sɛ, nnwom [nwoma] no fa abrabɔ afa ahoroɔ pii ho, na ɛbɛtumi aboa yɛn yie pa ara sɛ yɛbɛkenkan na yɛde nea ɛreka kyerɛ yɛn no bɛhyɛ yɛn akomam.

`Sɛ wɔka sɛ, “Momma Kristo asɛm no ntena mo mu bebree” (Kol. 3:16) a, na ɛkyerɛ sɛn? Adɛn nti na sɛ worekenkan Bible no yɛ anammɔn a ɛdi kan na ɛho hia pa ara ma saa suahunu no?`