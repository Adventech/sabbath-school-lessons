---
title:  O, Sane Fa Yɛn Si Hɔ Bio
date:   11/01/2024
---

`Kenkan Dw. 60:1-5. Berɛ bɛn na wosusu sɛ ɛyɛ sɛ wɔde saa Nnwom yi bɔ mpaeɛ? Ɔkwan bɛn so na adwotwa Nnwom horoɔ no ho bɛtumi aba mfasoɔ ama yɛn mpo wɔ yɛn anigyeɛ asetena mmerɛ mu?`

Yɛtaa te adwotwa Nnwom no ase sɛ ɛyɛ nkurɔfoɔ a wɔwɔ mmerɛ a emu yɛ den mu sɛ ɛyɛ honam mu, adwenem anaasɛ honhom mu no mpaebɔ. Anaasɛ mmiɛnsa no nyinaa.

Nanso, yei nkyerɛ sɛ ɛsɛ sɛ yɛpo saa nnwom horoɔ yi mpo wɔ mmerɛ pa mu. Ɛtɔ da a na ɔdwontoni no berɛ so ne yɛn mprempren yi tebea no nni twaka biara. Ɛne sɛ adwotwa nnwom horoɔ no bɛtumi ayɛ nhyira ama ɔsɔrefoɔ no mprempren yi tebea. Ɛne sɛ adwotwa nnwom horoɔ no ho bɛtumi aba mfasoɔ ama asɔrefoɔ a wɔnni ahodwan mu.

Nea ɛdi kan no, wɔbɛtumi ama yɛahunu sɛ amanehunu ka nnipa suahunu ho, na ɛto ateneneefoɔ ne nnebɔneyɛfoɔ nyinaa. Nnwom horoɔ no ma yɛn ahotosoɔ sɛ Onyankopɔn di nneɛma nyinaa so na Ɔma ahoɔden ne mmuaeɛ wɔ ahohia berɛ mu. Na saa Nnwom yi mu mu no, ɔhaw no mu mpo no (“Woama asase awoso” Dw. 60:2), ɔɔdwontoni no da Onyankopɔn gyeɛ mu ahotosoɔ kɛseɛ adi.

Nea ɛtɔ so mmienu, adwotwa nnwom kyerɛ yɛn ahummɔborɔ a yɛnya ma ɔmanehunufoɔ. Sɛ yɛrekyerɛ yɛn anigyeɛ ne yɛn anisɔ a yɛwɔ ma Onyankopɔn, ne titire no wɔ badwam no, ɛsɛ sɛ yɛyɛ ahwɛyie wɔ wɔn a wɔrehunu amane no nso ho. Aane, yɛbɛtumi anya nneɛma bi a ɛyɛ papa seesei, nanso hwan na ɔnnim nkurɔfoɔ a wɔatwa yɛn ho ahyia a wɔrehunu amane kɛse? Sɛ yɛde saa nnwom horoɔ no bɔ mpaeɛ a ɛbɛtumi aboa yɛn a ɛnyɛ sɛ ɛbɛma yɛn werɛ afiri wɔn a wɔrebrɛ nko. Ɛsɛ sɛ nnwom horoɔ no kanyan yɛn ma yɛnya ahummɔborɔ ne ɔpɛ a yɛbɛnya sɛ yɛbɛboa wɔn a wɔrehunu amane sɛnea Yesu yɛeɛ no.

“Saa wiase yi so tɛtrɛɛ, nanso Kristo saa ayarefoɔ yareɛ, Ɔde ɔgyeɛ maa wɔn a wɔwɔ Satan nnomumfa mu. Na Ɔno ankasa yɛ ayaresa ne ahoɔden. Ɔde Ne nkwa too hɔ maa ayarefoɔ ne wɔn a ahonhomfi afa wɔn nnomum. Obiara nni hɔ a ɔbaa Ne nkyɛn bɛpɛɛ ayaresa a Ɔpamoo no. Na Ɔnim sɛ wɔn a wɔbɛsrɛɛ No ayaresa no wɔn ankasa na wɔde yareɛ no baa wɔn ho soɔ deɛ, nanso Wamposo Ne ti sɛ Ɔbɛsa wɔn yareɛ. Na berɛ a ahoɔden firii Kristo mu bɔ wuraa saa akra mmɔborɔfoɔ yi mu no, wɔnuu wɔn ho wɔn bɔne ho, na wɔn mu dodoɔ no ara nyaa honhom mu ne honam ani ayaresa. Asɛmpa no da so ara kura tumi korɔ no ara, na adɛn nti na ɛnnɛ yi yɛnhunu adekorɔ no ara?” – EGW, Welfare Ministry, 24, 25.

`Hwan na wonim no seesei ara a ɛnyɛ wo mpaeɛ nko na ɔhia, na mmom sɛ wode wo nsa bɛka no nso?`