---
title:  Ahotosoɔ Wɔ Ahohia Berɛ Mu
date:   08/01/2024
---

Akristofoɔ nyinaa nim, na wɔwɔ suahunu wɔ abammuo ne amanehunu ho, mmerɛ bi a wɔbisaa wɔn sɛ Awurade reyɛ dɛn, anaasɛ adɛn nti na Awurade ama saa nneɛma no retoto wɔn no. Adwontofoɔ no ankasa nso kɔɔ nneɛma bi a ɛtete saa mu. Na ɛnam ɔsoro nkanyan so, wɔtwerɛɛ wɔn suahunu no.

`Kenkan Dw. 44. Ɛdeɛn na ɛreka kyerɛ yɛn, na adɛn nti na yei ho hia agyidifoɔ wɔ mfesanten nyinaa mu?`

Sɛ yɛreyiyi nnwom mu wɔ asɔre som mu no mprɛ pii no, ɛyɛ a wɔmfa tebea ne nsɛm a yɛtaa de di dwuma wɔ dodoɔ mpaebɔ mu no nka ho. Sɛnea wɔsi de di dwuma pɔtee bi no bɛtumi ayɛ nsɛnkyerɛnne a ɛkyerɛ sɛ yɛntumi nsosɔ abrabɔ no fa a ɛyɛ nwene so. Ɛwom, ɛtɔ da a ɛyɛ yɛn sɛ nea Onyankopɔn ne yɛn nni no yie berɛ a amanehunu bi bɛto yɛn no, ɛyɛ a yɛnhunu sɛ ɛfata sɛ yɛbɛkyerɛ yɛn adwene wɔ badwam som mu anaa mpo wɔ kokoam mpaebɔ mu.

Saa aye-sɛ-ɛmfa-me-ho yɛbea yi bɛtumi ama yɛahwere adeɛ a ɛwɔ ɔsom mu ankasa no. Sɛ yɛbɛbu yɛn ani agu so sɛ yɛbɛda yɛn atenka pa ara adi anaasɛ yɛbɛkyerɛ Onyankopɔn nea yɛpɛ wɔ mpaebɔ mu no ma yɛn ankasa atenka kɔ nkoasom mu. Yei nso mma yɛnnya akokoɔduru ne ahotosoɔ a yɛde ba Onyankopɔn anim. Sɛ yɛde nnwom horoɔ no bɔ mpaeɛ a, ɛma yɛn ahotosoɔ sɛ, sɛ yɛbɔ mpaeɛ na yɛsom a, yɛnhwɛ anim sɛ yɛbɛpo yɛn suahunu.

Dw. 44 sei, ɛbɛtumi aboa asɔrefoɔ ama wɔaka wɔn suahunu fa nim a wɔnnim wɔn amanehunu no ho hwee no afiri akomam yie. Sɛ yɛde nnwom ahoroɔ no bɔ mpaeɛ a ɛboa nkurɔfoɔ ma wɔtumi nya kasa ho fawohodie wɔ mpaebɔ mu. Nnwom no ma yɛn nsɛm a anka yɛrentumi nnya anaasɛ anka yɛnwene ho koraa sɛ yɛbɛka. “Yɛn akoma nsanee n’akyi, na yɛn anammɔn nteree wo kwan ho. Nanso woabubu yɛn pasaa, nea sakraman wɔ, na wode esum kabii akata yɛn so” (Dw. 44:18, 19).

Nanso hyɛ no nso sɛnea Dw. 44 hyɛ aseɛ. Ɔtwerɛfoɔ no rekasa fa ɔkwan a mmerɛ a atwam a Onyankopɔn ayɛ nneɛma akɛseɛ ama Ne nkurɔfoɔ. Nanso ɔtwerɛfoɔ no da n’ahotosoɔ a ɛwɔ Onyankopɔn mu wɔ “na m’afena nso” (Dw. 44:6).

Yei akyi no, ɔhaw da so ara ba Onyankopɔn nkurɔfoɔ so. Saa due ne amanehunu yi ware na ɛyɛ ya pa ara. Nanso, ne nyinaa mu no, ɔɔdwontoni no sufrɛ Onyankopɔn pɛ ɔgyeɛ, sɛ, “gye yɛn, W’adɔeɛ nti” (Dw. 44:26). Ɛne sɛ, ɔhaw no mu mpo no, ɔnim wɔ a Onyankopɔn wɔ hɔ ne Ne dɔ.

`Ɔkwan bɛn so na sɛ yɛregyina mmerɛ a atwam so, berɛ a yɛhunuu sɛ Onyankopɔn bɛn yɛn pa ara no, boa wo ma wotumi gyina ɔhaw mmerɛ mu a ɛma wodwene sɛ Onyankopɔn wɔ akyirikyiri no?`