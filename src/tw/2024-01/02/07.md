---
title:  Toa so dwennwene ho
date:   12/01/2024
---

Kenkan Dw. 42:8 ne EGW, Ed. 159-168. Sɛn na mpaebɔ ne nnwontoɔ wɔ ayɔnkofa sɛnea saa akenkansɛm horoɔ no kyerɛ no?

Ellen G. White ka Dawid ahonu mpaebɔ no ho asɛm (nhwɛsoɔ Dw. 51) sɛ ɛyɛ kasa a ɛfiri n’akomam ne mpaeɛ a ɛkyerɛ bɔne ho ahonu amapa (hwɛ SC, 24, 25). Ɛhyɛ agyidifoɔ nkuran sɛ wɔnwe akenkansɛm bi mfiri nnwom [nwoma] no mu ngu wɔn tirim sɛ biribi a ɛma wɔhunu Onyankopɔn animuonyam wɔ wɔn bra mu na ɛkyerɛ sɛnea na Yesu taa de nnwom [nwoma] no bɔ mpaeɛ berɛ a Ɔhyiaa sɔhwɛ ne nhyɛsoɔ suro no. Ɔsane nso kaa sɛ, “mprɛ dodoɔ a nnwom kronkron mu nsɛm sie wɔ ɔkra no mu no, ahonu ne gyidie, anidasoɔ ne ɔdɔ ne anigyeɛ wɔ hɔ!... Nokorɛ nie, nnwom ahoroɔ pii yɛ mpaebɔ.” – Ed. 162-168.

Sɛ yɛbɔ mpaeɛ na yɛkenkan nnwom horoɔ no a, yɛnya ɔɔdwontoni no nsiyɛ, n’akokoɔduru, ne n’anidasoɔ. Wɔhyɛ yɛn nkuran sɛ yɛntoa yɛn honhom mu akwantuo no so a yɛnyɛ ankonam. Nnipa binom te sɛ yɛn, akɔ mmerɛ a emu yɛ den mu nanso Onyankopɔn adom nti, wɔyɛɛ nkonimdifoɔ. Berɛ korɔ no ara no, oɔdwontoni no da Kristo dima mpaeɛ a Ɔbɔ maa yɛn no adi, sɛnea na Ɔte ase daa sɛ Ɔbɛdi ama yɛn no (Heb. 7:25).

Sɛ yɛde nnwom horoɔ no di dwuma wɔ mpaebɔ ne ɔsom mu a ɛma agyidifoɔ no hunu nnipa suahunu yie na ɛkyerɛ nea ɔresom no sɛ ɔmfa ɔsom mu suahunu ahoroɔ no nyinaa mu. Nnwom ahoroɔ no yɛ ɔsoro ne nnipa mpaebɔ ne nnwom horoɔ. Ɛno nti sɛ yɛde nnwom refra yɛn som mu daa no ma agyidifoɔ fekuo no de wɔn ho to Onyankopɔn pɛ so ne Ne tumi ayaresa adom no so.

**Nkasaho nsɛmmisa**:

`Adɛn nti na ɛnyɛ mpaeɛ a ɛba mpofirim nko ara na ɛyɛ kwan a wɔfa so bɔ mpaeɛ? Ɔkwan bɛn so na yɛn mpaebɔ abrabɔ bɛtumi anya nnwom mu mfasoɔ sɛ mpaeɛ a ɛfiri Bible mu?`

`Ɔkwan bɛn so na nnwom [nwoma] no bɛtumi aboa ama yɛn dodoɔ mpaebɔ suahunu no atu mpɔn? monkasa mfa akwan pɔtee bi a asafo a ɛwɔ mo mpɔtam hɔ no bɛtumi de nnwom [nwoma] no adi dwuma wɔ ne som mu ho.`

`Ɛdeɛn na nnwom [nwoma] no de to dwa fa nnipa gyidie akwantuo no mu ya a ɛyɛ ne Onyankopɔn ayaresa adom tumi no ho?`