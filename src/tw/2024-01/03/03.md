---
title:  Awurade Di Hene
date:   15/01/2024
---

Adeɛ a ɛkyerɛ sɛ Awurade yɛ Ɔbɔadeɛ no wɔ ayɔnkofa a emu yɛ den pa ara-a nokorɛ nie, wote mu a ɛnyɛ yie, sɛ Awurade di adeɛ nyinaa so, Ɔyɛ Sodifoɔ. na wɔpae mu ka sɛ “Awurade di hene” no da adi honhom mu wɔ Dw. 93:1; 96:10; 97:1; ne 99:1 mu, nanso wɔte ɛho mpopoeɛ wɔ Nnwom nwoma no nyinaa mu.

Awurade fura animuonyam, Ɔhran na Ne ho yɛ den (Dw. 93:1; 104:1). Mununkum ne esum atwa Ne ho ahyia (97:2), nanso “Ɔfura ɛhann sɛ ntoma” (Dw. 104:2). Saa abebudeɛ horoɔ yi pagya Ɔhene no tumi ne N’animuonyam na wɔahyɛ da ara apaw sɛ wɔde bɛda Onyankopɔn kɛseyɛ sononko a ɛboro nnipa adwene soɔ no adi.

`Kenkan Dw. 97. Ɛdeɛn na ɛfa Awurade ahennie no ho? (Dw. 97:2, 10). N’ahennie no wɔ ɛhefa? (Dw. 97:1, 5, 7).`

Awurade ahennie no da adi wɔ N’adebɔ nnwuma mu (Dw. 96:5), nkwagyeɛ (Dw. 98:2), ne atemmuo mu (Dw. 96:10). Awurade de N’ahennie si hɔ wɔ wiase nyinaa (Dw. 47:6-9). Onyankopɔn ahennie no yɛ daa ahennie, wɔmfa ntoto tumi ne kɛseyɛ biara ho (Dw. 45:6; 93:1, 2; 103:19). Awurade ahennie no gyina ahummɔborɔ, atɛntenenee, ne tenenee so, na ɛde pɛrepɛreyɛ ba na ɛma wiasebɔ gyina (Dw. 98:3; 99:4). Onyankopɔn ahennie no ka ɔsoro ne asase yi so asomfoɔ bɔ mu tontom Onyankopɔn (Dw. 103:20-22; 148). Nnwom ahoroɔ no mu dodoɔ no ara boa nnipa ma wɔhunu sɛ Onyankopɔn di ade nyinaa so (Dw. 96:10; 97:1; 99:1; 145:11-13).

Seesei deɛ, nnipa anaa asase yi so ahennie biara nni hɔ. Atirimuɔdenfoɔ kɔ so ara sɛe Awurade ahennie no, wɔn na wɔpo na wɔsi Awurade atwetwe na wɔhyɛ Ne nkurɔfoɔ so (Dw. 14:1; 74:3-22). Ɛwom sɛ atirimuɔdenfoɔ binom yiedie ne Onyankopɔn abodwokyɛre ha ɔɔdwontoni no deɛ, nanso ɔwɔ Onyankopɔn ahennie mu ahotosoɔ na ɔkɔ so ara tintim wɔ Onyankopɔn atɛntenenee mu (Dw. 68:21; 73:17-20). Ɛnam gyidie so, Onyankopɔn nkurɔfoɔ nam Kristo gyeɛ somdwumadie so di ahurisie wɔ Onyankopɔn ahennie ho na wɔtwɛn sɛ ahennie no bɛba mu Kristo Mmaeɛ a Ɛtɔ so Mmienu no mu (Mat. 12:26-28; 1 Kor. 15:20-28).

`“Mo a modɔ Awurade, monkyiri bɔne” (Dw. 97:10). Adɛn nti na ɛsɛ sɛ ɔdɔ a yɛwɔ ma Onyankopɔn no ma yɛkyiri bɔne? Ɔkwan bɛn so na saa adwene mmienu yi wɔ ayɔnkofa?`