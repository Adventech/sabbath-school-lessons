---
title:  W’adansesɛm Yɛ Nokorɛ
date:   18/01/2024
---

`Kenkan Dw. 19:7; 93:5; 119:165; 1:2, 6; 18:30; ne 25:10. Asɛm korɔ bɛn na wɔn nyinaa ka ho asɛm?`

Awurade kɛseyɛ wɔ wiase sɛ Ɔbɔadeɛ, Ɔhene, ne Ɔtemmufoɔ no wɔ Bible nkyerɛ nnyinasoɔ a N’adansesɛm bɛtumi de ne ho ato soɔ. Adansesɛm horoɔ no (Hebri ‘edut, “ahyɛsɛm,” “mmara”) no gyina hɔ ma mmara ne ahyɛdeɛ ahoroɔ nyinaa a Awurade de bu Ne nkurɔfoɔ som ne wɔn asetenam abrabɔ (Exod. 32:15). Na ɛyɛ nokorɛ pii (Dw. 93:5), a ɛkyerɛ Onyankopɔn ahennwa no wɔ a ɛwɔ hɔ daa a ɛnhinhim ne wiase a Onyankopɔn bɔeɛ na Ɔkura mu (Dw. 93:1, 2). Hebri asɛmfua a wɔkyerɛ aseɛ “nokorɛ” no (emu na yɛnya Borofo kasa amen firi) a ɛkyerɛ ahotosoɔ, nokorɛdie, ne biribi a ɛgyina hɔ pintinn (2 Sam. 7:16; 1 Ber. 17:23). Onyankopɔn mmara no nsesa na ɛnsɛe nso.

Onyankopɔn ka Ne bɔhyɛ horoɔ ne N’ahyɛdeɛ horoɔ no nokorɛ a ɛyɛ ho ntam. Onyankopɔn nokorɛdie no ma yɛn ahotosoɔ na ɛma yɛhunu sɛ Ne nnisoɔ suban no nsesa, na nea ɛhwehwɛ yɛ Ne nkurɔfoɔ ahotosoɔ ne setie a wɔyɛ ma Onyankopɔn.

Berɛ korɔ no ara nso, atɛntenenee a ɛnni wiase no na wɔka ho asɛm abɛbuo mu sɛ wɔwoso asase yi nnyinasoɔ (Dw. 18:7; 24:18-21). Onyankopɔn mmara no kyerɛkyerɛ ɔmanfoɔ no fa tenenee abrabɔ a ɛbɛtumi agyina Onyankopɔn atemmuo mu. Ɛno nti, ɔteneneeni no, ɛnyɛ adeɛ a ɔbɛwoso, ɛfiri sɛ wɔdan Onyankopɔn mmara, a ɛma obi gyina pintinn ne bammɔ, na wɔn akoma gyina pintinn (Hebri asɛmfua kun no nso kyerɛ “pintinnyɛ”, “nya bammɔ”) wɔ Awurade mu (Dw. 112:1, 6,7). Birbiara nni hɔ ɛbɛma wɔn a wɔdi Onyankopɔn mmara soɔ no asunti (Dw. 119:165), a ɛgyina hɔ ma Onyankopɔn bammɔ ne n’akwankyerɛ wɔ abrabɔ mu (Dw. 1:2, 3, 6).

Wɔda Onyankopɔn Asɛm no adi sɛ ɔɔdwontoni no nan ase kanea, ɛno nti ɛbɔ ne ho ban firi atamfoɔ sɔhwɛ a ahinta (Dw. 119:105, 110) mu. Asomdwoeɛ kɛseɛ a wɔn a wɔdɔ Onyankopɔn mmara no (Dw. 119:165), ɛda adi sɛ ɛnyɛ adeɛ a ɛba berɛ a sɔhwɛ biara nnim (Dw. 119:161). Nea ɛwom mmom ne sɛ yɛbɛtena Onyankopɔn anim na yɛne No anya ayɔnkofa amapa.

`Akwan pɔtee bɛn so na sɛ yɛredi Onyankopɔn mmara ne N’ahyɛdeɛ ne N’adansesɛm soɔ no aboa wo wɔ w’abrabɔ mu? Na sɛn nso na wahunu amane sɛ wabu Ne mmara soɔ?`