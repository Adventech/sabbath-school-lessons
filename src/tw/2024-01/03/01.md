---
title:  Awurade Di Hene
date:   13/01/2024
---

### Nnawɔtwe yi adesua
Dw. 8; 100; 97; 75; 105:7-10; Gal. 3:26-29; 25:10.

> <p>Nkaebɔsɛm</p>
> “Awurade di hene, Ɔde animuonyam ahyehyɛ Ne ho. Awurade ahyehyɛ Ne ho, Ɔde ahoɔden akyekyere Ne ho, na wiase tim hɔ a ɛrenhinhim” (Dw. 93:1).

Nnwom [nwoma] no gye di sɛ Onyankopɔn di hene. Awurade na Ɔbɔɔ nneɛma nyinaa na Ɔkura biribiara a Ɔbɔeɛ mu. Ɔno na Ɔyɛ Ɔhene a Ɔdi wiase nyinaa so, na Ɔde atɛntenenee di wiase so. Ne mmara ne N’ahyɛdeɛ horoɔ no yɛ papa na ɛma wɔn a wɔdi soɔ no nkwa. Awurade yɛ Ɔtemmuafoɔ a Ɔbu atɛntenenee na Ɔhwɛ sɛ wiase kɔ so ara yɛ pɛrepɛre, na Ɔde akatua ma wɔn a wɔbɔ tenenee abrabɔ na Ɔtwe nnebɔneyɛfoɔ aso, nanso Ne berɛ mu, na ɛnyɛ yɛn deɛn mu.

Apam a Onyankopɔn ne Israelfoɔ yɛeɛ no di dwuma sononko gye wiase si hɔ ɛfiri sɛ ɛbɔ Awurade nkwagyeɛ no ho dawuro. Awurade faa Israel sɛ n’abasobɔdeɛ agyapadeɛ, na ɛmaa Israelfoɔ yɛɛ sononko firii aman nkaeɛ nyinaa ho. Awurade di nokorɛ ma N’apam na Ɔkɔ so ara dwene Ne nnwan ho ɛmfa ho ne nokorɛ a wɔnnie no, na ɛtɔ da a, ɛde atuateɛ ba.

Awurade hene a Ɔdi no na ɛma wiase gyina pintinn. Ɔɔdwontoni no pɛ sɛ n’akenkanfoɔ nya nteaseɛ wɔ saa nokorɛ yi mu. Berɛ a wɔwɔ saa nhunumu yi sɛ wɔn hann no, ɔɔdwontoni no hwehwɛ sɛ ɔbɛgyina na ɔde atuwohoakyɛ a mpaapaemu biara nnim asom Onyankopɔn.