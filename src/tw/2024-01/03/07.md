---
title:  Toa so dwennwene ho
date:   19/01/2024
---

Kenkan Dw. 86:5, 15; EGW, SC 9-15. Ɔkwan bɛn so na nokwasɛm a ɛkyerɛ sɛ Onyankopɔn yɛ ɔdɔ no boa yɛn ma yɛte nsɛm horoɔ a ɛfa Onyankopɔn ne Ne nnwuma ho wɔ Nnwom [nwoma] mu no ase yie?

Saa nnawɔtwe yi adesua no de ani sii nsɛm titire bi a ɛfa Onyankopɔn ne Ne nneyɛɛ horoɔ bi so, a ɛde wiase si hɔ na ɛma no gyina pintinn. Ɔɔdwontoni no srɛ Onyankopɔn, a Ɔyɛ Ɔbɔadeɛ, Ɔhene, Ɔtemmufoɔ, apam Agyenkwa, ne Lɔyani no. Dwuma a ɛwɔ wiase a Onyankopɔn die no kɔ so ara da adi wɔ edin horoɔ ne abɔdin horoɔ a ebi ne Odwanhwɛfoɔ (Dw. 23:1; 80:1), Nkwagyeɛ Botan (Dw. 95:1), ne Agya (Dw. 68:5; 89:26) no mu. Yɛbɛtumi anya bammɔ wɔ wiase mu, mpo wɔ ntawntawdie kɛseɛ no aperedie mu, ɛfiri sɛ Onyankopɔn yɛ Otumfoɔ ne nokorɛdifoɔ wɔ nea Ɔyɛ na Ɔka nyinaa mu. Ɛwom sɛ ɛnyɛ adeɛ a saa nsɛntitire yi bɛtumi asa deɛ, wɔkyerɛ yɛn akwan horoɔ a Onyankopɔn da Ne ho adi wɔ Nnwom [nwoma] mu.

Berɛ a yɛtoa so sua Nnwom [nwoma] no, ɛyɛ adeɛ a ɛho hia sɛ yɛbɛkae sɛ yɛbɛkenkan de atoto Onyankopɔn suban a ɛyɛ ɔdɔ ne ahummɔborɔ no ho ne Ne nhyehyɛɛ a Ɔwɔ sɛ Ɔbɛgye na Ɔde wiase asi hɔ bio no. “Mprɛ dodoɔ a yɛsua ɔsoro suban no wɔ asɛnnua no so no, mprɛ dodoɔ na yɛnya mmɔborɔhunu, abadaeɛ, ne bɔnefafirie a ɛne pɛrepɛreyɛ ne atɛntenenee adi afra, na mprɛ dodoɔ no ara na yɛnya adansedeɛ a ɛnni ano fa ɔdɔ a ɛnni awieeɛ ne tema a ɛboro ɛna a ne yam hyehye no ma ne ba a ɔreyera ho.”-EGW, SC 15. Nnwom [nwoma] mu no, sɛ nkurɔfoɔ no hyia Onyankopɔn atemmuo ɛnam sɛ wɔtee atua koraa a, wɔtoa so ara bɔ Onyankopɔn din, ɛfiri sɛ, wɔnim sɛ Onyankopɔn abufuo nkyɛ, mmom N’ahummoborɔ tena hɔ daa (Dw. 103:8).

**Nkasaho nsɛmmisa**:

`Adɛn nti na sɛ yɛbɛte ntawntawdie kɛseɛ no nokorɛ a ɛyɛ ne wɔ a ɛwɔ hɔ no ase no ho hia sɛ ɛbɛboa yɛn ma yɛate aseɛ sɛ ɛmfa ho sɛ akyire yi Onyankopɔn bɛdi nneɛma nyinaa so no, ɔhaw ne amanehunu pii wɔ yɛn wiase yi mu? Adɛn nti na ntawntawdie kɛseɛ ho adwene no yɛ adeɛ a ɛboa yɛn saa?`

`Ɔkwan bɛn na gyidie a yɛwɔ wɔ Onyankopɔn mu sɛ Ɔbɔadeɛ no sɛ sɛ ɛboa yɛn ma yɛte yɛn ho ne yɛne ayɔnkofa a ɛda yɛne abɔdeɛ nkaeɛ no ntam no ase? Sɛ nkurɔfoɔ no mane firi saa nokwasɛm no ho a (Dw. 106: 35-42), ɛdeɛn na ɛbɛsie?`

`Ɛdeɛn na ɛyɛ mfomsoɔ wɔ aman no anyame ho wɔ Bible berɛ so (Dw. 115:4-8)? Na ɛnnɛ mmerɛ mu abosonsom nso ɛ? Adɛn nti na ɛyɛ hu te sɛ nea yɛne Awurade renanteɛ no?`

`Sɛn na ɛsɛ sɛ Onyankopɔn nkurɔfoɔ si tena ase berɛ a wɔnim sɛ Onyankopɔn atemmuo bɛfiri aseɛ wɔ Ne nkurɔfoɔ so? Sɛn na Onyankopɔn si bu Ne nkurɔfoɔ atɛn na ɛkɔduru he?`