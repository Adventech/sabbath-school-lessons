---
title:  Onyankopɔn Yɛ Ɔtemmuafoɔ No
date:   16/01/2024
---

`Kenkan Dw. 75. Adɛn nti na ɔbɔnefoɔ ahohoahoa yɛ ɔkwa?`

Ɛnam sɛ Awurade yɛ ɔhempɔn nti no, Ɔsane nso yɛ mmaramafoɔ (Dw. 99:7) ne Ɔtemmuafoɔ (Dw. 98:9; 97:2). Daa ɔtirimuɔdenfoɔ no pɛ sɛ ɔsɛe nhyehyɛɛ papa a Onyankopɔn de asi hɔ wɔ wiase no, nanso Awurade bɛbu wiase atɛn na Ɔde amumuyɛ tumidie no aba awieeɛ (Dw. 75:8-10; 96:13).

Dw. 75 mu no, abebudeɛ ahoroɔ pii kyerɛ ɔsɛeɛ a wɔyɛ ho hwee a ɛnyɛ yie a ɛda hɔ ma nnebɔneyɛfoɔ. Kuruwa a nsa kɔkɔɔ wom abebudeɛ no (Dw. 75:8) gyina hɔ ma Onyankopɔn abufuo no mu den a ɛyɛ (Yer. 25:15; Adi. 14:10). Nnebɔneyɛfoɔ mmɛbɛn a wɔbɛtwa no gyina hɔ ma wɔn tumi ne wɔn nnisoɔ awieeɛ, berɛ a ɔteneneeni abɛbɛn no wɔbɛpagya (Dw. 75:10). Onyankopɔn paw “berɛ a ɛfata” anaa “berɛ a ɛsɛ” mu (Dw.75:2) ma N’atemmuo. Saa atemmuo kɛseɛ yi bɛkɔ so berɛ no awieeɛ (Dw. 96:13; 1 Kor. 15. 23-26).

Awurade hwehwɛ nkurɔfoɔ akomam a ɛka atemmuo no ho. Kenkan Dw. 14:2. Ɛkaeɛ yɛn Gen. 6:5, 8. Akenkansɛm mmienu no nyinaa kyerɛ sɛ ansa na atemmuo no bɛba wiase no, Onyankopɔn yɛ nkurɔfoɔ abrabɔ mu nhwehwɛmu na Ɔhwehwɛ obiara a Ɔbɛtumi agye no nkwa. Wɔtaa frɛ saa atemmuo yi “nhwehwɛmu atemmuo no,” saa berɛ no na Onyankopɔn sane ateneneefoɔ ti na Ɔhyɛ nnebɔneyɛfoɔ nkrabea.

Sɛn na ɛsi di dwuma?

Nea ɛdi kan no, Onyankopɔn gye Ne nkurɔfoɔ firi ɔtirimuɔdenfoɔ no nsam (Dw. 97:10; 146:9) na Ɔde daa nkwa hyɛ ahobrɛasefoɔ (Dw. 149:4). Nea ɛtɔ so mmienu, nnebɔneyɛfoɔ a wɔansakra no Ɔsɛe wɔn afebɔɔ (Dw. 97:3). Nnwom ahoroɔ bi nam anwensɛm kwan so da sɛnea nnipa akodeɛ ho nsi nni mfasoɔ tia ɔsoro atemmuo (Dw. 76:3-6). Awurade nso yɛ Onyankopɔn a Ɔde bɔne kyɛ, ɛwom Ɔtwe nkurɔfoɔ aso wɔ wɔn nnebɔne ho (Dw. 99:8). Ɛnyɛ nnebɔneyɛfoɔ nko, na mmom Onyankopɔn nkurɔfoɔ nso bɛbu akonta akyerɛ Onyankopɔn (Dw. 50:4; 135:14).

Nnwom horoɔ no da adwene korɔ a Bible akenkansɛm nkaeɛ no de to dwa no adi, sɛ Onyankopɔn atemmuo firi aseɛ wɔ Onyankopɔn nkurɔfoɔ so na atoa so akɔ asase so nyinaa (Deut. 32:36; 1 Pet. 4:17). Ɔɔdwontoni no tea mu kyerɛ Onyankopɔn sɛ Ɔmmu no atɛn na mmom ɔde ne ho to Onyankopɔn tenenee so sɛ ɛmmɔ no ho ban (Dw. 7:8-11; 139:23, 24).

`Nnwom ahoroɔ no to nsa frɛ yɛn sɛ yɛmma yɛn ani nye berɛ a yɛrehwɛ Onyankopɔn atemmuo anim kwan no (Dw. 67:4; 96:10-13; 98:4-9). Ɔkwan bɛn so na Onyankopɔn atemmuo no yɛ asɛmpa ma wɔn a Kristo mogya agye wɔn no?`