---
title:  Wobɛbu Ntɛnkyea Akosi Berɛ Bɛn?
date:   06/02/2024
---

Awurade de tumi ama Israel akannifoɔ sɛ wɔmma atɛntenenee nyɛ adwuma wɔ Israel (Dw. 72:1-7, 12-14). Na ɛsɛ sɛ Israel ahemfo de wɔn tumi no yɛ adwuma sɛnea Onyankopɔn pɛ teɛ. Akannifoɔ no dwumadie titire ne sɛ wɔbɛma asomdwoeɛ ne atɛntenenee ada adi wɔ asase no so na wɔahwɛ mmɔborɔfoɔ. Ɛno nko ara na ɛbɛma asase no ne nnipa no adi yie. Nokorɛ a wɔdi ma Onyankopɔn na ɛma ɔhene ahennwa ase tim na ɛnyɛ onipa tumi.

`Kenkan Nnwom 82. Ɛdeɛn na ɛsi berɛ a akannifoɔ no si atɛntenenee kwan na wɔhyɛ nnipa a wɔde wɔn ahyɛ wɔn nsa sɛ wɔmmɔ wɔn ho ban no so?`

Nnwom 82 mu no, Onyankopɔn da N’atemmuo a ɛwɔ atemmufoɔ a porɔeɛ wɔ wɔn mu no so adi. Ɛda adi pefee sɛ “anyame” no (Dw. 82:1, 6) nyɛ abosom anaasɛ abɔfoɔ ɛfiri sɛ, wɔmfa nhyɛɛ wɔn nsa sɛ wɔmmu atɛntenenee wɔ Onyankopɔn nkurɔfoɔ so nti wɔntumi mmu wɔn atɛn sɛ wɔanyɛ saa. Kwaadu a ɔbobɔ so wɔ Dw. 82:2-4 mu no si mmaransɛm a ɛwɔ mmara du mu no so dua, a ɛrekyerɛ sɛ “anyame” no yɛ Israel akannifoɔ (Deut. 1:16-18; 16:18-20; Yoh. 10:33-35). Onyankopɔn bisa “nipa mma” sɛ wɔbu atɛntenenee, na Ɔde wɔn asotwe to dwa ɛfiri sɛ Wahunu wɔn sɛ wɔntene. Akannifoɔ no nante esum mu a nimdeɛ biara nni mu (Dw. 119:105). Twerɛsɛm no gyina mu pintinn sɛ Awurade nko ara ne Onyankopɔn. Onyankopɔn ne akannifoɔ a wayi wɔn sɛ N’anamusifoɔ ne Ne tumi a ɛwɔ wiase (Rom. 13:1). Nanso mprɛ dodoɔ sɛn na saa nnipa ananmusifoɔ yi, wɔ abakɔsɛm mu ne seesei mpo, afom wɔ asodie a ɔde ahyɛ wɔn nsa no mu?

Dw. 82 de atweetwee pa akannifoɔ a wɔgye wɔn ho di sɛ wɔyɛ “anyame” wɔ nnipa nkaeɛ so no ho ntama. Ɛwom sɛ Onyankopɔn maa Israel akannifoɔ no tumi ne akwannya sɛ wɔmfrɛ wɔn “ɔsorosoroni no mma” na wɔnsi N’ananmu, nanso Onyankopɔn po akannifoɔ atirimɔdenfoɔ no. Onyankopɔn kae wɔn sɛ owuo da hɔ ma wɔn na suban pa mmara korɔ no ara da hɔ ma wɔne nnipa nyinaa. Obiara mmoro Onyankopɔn mmara so (Dw. 82:6-8).

Onyankopɔn bɛbu wiase nyinaa atɛn; Onyankopɔn nkurɔfoɔ nso bɛbu akonta akyerɛ No. Akannifoɔ no ne nnipa no nyinaa bɛsua ɔsoro otemmufoɔ no nhwɛsoɔ no na wɔde wɔn anidasoɔ nyinaa ahyɛ Ne mu.

`Tumi bɛn na wowɔ wɔ afoforɔ so? Atɛntenenee ne pɛpɛɛpɛ kwan bɛn so na woda tumi no adi? Ma w’ani mmra wo ho so!`