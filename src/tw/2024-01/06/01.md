---
title:  Mɛsɔre
date:   03/02/2024
---

### Nnawɔtwe yi adesua
Dw. 18:13-18; 41:1-3; Deut. 15:7-1; Dw. 82; 96:6-10; 99:1-4; Rom. 8:34.

> <p>Nkaebɔsɛm</p>
> “Mmɔborɔfoɔ so hyɛ ne ahiafoɔ apinisie nti mɛsɔre afei, sɛ Awurade seɛ ni, mɛgye nea ɔgu ahome repɛ nkwagyeɛ no nkwa (Nnwom 12:5).

Ɛnyɛ yɛn berɛ yi so nko ara na bɔne, ntɛnkyea ne nhyɛsoɔ agye nsam. Nnwom nwoma atwerɛfoɔ no nso tenaa ase wɔ berɛ bi a ɛte saa mu. Ɛno nti, sɛnea ɛteɛ biara, Nnwom no nso yɛ Onyankopɔn sɔretia wɔ basabasayɛ ne nhyɛsoɔ a ɛwɔ yɛn wiase yi mu ne Nnwom atwerɛfoɔ no berɛ no mu.

Aane, Awurade wɔ abodwokyɛre na Ɔsɔ N’abufuo ano wɔ Ne boasetɔ kɛseɛ mu, a Ɔmpɛ sɛ obiara bɛyera na mmom sɛ wɔn nyinaa bɛba adwensakra mu (2 Pet. 3:9-15).

Ɛwom sɛ ɛnyɛ berɛ biara na Onyankopɔn berɛ a ɛsɛ a Ɔde sɔ ɔhaw ano no hyia nnipa ahwehwɛdeɛ, Onyankopɔn atemmuo da no reba (Dw. 96:13; 98:9).

Ɔbɔadeɛ no nko ara na tenenee ne atemmuo ne N’ahennwa nnyinasoɔ no (Dw. 89:14; 97:2) bɛtumi agyina N’atemmuo tumi so ama wiase agyina na adi yie. Nneɛma mmienu a ɛwɔ ɔsoro atemmuo no mu bi ne ɔgyeɛ ma wɔn a wɔhyɛ wɔn soɔ ne abɔnefoɔ seɛ (Dw. 7:6-17).

Yei na Ɔde ahyɛ yɛn bɔ ampa, da koro ɛbɛba – nanso wɔ Onyankopɔn berɛ mu, ɛnyɛ yɛn deɛ mu, adeɛ a ɔdwontofoɔ no si so dua.