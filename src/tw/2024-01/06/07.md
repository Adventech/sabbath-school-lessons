---
title:  Toa so dwennwene ho
date:   09/02/2024
---

Kenkan EGW, Thoughts From the Mount of Blessing, 6-13, 29-35.

Nnwom nwoma no yɛ ɔyɛkyerɛ a ɛtia nnipa ani a wɔbu gu ntɛnkyea so. Ɛnsosɔ bɔne so. Ɛnya nkanyan, ɛnyɛ sɛ wɔpɛ sɛ wɔbɛtɔ bɔne so werɛ na mmom ahoɔden a ɔde bɛhyɛ Onyankopɔn din animuonyam. Enti, ɛfata sɛ ateneneefoɔ no ma wɔn ani gye berɛ a wɔbɛhunu Onyankopɔn awerɛtɔ wɔ bɔne so ɛfiri sɛ, ɛnam ɔkwan yi so na Onyankopɔn din ne N’atɛntenenee bɛsane atena wiase (Dw. 58:10, 11).

Nnwom nwoma no hyɛ nnipa sɛ wɔmma wɔn nne so ntia bɔne na wɔnhwehwɛ Onyankopɔn ahennie wɔ ne mayɛ mu. Nnwom nwoma no mu no, ɔma yɛn ɔsoro awerɛkyekyerɛ ne ɔgyeɛ ho awerɛhyɛmu. Awurade bɛsɔre!

“Berɛ a nnipa bɛsopa wo, na wɔatane wo no, Yesu se, di ahurusie na ma w’ani nnye mmoroso”. Ɔkyerɛ N’atiefoɔ no adiyifoɔ a wɔakasa wɔ Awurade din mu, de yɛɛ amanehunu ne abodwokyɛre nhwɛsoɔ (Yak. 5:10). Habel, Okristoni a ɔdi kan pa ara wɔ Adam mma mu, wuu sɛ mogyadansefoɔ. Henok ne Onyankopɔn nantee nanso wiase ahunu no. Wɔtweetwee Noa sɛ ɔyɛ kyenkyenekyee na ɔde akomatuo ba.

Na afoforɔ hunu animguasedeɛ ne ɔhweɛ, mpokyerɛ ne afiase nna nso; ebinom nso, wɔde wɔn goroo atɔprɛ, na wɔampɛ ɔgyeɛ, na wɔn nsa aka owusɔreɛ a ɛyɛ kyɛne soɔ (Heb. 11:36, 35)” – EGW, MB, p. 33.

**Nkasaho nsɛmmisa**:

`Esiane sɛ bɔne a ɛwɔ wiase ho nimdeɛ yea bɛtumi ama no ayɛ obi nwanwa sɛ Awurade di hene ampa nti, ɛbɛyɛ dɛn na yɛatete gyedie a ɛnhinhim a ɛbɛgyina pintinn wɔ sɔhwɛ mpo ano. Ɛne sɛ, ɛdeɛn na ɛsɛ sɛ yɛde yɛn ani si so sɛnea yɛn gyidie bɛtena Onyankopɔn dɔ, ne papayɛ ne Ne tumi mu? Ɛdeɛn na ɛsɛ sɛ asɛnnua no kyerɛ yɛn fa Onyankopɔn ne Ne suban ho?`

`Adɛn nti na ɛhia sɛ yɛmfa yɛn ho nto nnipa akwan so (akannifoɔ, nnipa nhyehyɛeɛ ne nnipakuo) sɛ ɛno ne nyansasɛm ne mmuaeɛ a ɛdi mu ma atɛntenenee wɔ wiase na mmom sɛ yɛde yɛn ho bɛto Onyankopɔn asɛm ne N’atemmuo nko ara so?`

`Nokwasɛm pɔtee bɛn na ɛkyerɛ sɛ ntomadan no yɛ baabi a atemmuo kɔ so wɔ ɔsoro?`

`Sɛn na yɛbɛte nsɛm a ano yɛ den binom ase wɔ Nnwom nwoma no mu? Sɛn na saa kasa no boa yɛn ma yɛhunu wɔn a wɔtwerɛeɛ no nipasu?`