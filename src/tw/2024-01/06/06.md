---
title:  Awurade Atemmuo No Ne Ntomadan No
date:   08/02/2024
---

`Kenkan Nnwom 96:6-10; 99:1-4; 132:7-9, 13-18. Ɛhen na Onyankopɔn atemmuo kɔ so, na ɛdeɛn na mmuaeɛ no wɔ ma yɛn? Sɛn na ntomadan no boa yɛn ma yɛte sɛnea Onyankopɔn bɛyɛ bɔne ase?`

Awurade atemmuo no ne ntomadan no wɔ abusuabɔ. Ntomadan no ne baabi a Nnwom twerɛfoɔ no nteaseɛ wɔ bɔne haw ho sesaeɛ (Dw. 73:17-20). Wɔtoo ntomadan no din sɛ baabi a ɔsoro atemmuo kɔ so sɛnea ɛda adi wɔ Urim atemmuo mu no (Num. 27:21) ne Ɔsɔfoɔ Panin atemmuo adaaboɔ no so (Exod. 28:15, 28-30). Saa nti Nnwom no bebree kyerɛ sɛ Onyankopɔn te N’ahennwa so wɔ ntomadan no mu a Wasiesie Ne ho sɛ Ɔbɛbu wiase atɛn wɔ ne bɔne ne n’amumuyɛ ho.

Wɔdaa nkwagyeɛ ho nhyehyɛeɛ no adi wɔ ntomadan no mu. Abosonsom mu no, wɔtee bɔne ase sɛ honam mu nkekaeɛ, a wɔnam nkonyaa amanneɛ so yi firi hɔ. Ɔkwan foforɔ so no, Twerɛsɛm da bɔne adi sɛ Onyankopɔn suban pa mmara no so buo. Onyankopɔn kronkronyɛ kyerɛ sɛ Ɔpɛ atɛntenenee ne tenenee.

Saa ara na ɛsɛ sɛ Onyankopɔn nkurɔfoɔ hwehwɛ atɛntenenee ne tenenee akyiri kwan na wɔsom No wɔ Ne kronkronyɛ mu. Sɛ wɔbɛyɛ saa no, ɛsɛ sɛ wɔdi Onyankopɔn mmara so, ɛno na ɛda Ne kronkronyɛ adi.

Ɛne sɛ, ntomadan no yɛ baabi a wɔde bɔne kyɛ na wɔyɛ tenenee foforɔ sɛnea Onyankopɔn ahennwa mmɔborɔhunu adwa no ne “tenenee afɔrebɔ” no da no adi no (Deut. 33:19, Dw. 4:5)

Nanso “Onyankopɔn a ɔde bɔne kyɛ” no tɔ werɛ wɔ nkurɔfoɔ a wɔnsakra no abɔnefosɛm so (Dw. 99:9).

Adeɛ pɔtee a ntomadan no gyina hɔ ma sɛ beaeɛ a ɔsoro atemmuo kɔ so wɔ hɔ no da adi wɔ Onyankopɔn kronkronyɛ a ɛwɔ hɔ daa no mu ne hwehwɛ a wɔhwehwɛ tenenee abrabɔ sɛnea Onyankopɔn apam ahwehwɛdeɛ no teɛ.

Awurade atemmuo a ɛfiri Sion no de ateneneefoɔ yiedie ne abɔnefoɔ nkoguo na ɛba (Dw. 132:13-18). Ntomadan no kanyan Awurade mmaeɛ sɛ otemmufoɔ no animhwɛ ho anigyeɛ, ne titire, mpata da no. Saa ara nso na Nnwom nwoma no hyɛ ɔsoro otemufoɔ no mmaeɛ a yɛrehwɛ anim no nokorɛ a ɛyɛ no mu den (Dw. 96:13; 98:9). Ɔbɔ edin Yesu Kristo wɔ ɔsoro ntomadan no mu (Adi. 11:15-19).

`Kenkan Rom. 8:34. Sɛn na saa nkyekyɛmu yi rekyerɛ yɛn sɛ nea Kristo reyɛ ama yɛn wɔ ntomadan no mu no yɛ nsɛmpa ma Ne nkurɔfoɔ?`