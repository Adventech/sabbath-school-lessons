---
title:  Ayeyie Nka Otumfoɔ Ne Ahummɔborɔ Nyankopɔn No
date:   14/02/2024
---

`Kenkan Dw. 113 ne 123. Onyankopɔn suban mmienu bɛn na ɛda adi wɔ saa nnwom yi mu?`

Dw. 113 ne 123 yi Awurade animuonyam ne N’ahummɔborɔ ayɛ. Awurade animuonyam da adi wɔ Ne din a ɛso ne beaeɛ a wɔama N’ahennwa so asi no a, ɛtra amanaman ne ɔsoro nyinaa soɔ no mu (Dw. 113:4, 5; 123:1). “Hwan na ɔte sɛ Awurade yɛn Nyankopɔn a Ne tenabea wɔ soro” (Dw. 113:5) no yɛ gyidie asɛm a ɛkyerɛ sɛ tumi biara nni wiase yi mu anaa n’akyi a ɛne Israel Nyankopɔn deɛ no sɛ.

Wɔnam asɛm a ɛkyerɛ sɛ Awurade “brɛ Ne ho ase” anaa “Ɔhwɛ fam, ɔsoro ne asase so” na ɛkyerɛkyerɛ Ne tenabea a ɛwɔ soro a obi ntumi mmɛn hɔ no mu (Hwɛ Dw. 113:6). Sɛ Onyankopɔn te ɔsoro no nsi No kwan sɛ Ɔhunu nea ɛrekɔso wɔ fam ha. Awurade ahummɔborɔ no da adi wɔ Ne krado a Wayɛ sɛ Ɔde Ne ho bɛfra wiase na Wagye anibiefoɔ ne ahiafoɔ afiri wɔn haw ahoroɔ mu. Ɛwom sɛ Ne tenabea wɔ ɔsoro nohoa deɛ, nanso sɛnea ɛteɛ biara no, Ɔmfaa N’ayamye nsa no nsiee Ne nkoa.

Onyankopɔn kɛseyɛ ne Ne bammɔ mmorosoɔ a emu nni hwehwɛbea no da adi pefee wɔ N’adɔeɛ ne Nahummɔborɔ mu. Onibiefoɔ, ahiafoɔ, ne ahohiahiafoɔ nyinaa nam Onyankopɔn anwanwadeɛ akɛseɛ a Wayɛ de asesa wɔn abrabɔ no so nya Ne tumi no mu suahunu. Onyankopɔn a wɔama No soɔ no nam Ne tumi a Ɔde pagya wɔn a wɔayi wɔn totwene no so da Ne kɛseyɛ no adi. Nnipa no tumi kɔ Awurade nkyɛn ɛfiri sɛ Nahennie ne Ne tumidie no nsesa sɛ Ɔyɛ wɔn adom bɔfoɔ ne sɔmufoɔ, na ɛno nti nnipa no yɛ Ne nkeaɛ, Ne dɔ mma no.

Ne saa nti, ɛnyɛ Onyankopɔn kɛseyɛ nko ara na ɛkanyan ɔsom, na mmom N’ayamye nso ka ho bi. Ayeyie nnyina ɛberɛ ne beaeɛ pɔtee bi so (Dw. 113:2, 3). Onyankopɔn kɛseyɛ ne N’adɔeɛ da adi kɛse wɔ Kristo mu, nea Ɔnyaa ɔpɛ firi soro baa asase so bɛwui wɔ asɛnnua so mpo sɛnea ɛbɛyɛ a Ɔbɛma nnipa so. “Ɔno na Ɔwɔ Nyankopɔn tebea mu deɛ, nanso Wammu no mfasodeɛ sɛ Ɔne Nyankopɔn sɛ, na mmom Ɔtoo Ne ho mpan faa akoa tebea too Ne ho so danee nnipa nsɛsoɔ, na sɛ Ɔyɔɔ N’adeɛ faeɛ no, wɔhunuu No sɛ onipa, Ɔbrɛɛ Ne ho ase yɛɛ setie de kɔsii owuo mu, asɛnnua ho wuo mu mpo” (Flp. 2:6-8). Ɛha yi, wɔ asɛnnua no so, yɛwɔ nnyinasoɔ kɛseɛ a ɛtumi ma yɛsom Onyankopɔn na yɛyi No ayɛ wɔ nea Wayɛ ama yɛn no nti.

`Gyina asɛnnua no ne nea ɛsii wɔ soɔ no ma w’ankasa no so. Deɛn na Yesu agye wo afiri mu? Adɛn nti na ɛho hia sɛ wodi kan de asɛnnua no sie w’adwene mu?`