---
title:  Toa so dwennwene ho
date:   16/02/2024
---

Kenkan Ellen G. White, SC, PP 17-22.

Nnwom nwoma mu no, Onyankopɔn nkurɔfoɔ no nne kabom yɛ baako ti nnyesoɔ no mu “Na N’adɔeɛ wɔ hɔ daa” berɛ a wɔreyi Onyankopɔn ayɛ wɔ Ne daa dɔ no ho (Dw. 106:1; 107:1; 118:1-4; 29; 136). “Sɛ yɛanyi Onyankopɔn ayɛ a na ɛkyerɛ sɛ yɛn werɛ afi Ne nneyɛɛ pa nyinaa, yɛn ani nsɔ Onyankopɔn akyɛdeɛ ahoroɔ no. Wɔn a wɔyi ayɛ no nko ara na wɔn werɛ mfiri. Sɛ woredwene na worekasa fa Onyankopɔn ho no nya nnurui sɛ woreyi No ayɛ. Ayeyie hyɛ aseɛ wɔ berɛ a obi hunu Onyankopɔn kɛseyɛ ne Ne nnwuma, na ɔde nkamfoɔ gye N’ayamye, N’adɔeɛ, ne Ne nyansa no soɔ”. Hans LaRondelle Deliverance in the Psalms, p. 178.

Nteaseɛ a ɛwɔ Onyankopɔn abodwokyɛre adɔeɛ mu no dɔ asukɔ mpo wɔ berɛ a yɛkae sɛ Onyankopɔn ‘Khesed’, a ɛne N’ayamye ne Ne nokorɛdie apam no gyina hɔ pintinn a ɛnsesa wɔ nnipa bɔne ne wɔn atuateɛ nyinaa akyi no.

“Yɛayɛ bɔne atia No, na yɛmfata N’adɔeɛ, nanso Ɔno ankasa de adesrɛ a ɛyɛ nwanwa pa ara na ahyɛ yɛn ano; “Wo din nti mma yɛn ngu W’animuonyam adwa no anim ase, Kae, mmubu W’apam a ɛda yɛne Wo ntam no”. Sɛ yɛde bɔneka ba N’anim na yɛpae mu ka fata a yɛmfata no a, Wahyɛ N’ankasa ho bɔ sɛ Ɔbɛtie yɛn sufrɛ. N’animuonyam adwa no kyerɛ N’asɛm a Ɔde ama yɛn no mmaamu” – EGW, COL, p. 148.

Ɛberɛ a ɔdwontofoɔ no renya suahunu sɛ Onyankopɔn adom no (Dw. 103:2), ɛhyɛɛ no nkuran maa ɔkaa sɛ; “Awurade di asɛntenenee, na Ɔbu atɛn gye wɔn a wɔhyɛ wɔn soɔ nyinaa” (Dw. 103:6). Ɛno nti ɔdwontofoɔ no botaeɛ a ɛtwa toɔ fa n’ankasa adansedie ne Onyankopɔn adɔeɛ no ayeyie wɔ ne bra mu ne sɛ, ɔbɛma afoforɔ anya Onyankopɔn dɔ ayamye mu awerɛhyɛmu, sɛnea ɛbɛyɛ a wɔn nso bɛtumi abue wɔn akomam ama Onyankopɔn na wɔanya N’adom gyeɛ no, na wɔayi Onyankopɔn ayɛ (Dw. 9:11, 12; 22:22-27; 66:16)

**Nkasaho nsɛmmisa**:

`Deɛn ne nokwasɛm ahoroɔ a ɛfa Onyankopɔn ahummɔborɔ a ɛyɛ daapem ma Ne nkurɔfoɔ nkwagyeɛ ho no? Adɛn nti na yei nkyerɛ sɛ obi bɛtumi akɔ so ayɛ bɔne ɛfiri sɛ Onyankopɔn ahummɔborɔ no wɔ hɔ daa?`

`Sɛn na yɛbɛsi de yɛn bɔne a Onyankopɔn de firi yɛn no atoto adwene a yɛwɔ fa Onyankopɔn atemmuo wɔ bɔne ho no ho?`

`Sɛn na apam foforɔ no nkyerɛkyerɛmu a ɛfa Onyankopɔn ahummɔborɔ ho no si ne nea ɛwɔ nnwom mu no kɔ (Efe. 2:4, 5; 1 Tim. 1:16; Tito 3:5; Heb. 4:16)?`