---
title:  Mma Wo Werɛ Mmfiri Ne Nneyɛɛ Pa Nyinaa
date:   15/02/2024
---

`Kenkan Dw. 103. Sɛn na Onyankopɔn ahummɔborɔ si da adi wɔ ha?`

Dw. 103 bobɔ Awurade nhyira ahoroɔ no so. Nhyira no bi ne “Ne nneyɛɛ Pa nyinaa” (Dw. 103:2) a ɛma anigyeɛ wɔ abrabɔ mu. “Ɔno na Ɔde wo mfomsoɔ nyinaa firi woɔ, na Ɔsa wo nyarewa nyinaa. Ɔgye wo nkwa firi amena mu, Ɔde adɔeɛ ne mmɔborɔhunu bɔ wo abotire. Ɔde adepa hyɛ w’afono ma na wo mmeranteberɛ yɛ foforɔ sɛ ɔkɔdeɛ. Awurade di asɛntenenee, na Ɔbu atɛn gye wɔn a wɔhyɛ wɔn soɔ nyinaa”. Saa nhyira yi gyina N’adom suban ne Ne nokorɛdie a ɛfa Ɔne Israelfoɔ apam no so (Dw. 103:7-18). Awurade “kae” nnipa mmerɛyɛ na Ɔhu wɔn mmɔbɔ. (Hwɛ Dw. 103:13-17).

Sɛ worekae biribi no boro adeɛ a wonim na worekae kɛkɛ no so. Ɛyɛ ahofama a ɛda adi wɔ nneyɛɛ mu. Onyankopɔn gye Ne nkurɔfoɔ na Ɔkura wɔn mu (Dw. 103:3-13). Mfoni kɛseɛ a wɔtwa no wɔ Dw. 103:11-16 no baabae Onyankopɔn adom kɛseyɛ a ɛnni susubea no a, ɔsoro korɔn no nko ara na yɛbɛtumi de atoto ho no mu. “Na sɛnea ɔsoro korɔn sene asase no, saa ara na M’akwan korɔn sene mo akwan, na M’adwene nso sene mo adwene” (Yes. 55:9).

`Ɛnneɛ, afei, sɛn na ɛsɛ sɛ nnipa si fa gye Onyankopɔn dɔ ayamye no soɔ?`

Nea edi kan no, ɛsɛ sɛ yɛhyira Awurade (Dw. 103:1, 2). Tebea ahoroɔ nyinaa mu no, yɛte nhyira ase sɛ wode honam mu ne honhom mu nneɛma rema obi sɛ mfasodeɛ (Gen. 49:25, Dw. 5:12). Ɛsiane sɛ Onyankopɔn ne nhyira nyinaa farebae nti no, sɛn na nnipa bɛtumi ahyira Onyankopɔn? Nea ɔyɛ ketewa no bɛtumi ahyira nea Ɔyɛ kɛseɛ no de akyerɛ ne nnaaseɛ ne n’ayɛyie (1 Ahe. 8:66; Hiob 29:13). Onyankopɔn fa nnepa a Ɔde ma nnipa so hyira wɔn, na nnipa nso fa ayɛyie a wɔyi wɔ nnepa a ɛwɔ Onyankopɔn mu no so hyira No; ɛne sɛ, wɔde anidie rema Onyankopɔn wɔ N’adom suban ho.

Nea ɛtɔ so mmienu, sɛ yɛrekae Ne nnepa nyinaa ne N’apam (Dw. 103:2, 18:22), sɛnea Awurade nso kae nnipa mmerɛyɛ tebea ne N’apam a Ɔne Ne nkurɔfoɔ wɔ (Dw. 103:3-13). Nkaeɛ yɛ ayɔnkofa a ɛwɔ Onyankopɔn ne Ne nkurɔfoɔ ntam no fa a ɛho hia. Sɛnea Onyankopɔn kae Ne bɔhyɛ ahoroɔ a Ɔwɔ ma nnipa no, saa ara na nnipa nso de Onyankopɔn nokorɛdie ho ka, na yɛde ɔdɔ ne setie yɛ yɛn nnyesoɔ.

Ɛberɛ a yɛwɔ saa adwene yi no, saa Ellen G. White nsɛm kunini yinom fata pa ara: “Ɛbɛyɛ pa ara ama yɛn sɛ dabiara yɛfa dɔnhwere baako na yɛde ahobrɛaseɛ dwennwene Kristo abrabɔ no ho. Ɛsɛ sɛ yɛfa no napɔso napɔso na yɛnya tebea biara mu nteaseɛ, ne titiri no nea ɛreba awieeɛ no. Berɛ a yɛdwene N’afɔrebɔ kɛseɛ a Wabɔ ama yɛn no ho no, Ne mu awerɛhyɛmu a yɛwɔ no bɛyɛ daa daa, yɛn dɔ no bɛyɛ ntɛm so, na yɛbɛdɔ Ne honhom no mu asukɔ. Awieeɛ no sɛ Ɔbɛgye yɛn nkwa a, ɛsɛ sɛ yɛsua ahonu ne ahobrɛaseɛ wɔ asɛnnua no ase” – DA, p. 83.