---
title:  Toa so dwennwene ho
date:   05/01/2024
---

Kenkan EGW, PK 35-50; MYP 291-292.

Yɛwɔ nnwom 150 na ɛwɔ Nnwom Nwoma no mu, a wɔayɛ no nwoma nnum: nwoma 1 (Dw. 1-41), nwoma II (Dw. 42-72), nwoma III (Dw. 73-89), nwoma IV (Dw. 90-106) ne nwoma V (Dw. 107-150). Oɔdwontoni no nwoma a wɔakyɛ mu nnum no yɛ Yudafoɔ a wɔdii kan no amammerɛ ne ɛne Mose nwoma horoɔ a ɔkyekyɛɛ mu nnum no kɔ pɛ.

Nnwom nwoma no ma yɛn adansedeɛ horoɔ bi fa dwumadie ahoroɔ bi a na ad ikan akɔ soɔ ho: Korahifoɔ dwumadie (Dw. 42-49, 84, 85, 87, 88), asafoɔ dwumadie (Dw. 73-83, Asenfoɔ Nnwom (Dw. 120-134) ne Haleluia Nnwom (Dw. 111-118, 146-150). Nnwom 72:20 di adanseɛ sɛ Dawid nnwom no yɛ kakraa bi.

Ɛwom sɛ Nnwom ahoroɔ no ara no wɔde bata Dawid berɛ so ne berɛ a na ɔdi hene no ho deɛ (mfeha du ansa na wɔrewo Kristo) Nnwom mmoaboano no kɔɔ so ara de bɛsii mfeha a ɛdidi soɔ yi: berɛ a wɔkyɛɛ ahennie no mu, nnommumfa mu, ne nnommumfa no akyi. Yɛsusu sɛ Hebri atwerɛfoɔ no a na Ezra di wɔn anim no kekaa nnwom kakraa bi a na ɛwɔ hɔ saa berɛ no boom yɛɛ no nwoma berɛ a na wɔde ahyiadan mu som no resi hɔ no.

Sɛ atwerɛfoɔ no kekaa Nnwom Nwoma no boom no nyi no kronkronyɛ no mfiri hɔ. Sɛnea Oɔdwontoni no teɛ no, saa ara na atwerɛfoɔ no nso na wɔyɛ Onyankopɔn nkoa nokorɛdifoɔ, na Onyankopɔn na na Ɔma wɔn akwankyerɛ wɔ wɔn dwumadie mu (Ezra 7:6, 10). Ɔsoro-nipasu a ɛwɔ Nnwom mu no te sɛ Nyamesu-Nipasu tebea a ɛda adi wɔ Awurade Yesu mu no. “Nanso Bible no, ne emu nokorɛ a Onyankopɔn de ama wɔ nnipa wɔ kasa a emu da hɔ fann no, ɛma yɛn ɔsoro ne nnipa ayɔnkofa. Saa ayɔnkofa no da adi wɔ Kristo su mu, Ɔno na na Ɔyɛ Onyankopɔn Ba na Ɔyɛ Onipa Ba nso. Saa ara na ɛyɛ nokorɛ wɔ Bible no ho, sɛ ɛfiri Kristo, sɛ ‘na Asɛm no yɛ honam, na ɛtenaa yɛn mu.’”-EGW, GC 8.

**Nkasaho nsɛmmisa**:

`Sɛ yɛka sɛ Nnwom horoɔ no yɛ ɔsoro ne nipa mpaebɔ ne asɔre Nnwom horoɔ a ɛkyerɛ sɛn? Na sɛnea ɛsi yɛ den sɛ yɛbɛte aseɛ afa biara no, sɛn na saa adwene no si boa yɛn ma yɛhunu sɛnea Onyankopɔn si pɛ sɛ Ɔbɛn Ne nkurɔfoɔ fa? Ɔkwan bɛn so na ɛno ankasa tumi da sɛnea yɛn mu biara si bɛn Onyankopɔn fa no adi kyerɛ yɛn?`

`Mo adesuabea hɔ no, monkasa mfa berɛ bi a mohunuu sɛ Nnwom no kasa fa mo tebea pɔtee bi ho ho. Awerɛkyekyerɛ ne anidasoɔ bɛn na monyaa wɔ mu?`