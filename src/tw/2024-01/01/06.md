---
title:  Adwontoɔ Wiase No
date:   04/01/2024
---

`Kenkan Dw. 16:8; 44:8; 46:1; 47:1, 7; 57:2; 62:8 ne 121:7. Diberɛ bɛn na Onyankopɔn wɔ wɔ ɔdwontofoɔ no abrabɔ mu?`

Na ɔɔdwontoni no de ne ho nyinaa ato Onyankopɔn so; na wayɛ krado sɛ ɔbɛbrɛ ne ho ase wɔ mpaebɔ ne ayeyie mu, ne abrabɔ mu suahunu ahoroɔ nyinaa ama Onyankopɔn. Onyankopɔn Ɔbɔadeɛ a Ɔdi ade nyinaa soɔ, Ɔhene ne Ɔtemmuafoɔ wɔ asase nyinaa so. Ɔma Ne mma nneɛma nyinaa. Ɛno nti, ɛsɛ sɛ yɛde yɛn ho to Ne so wɔ berɛ nyinaa mu. Onyankopɔn atamfoɔ koraa bisa sɛ, “mo Nyankopɔn no wɔ he?” berɛ a ɛbɛyɛ sɛnea Onyankopɔn nkurɔfoɔ redi nkoguo no (Dw. 42:10). Sɛnea Awurade yɛ nea Ɔte ase daa ne Onyankopɔn a Ɔnni nkoguo da ma Ne nkurɔfoɔ no, Onyankopɔn nkurɔfoɔ wɔ No daa. Ɛne sɛ, Nnwom horoɔ no ma yɛhunu berɛ a nnipa nyinaa ne abɔdeɛ nyinaa bɛsom Onyankopɔn (Dw. 47:1; 64:9).

Akotene a Onyankopɔn di wɔ abrabɔ mu no ma Ɔdi akotene wɔ ɔsom mu. SankuNnwom a wɔde dii dwuma wɔ ɔsom na ɛyɛ sononko firi ɔsom a nkurɔfoɔ nim no nnɛ yi no, ɛfiri sɛ bible mu ɔsom no na ɛyɛ adeɛ a ɛdi akotene wɔ kuro mu no nyinaa asetenam. Ɛno nti, biribiara a ɛsiiɛ no, papa ne bɔne nyinaa no, wɔ Onyankopɔn nkurɔfoɔ abrabɔ mu no na wɔda no adi wɔ ɔsom mu. Onyankopɔn tie ɔdwontofoɔ no, wɔ baabiara a ɔwɔ, na xma no mmuaeɛ a ɛfata wɔ ne berɛ mu (Dw. 3:4; 18:6; 20:6).

Ɔɔdwontoni no nim sɛ Onyankopɔn atenaeɛ yɛ ɔsoro, nanso berɛ korɔ no ara no Onyankopɔn te Sion, Ɔne ne nkurɔfoɔ te ntomadan mu. Berɛ korɔ no ara no, Onyankopɔn wɔ akyirikyiri na Ɔbɛn, Ɔwɔ baabiara wɔ Ne ntomadan no mu (Dw. 41:12). Yeinom yɛ biribi a ɛyɛ sononko koraa fa Onyankopɔn suban ho na wɔde ne nyinaa berɛ yɛn. Ɔɔdwontoni no tee aseɛ sɛ sɛ Onyankopɔn wɔ akyirikyiri ne sɛ ɔbɛn no wote ntam a ɛnyɛ yie fa nokorɛ Nyankopɔn no ho (Dw. 24:7-10). Ɔɔdwontoni no tee saa adeɛ yi ase yie. Nim a na wɔnim Onyankopɔn papayɛ ne wɔ a Ɔwɔ hɔ, wɔ wɔn suahunu ahoroɔ nyinaa mu no, ne adeɛ a ɛkannyan wɔn anidasoɔ berɛ a na wɔretwɛn Onyankopɔn sɛ Ɔbɛba mu abɛgye wɔn wɔ ɔkwan biara Ɔbɛfa soɔ ayɛ saa no.

`Ɔkwan bɛn so na Nnwom horoɔ no bɛtumi aboa yɛn ama yɛate aseɛ sɛ ɛnyɛ adeɛ a yɛbɛtumi ama Onyankopɔn ayɛ sɛnea yɛpɛ nko ara? Ɛdeɛn na ɛbɛtumi aka w’abrabɔ ho a ɛma wone Awurade ntam wareɛ?`