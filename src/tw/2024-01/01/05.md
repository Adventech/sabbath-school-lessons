---
title:  Mpaebɔ a Nkanyan Wom
date:   03/01/2024
---

`Kenkan 2 Sam. 23:1, 2 ne Rom. 8:26, 27. Ɛdeɛn na saa akenkansɛm horoɔ yi kyerɛ yɛn fa mpaebɔ ho?`

Nnwom [nwoma] no yɛ mpaebɔ ahoroɔ a ɛkanyan ne Israelfoɔ ayeyie nnwom, ɛno nti, Nnwom [nwoma] no mu no, ɛne a yɛteɛ no yɛ Onyankopɔn nne a ɛne Ne nkurɔfoɔ deɛ adi afra. Nnwom ahoroɔ no ma yɛhunu nkitahodie amapa a yɛne Onyankopɔn wɔ.

Oɔdwontoni no frɛ Onyankopɔn sɛ “Me Nyankopɔn,” “O, me Nyankopɔn,” “O, M’Awurade,” ne “Me Hene” (Dw. 5:2; 84:3). Mprɛ pii no Oɔdwontoni no srɛ Onyankopɔn sɛ “Ɔnyɛ aso” (Dw. 5:1), “tie me mpaebɔ” (Dw. 39:12), “Hwɛ” (Dw. 25:18), “gye me so” (Dw. 102:2), ne “gye me nkwa” (Dw. 6:4). Yeinom kyerɛ pefee sɛ obi na ɔrebɔ mpaeɛ akyerɛ Onyankopɔn.

Adeɛ a ɛyɛ fɛ kyɛn soɔ ne sɛ Nnwom no yɛ mpaebɔ ne ayeyie ahoroɔ a ɛwɔ Onyankopɔn Asɛm no mu a agyidifoɔ a wɔgyina yie na wɔbɔɔ mpaeɛ no na wɔyii ayɛ no. Ɛno nti, nnwom ahoroɔ no ma Onyankopɔn mma akwannya ma wɔne ayɔnkofa a emu yɛ den sɛnea wɔka ho asɛm wɔ Rom. 8:26, 27 sɛ: “Saa ara nso na Honhom no boa yɛn yɛn mmerɛyɛ mu, ɛfiri sɛ sɛnea yɛbɛbɔ mpaeɛ a ɛsɛ no, yɛnnim, nanso Honhom no ara de ɔpene a ɛnni kabea di ma yɛn. Na nea Ɔpɛɛpɛɛ akoma mu no nim adekodeɛ a ɛyɛ Honhom no adwene, ɛfiri sɛ Ɔdi ma ahotefoɔ no sɛnea Onyankopɔn pɛ.”

Yesu nso yii asɛm firii Nnwom [nwoma] no mu, sɛnea ɛda adi wɔ Lk. 20:42,43 no berɛ a Ɔyii N’asɛm no firii Dw. 110:1 sɛ: “Awurade asɛm a Ɔse me wura nie: ‘Tena Me nifa kɔsi sɛ Mede W’atamfo bɛyɛ wo nan ase ntiasoɔ.”

Ɛwom, nnwom no bi wɔ hɔ a ɛfiri abakɔsɛm bi anaasɛ ɛkyerɛ abakɔsɛm bi ne adwontofoɔ no ankasa suahunu horoɔ mu, ne Israelfoɔ no suahunu mu sɛ ɔman deɛ, Nnwom no honhom mu dɔ no kasa fa asetena no fa ahoroɔ ho na ɛfa amammerɛ horoɔ, ɔsom horoɔ, nipakuo ne awosuom bɔbea horoɔ nyinaa. Ɛne sɛ, sɛ wokenkan nnwom horoɔ no a, wobɛhunu sɛ ɛma anidasoɔ, ɛkyerɛ ayeyie, ɛkyerɛ suro, abufuo, awerɛhodie, nneɛma binom a nnipa a wɔwɔ mmaa nyinaa wɔ mfesanten nyinaa mu, ɛmfa ho ne wɔn tebea horoɔ no. Wɔkasa kyerɛ yɛn nyinaa, wɔ yɛn ankasa suahunu mu.

`Ɛdeɛn na de a Yesu de Nnwom dii dwuma no kyerɛ yɛn fa dwumasono a ɛbɛtumi adi wɔ yɛn ankasa suahunu mu?`