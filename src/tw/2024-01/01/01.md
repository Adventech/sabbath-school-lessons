---
title:  Sɛnea Yɛsi Kenkan Nnwom [Nwoma] No 
date:   30/12/2023
---

### Nnawɔtwe yi adesua
1 Ber. 16:7; Neh. 12:8; Dw. 25:1-5; 33:1-3; Rom. 8:27; Dw. 82:8; 121:7.

> <p>Nkaebɔsɛm</p>
> “Na Ɔsee wɔn sɛ: Yeinom ne Me nsɛm a Me ne mo wɔ hɔ no, Meka Mekyerɛɛ mo no, sɛ ɛtwa sɛ nea wɔatwerɛ Mose mmara ne adiyifoɔ ne nnwom mu wɔ Me ho no nyinaa ba mu. Ɛno na Ɔbuee wɔn adwene mu maa wɔtee twerɛ nsɛm no aseɛ” (Lk. 24:44, 45).

Nnwom [nwoma] no yɛ mpaebɔ nwoma na ɛyɛ dwontoɔ nwoma ma Yudafoɔ ne Akristofoɔ nyinaa wɔ mfesanten mu. Ɛwom, Nnwom [nwoma] no mu dodoɔ no ara yɛ dwontwerɛfoɔ no ankasa nsɛm a ɔka kyerɛ Onyankopɔn deɛ, nanso ɛnyɛ adeɛ a nnwom no firi onipa na mmom, Onyankopɔn a Ɔkanyan adwene no.

Nokorɛ nie, Awurade na Ɔkanyan wɔn ma wɔtwerɛɛ nea wɔtwerɛeɛ no, ɛno nti na, sɛnea ɛteɛ wɔ Atwerɛ no nyinaa mu no (2 Pet. 1:21), Onyankopɔn nam N’akoa ne Ne Honhom so kasa kyerɛ yɛn wɔ Nnwom [nwoma] no mu. Yesu, asuafoɔ no, ne Apam Foforɔ atwerɛfoɔ no yii nsɛm firii Nnwom [nwoma] no mu na wɔfrɛɛ no Atwerɛ (Mar. 12:10; Yoh. 10:34, 35; Yoh. 13:180. Ɛyɛ Onyankopɔn Asɛm nokorɛm te sɛ Genesis ne Romafoɔ nwoma no.

Wɔtwerɛɛ Nnwom no sɛ Hebrifoɔ anwensɛm bi a tete Israel atwerɛfoɔ ahoroɔ twerɛeɛ, ɛno nti, nnwom ahoroɔ no kyerɛ wɔn wiase, ɛmfa ho ne sɛnea ɛsi kɔ ma obiara no. Sɛ yɛgye Nnwom [nwoma] no to mu sɛ ɛyɛ Onyankopɔn asɛm na yɛgyene yɛn ani hwɛ nnwom horoɔ no sɛ ɛyɛ anwensɛm, na yɛsane nso hunu n’abakɔsɛm, ne gyidie nnyinasoɔ, ne sɛnea na wɔsi de di dwuma ɔsom mu mfeɛ mpempem de bɛsi ɛnnɛ.