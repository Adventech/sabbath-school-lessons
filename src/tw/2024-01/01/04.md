---
title:  Nnwom a Wɔto No Berɛ Biara
date:   02/01/2024
---

`Kenkan Dw. 3; 33:1-3; ne 109:6-15. Nnipa suahunu afa horoɔ bɛn na saa Nnwom horoɔ yi de ma yɛn?`

Nnwom ahoroɔ no ma agyidifoɔ fekuo no hunu nnipa suahunu yie, na wɔkyerɛ sɛ agyidifoɔ bɛtumi asom Onyankopɔn wɔ tebea biara mu wɔ abrabɔ mu. Yɛhunu yeinom wɔ nea ɛdidi soɔ yi mu:

(1) Asɔre nnwom a ɛyɛ Onyankopɔn kɛseɛ wɔ N’ahennie ne Ne tumi ho wɔ adebɔ mu, wɔ Ne nnisoɔ, N’atemmuo ne Ne nokorɛdie ho. (2) Nnwom ahoroɔ a wɔde da ase a ɛkyerɛ anisɔ kɛseɛ a wɔde ma Onyankopɔn wɔ Ne nhyira dodoɔ ho. (3) Adwo twa a ɛyɛ akoma mu su a wɔsu kyerɛ Onyankopɔn de pɛ ɔgyeɛ firi amanehunu mu. (4). Nyansa nnwom ahoroɔ a ɛma asetenam akwankyerɛ horoɔ a ɛfa tenenee abrabɔ ho. (5). Adehyedie nnwom ahoroɔ a ɛyi Kristo kyerɛ, Ɔno a Ɔyɛ Ɔhene kɛseɛ ne Ɔgyefoɔ ma Onyankopɔn nkurɔfoɔ no. (6) Abakɔsɛm nnwom horoɔ a ɛkae Israelfoɔ wɔ wɔn asetena a atwam na ɛda Onyankopɔn nokorɛdie ne Israelfoɔ nokorɛ a wɔnni adi de kyerɛ awoɔntoatoasoɔ a ɛbɛba no sɛ mma wɔmmɛyɛ saa mfomsoɔ a wɔn nananom yɛeɛ no bi, mmom no, wɔmfa wɔn ho nto Onyankopɔn so na wɔnkɔ so nyɛ nokorɛdifoɔ mma N’apam no.

Nnwom no anwensɛm no da tumi sononko bi adi de twe akenkanfoɔ adwene. Ɛwom sɛ, anwensɛm nneɛma no bi ayera berɛ a wɔkyerɛɛ aseɛ no deɛ, nanso yɛbɛtumi akɔ so ara ama yɛn ani asɔ dodoɔ no ara wɔ yɛn ankasa kasa mu:

1\. Asesɛsɛm: sɛ yɛde nsɛm, kasamufa, anaa adwene bi a ɛsesɛ redi dwuma abom. Asesɛsɛm boa yɛn ma yɛte asɛm foforɔ bi ase. Nhwɛsoɔ ne sɛ: “Me kra, hyira Awurade, na me mu adeɛ nyinaa nhyira ne din kronkron” (Dw. 103:1). Saa asesɛsɛm yi mu no, “me kra” yɛ “me adeɛ nyinaa” a ɛyɛ obi nipadua nyinaa.

2\. Nnyinahɔma de kasakoa ahoroɔ di dwuma de twe akenkanfoɔ adwene (nhwɛsoɔ, wɔde “ntaban nwunu ase” (Dw. 17:8) gyina hɔ ma Onyankopɔn dwanekɔbea.

3\. Nsɛm mmienu a ɛbɔ abira a wɔde di dwuma korɔ. “mesu mefrɛ, w’anim, awia ne anadwo” (Dw. 88:1), no kyerɛ sɛ ɔsu a ɔnnyaeɛ.

4\. Nsɛngorɔ de nsɛm nnyegyeɛ di dwuma de si honhom nkrasɛm bi so dua. Dw. 96:4, 5 mu no, Hebri nsɛmfua ‘elohim’, “nyame” ne ‘elilim’, “abosom,” de nsɛngorɔ di dwuma de nkrasɛm bi to dwa sɛ aman anyame no yɛ ‘elohim’ nanso ɛyɛ “elilim’ “abosom.”

Nea ɛtwa toɔ no, asɛmfua “selah” no kyerɛ mmoguo bi, sɛ wɔfrɛ yɛn sɛ yɛntwentwɛn so na yɛnnwenwene nkrasɛm pɔtee bi ho Nnwom no mu anaasɛ yɛnsesa nneɛma a yɛde dwontoɔ ho no (Dw.61:4).