---
title:  Mesaia Manehunufoɔ No
date:   26/02/2024
---

`Kenkan Dw. 22 ne 118:22. Ɔkwan bɛn na wɔn a Mesaia no baa sɛ Ɔrebɛgye wɔn no de No faa soɔ?`

Nnwom no mu bebree da po a wɔpoo Mesaia manehunufoɔ no ho yeadie a Ɔfaa mu no adi (nhwɛsoɔ bi ne Dw. 42; 88; ne 102). Dw. 22 no yɛ Mesaia no ho nkɔmhyɛ, ɛfiri sɛ ne mmaabaemu no mu dodoɔ ara ne Ɔhene Dawid nni ayɔnkofa biara abakɔsɛm fam, nanso ɛne Kristo wuo mu nsɛm no kɔ pɛpɛɛpɛ. Yesu de nsɛm a ɛwɔ Dw. 22:1 no na ɛbɔɔ mpaeɛ wɔ asɛnnua no so (Mat. 27:46).

Kristo ne N’Agya ntetemudie mu amanehunu a, ɛnam soa a Ɔsoaa wiase nyinaa bɔne horoɔ no muduro no, yɛbɛtumi de Baanu no ntam koroyɛ a ɛnni nsɛsoɔ no nkutoo na ayɛ ɛho susudua (1 Yoh. 1:1, 2; 10:30). Nanso saa amanehunu kɛseɛ no mpo antumi antete koroyɛ a ɛda Agya no ne Ɔba no ntam no mu. Berɛ a Kristo poɔ no duruu ne mpɔmpɔnsoɔ no Ɔgyaee Ne ho maa Agya no korakora, abasamtuo kɛseɛ a na Ɔrefa mu no nyinaa akyi.

“Wɔde yɛn nyinaa amumuyɛ guu Kristo a Ɔyɛ yɛn ananmusini ne agyinamudini no so. Wɔbuu No mmaratoni, sɛnea Ɔbɛtumi agye yɛn afiri mmara no afobuo ase. Adam aseni biara afɔdie hyɛɛ N’akoma so. Onyankopɔn abufuo a ɛtia bɔne no, sɛnea amumuyɛ nti na N’ani nnye nea ɛrekɔ soɔ no ho korakora no, de abambuo hyɛɛ Ne Ba no kra ma.”- EGW, DA 75

Anantwinini ne agyata a wɔbobom, ne akraman abebudeɛ huhu no kyerɛ ɔman no atirimuɔden ne ɔtan, a Kristo a wɔde No toto sonsono a ɔyɛ mmerɛ na ɔnni boafoɔ ho no, faa mu wɔ Ne mmerɛ a ɛtwa toɔ mu no. Dw. 22 kyerɛ ɛborɔ a na ɛwɔ nnipadɔm a na wɔde Yesu ankasa nsɛm a Ɔka kyerɛɛ Agya no retweetwee No no nsɛm no mu (Dw. 22:1, 8; Mat. 27:43) ne asraafoɔ a na wɔrekyɛ Yesu ntadeɛ no (Dw. 22:18; Mat. 27:35). Na nnipa no nnim sɛ “sonsono” no a wɔrehwehwɛ no apɛkyɛ no no bɛdane “tweaso boɔ” ama Asɔrefie no ama no anya fapem pa (Dw. 118:12).

Nanso, Mesaia a wɔpoo No no bɛyɛɛ nkwagyeɛ Nsuti maa Onyankopɔn nkurɔfoɔ wɔ Ne wusɔreɛ no akyi (Mat. 21:42; Asom. 4:10-12). Kristo hunuu amane wɔ po a nnipa poo No no mu, nanso Onyankopɔn hyɛɛ Ne Ba no animuonyam, berɛ a Ɔde No yɛɛ honhom fam Asɔrefie no “tweaso tiboɔ titire” no (Efes. 2:20-22; 1 Pet. 2:4-8). Wɔn a wɔpo saa Ɔboɔ a ɛyɛ Onyankopɔn nkwagyeɛ kwan yi no, ɛbɛdane atemmudeɛ ama wɔn (Yes. 8:14; Mat. 21:44).

`Yesu nam N’ankasa so tuaa bɔne biara a woayɛ pɛn no ho ka wɔ asɛnnua no so. Sɛn na ɛsɛ sɛ nokwasɛm a ɛyɛ, sɛ Ɔhunuu amaneɛ maa woɔ no si nya tumi wɔ w’abrabɔ so seesei, kyerɛ sɛ, adɛn nti na ɛsɛ sɛ wohunu bɔne sɛ akyiwadeɛ kɛseɛ bi?`