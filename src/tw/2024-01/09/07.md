---
title:  Toa so dwennwene ho
date:   01/03/2024
---

Kenkan EGW, DA 19-26.

Ɛsiane sɛ Nnwom horoɔ no yɛ Kristo mpaeɛ ne mpaeɛ a ɛfa Kristo ho nti no, ɛma adiyie sononko bi fa Kristo nipayɛ ne Ne gyeɛ dwumadie sɛ Obi a Ɔyɛ “Onyankopɔn ne yɛn wɔ hɔ” (Mat. 1:23). Yesu yɛ “Onyankopɔn ne yɛn wɔ hɔ” wɔ ɔpoɔ ne amanehunu mpaebɔ mu. Ɔyɛ “Onyankopɔn ne yɛn wɔ hɔ” wɔ atɛntenenee ne ɔgyeɛ ho sufrɛ mu. Yesu yɛ “Onyankopɔn ne yɛn wɔ hɔ,” berɛ a Ɔnnya yɛn wɔ yɛn adehwereɛ ne abasamtuo mu na mmom Ɔkyerɛ yɛn nkonimdie gyidie kwan no. Ɔbɛyɛɛ daa Sɔfoɔ ne daa Hempɔn maa yɛn de gyee yɛn firii daa ɔsɛeɛ mu. Onyankopɔn nkwagyeɛ bɔhyɛ horoɔ no nyinaa nya ne mmamu wɔ Kristo, Dawid aseni Hempɔn a Ɔwie pɛyɛ no mu (2 Kor. 1:20).

Ellen G White twerɛ fa Kristo ne nnipa nkabɔmu no ho sei: “Kristo nam Ne nipayɛ so bɛfraa nnipa mu; Ɔnam Ne nyameyɛ so faa Onyankopɔn ahennwa no. Ɔyɛɛ Onipa Ba nam so maa yɛn setieyɛ ho nhwɛsoɔ; Ɔyɛɛ Onyankopɔn Ba nam so maa yɛn tumi a yɛde bɛyɛ setie. Ɛyɛ Kristo na Ɔfiri Horeb Bepɔ so nkyɛkyerɛ no mu kasa kyerɛɛ Mose sɛ: ‘MEARA ne MEARA. . . Sɛnea ka kyerɛ Israelfoɔ no nie: MEARA na asoma me mo nkyɛn’ (Exod. 3:14). Yei ne Israel gyeɛ ho anohoba no. Enti Ɔbaa nnipa nsɛsoɔ mu no, Ɔkyerɛɛ Ɔne MEARA no. Betlehem Abɔfraa no, Agyenkwa hobrɛaseni a Ɔdwoɔ no ne Onyankopɔn a Ɔyii Ne ho adi honam mu no (1 Tim. 3:16). Ɔka kyerɛ sɛ ‘MENE Odwanhwɛfoɔ Pa no’ (Yoh. 10:11). ‘MENE paanoo a nkwa wɔ mu’ (Yoh. 6:51). ‘MENE Kwan no, Nokorɛ no, ne Nkwa no’ (Yoh. 14:6). ‘Wɔde ɔsoro ne asase so tumi nyinaa ama Me’ (Mat. 28:18). MENE bɔhyɛ nyinaa mu ahotosoɔ no. MENE; mma monnsuro.” – EGW, DA 24, 25.

**Nkasaho nsɛmmisa**:

`Sɛn na Onyankopɔn asi ada Ne nokorɛdie adi ama N’apam no, nkurɔfoɔ no nokorɛ a wɔannie nyinaa akyi no? Ahotosoɔ ntimu bɛn na yei de brɛ Onyankopɔn mma a yɛredi aperepereɛ nnɛ yi no?`

`Sɛn na Kristo asɔfodie sononko a ɛkyɛn soɔ, a ɛnam Melkisedek dibea soɔ no, si hyɛ Onyankopɔn nkurɔfoɔ nkwagyeɛ no nokorɛ a ɛyɛ no mu den?`

`Asɛmpa nwoma horoɔ no kyerɛ sɛ Nnwom nwoma no mu bɔhyɛ horoɔ a ɛfa Mesaia no ho no baa mu wɔ Yesu Kristo mu. Ɔkwan bɛn so na yei kyerɛkyerɛ nokwasɛm a ɛwɔ Onyankopɔn Asɛm mu no mu? Adɛn nti na ɛsɛ sɛ yɛsi adwene anaa atenka biara, a ɛma yɛn ahotosoɔ a ɛwɔ Onyankopɔn Asɛm mu ano yɛ den, no kwan?`

`Awerɛkyekyerɛ bɛn na yɛbɛtumi anya afiri Kristo nsɛm “Wɔde ɔsoro ne asase so tumi nyinaa ama Me” (Mat. 28:18) no mu? Sɛn na yɛsi de saa bɔhyɛ yi di dwuma wɔ yɛn ankasa suahunu mu?`