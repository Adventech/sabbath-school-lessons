---
title:  Yɛbɛdi Nokorɛ Ama N’apam No Daa
date:   27/02/2024
---

`Kenkan Dw. 89:27-32, 38-46; 132:10-12. Dawid apam no fa ɛdeɛn ho? Ɛdeɛn na asɛ asɛe no?`

Dawid apam no kura Onyankopɔn bɔhyɛ a ɛkyerɛ sɛ Ɔbɛboa Dawid asefoɔ na Wahwehwɛ Ne nkurɔfoɔ yiedie daa no (1 Sam. 7:5-16; Dw. 89:1-4, 19-37; 132:12-18). Wɔde gyina a na apam no bɛgyina hɔ daa no timm hɔ wɔ Onyankopɔn ntam kronkron ne ɔhene no nokorɛ a na ɔbɛdi ama Onyankopɔn no so. Nanso ahemfo a na wɔdi Awurade akyi te sɛ Ɔhene Dawid mpo no, ɛnyɛ mmerɛ nyinaa na na wɔdi nokorɛ ma Awurade. Nnwom 89 di abooboo fa nokwasɛm a na ɛrekyerɛ sɛ Dawid asefoɔ animuonyam bɔhyɛ horoɔ no ayera no ho. So na Onyankopɔn agya Israelfoɔ no a wɔnni anidasoɔ biara? Mmuaeɛ no yɛ ‘dabida’.

Ɛyɛ nokorɛ, Onyankopɔn abufuo no yɛ ɔsoro atemmuo a wɔreda no adie (Dw. 38:1; 74:1). Nanso ɛntena hɔ afebɔɔ, ɛfiri sɛ Onyankopɔn no de nnipa mfomsoɔ firi wɔn berɛ a wɔbɛnya adwensakra no. Mmom, berɛ a abufuo no gyina mu no, Onyankopɔn nneyɛɛ a Ɔda no adi kyerɛ Ne nkurɔfoɔ a wɔda so te bɔneyɛ mu no ano yɛ den. Nkurɔfoɔ no nya wɔn asobrɛakyeɛ no ho atenka ma wɔhunu wɔn bɔne horoɔ no muduro (Dw. 89:38-46). Nanso wɔbisa sɛ: “Ɛnkɔsi da bɛn?” nam so srɛ Onyankopɔn sɛ Ɔnna N’abufuo suban no adi (Dw. 89:46). Anidasoɔ foforɔ pue firi bɔhyɛ foforɔ a ɛwɔ nokorɛ a Onyankopɔn de “kae” N’adom no mu (nky. 47, 50).

Ne tiawa mu no, ɛwom sɛ onipa kyɛfa a ɛwɔ apam no mu no dii hwammɔ deɛ, nanso ɔman no antumi anhome wɔ Onyankopɔn bɔhyɛ a ɛfa N’atirimpɔ horoɔ a ɛnsesa, a ɛnam Mesaia no, Nea Ɔyɛ tenenee ne nkwagyeɛ ma Israel ne wiase nyinaa no, soɔ no mu. Yei kyerɛ sɛ awieeɛ no, Onyankopɔn bɛkɔ so ayɛ Onyankopɔn, na Ɔbɛtim Ne daa ahennie no; nanso Yesu ntira, na ɛnyɛ Ne nkurɔfoɔ no ntira.

Yesu Kristo yɛ Dawid Ba ne Mesaia no (Mat. 1:1; Heb. 1:8). Wɔfrɛ No “abɔdeɛ nyinaa Abakan” (Kol. 1:15), sɛnea Nnwom 89:27 frɛ Dawid a ɔyɛ Kristo nsɛsoɔ no Onyankopɔn Abakan no: “Na Me nso Mede no bɛyɛ M’abakan, asase so ahemfo mu pumpuni.”

Abodin “abakan” no nkyerɛ Dawid awoɔ nnidisoɔ, ɛfiri sɛ na ɔyɛ n’awofoɔ no mma mu nea ɔtɔ so nwɔtwe (1 Sam. 16:10, 11). Saa ara na ɛteɛ wɔ Yesu afam nso. Saa abodin yi kyerɛ anidie ne tumidie sononko a Ɔkura (Kol. 1:16, 20-22). Onyankopɔn yɛɛ Yesu wiase nyinaa Hempɔn berɛ a Ɔnyanee No firii awufoɔ mu no (Asom. 2:30, 31).

`Kenkan Kol. 1:16, 20-22. Ɛdeɛn na saa nyitohɔsɛm horoɔ yinom kyerɛkyerɛ yɛn fa oniiko a na Yesu yɛ ne nea Ɔyɛ maa yɛn no ho? Bɔhyɛ bɛn na wobɛtumi afa afiri yei mu ama wo ho?`