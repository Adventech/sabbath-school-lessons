---
title:  Daa Hene A Ne Tumi Nni Nsɛsoɔ
date:   28/02/2024
---

`Kenkan Dw. 2; 110:1-3; 89:4, 13-17; 110:1, 2, 5, 6. Ɛdeɛn na saa nyitohɔsɛm yinom kyerɛkyerɛ yɛn fa Kristo ho sɛ Ɔhene?`

Da a wɔda Onyankopɔn adi sɛ Mesaia no Agya no kyerɛ ɔhene no animuonyam, berɛ a wɔgye no ka Onyankopɔn apam no ho no (Dw. 2:7; 89:26-28). Dw. 2:7 hunu Kristo wusɔreɛ ne Ne masoɔ no sɛ ɛyɛ daapem foforɔ no ne Kristo adehyeɛ sɔfodie no ahyɛaseɛ (Asom. 13:33-39; Heb. 1:5; 5:5). Mesaia no te Onyankopɔn nifa so sɛ obi a ɔkura anidie ne tumidie a ebi nsii da (Dw. 110:1; Asom. 7:55, 56). “Sɛnea wɔde asɛm ‘Awurade no’ ne ‘nea wɔasra no’ (Mesaia) redi dwuma bom no kyerɛ sɛ ɛnyɛ ahyiakwa bi kɛkɛ na ɛma wɔfrɛ Dawid fam Mesaia no sɛ Ankasa . . . Sɛ nea ɔte nifa soɔ no yɛ Awurade a, ɛnneɛ na Awurade no ne Mesaia no, ɛfiri sɛ yɛhunu Mesaia no nso sɛ Ɔte nifa so [Hwɛ Dw. 110:1, 5]” – Jacques Doukhan, On the Way to Emmaus, pp. 26, 27.

Awieeɛ no, Kristo bɛnya nkonimdie amapa wɔ N’atamfo so. Yɛ a worɛyɛ obi “wo nan ase ntiasoɔ” no yɛ abebudeɛ bi a ɛtwe adwene kɔ tete Apueeɛ Mmɛneeɛ ahemfo no amanneɛ bi a na wɔde wɔn nan gu wɔn atamfoɔ a wɔadi wɔn so nkonim no kɔn ho de kyerɛ sɛ wɔhyɛ wɔn aseɛ. Nanso Kristo poma a ɛwɔ ha no nyɛ ahunahuna deɛ (Dw. 2:9; 110:2).

Akane no, na mmusua mu akannifoɔ na wɔkura poma, a ɛkyerɛ abusua korɔ no nsohyɛdeɛ (Num. 17:2-10). Kristo poma no firi Sion, ɛfiri sɛ Ɔgyina hɔ ma Sionfoɔ. Ne poma no yɛ ɔsoro atemmuo nsohyɛdeɛ, atemmuo a ɛde amumuyɛ amammuo ba awieeɛ na ɛyi Kristo ahennie a ɛnni nsɛsoɔ no adie(Adi. 2:27; 12:5). Ahemfo amumuyɛfoɔ no mpo, wɔma wɔn akwannya sɛnea wɔbɛsakra na wɔde wɔn ho ahyɛ Mesaia no ase (Dw. 2:10-12).

Yɔhunu Kristo nkonimdie a ɛtwa toɔ ho mfoni no mu baako wɔ Mmaeɛ no anim atemmuo mfoni a ɛwɔ Dan. 7, a ɛkyerɛ sɛ “sɛ wɔde atemmuo no ma Ɔsorosoroni no ahotefoɔ” (nky. 22) no wie a, wɔbɛtim N’ahennie no na “N’ahennie no yɛ daa ahennie” (nky. 27). Ɛsiane asɛnnua no nti, wɔde ahennie bɔhyɛ no ama yɛn.

Wɔde nhyira ahyɛ wɔn a wɔde wɔn ho to Ɔhene no so nyinaa bɔ na ɔman no di ahurisie wɔ Mesaia no tenenee ahennie no mu (Dw. 2:12; 89:15-17).

`Hwɛ sɛnea ɛsi yɛ fɛ fa, sɛ awieeɛ no, papa bɛdi bɔne so nkonim, atɛntenenee bɛyɛ adwuma ama ɔyea ne amanehunu afiri hɔ korakora. Sɛn na ɛsɛ sɛ saa nokorɛ yi ma awerɛkyekyerɛ seesei, berɛ a onipa fam no, asɛ amumuyɛ redi nkonim no?`