---
title:  Mmoa A Ɛfiri Ntomadan No Mu
date:   25/01/2024
---

`Kenkan Dw. 3:4; 14:7; 20:1-3; 27:5; 36:8; 61:4, ne 68:5, 35. Akenkansɛm yinom mu, ɛhe na mmoa firi ba?`

Adwinneɛ a ɛyɛ honhom ne honam mu dwanekɔbea ne mmoa no da adi wɔ ntomadan mu dwumadie no mu. Ntomadan no yɛ beaɛ a yɛnya mmoa, bammɔ ne nkwagyeɛ firie. Ntomadan no ma nea ɔwɔ ɔhaw mu nya nwunu kata ne so. Onyankopɔn firi Ne ntomadan no mu ko ma nyanka, ne akunafoɔ. Onyankopɔn firi Sion, ahoɔfɛ a ɛwie pɛyɛ no mu na ɛhyerɛn (Dw. 50:2). Wɔka Onyankopɔn atɛntenenee ne Ne nhyira kyerɛ (Dw. 84:4; 12:5; 134:3).

Ntomadan mu dwanekɔbea no kyɛn bammɔ a wiase baabiara de ma, ɛfiri sɛ ntomadan no mu ankasa na Onyankopɔn teɛ. Onyankopɔn anim ma bammɔ, ɛnyɛ asɔredan a ɛte sɛ adwumayɛbea dan bi kɛkɛ no. Saa ara nso na mmepɔ a Onyankopɔn te soɔ no, ɛwom sɛ Sion Bepɔ na ɛyɛ ahobrɛaseɛ bepɔ no deɛ, nanso ɛkyɛn ne nyinaa.

> <p></p>
> “Na yɛnni Ɔsɔfo Panin a Ɔntumi nhunu yɛn mmerɛyɛ mma yɛn, na mmom nea wɔasɔ no ahwɛ adeɛ nyinaa mu sɛ yɛn ara, nso Ɔnni bɔne. Enti momma yɛmfa nnam mmra adom ahennwa no anim, na yɛanya mmɔborɔhunu, na yɛahunu adom, na ɛberɛ a ɛsɛ mu aboa yɛn (Heb. 4:15, 16).

`Akwan bɛn so na akenkansɛm yi ne nea ɔdwontofoɔ no ka fa ntomadan no ho di nsɛ?`

Onyankopɔn ntomadan no kronkronyɛ kae ɔdwontofoɔ no ma ɔgye tom sɛ ateasefoɔ nyinaa yɛ nnebɔneyɛfoɔ a wɔmmfata Onyankopɔn adom, na ɔka sɛ ɔgyeɛ gyina Onyankopɔn nokorɛdie ne N’adom nko ara so (Dw. 143:2; 9:12). Hwee nni yɛn mu a ɛma yɛfata wɔ Onyankopɔn anim. Ɛyɛ berɛ a nkurɔfoɔ ne Onyankopɔn wɔ nokorɛ ayɔnkofa a ɛnam ahonu ne gye a yɛregye Onyankopɔn adom ne fakyɛ no so nko ara na wɔtumi srɛ Onyankopɔn gyeɛ mu ahotosoɔ. Ntomadan mu som no gyina hɔ ma nkwagyeɛ a yɛnya no Yesu mu.