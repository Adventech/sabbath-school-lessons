---
title:  Me Nnompe Anhunta Wo
date:   21/01/2024
---

`Kenkan Dw. 139:1-18. Akwan bɛn so na abɛbuo mu yei da Onyankopɔn Tumi (Dw. 139:1-8), Onyankopɔn anim (Dw. 139:7-12) ne Onyankopɔn papayɛ (Dw. 139:13-18) adie? Ɛdeɛn na Onyankopɔn kɛseyɛ ka fa Ne bɔhyɛ horoɔ ho?`

Ɛberɛ bi aba pɛn a wohwehwɛɛ sɛ anka woboa obi nanso wonni ho akadeɛ? Saa ara na nkurɔfoɔ bi nso abɔ mmɔden pɛn sɛ anka wɔbɛboa wo nanso na wɔnnte wo ahiadeɛ horoɔ no aseɛ. Mpo ɛnte sɛ nkurɔfoɔ a wɔwɔ ɔdɔ pii ne adwempa no, Onyankopɔn wɔ nimdeɛ a ɛyɛ pɛ ma yɛn wɔ yɛn tebea nyinaa mu, na ɛyɛ akodeɛ a Ɔde bɛboa yɛn. Ɛno nti, Ne mmoa ne ɔgyeɛ ho bɔhyɛ horoɔ no nyɛ aniani nsɛm bi mmom, ɛyɛ ahotosoɔ a ɛwɔ fapem.

Onyankopɔn nimdeɛ a Ɔwɔ fa ɔdwontofoɔ no ho no yɛ ade kɛseɛ na ɛyɛ sononko sɛ ne na yam mpo antumi amfa no anhunta amfiri N’anim. Ɔsoro nimdeɛ mu ɛberɛ ka ho (Dw. 139:2), Awurade nim n’asetena (Dw. 139:2, 4) Ɔnim n’akwan nyinaa mu (Dw. 139:3) - ɔdwontofoɔ no ase a ɔteɛ nyinaa. Onyankopɔn nimdeɛ a ɛyɛ nwanwa no firi N’adebɔ tumi ne bɛn a Ɔbɛn ne nkurɔfoɔ, na ɛda adi wɔ hwɛ a Ɔde hwɛ wɔn soɔ no mu.

Ɛnsɛ sɛ nokwasɛm nwanwasoɔ a ɛfa Onyankopɔn nim a Ɔnim yɛn yie no hunahuna yɛn, na mmom ɛsɛ sɛ ɛka yɛn kɔ Yesu kokom ne nea Wayɛ ama yɛn asɛnnua no soɔ no ho. Ɛfiri sɛ, Yesu mu gyidie nti wɔde Ne tenenee no ama yɛn; Onyankopɔn No ankasa tenenee no” (Rom. 3:5, 21).

Wɔka Onyankopɔn wɔ a Ɔne yɛn wɔ hɔ no ho asɛm sɛ ɛkɔ ara kɔsi “asamando” (sheol, “adamena) ne esum (Dw. 139:8, 11, 12) mu, mmeaeɛ a wɔntaa nka sɛ Onyankopɔn teɛ (Dw. 56:13). N’anim no nso kyerɛ sɛ wɔde “adekyeeɛ ntaban” (apueiɛ) tu kɔtena “ɛpo akyirikyiri nohoa” (atɔeɛ) (Dw. 139:9). Abebusɛm yi nyinaa kyerɛ nokorɛ baako sɛ baabiara nni wie yi ase a Onyankopɔn nnie. Ɛwom, Onyankopɔn nni kyɛfa wɔ wie yi ase sɛnea nnipa binom gye die no deɛ, nanso Ɔbɛn ne nyinaa, ɛnyɛ sɛ Ɔno na Ɔbɔeɛ nko na mmom sɛ Ɔno na Ɔkura wɔn mu nso (Heb. 1:3).

Ɔyɛ Obi a Ɔnim nea ɛfa yɛn ho nyinaa nti, Ɔtumi boa yɛn na Ɔsiesie yɛn si yɛn dada mu bio. Ɔdwontofoɔ no tee Onyankopɔn kɛseyɛ ase kane no, ɛkanyan no ayɛyie ne ahotosoɔ foforɔ mu. Ɔgye ɔsoro nhwehwɛmu tom sɛ ɛyɛ ɔkwan a ɛbɛtumi ayi no afiri abrabɔ mu haw a ɛtia ɔne Onyankopɔn ayɔnkofa no.

`Nnipa binom tumi hunu nokorɛ no sɛ Onyankopɔn nim biribiara fa wɔn ho, mpo wɔn asumasɛm a ahunta nyinaa na ɛhunahuna wɔn wn adwenem. Adɛn nti na asɛmpa no nko ara ne yɛn anidasoɔ.`