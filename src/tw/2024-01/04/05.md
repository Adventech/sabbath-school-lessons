---
title:  Bammɔfoɔ Ne Ɔgyefoɔ
date:   24/01/2024
---

`Kenkan 1 Kor. 10:1-4. Sɛn na Paulo kasa fa Atukorɔ no ho? Honhom mu adesua bɛn na ɔpɛ sɛ ɔde kyerɛkyerɛ?`

`Kenkan Dw. 114. Sɛn na ɔka Israel mma no gyeɛ a ɔsoro gyee wɔn firii Misraim no ho asɛm wɔ abɛbuo mu?`

Hwɛ sɛnea wɔde abɛbuo ada ɔgyeɛ nwanwasoɔ a Onyankopɔn de agye Ne mma afiri Misraim nkoasom no adi ho asɛm wɔ Dw. 114 mu no teɛ. Apam Dada mu nyinaa ne mpo Foforɔ no mu no, na ɔgyeɛ firi Misraim no yɛ nsohyɛdeɛ ma Onyankopɔn tumi a Ɔde gye Ne mma. Akenkansɛm a ɛwɔ Korintofoɔ nwoma no mu no, Paulo yɛɛ saa ara, ɔhunuu abebudeɛ a ɛyɛ Yesu Kristo gyeɛ no ho nsohyɛdeɛ.

Dw. 114 nso da ɔsoro gyeɛ a ɛnam Onyankopɔn tumidie so sɛ Ɔbɔadeɛ a Ɔdi abɔdeɛ nyinaa soɔ, na ɛyɛ sɛnea ɔgyee Ne mma wɔ Atukorɔ no mu no. Ɛpo kɔkɔɔ no, Yordan asutene no, mmepɔ ne nkokoɔ no, wɔ abɛbuo mu no gyina hɔ ma abɔdeɛ ne nnipa tumi a na ɛko tia Israel wɔ wɔn akwantuo a na wɔde rekɔ Bɔhyɛ Asase no soɔ no (Deut. 1:44, Yos. 3:14-17). Ɛwom, Onyankopɔn yɛ Tumfoɔ wɔ wɔn nyinaa so.

Nokorɛm, Onyankopɔn mma bebree a wɔwɔ mmeaeɛ nyinaa ne berɛ horoɔ mu no susu sɛ amaneɛ nko ara na ahyɛ ɔkwan a wɔnam so de rekɔ ɔsoro Yerusalem no mu. Nnwom nwoma no hyɛ wɔn nkurane sɛ wɔnhwɛ mmepɔ no akyi nhwɛ ɔsoro ne asase Yɛfoɔ no (Dw. 121:1).

Awurade nnwuma akɛseɛ a Ɔyɛ ma Ne nkurɔfoɔ no sɛ sɛ ɛkanyan wiase nyinaa ma wɔn ho popo N’anim (Dw. 114:7). Ɛsɛ sɛ yɛhunu wɔn a wɔn ho popoɔ no sɛ ɛyɛ ɔpene ne ɔsɔreɛ sene sɛ ɛyɛ ehu kɛseɛ bi na abɔ wɔn (Dw. 96:9, Dw. 99:1). Sɛ Onyankopɔn wɔ agyidifoɔ afa a, wɔrensuro biribiara.

`Honhom mu amanenya horoɔ bɛn na yɛhyia sɛ agyidifoɔ, na ɔkwan bɛn so na yɛbɛtumi asua sɛ yɛde yɛn ho bɛto Awurade tumi so na abɔ yɛn ho ban ama yɛanni nkoguo wɔ amanenya yinom mu ɛnnɛ, sɛnea ɛteɛ wɔ ɔdwontofoɔ no berɛ soɔ no?`