---
title:  Awurade Tie Na Ɔgye
date:   20/01/2024
---

### Nnawɔtwe yi adesua
Dw. 139:1-18; 121; 17:8; Mat. 23:37; 1 Kor. 10:1-4; Heb. 4:15, 16.

> <p>Nkaebɔsɛm</p>
> “Ateneneefoɔ su frɛ, na Awurade tie, na Ɔgye wɔn firi ahohia nyinaa mu” (Dw. 34:17).

Mprɛ pii no, Nnwom nwoma yɛ da nokorɛ no adi sɛ Awurade Pumpuni no, nea Ɔbɔɔ wiase na Ɔkuta mu no nso yi Ɔno ankasa ho adi sɛ ankorankorɛ Nyankopɔn, Ɔno na Ɔhyɛ Ɔne Ne nkurɔfoɔ ayɔnkofa ase na Ɔkuta mu nso.

Onyankopɔn bɛn Ne nkurɔfoɔ ne N’abɔdeɛ wɔ soro ne asase so nyinaa (Dw. 73:23, 25). Ɛwom sɛ “Ɔde n’adwa asi soro” (Dw. 103:19) na Ɔte adeɛ nyinaa so deɛ (Dw. 68:4) nanso Ɔbɛn wɔn a wɔfrɛ No nyinaa, wɔn a wɔfrɛ Na nokwarem no nyinaa (Dw. 145:18).

Nnwom horoɔ no nnodo nokorɛ no ho sɛ Awurade ne Teasefoɔ Nyankopɔn no a Ɔdi ma wɔn a wɔfrɛ No no (Dw. 55:16-22). Nnwom horoɔ no mu wɔ nteaseɛ na ɛyɛ pɛpɛɛpɛ, ɛsiane sɛ Onyankopɔn a Ɔte aseɛ no na Ɔhyɛ, na Ne hɔ na ɛkɔ, Ɔno na Ɔtie na Ɔma mpaebɔ ho mmuaeɛ.

Ɛsɛ sɛ yɛkae sɛ yɛregye atom sɛ Onyankopɔn bɛn no yɛ asetena a ɛkyerɛ yɛn gyidie a ɛwɔ Ne mu ne setie a yɛyɛ ma N’ahyɛdeɛ nso. Gyidie ne setie yi akyiri no, biribiara nni hɔ a ɛsɔ N’ani bio sɛnea Israel abakɔsɛm da no adie no.