---
title:  Onyankopɔn Bammɔ Ho Ahotosoɔ
date:   22/01/2024
---

`Kenkan Dw. 40:1-3; 50:15; 55:22 ne 121. Ɔkwan bɛn so na Onyankopɔn ka yɛn daadaa asetena mu dwumadie ho?`

Awurade da Ne ho adi Twerɛsɛm mu sɛ Teasefoɔ Nyankopɔn a Ɔdi ma wɔn a wɔsu frɛ No. Ɔdwontofoɔ no asɛm ne sɛ “Awurade wɔ m’anim daa” (Dw. 16:8). Ɛno nti ɔde ne ho to Onyankopɔn so na ɔsu frɛ No daa (Dw. 7:1; Dw. 9:10). Awurade bɛtie no, mpo sɛ ɔfiri ebunu “kuronkuron” mu su frɛ No a (Dw. 130:1, 2), na ɔde reto dwa sɛ asetena mu nneyɛɛ biara ntumi mfiri Onyankopɔn tumidie ase. Ɛno ne ɔdwontofoɔ no nteamu no, ɛmfa ho ne sɛnea ɛsi hia fa, ɛnyi anidasoɔ mfiri hɔ da. Berɛ korɔ no ara mu Dw. 121 kae yɛn Onyankopɔn tumidie sɛ, Ɔyɛ Ɔbɔadeɛ wɔ ankorankorɛ nokwafoɔ biara asetena mu. Nea ɛkeka tumidie yi ho bi nie:

1\) “Ɔremma wo nan nwatiri” (Dw. 121:3). Abebudeɛ a ɛyɛ “nan” no, wɔtaa de kyerɛ nipa asetena mu akwantuo (Dw. 66:9; 119:105; Mmeb. 3:23). Hebri kasafua “watiri” no kyerɛ Onyankopɔn bammɔ a Ɔde ma wiase (Dw. 93:1) ne Sion (Dw. 125:1).

2\) Abebudeɛ sɛ Awurade ne Israel so hwɛfoɔ a Ɔnntɔ nko na Ɔnna no kyerɛ sɛ Awurade ani da hɔ na Wayɛ krado daa nyinaa sɛ Ɔbɛdi ama Ne mma (Dw. 121:3, 4).

3\) Awurade ne wo “nwunu” (Dw. 121:5, 6) kae yɛn munukum dum wɔ atukɔ berɛ no mu (Exod. 12:3, 4). Ne sɛso ne sɛ Onyankopɔn ma Ne nkurɔfoɔ honhom ne honam mu ahuntaeɛ.

4\) Onyankopɔn wɔ wɔn nsa nifa (Dw. 121:5). Nsa nifa gyina hɔ ma ɔdasani ahoɔden, nsa a ɛyɛ adwuma (Dw. 74:11; 89:13). Ɛha yi, ɛkyerɛ Onyankopɔn bɛn a Ɔbɛn ne Ne dom a Ɔwɔ ma Ne mma (Dw. 16:8; 109:31; 10:5).

5\) Nnwom 121:6-8 si Onyankopɔn bammɔ a Ɔwɔ ma Ne mma no so dua. Onyankopɔn bɛhwɛ Ne mma so bɔne nyinaa ho. Na “owia” anaa “ɔsrane” renhye wɔn. Onyankopɔn bɛhwɛ wɔn “adifire ne wɔn “fieba” mu. Abebudeɛ yi nyinaa kyerɛ Onyankopɔn nhwɛsoɔ a ɛtoɔ ntwa da no.

Ne korakora ne sɛn? Ɔdwontofoɔ no wɔ Onyankopɔn nhwɛsoɔ mu ahotosoɔ. Ampa, ɛsɛ sɛ yɛn nso yɛyɛ saa bi.

`Akwan bɛn so na wobɛtumi anya Onyankopɔn nhwɛsoɔ mu suahunu? Ɔkwan bɛn so na wobɛtumi ne Onyankopɔn aka abom sɛnea ɛbɛyɛ na Ɔbɛtumi de wo ayɛ adwuma na Wayɛ bi ama woɔ?`