---
title:  Toa so dwennwene ho
date:   02/02/2024
---

Kenkan Dw. 56; SC 115-126.

Sɛnea na ɔdwontoni no teɛ no, na Onyankopɔn nkurɔfoɔ a wɔtenaa ase mmerɛ ahoroɔ no nyinaa mu no taa dwene ho sɛnea wɔbɛto Awurade ho nnwom wɔ “ananafoɔ asase so”. Ɛtɔ mmerɛ bi a wɔkasa tia yɛn gyidie a ɛwɔ Awurade nnisoɔ mu no dendenden, na yɛbɛtumi abisa sɛ, so Onyankopɔn wɔ hɔ anaa nokorɛ ni, Ɔwɔ tumi na Ɔyɛ papa sɛnea Atwerɛ no ka ho asɛm no?.

Bible mu gyidie taa kyerɛ anibiannasoɔ ne ayamhyehyeɛ anaa awerɛhyɛmu ne adweneka. Ɛtɔ mmerɛ bi a anibiannasoɔ ne ayamhyehyeɛ, ne titire a ɛfa bɔne ho ne Onyankopɔn a asɛ wayɛ dinn ho no bɛtumi ayɛ adeɛ a wosɔ ano a ɛnyɛ yie. Nanso ɛnsɛ sɛ anibiannasoɔ fa Onyankopɔn, Ne dɔ, Ne tenenee suban ne N’ahotosoɔ ho. Ebia ɔɔdwontoni no ntumi nhunu nea ɛwɔ daakye mu deɛ, nanso wɔtaa de adesrɛdeɛ ma Onyankopɔn dɔ a ɛnni hwammɔ ne Ne nokorɛdie (Dw. 36:5-10; 89:2, 8).

Saa ara na ɛsɛ sɛ yɛdi saa nhwɛsoɔ no akyi. Fa w’ahoɔden nyinaa hwɛ soro hɔ wɔ mmerɛyɛ ahoroɔ no; na worentwa nhwe wɔ kwan so. Ɛrenkyɛ wobɛhunu Yesu wɔ mmununkum no akyi, na Watene Ne nsa sɛ Ɔreboa wo, na nea ɛsɛ sɛ woyɛ nyinaa ne sɛ wonam gyidie so bɛtene wo nsa ama No na wama No kwan adi w’anim. Berɛ a worenya ahotosoɔ no, wonam Yesu mu gyidie so bɛyɛ anidasoɔ - 5 TC 578, 579.

Mmerɛ a na Onyankopɔn “de N’anim hunta no ntoto mpaebɔ ase. Na mmom na saa mmerɛ no ma adwontofoɔ no hwehwɛ wɔn mu, kaakae Onyankopɔn gyeɛ dwumadie a atwam no, na wɔnam bɔneka ne hobrɛaseɛ so ahwehwɛ Onyankopɔn (Dw. 77:10-12; 89:46-52).

Sɛ gyidie hyia akyinnyeɛ ne sɔretia ahoroɔ a na ɛnyini yɛ den. Suahunu a wonya wɔ saa sɔhwɛ ahoroɔ yi mu no bo yɛ den kyɛn abohene” – 3 TC 555.

**Nkasaho nsɛmmisa**:

`Apereapereɛ bɛn na adwontofoɔ no hyiaeɛ wɔ bɔne ho? Apereapereɛ saa bi bɛn na woahyia, na deɛn na woyɛ faa ho? Sɛn na wobɛkura wo gyidie mu wɔ saa mmerɛ yi mu?`

`Ɛhe na ɛsɛ yɛhwehwɛ mmuaeɛ berɛ a sɔhwɛ ahoroɔ sɔ yɛn gyidie a ɛwɔ Onyankopɔn mu hwɛ no, anaa nnipa bi a wɔn ankasa amanehunu ma wɔbisa Onyankopɔn yieyɔ ne Ne tumi ho asɛm no?`

`Sɛn na wama mmuaeɛ fa asɛmmisa a ɛfa bɔne a ɛwɔ wiase a Onyankopɔn tumfoɔ a Ɔwɔ ɔdɔ bɔeɛ na wakura mu no ho? Sɛn na ntawtawdie kɛseɛ botaeɛ no boa ma mmuaeɛ fa saa nkoden yi ho?`