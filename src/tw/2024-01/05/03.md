---
title:  Wɔ Owuo Pono Ano
date:   29/01/2024
---


`Kenkan Dw. 41:1-4; 88:3-12; ne 102:3-5, 11, 23, 24. Suahunu ahoroɔ bɛn na saa akenkansɛm ahoroɔ yi ka ho asɛm? Ɛdeɛn na wobɛtumi de atoto nea waka no ha yi ho?`

Saa mpaeɛ a wɔde rehwehwɛ nkwagyeɛ afiri yareɛ ne owuo mu no da no adi sɛ wɔnyii Onyankopɔn mma mfirii amanehunu a ɛwɔ saa wiase yi mu. Nnwom nwoma no da ɔdwontofoɔ no ateeteeɛ huuhu no adi. Ɔnni ahoɔden biara, waka te sɛ ɛserɛ, wɔde no fra awufoɔ, ɔda hɔ te sɛ atɔfoɔ a wɔde wɔn agu ɛda mu, ne nnamfonom apo no, ɔrehunu amane na n’abam abu. Ne nnompe afemfam ne wedeɛ ho.

Nnwom nwoma no bebree fa no sɛ ɛyɛ Awurade na ama ɔhaw no ho kwan esiane Israel asoɔden nti. Ɔɔdwontoni no gye tom sɛ bɔne bɛtumi de nyarewa aba; enti ɔsrɛ bɔnefafirie ansa na ayaresa aba (Dw. 41:3, 4). Nanso Nnwom nwoma no bi te sɛ Dw. 88 ne Dw. 102 ka sɛ Onyankopɔn nkurɔfoɔ a wɔhunu amane no ɛyɛ nokwasɛm a ɛwɔ abrabɔ mu ɛmfa ho ne sɛnea ne nteaseɛ yɛ den fa no.

Dw. 88 mu no, wɔbɔ Onyankopɔn soboɔ sɛ Ɔde ɔɔdwontoni no rekɔ owuo mu (Dw. 88:6-8). Nanso hyɛ no nso sɛ sɛ soboɔ no mu yɛ duru mpo a, anwiinwii no firi gyidie mu, ɛfiri sɛ sɛ Awurade nam Ne nnisoɔ mu ma ɔhaw ho kwan mpo a, Ɔbɛtumi de Ne ba no asi foforɔyɛ mu bio.

Adamena no nkyɛn hɔ no, ɔdwontofoɔ no kae Onyankopɔn anwanwadeɛ, adɔeɛ, Ne nokorɛdie ne Ne tenenee (Dw. 88:10-12). Ɛmfa ho ne adwene a ɔwɔ sɛ Onyankopɔn na abɔ no no, ɔɔdwontoni no kɔ so fam Onyankopɔn ho. Ɛwom sɛ ɔrehunu amane deɛ, nanso ne werɛ mfiri Onyankopɔn dɔ na ɔnim sɛ Onyankopɔn nko ara ne ne nkwagyeɛ. Yei kyerɛ sɛ ɔdwontofoɔ no nnim amanehunu nko ara na mmom ɔwɔ nimdeɛ amapa fa Onyankopɔn adom ho na yei mmienu ntam ntete.

Ne tiawa mu no, Onyankopɔn rema amanehunu ne Ne gyeɛ kwan no yɛ nea ɛda Ne nnisoɔ no adi. Yɛrehunu sɛ Onyankopɔn di adeɛ nyinaa so no hyɛ anidasoɔ den. Sɛ yɛkenkan Dw. 88 de fa Kristo amanehunu ho a, yɛn ho dwiri yɛn fa Ne dɔ mu dɔ a ɛdɔ ho, sɛ Ɔwɔ ɔpɛ sɛ ɔbɛfa owuo pono mu ama adasamma.

`Dwene Yesu a ɔsɛne asɛnnua no so ne amaneɛ a ɔhunuiɛ esiane bɔne nti no ho. Sɛn na ɛsɛ sɛ saa nokwasɛm sɛ Onyankopɔn wɔ Kristo mu hunuu amaneɛ a ɛkyɛn yɛn mu biara deɛ no, boa yɛn ma yɛkura gyidie mu wɔ amanehunu ne sɔhwɛ berɛ mu?`