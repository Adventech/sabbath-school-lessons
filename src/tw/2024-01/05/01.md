---
title:  Woreto Awurade Ho nnwom Wɔ Ananafoɔ Asase So
date:   27/01/2024
---

### Nnawɔtwe yi adesua
Dw. 79:5-13; 88:3-12; 69:1-3; 22:1; 77; 73:1-20; 1 Pet. 1:17.

> <p>Nkaebɔsɛm</p>
> “Ɛbɛyɛ dɛn na yɛbɛto Awurade ho Nnwom, ananafoɔ asase soɔ?” (Dw. 137:4).

Yɛnhia sɛ yɛbɛdɔ asukɔ wɔ Nnwom nwoma no mu yie ansa na yɛahunu sɛ wɔtoo Nnwom no wɔ wiase a ɛnwie mudie na bɔne, amumuyɔ, amanehunu ne owuo ahyɛ mu ma mu. Na bɔne kɔ so ara hunahuna abɔdeɛ a ɛgyina hɔ pintinn na Awurade ne Ne tenenee mmara di soɔ no. Berɛ a bɔne kɔ so ara sɛe wiase no, asase no abɛyɛ “ananafoɔ asase” ama Onyankopɔn nkurɔfoɔ. Saa nokwasɛm yi abɛyɛ ɔhaw ama ɔdwontofoɔ no: sɛnea yɛbɛbɔ gyidie bra wɔ ananafoɔ asase so?

Sɛnea yɛahunu dada no, ɔdwontofoɔ no gye Onyankopɔn nnisoɔ ne Ne tumi ne Ne tenenee atemmuo no nso to mu. Wɔnim sɛ Onyankopɔn yɛ daa hintabea a Ɔnni hwammɔ ne ɔhaw mmerɛ mu boafoɔ. Ɛnam yei nti ɛduru mmerɛ bi a na adwontofoɔ no ho ayɛ wɔn basaa ɛfa sɛ wɔnte Onyankopɔn nka na amumuyɛdeɛ nso kɔ so wɔ Awurade anim no. Nea ɛde adwene ntanta ba Nnwom no ho sɛ ɛyɛ mpaebɔ no da adi wɔ ɔdwontofoɔ no mmuaeɛ a ɔde ma Onyankopɔn dinnyɛ no ho no. Ɛne sɛ, ɔdwontofoɔ no mmuaeɛ fa yɛ a Onyankopɔn ayɛ dinn ne N’ahoyie no ho.