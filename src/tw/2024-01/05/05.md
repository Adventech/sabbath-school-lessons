---
title:  So Ne Bɔhyɛ Adi Hwammɔ Koraa?
date:   31/01/2024
---

`Kenkan Dw. 77. Ɛdeɛn suahunu na ɔtwerɛfoɔ no refa mu?`

Dw. 77 de adesrɛ a anwiinwii ahyɛ ma na ɛkae wɔn mmerɛ yaayaa a atwam no de to Onyankopɔn anim (Dw. 77:1-6). Ɔɔdwontoni no dane ne nipadua nyinaa ma Onyankopɔn. Wamma biribiara ankyekyere ne werɛ gye sɛ nea ɛfiri Onyankopɔn hɔ.

Nanso ɔrekae Onyankopɔn no ma ne yeadie no mu yɛ den. “Mekae Onyankopɔn a, mesi apini” (Dw. 77:3). Hebri asɛmfua hamah “apinisie” taa gyina hɔ ma nsuo a ɛreworo so (Dw. 46:3). Saa ara na ɔɔdwontoni no nipadua nyinaa no nso wɔ ahoyera kɛseɛ mu. Sɛn na yɛrekae Onyankopɔn no de awerɛhoɔ kɛseɛ ba? Ne nsɛmmisa ahoroɔ no da n’awerɛhodie no adi (Dw. 77:7-9); So Onyankopɔn asesa? So Onyankopɔn bɛtumi ayi N’apam ama?

Nsonsonoeɛ kɛseɛ a ɛda Onyankopɔn gyeɛ adwuma wɔ tete no ne asɛ Onyankopɔn ayɛ dinn seesei ntam no ma ɔdwontoni no nya atenka bi sɛ Onyankopɔn apo no. Sɛ Onyankopɔn asesa a, ɛnneɛ na ɔɔdwontoni no nni anidasoɔ biara, na yei na ɔbɔ mmɔden sɛ ɔbɛpo.

Na ɔdwontoni no ntumi nna ɛfiri sɛ na Awurade ama n’ani asoro (Dw. 77:4). Yei kae yɛn Bible mu nnipa bi a na wɔntumi nna na Onyankopɔn nam so de dii Ne dwuma (Gen. 41:1-8, Est. 6:1, Dan. 2:1-3). Anadwo mmerɛ tenten a na ɔntumi nna no maa ɔdwontoni no dwenee Awurade gyeɛ dwumadie a ɛkɔɔ so tete no ho (Dw. 77:5, 10).

Awerɛhyɛmu a ɔdwontoni no nya firii Onyankopɔn hɔ no na nkyerɛkyerɛmu a ɛfa n’ankasa tebea ho no nka ho, na mmom na ɛyɛ Onyankopɔn nokorɛdie ne N’ahotosoɔ ho nnyetomu (te sɛ Hiob). Wɔhyɛ ɔɔdwontoni no nkuran sɛ ɔntwɛn Awurade wɔ gyidie mu, a ɔnim sɛ Ɔyɛ Onyankopɔn a Ɔyɛɛ nsɛnkyerɛnneɛ wɔ Israelfoɔ mfeɛ a atwam no (Dw 77:11-18. Ɔɔdwontoni no sane hunu sɛ “Na wɔanhunu w’anammɔn” (Dw. 19) de kyerɛ Onyankopɔn akwankyerɛ wɔ tebea bi mu a nnipa aniwa nhunu N’ahoyie no mpo. Ɔdwontoni no gye to mu sɛ Onyankopɔn da Ne ho adi sane hinta berɛ korɔ no ara mu, enti ɔde ayeyie ma Awurade anwanwadeɛ ne nnisoɔ akwan no.

`Dwene mmerɛ bi a atwam a Awurade yɛɛ adwuma wɔ w’abrabɔ mu ho. Sɛn na saa nokwasɛm yi boa wo ma wotumi gyina wɔ biribiara a worehyia seesei mu?`