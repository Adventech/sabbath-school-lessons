---
title:  Monto Nnwom Foforɔ Mma Awurade
date:   18/03/2024
---

`Kenkan Nnwom 33:3; 40:3; 96:1; 98:1; 144:9 ɛnna Nnwom 149:1. Adwenkorɔ bɛn na ɛda adi wɔ saa nyitohɔsɛm ahoroɔ yi mu?`

Nnwom nwoma no to nsa frɛ nkurɔfoɔ sɛ wɔnto “Nnwom Foforɔ.” Ɛha yi, ɛdeɛn ne “Nnwom Foforɔ? Sɛnti a “Nnwom Foforɔ no ho hia ne sɛ yɛregye Awurade animuonyam ne Ne tumi a ɛwɔ wiase yi so atom ne aseda a yɛde remma No fa Ne bammɔ ne nkwagyeɛ sɛ Ɔbɔadeɛ ne Ɔtemmufoɔ wɔ asase yi so. Sɛ Wagye yɛn afiri atamfo ne owuo nsam, ne Onyankopɔn adɔeɛ sononko a Ɔwɔ ma Israel no yɛ sɛ ankasa adwene a ɛtae to a yɛreto “Nnwom Foforɔ” no akyi. Berɛ a nnwom afoforɔ nso yi Awurade ayɛ fa Ne dɔ kɛseɛ ne N’anwanwadeɛ ho no, “Nnwom Foforɔ” no yɛ nnwom sononko a ɛreda anigyeɛ nkanyan ne bɔhyɛ a ɛreda atuhoakyɛ foforɔ a yɛde remma Onyankopɔn adi. Suahunu foforɔ a ɛkyerɛ ɔsoro gyeɛ kanyan nkurɔfoɔ no ma wɔgye Awurade tom sɛ wɔn Bɔfoɔ ne wɔn Hene. Nsɛntitire a ɛwɔ Nnwom nwoma no mu a ɛkasa fa “nnwom foforɔ” ho no yɛ ahotosoɔ a ɛwɔ Onyankopɔn mu, ayɛyie a yɛde ma N’anwanwa nnwuma ne ɔgyeɛ a Wagye wɔn afiri amanehunu mu.

`Kenkan Yes. 42:10-12; Adi. 5:9 ne Adi. 14:3. Ɛdeɛn na yɛbɛtumi adwene afa “Nnwom foforɔ” yi ho afiri saa Bible akenkansɛm horoɔ yi mu?`

Wɔda Israelfoɔ a wɔyɛ Onyankopɔn nkurɔfoɔ adi sɛ “Ɔman a wɔbɛn No no [Onyankopɔn]” (Dw. 148:14), yei rekyerɛ sɛ, abɔdeɛ nyinaa mu no Israelfoɔ wɔ dibea sononko, ne saa nti ɛyɛ ɔhyɛ ne akwannya sɛ wɔbɛyi Onyankopɔn ayɛ. Ne saa nti Bible no hyɛ agyidifoɔ a wɔwɔ awoɔtoatoasoɔ nyinaa mu sɛ wɔnto Nnwom foforɔ mfa nyi wɔn Gyefoɔ ayɛ, na akyerɛ wɔn adansedie sononko a ɛfa ɔgyeɛ a ɛwɔ Adwammaa no mogya mu. “Nnwom foforɔ” bɛtumi akyerɛ Nnwom a obiara ntee da, Nnwom a obi de rekae Onyankopɔn adom mu suahunu wɔ n’abrabɔ mu. “Nnwom foforɔ” no bɛtumi nso akyerɛ anidasoɔ a ɛda adi wɔ Onyankopɔn animuonyam suahunu a ebi nsii da. Nokorɛ som tra afɔrebɔ na ɛda yɛne Onyankopɔn ntam ayɔnkofa a ɛyɛ foforɔ ne sononko da biara no adi. Ɔkwan bi so no obi bɛtuumi aka sɛ saa “Nnwom foforɔ” yi yɛ ɔkwan foforɔ a yɛde rekyerɛ yɛn dɔ ne anisɔ a yɛwɔ ma nea Onyankopɔn ayɛ ama yɛn.

`Gyina Onyankopɔn nhyira ahoroɔ a ɛwɔ w’abrabɔ mu so. Sɛ anka woreto Nnwom foforɔ a, nea ɛwɔ he na wobɛto?`