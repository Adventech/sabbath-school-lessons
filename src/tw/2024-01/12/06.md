---
title:  Berɛ A Onyankopɔn Ani Nnye Afɔrebɔ Ho
date:   21/03/2024
---

`Kenkan Dw. 40:6-8; 50:7-23 ne 51:16-19. Nsɛnhia bɛn na saa akenkansɛm yi kasa fa ho? Adɛn nti na Onyankopɔn mpɛ afɔrebɔ a wɔka ho asɛm wɔ N’asɛm mu no? (Exod. 20:24).`

Adwontofoɔ no kasa tia akwan horoɔ a wɔfa so som Awurade no te sɛnea adiyifoɔ no ka ara pɛ. Wɔn asɛmpɔ a ɛwɔ saa nyitohɔsɛm no mu no nyɛ sɛ Awurade mpɛ Israelfoɔ afɔreɛ ahoroɔ ne wɔn afahyɛ ahoroɔ no, na mmom botaeɛ a na ɛwɔ hɔ ma saa akyiwadeɛ yi no.

Ɛnyɛ afɔrebɔ ahoroɔ ne ɔhyeɛ afɔrebɔ nti na Onyankopɔn kaa Ne nkurɔfoɔ no anim na mmom wɔn atirimuɔden ne ntɛnkyea a wɔdaa no adi wɔ wɔn ankasa abrabɔ mu no ntira (Dw. 50:8, 17-21). Nnwom Nwoma no nkasa ntia afɔrebɔ ne ɔsom na mmom ɛkasa tia afɔrebɔ a ɛho nni mfasoɔ ne ɔsom hunu, a ɛda adi wɔ ɔsomfoɔ no tene a wɔntene mu.

Sɛ nkabom a ɛda ɔsom a ɛda adi wɔ abɔnten ne nokorɛ nkanyan a ɛwɔ wɔn mu ma wɔsom no ntam tete a, amammerɛ ho bɛhia sene sɛ yɛrenya ɔsom mu suahunu ankasa a ɛma yɛbɛn Onyankopɔn. Ɛne sɛ, ɔsom mu amammerɛ horoɔ no bɛyɛ ɔsom no ankasa sene Onyankopɔn no a ɛsɛ sɛ wɔyɛ saa amaneɛ no ma No no.

`Kenkan Yoh. 4:23, 24. Ɛdeɛn asɛm na Yesu reka no wɔ ha yi a ɛne nea nnwom nwoma no reka kɔ pɛ a Ɔrebɔ ho kɔkɔ ɛnnɛ yi?`

Afɔrebɔ ahoroɔ nko ara nsom bo. Mfasoɔ bɛn na ɛwɔ saa afɔrebɔ ahoroɔ yi ho sɛ adwensakra, gyidie ne bɔne ho awerɛhodie nni wɔn a wɔrebɔ afɔreɛ no akoma mu a? Berɛ a adwensakra ne nokorɛ aseda wɔ hɔ nko ara na nantwinini afɔreɛ ahoroɔ bɛsɔ Onyankopɔn ani sɛ “tenenee afɔreɛ” (Dw. 51:19, hwɛ Dw. 50:14 nso) Yesu reka nea Yesaia kaeɛ no, Ɔkaa no sɛ, “Ɔman yi de wɔn anofafa na ɛdi Me ni, na wɔn akoma deɛ atwe afiri Me ho kɔ akyirikyiri” (Mat. 15:8). Ɔhaw a ɔdwontofoɔ no hunuiɛ korɔ no ara na Yesu bɛhunuu no wɔ nnipa binom ho, ne titire akannifoɔ no, berɛ a Ɔbɛyɛɛ N’asase so adwuma no.

`Yɛbɛyɛ dɛn anya awerɛhyɛmu, berɛ a yɛyɛ Akwanhwɛfoɔ yi, a yɛwɔ saa hann ne nimdeɛ yi nyinaa no, yɛnhwe fidie mu sɛ sɛ nokorɛ no na yɛdi so ara kɛkɛ no ara som bo?`