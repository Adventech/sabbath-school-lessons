---
title:  Toa so dwennwene ho
date:   22/03/2024
---

Kenkan EGW A Call to Stand Apart, 39-42.

Na ɔsom no fapem yɛ hia a ɛhia sɛ yɛbɛsakra, nokorɛ nsakraeɛ: “Sɛ yɛn werɛ reho bɔne ho na yɛatwe yɛn ho afiri ho no yɛ adwensakra no fa bi. Yɛntumi mpo bɔne gye sɛ yɛhunu sɛnea bɔne teɛ; kɔpem sɛ yɛbɛte yɛn ho afiri bɔne ho wɔ akomam no nsesa papa biara ntumi nkɔ so wɔ abrabɔ no mu.

“Nnipa pii wɔ hɔ a wɔnte sɛnea adwensakra su si teɛ ase. Nnipa pii di awerɛhoɔ sɛ wɔayɛ bɔne nti wɔayɛ nsakraesono ɛfiri sɛ wɔsuro sɛ wɔn bɔne no de amanehunu bɛba wɔn so. Nanso yei nyɛ adwensakra a Bible ka ho asɛm no. Wɔsu wɔn amanehunu no ho sene bɔne no. Saa ara na na Esau awerɛhodie no teɛ berɛ a ɔhunuu sɛ wahwere ne mpaninnie koraa a ne nsa nka bio no. Balaam, a ɛhu bɔɔ no berɛ a ɔhunuu sɛ ɔbɔfoɔ no gyina ɔkwan mu na watwe ne sekan no gyee n’afɔdie too mu nanso na ɔnnyaa bɔne ho adwensakra amapa, na ɔnni adwensakra botaeɛ biara afei na ɔnkyiri bɔne. Berɛ a Yuda Iskariot yii Awurade mmaeɛ no, ɔteam sɛ, “Mayɛ bɔne sɛ mayi mogya a bɔne nni mu mama” (Mat. 27:4), EGW, SC 22, 23.

“Ɛwom sɛ Onyankopɔn nte asɔredan a wɔde nsa nsie mu deɛ, nanso Ɔkɔ baabi a Ne nkurɔfoɔ ahyia. Wahyɛ bɔ sɛ, sɛ wɔka wɔn ho bom na wɔhwehwɛ no, wɔgye wɔn mfomsoɔ tom na wɔbobɔ mpaeɛ ma wɔn ho wɔn ho a, Ɔde Ne Honhom ne wɔn bɛhyia. Nanso ɛsɛ sɛ wɔn a wɔhyia sɛ wɔresom No no to biribiara a ɛyɛ bɔne no gu. Sɛ wɔansom No wɔ honhom ne nokorɛ mu, ne Ne Kronkronyɛ ahoɔfɛ mu a, mfasoɔ biara mma wɔ wɔn nhyiamu no so. Ɛno ho na Awurade kaa sɛ ‘Ɔman yi de wɔn anofafa na ɛdi Me ni, na wɔn akoma deɛ atwe afiri Me ho kɔ akyirikyiri’” (Mat. 15:8, 9). Ɛsɛ sɛ wɔn a wɔsom Onyankopɔn no som no honhom ne nokorɛ mu na wɔn a wɔsɔre No saa no na Agya no rehwehwɛ” (Yoh. 4:23) – EGW, PK 50.

**Nkasaho nsɛmmisa**:

`Ɛdeɛn ne ayɛyɛdeɛ kɛseɛ a ɔsomfoɔ no de ma Onyankopɔn (Dw. 40:6-6; Rom. 12:1, 2)?`

`Sɛn na ankorankorɛ som ne dodoɔ som wɔ ayɔnkofa? Adɛn nti na yɛhia ne mmienu? Sɛn na baako boa baako?`

`Nnipa pii te ɔsom ase sɛ biribi a ɛfa mpaebɔ, nwontoɔ ne Biblesua ne Honhom mu adesua ho. Berɛ a saa nneyɛɛ yi ho hia wɔ ɔsom mu no, so ɛno nko ara ne ɔsom? Ma ɔsom ahoroɔ ho nhwɛsoɔ.`

`Ellen G. White twerɛɛ sɛ “Ɛnsɛ sɛ yɛhunu Ne dwumadie sɛ ɛho akoma no werɛ anaa ɛyɛ amanehunu dwumadie. Ɛsɛ sɛ ɛyɛ anigyeɛ sɛ yɛbɛsom Awurade na yɛayɛ N’adwuma no bi” SC 103. Ɔkwan bɛn so na ɔsom a yɛresom Awurade no bɛyɛ anigyeɛ?`