---
title:  Mommema Mo Nsa So Nkyerɛ Kronkronbea Hɔ
date:   17/03/2024
---

`Kenkan Dw. 134. Ɛhe na ɔsom no kɔ so wɔ ha? Nsunsuansoɔ bɛn na ɛfiri Awurade som no mu ba?`

Dw. 134 kae yɛn Aaron berɛ so asɔfo no nhyira a ɛwɔ Num. 6:24-26 (afei Dw. 67:1) na ɛda nhyira adi sɛ nhyehyɛɛ ne nsunsuansoɔ a ayɔnkofa a ɛda Onyankopɔn ne Israel ntam no de ba. Nkurɔfoɔ no hyira Onyankopɔn wɔ kronkronbea hɔ, na Onyankopɔn firi Sion hyira Ne nkurɔfoɔ. Nhyira ahoroɔ no nyinaa trɛ kɔ abrabɔ no fa biara mu ɛfiri sɛ Awurade ne ɔsoro ne asase bɔfoɔ. Sion a ɔbɔ din wɔ ha sɛ beaeɛ a ɔsoro nhyira sononko firi no kyerɛ apam a Onyankopɔn ne Ne nkurɔfoɔ wɔ. Ɛne sɛ saa adom apam yi mu na Israelfoɔ nya kwan de hyira Awurade na Awurade nso hyira wɔn.

`Kenkan Dw. 18:1; 36:1; 113:1; 134:1, 2; ne 135:1, 2. Sɛn na ɔdaa asomfoɔ na adi wɔ ha?`

Nnwom nwoma taa da wɔn a wɔsɔre Awurade no adi sɛ Awurade nkoa, “a mogyina Awurade fie anadwo no (Dw. 134:1) a ɛkyerɛ anadwo abammɔfoɔ ma Lewifoɔ no (1 Bere. 9:23-27) anaa ayɛyie a na Lewifoɔ no de ma Onyankopɔn awia ne anadwo (1 Bere. 9:33).

Ɛsiane sɛ Israefoɔ som Onyankopɔn a ani nhu No no nti, na wɔntumi mfa ohoni biara nnyina hɔ ma No no, kronkronbea hɔ bɛyɛɛ baeɛ a ɛbɛdaa Awurade animuonyam no adi na ayɛ beaeɛ a bammɔ wɔ de ama adebɔneyɛfoɔ ma wɔakɔ wɔn Hene kronkron no nkyɛn. Awurade no ankasa na Ɔhyehyɛɛ saa nhyiamudie yi na Ɔde Ne mmara ahoroɔ na ɛbɔ ho ban.

“Ɔno na moba Ne nkyɛn sɛ ɔboɔ a nkwa wɔ mu a nnipa apo No na Onyankopɔn deɛ, Wafa no na Ne boɔ yɛ den a, mo nso momma Wɔmfa mo sɛ aboɔ a nkwa wɔ mu nto aban, na moayɛ honhom mu den, asɔfokuo kronkron, sɛ mobɛbɔ honhom mu afɔdeɛ a ɛnam Yesu Kristo so sɔ Nyankopɔn ani (1 Pet. 2:4, 5). Nea yɛhu no wɔ ha yi, wɔ nsɛm a Petro kaeɛ yi mu no yɛ Apam Foforɔ mu nsɛm a ɛreda adwene korɔ no ara wɔde to dwa wɔ saa Nnwom Nwoma no mu, fa Onyankopɔn nkurɔfoɔ ho, afei asɔfokuo kronkron a wɔde ayɛyie ne aseda remma wɔn Awurade Yesu Kristo, wɔn Bɔfoɔ ne wɔn Gyefo, fa nneɛma pa a Wayɛ ama wɔn no ho.

`Sɛ yɛyɛ Apam Foforɔ mu agyidifoɔ yi, yɛn nso yɛwɔ asɔfo dwuma ɛferɛ sɛ wafrɛ yɛn sɛ yɛmfa asɛmpa no nkɔ wiase. Ɔkwan pa bɛn na yɛbɛtumi afa so ayɛ yei?`