---
title:  O Awurade Hwan Na Ɔbɛsoɛ Wo Ntomadan Mu?
date:   19/03/2024
---

`Kenkan Nnwom 15. Nkurɔfoɔ bɛn na wɔfata sɛ wɔsom wɔ Onyankopɔn anim?`

Mmuaeɛ a wɔde ama wɔ saa dwom yi mu no yɛ nneɛma a obi hia a wɔde ama dada wɔ Onyankopɔn mmara ne adiyifoɔ no mu: nea ne nneyɛɛ ahoroɔ yɛ “tenenee nnwuma” na ne suban “wɔ n’akoma mu” (hwɛ Deut. 6:5; Mika 6:6-8) da Onyankopɔn adi. Na kronkronbea no yɛ beaeɛ a ɛyɛ kronkron na biribiara a ɛwɔ mu, a asɔfoɔ ka ho bi no yɛ nea wɔadwira ho. Ɛne sɛ, ɛsɛ sɛ obi yɛ ne ho kronkron ansa na wɔatumi akɔ Onyankopɔn anim. Na ɛsɛ sɛ Israelfoɔ kronkronyɛ no mu dɔ, na ɛde suban pa aka ɔsom abom ma adi dwuma wɔ abrabɔ no fa biara mu. Wɔde mmara no maa Onyankopɔn nkurɔfoɔ sɛnea ɛbɛyɛ a wɔbɛtumi awie dwumadie kɛseɛ a wɔde ahyɛ wɔn nsa no, ɛne sɛ, wɔbɛtena sɛ ahene asɔfokuo. Nea ɛka ɔhene asɔfokuo ho no ne abrabɔ kronkron a ɛwɔ Onyankopɔn anim na ɛde nhyira apam ahoroɔ rebrɛ aman afoforɔ.

“Akoma a ɛwie pɛyɛ” yɛ ɔsomfoɔ no ade kɛseɛ wɔ Onyankopɔn anim. Hebri asɛmfua tamim, “pɛyɛ” kyerɛ “mudie” anaa “mua”. Bobe a “ɛdi mu” no yɛ mua ɛho ntee kyema na ɛwɔ ahoɔden (Hesk. 15:5). Ɛsɛ sɛ mmoa a wɔde wɔn ba sɛ afɔdeɛ no yɛ tamim anaa ɛho nni dɛm biara (Lev. 22:21-24). Kasa a “ɛdi mu” no yɛ nokorɛ turodoo (Hiob 36:4). Akoma a “ɛdi mu” no yɛ “akoma a emu teɛ” (Dw. 24:4) anaasɛ akoma a ɛwie pɛyɛ (Dw. 15:2). Ɛhwehwɛ Onyankopɔn (Dw. 24:6) na Onyankopɔn bɔnefafire de no si hɔ bio (Dw. 51:2-10). Abrabɔ a ɛdɛm biara nni mu no firi Onyankopɔn adom ne Ne tenenee a wagye atom. Ɔsoro adom kanyan Onyankopɔn nkoa na ɛboa wɔn ma wɔtena Awurade suro mu, a ɛkyerɛ sɛ wɔretena Onyankopɔn ayɔnkofa a ɛnhintaeɛ mu na wabrɛ wɔn ho ase ama N’asɛm. Adanseɛ a ɛfa atuwohoakyɛ bra a ɛho teɛ de ayɛyie brɛ Onyankopɔn na ɛnyɛ ankorankorɛ no. Hyɛ no nso sɛ, asɛdeɛ ahoroɔ a ɛwɔ Nnwom 15 mu no wɔde abirabɔ nsɛm na ɛde too dwa (Nnwom 15:3-5). Yei mfa sɛ yɛrenya Onyankopɔn anim adom ho, na mmom sɛ yɛrepo nneɛma a ɛbɛtete yɛne Onyankopɔn ntam.

`Ɔkwan bɛn so na yɛbɛtumi ayɛ ɔpaw a emu da hɔ de asi nneɛma ahoroɔ a ɛma yɛne Onyankopɔn ntam tete no kwan? Saa nneɛma yi bi ne nea ɛwɔ he, na ɔkwan bɛn so na yɛbɛfa asi ano?`