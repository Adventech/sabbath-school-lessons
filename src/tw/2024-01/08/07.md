---
title:  Toa so dwennwene ho
date:   23/02/2024
---

Ɛnnɛ mmerɛ mu yi, asɛ nya a obi bɛnya nyansa no ho nhia sɛ ɔbɛnya anigyeɛ. Nnipa bɛpɛ sɛ wɔn ani bɛgye sene sɛ wɔbɛhunu nyansa. Nanso, so yɛbɛtumi anya nokorɛ anigyeɛ na yɛanya asetena pa berɛ a nyamesompa mu nyansa nka ho?

Ɔdwontofoɔ no ka no pefee sɛ yɛrentumi. Anigyesɛm no ne sɛ wɔnhwehwɛ sɛ yɛbɛpaw nyansa ne anigyeɛ mu baako. Nyamesompa mu nyansa de nokorɛ anigyeɛ ba.

Nhwɛsoɔ bi wɔ Hebri kasa mu a ɛtumi baabae saa asɛmpɔ yi mu. Hebri asɛmfua 'ashurey a wɔde ma “anammɔntuo” wɔ ne dodoɔ kabea mu, ne wɔn asɛmfua 'ashrey a wɔde ma “anigyeɛ” no nnyegyeeɛ sesɛ. Ɛkura nkrasɛm a ano yɛ den: Onyankopɔn kwan so “anammɔntuo” ma “anigyeɛ” asetena (Dw. 1:1; 17:5; 37:31; 44:18; 89:15; 119:1). Bible mu no, nyansa ne anigyeɛ mu biara nni hɔ a ɛyɛ adwenem nsusuiɛ; ɛyɛ suahunu ankasa mmom.

Yɛnya suahunu no wɔ yɛne Onyankopɔn ayɔnkofa mu, a anidie ne ayeyie a yɛde ma Onyankopɔn ne Ne mu ahoɔden a yɛhwehwɛ ne Ne mu ahotosoɔ ka ho. Nnwom 25:14 ka sɛ “Awurade yi Ne tirim asɛm kyerɛ wɔn a wɔsuro No na Ɔma wɔhunu N’apam no mu.”

“Monna Onyankopɔn ase wɔ mfoni horoɔ fɛɛfɛ a Wada no adi akyerɛ yɛn no ho. Momma yɛmmoaboa Ne dɔ bɔhyɛ pa ahoroɔ no ano, sɛnea yɛbɛtumi ahwɛ no berɛ nyinaa:

Onyankopɔn Ba a Ɔregya N’Agya ahennwa no na Ɔde nipasu akata nyamesu no soɔ, sɛnea Ɔbɛtumi agye onipa afiri Satan tumi ase; Wadi nkonim ama yɛn yiedie; Wabue ɔsoro ama nnipa nam so ada faako a Ɔpa N’animuonyam ho ntoma no adi ama onipa nhunumu; Wama nnipa a wɔahwe aseɛ no so afiri ɔsɛeɛ amena a bɔne ama wɔakɔhwe mu no mu, na Ɔde wɔn aba wɔne Nyankopɔn Tetekwaframoa no ayɔnkofa mu bio, na Ɔnam gyidie so afa ɔsoro sɔhwɛ mu wɔ yɛn Gyefoɔ no, a wɔafura No Kristo tenenee na wɔama No so asi N’ahennwa soɔ no – yeinom ne mfoni horoɔ a Onyankopɔn hwehwɛ sɛ yɛbɛdwennwene ho.” – EGW, SC 118.

**Nkasaho nsɛmmisa**:

`Ɔkwan bɛn so na Onyankopɔn Asɛm no bɛtumi ayɛ obi anigyedeɛ na ɛnyɛ nkyerɛkyerɛ kɛkɛ? Ɔkwan bɛn so na Onyankopɔn Asɛm a yɛde bɔ bra no ne Yesu Kristo a Ɔyɛ Asɛm no mu tena wɔ ayɔnkofa bi (Yoh. 1:1; 15:5, 7).`

`Ɛdeɛn na ɛsie, berɛ a nnipa firi wɔn ahonim mu kɔ so ara po Onyankopɔn nkyerɛkyerɛ no (Dw. 81; 95)? Wogye di sɛ adɛn nti na saa adeɛ no sie?`

`Adɛn nti na ɛtɔ da a abɔnefoɔ bɛtumi ayɛ akɔnnɔ asene ateneneefoɔ agyinatuo (Dw. 141)? Kyerɛ sɛ, sɛn na yɛsi di nokwasɛm a ɛyɛ, sɛ mprɛ pii no ara asɛ abɔnefoɔ di yie no ho dwuma?`