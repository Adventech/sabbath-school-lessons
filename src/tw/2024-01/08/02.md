---
title:  Mede W’Asɛm Asie M’akoma Mu
date:   18/02/2024
---

`Kenkan Dw. 119:1-16, 161-168. Ɔkwan bɛn so na ɛsɛ sɛ yɛdi Onyankopɔn mmaransɛm soɔ, na nhyira bɛn na ɛfiri ɛsodie mu ba?`

Bible no da daa daa gyidie abrabɔ adi sɛ ɛyɛ yɛne Onyankopɔn akwantuo (nanteɛ) wɔ Ne tenenee kwan so. Gyidie abrabɔ no kɔ so ara, berɛ a yɛnam “Awurade mmara soɔ” (Dw. 119:1), ne berɛ a yɛnante “Awurade anim hann mu” no (Dw. 89:15). (Nsonsonoeɛ biara nni nanteɛ mmienu yi ntam). Yei nkyerɛ nanteɛ ahoroɔ mmienu bi. Yɛrenante Onyankopɔn anim hann mu no kyerɛ sɛ yɛresɔ Ne mmara no mu. Saa ara na yɛrenante “Awurade mmara soɔ” no kyerɛ sɛ yɛde akoma no nyinaa rehwehwɛ Onyankopɔn (Dw. 119:1, 2, 10).

Yɛn a yɛn “kwan yɛ pɛ” no yɛ ɔkwan foforɔ a Nnwom nwoma no fa so ka tenenee abrabɔ ho asɛm (Dw. 119:1). “Yɛ pɛ” no kyerɛ afɔrebɔdeɛ a “ɛnni dɛm” a ɛsɔ Onyankopɔn ani (Exod. 12:5). Saa ara na ɛsɛ sɛ ɔteneneeni abrabɔ, a ɛyɛ afɔreɛ a ɛte aseɛ (Rom. 12:1) no sɛ sɛ ɛyɛ pɛ. Ɔbra bi a wɔde ahyɛ Onyankopɔn nsa no yɛ “ɔkwan bi a ɛyɛ pɛ” nso, kyerɛ sɛ oniiko no afa ɔbra mu akwankyerɛ pa a ɛsɔ Onyankopɔn ani mu (Dw. 101:2, 6; 18:32).

Onyankopɔn mmaransɛm sodie no ne mmarahunu sodie nni twaka biara. Mmom no, ɛyɛ “nteasɛ pa” a yɛnya no wɔ nokorɛ ne mfomsoɔ, ne papa ne bɔne ntam (Dw. 111:10: 1 Bere. 22:12) a ɛka nipa mu no nyinaa, na ɛnyɛ anisoɔ fam nneyɛɛ horoɔ bi kɛkɛ. Yɛretena ase a ɛdɛm nni yɛn ho, ne sɛ yɛredi Onyankopɔn mmaransɛm soɔ, ne sɛ yɛde akoma no nyinaa rehwehwɛ Onyankopɔn no yɛ ɔbra mu suban horoɔ a yɛntete mu (Dw. 119:1, 2).

Onyankopɔn mmaransɛm no yɛ Ne pɛ a wɔada no adi ama wiase. Ɛkyerɛkyerɛ nnipa fa sɛnea yɛbɛhunu nyansa na yɛatena ahofadie ne asomdwoeɛ mu (Dw. 119:7-11, 133). Ɔdwontofoɔ no ani gye mmara no ho ɛfiri sɛ ɛma no nya Onyankopɔn nokorɛdie mu ahotosoɔ (nky. 77, 174). “Asomdwoeɛ pii wɔ wɔn a wɔdɔ Wo mmara, ntoatoa wɔn” (nky. 165). “Ntoatoa” mfoni yi kyerɛ suban fam nkogudie. Onyankopɔn Asɛm no bɔ yɛn ho ban firi nsɔhwɛ mu (nky. 110) te sɛnea ɛyɛ ɔdwontofoɔ no “nan ase kanea no” (nky.105).

`Sɛn na Kristo si de Onyankopɔn Asɛm no tumi dii dwuma wɔ N’abrabɔ mu (Mat. 4:1-11)? Ɛdeɛn na ɛsɛ sɛ yei ka kyerɛ yɛn fa tumi a ɛfiri akoma bi a ɛredi Onyankopɔn mmara soɔ no ho?`