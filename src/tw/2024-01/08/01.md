---
title:  Nyansa Ma Tenenee Asetena
date:   17/02/2024
---

### Nnawɔtwe yi adesua
Dw. 119:1-16; 90; Yoh. 3:16; Dw. 95:7-11; 141; 128.

> <p>Nkaebɔsɛm</p>
> “Ma yɛnhunu yɛn nna kan sɛnea ɛteɛ, na yɛanya nyansa akoma” (Dw. 90:12).

Sɛnea yɛahunu no, Onyankopɔn adom no ma bɔnefafiri, na ɛbɔ akoma foforɔ wɔ ɔdebɔneyɛni a wanya ahonu a seesei ɔte gyidie mu no mu.

Onyankopɔn Asɛm no ma tenenee asetena ho nkyerɛkyerɛ (Dw. 119:9-16). Onyankopɔn mmara sodie no nyɛ mmarahunu bi sodie, na mmom ɛyɛ ɔbra a ɛwɔ yɛne Onyankopɔn ayɔnkofa amapa no mu, ɔbra bi a nhyira ayɛ ma (Dw. 119:1, 2; 128).

Nanso ɔteneneeni abrabɔ no nyɛ nea sɔhwɛ ahoroɔ nnim. Ɛtɔ da a bɔne tebea daadaafoɔ no tumi sɔ ateneneefoɔ hwɛ (Dw. 141: 2-4) ma mpo wɔhwe saa sɔhwɛ no mu. Onyankopɔn ma nsɔhwɛ mmerɛ ho kwan sɛnea Ne mma nokorɛdie (anaa nokorɛ a wɔnni) suban no bɛda adie. Sɛ Onyankopɔn mma bɛtie Ne nkyerɛkyerɛ ne N’afotuo a, anka wɔn gyidie ho bɛte na wɔn ahotosoɔ a ɛwɔ Awurade mu no ayɛ kɛse. Yɛnam yɛne Onyankopɔn asetena mu adanedane a ɛwɔ nsɔhwɛ ne nkoden ahoroɔ mu no so na yɛnya nyansa ma tenenee asetena. Ne saa nti no, mpaeɛ a yɛbɔ no sɛnea Onyankopɔn bɛkyerɛkyerɛ yɛn ama yɛahunu yɛn nna kan sɛnea yɛbɛnya nyansa akoma (Dw. 90:12) no kyerɛ yɛn ho a yɛde ma berɛ nyinaa sɛ yɛbɛnante nokorɛdie mu ama Awurade.