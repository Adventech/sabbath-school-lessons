### در مورد مرگ

و مردن: امید آینده ما

خداوند بشر را آفرید تا در رابطه ای محبانه با او و آفرینش او، از ابدیت و جاودانگی بهره مند گردد. ولی این رابطه با ظهور مرموز گناه در بارگاه های آسمانی بهم خورد (اشعیا ۱۴: ۱۲ – ۱۵، حزقیال ۲۸: ۱۲ – ۱۹، مکاشفه ۱۲: ۷ – ۱۲) و متعاقبا باعث سقوط آدم و حوا گردید (پیدایش ۳: ۱ – ۱۹، رومیان ۵: ۱۲). 

بطور غم انگیزی، مرگ نه تنها نژاد بشر، بلکه تمام حیات را  نیز در کام خود فرو برد. امروزه می توان عبارت مرگ را در برگریزان درخت ها، پژمردگی گل های گلدان، حیوانات خانگی بی گناه که در رنج و عذاب جان می دهند و عزیزانمان که بی رحمانه از ما گرفته شده اند، مشاهده کرد. دنیای ما سرشار از رنج و اشک هایی است که بر گونه ها بر جای مانده است. 

انسان ها در اشتیاق دنیایی بهتر، «پردیس های» زیادی را برای خود تصور کرده‌اند که دوست دارند در آن مکانها زندگی کنند. برای نمونه، در سال ۱۹۳۳، رمان‌نویس انگلیسی بنام جیمز هیلتون، کتاب خود را به نام «افق گمشده» منتشر نمود که چند سال بعد فیلمی با همان عنوان از روی آن ساخته شد. این فیلم وضعیت هواپیمایی را به نمایش می گذاشت که در مخمصه قرار گرفته و سوخت آن تمام می شود و در نهایت در کوه های پوشیده از برف هیمالیا سقوط می کند. خلبان در این سانحه جان خود را از دست می دهد، اما تعداد اندکی که زنده مانده اند از لاشه هواپیما بیرون کشیده می شوند و توسط گروهی از تبتی ها به درۀ بهشت مانند شانگریلا همراهی می شوند. ساکنانی که از دنیای خارج جدا شده اند، در محبت و حکمت رشد می کنند و تقریبا از زندگی جاودانه ای برخوردارند که در هماهنگی و خوشی پایداری قرار دارد.

البته این فقط یک داستان غیر واقعی است. 

بعنوان انسان هایی فانی، به ضمانتی برای زمان حاضر و امیدی برای آینده نیازمندیم. همانطور که توسط الهیات دان سوئیسی بنام امیل برونر بخوبی بیان شده، «آنچه که اکسیژن برای ریه هاست، امید به معنای زندگی بشر نیز همین گونه می باشد». 

اکسیژن را که از جسم بگیرید، مرگ رخ می دهد، امید را که بگیرید، گوئی که برای بشریت نفس تنگی به وجود آمده است؛ پس از آن، عجز و نومیدی بر او غالب می شود و با حس پوچی و بی هدفی در زندگی، قوای فکری و روحانی او زایل می گردد. 

همانگونه که سرنوشت اندام‌های بدن انسان به تامین اکسیژن وابسته است، به همین صورت سرنوشت بشریت، به داشتن امید وابسته است.ــ امیل برونر، امید جاودان (لندن: انتشارات لوترورث، ۱۹۵۴)، صفحه ۷. در واقع، امیدِ کتاب مقدسی، در خلال بحرانهای مرتبط با هستی که در سفر خود به سوی جاودانگی با آن مواجه هستیم، ما را حفظ کرده و سرپا نگاه می دارد.  

بر خلاف با شانگریلای خیالی از کتاب افق گمشده، امید ما به زندگی جاودان «از افسانه های جعلی که با مهارت ساخته شده اند تبعیت نمی کند» (دوم پطرس ۱: ۱۶). 

این [امید] بر اساس وعده قابل اطمینان خدا از جهانی بی عیب و نقص است که عاری از اشک، درد یا مرگ می باشد (مکاشفه۲۱: ۱ - ۵). این وعده ارزشمند به کلیسای رسولان الهام بخشید و بسیاری از مسیحیان در طی قرون به آن وعده متمسک گردیده و آن را عزیز و گرامی داشتند. همان وعده بدون اینکه هرگز قدرت خود را از دست بدهد معنا دهنده و انگیزه بخش زندگی جاری ما می باشد. این وعده ممکن می سازد تا با اطمینان به آینده بنگریم. این وعده به ما اطمینان می بخشد که همه عزیزان ما که در مسیح مرده اند، سرانجام از مردگان برخیزانده شوند تا هدیه زندگی جاودان را به ارث ببرند.

راهنمای مطالعه کتاب مقدس فعلی به موضوع جدال عظیم بین خیر و شر از دیدگاه دو موضوع اصلی می پردازد. یکی سرچشمه و وجود مستمر گناه و مرگ است. موضوع  دیگر، کار مستمر خداوند برای حل این مشکلات و بازگرداندن جهان به شرایط بی عیب و نقص اولیه است.

تاکید خاصی نیز بر ماهیت فانی بودن بشر و چگونگی رستاخیز مبذول گردیده است که به جادوانگی متنهی می شود. در واقع، ما نباید از مرگ بهراسیم زیرا مسیح برای ما مُرد و بر قدرت مرگ غالب گشت.  

در واقع به ما اطمینان داده شده است که او «کلیدهای موت و عالم اموات» را نزد خود دارد. (مکاشفه ۱: ۱۸).

در این سه ماهه، موضوع دردناک مرگ را بررسی خواهیم نمود ولی از طریق عدسی های امیدی که از طریق عیسی به ما ارزانی شده است به موضوع نگاه می کنیم. 

آلبرتو آر. تیم، دارای مدرک دکترا از دانشگاه اندروز، معاون مدیر متعلقات الن جی وایت و عضو هیئت پژوهشی مؤسسه کتاب مقدس و عضو هیئت پژوهشی مؤسسه زمین شناسی می باشد. او سابقا به عنوان مدیر دانشکده الهیاتی ادونتیست در چند مجموعه دانشگاهی لاتین – آمریکایی ادونتیست خدمت کرده است.