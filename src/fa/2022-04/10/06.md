---
title:  دیدگاه کتاب مقدسی
date:  01/12/2022
---

`اول یوحنا ۵: ۳ – ۱۲ را بخوانید. چرا یوحنای رسول حیات ابدی را تنها محدود به کسانی می کند که در مسیح هستند؟`

تعالیم کتاب مقدسی درباره جاودانگی مشروط – در مقایسه با فرضیه غیر کتاب مقدسیِ جاودانگی طبیعی روح – در اول یوحنا ۵: ۱۱ و ۱۲ تصریح شده است. برای فهمیدن معنی این آیه برجسته باید بیاد داشته باشیم که تنها الوهیت است که «ابدیت» دارد ((اول تیموتائوس ۶: ۱۵ و ۱۶) و تنها سرچشمه حیات است (مزمور ۳۶: ۹ ؛  کولسیان ۱: ۱۵ – ۱۷ ؛ عبرانیان ۱: ۲).

وقتی که گناه بواسطه سقوط آدم و حوا وارد جهان شد (پیدایش باب ۳)، آنها و تمامی نسلهایشان (از جمله ما) تحت لعنت مرگ جسمی و از دست دادن هدیه حیات ابدی قرار گرفتیم. ولی خدای مهربان برنامه رستگاری را برای انسان ها تدوین نمود تا حیات جاودان را دوباره بدست آورند، حیاتی که از همان ابتدا متعلق به آنان بوده است. همانطور که پولس نوشت: «چنانکه ما را پیش از بنیاد عالم در او برگزید تا در حضور او در محبّت، مقدّس و بیعیب باشیم» (افسسیان ۱: ۴).

پولس رسول شرح می دهد که «درست همانطور که توسط یک نفر [آدم] گناه وارد جهان شد، و مرگ از طریق گناه، پس از طریق «یک انسان، یعنی عیسی مسیح»، هدیه سخاوتمندانه حیات ابدی برای تمامی بشر مهیا شد (رومیان ۵: ۱۲ – ۲۱). پولس در اینجا اشاره ای واضح از آدم واقعی می کند که گناه و مرگ را به این دنیا آورد. در کتاب مقدس هیچ چیزی را نمی توان بدون آدم واقعی که از طریق نافرمانی، گناه و مرگ را وارد دنیای ما کرد معنی نمود.

پس یوحنای رسول می افزای، «آن شهادت این است که خدا حیات جاودانی به ما داده است و این حیات، در پسر اوست. آنکه پسر را دارد حیات را دارد و آنکه پسر خدا را ندارد، حیات را نیافته است» (اول یوحنا ۱۱ و ۱۲).

کل تصویر در پرتو بیانیه عیسی روشن تر می شود: «و ارادة فرستنده من این است که هر که پسر را دید و بدو ایمان آورد، حیات جاودانی داشته باشد و من در روز بازپسین او را خواهم برخیزانید» (یوحنا ۶: ۴۰) و «من قیامت و حیات هستم. هر که به من ایمان آورد، اگر مرده باشد، زنده گردد» (یوحنا ۱۱: ۲۵).

بدین معنی که حیات ابدی هدیه خدا از طریق مسیح است که از حال حاضر اطمینان داده شده است ولی تنها در قیام نهایی عادلان بطور کامل اعطا می شود. نتیجه گیری خیلی ساده است: اگر حیات ابدی تنها به کسانی که در مسیح هستند اعطا شود پس کسانی که در او نیستند از حیات ابدی برخوردار نمی شوند (اول یوحنا ۵: ۱۱ و ۱۲). در مقابل، فرضیه جاودانگی روح ، حیات ابدی اعطا می کند – خواه در فردوس یا در جهنم – حتی به کسانی که در مسیح نیستند. هر قدر این تعالیم عامه پسند باشند، ولی غیر کتاب مقدسی می باشند.