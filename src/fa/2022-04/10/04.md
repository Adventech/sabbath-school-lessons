---
title:  مقدسین در برزخ
date:  29/11/2022
---

کلیسای کاتولیک روم بر این ایده استوار است که مردگان شایسته جهنم نیستند ولی کسانی که آمادگی برای فردوس را ندارند گناهانشان می تواند در برزخ زدوده شده و بعد از آنجا به فردوس صعود کنند. عذاب های آنان در برزخ می تواند با دعاها و طلب بخشش عزیرانشان برای آنان کاسته شود.

پرسش و پاسخ های تعلیماتی کلیسای کاتولیک به صراحت در مورد برزخ می گوید: «همه کسانی که در فیض و دوستی خدا می میرند، اما هنوز کاملاً پاک نیستند، در واقع از رستگاری ابدی خود اطمینان دارند».

ولی پس از مرگ آنان تحت تطهیر و پالایش قرار می گیرند تا قدوسیت لازمه را برای ورود به خوشی آسمان بدست آورند. - «تعالیم کلیسای کاتولیک، نیویورک: دابلدی، ۱۹۹۵ صفحه ۲۹۱). همچنین ابراز می دارد که عذاب های آنان می تواند با دعای عزیزانشان و دیگران که از طرف مردگان اقداماتی انجام می دهند بر داشته شود. کلیسا همچنین انفاق، صدقات، و کارهای توبه کارانه ای را که بخاطر مردگان انجام می شود می ستاید. (تعالیم کلیسای کاتولیک، صفحه ۲۹۱).

`جامعه ۹: ۱۰ و حزقیال ۱۸: ۲۰ – ۲۲ و عبرانیان ۹: ۲۷ را بخوانید. چگونه این آيات فرضیه برزخ را مردود می شمارد؟`

این عقیده دینی درباره  برزخ، مفهوم بت پرستانۀ جهنم سوزان را با عمل بت پرستانۀ «دعا برای مردگان» تلفیق می کند. این عقیده دینی برای کسانی که به تعالیم کتاب مقدس اعتقاد دارند قابل قبول نیست زیرا (۱)مردگان بدون خودآگاهی و هوشیاری در قبرهایشان در استراحت هستند (جامعه ۹: ۱۰)؛ (۲) عدالتِ یک انسان سقوط کرده نمی تواند به انسان سقوط کرده دیگر منتقل شود (حزقیال ۱۸: ۲۰ – ۲۲) ؛ (۳) تنها واسطه و شفیع ما عیسی مسیح است (اول تیموتائوس ۲: ۵)؛  (۴) پس از مرگ، داوری نهایی خواهد بود، بدون هیچ شانس دومی برای توبه از قصورات این زندگی (عبرانیان ۹: ۲۷).

و حتی پیامد جدی تر این است که چطور فرضیه ضد کتاب مقدسی برزخ، شخصیت خود خدا را تحریف می کند. در واقع، «کار شیطان از زمان سقوط او برای بد جلوه دادن و سوء تعبیر کردن پدر آسمانی ماست. شیطان عقیده دینی جاودانگی روح را پیشنهاد کرد .... ایده سوختن ابدی در جهنم ساخته و پرداخته شیطان است؛ برزخ اختراع و ابداع اوست. این تعالیم شخصیت خدا را تخریب می کند که او را فردی سختگیر، انتقام جو، مستبد و کسی که آمرزش را ممارست نمی کند در نظر می گیرد».  (الن جی وایت، نسخه های خطی شماره ۵۱ (۱۰ دسامبر)،  ۱۸۹۰. این دیدگاه در عوض اینکه مردگان را خفته پنداشته که در انتظار بازگشت مسیح هستند ،می گوید که آنان در برزخ هستند و عذاب می کشند تا اینکه کسی بتواند آنها را از آنجا بیرون بیاورد.

`خطاهایی همچون برزخ یا عذاب ابدی درباره اهمیت اصول اعتقادی چه به ما می آموزند؟ چرا آنچه که ایمان داریم مهم است و نه اینکه به چه کسی اعتقاد داشته باشیم؟`