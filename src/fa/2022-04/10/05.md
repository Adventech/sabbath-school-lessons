---
title:  فردوس با روح های بی بدن
date:  30/11/2022
---

اگرچه پروتستانها اعتقادی به برزخ ندارند، با این حال بسیاری معتقدند که ارواح مردگان عادل در حضور خدا بوده و از بهشت لذت میبرند. برخی استدلال می کنند که آن «روح ها » فقط ارواح بی جسم هستند. برخی دیگر بر این باورند که آنها ارواح بدون جسم هستند اما توسط جلال پوشیده شده اند.

وضعیت فراجسمی فرضی مردگانِ زنده هر چه که باشد، این نظریه ها، آموزه کتاب مقدسیِ قیام نهایی و داوری مردگان را تضعیف می کنند. چرا باید قیام و داوری وجود داشته باشد (مکاشفه ۲۰: ۱۲-۱۴) چنانچه ارواح عادلان هم اینک از بهشت بهره مند می باشند؟

`اعمال رسولان ۲: ۲۹ و ۳۴ و ۳۵ و اول قرنتیان ۱۵: ۱۶ – ۱۸ را بخوانید. این آیات چگونه بر وضعیت مردگان و کسانی که منتظر قیام هستند نوری را می تاباند؟`

کتاب مقدس تعلیم می دهد که تمامی انسان هایی که هم اینک در ملکوت هستند یا اینکه بطور زنده متبدل شده اند همچون مورد خنوخ (پیدایش ۵: ۲۴) و ایلیا (دوم پادشاهان ۲: ۹ – ۱۱)، یا از مرگ قیام داده شده اند، مانند موسی (یهودا باب ۹) و یا کسانی هستند که با مسیح برخاسته اند (متی ۲۷: ۵۱ – ۵۳).

همانطور که قبلا دیده ایم کنایه روح های «زیر قربانگاه» که برای انتقام نزد خدا فریاد بر می آورند (مکاشفه ۶: ۹ – ۱۱) تنها استعاره ای برای عدالتخواهی است و فرضیه جاودانگی طبیعی روح را ثابت نمی کند. در غیر اینصورت این افراد گویی که از اجر ابدی خود لذت نمی برند. در واقع، قبر مکانی برای استراحت مردگان است که بدون آگاهی منتظر قیام نهایی هستند، وقتی که ضمیر آنان به آگاهی و هوشیاری احیا شود. مردگان، حتی مردگان عادل ارواح بی جسمی نیستند که در اطراف آسمان پرسه بزنند و صبورانه منتظر متحد شدن با جسم هایشان در قیام نهایی باشند.

همچنین آنچه که پولس احتمالا از آن در اول قرنتیان ۱۵: ۱۸ سخن می گوید این است که اگر قیامی برای مردگان نباشد آنگاه «کسانی که در مسیح خفته اند هلاک شده اند». آنان چگونه می توانستند هلاک شوند اگر هم اینک در سعادت آسمان هستند و برای مدت زمانی  پس از مرگ در آنجا بوده اند؟ یکی از آموزههای اصلی و کلیدی عهد جدید، رستاخیز مردگان هنگام بازگشت مسیح، با این تعلیم نادرست که مردگان عادل بلافاصله پس از مرگ برای پاداش ابدی خود میروند، باطل میشود. با این وجود، ما همیشه آن را ، به خصوص در مراسم خاکسپاری می شنویم.

`چه راههایی وجود دارد که میتوانید به مردم کمک کنید بفهمند که این ایده که مردگان در زمین خوابیدهاند واقعاً «خبر خوش» است، به این معنا که آنها واقعاً در آرامش هستند و هیچ درد و رنجی نمیشناسند؟`