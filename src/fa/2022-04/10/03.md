---
title:  آتش های جهنم
date:  28/11/2022
---

جان فرنیس (۱۸۰۹ – ۱۸۶۵)، کشیش کلیسای کاتولیک روم اهل انگلیس در کتابچه ای که برای بچه ها به عنوان «منظره جهنم» نوشت (دوبلین: جیمز دافی، [۱۸۷۴] صفحه ۲۴)،  عذاب ابدی را بوسیله توپهای آهنی توپر بزرگ که بزرگتر از آسمانها و زمین است به تصویر کشیده است.

«یک پرنده هر صد میلیون سال یک بار می آید و فقط با پر بال خود توپ بزرگ آهنی را لمس می کند. نویسنده استدلال می کند که سوزاندن گناهکاران در جهنم ادامه می یابد حتی پس از اینکه آن توپ آهنی در اثر تماس های اتفاقیِ پر از بین می رود!»

بسیار جای تاسف است که بسیاری از پروتستان ها حتی امروز به ایده ای مشابه برای آنانیکه راه خود را گم کرده گرده اند، اعتقاد دارند.

ملاکی ۴: ۱ و یهودا ۷ را بخوانید. این آیات چگونه کمک می کند تا  پنداشت آتش ابدی یا ایده ای که عیسی گفت که از دست رفتگان در «آتش ابدی» (متی ۱۸: ۸) خواهند بود یا «آتشی که هرگز خاموش نخواهد شد» (مرقس ۹: ۴۳) را درک کنیم.

واژه ابدی (عبری: اولام؛  یونانی: ایون،  ایونیوس ) از معانی متفاوتی برخوردار است که بستگی به مطالب  یا عبارات حواشی متن دارد. برای مثال وقتی که با خدا مرتبط باشد (تثنیه ۳۳: ۲۷ به معنای جاودان)، کلمه ای که ابدیت او را ابراز می کند.

وقتی که به انسان مربوط شود (خروج ۲۱: ۶ ، برای همیشه)، واژه به طول عمر آنان محدود شده است. وقتی از کیفیت آتش می گوید (متی ۱۸: ۸  متی ۲۵: ۴۱ ، پایدار) به این دلالت دارد که آتش از بین نخواهد رفت تا اینکه کاملا همه چیز را بسوزاند. به این معنی که «آتش ابدی» شریران را کاملا و بطور برگشت ناپذیر ار بین می برد و «نه شاخه ای و نه ریشه ای» از آن باقی می گذارد (ملاکی ۴: ۱).

فرضیه مجازاتِ ابدیِ شریران پیامدهایی جدی دارد. اگر شریر برای همیشه مجازات شود آنگاه شریر هرگز محو نمی شود. همچنین زندگی بشر از خدا نشات گرفته (تثنیه ۳۲: ۳۹ ، مزمور ۳۶: ۹) که از مرگ شریران خشنود نمی شود (حزقیال ۳۳: ۱۱).

پس برای چه او باید به بدکار زندگی اعطا کند تا در آتش پایان ناپذیر عذاب بکشد؟ آیا برای او معقول تر نیست تا به وجود شریران پایان بخشد؟ چنانچه شریران «مطابق با اعمالشان» مجازات خواهند شد (مکاشفه ۲۰: ۱۲)، پس چرا انسانی که زندگی کوتاهی داشته باید بطور پایان ناپذیر مجازات شود؟

تمامی اشاراتی که کتاب مقدس به «آتش ابدی» می کند باید به عنوان کنایه ای از «دریاچه آتش» بعد از هزاره مکاشفه باب ۲۰ تلقی شود (درس ۱۳ را ببینید). بدین جهت، سخن گفتن از جهنم حاضر و همیشه سوزان ریشه کتاب مقدسی ندارد.

`همانطور که آتشهای  جهنم اندوهبار هستند، حقیقت درباره جهنم چه چیزی را از محبت خدا بخصوص در مقایسه با ایده عذاب ابدی آشکار می کند؟`