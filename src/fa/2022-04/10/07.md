---
title:  اندیشه هایی فراتر
date:  02/12/2022
---

از نوشته های الن جی وایت، فصل اولین فریب بزرگ، صفحات ۵۳۱ – ۵۵۰؛  فصل آیا مردگان ما می توانند با ما سخن بگویند؟، صفحات ۵۵۱ – ۵۶۲ ، از کتاب نبرد عظیم را بخوانید.

«تعلیم هشیاری بعد از مرگ بر خطای اساسی جاودانگی طبیعی روح استوار است. آموزه ای مانند عذاب ابدی، مخالف تعالیم کتاب مقدس، مخالف حکم منطق و احساس بشری است، طبق باور رایج، رستگاران در بهشت با تمام اتفاقات روی زمین و به ویژه با خاطره زندگی دوستانی که از خود به جا گذاشتهاند، آشنا هستند. اما چگونه میتواند مایه خوشحالی اموات باشد که از مصائب زندهها آگاه شوند، گناهانی را که عزیزان خود مرتکب میشوند، ببینند و ببینند که آنها همه غمها، ناامیدیها و رنجهای زندگی را تحمل میکنند؟ کسانی که بر روی زمین شناورند تا دوستان خود را ببینند، چقدر از سعادت بهشت برخوردار خواهند شد؟ و چقدر منقلب کننده است این باور که به محض خروج نفس از جسم، روح ناتوابان به شعلههای آتش جهنم میرود! به چه عمقی از دلتنگی فرو می روند کسانی که می بینند دوستانشان بدون آمادگی به قبر می روند و به ابدیتی از گناه و محنت فرو می روند؟» (الن جی وایت، نبرد عظیم، صفحه ۵۴۵).

**سوالاتی برای بحث:**

`۱. کسانی که با مسیحیان دیگر در مورد وضعیت مردگان و ماهیت جهنم صحبت کرده اند، به احتمال زیاد متوجه شده اند که مردم تا چه حد در باورهای خود سرسخت و لجوج هستند، نه تنها در این ایده که نجات یافتگان بلافاصله به بهشت می روند، بلکه حتی گمراهان در عذاب ابدی جهنم هستند. به نظر شما چرا اینطور است؟ این یک چیز است که تا حدودی قابل درک است که آنها بخواهند باور کنند که عزیزان درگذشته خود «با خداوند» هستند – اگرچه همانطور که دیدیم هنوز این سوال وجود دارد که دیدن بهم ریختگی اوضاع برای آنها چقدر در این پائین ناراحت کننده است. اما چرا چنین وابستگی شدیدی به این ایده هولناک وجود دارد که گمراهان برای همیشه در جهنم عذاب می کشند؟ این واقعیت در مورد اینکه سنت چقدر می تواند قدرتمند باشد چه چیزی را به ما می آموزد؟ در کلاس بحث کنید.`

`۲. اکثر فرقه های مسیحی نظریه غیر کتاب مقدسی جاودانگی طبیعی روح را با تمام نظریه های مرتبط با آنرا اعلام می کنند. ما به عنوان یک کلیسا (علاوه بر کاری که در حال حاضر انجام می دهیم) چه کار دیگری باید انجام دهیم تا دیدگاه کتاب مقدس در مورد مرگ و زندگی پس از مرگ را به جهان اعلام کنیم؟`

`۳. اگرچه شعر کمدی الهی دانته، صرفاً داستانی تخیلی بیش نیست، اما در کمک به تثبیت آموزههای نادرست در ذهن مردم در مورد آنچه برای «روح» پس از مرگ اتفاق میافتد، بسیار تأثیرگذار شد. چه درسهایی میتوانیم از اینکه چگونه الهیات مسیحی میتواند تحت تأثیر تعالیم بیرونی قرار گیرد، بیاموزیم؟ چه باورهای  غیر مسیحی دیگری حتی امروز بر اندیشه مسیحی تأثیر می گذارد و چگونه می توانیم از خود در برابر آنها محافظت کنیم؟`