---
title:  کرمی هایی که نمی میرند؟
date:  27/11/2022
---

`مرقس ۹: ۴۲ – ۴۸ را با اشعیا ۶۶: ۲۴ مقایسه کنید. درک شما از اصطلاح «کرم آنها نمی میرد»  چیست؟ (مرقس ۹: ۴۸)`

برخی اسم مفرد «کرم» (مرقس ۹: ۴۸) را به عنوان کنایه ای از روح یا روح ظاهراً بیجسم شرور تفسیر میکنند که پس از مرگ به جهنم پرواز میکند، جایی که هرگز نمیمیرد و عذاب ابدی را متحمل میشود.

ولی این تفسیر انعکاس دهنده هدف کتاب مقدسی از مرگ عاری از آگاهی نیست؛ همچنین پیشینه عهد قدیم در خصوص این آیه را نادیده می انگارد. در واقع «اسم مفرد کرم بطور کلی برای کرم ها بکار برده شده است – و به معنی یک کرم نیست. اشاره به کرم هایی است که از بدن های در حال پوسیدگی تغذیه می کنند». مرجع:

Robert G. Bratcher and Eugene A. Nida, A Translator’s Handbook on the Gospel of Mark (London: United Bibles Societies, 1961), p. 304.

در مرقس ۹: ۴۸ عیسی از اشعیا ۶۶: ۲۴ نقل قول می کند که اینگونه می گوید، «و آنان بیرون رفته، اجساد کسانی را که بر من طغیان کردهاند نظاره خواهند کرد. «زیرا کِرمِ ایشان نخواهد مرد، آتش ایشان خاموش نخواهد شد، و نزد تمامی بشر مکروه خواهند بود».».

این صحنه ترسناک تشبیهی، کارزاری را به تصویر میکشد که دشمنان خدا کشته شده و بر روی زمین افتاده اند و در حال نابودی هستند. بدن هایی که آتش آنها را  از بین نمی برد بلکه توسط کرم ها تجزیه می شوند، یا شاید ابتدا توسط کرم ها و سپس توسط آتش تجزیه می شوند. به هر جهت، اشاره ای نشده که روح از نابودی بدن بگریزد و به جهنم پرواز کند.

ولی در مورد «کرمها» که هرگز نمی میرند، چطور؟ زبان تشبیهی اشعیا ۶۶: ۲۴ (نقل قول شده در مرقس ۹: ۴۸) حاکی از این نیست که آن کرمها جاودانی هستند.

(کرمهای جاودانی؟)  تاکید این است که کرمها وظیفه ویرانگری خود را تمام نشده رها نمی کنند. به عبارتی دیگر، آنها به بلعیدن جسم های بدکاران ادامه می دهند تا این بدنها نابود شوند. در مقابل، فرزندان وفادار خدا با خوشی در آسمان و زمین جدید سکنی گزیده و خدا را در حضور وی عبادت می کنند (اشعیا ۶۶: ۲۲ و ۲۳).

با در نظر گرفتن چنین سرنوشت های متضادی، جای تعجب نیست که عیسی بیان کرد که برای کسی که بدون عضوی مهم از بدن خود - بدون دست، یا پا، یا حتی چشم - وارد ملکوت خدا شود بسیار بهتر است تا اینکه بدن کاملی داشته باشید که توسط کرم ها و آتش از بین می رود (مرقس ۹: ۴۲ – ۴۸).

`در آخر، یا تماماً رستگار می شویم یا بطور کل از بین می رویم. هیچ حد میانه ای وجود ندارد. ما می توانیم یا حیات جاودان داشته یا با نابودی ابدی مواجه شویم. شما امروز چه انتخابهایی در پیش رو دارید؟ این واقعیت حیات ابدی یا نابودی ابدی چه تاثیری بر گزینه های شما خواهد داشت؟`