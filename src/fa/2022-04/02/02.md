---
title:  بیانات تنش آمیز
date:  02/10/2022
---

دنیایی که از زیر دست خداوند بیرون آمده بود، کامل و بی عیب و نقص بود (پیدایش ۱: ۳۱). مرگِ تجربه ای ناشناخته برای آدم و حوا بود. در آن محیط، خداوند به باغ عدن آمده و هشدار داد: «اجازه داری از میوة تمام درختان باغ بخوری. امّا هرگز از میوة درخت شناخت خوب و بد نخور زیرا اگر از آن بخوری در همان روز خواهی مُرد» (پیدایش ۲: ۱۶ و ۱۷).

`پیدایش ۲: ۱۶ و ۱۷، چگونه واقعیتِ آزادیِ اختیار را در کاملیت باغ عدن نشان می دهد؟ یعنی، چه دلیلی وجود دارد که خداوند به آنها هشدار دهد که از آزادی اختیار خود استفاده نکنند؟`

مدتی پس از هشدار خدا، شیطان خود را به صورت مار تغییر شکل داد و وارد باغ عدن شد. حوا، مار را می دید که با خوشی از میوه درخت ممنوعه می خورد بدون اینکه بمیرد. «او خودش از میوه ممنوعه خورده بود» (الن جی وایت، مشایخ و انبیا، صفحه ۵۴)، و هیچ اتفاقی برای او نیفتاد.

`پیدایش ۳: ۱ – ۴ را بخوانید. خود را جای حوا بگذارید، چرا ممکن است آن سخنان قانع کننده به نظر برسد؟`

از دیدگاه منطق بشری، استدلال مار بیشتر از کلام خدا متقاعد کننده بود. اول از همه، هیچ شواهدی تا آن زمان در دنیای طبیعی دال بر وجود گناه و مرگ وجود نداشت. دوم، مار در واقع از میوه ممنوعه می خورد و بسیار از آن لذت می برد. بنابراین، چرا حوا باید خود را از همان کار محروم کند؟ فرمان خدا بنظر بیش از حد محدود کننده و بی معنا بود.

متاسفانه، در اتخاذِ تصمیم بین دو بیانیۀ متناقض،  حوا از سه اصل اساسی قصور ورزید: (۱) استدلال انسانی همیشه ایمن ترین شیوه برای ارزیابی مسائل روحانی نیست؛ (۲) کلام خدا می تواند بظاهر غیر منظقی و بی معنی برای ما باشد، ولی همیشه درست و قابل اعتماد است؛ و (۳) چیزهایی هستند که به خودی خود اهریمنی و اشتباه نیستند، ولی خدا آنها را به عنوان آزمون های اطاعت و فرمانبرداری برگزیده است.

ما بایستی درک کنیم که تجربه حوا در باغ عدن مورد یکباره ای نیست. هر روز و هر لحظه نیاز داریم که بین کلام خدا (که برای بسیاری دوست داشتنی نیستند) و خواسته های اغوا کننده فرهنگ محاط شده خود تصمیماتی اتخاذ کنیم. گزینۀ ما عواقب ابدی در بر خواهد داشت.

`تعالیم و آموزه های روشن کتاب مقدس به چه طریقی با شیوه های دنیا در تضاد هستند؟`