---
title:  عواقب گناه
date:  05/10/2022
---

`بر اساس پیدایش ۳: ۷ – ۱۹ و رومیان ۵: ۱۲، عواقب اصلی گناه چه بودند؟`

حوا که مجذوب کلامِ متقاعد کنندۀ مار قرار گرفته بود، عواقب خطیر راهی که در پیش گرفته بود را پیش بینی نکرده بود. در واقع خوردن میوه ممنوعه، به خودی خود به اندازه آنچه که در این واقع نشان داده شده است عملی برجسته نبود. حوا با تمرد خود، وفاداری خود را نسبت به خدا نقض کرد و با شیطان وارد بیعتی تازه شد.

پیدایش باب ۳ ، سقوط آدم و حوا و برخی از غم انگیزترین عواقب آن را شرح می دهد. از دیدگاه الهیاتی، هر دو تحت تاثیر (ترس از خدا)  یا خدا هراسی قرار گرفته و خود را از او پنهان کردند (پیدایش ۳: ۸). از دیدگاه «روانشناختی – جامعه شناختی»، آنان شرمسار شده بودند و شروع به متهم کردن یکدیگر نمودند (پیدایش ۳: ۷ و  ۹ – ۱۳). از نظر فیزیکی آنان عرق کرده، درد را حس کرده، و سرانجام مُردند (پیدایش ۳: ۱۶ – ۱۹). و از منظر زیست شناسی، جهانِ طبیعی به انحطاط گرائید (پیدایش ۳: ۱۷ و ۱۸).

باغ عدن  پس  از این مانند قبل، مکانی زیبا و دلپسند نبود. «آدم و حوا با مشاهده پژمرده شدن گلها و ریختن برگها که اولین نشانه های مرگ بودند، به شدت ماتم گرفتند. از بین رفتن گلهای ظریف، مایه تأسف بود، اما برگ ریزان درختان زیبا، این حقیقت را به ایشان خاطر نشان کرد که مرگ، سهم هر موجود زنده است» (الن جی وایت، مشایخ و انبیا، صفحه ۶۲).

آدم و حوا بلافاصله نمردند به این معنا که زندگیشان متوقف شود، ولی درست در همان روز، حکم مرگ خود را دریافت نمودند.

خداوند به آدم گفت، «به عرق پیشانیات نان خواهی خورد تا حینی که به خاک راجع گردی، که از آن گرفته شدی زیرا که تو خاک هستی و به خاک خواهی برگشت» (پیدایش ۳: ۱۹).

در واقع، سقوط، پیامدهای فجیعی برای کل بشر در بر داشت. پولس رسول شرح می دهد که «لهذا همچنان که بوساطت یک آدم گناه داخل جهان گردید و به گناه موت؛ و به اینگونه موت بر همة مردم طاری گشت، از آنجا که همه گناه کردند» (رومیان ۵: ۱۲).

واقعیت محزون کننده و دردناک، این است که همانطور که بشریت در طول اعصار عمل نمود، ما نیز امروزه از پیامدهای آنچه که در عدن اتفاق افتاد رنج می بریم. چقدر باید سپاسگزار باشیم که بخاطر عیسی و صلیب، امید به زندگی جاودان داریم، در دنیایی که گناه دیگر هرگز برنخواهد خاست.

`در حینی که در مورد تجربه غم انگیز حوا تامل می کنیم، چه درسهایی می توانیم از  آن عواقب در خصوص اعمال گناه آلود خود بیاموزیم؟`