---
title:  «نخواهی مرد»
date:  04/10/2022
---

`پیدایش ۳: ۴ را بخوانید. به چه روشهای مختلفی  این دروغ در طی اعصار تکرار شده است؟`

یکی از مظاهر قدرتمند این دروغ در باور مشترک در خصوص فناناپذیر بودن روح دیده شده است. این پنداشت، شالوده بسیاری از ادیان و فلسفه های کهن بود. در مصر باستان، مومیایی کردن و معماری آرامگاه، از قبیل اهرام دیده شده است.

این نظریه نیز به یکی از ارکان اصلی فلسفه یونان تبدیل شد. برای مثال، در کتاب جمهوری افلاطون،  سقراط از گلائون میپرسد: «آیا نمیدانی که روح ما جاودانه است وهرگز از بین نمیرود؟» در فائدون افلاطون، سقراط با لحنی مشابه استدلال کرد و گفت که «روح فناناپذیر و از بین نرفتنی است و روح ما واقعاً در هادس وجود خواهد داشت». این مفاهیم فلسفی اکثریتِ فرهنگ غرب و حتی مسیحیتِ پس از رسولان را شکل می دهد. اما آن فرضیه ها خیلی جلوتر از این یعنی در باغ عدن و توسط خود شیطان سرچشمه گرفته بودند.

در کانون وسوسه عدنی، شیطان به حوا اطمینان داد که «تو هرگز نخواهی مرد!» (پیدایش ۳: ۴). شیطان با این ادعای قاطع کلام خود را بالاتراز کلام خدا قرار داد.

آیات زیر در مخالفت با فناناپذیر بودن روح چه می آموزند و چگونه می توان از آنها برای مقابله با این دروغ استفاده کرد؟

`(مزامیر ۱۱۵: ۱۷؛  یوحنا ۵: ۲۸ و ۲۹؛  مزامیر ۱۴۶: ۴ ؛  متی ۱۰: ۲۸ ؛ اول قرنتیان ۱۵: ۵۱ – ۵۸).`

نظریۀ شیطانیِ فناناپذیری طبیعی روح، حتی در دنیای مدرن ما، سرسختانه ایستادگی کرده است.

کتاب ها، فیلم ها و برنامه های تلویزیونی، همگی حاوی ترویج این ایده هستند که وقتی ما مُردیم، به سادگی به وضعیت خودآگاهِ دیگری انتقال می یابیم. چقدر اسف بار است که این خطا از بسیاری از منبرهای مسیحی نیز اعلام شده است.

حتی علم نیز در این خصوص دخیل شده است. بنیادی در ایالات متحده وجود دارد که در تلاش است تا یک فناوری ایجاد کند که آنگونه که ادعا می کند، ما را قادر خواهد ساخت تا با مردگان تماس برقرار کنیم که باور دارند که همچنان زنده هستند ولی به عنوان وجودی فرا ماده ای هستند. با شیوع این ادعا نادرست، جای شگفتی نیست که این فریب نقشی مهم در وقایع نهایی تاریخ بشر خواهند داشت.

`این دروغ به چه شیوه ای در فرهنگ شما، خود را بروز داده است؟ چرا باید علیرغم عقل و احساساتمان، به کلام خدا تکیه کنیم؟`