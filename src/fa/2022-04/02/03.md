---
title:  فریب خورده توسط مار
date:  03/10/2022
---

`پیدایش ۳: ۱ – ۷ را بخوانید. معیار حوا برای انتخاب بین کلام خدا و حرف مار چه بود؟`

پیدایش باب ۳ یکی از واضح ترین نمونه های روانشناسیِ وسوسه می باشد. خدا به آدم و حوا هشدار داد که چنانچه از میوه درخت ممنوعه بخورند، یقینا خواهند مرد (پیدایش ۲: ۱۶ و ۱۷). شیطان  در شکل  مار از چند شگرد کلامی استفاده کرد تا حوا را به سوی گناه بکشاند.

اول، او مناهیِ خاص خدا را معمولی جلوه داد. او از حوا پرسید که آیا واقعا خدا گفته است که نباید از میوه هر درختی در باغ بخورید؟ (پیدایش ۳: ۱). حوا در مقابل استدلال کرد که ممنوعیت فقط به آن درخت خاص محدود می شود، چرا که اگر از میوه آن درخت بخورند یا آن را لمس کنند، خواهند مُرد.

آنگاه شیطان گفتار خدا را نقض کرد و به شیوه ای قاطع گفت که مطمئنا نخواهی مرد! (پیدایش ۳: ۴).

و سرانجام، شیطان خدا را متهم کرد که عمداً دانش ضروری را از او و شوهرش محروم می کند.

فریب دهنده، چنین استدلال نمود که « خدا این را گفت زیرا میداند وقتی از آن بخورید شما هم مثل او خواهید شد و خواهید دانست چه چیز خوب و چه چیز بد است» (پیدایش ۳: ۵).

کنجکاویِ حوا، او را به قلمرو مسحور کننده شیطان هدایت کرد. در آنجا او وادار شد تا تصمیم بگیرد که یا نسبت به فرمان محدود کننده خدا وفادار باقی بماند و یا سخنان جذاب و  اغوا کننده شیطان را بپذیرد. او با شک و تردید نسبت به خدا از حواس خود استفاده کرد ــ شیوه تجربی که مشاهده شخصی بود ــ تا از بین دو بیانیه متضاد، یکی را انتخاب کند.

نخست، او دید که از بُعد رژیم غذایی، میوه درخت برای خوراک خوب است. دوم، از دیدگاه زیبایی شناسی، او دید که آن میوه «چشم نواز است».

سوم، از تحلیل منطقی، درخت برای خردمند شدن، مطلوب است. از این رو، به عقل خودش، دلایلی خوبی داشت تا به کلمات مار توجه کند و از میوه درخت ممنوعه بخورد. متاسفانه، این کاری بود که کرد.

برخی استدلال می کنند که تمامی شکل های دانش، از اعتبار برخوردارند، تا زمانی که «به آنچه نیکوست متمسک باشیم» (اول تسالونیکیان ۵: ۲۱). ولی تجربۀ غم انگیزِ آدم و حوا در باغ عدن، نشان داد که دانش، بخودی خود می تواند بسیار زیانبار باشد. چیزهایی هستند که در واقع بهتر است از آنها اطلاعی نداشته باشیم.

`این حکایت در خصوص اینکه چقدر آسان است تا انتخاب های گناه آلود خود را توجیه و منطقی جلوه بدهیم چه چیزی به ما می آموزد؟`