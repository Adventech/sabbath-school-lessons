---
title:  مرگ در دنیای گناه آلود
date:  01/10/2022
---

### مطالعه این هفته
برای پیدایش ۲: ۱۶ و ۱۷؛  پیدایش ۳: ۱ – ۷ ؛ مزامیر ۱۱۵: ۱۷؛  یوحنا ۵: ۲۸ و ۲۹؛  رومیان ۵: ۱۲؛  دوم قرنتیان ۵: ۲۱.

> <p>آیه حفظی</p>
> «به سبب نافرمانی آن یک نفر و بهخاطر او مرگ بر سرنوشت بشر حاکم شد، امّا چقدر نتیجة آنچه آن انسان دیگر یعنی عیسی مسیح انجام داد بزرگتر است! همة کسانی که فیض فراوان خدا و بخشش رایگان نیکی مطلق او را دریافت کردند، به وسیلة مسیح در زندگانی حکومت خواهند نمود» (رومیان ۵: ۱۲).

مسیح نماینده الهی بود که خداوند از طریق او کهکشانها و دنیا را به وجود آورد (یوحنا ۱: ۱ – ۳ و ۱۰؛  کولسیان ۱: ۱۶؛  عبرانیان ۱: ۲). ولی هنگامی که خدای پدر، حرمت خاصی را به مسیح داد و اعلام نمود که آنها با هم این دنیا را خلق خواهند کرد، «ابلیس نسبت به مسیح بُخل و حسادت ورزید» (الن جی وایت، داستان رستگاری، صفحه ۱۴) و بر ضد او دسیسه نمود.

شیطان با اخراج شدن از آسمان تصمیم گرفت «تا شادی آدم و حوا را از بین ببرد». او چنین خیال کرد که «اگر بتواند آنها [آدم و حوا] را به هر طریقی به نافرمانی فریب دهد، خداوند مقدماتی را فراهم می کند که به موجب آن عفو شوند، و سپس خود و همه فرشتگان سقوط کرده به شیوه ای عادلانه با آنها رحمت خدا را شریک شوند» - (الن جی وایت، داستان رستگاری، صفحه ۲۷).

خداوند با آگاهی کامل از راهبرد شیطان به آدم و حوا هشدار داد تا خود را در معرض وسوسه قرار ندهند (پیدایش ۲: ۱۶ و ۱۷). یعنی اینکه حتی وقتی که دنیا همچنان کامل و بی عیب و نقص بود، محدودیتهای روشنی برای بشر وجود داشت تا از آن اطاعت شود.

در این هفته در خصوص سقوط آدم و حوا، چگونگی سیطره گناه و مرگ بر دنیای ما، و چگونگی کاشت بذر امید برای بشریت حتی در  باغ عدن، تعمق و بررسی خواهیم نمود.