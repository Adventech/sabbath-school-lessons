---
title:  «مرگ دوم»
date:  22/12/2022
---

خدا تاریخ بشر را به سمت اوج زمان آخر هدایت می کند. در پایان هزاره، همه مردگانِ شریر از قبرهای خود قیام می کنند تا احکام مجازات نهایی خود را دریافت کنند (مکاشفه ۲۰: ۵، ۱۱-۱۵). آنگاه، هنگامی که کل روند داوری به پایان رسید و چیز دیگری به آن اضافه نشد، شریران به عدالت خداوند اعتراف خواهند کرد.

«با در نظر گرفتن تمام حقایق نبرد بزرگ، کل جهان، اعم از وفادار و سرکش، به اتفاق اعلام می کنند: «عظیم و عجیب است اعمال تو ای خداوند خدای قادر مطلق! عدل و حقّ است راههای تو ای پادشاه امّتها» (مکاشفه ۱۵: ۳).  و شیطان خودش سجده کرده و قضاوت محکومیت خود را اقرار می کند!» (الن جی وایت، نبرد عظیم، صفحات ۶۷۰ و ۶۷۱).

`ملاکی ۴: ۱  مکاشفه ۲۰: ۱۴ و ۱۵ و مکاشفه ۲۱: ۸ را بخوانید. چقدر «دریاچه آتش» و «مرگ دوم» تاثیرگذار خواهد بود؟`

نابودی نهایی شیطان و فرشتگان او و همه ستمکاران، جهان را از گناه و عواقب آن تطهیر می سازد. و با این حال، حتی نابودی نهایی شریران، عمل محبت آمیز خداوند است، نه تنها برای مقدسین، بلکه برای خود شریران. آنها ترجیح می دهند بمیرند تا اینکه در حضور خدا که «آتش سوزنده» گناه است بمیرند (عبرانیان ۱۲: ۲۹).

«آنها [از دست رفتگان] آرزوی فرار از آن مکان مقدس را داشتند. آنها از نابودی استقبال میکردند تا از سیمای کسی که برای نجات آنها مرد، پنهان شوند. سرنوشت بدکاران با انتخاب خودشان رقم می خورد. طرد آنها از آسمان داوطلبانه و از جانب خداوند عادلانه و رحیمانه است». (الن جی وایت، نبرد عظیم، صفحه ۵۴۳).

بنابراین، نابودی نهایی گناه و گناهکاران - بر خلاف فرضیه غیر کتاب مقدسی در مورد مصائب و رنج و عذاب ابدی آنها در جهنم - مجازات عادلانه و متناسبی را برای هر شرارتی که مردم مرتکب شده بودند فراهم می کند. همچنین تأیید می کند که گناه آغازی داشته و پایانی خواهد داشت.

آنگاه کل جهان به کمال اولیه خود باز خواهد گشت، پیش از آن که گناه، شرارت و نافرمانی به طور مرموزی و بدون هیچ توجیهی پدید آید.

خداوند را ستایش کنید که او به عنوان «قاضی عادل» ما (دوم تیموتائوس ۴: ۸)، تصمیم منصفانۀ اعطای جاودانگی به عادلان و نابودی ابدی به شریران را اتخاذ خواهد کرد.

`این ایده که خدا در نهایت همه را نجات می دهد چه اشکالی دارد؟ چرا چنین ایده ای درست نیست؟`