---
title:  داوری پیش از ظهور
date:  19/12/2022
---

مفهوم داوری پیش از بازگشت مسیح، یا آنچه ما داوری «پیش از ظهور» می نامیم، در بسیاری از جاهای آیات کتاب مقدس یافت می شود.

`دانیال ۷: ۹-۱۴ را بخوانید. متی ۲۲: ۱-۱۴; مکاشفه ۱۱: ۱، ۱۸، ۱۹; و مکاشفه ۱۴: ۶، ۷. چگونه این عبارات مفهوم داوری تحقیقی پیش از ظهور را در دادگاه آسمانی روشن می کند؟ اهمیت چنین داوری چیست؟`

مفهوم تحقیق داوری پیش از ظهورِ امتِ خدا بر اساس سه آموزه اصلی کتاب مقدسی قرار دارد.

نخست، ایده ای است که همه مردگان عادل یا ناعادل در قبرهایشان در حال ناخودآگاهی باقی می مانند تا اینکه قیام نهایی فرا رسد (یوحنا ۵: ۲۵ – ۲۹).

دوم، وجود داوری جهانی کل انسان ها است (دوم قرنتیان ۵: ۱۰ ، مکاشفه ۲۰: ۱۱ – ۱۳).

سوم، این واقعیت است که قیام اول اجرمتبارکی برای عادلان است و قیام دوم مرگ نهایی برای شریران می باشد (یوحنا ۵: ۲۸ و ۲۹ ؛ مکاشفه ۲۰: ۴ – ۶ و ۱۲ – ۱۵).

این بدان معناست که اگر همه انسانها مورد قضاوت قرار می گیرند، باید قبل از قیامت مورد قضاوت قرار گیرند، زیرا در آن قیامت پاداش نهایی خود را خواهند گرفت.

کتاب دانیال به ما کمک می کند که هم زمان و هم ماهیت آن داوری پیش از ظهور را بفهمیم. در پایان ۲۳۰۰ روز نمادین - در سال ۱۸۴۴ - معبد آسمانی تطهیر می شود (دانیال ۸: ۱۴، را با عبرانیان ۹: ۲۳ مقایسه کنید) و داوری تحقیقی پیش از ظهور آغاز می شود (دانیال ۷: ۹-۱۴). ، دو روش متفاوت برای بیان یک واقعه. و داوری «به مقدسان حضرت اعلی» سپرده شد (دانیال ۷: ۲۲). این خبر خوشی برای امت خداست.

در متی ۲۲: ۱ – ۱۴ عیسی از بررسی میهمانانِ عروسی، پیش از این که چشن عروسی شروع شود سخن می گوید.

و در کتاب مکاشفه، داوری تحقیقی پیش از ظهور، اشاره به وظیفه شمارش تعداد عبادت کنندگان در معبد خدا دارد (مکاشفه ۱۱: ۱) و در آگهی که ساعت داوری فرا رسیده است (مکاشفه ۱۴: ۶ و ۷؛ با مکاشفه ۱۴: ۱۴ – ۱۶ مقایسه کنید).

`دانش ما از داوری در آسمان چگونه باید بر نحوه زندگی ما در اینجا روی زمین تأثیر بگذارد؟`