---
title:  داوری اجرایی
date:  21/12/2022
---

در قرون وُسطی تمایل شدیدی وجود داشت که خدا را به عنوان یک قاضی سختگیر و مجازات کننده نشان دهند. امروزه تمایل به توصیف او به عنوان پدری مهربان و سهلگیر است که هرگز فرزندانش را مجازات نمیکند. با این حال، محبت بدون عدالت،  به هرج و مرج و بی قانونی تبدیل می شود و عدالت بدون محبت، به ظلم و مطیع سازی تبدیل می شود. فرآیند داوری خداوند تلفیق کاملی از عدالت و رحمت است که هر دو از محبت بی قید و شرط او سرچشمه می گیرند.

داوری اجرایی، مداخله کیفری نهایی و برگشت ناپذیر خداوند در تاریخ بشریت است.

داوری های تنبیهی محدودی پیش از این رخ داده است، برای مثال، در بیرون راندن شیطان و فرشتگان سرکش او از آسمان (مکاشفه ۱۲: ۷-۱۲)، بیرون راندن آدم و حوا از باغ عدن (پیدایش ۳)، طوفان بزرگ (پیدایش ۶-۸)، نابودی سدوم و غموره (پیدایش ۱۹، یهودا ۷)، مرگ نخست زاده در مصر (خروج ۱۱-۱۲)، و مرگ حنانیا و سفیره (اعمال رسولان ۵: ۱-۱۱) . بنابراین جای تعجب نیست که در پایان تاریخ بشر، حکمی اجرایی درباره شریران نیز وجود داشته باشد.

`دوم پطرس ۲: ۴-۶ و دوم پطرس ۳: ۱۰-۱۳ را بخوانید. چگونه این آیات به ما در درک ماهیت حکم نهایی کمک می کنند؟ آنها چگونه بر ایده پایان قضاوت دلالت می کنند که بر خلاف ماندگاری آن برای همیشه است، که انحراف عدالت است و نه بیان آن؟`

«نیکویی و شکیبایی خداوند، صبر و رحمت او نسبت به مطیعان خود، او را از مجازات گناهکاری که حاضر به اطاعت از فرامین او نیست، باز نمی دارد. این وظیفه انسان نیست تا اینکه به خدا دیکته کند که چکار کند -  انسانی خاطی بر ضد احکام مقدس خدا، که تنها به واسطه قربانی بزرگی او در ارزانی داشتن جان پسرش برای مقصرین انجام داد، مورد عفو قرار گرفت زیرا حکم او تغییرناپذیر بود». (الن جی وایت، نسخه های خطی، جلد ۱۲ صفحه ۲۰۸).

خداوند هر کاری را انجام داد  تا بشر را از ضلالت ابدی نجات دهد ، حتی به قیمتی که برایش گزاف بود. کسانی که از دست رفته اند در نهایت انتخاب هایی کرده اند که آنها را به این سرانجام ناگوار رساند. این ایده که داوری خداوند در مورد گمگشتگان ، حتی نابودی آنان (در مقابل عذاب ابدی)، در تضاد با شخصیت یک خدای مهربان است، فقط یک اشتباه  است. این محبت خداست، و تنها محبت خداست که عدالت را نیز مطالبه می کند.

`صلیب در خصوص آنچه که خدا مایل بود برای نجات همه کسانی که نجات می یابند انجام دهد، چه چیزی به ما می آموزد؟`