---
title:  داوری نهایی
date:  18/12/2022
---

برای بسیاری، ایده داوری به معنی محکومیت است. و گرچه این بخشی از روند است، ولی نباید فراموش کنیم که ایده داوری جنبه مثبتی نیز دارد، زیرا داوری شامل اثبات بی گناهی عادلان نیز می شود.

بواقع، کتاب دانیال اشاره به داوری زمان آخر دارد، «داوری به مقدّسان حضرت اعلی تسلیم شد» (دانیال ۷: ۲۲). داوری خدا شامل – اصلی است که در آیات عهد قدیم یافت می شود: «آنگاه از آسمان بشنو و عمل نموده، به جهت بندگانت حکم نما و شریران را ملزم ساخته، راه ایشان را به سر ایشان برسان و عادلان را عادل شمرده، ایشان را بر حسب عدالت ایشان جزا ده» (اول پادشاهان ۸: ۳۲).

`متی ۲۵: ۳۱-۴۶ و یوحنا ۵: ۲۱-۲۹ را بخوانید. چگونه مسیح به مفاهیم محکومیت و اثبات بی گناهی در داوری نهایی اشاره کرد؟`

برخی ادعا میکنند که آیات «محکوم نمی شود» (یوحنا ۳: ۱۸) و «مورد قضاوت قرار نمیگیرد» (یوحنا ۵: ۲۴) به این معنی است که کسانی که در مسیح هستند اصلاً قضاوت نمیشوند. اما این عبارات دلالت بر این دارد که ایمانداران در روز داوری محکوم نمی شوند. از این رو، آیه را باید این گونه فهمید که می گوید «محکوم نمی شود» (یوحنا ۳: ۱۸) و «در داوری نمی آید» (یوحنا ۵: ۲۴).

به طور خلاصه، سرنوشت ما در زندگی فعلی ما تعیین می شود. کسانی که در مسیح هستند، اثبات بی گناهی ایشان قبل از داوری تضمین شده است، و کسانی که در مسیح نیستند در محکومیت باقی می مانند. مسیح در توصیف داوری (متی ۲۵: ۳۱-۴۶)، نه تنها حضور بزها (شریران) بلکه گوسفندان (عادلان) را نیز ذکر کرد.

پولس رسول صریحا اظهار داشت، «زیرا لازم است که همة ما پیش مسند مسیح حاضر شویم تا هرکس اعمال بدنی خود را بیابد، بحسب آنچه کرده باشد، چه نیک چه بد» (دوم قرنتیان ۵: ۱۰).

در حالی که در خصوص مفهوم داوری تأمل می کنیم، باید به خاطر داشته باشیم که ما با فیض نجات یافته ایم (اشعیا ۵۵: ۱، افسسیان ۲: ۸-۱۰)، که با ایمان عادل شمرده شده ایم (پیدایش ۱۵: ۶، رومیان ۵: ۱). و بر اساس آثار داوری شده ایم (جامعه ۱۲: ۱۴، متی ۲۵: ۳۱-۴۶، مکاشفه ۲۰: ۱۱-۱۳). اعمال ما شواهدی بیرونی یا ظاهری از اصالت تجربه رستگارانه ما را نشان می دهد و متعاقبا عناصر آن در طی داوری ارزیابی می گردند.

بیاد داشته باشید: که هیچ حکم مستبدانه ای از سوی خدا برای انتخاب برخی به عنوان نجات یافتگان و دیگران به عنوان از دست رفتگان وجود ندارد. هر یک اخلاقا مسئول سرنوشت خود می باشند.