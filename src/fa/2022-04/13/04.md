---
title:  داوری هزار ساله
date:  20/12/2022
---

کتاب مقدس به ما می گوید که در بازگشت دوباره مسیح (۱) هم مقدسین زنده و هم مقدسین قیام داده شده «خداوند را در هوا ملاقات خواهند کرد» (اول تسالونیکیان ۴: ۱۶، ۱۷). (۲) همه مقدسین به آسمان برده خواهند شد تا در «مسکن های» آسمانی که خود او برای آنها آماده کرده است، ساکن شوند (یوحنا ۱۴: ۱-۳ ). (۳) تنها در پایان هزاره، اورشلیم جدید به این زمین نازل خواهد شد و خانه ابدی مقدسین خواهد گردید (مکاشفه ۲۱: ۱-۳، ۹-۱۱). بنابراین، در طول هزاره، در حالی که این زمین ویران باقی می ماند، مقدسین با مسیح در آسمان سلطنت خواهند کرد (ارمیا ۴: ۲۳، مکاشفه ۲۰: ۴).

`اول قرنتیان ۶: ۲ و ۳ و مکاشفه ۲۰: ۴ – ۶ و ۱۱ – ۱۳ را بخوانید. چرا مقدسین باید در داوری هزاره مشارکت جویند؟`

هدف کلی از روند داوری (۱) برای اثبات شخصیت خدا در برابر اتهامات شیطان مبنی بر اینکه خداوند در رفتاری که با مخلوقات خود دارد ناعادلانه عمل کرده است. (۲) تأیید منصفانه بودن و بی طرفی حکم اجر و پاداش صالحان. (۳) برای نشان دادن برقراری عدالت بخاطر مجازات شریران. (۴) از بین بردن تمام شک و تردیدهایی که می تواند به شورش دیگری در جهان منجر شود. در داوری تحقیقی پیش از ظهور عادلان، فقط لشکریان آسمانی درگیر هستند (دانیال ۷: ۹ و ۱۰). اما در طول داوری هزار ساله شریران و فرشتگان سقوط کرده، خود مقدسین نیز مشارکت خواهند داشت (اول قرنتیان ۶: ۳، یهودا ۶، مکاشفه ۲۰: ۴-۶).

داوری تحقیقاتی پیش از ظهور داوری در سال ۱۸۴۴ شروع شد وقتی که «کرسیها چیده شود .... دادگاه برقرار شود و دفاتر گشوده شود» (دانیال ۷: ۹ و ۱۰). هر چند که داوری هزاره پس از اینکه مقدسین به آسمان برده شده و بر تخت ها بنشیدنند آغاز می شود و داوری به آنان سپرده می شود.

آنگاه یکبار دیگر دفاتر آسمانی گشوده می شود و مردگان بر اساس اعمالشان به موجب آنچه که در دفاتر نوشته شده داوری می شوند (مکاشفه ۲۰: ۴ و ۱۲).

این روند فرصتی برای مقدسین فراهم می کند تا سوابق آسمانی را ارزیایی کرده و منصفانه بودن خدا در رفتار با تمامی موارد را ببینند. او نه تنها به تمامی انسانها بر اساس شایستگی و تصمیمات خود آنها پاداش می دهد بلکه علت آنرا به آنان توضیح می دهد.

`چه چیزی در مورد شخصیت خدا به ما میآموزد که قبل از اینکه هر یک از دست رفتگان خوابیده برای مواجهه با مرگ دوم زنده شوند، نجاتیافتگان در روند داوری شرکت میکنند و تا زمانی که ما نیز عدالت و انصاف خدا را نبینیم، هیچ کس مجازات نخواهد شد ؟ پاسخ خود را در روز شنبه به کلاس بیاورید.`