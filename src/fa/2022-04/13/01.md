---
title:  روند داوری
date:  17/12/2022
---

### مطالعه این هفته
برای متی ۲۵: ۳۱ – ۴۶ ؛ دانیال ۷: ۹ – ۱۴؛  اول قرنتیان ۶: ۲ و ۳ ؛ دوم پطرس ۲: ۴ – ۶ ؛ ملاکی ۴: ۱؛  مکاشفه ۲۱: ۸.

> <p>آیه حفظی</p>
> «زیرا لازم است که همة ما پیش مسند مسیح حاضر شویم تا هرکس اعمال بدنی خود را بیابد، بحسب آنچه کرده باشد، چه نیک چه بد» (دوم قرنتیان ۵: ۱۰).

اگر کلام مقدس درباره یک چیز شفاف باشد، آن چیز واقعیت داوری است. خداوند جهان را داوری خواهد کرد. آیات هم در عهد عتیق و هم در عهد جدید بیشمار و بدون ابهامند. عدالتی که در اینجا و زمان حاضر وجود ندارد، روزی فرا خواهد رسید.

کتاب مقدس می گوید که خداوند در «علم کامل» است (ایوب ۳۷: ۱۶) و «از همه چیز آگاه» است (اول یوحنا ۳: ۲۰) شامل مخفیانه ترین نیت های ما (جامعه ۱۲: ۱۴ و ارمیا ۱۷: ۱۰). ما می توانیم از همه کس و هر چیز دیگر پنهان شویم ولی هیچ چیز از خدا پنهان نیست.

آنچه این واقعیت نشان می دهد این است که او برای شناخت زندگی هر فردی نیازی به قضاوتی برای خودش ندارد. احکام خدا در واقع از هماهنگی الهی برخوردار است که به خاطر مخلوقات او چه در آسمان و چه در زمین انجام می شود. این فرآیند ماهیت کیهانی-تاریخی دارد زیرا لوسیفر سرکشی و شورش خود را در آسمان آغاز کرد و سپس آن را به این جهان گسترش داد (مکاشفه ۱۲: ۷  - ۹).

در طی این هفته، فرآیند داوری آخر زمان را با سه مرحله اصلی آن بررسی خواهیم کرد: داوری پیش از ظهور، داوری هزاره و داوری اجرایی. کل این روند با اثبات حقانیت و مرگ دوم شریر به پایان می رسد.