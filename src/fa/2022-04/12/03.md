---
title:  بدن به عنوان معبد
date:  12/12/2022
---

فرضیه دوبالِ جسم فانی با روح فناناپذیر، نظریه های مختلفی در مورد بدن انسان ایجاد کرده است. به عنوان مثال، برای فیلسوفان یونان باستان، بدن انسان، زندانِ روح بود که با مرگ آزاد می شد.

با طنین انداختن این مفهوم بت پرستی، بسیاری از مسیحیان امروزی ایمان دارند که بدن خانه موقت روح جاودان است که در زمان قیام با بدن دوباره پیوند می خورد. در مقابل، پانتئیست ها بدن انسان را الهی می کنند. آنها معتقدند که خدا و جهان یکی هستند.

از نظر آنها همه چیز خداست و بدن انسان بخشی از یک جوهره الهی یکپارچه و جهانی است. با احاطه شدن در  فرضیات در مورد این موضوع، ما باید به آنچه کتاب مقدس در مورد ماهیت بشریت می آموزد، محکم بچسبیم.

`اول قرنتیان ۶: ۱۹ و ۲۰ و اول قرنتیان ۱۰: ۳۱ را بخوانید. چطور می توانیم بفهمیم که بدنهای ما «معبد خدا» و «معبد روح القدس» می باشد که بطور مثبت بر سبک زندگی ما تاثیرگذارند؟`

آدم و حوا هر دو به شباهت و صورت خدا آفریده شدند (پیدایش ۱: ۲۶ و ۲۷) که نه تنها در خصلت آنان بلکه در جنبه های فیزیکی آنان نمود پیدا کرده بود. از آنجا که آن تصویر با وجود گناه مخدوش و حتی پنهان شده بود، کار رستگاری این است که انسان ها را به وضعیت اولیه خود بازگرداند، از جمله سلامت جسمانی آنها، تا آنجایی که برای موجوداتی که قادر نیستند شریک درخت حیات شوند.

این احیا و بازسازی روندی عمری است که تنها با آدم دوم یعنی مسیح کامل می شود هنگامی که فساد پذیری به فساد ناپذیری و فناپذیری به جاودانگی مبدل می شود (اول قرنتیان ۱۵: ۵۳ و ۵۴).

یوحنای رسول به دوست خود غایوس نوشت، «ای عزیز، دعا میکنم که روزگار بر وفق مراد تو باشد و همانطور که در روح سالم هستی، از سلامتی بدن نیز برخوردار باشی» (سوم یوحنا ۱: ۲).

اگر تشخیص بدهیم که انسان یک نهاد انفصال ناپذیر است، و اینکه مذهب تمامی جنبه های زندگی بشری را در بر می گیرد، آنگاه باید سلامتی جسمی خود را نیز به عنوان یک وظیفه مذهبی در نظر بگیریم. ما باید با اصول الهام شده هدایت شویم، «پس خواه بخورید، خواه بنوشید، خواه هرچه کنید، همه را برای جلال خدا بکنید» (اول قرنتیان ۱۰: ۳۱).

اما به یاد داشته باشید که ما هنوز در جهانی زندگی می کنیم که در آن افراد خوب می توانند تمام تلاش خود را انجام دهند و در عین حال از عواقب طبیعت گناه آلود انسانی و محیط گناه آلود رنج ببرند. پس باید به خدا اعتماد و توکل کرد و تمام تلاش خود را کرد و نتیجه را به خدا واگذار کرد.