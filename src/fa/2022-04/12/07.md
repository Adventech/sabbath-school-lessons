---
title:  اندیشه هایی فراتر
date:  16/12/2022
---

ز نوشته های الن جی وایت، «علاج ذهن»، صفحات ۲۴۱ – ۲۵۹ از کتاب خدمت شفا؛ «تضاد فرضیات درست و غلط»، صفحات ۷ – ۱۶ از کتاب زندگی تقدیش شده را بخوانید.

«نبرد عظیم به پایان خود نزدیک شده است. هر گزارش مصیبت باری در دریا یا خشکی گواه بر این واقعیت است که خاتمه همه چیز نزدیک است. جنگ ها و شایعات جنگ ها آن را اعلام می کنند. آیا فردی مسیحی وجود دارد که نبضش در هنگام پیش بینی رویدادهای بزرگی که در برابر ما باز می شود، تند تند نزند؟ خداوند می آید. صدای پای خدایی را می شنویم که در حال نزدیک شدن است». (الن جی وایت، ماراناتا [ای خداوند بیا]، صفحه ۲۲۰).

«هر روز با ایمان زندگی کنید. از روزگار سختی، مضطرب و پریشانحال نگردید، و بدین ترتیب از قبل این را در ذهن داشته داشته باشید. مدام در اندیشه نباشید، «از ایستادن در روز آزمون بزرگ می هراسم.» شما باید برای امروز زندگی کنید، فقط برای این روز. فردا مال تو نیست امروز باید بر امیال و نفس خود غلبه کنید. امروز باید زندگی عابدانه داشته باشید. امروز باید با نبرد نیک ایمان بجنگید. امروز باید باور کنید که خداوند شما را برکت می دهد. و همانطور که بر ظلمت و بی ایمانی پیروز می شوید، فرامین سرور را برآورده خواهید کرد و برای اطرافیان خود برکت خواهید بود» (الن وایت، نشانه های زمان، ۲۰ اکتبر ۱۸۸۷).

«خداوند بزودی می آید و ما باید آماده ملاقات با او در صلح و آشتی یاشیم. بگذارید تا مصمم باشیم تا با تمامی توان و قدرت نور را به اطرافیانمان ارزانی کنیم. ما نباید غمگین باشیم بلکه باید مسرور بوده و بایستی خداوند عیسی را همیشه در پیش روی خود قرار دهیم....

ما بایستی آماده و منتظر ظهور او باشیم. آه که چقدر شکوهمند است دیدن او و از ما به عنوان رهایی یافتگان استقبال شود! ما برای مدتها در انتظار بوده ایم و ایمان ما نباید تضعیف گردد. اگر پادشاه را در زیبندگی او ببینیم، برای همیشه و همیشه متبارک خواهیم بود. حس می کنم که باید با صدای بلند فریاد بکشم، «پیش بسوی خانه». ما به زمانی نزدیک میشویم که مسیح با قدرت و جلال عظیم خواهد آمد تا فدیهشدگان خود را به خانه ابدی خود ببرد.

**سوالاتی برای بحث:**

`۱. چگونه پنداشت از شخص - بدن، جان و روح به عنوان یک مجموعه جدایی ناپذیر- می تواند به ما کمک کند تا دامنه همه جانبه مذهب و اهمیت سبک زندگی شخصی خود را بهتر درک کنیم؟`

`۲. همه احیاها و اصلاحات واقعیِ خدامحور (بر خدا تمرکز دارند) و هرگز انسان محور نیستند (تمرکز بر رفتار بشری). چگونه مَثَل فریسی و باجگیر (به لوقا ۱۸: ۹-۱۴ مراجعه کنید) این اصل را توضیح می دهد؟`

`۳. در کلاس، در مورد پاسخ خود به آخرین سوال پنجشنبه بحث کنید. چگونه می توانید بدانید که آیا آماده هستید یا خیر، و آیا می توانید بدون اینکه از خود راضی و خود پسند باشید، اطمینان داشته باشید؟`