---
title:  جهان بینی کتاب مقدسی
date:  10/12/2022
---

### مطالعه این هفته
برای لوقا ۲: ۵۲  ؛ متی ۴: ۲۳  ؛ اول قرنتیان ۶: ۱۹ و ۲۰ ؛ مزمور ۲۴: ۳ و ۴ ؛ اعمال رسولان ۸: ۴ – ۲۴ ؛ اول یوحنا ۳: ۱ – ۳.

> <p>آیه حفظی</p>
> «خدایی که سرچشمة آرامش است، شما را کاملاً پاک گرداند و عطا فرماید که روح و جان و بدن شما سالم بماند تا در وقت آمدن خداوند ما عیسی مسیح، از هر نوع عیب و نقصی به دور باشید» (اول تسالونیکیان ۵: ۲۳).

کتاب مکاشفه از دو جریان عمده جهانی سخن می گوید که پیش از آمدن دوباره مسیح خواهد بود. مکاشفه ۱۳ از جهانی شدن خطا می گوید هنگامی که تمامی دنیا «به وجد آمده و از جانور دریا پیروی می کند» (مکاشفه ۱۳: ۳ و ۷ و ۸ و ۱۲ و ۱۶).

مکاشفه ۱۴ جهانی شدن حقیقت را برجسته می سازد هنگامی که «انجیل ابدی» «به تمامی ملت ها، قوم ها، زبان ها و مردم موعظه خواهد شد» (مکاشفه ۱۴: ۶ و ۷). در خلال آن «زمانهای سختی» (دوم تیموتائوس ۳: ۱) و «باد اصول عقاید خواهد وزید» (افسسیان ۴: ۱۴) و مردم «گوشهای خود را از راستی برگردانیده، به سوی افسانهها خواهند گرایید» (دوم تیموتائوس ۴: ۴).

«شیطان با دو خطای بزرگ، جاودانگی روح و قداست یکشنبه، مردم را فریب می دهد. در حالی که اولی شالوده روح گرایی را ایجاد می کند، دومی پیوندی از همدردی با روم را ایجاد می کند» (الن جی وایت، نبرد عظیم، صفحه ۵۸۸).

تا آن زمان که  این وقایع نهایی آشکار شود، ما باید در ایمان خود به تمامی حقیقتی که دارم استوار و راسخ بمانیم که شامل ماهیت بشر و مرگ است در حالی که در پی هدایت روح القدس با هدف آماده شدن ظهور شکوهمندانه مسیح هستیم.