---
title:  ذهنیت مسیح
date:  13/12/2022
---

برخی از مردم معتقد هستند که فرد با تغییر محیط می تواند متحول شود. مسلما ما باید از مکانها و شرایطی که می توانند ما را بیشتر در خطر وسوسه قرار دهند اجتناب کنیم (مزمور ۱: ۱  امثال ۵: ۱ – ۸). ولی مشکل ما با وسوسه و گناه می تواند تنها با تحول قلبهای (ذهنها) خودمان حل شود.

مسیح هسته اصلی این موضوع را لمس کرد وقتی که گفت: «زیرا که از درون دل انسان صادر میشود، خیالات بد و زنا و فسق و قتل و دزدی. و طمع و خباثت و مکر و شهوتپرستی و چشم بد و کفر و غرور و جهالت» (مرقس ۷: ۲۱ و ۲۲). این بدین معنی است اذهان ما باید متحول شود بخاطر اینکه رفتار ما تغییر یابد.

`در ادامه این آیات را بخوانید: اول قرنتیان ۲: ۱۶؛  مزامیر ۲۴: ۳ و ۴؛ رومیان ۱۲: ۲؛ فیلیپیان ۴: ۸  و کولسیان ۳: ۲. داشتن ذهنیت مسیح به چه معناست؟`

خداوند وعده داده بود که تحت «عهد جدید» او احکام خود را در اذهان قوم خود قرار داده و در قلبهای آنان خواهد نوشت (ارمیا ۳۱: ۳۱  - ۳۳ و با عبرانیان ۸: ۸ – ۱۰ و عبرانیان ۱۰: ۱۶ مقایسه کنید).

پس جای تعجب نیست که در موعظه سر کوه، مسیح معنای احکام خدا را تا سطح افکار و نیات تعمیم داد و عمیق تر کرد (متی ۵: ۱۷-۴۸ را ببینید). پس فقط با فیض متحول کننده خداوند بر وسوسه پیروز می شویم و در سطح افکار و نیات باید مدعی آن وعده باشیم تا بتوانیم جلوی افکار گناه آلود را بگیریم.

اما در این زندگی، هر چقدر هم که وفادار باشیم، هرگز به بی گناهی کامل نخواهیم رسید. اما اگر در مسیح باشیم، به طور کامل توسط عدالت او پوشیده شده ایم. اگرچه ما هنوز کامل نیستیم، اما در او از قبل کامل تلقی میشویم (فیلیپیان ۳: ۱۲-۱۵).

«وقتی با مسیح متحد می شویم، ذهن مسیح را داریم. پاکی و محبت در شخصیت می درخشد، متانت و راستی زندگی را کنترل می کند. حالت چهره تغییر می کند. فرد مسیحی که در روح ساکن است، با قدرت متحول کننده عمل می کند، و ظاهر او شاهدی از آرامش و شادی حاکم باطن است (الن جی وایت، پیام های منتخب، جلد ۱ صفحه ۳۳۷).

تنها با تسلیم روزانه، مرگ نفس و خودخواهی، تلاش مصمم روزانه، با ایمان و اطاعت و پیروی از عیسی می توانیم این نوع تحول را در زندگی خود داشته باشیم.

`تصور کنید اگر بتوانید حتی افکار گناه آلود را متوقف کنید، زندگی شما چگونه خواهد بود. زندگی شما چقدر متفاوت خواهد بود؟ تنها راه ممکن برای داشتن این تجربه شما چیست؟`