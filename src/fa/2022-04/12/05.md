---
title:  هدایت روح
date:  14/12/2022
---

روح القدس عامل قدرتمند خداست که محبت خدا را در قلبهای ما جاری می کند (رومیان ۵: ۵)، ما را به یک تجربه نجات واقعی هدایت می کند (یوحنا ۱۶: ۷-۱۱)، ما را به تمام حقیقت راهنمایی می کند (یوحنا ۱۶: ۱۳)، و به ما قدرت می دهد تا مأموریت انجیل را انجام دهیم (اعمال رسولان ۱: ۸).

از آنجا که این روح القدس است که با کار گمراه کننده شیطان مقابله می کند، جای تعجب نیست که شیطان سعی می کند به هر طریقی درک ما را از ماهیت و کار روح القدس تحریف کند. در حالی که برخی شخصیت او را انکار می کنند، برخی دیگر بر عطایای روح بر قدرت متحول کننده او تأکید می کنند.

`اعمال رسولان ۸: ۴-۲۴ را بخوانید. شمعون، جادوگر سامره میخواست عطایای روحالقدس را دریافت کند، بدون اینکه توسط روح احیا شده باشد. چگونه همین نگرش هنوز در روزگار ما تجلی می یابد؟`

فرزندان خدا کسانی هستند که توسط روح القدس (رومیان ۸: ۱۴) به تمامی حقیقت کلام خدا (یوحنا ۱۶: ۱۳، یوحنا ۱۷: ۱۷) هدایت می شوند. عیسی با کلامی واضح هشدار داد: «نه هر که به من بگوید «خداوندا، خداوند» وارد ملکوت آسمان خواهد شد، بلکه تنها کسی که اراده پدر من را که در آسمان است انجام دهد».

چه بسا در آن روز مرا خواهند گفت، «خداوندا، خداوندا، آیا به نام تو نبوّت ننمودیم و به اسم تو دیوها را اخراج نکردیم و به نام تو معجزات بسیار ظاهر نساختیم؟ آنگاه به ایشان صریحاً خواهم گفت که، هرگز شما را نشناختم! ای بدکاران از من دور شوید!» (متی ۷: ۲۱ – ۲۳). بدین معنی که روح القدس هرگز کسی را از کلام خدا– که او خودش الهام نموده – دور نمی کند ولی در عوض همیشه ما را به انطباق با آن کلام هدایت می کند.

همان روحالقدسی که ما را به تمام حقیقت راهنمایی میکند، همچنین به ما قدرت میدهد تا دیگران را به آن حقیقت شگفتانگیز هدایت کنیم (متی ۲۸: ۱۸-۲۰، اعمال رسولان ۱: ۸). در حین انجام مأموریت مقدس خود از یاری ویژه او برخورداریم. بنابراین، صبح به صبح، باید در برابر خداوند زانو بزنیم و عهد وقف خود را به او تجدید کنیم. اگر این کار را انجام دهیم، او حضور روح خود را با قدرت احیاگر و تقدیس کننده خود به ما عطا خواهد کرد.

با این حال، ما باید روزانه با انتخاب های آگاهانه، برای انجام کارهایی که درست می دانیم و اجتناب از آنچه اشتباه می دانیم،  پذیرای هدایت او باشیم. یعنی تنها با جستوجوی نیروی خدادادیمان برای زندگی آنگونه که باید، میتوانیم آن قدرت روحالقدس را که خدا به ما وعده داده است، در زندگی خود دریافت کنیم.

`چرا اینقدر مهم است که صبح به صبح، دعا کنیم تا روح القدس زندگی ما را هدایت کند؟`