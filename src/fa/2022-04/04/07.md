---
title:  اندیشه هایی فراتر
date:  21/10/2022
---

فصل رویاهای شکوه آینده صفحات ۷۲۲ تا ۷۳۳ از کتاب انبیا و پادشاهان از نوشته های الن جی وایت را بخوانید.

علم مدرن می آموزد که مواد  تماما از اتم ها تشکیل شده اند که خود از دو ذره کوچکتر، کوارک ها و لپتون ها تشکیل شده اند، که اعتقاد بر این است که اجزای سازنده کل واقعیت های فیزیکی هستند. پس اگر در هسته، دنیای فیزیکی کوارک ها و لپتون ها قرار داشته باشند، آیا خدایی که نه تنها آن جهان را خلق کرده و حفظ می کند، نمی تواند زمانی که زمان رستاخیز ما فرا می رسد، کوارک ها و لپتون ها را دوباره پیکربندی کند؟ برتراند راسلِ بی دین، با تمسخرِ قیام می پرسد، چه اتفاقی برای کسانی میافتد که توسط آدمخوارها خورده شده اند، زیرا بدنهایشان اکنون بخشی از آدمخوارها است، پس در قیامت  کی چه کسی است؟ اما فرض کنید خداوند به سادگی کوارک ها و لپتون ها، بلوک های سازنده نهایی هستی را از هر کجا می گیرد، و بر اساس اطلاعاتی که در مورد هر یک از ما دارد، ما را از آن کوارک ها و لپتون ها به خوبی بازسازی می کند. او به نمونه های اصلی ما نیاز ندارد. او هر یک از ما را بازسازی خواهد کرد. یا در واقع، او فقط می تواند کلامی بگوید و کوارکها و لپتونهای جدید را به وجود آورد و از آنجا کار را به پیش ببرد. به هر حال او این کار را انجام می دهد، خدایی که جهان را آفریده است می تواند ما را دوباره بیافریند، او که وعده داده است تا در قیامتِ مردگان این کار را انجام دهد.

«آن یگانۀ حیات بخش، در رستاخیز اول، دارایی های بازخرید شده خود را فرا خواهد خواند، تا در آن ساعت ظفر، زمانی که آخرین شیپور به صدا درآمده و لشکریان عظیم برای پیروزی ابدی خواهند آمد، هر مقدس خفته ای در امان نگه داشته شده و محافظت گردد، به عنوان جواهری گرانبها که خداوند او را به نام می شناسد. با قدرت منجی که در زمان حیات در آنها ساکن بود و بخاطر اینکه آنان شریکان ذات الهی اند، از مرگ بیرون آورده خواهند شد» (الن جی وایت، کتاب مقدس تفسیری ادونتیستهای روز هفتم، جلد چهارم صفحه ۱۱۴۳).

**سوالاتی برای بحث:**

`۱. تخمین زده می شود که ۲ تریلیون کهکشان وجود دارد که هر کدام از میلیاردها و میلیاردها ستاره تشکیل شده اند. و برخی از این ستارگان سیاره هایی دارند که به دور آنها می چرخند، درست همانطور که سیارات منظومه شمسی ما به دور خورشید می چرخند. اکنون، به قدرت باورنکردنی خدا فکر کنید، که نه تنها همه این ستارگان را آفرید، بلکه آنها را در مدار خود نگه می دارد و آنها را به نام می شناسد (مزمور ۱۴۷: ۴) . اگرچه این واقعیت شگفتانگیز ثابت نمیکند که همین خدا میتواند مردگان را زنده کند یا خواهد کرد، لیکن، چگونه همان قدرت شگفت انگیزی را که دارد برای ما آشکار میکند و چرا یقیناً قدرت او چیزی بسیار فراتر از رستاخیز است؟`

`۲. عبرانیان ۱۱ وفاداری و انتظارات بسیاری از به اصطلاح «قهرمانان ایمان» دوران باستان را برجسته می کند. چگونه این فصل می تواند درک ما را با امیدی که شخصیت های عهد عتیق، حتی قبل از قیام عیسی داشتند، غنی سازد؟`