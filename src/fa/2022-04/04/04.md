---
title:  «از اعماق زمین»
date:  18/10/2022
---

`مزمور ۷۱ را بخوانید. نویسنده مزمور با گفتن اینکه از خدا می خواهد تا او را «از اعماق زمین» بیرون بیاورد، چه منظوری دارد؟ (مزمور ۷۱: ۲۰)`

در مزمور ۴۹ در خصوص قیام، گفتاری تاثیرگذار از امید می یابیم که در تضاد با اطمینان دروغین نادان است که به ثروت خود تکیه زده است. در مزمور ۷۱، نویسنده مزمور در پی امنیت و امید از خداست در حالی که با دشمنان و اتهام زنندگان دروغینی احاطه شده است که می گویند که خدا او را فراموش کرده است (مزمور ۷۱: ۱۰ و ۱۱).

نویسنده مزمور در میانه مشقات خود با بیاد آوردن اینکه خدا در گذشته از او مراقبت نموده است، تسلی و اطمینان خاطر می یابد. اول این که او متوجه می شود که خدا در زمان تولد و حتی در زمانی که در رحم مادرش بوده از او مراقبت کرده است (مزمور ۷۱: ۶). بعد، او تصدیق می کند که خدا او را از جوانی تعلیم داده است (مزمور ۷۱: ۱۷).

با این اطمینان که خدا صخره و قلعه نجات او بوده است، نویسنده مزمور از او تمنا می کند که، «برای من صخرة سکونت باش تا همه وقت داخل آن شوم. تو به نجات من امر فرمودهای، زیرا صخره و قلعة من تو هستی» (مزمور ۷۱: ۳).

«ای خدا از من دور مشو. خدایا به اعانت من تعجیل نما» (مزمور ۷۱: ۹). «ای خدا از من دور مشو. خدایا به اعانت من تعجیل نما» (مزمور ۷۱: ۱۲). و بعد نویسنده مزمور می افزاید، «ای که تنگیهای بسیار و سخت را به ما نشان دادهای، رجوع کرده، باز ما را زنده خواهی ساخت؛ و برگشته، ما را از عمقهای زمین برخواهی آورد» (مزمور ۷۱: ۲۰).

عبارت «از اعماق زمین» می تواند بطور واقعی به عنوان کنایه ای از رستاخیز جسمی آینده نویسنده مزمور تلقی و مفهوم شود. اما  با توجه به شرایط محیطی و بستر متن، اینگونه به نظر میرسد که این عبارت استعاره ای توصیفی از شرایط افسردگی عمیق مزمورسرای است که گویی زمین در حال بلعیدن اوست (مقایسه کنید با مزمور ۸۸: ۶ و مزمور ۱۳۰: ۱). پس، می توانیم بگوییم که «این سخن اساساً استعاری است، اما همچنین به رستاخیز جسمی اشاره دارد». بررسی کتاب مقدسی اندروز برروی مزمور ۷۱: ۲۰.

آنچه را که می توان در آخر بدست آورد این است که وضعیت ما هر طور که باشد، خدا حضور دارد، مراقب است، و نهایتا امید ما در این زندگی یافت نمی شود بلکه در آخرت است – زندگی جاودانی که پس از قیام، بعد از آمدن عیسی خواهیم داشت.

`همه ما لحظات نومیدانۀ اسف باری داشته ایم. چگونه تمرکز بر همراهی خدا با شما در گذشته به شما کمک کرده است تا زمانی که حس می کنید که او بظاهر از شما دور است با ایمان و اعتماد به او به پیش بروید؟`