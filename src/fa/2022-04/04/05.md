---
title:  «مردگان شما زنده خواهند شد»
date:  19/10/2022
---

`اشعیا ۲۶: ۱۴ و ۱۹ را بخوانید. چه اختلافی بین کسانی که برای همیشه از بین خواهند رفت (اشعیا ۲۶: ۱۴؛  همچنین ملاکی ۴: ۱ را ببینید) و کسانی که زندگی جاودان خواهند یافت وجود دارد؟ (اشعیا ۲۶: ۱۹).`

کتاب اشعیا تضادی اساسی را بین شکوه خداوند و شکنندگی انسانی ما ارائه می کند (اشعیا ۴۰ را ببینید). گرچه ما مانند علفی هستیم که خشک می شود و گلی هستیم که پژمرده می شود، ولی کلام خدا تا ابد باقی می ماند (اشعیا ۴۰: ۶ – ۸).

با وجود گناه آلوده بودن بشر، با این وجود، فیض رستگار کننده خدا برای تمامی بشر وجود دارد و حتی برای بی ایمانانی که عهد او را پذیرفته و سبت را نگاه دارند موثر خواهد بود (اشعیا ۵۶).

در کتاب اشعیا، امید به رستاخیز بطور وسیعی برجسته شده است. در حالی که اشارات کتاب مقدسیِ پیشین برای رستاخیز، بیشتر از دیدگاه شخصی بوده است (ایوب ۱۹: ۲۵ – ۲۷ ؛ مزمور ۴۹: ۱۵ ؛  مزمور ۷۱: ۲۰)،  اشعیای نبی از آن سخن می گوید که شامل خودش و هم جامعۀ عهدِ ایمانداران می گردد (اشعیا ۲۶: ۱۹).

اشعیا ۲۶ در تقابل مشخص با سرنوشت شریران و عادلان است. از یک طرف، پس از مرگ دوم، شریران در مرگ باقی خواهند ماند، بدون اینکه هرگز دوباره زنده شوند (مکاشفه ۲۱: ۸). آنها کاملاً نابود خواهند شد و تمام خاطرات آنها برای همیشه از بین خواهد رفت (اشعیا ۲۶: ۱۴).

این آیه بر آموزه ای تاکید می ورزد که هیچ جان یا روحی وجود نخواهد داشت که پس از مرگ بتواند زنده باقی بماند. خداوند در مورد نابودی نهایی شریران، که بعداً اتفاق میافتد، در جای دیگری بیان کرد که شریران کاملاً سوزانده خواهند شد و «نه ریشه و نه شاخه ای» از آنها باقی خواهد ماند (ملاکی ۴: ۱).

از جهتی دیگر، مردگان عادل از مرگ قیام خواهند کرد تا اجر متبارک خود را دریافت نمایند. اشعیا ۲۵ تاکید می کند که خداوند «و موت را تا ابدالاباد نابود خواهد ساخت و خداوند یهوه، اشکها را از هر چهره پاک خواهد نمود و عار قوم خویش را از روی تمامی زمین رفع خواهد کرد، زیرا خداوند گفته است» (اشعیا ۲۵: ۸).

در اشعیا ۲۶ کلمات فوق را می یابیم: «مردگان تو زنده خواهند شد و جسدهای من خواهند برخاست. ای شما که در خاک ساکنید بیدار شده، ترنّم نمایید! زیرا که شبنم تو شبنم نباتات است. و زمین مردگان خود را بیرون خواهد افکند» (اشعیا ۲۶: ۱۹). تمامی عادلان و صالحان قیام کرده در ضیافت باشکوه خداوند که برای همه تدارک دیده شرکت خواهند کرد (اشعیا ۲۵: ۶). قیام نهایی، تمامی عادلان را از تمامی اعصار به دور هم جمع خواهد کرد که شامل عزیزان مرده شما می شود که در مسیح آرمیده اند.

`تصور کنید اگر هیچ امیدی، هیچ اطمینانی و دلیلی نداشتیم که فکر کنیم مرگ ما چیزی جز پایان همه چیز برای ما نیست. و بعد، حتی بدتر از آن، هرکسی که ما را میشناخته از بین رفته باشد، و گوئی که هیچوقت وجود نداشتیم و زندگیمان اصلاً معنایی نداشته است. این چنین سرنوشتی چگونه با امیدی که داریم در تضاد است؟`