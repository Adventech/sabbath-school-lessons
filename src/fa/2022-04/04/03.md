---
title:  از اسارت قبر
date:  17/10/2022
---

`مزمور ۴۹ را بخوانید. چه چیزی باعث اطمینان نویسنده مزمور از رستاخیز نهایی اوست، (مزمور ۴۹: ۱۵)، در مقایسه با آنانیکه بدون آن اطمینان مرده اند (مزمور ۴۹: ۶ – ۱۴)؟`

مزمور ۴۹  از اطمینان نادرست و نابجای احمقان سخن بمیان می آورد، «که به ثروت خود توکّل دارند و به دارایی خویش افتخار میکنند» (مزمور ۴۹: ۶)،  «درحالی که آنها نام خود را بر املاک خود میگذارند، گورشان خانة ابدی آنها میگردد و برای همیشه در آن ساکن میشوند» (مزمور ۴۹: ۱۱) و کسانی که زندگی می کنند فقط بخاطر اینکه نام خود را بزرگ سازند (مزمور ۴۹: ۱۸)  و بگونه ای عمل می کنند که گویی خانه ها و شکوه وجلال آنها برای ابد باقی خواهد ماند (مزمور ۴۹: ۱۱ و ۱۷).

ولی ابلهان فراموش کرده اند که افتخارات آنان محو می شود و اینکه آنان درست مانند بهایم نابود خواهند گردید (مزمور ۴۹: ۱۲). «مثل گوسفندان در هاویه رانده میشوند .... و جمال ایشان در هاویه پوسیده خواهد شد تا مسکنی برای آن نباشد» (مزمور ۴۹: ۱۴).

همانطور که ایوب قرنها پیش اظهار داشته بود، «برهنه از رحم مادر خود بیرون آمدم و برهنه خواهم رفت» (ایوب ۱: ۲۱؛ اول تیموتائوس ۶: ۷). نویسنده مزمور اشاره می کند که هم نادان و هم حکیم خواهند مرد و ثروت خود را برای دیگران رها خواهند کرد (مزمور ۴۹: ۱۰).

ولی تضادی حاد بین آنها وجود دارد. در یک طرف نادانی قرار دارد که هلاک می شود، حتی اگر بخواهد به دارایی ها و دستاوردهای زودگذر خود متمسک شود. در مقابل، فرد خردمند یا فرزانه ای قرار دارد که، فراتر از حماسه های بشری و زندانِ قبر، اجرِ شکوهمندی را مشاهده می کند که خدا برای او در نظر گرفته است (اول پطرس ۱: ۴). با چنین فهمی در ذهن، نویسنده مزمور می تواند با اطمینان بگوید، «خدا جان مرا ازدست هاویه نجات خواهد داد زیرا که مرا خواهد گرفت» (مزمور ۴۹: ۱۵).

مطابق با امید عهد عتیق، این مطلب بیان نمی کند که در زمان مرگ، جانِ نویسنده مزمور بلافاصله به آسمان صعود می کند. نویسنده مزمور تنها می گوید که او برای همیشه در قبر نخواهد ماند. زمانی فرا خواهد رسید که خداوند او را از مرگ رهایی داده و به بارگاه های آسمانی می برد.

یکبار دیگر، حتمی بودن رستاخیز یا قیامت در آینده به تصویر کشیده شده است که امید و اطمینان می آورد و به زندگی و هستی فعلی معنی می بخشد. پس، فرد حکیم و دانا،  شکوهی بسا بیشتر و اجری جاودانه تر از فرد ابله و نادانی خواهد یافت که در طی این زندگی کوتاه جمع آوری می کند.

`حماقت کسانی را که به ثروت و دستاوردهای خود اعتماد دارند، چگونه دیده اید؟ چگونه چشم دوختن بر صلیب، شما را از سقوط در همان خطا محافظت می کند؟`