---
title:  کسانی که در خاک آرمیده اند
date:  20/10/2022
---

همانطور که خواهیم دید، عهد جدید ازموضوعی بزرگ درباره قیام مردگان صحبت می کند و آنگونه که پیش از این دیده ایم، ایده قیام مردگان در عهد عتیق نیز ظاهر می شود. این افراد در عهد عتیق همان امید قیام نهایی را داشتند که ما داریم. مرتا که در زمان عیسی زنده بود، پیش از این چنین امیدی داشت (یوحنا ۱۱: ۲۴). تردیدی نیست، حتی در آن دوران، یهودیان شناختی از قیام در ایام آخر را داشته اند حتی اگر تمامی آنها به آن اعتقاد نداشتند. (اعمال رسولان ۲۳: ۸ را ببینید).

`دانیال ۱۲ را بخوانید. در اینجا در نوشته های این نبی بزرگ چه امیدی از رستاخیز یافت می شود؟`

دانیال ۱۲: ۱ به میکائیل اشاره می کند، «سرور بزرگ» که هویت او بسیار مورد بحث و مناقشه واقع شده است. بخاطر هر یک از رویاهای بزرگ در کتاب دانیال که با تجلی مسیح و ملکوت او به اوج می رسد، همان موضوع باید در خصوص این آیه خاص مورد توجه قرار گیرد. در کتاب دانیال اشاراتی از همان موجود الهی می بینیم که به عنوان «سردار لشکر بزرگ» خطاب شده است (دانیال ۸: ۲۵)، «مسیح سرور» (دانیال ۹: ۲۵) و نهایتا به عنوان «میکائیل سرور اعظم» (دانیال ۱۲: ۱). پس باید میکائیل را به عنوان مسیح شناسایی کنیم.

آیات عهد عتیق که تا الان مورد توجه قرار گرفته اند ( ایوب ۱۹: ۲۵ – ۲۷؛ مزمور ۴۹: ۱۵  مزمور ۷۱: ۲۰؛ اشعیا ۲۶: ۱۹) همگی از رستاخیز عادلان سخن می گویند. ولی دانیال ۱۲ هم از قیام عادلان و هم از ناعادلان سخن به میان می آورد. وقتی که میکائیل ایستاد، «بسیاری از آنانی که در خاک زمین خوابیدهاند بیدار خواهند شد، اما اینان به جهت حیات جاودانی و آنان به جهت خجالت و حقارت جاودانی» (دانیال ۱۲: ۲).

بسیاری این آیه را درباره قیام خاصی از برخی مردم در بازگشت مسیح در نظر می گیرند، که هم وفادار بوده و هم بد عهدی کرده اند.

«قبرها گشوده شده وبسیاری از آنانی که در خاک زمین خوابیدهاند بیدار خواهند شد، اما اینان به جهت حیات جاودانی و آنان به جهت خجالت و حقارت جاودانی» (دانیال ۱۲: ۲). تمامی کسانی که در ایمان به پیام فرشته سوم مرده اند با جلال از قبر بیرون می آیند تا عهد آشتی خدا را با کسانی که احکام او را نگاه داشته اند بشنوند. «همچنین آنانی که به او نیزه زدند» (مکاشفه ۱: ۷)، کسانی که مسیح را که در حال جان دادن و مرگ بود مسخره و استهزا کردند، و خشن ترین مخالفان حقیقت او و قوم او، قیام داده می شوند تا او را در جلال او مشاهده کنند و افتخاری که نصیب وفاداران و مطیعان شده است را ببینند» (الن جی وایت، نبرد عظیم، صفحه ۶۳۷).