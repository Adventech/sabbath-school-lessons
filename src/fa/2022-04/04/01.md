---
title:  امید عهد عتیق
date:  15/10/2022
---

### مطالعه این هفته
برای مطالع این هفته:  ایوب۱۹: ۲۵ – ۲۷؛  اول تیموتائوس ۶: ۱۶؛  مزامیر ۴۹ ؛ مزامیر ۷۱  اشعیا ۲۶: ۱۴ و ۱۹ ؛  دانیال ۱۲.

> <p>آیه حفظی</p>
> «از روی ایمان، ابراهیم در وقت آزمایش اسحاق را به عنوان قربانی به خدا تقدیم نمود. آری، این مرد که وعدههای خدا را پذیرفته بود، حاضر شد یگانه فرزند خود را به خدا تقدیم نماید. ابراهیم خاطرجمع بود که خدا قادر است اسحاق را حتّی پس از مرگ زنده گرداند. به عبارت دیگر او را به صورت نمونهای از مردگان بازیافت» (عبرانیان ۱۱: ۱۷ و ۱۹).

امید عهد عتیق، نه بر پایه ایدههای یونانی درباره جاودانگی طبیعی روح، بلکه مبتنی بر آموزههای کتاب مقدس درباره رستاخیز نهایی مردگان استوار است.

ولی چگونه می توان جسد انسانی را که دیگر از هستی برخوردار نیست، سوزانده و به خاکستر تبدیل شده یا به طرق دیگر نابود شده است مجددا به زندگی برگرداند؟ کسی که برای قرن ها یا هزاران سال مرده، چگونه می تواند هویت خود را مجددا ً بازیابی کند؟

این سوالات ما را به تامل در مورد اسرار زندگی سوق می دهد. ما زنده هستیم و از زندگی که خداوند به فیض و رحمت خویش هر روزه به ما عطا می کند برکت می یابیم. حتی بدون شروع به درک منشاء ماوراء الطبیعه زندگی، می دانیم که در شروع، خداوند هستی را از هیچ بواسطه قدرت کلام خویش بوجود آورد (پیدایش ۱ ؛ مزامیر ۳۳: ۶ و ۹). پس خدایی که قادر بود تا حیات را برای اولین بار از هیچ بوجود آورد (لاتین: تهی، بائر، هیچ و پوچ)، پس چرا باید به قابلیت و توانایی او برای خلق مجدد زندگی بشر به هویت اصلی خود، تردید به خود راه دهیم؟

این هفته به پنداشتِ رستاخیز نهایی که در عهد عتیق بارها به آن اشاره شده ، با تمرکز خاصی بر اظهارات ایوب، برخی از نویسندگان مزامیر و اشعیا و دانیال نبی تامل خواهیم نمود.