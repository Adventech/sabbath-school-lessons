---
title:  درک ماهیت بشر
date:  08/10/2022
---

### مطالعه این هفته
برای مطالعه هفته: پیدایش ۱: ۲۴ – ۲۷ ؛ پیدایش ۲: ۷ و ۱۹ ؛ متی ۱۰: ۲۸ ؛ جامعه ۱۲: ۱ – ۷ ؛ اول پادشاهان ۲: ۱۰ ؛ اول پادشاهان ۲۲: ۴۰.

> <p>آیه حفظی</p>
> «خداوند خدا پس آدم را از خاک زمین بسرشت و در بینی وی روح حیات دمید، و آدم نَفْس زنده شد» (پیدایش ۲: ۷).

تاکید کلام خدا که گفت «خواهید مرد» (پیدایش ۲: ۱۶ و ۱۷) و قول کاذب مار «مطمئنا نخواهید مرد» (پیدایش ۳: ۴) محدود به باغ عدن نبود. این مطلب در سراسر تاریخ طنین انداز شد.

بسیاری از مردم تلاش می کردند تا کلام شیطان را با کلام خدا هماهنگ کنند. برای آنان هشدارِ «خواهید مرد» تنها به جسم فانی اشاره دارد، در حالی که قولِ «مطمئنا نخواهید مرد!» کنایه از روح یا روح ابدی است.

ولی این راه به نتیجه نرسید. برای مثال، آیا کلام متناقض خدا را با شیطان می توان همنوا و متوازن ساخت؟ آیا روح جاودان یا روحی وجود دارد تا بتواند آگاهانه از مرگ جسمی جان به در برد؟ تلاش های فراوان فلسفی و حتی علمی شده است تا به این سوالات پاسخ بدهد. ولی به عنوان مسیحیانی که شالوده ما بر کتاب مقدس قرار دارد بایستی تشخیص دهیم که تنها خدای توانا، آن یگانه ای که ما را آفریده است، همه چیز را نیز کاملا می داند (مزامیر ۱۳۹ را ببینید). از این رو، در کلام مقدس می توانیم پاسخ این سوالات حیاتی را بیابیم.

در این هفته مورد توجه قرار خواهیم داد که چگونه عهد عتیق ذات انسان و وضعیت بشر را در مرگ تعریف می کند.