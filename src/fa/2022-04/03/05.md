---
title:  «مرگ هیچ نمی داند»
date:  12/10/2022
---

`ایوب ۳: ۱۱ – ۱۳ ؛ مزمور ۱۱۵: ۱۷؛ مزمور ۱۴۶: ۴؛ و جامعه ۹: ۵ و ۱۰ را بخوانید. از این آیات در خصوص وضعیت انسان در هنگام مرگ چه می آموزیم؟`

برخی از مفسران کتاب مقدس استدلال می کنند که این آیات (ایوب ۳: ۱۱- ۱۳ ؛ مزمور ۱۱۵: ۱۷؛  مزمور ۱۴۶: ۴؛  جامعه ۹: ۵ و ۱۰)، به زبان شعری نوشته شده است، نمی تواند برای تعریف وضعیت بشر در هنگام مرگ بکار رود.

این درست است که گاهی اوقات شعر می تواند مبهم و دو پهلو باشد و بسادگی مورد سو تعبیر قرار گیرد، ولی در مورد این آیات چنین نیست. زبان آنها شفاف است و مفاهیم آنها در هماهنگی کامل با آموزه های کلی کتاب مقدس بر موضوع می باشد.

ابتدا، در ایوب باب ۳، پدرِ خاندان، بخاطر تمامی مصایب خود از تولد خود ابراز تاسف می کند. (در لحظاتی سختتر، چه کسی آرزو نکرده است که ای کاش هرگز به دنیا نمیآمد؟) او تشخیص می دهد که اگر در بدو تولد میمرد، در خواب و استراحت باقی میماند (ایوب ۳: ۱۱ و ۱۳).

مزمور ۱۱۵، مکانی را تعریف می کند که مرده برای سکوت نگاه داشته شده است، زیرا مرده نمی تواند خداوند را شکر بگوید (مزمور ۱۱۵: ۱۷). به سختی بتوان تصور کرد که مردگان،  یعنی مردگان ایماندار (و شاکر) در ملکوتِ آسمان باشند و در حال پرستیدن خدا باشند.

بر اساس مزمور باب ۱۴۶  فعالیتهای ذهنی افراد با مرگ متوقف می شود: «وقتی بمیرند، به خاک برمیگردند و در همان روز تمام نقشه‏هایی که کشیده بودند از بین میرود» (مزمور ۱۴۶: ۴). این یک تصویر کتاب مقدسی کامل از آنچه در هنگام مرگ اتفاق می افتد می باشد.

و جامعه باب ۹ می افزاید که «کسی که زنده است، میداند که یک وقت میمیرد، امّا مُردهها هیچ چیز نمیدانند.  مُردهها پاداش نمیگیرند و حتّی یاد آنها از خاطرهها فراموش میشود ... هر کاری که میکنید آن را به خوبی انجام بدهید، زیرا در دنیای مردگان، که روزی شما هم به آنجا میروید نه کار است، نه اندیشه، نه علم و نه حکمت» (جامعه ۹: ۵ و ۱۰).

این اظهارات، تعالیم کتاب مقدسی را تأیید می کند که مردگان، عاری از هوش و آگاهی هستند.

آموزه های کتاب مقدسی در مورد ناآگاهی و نا هوشیاری در مرگ، نباید باعث ایجاد هراس در مسیحیان شود. اول از همه، هیچ جهنم سوزان ابدی یا برزخ موقتی در انتظار کسانی که بدون نجات می میرند وجود ندارد. دوم، پاداش شگفت انگیزی در انتظار کسانی است که در مسیح می میرند. جای تعجب نیست که «در نظر ایماندار، مرگ موضوع کوچکی نیست. . . . برای یک مسیحی، مرگ فقط یک خواب است، یک لحظه سکوت و تاریکی. زندگی با مسیح در خدا پنهان است، و وقتی مسیح که حیات ماست ظاهر شود، شما نیز در جلال با او ظاهر خواهید شد» (یوحنا ۸: ۵۱ و ۵۲  کولسیان ۳: ۴) (الن جی وایت، آرزوی اعصار، صفحه ۷۸۷).

`به مردگان در مسیح بیندیشید. آنان در هنگام مرگ، چشمانشان را می بندند و خواه ۱۵۰۰ سال یا خواه ۵ ماه در قبر بودن، برایشان یکسان است. چیز بعدی که آنها از آن آگاه خواهند شد، بازگشت مسیح است. پس چگونه یک نفر میتواند استدلال کند که به مفهومی، مردگان از چیزی بهتر از ما زندهها برخوردارند؟`