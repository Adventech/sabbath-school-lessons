---
title:  «روح به خدا باز می گردد»
date:  11/10/2022
---

`پیدایش ۲: ۷ و جامعه ۱۲: ۱ – ۷ را بخوانید. چه تضادی بین این دو قسمت از کتاب مقدس می بینید؟ چگونه می توانند به ما کمک کنند تا وضعیت انسان در هنگام مرگ را بهتر درک کنیم؟ پیدایش ۷: ۲۲ را نیز ببینید.`

همانطور که قبلا دیده شد، کتاب مقدس تعلیم می دهد که انسان یک روح یا جان است (پیدایش ۲: ۷) و روح از وجود باز می ایستد هنگامی که جسم بمیرد (حزقیال ۱۸: ۴ و ۲۰).

ولی روح چطور؟ آیا پس از مردن جسم در وضعیت هشیار و خودآگاه باقی نمی ماند؟ بسیاری از مسیحیان چنین باور دارند و حتی تلاش می کنند تا دیدگاه خود را با نقل قول از جامعه ۱۲: ۷ توجیه کنند که می گوید، «بدن ما که از خاک ساخته شده است به خاک برمیگردد و روح نزد خدا میرود که آن را به ما بخشیده بود». ولی این بیانیه بیان نمی کند که روح مرده در حضور خدا آگاه و هوشیار باقی خواهد ماند.

جامعه ۱۲: ۱ – ۷ با عباراتی دراماتیک روند پیری را شرح می دهد، که با مرگ به اوج می رسد. آیه ۷ به مرگ به عنوان روند معکوس خلقت اشاره می کند که در پیدایش ۲: ۷ گفته شده است.

همانگونه که قبلا ذکر شد، در روز ششم از هفته خلقت، «خداوند مقداری خاک از زمین برداشت و از آن آدم را ساخت و در بینی او روح حیات دمید و او یک موجود زنده گردید» (پیدایش ۲: ۷). ولی الان، جامعه ۱۲: ۷ به ما می گوید که «بدن ما که از خاک ساخته شده است به خاک برمیگردد و روح نزد خدا میرود که آن را به ما بخشیده بود» (جامعه ۱۲: ۷).  پس، نفس حیاتی که خدا در بینی انسان دمید، که برای تمامی انسانهای دیگر نیز مهیا ساخته، به خدا باز می گردد یا، به عبارتی دیگر، از آنها و درون آنها جاری نمی شود.

ما باید به خاطر داشته باشیم که جامعه ۱۲: ۷ روند مرگ همه انسانها را توصیف می کند و این کار را بدون تمایز بین پارسا و شریر انجام می دهد. اگر روح های ادعایی همه کسانی که می میرند به عنوان وجودی آگاه در حضور خدا زنده می مانند، پس آیا ارواح شرور نزد خدا هستند؟ این ایده با آموزه کلی کلام مقدس هماهنگی ندارد.

از آنجایی که روند مردن هم برای انسان ها و هم برای حیوانات بطور یکسان اتفاق می افتد (جامعه ۳: ۱۹ و ۲۰)، مرگ چیزی نیست جز از بین رفتن هستی موجودات زنده. همانطور که نویسنده مزمور  می گوید: «وقتی از آنها روی برمیگردانی، به وحشت میافتند و هنگامی که جانشان را میگیری، میمیرند و به خاک برمیگردند زیرا که از آن ساخته شدهاند» (مزمور ۱۰۴: ۲۹).

`اغلب می گوئیم که مرگ تنها بخشی از زندگی است. چرا این مطلب بسیار اشتباه است؟ مرگ متضاد زندگی و حیات است، دشمن زندگی است. پس چه امید بزرگی در این آیه یافت می شود: «آخرین دشمنی که بر انداخته میشود، مرگ است» (اول قرنتیان ۱۵: ۲۶).`