---
title:  استراحت با نیاکان
date:  13/10/2022
---

`پیدایش ۲۵: ۸؛ دوم سموئیل ۷: ۱۲؛ اول پادشاهان ۲: ۱۰؛ اول پادشاهان ۲۲: ۴۰ را بخوانید. این آیات به درک شما از مرگ چه چیزی را می افزایند؟`

عهد عتیق به طرق مختلف، عقاید مرگ و تدفین را بیان می کند. یک ایده، پیوستن فرد به نیاکان خود را مطرح می کند. به عنوان مثال، در خصوص ابراهیم، به ما گفته شده است که او «در حالی که کاملاً پیر شده بود، وفات یافت و به نزد اجداد خود رفت» (پیدایش ۲۵: ۸). هارون و موسی نیز به اجداد خود پیوستند (تثنیه ۳۲: ۵۰).

`این واقعیت که پادشاهان خوب و بد هنگام مرگ به یک مکان رفتند، چه چیزی در مورد ماهیت مرگ به ما میآموزد؟ (دوم پادشاهان ۲۴: ۶ و دوم تواریخ ۳۲: ۳۳).`

طریق دیگر برای شرح دادن مرگ، بیان این مطلب است که فردی با گذشتگان خود آرمیده است. کتاب مقدس درباره مرگ داود پادشاه می گوید که او «با پدران خود خوابید و در شهر داود دفن گردید» (اول پادشاهان ۲: ۱۰).

همان عبارت در مورد چندین پادشاه عبرانی دیگر، هم پادشاهان وفادار و هم پادشاهان سست پیمان نیز بکار رفته است.

ما میتوانیم حداقل سه جنبه معنیدار استراحت با پیشینیان را شناسایی کنیم. یکی این ایده که دیر یا زود زمانی فرا می رسد که باید از زحمات و رنج های طاقت فرسای خود فراغت یابیم. ایده دیگر این که ما اولین و تنها کسی نیستیم که آن مسیر نامطلوب و ناخوشایند را دنبال می کنیم، زیرا نیاکان ما قبلاً از ما جلوتر رفته اند. ایده سوم این است که با دفن شدن در نزدیکی آنها، ما تنها نیستیم بلکه حتی در هنگام مرگ در ناخودآگاهی در کنار هم می مانیم. این ممکن است برای برخی از فرهنگهای فردگرایانه مدرن چندان منطقی نباشد، اما در دوران کهن بسیار معنادار بود.

کسانی که در مسیح می میرند را می توان در نزدیکی عزیزانشان دفن کرد، اما با این حال هیچ ارتباطی بین آنها وجود ندارد. آنها تا آن روز باشکوه که از خواب عمیق خود بیدار می شوند تا دوباره به عزیزانشان که در مسیح مرده اند بپیوندند، عاری از هوشیاری و آگاهی باقی خواهند ماند.

`تصور کنید که اگر مردگان واقعاً هوشیار بودند و می توانستند ببینند زندگی اینجا چگونه است، چه می شد، به خصوص برای عزیزانشان، که اغلب پس از مرگشان به شدت رنج می برند. پس چرا باید این حقیقت که مردگان در خواب، تسکینی برای زندگان باشند؟`

جمعه     ۲۲ مهر