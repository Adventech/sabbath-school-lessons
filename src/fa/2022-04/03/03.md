---
title:  «جانی که گناه ورزد خواهد مرد»
date:  10/10/2022
---

`حزقیال ۱۸: ۴ و ۲۰ و متی ۱۰: ۲۸ را بخوانید. این آیات چگونه به ما کمک می کنند تا ماهیت جان یا روح انسان را درک کنیم؟`

زندگی بشری در این دنیای گناه آلود شکننده و زودگذر است (اشعیا ۴۰: ۱ – ۸). هر چیزی که آلوده به گناه شده باشد، طبیعتاً نمی تواند ابدی گردد. «گناه به وسیلة یک انسان به جهان وارد شد و این گناه، مرگ را به همراه آورد. در نتیجه، چون همه گناه کردند مرگ همه را دربر گرفت» (رومیان ۵: ۱۲). مرگ پیامد طبیعی گناه است که بر تمامی زندگی در اینجا اثر گذاشته است.

درباره این موضوع دو مفهوم کتاب مقدسی مهم وجود دارد. یکی این است که انسانها و حیوانات هر دو خواهند مرد. همانطور که سلیمان پادشاه اظهار داشته، «... سرنوشت انسان و حیوان یکسان است. مانند هم میمیرند و مثل هم نفس میکشند و انسان بر حیوان برتری ندارد، همهچیز بیهوده است. انسان و حیوان، هر دو به یک جا میروند. هر دو از خاک به وجود آمدهاند و به خاک بر میگردند» (جامعه ۳: ۱۹ و ۲۰).

مفهوم دوم این است که مرگ جسمی یک شخص حاکی از توقف هستی او به عنوان یک موجود زنده است (عبری: نِفِش). در پیدایش ۲: ۱۶ و ۱۷ خداوند به آدم و حوا هشدار داد که اگر با خوردن میوه درخت معرفت خیر و شر گناه ورزند خواهند مرد.

خداوند این نکته را با تکرار هشدار در حزقیال ۱۸: ۴ و ۲۰ تقویت کرد: «جانی که گناه ورزد خواهد مرد». این بیانیه از دو مفهوم اصلی برخوردار است. یکی این که از آنجایی که همه انسان ها گناهکار هستند، همه ما تحت روندِ اجتناب ناپذیرِ پیری و مردن هستیم (رومیان ۳: ۹ – ۱۸ و ۲۳).

دلیل دیگر این است که این مفهومِ کتاب مقدسی، تصور رایج از جاودانگیِ طبیعیِ فرضیِ روح را منسوخ می کند. اگر روح جاودانه است و پس از مرگ در قلمرو دیگری زنده است، پس ما واقعاً نمی میریم، آیا چنین چیزی درست است؟

در مقابل، راه حل کتاب مقدس برای معضل مرگ، مهاجرت روح بی جسم به بهشت یا برزخ یا حتی به جهنم نیست. راه حل در واقع رستاخیز نهایی کسانی است که در مسیح مرده اند. همانطور که عیسی در موعظه خود در مورد نان حیات بیان کرد، «زیرا خواستِ پدر من این است که هرکس پسر را میبیند و به او ایمان میآورد، صاحب حیات جاودان گردد. و من او را در روز بازپسین زنده خواهم کرد» (یوحنا ۶: ۴۰).

`چرا تضمین بازگشت دوباره مسیح، که با اولین آمدن مسیح قطعی شده (و بالاخره، آمدن اول مسیح بدون بازگشت دوباره او چه سودی می داشت؟)، برای همه چیزهایی که ما باور داریم، بسیار مهم است؟ بدون وعده بازگشت او چه امیدی خواهیم داشت؟`