---
title:  اندیشه هایی فراتر
date:  14/10/2022
---

فصل اولین فریب بزرگ صفحات ۵۳۱ – ۵۵۰ از کتاب نبرد بزرگ را از نوشته های الن جی وایت مطالعه کنید.

اگر تا بحال به اتاق جراحی برای عمل جراحی رفته باشید و با تزریق داروی بیهوشی، بیهوش شده باشید می توانید ایده ای ضعیف از شباهت بیهوشی با مرگ را داشته باشید. ولی حتی، وقتی که تحت بیهوشی هستید مغز شما همچنان به عملکرد خود ادامه می دهد.

تصور کنید که برای مردگان چگونه خواهد بود، وقتی که تمام عملکرد مغز، همه چیز، کاملاً متوقف شده باشد. بنابراین، تجربه آنها در مرگ این است که چشمان خود را ببندند و تا آنجا که به هر مرده ای که تا به حال زندگی کرده مربوط است، چیز بعدی که خواهند دانست یا آمدن دوم عیسی است یا بازگشت او پس از هزاره است (به مکاشفه باب ۲۰: ۷ - ۱۵ مراجعه کنید). تا آن زمان، همه مردگان، پارسایان و شریر، آرام می گیرند، زیرا به نظر آنها یک لحظه است. برای ما که زنده میمانیم، مرگ به نظر میرسد که برای مدت طولانی ادامه دارد. برای زندگان چنین حسی از زمان وجود دارد ولی برای مردگان تنها یک لحظه است.

اگر درست بود که روح همه انسانها در ساعتِ توقف زندگی مستقیماً به آسمان می رود، در آن صورت ممکن بود به جای زندگی، آرزوی مرگ داشته باشیم. بسیاری به این باور سوق داده شده اند تا به زندگی خود پایان دهند. هنگامی که غرق در مشکل، گیجی و ناامیدی هستید، گسستن رشته شکننده زندگی و اوج گرفتن به سوی سعادت دنیای ابدی، کار آسانی به نظر می رسد« (الن جی وایت، نبرد عظیم، صفحه ۵۳۹).

«در هیچ جای کلام مقدس این بیانیه یافت نمی شود که عادلان در زمان مرگ، اجر خود را می یابند و  شریران مجازات می شوند. مشایخ و انبیا چنین تضمینی نداده اند. مسیح و رسولانش هیچ اشاره ای به آن نکرده اند. کتاب مقدس به وضوح تعلیم می دهد که مردگان بلافاصله به آسمان نمی روند. آنها به عنوان کسانی هستند که تا زمان رستاخیز در خواب بسر می برند» (صفحات ۵۴۹ و ۵۵۰).

**سوالاتی برای بحث:**

`۱. چگونه تصور کتاب مقدس از انسان به طور کل - که فقط به عنوان یک فرد کامل در آگاهی بسر می برد- به ما کمک می کند تا ماهیت مرگ را بهتر درک کنیم؟`

`۲. تئوری جاودانگی طبیعی روح، با همه پیامدهای بی شمارش، جهان را تسخیر کرده است. پس چرا پیام ما در مورد وضعیت مردگان اینقدر حیاتی است؟ چرا، حتی در میان مسیحیان، با آنچه که در واقع یک تعلیم شگفتانگیز است، چنین تضاد شدید می بینیم؟`

`۳. درک وضعیت مردگان چگونه باید ما را ازآنچه که ممکن است در مقابل چشمانمان «ظاهر» شود محافظت کند؟ یعنی چرا همیشه نمیتوانیم به آنچه میبینیم اعتماد کنیم، بهخصوص اگر آنچه میبینیم، یا فکر میکنیم که میبینیم، روح یک خویشاوند مرده است، همانطور که برخی گزارش کردهاند که دیدهاند؟`