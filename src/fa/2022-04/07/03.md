---
title:  «او برخاسته است!»
date:  07/11/2022
---

پیروزی مسیح بر شیطان و قوای اهریمنی او بر صلیب حتمی شد و توسط قبر خالی تائید گردید.

«وقتی که عیسی در قبر خوابانیده شد، شیطان احساس پیروزی کرد. او به خود جسارت داده  بود تا امید داشته باشد که منجی دوباره زنده نخواهد شد. او مدعی بدن خداوند شده بود و نگهبانان خود را برای مراقبت در کنار قبر گماشته بود و و در پی این بود تا مسیح را به عنوان زندانی خود محبوس نگاه دارد. اما وقتی که پیام آور آسمانی نزدیک شد، فرشتگانش گریخته و او شدیدا خشمگین شده بود. وقتی که  دید مسیح با پیروزی به پیش می آید دانست که سلطنت او به پایان رسیده و اینکه او سرانجام خواهد مرد» (الن جی وایت، آرزوی اعصار، صفحه ۷۸۲).

و گرچه بشریتِ مسیح مُرد لیکن الوهیت او نمرده است. مسیح در الوهیت خویش از قدرتی برخوردار بود که توانست زنجیرهای مرگ را بشکند.

`متی ۲۸: ۱ – ۶   یوحنا ۱۰: ۱۷ و ۱۸ و رومیان ۸: ۱۱ را بخوانید. چه کسی مستقیما در قیام مسیح دخیل بود؟`

عیسی در طی رسالت خویش در سامره ـ پیریه  اظهار داشت که او خودش قدرت داشته تا «جان خود را فدا کرده و آنرا دوباره بازیابد» (یوحنا ۱۰: ۱۷ و ۱۸). او به مرتا گفت، «من قیامت و حیات هستم» (یوحنا ۱۱: ۲۵). آیات دیگری از رستاخیز او به عنوان اقدامی از سوی خدا سخن به میان می آورند (اعمال رسولان ۲: ۲۴؛  رومیان ۸: ۱۱؛  غلاطیان ۱: ۱؛  عبرانیان ۱۳: ۲۰). حتی یک فرشته توانای خداوند در این واقعه شکوهمند دخیل بود (متی ۲۸: ۱ و ۲).

در عین حال، متی ۲۸: ۱۱ – ۱۵ ، تلاش های بیهوده و احمقانه رهبران برای ادامه مبارزه با عیسی را آشکار می کند. نگهبان رومی به رهبران «تمامی اتفاقاتی را که افتاده بود» گفت (متی ۲۸: ۱۱). آنچه از این روایت استنباط می شود، ایده ای است که نگهبانان، قیام مسیح را دیده بودند.

اگر چنین نیست، کلمات آنان چه معنی می دهد؟ فرشته ای از آسمان به زمین آمد و سنگ را حرکت داد و بر روی آن نشست و نگهبانان از هوش رفتند؟ مسئله بعدی این بود که آنان دانستند که قبر خالی است؟ شاید در حالی که رومیان بی هوش بودند، فرشته بدن عیسی را برده است؟ شاید حواریون چنین کرده اند؟ یا فرد دیگری بدن او را سرقت کرده است؟ هر اتفاقی که افتاده باشد، بدن عیسی مسلما از آنجا رفته بود.

نزول فرشته ای از آسمان، بی هوش شدن نگهبانان، و خالی بودن قبر، به اندازه کافی برای رهبران مذهبی نگران کننده بود. ولی اینکه آنان «پول زیادی به سربازان داده بودند» (متی ۲۸: ۱۲) تا این نگهبانان را ساکت نگه دارند، حاکی از این بود که آنچه که سربازان به آنان گفته بودند؛ آنها را عمیقا پریشان خاطر کرده بود. و آنچه که به آنان گفته شده بود، البته، قیام عیسی از مرگ بود.

`برخی این ایده را به استهزا می گیرند که رومی ها اولین افرادی بوده اند که قیام مسیح را دیده اند، چرا؟ این حقیقت به چه طریقی، حقیقتی نمادین از آن واقعه ای است که قرار بود اتفاق بیفتد: خبر خوش انجیل که به غیریهودیان نیز داده می شود؟`