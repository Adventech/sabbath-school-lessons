---
title:  بسیاری با او قیام کردند
date:  08/11/2022
---

`«در آن لحظه پردة اندرون مقدّس معبد بزرگ از بالا تا به پایین دو پاره شد و چنان زمین لرزهای شد که تخته سنگها شکافته، و قبرها باز شدند و بسیاری از مقدّسین که خفته بودند برخاستند. و از قبرهای خود بیرون آمده، بعد از رستاخیز عیسی به شهر مقدّس وارد شدند و بسیاری از مردم آنان را دیدند» (متی ۲۷: ۵۱ – ۵۳). این شرح حال خارق العاده درباره قیام عیسی و آنچه که به انجام رساند، چه به ما می آموزد؟`

زلزله نشانه ای از مرگ عیسی بود (متی ۲۷: ۵۰ و ۵۱) و زلزله دیگر نشانه ای از رستاخیز او بود (متی ۲۸: ۲). در لحظه ای که عیسی مرد «زمین لرزید و صخره ها از هم جدا شده و مقبره ها گشوده شدند. بدن بسیاری از مقدسین که مرده بودند به زندگی بازگشت. آنان پس از قیام عیسی بیرون آمده و به شهر مقدس رفتند و بنظر عده زیادی بودند» (متی ۲۷: ۵۱ – ۵۳).

این مقدسین که با جلال برخاسته بودند شاهدان قیام مسیح بودند و به عنوان نمونه ای از کسانی بودند که در قیام نهایی برخواهند خاست. از این رو، درست بعد از قیام عیسی، بسیاری از یهودیان شواهد قدرتمندی یافتند تا قیام او را باور کنند و بدین سبب او را به عنوان منجی خود پذیرفتند که بسیاری از کاهنان در زمره آنان بودند (اعمال رسولان ۶: ۷ را ببینید).

«عیسی در طی رسالت خویش، مردگان را زنده ساخت. او پسر بیوه نائین را قیام داد و همچنین دختر مقام کنیسه و ایلعازر را به زندگی باز آورد. ولی اینها به لباس فناناپذیری ملبس نشدند. آنان پس از اینکه قیام کردند همچنان مشمول مرگ بودند. ولی آنانیکه در قیام مسیح از قبر بیرون آمده بودند، برای حیات ابدی قیام برخاستند. آنان با او به عنوان  غنایم پیروزی از جدال با مرگ و قبر صعود کردند ... اینها به شهر رفتند و به بسیاری از مردم ظاهر شدند، و جار زدند که مسیح قیام کرده است، و ما با او قیام کرده ایم. بدین سبب حقیقتِ مقدسِ قیام، جاودانه شد» - (الن جی.  وایت، آرزوی اعصار،  صفحه ۷۸۶ ).

از نظر انسانی، کاهنان اعظم و رهبران از امتیازات بسیاری برخوردار بودند. آنها قدرت مذهبی قوم را در اختیار داشتند و حتی توانستند مقامات رومی و جمعیت را متقاعد کنند تا در نقشه های خود به آنها کمک کنند. اما آنها فراموش کردند که «آن قادر متعال بر قلمرو بشریت حاکم است و آن را به هر که بخواهد عطا میکند» (دانیال ۴: ۳۲).  دروغ های آنها با حضور مقدسینی که قیام داده شده بودند بی اعتبار شد و حرف هایشان باطل  گردید.

`مهم نیست که اکنون چقدر اوضاع بد است، چرا همچنان می توانیم در حالی که در این دنیای سقوط کرده در گناه مبارزه می کنیم، به پیروزی نهایی خدا برای خود اعتماد کنیم؟`