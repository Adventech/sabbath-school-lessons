---
title:  اندیشه هایی فراتر
date:  11/11/2022
---

فصل یوسف در قبر صفحات ۷۶۹ – ۷۷۸ ؛ فصل خداوند برخاسته است، صفحات ۷۷۹ – ۷۸۷  فصل چرا گریه می کنی، صفحات ۷۸۸ – ۷۹۴  ؛ فصل در مسیر عمائوس،  صفحات ۷۹۵ – ۸۰۱ ؛ فصل سلام بر شما،  صفحات ۸۰۲ – ۸۰۸ ، از کتاب آرزوی اعصار را بخوانید.

احساسگرائیِ مدرن به چیزی مانند قیامِ عیسی اعتقاد ندارد. با این حال، شواهد تاریخی آنقدر قوی است که حتی کسانی که نمی توانند واقعیتِ رستاخیز را بپذیرند، مجبور می شوند اعتراف کنند که بسیاری از مردم بر این باور بوده اند که عیسای زنده شده را دیده اند. بنابراین، تلاش بسیاری از مفسران ضد قیام، برای این بوده است تا بفهمند که چرا بسیاری  از افراد مختلف باور داشته اند که مسیح قیام کرده را دیده اند.

برخی استدلال کرده اند که همه حواریون متوهم شده بودند که عیسی زنده شده است. برخی دیگر میگویند که عیسی واقعاً نمرده بود، بلکه بعد از آن که از صلیب پایین آمد، زنده شد، و هنگامی که او دوباره ظاهر شد، پیروانش فکر کردند که او از مردگان برخاسته است. و (باور کنید یا نه) برخی استدلال کرده اند که عیسی یک برادر دوقلو داشته که شاگردان او را با مسیح قیام کرده اشتباه گرفتند. به عبارت دیگر، شواهد تاریخی برای قیام مسیح آنقدر قوی است که اینها انواع استدلال هایی است که مردم از خود بافته اند تا قیام مسیح را نادرست جلوه بدهند. از آنجایی که خود قیام بسیار مهم است، نباید از همه دلایل خوبی که برای باور به آن به ما داده شده است، تعجب کنیم.

«فریاد مسیح بر روی صلیب زمانی که گفت، «تمام شد» در میان مردگان شنیده شد. این فریاد دیوارهای قبرها را شکافت و مردگان را به زندگی فرا خواند. زمانی که بار دیگر صدای مسیح از آسمان شنیده شود، همین واقعه مجددا به وقوع خواهد پیوست. صدای او قبرها را خواهد شکافت و مردگان در مسیح قیام خواهند کرد. با قیام مسیح، تعدادی از قبرها شکافته شدند، اما با ظهور مجدد او تمامی مقدسان صدای او را خواهند شنید و در جلال و شکوه قیام خواهندکرد. همان قدرتی که مسیح را از مرگ برخیزاند، کلیسای او را نیز برخواهد خیزاند و آن را ما فوق تمامی قدرتها و ریاسات، مافوق تمامی نامها نه فقط در این جهان بلکه در جهان آینده جلال خواهد داد» (الن جی وایت، آروزی اعصار، صفحه ۷۸۷).

**سوالاتی برای بحث:**

`۱. «تمام شد» (یوحنا ۱۹: ۳۰) و «او قیام کرده» (متی ۲۸: ۶) دو بیانیه پر معنا هستند. این دو بیانیه چگونه در تاریخ رستگاری مکمل یکدیگر هستند؟ چه امید بزرگی در این عبارات برای ما یافت می شوند؟`

`۲. در ابتدا رهبران مذهبی نگهبانانی را می خواستند که در قبر باشند تا شاگردان را از دزدیدن جسد عیسی باز دارند. بعداً به نگهبانان پول دادند تا بگویند شاگردان جسد را دزدیده اند. این گزارش چگونه به آشکار شدن واقعیت قبر خالی مسیح کمک می کند، و چرا این قبر خالی برای ما مسیحیان اهمیت دارد؟`