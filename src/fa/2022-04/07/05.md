---
title:  شاهدانِ مسیحِ قیام کرده
date:  09/11/2022
---

`یوحنا ۲۰: ۱۱ – ۲۹ و اول قرنتیان ۱۵: ۵ – ۸ را ببینید. حواریون وقتی که برای بار اول، مسیحِ قیام کرده را دیدند چه واکنشی نشان دادند؟`

دو فرشته در کنار مقبره خالی به مریم مجدلیه و دیگر زنان گفتند که عیسی از مرگ قیام کرده است (متی ۲۸: ۱ ، ۵ – ۷ ؛ مرقس ۱۶: ۱ – ۷  ؛ لوقا ۲۳: ۵۵ ؛ لوقا ۲۴: ۱ – ۱۱ را ببینید). ولی طولی نکشید که عیسی خودش به آنان ظاهر شد و آنان او را پرستیدند (متی ۲۸: ۱ و ۹ و ۱۰ ، یوحنا ۲۰: ۱۴ – ۱۸).

او به پطرس (لوقا ۲۴: ۳۴ ؛ اول قرنتیان ۱۵: ۵) و دو حواری دیگر در راه عمائوس ظاهر گردید، در حالی که قلبهایشان آکنده از درد و غم بود (مرقس ۱۶: ۱۲ ؛ لوقا ۲۴: ۱۳ – ۳۵). وقتی که عیسی به بالاخانه آمد، حواریون ابتدا ترسیده و وحشت زده شدند ولی بعد سرشار از خوشی شده و از آنچه که اتفاق افتاده بود حیرت زده شدند (لوقا ۲۴: ۳۳ – ۴۹، یوحنا ۲۰: ۱۹ – ۲۳). یک هفته بعد عیسی دوباره به همان اتاق آمد بدون اینکه در را باز کند و سپس حتی توماس قیام او را باور کرد (یوحنا ۲۰: ۲۴ – ۲۹).

عیسی در خلال چهل روز بین رستاخیز و معراجش «یکبار هم به بیش از پانصد نفر از پیروان دیگر ظاهر شد» (اول قرنتیان ۱۵: ۶) و توسط یعقوب هم دیده شد (اول قرنتیان ۱۵: ۷).

عیسی در ساحل دریای جلیل به برخی از حواریون  پیوست و با آنان صبحانه خود که در پی آن با پطرس گفتگو کرد (یوحنا ۲۱: ۱ – ۲۳). عیسی ظهورهای دیگری هم داشته (اعمال رسولان ۱: ۳) قبل از اینکه معراج نماید (لوقا ۲۴: ۵۰ – ۵۳  اعمال رسولان ۱: ۱ – ۱۱). پولس خود را نیز بعنوان شاهدی عینی برای مسیحِ قیام کرده در نظر گرفته بود که به او در راه دمشق ظاهر گردیده بود (اعمال رسولان ۹: ۱ – ۹).

وقتی که حواریون در ابتدا در غیابِ توماس گفتند که سرورِ قیام کرده را دیده اند، او اینگونه واکنش نشان داد که «من تا جای میخها را در دستش نبینم و تا انگشت خود را در جای میخها و دستم را در پهلویش نگذارم باور نخواهم کرد» (یوحنا ۲۰: ۲۵).

یک هفته بعد وقتی که عیسی مجددا به حواریون ظاهر شد، توماس نیز در میان آنان بود و عیسی به او گفت، «انگشت خود را به اینجا بیاور، دستهای مرا ببین، دست خود را بر پهلوی من بگذار و دیگر بیایمان نباش بلکه ایمان داشته باش» (یوحنا ۲۰: ۲۷).  سپس توماس اعتراف کرد: «ای خداوند من و ای خداوند من. و عیسی گفت: «آیا تو بهخاطر اینكه مرا دیدهای ایمان آوردی؟ خوشا به حال کسانیکه مرا ندیدهاند و ایمان میآورند» (یوحنا ۲۰: ۲۹).

`«خوشا به حال کسانی که مرا ندیدهاند و ایمان میآورند». حتی اگر خودتان مسیحِ قیام کرده را ندیده اید، چه دلایل دیگری دارید تا به عیسی ایمان داشته باشید؟`