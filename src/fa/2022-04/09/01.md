---
title:  آیاتی مغایر؟
date:  19/11/2022
---

### مطالعه این هفته
برای لوقا ۱۶: ۱۹ – ۳۱؛  لوقا ۲۳: ۴۳؛  یوحنا ۲۰: ۱۷؛  فیلیپیان ۱: ۲۱ – ۲۴ ؛ اول پطرس ۳: ۱۳ – ۲۰؛  مکاشفه ۶: ۹ – ۱۱.

> <p>آیه حفظی</p>
> «کتب را تفتیش کنید، زیرا شما گمان میبرید که در آنها حیات جاودانی دارید؛ و آنها است که به من شهادت میدهد» (یوحنا ۵: ۳۹).

پطرس به ما هشدار می دهد: «بلکه خداوندْ مسیح را در دل خود تقدیس نمایید، و پیوسته مستعّد باشید تا هرکه سبب امیدی را که دارید از شما بپرسد، او را جواب دهید، لیکن با حلم و ترس» (اول پطرس ۳: ۱۵). پولس می افزاید، «که به کلام موعظه کنی و در فرصت و غیر فرصت مواظب باشی و تنبیه و توبیخ و نصیحت نمایی، با کمال تحمّل و تعلیم. زیرا ایّامی میآید که تعلیم صحیح را متحمّل نخواهند شد، بلکه برحسب شهوات خود خارش گوشها داشته، معلّمان را بر خود فراهم خواهند آورد» (دوم تیموتائوس ۴: ۲ و ۳).

با این موارد، نه تنها باید به آن آیاتی نگاه کنیم که به راحتی با اعتقادات ما منطبق هستند بلکه باید با آیاتی نیز سر و کار داشته باشیم که معمولاً برای تعلیم مطلبی متفاوت از آنچه ما معتقدیم، بکار برده میشوند.

«همانطور که می دانیم، ما باید از الگوهای الهام شده مسیح پیروی کنیم. «مسیح خودش کلمه ای از حقیقت را تحمیل نکرد ولی همیشه با محبت سخن گفت .... او هرگز گستاخ نبود و هرگز بی جهت جانی حساس را نرنجانید. او ضعف انسانی را نکوهش نکرد» (الن جی وایت، آرزوی اعصار، صفحه ۳۵۳).

در این هفته برخی از عبارات جالب و گیرایی را که مردم برای توجیه جاودانگی طبیعی روح استفاده می کنند، مطالعه خواهیم کرد. این تأملات باید اعتقادات ما را تقویت کند و به ما کمک کند تا با مهربانی به کسانی که این آموزه حیاتی را زیر سؤال می برند پاسخ دهیم.