---
title:  ارواح در زیر قربانگاه
date:  24/11/2022
---

`مکاشفه ۶: ۹ – ۱۱ را بخوانید. چگونه «ارواح» شهیدان در «زیر قربانگاه» فریاد بر می آورند؟`

گشوده شدن پنجمین مهر زمان آخر، صحنه ای غیرعادی را آشکار می کند. ارواح شهدا به صورت استعاری «زیر قربانگاه» دیده میشدند که برای انتقام نزد خدا فریاد بر می آورند (مکاشفه ۶: ۹ – ۱۱). برخی از مفسران تمایل دارند که این «قربانگاه» را به عنوان مجمر بخور که تحت مهر هفتم ذکر شده است معرفی کنند (مکاشفه ۸ : ۱ - ۶). اما اشاره به «خون» (در عوض بخور) در مکاشفه ۶: ۹ – ۱۱ ما را به مشاهده کنایه ای از مذبح قربانی سوختنی، جایی که خون قربانی ها ریخته می شد، سوق می دهد (لاویان ۴: ۱۸، ۳۰، ۳۴). همانطور که خون آن قربانی ها به اطراف مذبح پاشیده می شد، خون شهدا نیز به طور نمادین در مذبح خدا ریخته شد، زمانی که به کلام خدا و شهادت عیسی وفادار ماندند (مکاشفه ۶: ۹، همچنین مکاشفه ۱۲: ۱۷، مکاشفه ۱۴: ۱۲ را ببینید)، و زندگی خود را از دست دادند.

ارواحِ  زیر محراب  بطور نمادین هستند. با در نظر گرفتن آنها به معنای واقعی کلمه، باید به این نتیجه رسید که شهیدان در آسمان کاملا خوشحال نیستند، زیرا آنها هنوز فریاد انتقام می کشند. گویی که آنها از پاداش رستگاری لذت نمی برند. میل به انتقام می تواند زندگی شما را تباه کند. ولی مرگ شما چطور؟

همچنین، مهم است که به خاطر داشته باشید که به یوحنا نمایی از آسمان آنطور که واقعاً هست داده نشده است. «هیچ اسب سفید، قرمز، سیاه یا رنگ پریده ای با سواران جنگجو وجود ندارد. عیسی در آنجا به شکل یک بره با زخم چاقو در حال خونریزی ظاهر نمی شود. چهار جانور، موجودات بالدار واقعی با خصوصیات حیوانی ذکر شده را نشان نمی دهند. . . به همین ترتیب، هیچ «روحی» در زیر قربانگاهی در آسمان وجود ندارد. کل صحنه، نمایشی تصویری و نمادین بود». کتاب مقدس تفسیری کلیسای ادونتیست، جلد ۷،صفحه ۷۷۸.

جورج ای لد، که عضو کلیسای ادونتیست نیست (اما شبیه  ادونتیستها نوشت): «مثال حاضر [مکاشفه ۶: ۹ – ۱۱]  محراب به وضوح یک قربانگاه است که در آن خون قربانی ریخته شده است.

اینکه یوحنا ارواح شهیدان را زیر قربانگاه دید، ربطی به وضعیت مردگان یا وضعیت آنها در جایگاه میانی ندارد. این صرفاً یک راه روشن برای به تصویر کشیدن این واقعیت است که آنها به نام خدای خود به شهادت رسیده اند. (تفسیری بر مکاشفه یوحنا – گرند راپیدز، اردمنز، ۱۹۷۲، صفحه ۱۰۳).

`چه کسی (به ویژه کسانی که قربانی بی عدالتی شده اند) عدالتی که هنوز بر پا نشده است را فریاد نکرده اند؟ چرا ما باید با ایمان اعتماد کنیم که در نهایت عدالتی که هنوز در این دنیا وجود ندارد، خواهد آمد؟ چه تسلی و آرامشی می توانید از این وعده شگفت انگیز بگیرید؟`