---
title:  اندیشه هایی فراتر
date:  25/11/2022
---

از نوشته های الن جی وایت، فصل دیوار جدایی برداشته شد، صفحات ۲۶۰ – ۲۷۱ ، از کتاب دروس پندآموز مسیح؛ فصل جلجتا صفحات ۷۴۹ – ۷۵۲ از کتاب آرزوی اعصار،  و فصل معلمان به عنوان نمونه هایی از صداقت مسیحی، صفحه ۵۰۴ از کتاب مبانی آموزش مسیحی را بخوانید.

«در تمثیل مرد دولتمند و ایلعاذر، مسیح نشان میدهد که انسانها در این زندگی، سرنوشت ابدی خود را تعیین میکنند. در طول دوره آزمون،  فیض خداوند به هر جانی هدیه می شود. اما اگر انسانها فرصت های خود را برای خشنودی خود هدر دهند، خود را از زندگی ابدی محروم می سازند. هیچگونه فرصت دوباره ای به آنها تعلق نخواهد گرفت. آنها با انتخاب خود، شکافی صعب العبور بین خود و خدایشان ایجاد می کنند» (الن جی وایت، دروس پندآموز مسیح، صفحه ۲۶۰).

«هنگامی که آن مسیحیان اولیه به کوهها و بیابانها تبعید شدند، وقتی در سیاهچالها رها شدند تا با گرسنگی، سرما و شکنجه بمیرند، وقتی شهادت تنها راه رهایی از ناراحتی آنها به نظر میرسید، از این که لایق رنج بردن برای مسیح مصلوب شده بودند خوشحال شدند. الگوی شایسته آنان برای زمان سختی که هرگز قبلا نبوده است، تسلی و دلگرمی برای امت خدا خواهد بود» (الن جی وایت، شهادتهایی برای کلیسا، جلد ۵ صفحه ۲۱۳).

**سوالاتی برای بحث:**

`۱. دیدگاه کلی کتاب مقدس درباره طبیعت انسان چگونه می تواند به ما در درک بهتر برخی از قسمت هایی که در این هفته مطالعه کردیم کمک کند؟`

`۲. در تقابل غیر قابل بحث مذهبی شهیدان مسیحی و مذهب انعطاف پذیر نسل فرانوین تامل کنید. به عبارتی دیگر چه چیزهایی ارزش مُردن دارد؟ به هر حال، اگر کسی دیدگاهی دارد که همه حقایق صرفا نسبی یا فرهنگی هستند پس چرا باید برای آنها بمیریم؟ در عین حال از کسانی که  تمایل دارند برای دلایلی  بمیرند که ما اعتقاد داریم نادرست هستند، چه می آموزیم؟`

`۳. در مورد تمثیل مرد دولتمند و ایلعاذر بیشتر تامل کنید. وقتی که عیسی از مرگ قیام کرد بسیاری به او ایمان آوردند. با این وجود بسیاری که از همان شواهد برخوردار بودند ایمان نیاوردند. این موضوع در خصوص اینکه قلب های بشری چقدر می تواند سخت باشد چه می آموزد؟ چه می توانیم انجام دهیم تا خود را از این نوع دلسختی های مشابه حفظ کنیم؟`

`۴. عیسی درباره زمانی که مردگان زنده می شوند چنین می گوید: «از قبرهای خود بیرون خواهند آمد: نیکوکاران برای حیات خواهند برخواست و گناهکاران برای محکومیّت» (یوحنا ۵: ۲۹). این دو واقعه هزار سال از هم جدا هستند حتی اگر چه به نظر برسد که در یک زمان اتفاق افتاده اند. این مطلب چگونه به ما کمک می کند تا آنچه را که پولس در فیلیپیان ۱: ۲۳ می گوید درک کنیم؟`