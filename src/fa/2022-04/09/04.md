---
title:  جدا شده و با مسیح باشید
date:  22/11/2022
---

`فیلیپیان ۱: ۲۱ – ۲۴ و اول تسالونیکیان ۴: ۱۳ – ۱۸ را بخوانید. چه موقع پولس انتظار داشت تا «با مسیح» (فیلیپیان ۱: ۲۳) و «با خداوند» (اول تسالونیکیان ۴: ۱۷) باشد؟`

پولس به شوق آمده بود تا «در مسیح» به زندگی کنونی خود بپردازد (دوم قرنتیان ۵: ۱۷) و  پس از آمدن دوم او «با مسیح» باشد (اول تسالونیکیان ۴: ۱۷ را ببینید). برای رسول، حتی مرگ نیز نمی توانست اطمینان از متعلق بودن به منجی و خداوندش را از میان بردارد.

او در همین راستا در رساله خود به رومیان گفت، «زیرا یقین میدانم که نه موت و نه حیات و نه فرشتگان و نه روسا و نه قدرتها و نه چیزهای حال و نه چیزهای آینده، و نه بلندی و نه پستی و نه هیچ مخلوق دیگر قدرت خواهد داشت که ما را از محبّت خدا که در خداوند ما مسیح عیسی است جدا سازد» (رومیان ۳۸ و ۳۹). «زیرا اگر زیست کنیم برای خداوند زیست میکنیم و اگر بمیریم برای خداوندمیمیریم. پس خواه زنده باشیم، خواه بمیریم، از آن خداوندیم» (رومیان ۱۴: ۸).

با چنین اطمینان خاطری، پولس سخن از ایماندارانی گفت که هم اینک مرده اند، به عنوان «کسانی که در مسیح خفته اند» (اول تسالونیکیان ۴: ۱۴) و کسانی که در آمدن دوم مسیح برخواهند خاست تا حیات ابدی دریافت کنند (اول قرنتیان ۱۵: ۱۶ – ۱۸ و اول تسالونیکیان ۴: ۱۳ – ۱۸).

وقتی که پولس گفت، «اشتیاق دارم که این زندگی را ترک کنم و با مسیح باشم» (فیلیپیان ۱: ۲۳) آیا منظور او این بود که پس از مرگ  روح او جدا شده تا با آگاهی و هشیاری با مسیح زندگی کند؟ هرگز. در این آیه، پولس اشتیاق خود را برای ترک  پریشانحالی فعلی و بودن با مسیح بر زبان می آورد، بدون اشاره به وقفه زمانی که ممکن است بین دو واقعه رخ دهد. این آیه تعلیم نمی دهد که پولس انتظار داشته تا پس از مرگ به آسمان برود. او صراحتا می گوید که اجر خود را تا آمدن دوم دریافت نخواهد کرد (دوم تیموتائوس ۴: ۸).

بطور خلاصه  پولس می گوید که، «کسانی که از میان ما زنده میمانند همراه با آنها در ابرها بالا برده خواهند شد تا در فضا با خداوند ملاقات نمایند و به این ترتیب ما همیشه با خداوند خواهیم بود» (اول تسالونیکیان ۴: ۱۷). همچنین باید متذکر شد که نویسندگان کتاب مقدس در مواقعی بطور همزمان به دو واقعه اشاره کرده اند که ممکن است با دوره ای طولانی از زمان جدا باشند. مرجع:

Andrews Study Bible, p. 1555.

اما چرا پولس ترجیح می دهد بمیرد تا زنده بماند؟ زیرا در آن صورت او سرانجام میتوانست از تمام مشکلات خود رهایی یابد، فارغ از اینکه دردی در بدن خود داشته باشد (اول قرنتیان ۹: ۲۷). و او این کار را با اطمینان کامل انجام میدهد که «تاج عدالت» را در آمدن ثانوی دریافت خواهد کرد (دوم تیموتائوس ۴: ۶-۸). اگرچه پولس مسلما نمیخواست بمیرد، اما میدانست که پس از مرگ چه اتفاقی خواهد افتاد.

`بطور خاص در زمانهای دشوار، چه کسی به این فکر نکرده است که چقدر خوب است که چشمان خود را در هنگام مرگ ببندید و چیز بعدی که متوجه می شوید «با مسیح باشید»؟ چگونه این فکر به ما کمک می کند تا بفهمیم پولس در کتاب فیلیپیان منظورش چه بوده است؟`