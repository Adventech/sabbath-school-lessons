---
title:  موعظه برای ارواح محبوس
date:  23/11/2022
---

`اول پطرس ۳: ۱۳ – ۲۰ را بخوانید. مسیح چگونه «برای ارواح محبوس ... در ایام نوح موعظه کرد»؟ (پیدایش ۴: ۱۰ را نیز بخوانید).`

مفسرانی که به فناناپذیری طبیعی روح اعتقاد داشتند معمولا اشاره می کردند که مسیح برای ارواح محبوس موعظه می کرد (اول پطرس ۳: ۱۹) در حالی که او[مسیح]، همچنان در قبر در استراحت بود. برای آنان روح غیرمجسم به جهنم رفت و برای ارواح بی جسمِ دورانِ طوفان نوح موعظه کرد.

با این وجود، این تصور خیالی از نظر کتاب مقدس غیرقابل قبول است زیرا فرصت دومی برای نجات مردگان وجود ندارد (عبرانیان ۹: ۲۷ و ۲۸). بنابراین، چرا عیسی برای کسانی که دیگر شانسی برای نجات نداشتند موعظه کند؟

در عین حال، و از همه مهمتر، این فرضیه با تعالیم کتاب مقدسی مغایرت دارد که می گوید مرده بدون هوش و حواس در قبر باقی می ماند تا اینکه قیامت نهایی واقع شد (ایوب ۱۴: ۱۰ – ۱۲؛  مزمور ۱۴۶: ۴ ؛ جامعه ۹: ۵ و ۱۰؛  اول قرنتیان ۱۵: ۱۶ – ۱۸؛  اول تسالونیکیان ۴: ۱۳ – ۱۵).

همچنین چنانچه این آیه می گوید که عیسی در حالی که جسما در مقبره بود به جهنم رفت و برای شریران دوران نوح موعظه کرد پس چرا تنها آنها باید پیام او را می شنیدند؟ آیا جهنمیان دیگری با آنها در آتش جهنم نمی سوختند؟ چرا تنها افراد اعصار نوح باید موعظه او را بشنوند؟

همچنین بی معنی است که بگوییم مسیح برای فرشتگان سقوط کرده ای که در روزگار نوح نافرمانی کرده بودند موعظه کرد. در حالی که «ارواح محبوس» بهعنوان نافرمانان «سابق» توصیف شدهاند (اول پطرس ۳: ۱۹ و ۲۰)، کتاب مقدس از فرشتگان اهریمنی سخن میگوید که امروزه نیز نافرمان هستند (افسسیان ۶: ۱۲، اول پطرس ۵: ۸). علاوه بر این، فرشتگان سقوط کرده بدون هیچ فرصتی برای نجات، «در ظلمت نگه داشته میشوند، و به زنجیر ابدی برای داوری در روز بزرگ بسته شدهاند» (یهودا ۶)، بدن اینکه فرصتی برای رستگاری داشته باشند.

باید توجه داشته باشیم که در اول پطرس باب ۳ «ارواح محبوس» آیه ۱۹ ، در آیه ۲۰ به عنوان نافرمانان دوران نوح تشخیص داده شده اند. عبارت روح (به یونانی amuenp) در این متن، و در جای دیگر عهد جدید (اول قرنتیان ۱۶: ۱۸، غلاطیان ۶: ۱۸)، در اشاره به افراد زنده ای که می توانند دعوت نجات را بشنوند و بپذیرند، استفاده شده است. تعبیر «محبوس» آشکارا به یک زندان واقعی اشاره نمیکند، بلکه به زندان گناه اشاره میکند که در آن ماهیت انسانی احیا ناشده یافت میشود (رومیان ۶: ۱-۲۳، رومیان ۷: ۷-۲۵).

موعظه مسیح برای توبه ناپذیران عهد نوح از طریق نوح انجام شد که به طور الهی توسط خدا تعلیم داده شد (عبرانیان ۱۱: ۷) و برای هم عصران خودش «موعظه عدالت» شد (دوم پطرس ۲: ۵). آیات پطرس، در چارچوب معنای وفاداری نوشته شده است. آنها تفسیری بر وضعیت مردگان نیستند.