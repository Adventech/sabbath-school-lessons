---
title:  «امروز ... با من در فردوس»
date:  21/11/2022
---

یکی از آیات کتاب مقدس که بطور گسترده ای استفاده شده تا فناناپذیری روح را ثابت کند، لوقا ۲۳: ۴۳ می باشد - «عیسی به وی گفت، هرآینه به تو میگویم امروز با من در فردوس خواهی بود». تقریبا تمامی نسخه های کتاب مقدس (به استثناء تعدادی) این آیه را به شکل مشابه ترجمه کرده اند و چنین عقیده ای را ایجاد می سازند که در همان روزی که مسیح مرد، مسیح و دزد در آسمان خواهند بود. این نباید ما را شگفتزده کند، زیرا این ترجمهها توسط محققان کتاب مقدس انجام شده است که به عقیده تعصب آمیز جاودانگی طبیعی روح معتقدند. اما آیا این بهترین ترجمه متن است؟

`لوقا ۲۳: ۴۳ را با یوحنا ۲۰: ۱۷ و یوحنا ۱۴: ۱ – ۳ مقایسه کنید. چگونه باید این وعده به دزد تواب بر روی صلیب در پرتو کلام عیسی به مریم مجدلیه و وعده اش به حواریون خویش ملاحظه و درک شود؟`

این گمان که مسیح و دزد در همان روز به فردوس (یا آسمان) رفتند، با سخنان عیسی به مریم مجدلیه پس از قیام او که تأیید می کند که او هنوز به حضور پدرش در آسمان نرفته بود، در تضاد است (یوحنا ۲۰: ۱۷). این اشتباه، که هم عیسی و هم دزد توبهکار در آن روز به بهشت رفتند، همچنین با وعده عیسی به شاگردانش مغایرت دارد که آنها را تنها در آمدن دوم او به بهشت خواهند برد (یوحنا ۱۴: ۱ – ۳).

مسئله در لوقا ۲۳: ۴۳ ، قید زمان «امروز» است که یا باید با فعل بعد از آن «بودن» مرتبط شود یا به فعل قبل از آن «گفتن» مرتبط شود.  ویلسون پاروسکی تشخیص میدهد که «از نظر دستوری» تعیین جایگزین صحیح عملاً غیرممکن است.

«با این حال، لوقا تمایل مشخصی به بکارگیری از این قید با فعل قبلی دارد. این مطلب در ۱۴ مورد از ۲۰ مورد رخداد موعظه ای در لوقا و اعمال رسولان رخ می دهد. (ویلسون پاروسکی، اهمیت ویرگول: تحلیل لوقا ۲۳: ۴۳) در بشارت، ژوئن ۲۰۱۳،  صفحه ۷.

پس قرائت عادی لوقا ۲۳: ۴۳ این خواهد بود: «هرآینه به تو میگویم امروز، با من در فردوس خواهی بود». در این مورد بیان استعاره ای «به تو می گویم امروز» تاکید بر نسبی بودن و ابهت بیانیه دارد: «با من در فردوس خواهی بود». بطور خلاصه، عیسی در همانجا و همان لحظه به او وعده می داد که او نجات خواهد یافت. بهتر است وعده ای که عیسی به دزد داد را اینطور بخوانیم: امروز، [با یک وقفه و مکث در خواندن] به تو می گویم، که [روزی] با من در فردوس خواهی بود.

`داستان دزد توبه کار را بخوانید (لوقا ۲۳: ۳۹ - ۴۳)، که علیرغم گناهش، علیرغم این واقعیت که چیزی برای ارائه به خدا نداشت، مسیح به او وعده حیات ابدی داده بود. چگونه این داستان قدرتمند، حقیقتِ بزرگِ نجات را تنها با ایمان آشکار می کند؟ ما از چه لحاظ شبیه آن دزد هستیم؟ در چه مواردی با هم تفاوت داریم؟`