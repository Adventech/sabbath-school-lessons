---
title:  با صدای شیپور
date:  16/11/2022
---

اهالی تسالونیکی متقاعده شده بودند که زندگی ابدی مختص کسانی است که تا زمان بازگشت دوباره مسیح زنده مانده اند. «آنها با دقت از زندگی دوستان خود مراقبت کرده بودند مبادا  که بمیرند و برکتی را که در انتظار ظهور پروردگارشان بودند از دست بدهند. اما یکی پس از دیگری عزیزانشان از آنها گرفته شده بود و اهالی تسالونیکی با اندوه برای آخرین بار به چهره مردگانشان نگاه می کردند و به سختی امید دیدار مجدد آنها را در زندگی آینده داشتند» (الن جی وایت، آرزوی اعصار ، صفحه ۲۵۸).

`اول تسالونیکیان ۴: ۱۳ – ۱۸ را بخوانید. چگونه پولس این درک نادرست را اصلاح کرد؟`

گرایشی تاریخی به این عبارت وجود دارد که می گوید، « خدا آنانی را که در عیسی خوابیدهاند با وی خواهد آورد» (اول تسالونیکیان ۴: ۱۴)، بیش از آنچه که آیه می گوید. بسیاری از کسانی که فرضیه فناناپذیری طبیعی روح را قبول دارند، مطرح می کنند که مسیح در بازگشت ثانی خود، روح عادلان مرده را با خود می آورد که نزد خدا بوده اند. بنابراین، آن روح ها می توانند با بدن های قیام کرده خود متحد شوند. اما چنین تفسیری با آموزه های کلی پولس در این زمینه مطابقت ندارد.

سخنان این فردِ غیر ادونتیست را در مورد معنای واقعی این آیه بخوانید: «دلیل اینکه مسیحیانِ تسالونیکی می توانند در اندوه اعضای مرده کلیسای خود امیدوار باشند این است که خداوند آنها را «می آورد»، یعنی او این ایمانداران مرده را زنده می کند و باعث می شود که در بازگشت مسیح حضور داشته باشند، به طوری که «با او» خواهند بود.

«استنباط این است که این ایماندارانِ متوفی از جلال بازگشت مسیح بی نسیب نخواهند بود، بلکه «با او» خواهند بود به گونهای که با ایمانداران زنده در جلال بازگشت او به طور مساوی سهیم خواهند بود» (جفری اِی.دی. ویما، اول و دم تسالونیکیان، نظریه تفسیری بیکر در خصوص عهد جدید (گرند راپیدز، بیکر آکادمیک، ۲۰۱۴)، صفحه ۳۱۹).

اگر ارواح عادلان مرده  پیش از این با خداوند در آسمان بوده، نیازی برای پولس نبود تا به قیام نهایی آنطور که مسیحیان امید دارند اشاره کند؛ او فقط می توانست اشاره کند که عادلان هم اکنون با خداوند هستند. ولی در عوض، او می گوید کسانی که «در مسیح آرمیده اند» (اول تسالونیکیان ۴: ۱۴) در زمان آخر، از مرگ قیام خواهند نمود.

امید در قیام نهایی به اهالی تسالونیکی که در اندوه  بودند تسلی بخشید. همین امید می تواند به ما کمک کند تا با اطمینان خاطر با لحظات دردناکی که چنگال سرد مرگ، عزیزانمان را از ما می گیرد روبرو شویم.