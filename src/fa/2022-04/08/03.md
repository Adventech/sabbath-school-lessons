---
title:  «دوباره خواهم آمد»
date:  14/11/2022
---

`یوحنا ۱۴: ۱ – ۳. تقریباً ۲۰۰۰  سال از وعده عیسی برای آمدن دوباره می گذرد. چگونه میتوانیم به دیگران کمک کنیم تا ببینند، علیرغم طولانی بودن زمان (که واقعاً مهم نیست)،  این وعده حتی به نسل خود ما نیز مرتبط است، با این که مدتها از زمانی که عیسی آن را گفت می گذرد؟`

عیسی چهار بار در کتاب مکاشفه بیان نمود، «بزودی می آیم!» (مکاشفه ۳: ۱۱ ؛ ۲۲: ۷ و ۱۲ و ۲۰). انتظار آمدن قریب الوقوع او باعث سَیلانِ کلیسای رسولان گردید و زندگی بیشماری از مسیحیان را در طول قرنها سرشار از امید نمود.

ولی نسل ها بعد از نسلی دیگر مردند و این واقعه وعده داده شده هنوز اتفاق نیفتاده است. و بدین سبب، بسیاری می پرسند: تا چه زمانی باید موعظه کنیم که ، «عیسی به زودی می آید»؟ آیا این کلام باعث انتظارات غیرواقعی شده است؟ (دوم پطرس ۳: ۴ را ببینید).

بسیاری از مسیحیان از «تاخیر» طولانی گلایه کرده اند (با متی ۲۵: ۵ مقایسه کنید). اما چگونه در واقع می دانیم که «تاخیر»، طولانی بوده است؟ چه زمانی برای بازگشت مسیح «درست» خواهد بود؟

آیا ۵۰ سال پیش، ۱۵۰ یا ۵۰۰ سال پیش باید می بوده؟ آنچه که مهم است وعده کتاب مقدسی است که «خداوند در وعدة خود تأخیر نمینماید، چنانکه بعضی تأخیر میپندارند، بلکه بر شما تحمّل مینماید، چون نمیخواهد که کسی هلاک گردد، بلکه همه به توبه گرایند» (دوم پطرس ۳: ۹).

علیرغم گذشت قرنهای طولانی از زمان معراج عیسی، وعده آمدن او حتی امروز نیز همچنان مطرح است. چرا؟ زیرا تمام آنچه که داریم تنها زندگی کوتاه خودمان است (مزمور ۹۰: ۱۰) و در پی آن، در ناخودآگاهی در قبر به استراحت می پردازیم (جامعه ۹: ۵ و ۱۰) و سپس قیام نهایی، بدون هیچ فرصت بعدی برای تغییر سرنوشتمان. (عبرانیان ۹: ۲۷). تا آنجا که به هر یک از مردگان مربوط می شود (همانطور که در درس ۳ بیان شد)، چون همه مردگان در خواب و بیهوشی هستند، آمدن دوم مسیح هرگز بیش از یک لحظه پس از مرگ آنها نیست.

برای شما، در تجربه شخصی خودتان (مانند تمامی قوم خدا در هر عصری)، بازگشت مسیح بیش از یک لحظه پس از مرگ شما نیست. خیلی زود است، اینطور نیست؟

هر روزی که می گذرد، ما را یک روز به ظهور با شکوه خداوند عیسی مسیح در ابرهای آسمان نزدیک تر می کند. اگرچه نمیدانیم که او چه زمانی خواهد آمد، میتوانیم مطمئن باشیم که او خواهد آمد، و این چیزی است که واقعاً اهمیت دارد.

`کشیشی موعظه ای کرد و استدلال کرد که برایش مهم نیست که مسیح چه زمانی باز گردد. تنها چیزی که او به آن اهمیت می داد این بود که مسیح باز می گردد. این منطق چگونه برای شما کار میکند، و اگر از عدم بازگشت مسیح نا امید شوید، چگونه میتواند کمک کند؟`