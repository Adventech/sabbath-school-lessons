---
title:  اندیشه هایی فراتر
date:  18/11/2022
---

از نوشته های الن جی وایت، «نامه به اهالی تسالونیکی» صفحات ۲۵۵ – ۲۶۸؛ «فراخوانده شده برای معیاری والاتر» صفحات ۳۱۹ – ۳۲۱ از کتاب اعمال رسولان را بخوانید.

استیفان کیو درباره رومیان می نویسد که «آنها از ایمان و اعتقاد مسیحیان به خوبی آگاه بودند که آنها روزی بطور جسمی از قبر قیام می کنند، و هر چه که توانستند کردند تا آنها را به سخره کشیده و  مانعی برای امید آنها شوند.

در شرح واقعه ای از آزار و شکنجه مسیحیان در گال در سال ۱۷۷ پس از میلاد، اینگونه نوشته شده که رومیان گفته بودند که شهدا ابتدا اعدام شدند، سپس اجساد آنها به مدت ۶ روز بدون دفن شدن در معرض پوسیدگی قرار گرفت و سپس سوزانده شده و خاکستر آنها  به رودخانه رون ریخته شد - حالا اجازه دهید ببینیم که آیا آنها دوباره برمی خیزند یا نه». - استیفان کِیو، با مرجع ذیل:

The Quest to Live Forever and How It Drives Civilization (New York: Crown Publishers, 2012), pp. 104, 105.

این درس کوچک عینی از شک گرائی الهیاتی، هر چند که غم انگیز است، ولی در کنار موضوع قرار دارد و هیچ چیزی در باره وعده کتاب مقدسی قیام را ثابت نمی کند. قدرتی که عیسی را از مردگان زنده کرد، صرفنظر از وضعیت جسم ما، می تواند همین کار را برای ما نیز انجام دهد. به هر حال، اگر همان قدرت که توانست کل گیتی را بیافریند و آن را حفظ کند، قطعاً میتواند زندگان را متبدل و مردگان را قیام دهد.

پولس چنین نوشت، «پس به همین سان خدا آنان را نیز که در عیسی خفته اند با وی باز خواهد آورد» (اول تسالونیکیان ۴: ۱۴). بسیاری این متن را بدین مفهوم تفسیر می کنند که خفتگان با مسیح از آسمان خواهند آمد؛ ولی منظور پولس این بود که وقتی مسیح از مردگان برخاست سپس خدا مقدسین خفته را از قبرهایشان فراخواند و همراه با او به آسمان خواهند برد. این مطلب تسکین دهنده خاطر است! و امیدی باشکوه است! نه تنها برای کلیسای تسالونیکی بلکه برای همه مسیحیان در هر جا که ممکن است باشند» (الن جی وایت، اعمال رسولان، صفحه ۲۵۹).

**سوالاتی برای بحث:**

`۱. فردی گفت: «مرگ شما را محو خواهد نمود .... تا کاملا از میان رفته باشید، با نشانه ها و همه چیز، و ادامه می یابد تا معنای زندگی یک فرد نابود شود». او درست می گوید. پس چه امیدی می توان  بر این زندگی بی معنا داشت؟`

`۲. چگونه میتوانیم نیاز به رشد به سوی کمال (فیلیپیان ۳: ۱۲ – ۱۶) را با این واقعیت هماهنگ کنیم که تنها در آمدن دوم مسیح، طبیعتی فساد ناپذیر و عاری ازگناه دریافت خواهیم کرد (اول قرنتیان ۱۵: ۵۰ – ۵۵).`

`۳. چطور می توانیم به کسی کمک کنیم که در نظریه «ربایش مخفیانه»، گیر افتاده تا بفهمد که این آموزه اشتباه است؟`

`۴. اول قرنتیان ۱۵: ۱۲ – ۱۹ را دوباره بخوانید. چه چیزی در این آیات چنین شواهد قدرتمندی را برای این تعلیم ارائه میکند که مردگان خفته اند و با عیسی در آسمان نیستند؟ اگر مردگان عادل اکنون به واقع با عیسی در آسمان باشند، پس این آیات چه معنایی خواهند داشت؟`