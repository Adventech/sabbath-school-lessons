---
title:  امیدی فراتر از این زندگی
date:  13/11/2022
---

مورخ یونانی عهد باستان به نام هرودوت (قرن ۵ قبل از میلاد) از قبیله ای نوشت که در زمان تولد، دوره ای از سوگواری را شروع می کردند زیرا آنها پیش بینی می کردند که اگر نوزاد تا بزرگسالی زندگی کند، از رنجی برخوردارخواهد بود. هر چقدر هم که این مراسم برای ما عجیب به نظر برسد، منطقی در آن وجود دارد.

فردی این قضیه را تبدیل به ضرب المثل کرد که ارزش زندگی در آخر یک گور و یک کفن است!

زندگی می تواند به اندازه کافی دشوار باشد، می دانیم، حتی اگر به خدا و به امید ابدی باور داشته باشیم. تصور کنید که چقدر دشوار است برای کسانی که امیدی به چیزی فراتر از این زندگی کوتاه که اغلب با سختی و تشویش همراه است، ندارند. چندین نویسنده دنیوی بر بی معنی بودن وجود بشر نظر داده اند، از آنجا که ما،  نه تنها می میریم، بلکه همگی ما درکی از نوعی زندگی  داریم که کل پروژه زندگی بشر را می سازد، که اغلب به خودی خود سخت و اندوهبار است، و ظاهرا  پوچ و باطل است. یکی از اندیشمندان، انسان را چیزی جز «تکههای گوشت فاسد روی استخوانهای متلاشیشده» نمیداند. نسبتاً ترسناک، اما، باز هم، استدلال آن با منطق دشوار است.

البته، در مقابل همه اینها، ما وعده کتاب مقدسی از حیات ابدی در عیسی داریم. و اینکه کلید این است: ما این امید را در عیسی داریم و آنچه که مرگ و قیام او به ما ارزانی می کند. در غیر این صورت، چه امیدی باید داشته باشیم؟

`اول قرنتیان ۱۵: ۱۲ – ۱۹. پولس در اینجا درباره ارتباط نزدیک قیام مسیح با امید به قیام خود ما چه می گوید؟`

پولس به صراحت می گوید: قیام ما به طور جدایی ناپذیری با قیام مسیح پیوند دارد. و اگر قیام نکنیم، به این معنی است که مسیح برنخاسته است، و اگر مسیح قیام نکرده است، پس چه؟ «ایمان شما بیهوده است. شما هنوز در گناهان خود هستید!»

به عبارت دیگر، وقتی می میریم، مرده باقی می مانیم، و برای همیشه، و بدین سبب، همه چیز بی معنی خواهد بود. پولس علاوه این در اول قرنتیان  ۱۵: ۳۲ میگوید که— «اگر مردهها برنمیخیزند، بیایید بخوریم و بنوشیم، زیرا فردا میمیریم!»

اگر موجودیت کنونی ما به عنوان پروتوپلاسم مبتنی بر کربن، تمام چیزی است که وجود دارد، و «هفتاد سال عمر ما» (اگر خوش شانس باشیم، اگر سیگار نکشیم یا زیاد همبرگر مکدونالد  نخوریم) تمام چیزی است که به دست میآوریم- ما در شرایط بسیار سختی هستیم و جای تعجب نیست که الن جی وایت می افزاید: «ملکوت آسمان برای ما ارزش همه چیز را دارد و اگر آسمان را از دست بدهیم همه چیز را از دست خواهیم داد» (پسران و دختران خدا، صفحه ۳۴۹).

`به این فکر کنید که امید و ایمان ما چقدر ارزشمند است. چرا باید به لطف خدا هر کاری که می توانیم برای حفظ آن انجام دهیم؟`