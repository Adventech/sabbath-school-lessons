---
title:  مواجهه ابدی
date:  17/11/2022
---

`اول قرنتیان ۱۵: ۵۱ – ۵۵ را بخوانید. پول چه «رازی» را شرح می دهد؟ (اول قرنتیان ۱۵: ۵۱)`

برخی از واعظان مشهور پیشنهاد می کنند که این «راز» (اول قرنتیان ۱۵: ۵۱)، «ربایش پنهانی» کلیسا می باشد که هفت سال قبل از ظهور دوم با شکوه مسیح رخ می دهد. در این «ربایش پنهانی» مسیحیان وفادار ناگهان، بی سر و صدا و مخفیانه به بهشت برده می شوند در حالی که بقیه در اینجا مانده اند و متعجب می شوند که چه بر سرشان آمده است.

مردم ممکن است ناگهان خود را در یک ماشین بدون راننده بیابند، زیرا راننده به آسمان ربوده شده، و تنها «لباس آنها باقی می ماند».  مجموعه ۱۶ جلدی پرفروش (جا مانده) که به چهار فیلم تبدیل شد، این آموزش غلط را ترویج کرد و میلیون ها نفر را در تحت تاثیر آن قرار داد.

البته، هیچ آیه ای از کتاب مقدس چنین تمایز تصنعی بین قیام و آمدن دوباره او را تأیید نمی کند. «رازی» که پولس به آن اشاره میکند، صرفاً متبدل شده عادلان زنده برای پیوستن به عادلان قیام داده شده در آمدن دوم مسیح است.

این «ربایش» است. «ربایش مخفیانه ای» در کار نیست زیرا بازگشت دوباره او برای تمامی انسان ها قابل رویت خواهد بود. (مکاشفه ۱: ۷) و هم قیام مردگان و متبدل شدن زندگان با صدای شیپور در بازگشت مسیح واقع خواهد شد (اول قرنتیان ۱۵: ۵۱ و ۵۲).

آمدن دوم مسیح حیرتانگیزترین دیدار تاریخی را به همراه خواهد داشت. عادلان زنده «در لحظه ای، در یک چشم به هم زدن» تغییر می کنند (اول قرنتیان ۱۵: ۵۲).  با صدای خدا، آنها جلال می یابند؛ حال آنها جاودانه می شوند و با مقدسینِ قیام کرده به دیدار پروردگارشان در هوا می روند. «و فرشتگان خود را با صور بلند آواز فرستاده، برگزیدگان او را از بادهای اربعه از کران تا بکران فلک فراهم خواهند آورد» (متی ۲۴: ۳۱).

«کودکان توسط فرشتگان مقدس به دستان مادرانشان سپرده می شوند. دوستانی که برای مدتها بواسطه مرگ از هم جدا شده بودند متحد می شوند، بیش از این جدا نمی شوند و با هم سرودهای شادمانی را در شهر خدا سر می دهند» (الن جی وایت، نبرد عظیم، صفحه ۶۴۵).

`این یک وعده شگفت انگیز است، چیزی بسیار متفاوت از هر آنچه که ما تجربه کرده ایم که درک آن دشوار است. اما به وسعت گیتی و همچنین به زندگی پیچیده در اینجا فکر کنید. خلقت، خود گواهی بر قدرت شگفت انگیز خداوند است. همه اینها در مورد قدرت خدا برای متبدل شدن زندگان و زنده کردن مردگان در آمدن دوم عیسی به ما چه می آموزد؟`