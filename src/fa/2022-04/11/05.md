---
title:  غیبگویی و پرستش اجداد
date:  07/12/2022
---

غیبگویی از عبارات یونانی نکروس (مرده) و منتیا (پیشگوئی) بر گرفته شده است. این عمل از ایام کهن ممارست گردیده است و غیبگوئی شکلی از احضار ارواح فعال مردگان است تا از آنها اطلاعاتی که اغلب در باره آینده است گرفته شود. در این میان، پرستش اجداد، رسم احترام به اجداد متوفی است، زیرا آنها هنوز خانواده محسوب می شوند و اعتقاد بر این است که روح آنها می تواند بر امور زندگان تأثیر بگذارد. این اعمال مشرکانه می تواند برای کسانی که به روح جاودانگی اعتقاد دارند و همچنین دلتنگ عزیزان فوت شده خود هستند بسیار جذاب باشد.

`اول سموئیل ۲۸: ۳ – ۲۵ را بخوانید. چه درس های روحانی می توانیم بر ضد هر گونه ارتباط فرضی با مردگان بیاموزیم که از تجربه شائول با زن واسطه در عین دور داشت؟`

کتاب مقدس به وضوح بیان می کند که همه روح گرایان، واسطه ها، جادوگران، و غیبگو ها، در حکومت دینی اسرائیل کهن، برای خداوند مکروه بودند و باید سنگسار و کشته شوند (لاویان ۱۹: ۳۱؛ لاویان ۲۰: ۶، ۲۷؛ تثنیه ۱۸: ۹-۱۴). بر اساس این قانون، شائول تمام واسطه ها[واسطه های میان انسان و ارواح] و روح گرایان اسرائیل را نابود کرد(اول سموئیل ۲۸: ۳ و ۹).

ولی بعد از اینکه شائول از سوی خداوند طرد گردید به شهر کنعانی عین دور رفت تا از زنی که واسطه روحگرایی بود نظری بگیرد (اول سموئیل ۲۸: ۶ و ۷ و ۱۵ را با یوشع ۱۷: ۱۱ و مزامیر ۸۳: ۱۰ مقایسه کنید).

او از آن زن خواست تا روح سموئیل نبی را احضار کند و بظاهر او ظاهر شد و شائول را نکوهش کرد که چرا او را مضطرب ساخته است (اول سموئیل ۲۸: ۱۳ – ۱۹). روح حیله گر که وانمود می کرد سموئیل است به شائول گفت «فردا تو و پسرانت با من خواهید بود» (اول سموئیل ۲۸: ۱۹).

آن روح فریبنده، در حالی که مرگ شائول را پیش گوئی میکرد، صرفاً با در نظر گرفتن شکل سموئیل، نظریه غیرکتاب مقدسی جاودانگی طبیعی روح را مجدداً تأیید کرد. این یک فریب قدرتمند بود، و بهتر بود که شائول از آنچه که قبلا نکوهش و محکوم شده بود حذر می کرد.

بیش از دو قرن بعد، اشعیای نبی نوشت، «امّا مردم به شما خواهند گفت از فالگیرها و جادوگران، و از کسانی که مثل گنجشکان و گنگان سخن نامفهوم میگویند، برایشان پیامی بخواهید. آنها خواهند گفت: «بعد از همة اینها، ما باید طالب پیامهایی از ارواح باشیم و از جانب زندگان، نظر مردگان را بخواهیم. شما در پاسخ به آنها بگویید: «به آنچه خداوند به شما میآموزد گوش دهید، نه به واسطهها. آنچه آنها میگویند برایتان سودی ندارد» (اشعیا ۸: ۱۹ و ۲۰ ؛ و همچنین اشعیا ۱۹: ۳).

`هر چند وقت یک بار تحت استرس، کارهایی را انجام می دهیم که می دانیم اشتباه است؟ چرا ایمان، دعا و اطاعت از کلام خدا تنها سپر دفاعی مطمئن ما در برابر خودمان است؟`