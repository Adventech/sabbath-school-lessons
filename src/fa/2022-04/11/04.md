---
title:  تناسخ
date:  06/12/2022
---

ایده بت پرستی روح جاودان،  بنیانی را برای فرضیه غیر کتاب مقدسی تناسخ یا حلول روح در موجودی دیگر را ایجاد می کند. این فرضیه توسط برخی از مذاهب عمده دنیا پذیرفته شده است. در حالی که اکثر مسیحیان به وجود روح جاودانه ای اعتقاد دارند که بطور دائمی در بهشت ساکن گردیده و یا پس از مرگ به جهنم خواهد رفت، کسانی که به تناسخ اعتقاد دارند می گویند که چنین روح جاودانی  بسیاری از چرخه های مرگ و ولادت را مجدد در همینجا بر روی زمین می گذراند.

برای بعضی از  مردم این  تصور وجود دارد که تناسخ روندی از تکامل روحانی است که به روح اجازه میدهد تا در سفر به سوی کمال به سطوح بالاتری از دانش و اخلاقیات دست یابد. هندوها بر این باورند که روح ابدی در شش طبقه از زندگی از طریق پیشرفت آگاهی یا «سامسارا» می گذرد: آبزیان، گیاهان، خزندگان و حشرات، پرندگان، حیوانات و انسان ها، از جمله کسانی که ساکن در بهشت می باشند.

`عبرانیان ۹: ۲۵ – ۲۸ و اول پطرس ۳: ۱۸ را بخوانید. اگر عیسی فقط «یکبار» مرد (عبرانیان ۹: ۲۸  اول پطرس ۳: ‍۱۸) و به همین صورت تمامی انسانها فقط «یکبار» خواهند مرد (عبرانیان ۹: ۲۷) چرا حتی برخی مسیحیان مدعی به شکل هایی از تناسخ اعتقاد دارند؟`

بسیاری از مردم نه به آنچه باید باور کنند بلکه به آنچه می خواهند باور کنند اعتقاد دارند. اگر نظریه ای، آرامش و آسایش را برایشان به ارمغان آورد، همین کافی است که موضوع را برایشان حل کند. اما برای کسانی که کتاب مقدس را جدی می گیرند، هیچ راهی برای پذیرش نظریه تناسخ وجود ندارد.

نخست، این فرضیه با تعالیم کتاب مقدسی فناپذیری روح و قیام جسم در تناقض است (اول تسالونیکیان ۴: ۱۳ – ۱۸).

دوم، آموزه رستگاری بواسطه فیض از طریق ایمان  عمل نجات بخش عیسی مسیح را منتفی می کند (افسسیان ۲: ۸ - ۱۰ ) و آن را با اعمال انسانی جایگزین می کند.

سوم، این نظریه با آموزه کتاب مقدس مبنی بر اینکه سرنوشت ابدی برای همیشه توسط انتخاب ها و تصمیم های شخص در این زندگی تعیین می شود، در تضاد است (متی ۲۲: ۱-۱۴، متی ۲۵: ۳۱-۴۶).

چهارم، این نظریه معنا و ارتباط آمدن دوم مسیح را کم اهمیت میکند (یوحنا ۱۴: ۱-۳).

و پنجم، این فرضیه فرصتهای پس از مرگ را برای کسی پیشنهاد میکند که همچنان بر مشکلات زندگی خود غلبه کند، که غیر کتاب مقدسی است (عبرانیان ۹: ۲۷).

به طور خلاصه، ایده تناسخ در ایمان مسیحی جایی ندارد.