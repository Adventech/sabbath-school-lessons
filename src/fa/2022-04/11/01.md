---
title:  فریب های زمان آخر
date:  03/12/2022
---

### مطالعه این هفته
برای متی ۷: ۲۱ – ۲۷ ؛ یوحنا ۱۱: ۴۰ – ۴۴ ؛ اول پطرس ۳: ۱۸؛  اول سموئیل ۲۸: ۳ – ۲۵ ؛ افسسیان ۶: ۱۰ – ۱۸.

> <p>آیه حفظی</p>
> «و عجب نیست، چونکه خودِ شیطان هم خویشتن را به فرشته نور مشابه میسازد. پس امر بزرگ نیست که خدّام وی خویشتن را به خدّام عدالت مشابه سازند که عاقبت ایشان برحسب اعمالشان خواهد بود» (دوم قرنتیان ۱۱: ۱۴ و ۱۵).

دنیای معاصر ما به مکانی برای آمیختگی  چیزهای ماوراء الطبیعه وعرفانی تبدیل شده است که هالیوود به آن کمک می کند و مشکلی ندارد که فیلم هایی با مضامین مذهبی و عرفانی بسازد که سرشار از اشتباه و فریب است.

دروغ قدیمیِ «مسلما نخواهی مرد!» (پیدایش ۳: ۴) به اکثر خوانندگان کتاب ها و اکثر بینندگان فیلمهای دهه های اخیر الهام بخشیده است و از جمله اینها بسیاری از بازی های ویدیویی عامه پسند می باشد. این امر انکارناپذیر است که ما در معرض و وسوسه دام مسحور کننده شیطان هستیم که می تواند به شکل های بی شماری ظاهر شود و حتی در برخی موارد می تواند در پوشش علم پنهان شود.

یکی از فریبندهترین پدیدهها، تجربههای «نزدیک به مرگ» نامیده میشود، که در آن کسانی که «مرده اند» با اتفاقات و داستانهایی از زندگی پس از مرگ به زندگی بازگشتهاند. بسیاری از مردم این وقایع را دلیلی بر اثبات جاودانگی روح دانسته اند!

در این هفته برخی از فریب های زمان آخر از جمله عرفان، تجربیات نزدیک به مرگ، تناسخ، غیبگوئی و پرستش اجداد و غیره را بررسی خواهیم کرد. اینها موضوعات خطرناکی هستند که ما باید از آنها آگاه باشیم، اما بدون اینکه خود را در معرض تأثیر آنها قرار دهیم.