---
title:  تجربیات نزدیک مرگ
date:  05/12/2022
---

برخی از مشهورترین مباحث مدرن برای «اثبات» فرضیه جاودانگی روح، «تجربیات نزدیک مرگ» می باشد. ریموند اِی. مودی جونیور در کتاب خود بنام زندگی پس از مرگ: تحقیقی بر پدیده ابقای مرگ جسمی (آتلانتا، ماکینگبرد، ۱۹۷۵)، نتایج پنج سال مطالعه بر روی بیش از یکصد نفر که مرگ بالینی را تجربه کرده و احیا شده بودند را ارائه کرده است.

این افراد ادعا کرده اند که قبل از بازگشت به زندگی، یک موجود نورانی دوست داشتنی و صمیمی را دیده اند. این به عنوان «شواهد هیجان انگیز بقای روح انسان فراتر از مرگ» در نظر گرفته شده است (پشت جلد). در طی سالیان سال ، بسیاری از کتاب های مشابه دیگر منتشر شده اند که همین نظریه را ترویج می کنند. (درس ۲ را ببینید).

`روایاتی از رستاخیز مردگان را در کتاب های اول پادشاهان ۱۷: ۲۲-۲۴، دوم پادشاهان ۴: ۳۴-۳۷، مرقس ۵: ۴۱-۴۳، لوقا ۷: ۱۴-۱۷، و یوحنا ۱۱: ۴۰-۴۴ بخوانید. چند نفر از آنها در حالی که از مرگ قیام کرده بودند از نوعی وجود آگاهانه صحبت کردند و چرا این پاسخ مهم است؟`

تمام تجربیات نزدیک به مرگ گزارش شده در ادبیات مدرن مربوط به افرادی است که از نظر بالینی مرده تلقی می شوند، اما واقعاً نمرده اند، برخلاف ایلعاذر که چهار روز مرده بود و جسدش در حال پوسیدن بود (یوحنا ۱۱: ۳۹). نه ایلعاذر و نه هیچ یک از کسانی که در ایام کتاب مقدس از مرگ قیام کردند هرگز به تجربه زندگی پس از مرگ، چه در بهشت، چه در برزخ یا در جهنم اشاره نکردند. این، در واقع، بحثی از سکوت است، که با آموزه های کتاب مقدس در مورد وضعیت ناخودآگاه مردگان مطابقت دارد!

اما در خصوص تجربیات «نزدیک به مرگ» که امروزه بسیار رایج است، چه؟ اگر تعالیم کتاب مقدس در مورد ناهشیاری مردگان را بپذیریم (ایوب ۳: ۱۱-۱۳، مزامیر ۱۱۵:  ۱۷، مزامیر ۱۴۶:  ۴، جامعه ۹: ۱۰)، در این صورت دو احتمال اصلی باقی می ماند:

یا این یک توهم روانی طبیعی در شرایط حاد است، یا می تواند یک تجربه فریبنده شیطانی ماوراء طبیعی باشد (دوم قرنتیان ۱۱: ۴).  در واقع می توان علت را خدعه شیطانی توصیف کرد، به ویژه اینکه در برخی موارد این افراد ادعا می کنند که با بستگان مُرده خود صحبت کرده اند! اما می تواند تلفیقی از هر دو عامل باشد.

با شیوع این فریب، که برای بسیاری متقاعدکننده است، بسیار اهمیت دارد که علیرغم هر تجربهای که ممکن است ما یا دیگران داشته باشیم، - که برخلاف تعالیم کتاب مقدس است، - بایستی به تعالیم کلام خدا راسخ و پایبند بمانیم.

`چقدر جذاب است که تجربیات نزدیک به مرگ اغلب اکنون با تصویب و تصدیق «علم» همراه است. این مطلب در خصوص اینکه حتی در خصوص «اثبات» ظاهری علمی چقدر باید محتاط باشیم، چه می آموزد؟`