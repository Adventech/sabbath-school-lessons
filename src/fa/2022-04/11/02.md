---
title:  عرفان
date:  04/12/2022
---

دنیای ما با امواج سهمگین عرفان مورد هجوم قرار گرفته است. واژه «عرفان» اصطلاح پیچیده ای است که طیف گسترده ای از ایده ها را در بر می گیرد. از دیدگاه دینی، این واژه بر آمیختگی فرد با امور الهی در یک دایره نامحدود در نوعی تجربه روحانی یا خلسه دلالت دارد. این عمل عبادی، حتی در برخی کلیساها تجربه گردیده است.

پدیدهها میتوانند در حالت و شدت متفاوت باشند، لیکن همواره تمایلی به جایگزینیِ اقتدارِ کلام مکتوبِ خدا با تجربیات ذهنی فرد وجود دارد.

در هر مورد، کتاب مقدس بسیاری از عملکردهای تعالیم اعتقادی اش را از دست می دهد و فرد مسیحی در تجربیات خود آسیب پذیر باقی می ماند. این نوع دینِ احساسی، حفاظی در برابر هر گونه فریب، به ویژه فریبکاری های زمان آخر ایجاد نمی کند.

`متی ۷: ۲۱ – ۲۷ را بخوانید. در پرتو کلام خود عیسی، بنای ساختمان روحانی بر روی «صخره» و بنای آن بر روی «ماسه»  چه معنایی دارد؟`

در دنیای فرانوین مدرن مسیحی تمایل شدیدی وجود دارد که آموزه های برجسته کتاب مقدس را کم اهمیت جلوه دهند و آنها را به عنوان چیزهایی کسل کننده در نظر بگیرند که نوعی دین کهنه و منسوخ شده است.

در این وهله، آموزههای مسیح بهطور مصنوعی با شخص مسیح جایگزین میشوند - برای مثال، استدلال میکنند که برخی از داستانهای کتاب مقدس نمیتواند درست باشد، زیرا عیسی، همانطور که آنها او را درک میکنند، هرگز اجازه نمیداد که آنطور که نوشته شده است اتفاق بیفتد. احساسات و سلیقه شخصی در نهایت معیاری برای تفسیر کتاب مقدس یا حتی برای رد آشکار آنچه کتاب مقدس به وضوح تعلیم می دهد، می گردد، اغلب در مورد اطاعت از خدا، همانطور که عیسی گفت، بنای خانه بر روی صخره بسیار ضروری است.

کسانی که فکر می کنند تا زمانی که به عیسی مسیح ایمان دارند مهم نیست که به چه چیزی اعتقاد داشته باشند در زمین سست و خطرناکی ایستاده اند. تفتیش کنندگان عقاید کلیسای روم، پروتستان های بیشماری را به مرگ محکوم کردند که به عیسی مسیح ایمان داشتند. کسانی که به نام مسیح «دیوها» را بیرون کرده بودند (متی ۷: ۲۲)،  به او ایمان داشتند.

«این موضع مبنی بر اینکه اهمیتی ندارد که مردم به چه چیزی اعتقاد داشته باشند یکی از موفق ترین نیرنگ های شیطان است. او از این امر آگاه است که وقتی حقیقت با عشق و علاقه پذیرفته شود، جان پذیرنده را تقدیس می نماید؛ از اینرو او دائماً در پی این است تا فرضیات نادرست، افسانه ها و انجیل دیگری را جایگزین کند» (الن جی وایت، نبرد عظیم، صفحه ۵۲۰).

`چطور میتوانیم با این گرایش بشری مبارزه کنیم که اجازه می دهد تا احساسات و تمایلات ما را وادار به انجام کارهایی بر خلاف کلام خدا کند؟`