---
title:  خود را به جای دیگری جا زدن و جعل هویت
date:  08/12/2022
---

شبیه به غیب گویی و فال بینی، اهریمنان یا همان فرشتگان شیطانی هستند که خود را بجای مردگان جا می زنند و ظواهر آنها را جعل می کنند. آن ها می توانند خود به شکل یکی از اعضای خانواده فوت شده، دوست یا هرکس دیگری در بیاورند. هم از نظر ظاهری و هم صدا بسیار شبیه به آن مرده هستند. تمام این فریبکاری های شیطانی برای فریب کسانی که به طور محکم ایمان آنان بر کلام خدا پایه گذاری نشده است بکار برده خواهد شد« (نبرد عظیم صفحه ۵۵۷). و علاوه بر این شاهکار شیطان این خواهد بود که خود را شبیه مسیح جا بزند (نبرد عظیم صفحه ۶۲۴).

`دوم قرنتیان ۱۱: ۱۴ و ۱۵ و افسسیان ۶: ۱۰ – ۱۸ را بخوانید. حفاظ ما بر مقابل چنین فریبهای اهریمنی چیست؟`

پولس رسول به ما هشدار می دهد که «جنگ ما با انسان نیست بلکه ما علیه فرمانروایان و اولیای امور و نیروهای حاکم بر این جهان تاریک و نیروهای شیطانی در آسمان در جنگ هستیم» (افسسیان ۶: ۱۲). ما می توانیم بر ضد این فریبها تنها با پوشش «زره خدا» محافظت شویم (افسسیان ۶: ۱۳) که در افسسیان ۶: ۱۳ – ۱۸ شرح داده شده است.

شخصیت ها و ظواهر شیطانی می توانند بسیار ترسناک و فریبنده باشند، اما نمی توانند کسانی را که در پناه خدا هستند و بر کلام خدا تکیه کرده اند گمراه کنند. از منظر اعتقادی، کسانی که به آموزه کتاب مقدس در مورد جاودانگی مشروط انسان ها معتقدند، می دانند که هرگونه ظهور یا ارتباط با مردگان منشأ شیطانی دارد و نیاز به رد فیض قدرتمند خداوند دارد. باز هم، مهم نیست که این تجلی چقدر قدرتمند، قانع کننده و به ظاهر واقعی باشد، ما باید همیشه بر این آموزه که مردگان در قبر خفته اند، معتقد و ثابت قدم باشیم.

با این حال، تصور کنید یکی از عزیزانتان را از دست داده اید و سپس باور کنید که همان عزیز برای شما ظاهر می شود؟ و به شما ابراز علاقه و محبت می کند؟ و به شما می گوید که چقدر دلتنگ شماست؟ و چیزهایی می گوید که، بله، فقط آنها می دانند؟ و می گوید که الان در جای بهتری هستند؟ اگر شخصی کاملاً بر اساس آنچه کتاب مقدس در مورد وضعیت مردگان تعلیم می دهد، نیست، فکر کنید که چقدر راحت می تواند در دام این فریب بیفتد. به خصوص به این دلیل که آنها می خواهند آن را نیز باور کنند.

`پوشیدن « زرهپوش خدا» به چه معناست؟ در یک مفهوم عملی روزانه، چگونه این کار را در همه زمینه های زندگی خود انجام دهیم، نه فقط در برخورد با فریبکاری های زمان آخر؟`