---
title:  ناسپاسی اسرارآمیز
date:  27/09/2022
---

`حزقیال ۲۸: ۱۲ – ۱۹ را بخوانید. از این آیات در خصوص سرچشمه و منشاء اسرارآمیز گناه چه می آموزیم؟`

اکثر بخشهای کتاب حزقیال نبی به زبان نمادین آخرالزمانی نوشته شده است. در بسیاری از موارد، موجودات خاصی از قبیل افراد، حیوانات و اشیاء و وقایع محلی بکار برده شدند تا شرحی گسترده تر از وقایع کهکشانی و یا تاریخی را ارائه دهند.

در حزقیال ۲۸: ۱ – ۱۰، خداوند از پادشاه صور سخن می گوید (صور شهری ساحلی و آباد در فینیقیه کهن بود) که حاکمی ثروتمند و متکبر بود، که نه تنها «انسان» بود، اما مدعی بود که خداست و (ادعا می کرد) که حتی بر سریر خدایان جلوس کرده است.

آنگاه، در حزقیال ۲۸: ۱۲ – ۱۹ این واقعیت تاریخی، قیاسی برای شرح سقوط ابتدایی لوسیفر از بارگاه های آسمانی گردید. به همین صورت، پادشاه صور، که یک بشر بود، که در میانه دریاها زندگی می کرد (حزقیال ۲۸: ۲ و ۸)، حال معرف کروبی مسح ای شده بود (حزقیال ۲۸: ۱۳) که در باغ عدن خدا و بر روی کوه مقدس خدا زندگی می کرد (حزقیال ۲۸: ۱۴).

بیانهٔ مهمی در کل شرح حال این موضوع در کتاب حزقیال باب ۲۸: ۱۵ یافت می شود، که می گوید: «از روزی که آفریده شدی، تا روزی که شرارت در تو یافت شد، در طریقهایت کامل بودی». از این رو، و مهمتر از آن، کمال لوسیفر شامل توانایی شر، یعنی توانایی انجام شرارت بود، و این به این دلیل بود که لوسیفر، به عنوان یک موجود اخلاقی، دارای اختیار آزاد بود، بخشی از مفهوم کامل بودن.

در واقع، لوسیفر، بی عیب خلق شده بود ــ که شامل توانایی اختیار و آزادی انتخاب بود. هر چند، با سوء استفاده از آن اختیارِ انتخاب، او با در نظر گرفتنِ اینکه بیش از آنچه که هست اهمیت دارد، به فساد و تباهی گرائید.

لوسیفر دیگر از اینکه چگونه خدا او را آفریده و به او شهرت و والایی بخشیده بود، خرسند نبود، و شکرگزاری خود را از خدا از دست داد و آرزو کرد که بیشتر از آنچه واقعاً سزاوارش بود، به رسمیت شناخته شود. این واقعه برای یک فرشتۀ کامل که در جهانی کامل زندگی می کرد، همانگونه که پیش از این اشاره شد، یک راز است.

گناه، پدیده ای مرموز و غیرقابل توضیح است. هیچ دلیلی برای وجود آن موجود نیست، تا بدنبال دلیلی برای شرح آن باشیم و این مطلبی برای توجیه آن خواهد بود. گناه در جهانی کامل ظاهر شد، چیزی که نشان داده شد که غیر قابل توجیه است» - (الن وایت، حقیقت درباره فرشتگان، صفحه ۳۰).

`در اول تسالونیکیان ۵: ۱۸ پولس می گوید که در هر چیزی باید شکرگزار باشیم. چگونه این کلمات به ما کمک می کند تا بر احساسات ناسپاسی و ترحم به حال خود، مخصوصا در زمانهای دشوار غالب شویم؟`