---
title:  اختیار و اراده آزاد، اساس محبت
date:  26/09/2022
---

`اول یوحنا ۴: ۷ – ۱۶ را بخوانید. این آیات در خصوص اختیار آزاد به عنوان زمینه ای برای پرورش محبت چه می گوید؟`

گلهای مصنوعی می توانند بسیار زیبا باشند ولی نمی توانند رشد کرده و مانند گلهای واقعی جوانه زده و غنچه بدهند. روبوت ها با برنامه ریزی می توانند حرف بزنند و وظایف زیادی را انجام دهند، ولی آنها نه حیات دارند و نه احساس.

در حقیقت، زندگی و آزادی اختیار شروط اجتناب ناپذیری برای فردی هستند که بخواهد محبت را دریافت، پرورش و به مشارکت بگذارد. پس، خدای مهربان ما، فرشتگان (از جمله لوسیفر یا همان شیطان) و بشر را با آزادی اراده آفرید تا بتوانند برای خود انتخاب کنند و تصمیم بگیرند، از جمله احتمال پیروی از مسیر غلط. به عبارتی دیگر، خدا تمامی گیتی را به عنوان محیطی کامل و هماهنگ برای مخلوقات خویش آفرید تا در محبت و حکمت رشد کنند.

در اول یوحنا ۴: ۷ – ۱۶، یوحنای رسول، بر عبارت «خدا محبت است» تاکید می ورزد و اینکه او محبت خویش را با فرستادن پسر خویش عیان نمود تا برای گناهان ما جان خود را فدا کند.

در نتیجه، ما باید سپاسگزاری خود را برای محبت ازلی او، با محبت به یکدیگر ابراز کنیم. چنین محبتی، که منشاء الهی دارد، متقاعد کننده ترین مدرک و شاهد است مبنی بر اینکه خدا در ما ساکن است و ما در او ساکن هستیم. این درخواست برای بازتاب دادن محبت خدا به یکدیگر، تنها زمانی مفهوم می یابد که خلایق با انتخاب خود، محبت را پرورش داده و آنرا ابراز کنند، و یا اینکه در مقابل، زندگی خودخواهانه و  خودمحوری را پیشه کنند. با این حال، آزادی انتخاب به سادگی می تواند در راه بد بکار گرفته شود، واقعیتی غم انگیز که با شورش و یاغی گریِ لوسیفر در آسمان  به نمایش در آمد.

حتی با تشخیصِ اهمیتِ آزادیِ اختیار، برخی از مردم همچنان در شگفت هستند که اگر خدا می دانست که لوسیفر شورش خواهد کرد، پس چرا او را خلق نمود؟ آیا مسئول نهایی منشاء گناه، خدا نمی تواند باشد که لوسیفر را خلق کرد؟

این می تواند سوالی دشوار برای تامل باشد زیرا بستگی به عوامل زیادی دارد، از جمله اینکه چه چیزی دقیقا می تواند واژه «مسئول» را تعریف کند. اصل و ذات گناه اسراری است که هیچ کس نمی تواند بطور کامل توضیح داده شود.

حتی با این وجود، خدا بانی گناه نیست؛ او تنها به آن اجازه عرض اندام داد و بعد بر روی صلیب، مجازات نهایی گناه را بر خود گرفت، که نهایتا او را قادر ساخت تا آن را اریشه کن کند. در تمامی اندیشه های دردناک خود درباره اهریمن، هرگز نباید فراموش کنیم که خدا خودش بالاترین هزینه را برای وجود گناه و اهریمن پرداخت (متی ۵: ۴۳ – ۴۸ ؛ رومیان ۵: ۶ – ۱۱ را ملاحظه کنید) و اینکه او بیش از هر یک از ما، متحمل رنج و مصیبت گردید.

`آزادی انتخاب هدیه ای از جانب خداست که مقدس است ولی نه تنها برای خودش بلکه برای دیگران نیز بار سنگین و عواقبی را در بر داشت. با استفاده از این هدیه، چه تصمیمات مهمی اتخاذ خواهید کرد و انتخاب ها و تصمیم هایی که می گیرید چه عواقبی در پی خواهند داشت؟`