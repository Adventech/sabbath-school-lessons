---
title:  اندیشه هایی فراتر
date:  30/09/2022
---

فصل «چرا گناه مجاز شد؟» صفحات ۳۳ – ۴۳، از کتاب مشایخ و انبیا؛ فصل «منشاء شرارت»، صفحات ۴۹۲ – ۵۰۴ از کتاب نبرد عظیم را بخوانید.

هیچ امیدی برای رستگاریِ [شیطان و فرشتگانش] که شاهد شکوه و جلال غیرقابل توصیف آسمان بودند و عظمت مهیب و پرشکوه  خدا را دیده بودند و در حضور این همه جلال، علیه او قیام کرده بودند، وجود نداشت. هیچ نمایش جدید و شگفت انگیزی از قدرت متعالی خداوند وجود نداشت که بتواند آنها را به اندازه جلوهایی که قبلاً تجربه کرده بودند تحت تأثیر قرار دهد. اگر می توانستند در حضور شکوه و عظمت غیرقابل بیان عصیان کنند، نمی توانستند در شرایط مطلوب تری برای اثبات قرار بگیرند. نه نیروی ذخیره ای از قدرت وجود داشت و نه رفعت و کمال جلال لایتناهی که بر تردیدهای حسادت آمیز و زمزمه های سرکش آنها غلبه کند. گناه و مجازات آنها باید متناسب با امتیازات عالی آنها در دادگاه های آسمانی باشد» - (الن جی. وایت، مقابله، صفحه ۲۱).

«از ابتدا، خدا و مسیح از ارتداد شیطان و سقوط انسان به واسطه قدرت فریبنده مرتد آگاه بودند. خدا فرمانی  نداده بود که گناه وجود داشته باشد، اما وجود آن را پیش بینی کرد و برای مقابله با شرایط اضطراریِ وحشتناک، از پیش تدارک دیده بود. محبت او به جهان آنچنان زیاد بود که عهد بست تا پسر یگانه خود را ارزانی کند، «تا هر که به او ایمان دارد هلاک نگردد، بلکه حیات جاودانی داشته باشد.» (یوحنا ۳: ۱۶)-( الن جی وایت، آرزوی اعصار، صفحه ۲۲).

**سوالاتی برای بحث:**

`۱. در کلاس با این سوال کلنجار بروید که آیا خدا نهایتاً مسئولیت منشاء گناه و وجود اهریمن در دنیا را بر عهده دارد. چگونه می توانیم پاسخی برای این اتهام پیدا کنیم؟`

`۲. چگونه صلیب با درک ما از کلّ مسیله اهریمن و شرارت مطابقت دارد؟ صلیب و آنچه که در آنجا اتفاق افتاد چگونه می تواند محور و کانونی برای درک منشاء گناه باشد؟`

`۳. پس از گذشت هزاره ها از گناه و مصیبت دنیای ما، شیطان اکنون باید کاملا از عواقب اسفبار شورش خود آگاه باشد. پس چرا همچنان به تمرد و سرکشی خود بر ضد خدا ادامه می دهد؟`

`۴. در متی ۵: ۴۳ – ۴۸  مسیح از محبت بی قید و شرط خدا به تمامی انسانها سخن می گوید که به عنوان الگویی برای تمامی اقدامات ماست. چطور می توانید این الگو را بطریق نزدیکتری برای خانواده و کلیسای خود بازتاب دهید؟`

`۵. پطرسِ رسول به ما هشدار می دهد که «شیطان مانند شیری غران گام بر می دارد و در پی کسانی است که بتواند آنها را ببلعد» (اول پطرس ۵: ۸). افسسیان ۶: ۱۰ – ۲۰ را نیز بخوانید. ما چطور می توانیم بر ضد «مکرهای ابلیس» چیره شویم؟ (افسسیان ۶: ۱۱).`