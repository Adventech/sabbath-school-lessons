---
title:  «تمام شد!»
date:  01/11/2022
---

`یوحنا ۱۹: ۱ – ۳۰ را بخوانید. پیام مهم مسیح برای ما وقتی گفت: «تمام شد» چیست؟`

سرانجام، لحظات مهم برای مسیح، برای بشر و برای کل جهان فرا رسید. او با رنجی عمیق بر ضد نیروهای تاریکی در تقلا بود.

او با آهستگی از میانه باغ جتسیمانی گذشت، از میان محاکمات ناعادلانه خود گذشت و به بالای کوه جلجتا رسید. فرشتگان اهریمنی تلاش می کردند تا بر او غلبه یابند. در حالی که عیسی بر روی صلیب آویخته شده بود، کاهن اعظم، کاتبان و مشایخِ کنیسه او را به سخره گرفته و گفتند، «او دیگران را نجات داد ولی نمی تواند خود را نجات دهد. اگر او پادشاه اسرائیل است همین الان از صلیب پائین بیاید و ما به او ایمان خواهیم آورد» (متی ۲۷: ۴۲).

آیا مسیح می توانست از صلیب پائین آمده و خود را نجات دهد؟ بله، او می توانست ولی نمی خواست تا چنین کند. محبت بی دریغ او برای تمامی بشر بود، از جمله استهزا کنندگان، که به او اجازه نداد تا تسلیم شود. در واقع، سخره کنندگان در میان کسانی بودند که او برای نجات آنان می مرد، زیرا او با میخ ها نگاه داشته نشده بود، بلکه با اراده خودش بود که می خواست تا آنها را نجات دهد» - (آلفرد پلامر، تفسیری بر انجیل بر اساس متی مقدس [لندن: الیوت استاک، ۱۹۱۰] سفحه ۳۹۷).

در اینجا عیسی با رنجی که متحمل می شد، داشت پادشاهی شیطان را شکست می داد، حتی با اینکه شیطان با تحریکات خود موجب وقایعی شده بود که به صلیب منتهی شد، از جمله یهودای خیانتکار (یوحنا ۶: ۷۰؛  یوحنا ۱۳: ۲ و ۲۷). «به نحوی که مبشر سعی در توصیف آن ندارد، مرگ عیسی هم عمل شیطان است و هم عملی که در آن، عیسی بر شیطان ظفر می یابد» (جورج ای. لَد، الهیات شناسی عهد جدید، بازبینی و ویرایش شده، کمبریج، انگلستان، انتشارات لوتر ورث، ۱۹۹۴ ، صفحه ۱۹۲).

او بر صلیب بانگ بر آورد، «تمام شد» (یوحنا ۱۹: ۳۰)، مسیح نه تنها گفت که رنج او به پایان رسیده، بلکه بطور خاص می گوید که او در جدال بزرگ کیهانی – تاریخی بر ضد شیطان و قوای اهریمنی او پیروز شده است. تمامی ملکوت آسمان در پیروزی منجی ظفر یافت و شیطان دانست که پادشاهی اش به شکست انجامیده است» (الن جی وایت، آرزوی اعصار، صفحه ۷۵۸).

درک این تضاد شگفت انگیز، در اینجا دشوار است: در تحقیر مطلق پسر خدا، او بزرگترین و باشکوه ترین پیروزی را برای ما و برای جهان به ارمغان آورده بود.

`به این فکر کنید که گناه تا چه حد بد بود که برای جبران آن، مرگ مسیح لازم بود. این حقیقت چه چیزی را باید به ما بیاموزد در مورد این که اعمال ما برای رسیدن به شایستگی در پیشگاه خداوند چقدر بی فایده است؟ از این گذشته، چه کاری می توانیم انجام دهیم تا به آنچه مسیح قبلاً برای ما انجام داده است بیفزاییم؟ پاسخ خود را در روز سبت به کلاس بیاورید.`