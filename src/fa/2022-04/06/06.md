---
title:  معنی صلیب
date:  03/11/2022
---

`اول قرنتیان ۱: ۱۸ – ۲۴ را بخوانید. پولس درباره صلیب چه می گوید و چگونه آن را با حکمت دنیا مقایسه می کند؟ چرا حتی امروزه وقتی که مادیگرایی (ایده ای که همه واقعیت ها تنها ماده هستند به این معنی که خدا و یا  قلمرو  فراطبیعی از هستی وجود ندارد) بر حکمت دنیا غالب است، پیام صلیب بسیار مهم است؟`

صلیب مسیح، کانون تاریخ نجات است. «ابدیت هرگز نمی تواند به عمق محبت آشکار شده در صلیب جلجتا پی ببرد. آنجا بود که محبت بی پایان مسیح و خودخواهی بی حد و حصر شیطان رو در روی هم ایستادند. (استیفان ان. هاسکل، صلیب و سایه آن (ساوت لنکستر، آموزشگاه کتاب مقدس، ۱۹۱۴).

در حالی که مسیح با فروتنی، خود را به عنوان فدیه ای برای نسل بشر تقدیم می کرد، شیطان خودخواهانه او را در رنج و عذاب فرو می برد. مسیح فقط با مرگ طبیعی که هر انسانی باید با آن روبرو شود جان نسپرد. او با مرگ دوم از دنیا رفت تا همه کسانی که او را می پذیرند هرگز مجبور نشوند آن را برای خود تجربه کنند.

در خصوص معنی صلیب، چندین جنبه مهم وجود دارد که باید بخاطر بسپاریم. اول اینکه صلیب، مکاشفه بزرگ عدالت خدا بر ضد گناه است (رومیان ۳: ۲۱ – ۲۶). دوم، صلیب مکاشفه بزرگ محبت خدا برای گناهکاران است (رومیان ۵: ۸) و سوم، صلیب سرچشمه عظیم قدرت برای شکستن زنجیرهای گناه است (رومیان ۶: ۲۲ و ۲۳  اول قرنتیان ۱: ۱۷ – ۲۴). چهارم، صلیب تنها امید ما برای زندگی جاودان است (فیلیپیان ۳: ۹ – ۱۱؛  یوحنا ۳: ۱۴ – ۱۶؛  اول یوحنا ۵: ۱۱ و ۱۲). و پنجم، صلیب تنها داروی پیشگیری بر ضد طغیان و سرکشی آینده در گیتی است (مکاشفه ۷: ۱۳ – ۱۷ ؛  مکاشفه ۲۲: ۳).

هیچیک از این حقایق مهم درباره صلیب نمی تواند با «حکمت دنیا» کشف شود. در مقابل، پس از آن، مانند زمان حال، موعظه صلیب برای حکمت دنیایی، «بلاهت» است که اغلب حتی حقیقتِ بدیهی مبنی بر اینکه خالقی وجود دارد را تایید نمی کند (رومیان ۱: ۱۸ – ۲۰).

کلمه یونانی برای «پوچ و بی معنی» با کلمه انگلیسی «بلاهت» ربط دارد؛ یعنی، موعظه صلیب بر اساس «حکمت دنیا» «بلاهت» است. حکمت دنیوی نمی تواند عیسی یا رستگاری را بشناسد که او برای ما از طریق مرگ از جانب ما بر روی صلیب ارزانی نمود.

`چرا هرگز نباید به ارزشهایی که «حکمت دنیوی» ارائه می دهد اجازه دهیم تا در باورهای ما در مورد عیسی و امیدی که از طریق «بلاهت پیام موعظه شده» به ما ارائه می شود، تداخل ایجاد کند (اول قرنتیان ۱: ۲۱)؟`