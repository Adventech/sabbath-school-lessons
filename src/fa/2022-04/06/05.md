---
title:  او برای ما مُرد
date:  02/11/2022
---

`یوحنا ۳: ۱۴ – ۱۸ و رومیان ۶: ۲۳ را بخوانید. این آیات درباره اینکه مرگ مسیح برای ما تحقق یافت چه تعلیم می دهد؟`

وقتی عیسی به رود اردن رسید تا تعمید یابد، یحیی تعمید دهنده بانگ بر آورد، «بره خدا را بنگرید که گناه جهانیان را بر می دارد» (یوحنا ۱: ۲۹). این گفته، مسیح را به عنوان بره اصلی خدا تایید کرد که تمامی قربانیهای عهد عتیق به او اشاره می کردند.

ولی قربانی ها نمی توانستند بخودی خود، گناهان را بردارد (عبرانیان ۱۰: ۴). آنها تنها آمرزش مشروطی را مهیا ساخته بودند که به اثربخشی قربانی آینده مسیح بر روی صلیب وابسته بود. «امّا اگر ما به گناهان خود اعتراف نماییم، میتوانیم به او اعتماد کنیم؛ زیرا او به حق عمل میکند. او گناهان ما را میآمرزد و ما را از همة خطاهایمان پاک میسازد» (اول یوحنا ۱: ۹).

`یوحنا ۳: ۱۶ و ۱۷ را بخوانید. چه امید عظیمی را می توان از این آیات یافت، بخصوص وقتی که بدرستی حس می کنید که شما سزاوار محکوم شدن برای کاری هستید که انجام داده اید؟`

بیندیشید که همه اینها چه معنی می دهد. عیسی آن یگانه ای که گیتی را آفریده بود (یوحنا ۱: ۱ – ۳)، خود را برای هریک از ما ارزانی نمود، یک قربانی برای گناهان، تا اینکه برای محکومیتی که واقعا سزاوار آن هستیم، محکوم نشویم. این وعده بزرگ انجیل است.

عیسی مسیح اظهار داشت که «خداوند آنقدر جهان را دوست داشت که تنها پسر خویش را ارزانی نمود تا برای ما بمیرد (یوحنا ۳: ۱۶). ولی ما هرگز نباید فراموش کنیم که مسیح خود را بطور داوطلبانه برای ما ارزانی نمود (عبرانیان ۹: ۱۴).

لوتر از صلیب به عنوان «مذبحگاه یاد کرد که او[مسیح] که محبت بیکران در قلب او شعله ور بود، قربانی زنده و مقدس جسم و خون خود را با شفاعتی پرشور با فریادهایی بلند، پر حرارت و اشکهایی که حاکی از نگرانی بود به خدا تقدیم نمود (عبرانیان ۵: ۷)». (کارهای لوتر جلد ۱۳ – سنت لوئیس، انتشارات کنکوردیا، ۱۹۵۶ صفحه ۳۱۹).  مسیح یکبار برای همه مُرد (عبرانیان ۱۰: ۱۰) و یکبار برای همیشه (عبرانیان ۱۰: ۱۲) چرا که قربانی او برای همه زمان ها کفایت می کرد و هرگز قدرت خود را از دست نمی داد.

و چیز بیشتری وجود دارد: « اگر فقط یک نفر انجیل فیض خود را می پذیرفت، مسیح برای نجات آن شخص، زندگی پر زحمت، خواری و مرگ شرم آور خود را انتخاب می کرد» (الن جی وایت، خدمت شفا، صفحه ۱۳۵).

`یوحنا ۳: ۱۶ را دوباره بخوانید و کلمات «دنیا» و «هرکه» را با نام خود عوض کنید. چگونه می توانید در هر لحظه وقتی که وسوسه به گناهی می شوید، به یاد آورید که این وعده شگفت انگیز از آن شماست؟`