---
title:  از بدو آفرینش جهان
date:  30/10/2022
---

`مکاشفه ۱۳: ۸؛ اعمال رسولان ۲: ۲۳؛  و اول پطرس ۱: ۱۹ و ۲۰ را بخوانید. مسیح چگونه از بدو بنیاد عالم به عنوان بره قربانی در نظر گرفته شد؟`

«همة جهانیان او را پرستش خواهند کرد، یعنی کسانی که قبل از پیدایش عالم نامشان در دفتر حیات که متعلّق به برّة مقتول میباشد، ثبت نشده است» (مکاشفه ۱۳: ۸).

آنچه در اینجا برای ما حیاتی است این ایده است که مسیح «از ابتدای جهان قربانی شد». بدیهی است که ما باید این را به طور نمادین حس کنیم (کتاب مکاشفه سرشار از نمادها است)، زیرا مسیح تا هزاران سال پس از خلقت زمین مصلوب نشده بود. آنچه این متن می گوید این است که نقشه نجات قبل از خلقت جهان طرح شده بود. و محور آن نقشه مرگ عیسی، بره خدا، بر روی صلیب می بود.

`تیطس ۱: ۲ را بخوانید. این آیه درباره اینکه از چه مدت قبل برنامه نجات، که بر مرگ مسیح متمرکز بوده، به ما چه می آموزد؟`

«برنامه نجات ما چاره اندیشی نبوده که پس از سقوط آدم تدوین شده باشد.... این اصولی بود که از اعصار ازلی بنیاد سلطنت خداوند آشکار شده بود» (الن جی وایت، آرزوی اعصار، صفحه ۲۲).

نقشه رستگاری، ابتدا برای آدم و حوا در باغ عدن برملا شد (پیدایش ۳: ۱۵ و ۲۱) و هر خون قربانی در سراسر عهد عتیق به قربانی مسیح اشاره داشت. برای مثال در حالی که ایمان ابراهیم مورد آزمون قرار گرفت، خداوند قوچی را در عوض اسحاق برای قربانی مهیا نمود (پیدایش ۲۲: ۱۱ – ۱۳). این جایگزینی به وضوح ماهیت جانشینی قربانی کفاره مسیح بر روی صلیب را نشان داد.

بنابراین، در کل طرح نجات، مرگ جایگزین عیسی است که برای قرن ها با قربانی کردن حیوانات نمادین شده است، که هر یک نمادی از مرگ عیسی بر روی صلیب به عنوان «بره خداست، که گناه جهان را بر می دارد» (یوحنا ۱: ۲۹).

`قربانی کردن حیوانات وحشتناک و خون آلود است - که  واقعیت است. اما چرا این عمل وحشتناک و توام با خونریزی - که نکته اصلی درباره مرگ جایگزینی مسیح است  – به ما می آموزد که بهای گناه چقدر  وحشتناک بود؟`