---
title:  اندیشه هایی فراتر
date:  04/11/2022
---

فصل «جتسیمانی»، صفحات ۶۸۵ – ۶۹۷ و «جلجتا»، صفحات ۷۴۱ – ۷۵۸ از کتاب آرزوی اعصار؛ فصل توبه صفحه ۲۷ از کتاب گام هایی بسوی مسیح را بخوانید.

دیدم که همه ملکوت مشتاق رستگاری ماست و آیا باید بی تفاوت باشیم؟ آیا باید لاقید باشیم گر چه رستگاری و یا خسران «ما موضوع کوچکی بوده است. آیا باید آن قربانی را که برای ما صورت گرفت حقیر بشمریم؟ برخی چنین کرده اند. آنان هدیه و فدیه رحمت را سرسری و ناچیز شمرده اند و غضب خداوند بر آنان است. روح خدا همیشه محزون نخواهد بود. پس همه کارهایی که کرده شد تا خداوند انسان را نجات دهد، اگر با زندگی خود نشان دهند که رحمت ارزانی شده عیسی را حقیر شمرده اند، مرگ نصیب آنان خواهد شد. آن مرگ، مرگی مهیب خواهد بود چرا که آنان باید اندوهی را که مسیح برای آنان در صلیب تحمل کرد تا فدیه آنان را پرداخت کند  و آنرا رد کردند را حس کنند. و آنان درک خواهند نمود که چه چیزی را از دست داده اند: حیات ابدی و میراث فناناپذیر. قربانی عظیمی که انجام شد تا جانها را نجات دهد ارزش خود را نشان خواهد داد. وقتی که جان ارزشمند یکبار از دست رفت، برای همیشه از دست رفته است»  (الن جی وایت، شهادتهایی برای کلیسا، جلد ۱ صفحه ۱۲۴).

**سوالاتی برای بحث:**

`۱. عبرانیان ۱۰: ۴ می گوید، «خون گاوها و بُزها هرگز نمیتواند گناهان را بر طرف نماید». پس مردم عهد عتیق چگونه رستگار می شدند؟ چگونه تشبیه کارت اعتباری – تا از آن استفاده و خرید کنید و بعدا بدهی خود را پرداخت کنید – به ما کمک می کند تا این موضوع را بهتر درک کنیم؟`

`۲. دوم قرنتیان ۵: ۱۸ – ۲۱ را بخوانید. اگر مسیح برای گناهان تمام دنیا مرد پس چرا هر کسی نمی تواند رستگار شود؟ چرا انتخاب شخصی نقشی حیاتی در اینکه چه کسی توسط صلیب رستگار شده و چه کسی از دست می رود ایفا می کند با وجود اینکه قربانی عظیمی برای آنها انجام شده است؟`

`۳. «حکمت دنیوی» چه چیزهایی را تعلیم می دهد که برای خدا «بلاهت» و بی معنی است؟ در مورد این ایده که تمام طراحی و زیبایی باورنکردنی جهان صرفاً یک خلقت تصادفی است، چطور؟ یا اینکه جهان مطلقاً از هیچ به وجود آمده است؟ چه مثال های دیگری را می توانید به خاطر بیاورید؟`

`۴. به آخرین سوال درس روز سه شنبه بیندیشید. چگونه صلیب، و آنچه در آنجا اتفاق افتاد، ایده نجات با اعمال را بسیار بیهوده، بسیار اشتباه و بسیار مغایر با نقشه نجات می کند؟`