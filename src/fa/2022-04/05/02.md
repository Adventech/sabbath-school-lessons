---
title:  قیام موسی از مرگ
date:  23/10/2022
---

`یهودا ۹ و لوقا ۹: ۲۸ – ۳۶ را بخوانید. چه شواهدی در این آیات برای قیام جسمی موسی می توانید بیابید؟`

برخی از پدران کلیساهای یونان اهل اسکندریه استدلال کرده اند که وقتی موسی مرد، دو موسی دیده شدند: یکی زنده در روح و دیگری مرده در جسم؛ یک موسی با فرشتگان به آسمان صعود می کرد و دیگری بر روی زمین دفن شد. (به نسخه اصلی که در زیر آمده مراجعه کنید):

(Origen, Homilies on Joshua 2.1; Clement of Alexandria, Stromata 6.15.)

این تمایز بین صعود روح و دفن جسم می تواند برای کسانی که به مفهومِ یونانی روح فناناپذیرِ باور دارند منطقی باشد ولی این ایده در کتاب مقدس وجود ندارد. یهودا باب ۹ آموزه کتاب مقدسی قیام جسمی موسی را تایید می کند زیرا بحث «درباره بدن موسی بود» و نه درباره روحی که ظاهراً زنده مانده بود.

تثنیه ۳۴: ۵ – ۷ به ما می گوید که موسی در سن ۱۲۰ سالگی وفات یافت و خداوند او را در مکانی پنهان در دره ای در سرزمین موآب دفن نمود. ولی موسی برای مدتی طولانی در آن قبر نماند.

«مسیح خودش با فرشتگانی که موسی را دفن کرده بودند، از آسمان به پائین آمدند تا آن مقدس آرمیده را برخیزاند .... برای اولین بار بود که مسیح در آستانه بخشیدن زندگی به یک مرده بود. در حالی که سَروَر حیات و فرشتگان نورانی به قبر رسیدند، شیطان از برتری او مضطرب شد .... مسیح خود را خفیف نساخته بود تا وارد جدال با شیطان شود .... ولی مسیح همه را به پدر خویش ارجاع نموده و گفت، «خداوند ترا توبیخ نماید» (یهودا ۹).... قیام برای همیشه قطعی شد. طعمه شیطان ربوده شد؛ عادلانِ مرده دوباره زنده خواهند گردید» (الن جی وایت، مشایخ و انبیا، صفحات ۴۷۸ و ۴۷۹).

شواهد روشنی از رستاخیز موسی در متبدل شدن یافت می شود. در آنجا موسی با ایلیای نبی ظاهر شد که بدون اینکه طعم مرگ را بچشد، متحول شده و به آسمان برده شده بود (دوم پادشاهان ۲: ۱ – ۱۱).

موسی و ایلیا با عیسی گفتگو کردند (لوقا ۹: ۲۸ – ۳۶). «ناگهان دو مرد یعنی موسی و الیاس در آنجا با او گفت وگو میکردند. آنها با شکوه و جلال ظاهر گشتند و دربارة رحلت او، یعنی آنچه که میبایست در اورشلیم به انجام رسد، صحبت میکردند» (لوقا ۹: ۳۰ – ۳۱). ظهور موسی اثباتی از پیروزی مسیح بر گناه و مرگ با آمدنش است، که در اینجا به عبارت غیرقابل انکاری به تصویر کشیده شده است. این موسی و ایلیا بودند و نه «ارواح» آنها، (گذشته از هر چیز ایلیا نمرده بود) که در آنجا بر عیسی ظاهر شدند.

`به موسی اجازه داده نشده بود تا وارد کنعان زمینی شود (تثنیه ۳۴: ۱ – ۴) ولی به کنعان آسمانی برده شد. این مطلب فراتر از هر چیز در خصوص اینکه «خدا که قادر است به وسیلة آن قدرتی که در ما کار میکند، خیلی بیشتر از آنچه ما بخواهیم و حتّی تصوّر کنیم عمل کند» چه می آموزد؟ (افسسیان ۳: ۲۰).`