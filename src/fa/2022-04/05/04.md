---
title:  پسر بیوه نائین
date:  25/10/2022
---

کتاب مقدس می گوید که عیسی «به همهجا میرفت و کارهای نیک انجام میداد و همة کسانی را که در اسارت شیطان به سر میبردند رهایی میبخشید زیرا خدا با او بود» (اعمال رسولان ۱۰: ۳۸). در واقع تمامی انجیل سرشار از حکایتهایی از عیسی است که به بسیاری از نیازمندان و جانهای آسیب دیده خدمت می نمود که به همین خاطر است که چرا بسیاری از یهودیان به این باور رسیدند که عیسی، همان مسیح موعود است.

«دهکده های بسیاری وجود داشت که در آنها ناله هیچ مریضی شنیده نمی شد زیرا او از آنجا عبور کرده و تمامی مریضان ایشان را شفا داده بود. کردار او شهادت می داد که او همان مسیح موعود آسمانی است. محبت، رحمت و شفقت در تمام اعمال زندگی وی هویدا بود. قلب او با فرزندان آدم عمیقا احساس همدردی می کرد. او طبیعت انسان را بر خود گرفت تا بتواند به نیازهای انسان دسترسی پیدا کند. فقیرترین و حقیرترین افراد از نزدیک شدن به او نمی ترسیدند. حتی کودکان کم سن و سال مجذوب محبت او می شدند» (الن جی وایت، گامهایی بسوی مسیح، صفحه ۱۱ و ۱۲).

`لوقا ۷: ۱۱ – ۱۷ را بخوانید. چه تفاوت مهمی بین آنچه در این قیام اتفاق افتاد و آنچه دیروز به آنها نگاه کردیم وجود دارد؟`

عیسی در خلال خدمت خود در جلیل، بیماران را شفا داده و دیوها را اخراج می کرد. یک بار که او و پیروانش به دروازه نائین نزدیک می شدند مشاهده کردند که مردم جسدی را برای تدفین از دروازه شهر بیرون می برند.

در تابوت رو باز، تنها پسر بیوه ای دیده می شد که بشدت می گریست. عیسی که سرشار از ترحم و شفقت برای مادر سوگوار شده بود به او گفت «گریه مکن». آنگاه عیسی رو به تابوت کرده و به پسر گفت، «به تو می گویم که برخیز». پسر به زندگی بازگشت و «عیسی او را به مادرش بازگردانید» (لوقا ۷: ۱۳ – ۱۵). حضور عیسی کل صحنه را تغییر داد، و بسیاری از مردم که شاهد معجزه بودند نه تنها از آن واقعه بلکه از آن فرد خاص که در میان آنان بود (که او را «نبی بزرگ» نامیدند) حیرت زده شدند.

`دیانت پاک و بی آلایش، دلسوز و تیمارِ یتیمان و بیوه زنان است (یعقوب ۱: ۲۷). گرچه بدیهی است که ما قادر نخواهیم بود تا معجزات عیسی را انجام دهیم، چه می توانیم انجام دهیم تا به آسیب دیدگان و رنجدیدگانی که در اطرافمان هستند کمک کنیم؟`