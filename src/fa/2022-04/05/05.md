---
title:  دختر یائیروس
date:  26/10/2022
---

رستاخیزهای های قبل از مرگ و رستاخیز خود عیسی به هیچ گروه قومی یا طبقه اجتماعی خاصی محدود نمی شد. موسی شاید بزرگترین رهبر بشری قوم خدا بود (تثنیه ۳۴: ۱۰ – ۱۲).

در مقابل، بیوه زن فقیر فنیقی حتی اسرائیلی نبود (اول پادشاهان ۱۷: ۹). زن شونمی در جامعه خود سرشناس بود (دوم پادشاهان ۴: ۸) ولی همچنان یک عبری نبود. بیوه نائین تنها یک پسر داشت که احتمالا تنها وابستگی او بود (لوقا ۷: ۱۲).

در مقابل، یائیروس یکی از رهبران کنیسه در کفرناحوم بود (مرقس ۵: ۲۲). صرفنظر از پیشینه فرهنگی یا مقام اجتماعی متفاوت آنان، همگی آنان با قدرت حیات بخش خداوند برکت یافتند.

`مرقس : ۲۱ – ۲۴ و ۳۵ – ۴۳ را بخوانید. از کلام مسیح که در باره فرزندی که گفت «نمرده است بلکه خوابیده است»، در خصوص مرگ چه می آموزیم؟ (مرقس ۵: ۳۹).`

دختر دوازده ساله یائیروس بخاطر بیماری، رو به موت افتاده بود. بدین سبب او به نزد عیسی رفت و به او التماس کرد تا به خانه او برود و دستان شفابخش خود را بر او بگذارد.

قبل از اینکه به آنجا برسند فردی پیام تاسف باری آورد، «استاد را به زحمت مینداز زیرا که دخترت مرده است» (مرقس ۵: ۳۵). آنگاه عیسی به پدر سوگوار گفت، «هراسان مباش، تنها ایمان داشته باش» (مرقس ۵: ۳۶). در واقع تنها کاری که آن پدر می توانست انجام دهد اعتماد کامل به مداخله خدا بود.

زمانی که عیسی به خانه رسید به کسانی که در آن اطراف جمع شده بودند گفت، «چرا شلوغ کرده اید و گریه می کنید؟ بچه نمرده بلکه خوابیده است» (مرقس ۵: ۳۹). آنها او را مسخره نمودند زیرا (۱) آنان می دانستند که او مرده است و (۲) آنها مفهوم کلام او را متوجه نشدند.

«استعاره تسلی بخش «خواب» که برای «مرگ» بکار برده شد، بنظر شیوه دلخواه مسیح برای اشاره به این تجربه است. ([متی ۹: ۲۴، لوقا ۸: ۵۲] یوحنا ۱۱: ۱۱ – ۱۵ را ببینید).  مرگ، خواب است ولی خوابی عمیق که تنها حیات دهنده اعظم می تواند فرد را بیدار کند، زیرا که او به تنهایی کلیدهای قبر را در دست دارد (مکاشفه ۱: ۱۸، رجوع کنید به یوحنا ۳: ۱۶؛ رومیان ۶: ۲۳)». (کتاب مقدس تفسیری ادونتیستهای روز هفتم، جلد پنجم صفحه ۶۰۹).

پس از رستاخیز این دختر، کسانی که این امر را دیدند «بی نهایت متعجب شدند» (مرقس ۵: ۴۲). جای تعجب نیست. در حال حاضر مرگ چیزی نهایی، مطلق و بظاهر برگشت ناپذیر است. دیدن چیزی شبیه این با چشمان خودشان مسلما باید حیرت انگیز بوده باشد که تجربه ای است که زندگی را تغییر می دهد.

`کلام مسیح، که گفت، «مترس بلکه ایمان داشته باش» (مرقس ۵: ۳۶) امروزه برای ما همچنان پر معناست. چگونه می توانیم یاد بگیریم چنین کنیم، حتی در میان شرایط هولناک که زمانهای بسیار مهمی برای حفظ ایمان ما هستند؟`