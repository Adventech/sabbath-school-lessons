---
title:  رستاخیزهای قبل از صلیب
date:  22/10/2022
---

### مطالعه این هفته
برای مطالعه هفته: یهودا ۹،  لوقا ۹: ۲۸ – ۳۶ ، اول پادشاهان ۱۷: ۸ – ۲۴،  لوقا ۷: ۱۱ – ۱۷ ، مرقس ۵: ۳۵ – ۴۳ ، یوحنا ۱۱: ۱ – ۴۴.

> <p>آیه حفظی</p>
> «من قیامت و حیات هستم. کسی که به من ایمان بیاورد حتّی اگر بمیرد، حیات خواهد داشت؛ هر کسی که زنده باشد و به من ایمان بیاورد، هرگز نخواهد مرد. آیا این را باور میکنی؟» (یوحنا ۱۱: ۲۵ و ۲۶).

مراجع موجود در عهد عتیق که به قیام اشاره می کند و تا به الان آنها را بررسی کرده ایم، بطور وسیعی بر اساس انتظارات شخصی بوده است (ایوب ۱۹: ۲۵ – ۲۷؛ عبرانیان ۱۱: ۱۷ – ۱۹؛ مزمور ۴۹: ۱۵؛ مزمور ۷۱: ۲۰) و در وعده های آینده (دانیال ۱۲: ۱ و ۲ و ۱۳).  با این حال، سوابق الهامشدهای نیز از مواردی داریم که در آن افراد واقعاً از مردگان زنده شدهاند.

اولین قیام از مردگان، مربوط به موسی بود (یهودا ۹؛  لوقا ۹: ۲۸ – ۳۶). در خلال سلطنت اسرائیل، پسر بیوه صرفه (اول پادشاهان ۱۷: ۸ – ۲۴) و پسر شونامی (دوم پادشاهان ۴: ۱۸ – ۳۷)  نیز از مرگ قیام کرده بودند. مسیح وقتی در شمائل جسمانی خود در این جهان بود، پسر بیوه نائین (لوقا ۷: ۱۱ – ۱۷)، دختر یائیروس (لوقا ۸: ۴۰ – ۵۶) و بعد ایلعاذر (یوحنا ۱۱) را از مرگ قیام داده بود.

به غیر از موسی، همه این افراد به عنوان بشر فانی قیام داده شده بودند که سرانجام دوباره می مردند. این موارد نیز موید تعالیم کتاب مقدسی در خصوص ناهشیاری مرده می باشد (ایوب ۳: ۱۱ – ۱۳؛  مزمور ۱۱۵: ۱۷؛ مزمور ۱۴۶: ۴؛ جامعه ۹: ۵ و ۱۰).

در هیچ یک از این شرایط، و یا هر یک از دیگر روایت های کتاب مقدسی در خصوص قیام، هیچ اشاره ای به تجربه ای فرضی از زندگی پس از مرگ نشده است.

در این هفته بطور دقیقتری بر قیام هایی که قبل از مرگ  و قیام خود مسیح بوده تامل خواهم کرد.