---
title:  دو مورد از عهد عتیق
date:  24/10/2022
---

`اول پادشاهان ۱۷: ۸ – ۲۴ و دوم پادشاهان ۴: ۱۸ – ۳۷ را بخوانید. چه شباهت ها و اختلافاتی در این دو قیام می بینید؟`

در عبرانیان باب ۱۱ می خوانیم که با ایمان «زنان، مردگان خود را زنده یافتند» (عبرانیان ۱۱: ۳۵). دو مورد از قیام هایی که در آیات امروز به تصویر کشیده شدند چنین بودند.

اولین مورد (اول پادشاهان ۱۷: ۸ – ۲۴ را ببینید) در خلال ارتداد عظیم اسرائیل اتفاق افتاد که تحت تاثیر احاب پادشاه و همسر بت پرستش ایزابل رخ داد. در حینی که قحطی و خشکسالی شدیدی سرزمین را در می نوردید، خداوند به ایلیا فرمان داد تا به صرفه، شهری در خارج از اسرائیل برود.

او در آنجا با بیوه زن فقیر اهل فینیقیه روبرو شد که می خواست آخرین خوراک ناچیز را برای خود و پسرش بپزد و بعد بمیرد. اما زندگی آنها با معجزه آرد و روغن که تا پایان خشکسالی تمام نشد نجات یافت. مدتی بعد پسر پیرزن بیمار شد و جان سپرد. مادر در ناامیدی به ایلیا التماس کرد تا به درگاه خداوند فریاد بر آورد. «خداوند دعای ایلیا را پاسخ داد، کودک حیات دوباره یافت و زنده شد» (اول پادشاهان ۱۷: ۲۲).

رستاخیز دوم (دوم پادشاهان ۴: ۱۸ – ۳۷ را ببینید) در شونم، روستایی کوچک در جنوب کوه جلبوع اتفاق افتاد. الیشع به بیوه ای فقیر کمک کرد تا بدهی اش را با پر کردن بسیاری از ظروف روغن بپردازد (دوم پادشاهان ۴: ۱ – ۷).

بعدها در شونم، با زنی متاهل و سرشناس آشنا شد که فرزندی نداشت. نبی به او گفت که او پسری خواهد داشت و  چنین چیزی همانطور که پیشگوئی شده بود اتفاق افتاد. بچه با سلامتی بزرگ شد ولی یک روز مریض شد و مرد. زن شونمی به کوه کرمل رفت و از الیشع خواست تا با او برود و پسر او را ببیند. الیشع با اصرار و مداومت نزد خدا دعا کرد و سرانجام بچه دوباره زنده شد.

این زنان پیشینه متفاوتی داشتند ولی از ایمانِ نجات بخشِ مشابهی برخوردار بودند. بیوه فنیقی در سخت ترین ایام، میزبان ایلیای نبی بود تا مکان امنی برای او در اسرائیل فراهم نماید. زن شونمی و شوهرش اتاقی مخصوص ساخته بودند تا الیشع نبی در حینی که می خواست از منطقه آنها گذر کند در آنجا بماند. وقتی که دو کودک مردند، مادران مومن آنان به انبیای خدا متوسل شدند و از دیدن اینکه فرزندانشان دوباره زنده شده بودند خوشحال گشتند.

`اینها داستانهای فوق العاده ای هستند ولی چه بسیار از معجزات دیگری هم اتفاق افتاده بودند که در کتاب مقدس ثبت نشده اند. این واقعیت غم انگیز چه چیزی باید به ما بیاموزد که رستاخیز موعود در زمان آخر چقدر برای ایمان ما محوریت دارد؟`