---
title:  ایلعاذر
date:  27/10/2022
---

`یوحنا ۱۱: ۱ – ۴۴ را بخوانید. اینکه عیسی با بیماری و مرگ ایلعازر «جلال» یافت، به چه معناست؟ (یوحنا ۱۱: ۴)`

در اینجا نیز عیسی از اصطلاح خواب برای سخن گفتن از مرگ استفاده می کند. «دوست ما ایلعاذر خوابیده است ولی او را بیدار خواهم نمود» (یوحنا ۱۱: ۱۱). وقتی که برخی پنداشتند که او درباره خواب واقعی سخن می گوید (یوحنا ۱۱: ۱۱ – ۱۳)، عیسی به وضوع منظور خود را اظهار داشت: «ایلعاذر مرده است» (یوحنا ۱۱: ۱۲ – ۱۴). در واقع، وقتی که عیسی به بیت عنیا رسید، ایلعاذر چهار روز بود که مرده بود؛ و جسد او در حال پوسیده شدن بود (یوحنا ۱۱: ۱۷ و ۳۹). وقتی که بدن شروع به تجزیه شدن می کند بوی تعفن می دهد و شکی نیست که: فرد مرده است.

در این زمینه وقتی که عیسی به مرتا گفت، «برادرت از مرگ برخواهد خاست» (یوحنا ۱۱: ۲۳)، او مجددا ایمان خود به رستاخیز نهایی را تایید کرد. ولی عیسی اعلام نمود، «من قیامت و حیات هستم. آنکه به من ایمان دارد، اگر حتی بمیرد، زنده خواهد شد و هر که زنده است و به من ایمان داشته باشد برای همیشه نخواهد مرد. آیا به این ایمان دارید؟» (یوحنا ۱۱: ۲۳ – ۲۶).

و عیسی افزود، «اگر ایمان داشته باشید، جلال خدا را خواهید دید» (یوحنا ۱۱: ۴۰). مرتا باور داشت و جلال خدا را در قیام برادرش از مرگ دید.

کتاب مقدس می گوید که با کلام خدا حیات به وجود آمد (مزامیر ۳۳: ۶) و با کلام او حیات می تواند مانند مورد ایلعاذز مجددا خلق گردد. پس از دعایی کوتاه، عیسی فرمان داد، «ایلعاذر، بیرون بیا» (یوحنا ۱۱: ۴۳). درست در همان جا و زمان، مردم قدرت حیات بخش خدا را دیدند، همان قدرتی که سخن گفت و دنیا به وجود آمد و همان قدرتی که در پایان اعصار مردگان را در قیامت به زندگی باز خواهد گردانید.

با قیام دادن ایلعاذر، عیسی ثابت کرد که او قدرت شکست دادن مرگ دارد، که برای موجوداتی مانند ما، که مرگ ناگزیر خواهد بود ـ چه شکوه عظیم تری از جلال خدا می تواند وجود داشته باشد؟

`یوحنا ۱۱: ۲۵ و ۲۶ را بخوانید. در جایی عیسی از مردن ایمانداران سخن می گوید و  بعد درباره ایماندارانی سخن می گوید که هرگز نخواهند مرد. عیسی در اینجا به ما چه چیزی را تعلیم می دهد، و چرا فهمیدن اینکه مرگ یک خواب ناخودآگاه و ناهشیاری است، برای فهمیدن سخنان مسیح بسیار مهم است؟ و چرا سخنان او به ما، به عنوان موجوداتی که مقدر شده اند تا به قبر بروند، اینقدر امید می بخشد؟`