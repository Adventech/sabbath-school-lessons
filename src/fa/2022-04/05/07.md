---
title:  اندیشه هایی فراتر
date:  28/10/2022
---

از نوشته های الن جی وایت مطالب زیر را بخوانید:

فصلِ مرگ موسی صفحات ۴۶۹ – ۴۸۰ از کتاب مشایخ و انبیا؛ آوای توبیخ شدید، صفحات ۱۲۹ – ۱۴۲، پیامبر صلح صفحات ۲۳۷ – ۲۴۳ از کتاب انبیا و پادشاهان؛ افسر رومی  صفحات ۳۱۸ و ۳۱۹؛ تماس ایمان صفحات ۳۴۲ و ۳۴۳؛ ایلعاذر بیرون بیا صفحات ۵۲۴ – ۵۳۶  از کتاب آرزوی اعصار – را بخوانید.

«در مسیح حیات است، که اصیل است، از جائی قرض گرفته نشده و مشتق نشده است. «آن که پسر را دارد حیات دارد» (اول یوحنا ۵: ۱۲). الوهیت مسیح مایه اطمینان ایماندار برای رسیدن به حیات جاودانی است. عیسی فرمود: «آن که به من ایمان آورد، حتی اگر بمیرد، باز زنده خواهد شد، و هر که زنده است و به من ایمان دارد، به یقین تا ابد نخواهد مرد. آیا این را باور می کنی؟». در اینجا مسیح به ظهور ثانی خویش اشاره می کند، زمانی که مردگان عادل، در فسادناپذیری برخواهند خاست و عادلانی که زنده هستند متبدل گردیده و بدون دیدن موت به آسمان برده خواهند شد. معجزه ای که مسیح برای زنده کردن ایلعاذر از مرگ در شُرُف انجام آن بود، نشان دهندۀ قیام عادلان از مرگ خواهد بود. مسیح با سخنان و اعمالش نشان داد که بانی و مظهر قیام می باشد. او که خود می بایستی به زودی بر روی صلیب بمیرد، با کلیدهای مرگ بپا خاست و با پیروزی بر مرگ قدرت و شایستگی خود را به عنوان عطا کننده حیات جاودانی به اثبات رسانید» (الن جی وایت، آرزوی اعصار، صفحه ۵۳۰).

**سوالاتی برای بحث:**

`۱. بسیاری از مردم در طول رسالت ایلیا و الیشع نبی، و همچنین در طول رسالت زمینیِ خودِ مسیح مردند. فقط تعداد کمی زنده شدند. (لوقا ۴: ۲۴ – ۲۷  را ببینید.) همچنین به تجربه همه مردگان بیندیشید، از این نظر که چه در گذشته قیام کرده باشند و چه در آمدن ثانی، در خصوص اینکه مرگ چگونه خواهد بود، چه تفاوتی ایجاد می کند؟`

`۲. برخی نویسندگان در طی قرنها درباره پوچی مرگ نوشته اند که در آخر به مرگ می انجامد. همراه با دیگر مخلوقات زنده -  پرندگان، چرندگان و آبزیان – همگی خواهیم مُرد. با این حال، برای انسان ها به مفهومی، اوضاع ما بدتر از حیوانات است، زیرا می دانیم که خواهیم مرد. (جامعه ۹: ۵ را ببینید). پرندگان، چرندگان و آبزیان چنین نیستند. پس چرا وعده قیام برای ما تا این حد حیاتی است؟`

`۳. اگر فکر می کنید که روح جاودانه است و مردگان، به ویژه مردگان عادل، پس از مرگ در آسمان زندگی می کنند، پس چه نیازی به قیامت در زمان آخر وجود خواهد داشت؟`

`۴. اگر کسی تلفن بزند و بپرسد، «علی منزل هست؟» ممکن است پاسخ بدهید که بله، ولی خوابیده است. با این حال اگر کسی زنگ بزند و بپرسد «علی منزل هست؟» ممکن است نتوانید پاسخ بدهید که بله، ولی او مرده است. چرا نه؟ این مطلب درباره ماهیت مرگ چه می آموزد؟`