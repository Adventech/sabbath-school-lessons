---
title:  در معبد خدا
date:  26/12/2022
---

برخی از مردم از آسمان به عنوان حرم مطهر خداوند یاد می کنند. اما کتاب مکاشفه به یک معبد خاص در اورشلیم جدید اشاره دارد، جایی که تخت سلطنت خدا و دریای شیشه ای در آن قرار دارد (مکاشفه ۴: ۲-۶، مکاشفه ۷: ۹-۱۵، مکاشفه ۱۵: ۵- ۸). در آنجا جماعتی عظیم از همه اقوام، قبیله ها، قوم ها و زبان ها خدا را برای همیشه پرستش خواهند کرد (مکاشفه ۷: ۹-۱۷).

`مکاشفه ۷: ۹-۱۵ را با مکاشفه ۲۱: ۳، ۲۲ مقایسه کنید. چگونه میتوانیم توصیف خیل عظیم نجاتیافتگانی را که خدا را »در معبد او شب و روز» خدمت میکنند (مکاشفه ۷: ۱۵) با این بیانیه مطابقت دهیم که یوحنا در اورشلیم جدید «هیچ معبدی ندید»؟ (مکاشفه ۲۱: ۲۲)؟`

حرم مطهر/ معبد آسمانی همیشه مکانی بوده است که فرشتگان آسمانی خداوند را عبادت می کرده اند. ولی با ظهور گناه حرم مطهر همچنین به مکانی تبدیل شد که رستگاری به بشر ارزانی گردید. وقتی که مشکل گناه رفع شود، حرم مطهر آسمانی یکبار دیگر به کاربرد اصلی خود بازخواهد گشت.

در مکاشفه ۲۱: ۲۲ یوحنا از مکاشفه ای خبر می دهد که او دیگر معبدی را در شهر ندید زیرا خداوند متعال و بره معبد آن می باشند. ولی آیا این بدان معناست که دیگر خانه ای برای خداوند نیست که مخلوقات او بتوانند بیایند و همنشینی و مشارکت خاصی با او داشته باشند؟ به هیچ وجه!

- ریچارد ام دیویدسون، «مکاشفه: مشاهده زیبایی خدا» در ویرایش آرتور استل، کلمه: تحقیق، زندگی کردن، تعلیم دادن؛ جلد اول (سیلور اسپرینگ، انستیتوی تحقیقاتی کتاب مقدس، ۲۰۱۵ صفحه ۲۱).

کتاب مکاشفه به آن یگانه که پرستش شده و کسانی که او را می پرستند توجه ویژه ای دارد. این پرستش آسمانی بر خدا و بره متمرکز است (مکاشفه ۵: ۱۳، مکاشفه ۷: ۱۰). مانند همیشه و همانطور که باید باشد، مسیح کانون عبادت است.

عابدان کسانی هستند که «از عذاب سخت بیرون میآیند و لباس خود را به خون برّه شستوشو کرده، سفید نمودهاند» (مکاشفه ۷: ۱۴). آنان شاهدان زنده خدایی هستند که قدرت رهابخشی و متحول کننده دارد. آنان سرودهای شکرگزاری را برای خدا بخاطر آنچه که هست و آنچه که انجام داده می خوانند.

`مکاشفه ۲۱: ۳ چنین می گوید، «و آوازی بلند از آسمان شنیدم که میگفت، اینک، خیمۀ خدا با آدمیان است و با ایشان ساکن خواهد بود و ایشان قومهای او خواهند بود و خودِ خدا با ایشان خدای ایشان خواهد بود». این آیات در آیات بیشماری دیگری بازتاب یافته است (ارمیا ۳۲: ۳۸ ، حزقیال ۳۷: ۲۷ ، زکریا ۸: ۸ ، عبرانیان ۸: ۱۰). آیا این بدین معناست که خداوند در حال حاضر و همچنان بر روی زمین خدای ما و ما قوم او خواهیم بود؟ الان چگونه می توانیم این حقیقت شگفت انگیز را زندگی ببخشیم؟`