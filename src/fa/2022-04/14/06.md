---
title:  نام او بر روی پیشانی هایشان
date:  29/12/2022
---

`مکاشفه ۲۲: ۳ – ۵ را بخوانید. چگونه می توانیم اطمینان حاصل کنیم که در میان کسانی خواهیم بود که نام خدا بر روی پیشانی آنها نوشته شده است؟ یا آیا می توانیم اطمینان داشته باشیم؟`

پس از شورش لوسیفر و سقوط آدم و حوا، خداوند می توانست این دو گناهکار را نابود کند. با این حال، به عنوان ابراز محبت بی قید و شرط به مخلوقاتش، خداوند برنامه رحیمانه را برای نجات تمامی کسانی که او را می پذیرند، تدبیر نمود.

این تدبیر به عنوان «طرح رستگاری» شناخته شده است، گرچه حتی پیش از آفرینش زمین وجود داشته است (افسسیان ۱: ۳ و ۴ ؛ دوم تیموتائوس ۱: ۹؛  تیطس ۱: ۲؛  مکاشفه ۱۳: ۸) که در ابتدا در باغ عدن درست بعد از سقوط به بشر ارائه گردیده بود. بعدها در الگوها و شباهتهای خدمات حرم مقدس عبرانی آشکار گردید (خروج ۲۵). و بعد در زندگی، مرگ و قیام عیسی به کامل ترین وجه بیان گردید (رومیان باب ۵ را ببینید).

در کانون برنامه رستگاری وعده حیات ابدی قرار دارد که بر اساس شایستگی های عیسی برای تمامی کسانی است که با ایمان تمهید بزرگی را که در صلیب مهیا گردید پذیرفته باشند. قبل از صلیب، بعد از صلیب – نجات و رستگاری بوسیله ایمان بوده است، و هرگز از طریق اعمال، هرچند بسیاری از اعمال بیانگر نجات ما باشند، نبوده است.

`پولس در مورد ابراهیم که مدتها قبل از آمدن مسیح وجود داشت، به عنوان نمونه ای از نجات از طریق ایمان نوشت: «زیرا اگر ابراهیم با اعمال عادل شمرده شد، چیزی برای فخر کردن دارد، اما نه در حضور خدا. برای اینکه کتاب مقدس چه می گوید؟ «ابراهیم به خدا ایمان آورد و برای او عادل شمرده شد» (رومیان ۴: ۲ و ۳). چگونه این آیات به ما کمک می کند تا بفهمیم نجات از طریق ایمان چیست؟`

بنابراین، اگر عیسی را پذیرفته باشیم، تسلیم او شده باشیم، و وعدههای او، از جمله وعدههای زندگی جدید کنونی در او را داشته باشیم، و اگر کاملاً بر شایستگیهای او تکیه کنیم و نه چیز دیگری، میتوانیم اطمینان از رستگاری و نجات  را  پیدا کنیم. ابراهیم ایمان آورد و برای او عدالت شمرده شد. با ما به همین صورت عمل می کند.

پس این همان معنایی است که نام او بر پیشانی ما نوشته شده است. اگر اکنون در آنجا نوشته شده و از او روی گردان نباشیم، در آسمانهای جدید و زمین جدید نیز نوشته خواهد شد.