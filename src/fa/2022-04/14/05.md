---
title:  دیگر مرگ و اشکی نخواهد بود
date:  28/12/2022
---

فرضیه روح ابدی، که عذاب ابدی در جهنم همیشه سوزان را تجربه می کند، با آموزه های کتاب مقدس  که می گوید «در آسمان و زمین جدید هیچ مرگ و اندوه و گریه ای نخواهد بود» (مکاشفه ۲۱: ۴)در تضاد است.

اگر نظریه جهنم همیشه سوزان درست باشد آنگاه «مرگ دوم» گناه و گناهکاران را از جهان محو نخواهد کرد بلکه تنها آنها را در یک جهنم ابدی از اندوه و گریه محبوس خواهد داشت. و بیشتر: در این مورد جهان هرگز کاملا به اصالت و کاملیت خود مرمت و بازسازی نخواهد شد. ولی خدا را شکر که کتاب مقدس تصویری کاملا متفاوت را نقاشی کرده است!

`اشعیا ۲۵: ۸ و مکاشفه ۷: ۱۷ و مکاشفه ۲۱: ۴ را بخوانید. این آیات چه تسلی و امیدی در میان سختیها و مصایب این جهان حاضر برای ما به ارمغان می آورد؟`

زندگی می تواند بسیار دشوار، نامنصفانه، و ظالمانه باشد. برخی مردم که بسیار برای ما عزیز هستند ظالمانه از ما گرفته می شوند تا در آغوش سرد مرگ بیاسایند. یا برخی از افرادی که زیرکانه به زندگی ما می آیند و احساسات ما را می ربایند و بعد راه خود را گرفته و می روند، گوئی که اصلا اتفاقی نیفتاده است. چقدر سهمگین است که توسط فردی که دوست دارید و به او اعتماد دارید مورد خیانت واقع شوید.

لحظاتی وجود دارد که با دلی شکسته حتی ممکن است شگفت زده شویم که آیا زندگی ارزش زیستن را دارد. صرفنظر از اندوه های ما خدا همیشه مشتاق است تا در حد ممکن گونه های ما را از اشک ها پاک کند. ولی برخی از دلشکستگی های سنگین ما تا آن روز با شکوه ادامه می یابد وقتی که مرگ، اندوه و زاری دیگر وجود نخواهد داشت (مکاشفه ۲۱: ۱ – ۵).

ما می توانیم اعتماد کنیم که در داوری نهایی، خداوند  تک تک انسان ها را عادلانه و از روی محبت داوری خواهد کرد. همه عزیزان ما که در مسیح مرده اند، از مردگان برخیزانده می شوند تا برای ابدیت با ما باشند. آنهایی که ارزش زندگی ابدی را ندارند، در نهایت هستی خود را از دست خواهند داد، بدون اینکه در بهشتی «ناخوشایند» یا در جهنمی همیشه سوزان زندگی کنند.

بزرگترین تسکین از شیوه منصفانه ای برگرفته می شود که خداوند با هر کسی رفتار می کند. وقتی که مرگ بطور قطعی دیگر وجود نخواهد داشت، رهایی یافتگان با خوشی فریاد می زنند، «ای مرگ پیروزی تو کجاست؟ ای مرگ نیش تو کجاست؟» (اول قرنتیان ۱۵: ۵۴ و ۵۵).

خداوند وعده داده است که «آسمان جدید و زمین جدیدی ایجاد خواهد کرد، چیزهای پیشین بیاد نخواهد آمد و بخاطر نخواهد گذشت»  (اشعیا ۶۵: ۱۷). این بدان معنا نیست که آسمان مکان فراموشی خواهد بود، بلکه به این معناست که آنچه گذشته است شادی پایدار آسمان را تضعیف نخواهد کرد.

`چه کسی ویرانی های ناعادلانه وجود انسان را در اینجا احساس نکرده است؟ به خصوص در زمانهای سخت، چگونه میتوانیم یاد بگیریم که اعتماد کنیم، و تا آنجا که ممکن است، از خوبی و محبت خدا خوشحال باشیم؟`