---
title:  آسمان و زمین جدید
date:  25/12/2022
---

برای برخی از پیروان فلسفه یونان ایده ای وجود دارد که چیزی که فیزیکی است بد است. به همین خاطر است که برای آنان تصور یک ملکوت واقعی با مردم واقعی در آینده قابل قبول نیست.

با این طرز اندیشه، برای اینکه ملکوتی باشد و خوب باشد، بایسیتی یک وضعیت خالص روحانی موجود باشد که عاری از هر عیب و نقصی باشد که در این دنیای مادی وجود دارد. به عقیده آنان چیز مادی نمی تواند روحانی باشد. و اگر چیزی روحانی است نمی تواند مادی باشد. در مقابل، کتاب مقدس از ملکوت و آسمان بطور عینی و ملموس، اما بدون محدویتهای ناشی از حضور گناه سخن می گوید.

`اشعیا ۶۵: ۱۷-۲۵؛  اشعیا ۶۶: ۲۲، ۲۳؛ دوم پطرس ۳: ۱۳؛ و مکاشفه ۲۱: ۱-۵ را بخوانید. پیام نهایی این آیات چیست؟`

کتاب اشعیا گوشه ای از چگونگی وضعیت زمین را نشان می دهد که اگر اسرائیل به عنوان یک قوم  به عهد خود با خدا وفادار می ماند (اشعیا ۶۵: ۱۷-۲۵؛ اشعیا ۶۶: ۲۲، ۲۳؛را با  تثنیه ۲۸ مقایسه کنید). کل محیط با مظاهر متنوع زندگی بیشتر  و بیشتر به سمت برنامه اولیه و اصلی  خدا به پیش می رود، یعنی قبل از اینکه گناه وارد شود.

هرچند آن برنامه آنگونه که انتظار می رفت محقق نشد. آنگاه طرح جدیدی مقرر گردید که الان از طریق کلیسا انجام می شود  که ترکیبی از یهودیان و غیریهودیان از تمامی ملتهاست (متی ۲۸: ۱۸ – ۲۰ ، اول پطرس ۲: ۹). بنابراین، نبوتهای اشعیا بایستی از بُعد کلیسا دوباره خوانده شود (دوم پطرس ۳: ۱۳،  مکاشفه ۲۱: ۱ – ۵).

«در کتاب مقدس، میراث نجاتیافتگان «وطن» نامیده میشود(عبرانیان ۱۱: ۱۴ – ۱۶). در آنجا شبان آسمانی گله خود را به چشمه های آب های زنده می برد. درخت حیات هر ماه میوه خود را می دهد و برگ درخت برای خدمت به ملت هاست. نهرهای همیشه روان، شفاف مانند بلور، و در کنار آنها درختان در حال تکان خوردن سایه های خود را بر مسیرهایی که برای فدیه یافتگان خداوند آماده شده اند، می اندازند. در آنجا دشتهای وسیع به تپههای زیبایی تبدیل میشوند و کوههای خدا قلههای رفیع خود را برافراشته اند. در آن دشت های آرام، در کنار آن نهرهای زنده، قوم خدا، زائران و کسانی که برای مدتهای طولانی سرگردانان بوده اند، خانه ای خواهند یافت». (الن جی وایت، نبرد عظیم، صفحه ۶۷۵).

`بسیاری از نویسندگان سکولار، بدون امید به ابدیت که در کتاب مقدس ارائه شده است، از بی معنی بودن وجود انسان ابراز تاسف کرده اند. اگرچه آنها در مورد آینده اشتباه می کنند، اما چرا بحث در مورد نظر آنها در مورد پوچ بودن زندگی بدون امید به آینده دشوار است؟ پاسخ خود را در روز سبت به کلاس بیاورید.`