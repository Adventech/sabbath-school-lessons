---
title:  همه چیز تازه شده است
date:  24/12/2022
---

### مطالعه این هفته
برای دوم پطرس ۳: ۱۳ ؛  مکاشفه ۲۱: ۳ و ۲۲ ؛ اول یوحنا ۳: ۲ و ۳؛  اول پطرس ۱: ۲۲ ؛ اشعیا ۲۵: ۸  ؛ مکاشفه ۲۲: ۳ – ۵.

> <p>آیه حفظی</p>
> «و آن تخت نشین گفت، الحال همه چیز را نو میسازم. و گفت، بنویس، زیرا که این کلام امین و راست است» (مکاشفه ۲۱: ۵).

کلام مقدس به ما این امید را ارزانی می کند: «ولی بحسب وعده او، منتظر آسمانهای جدید و زمین جدید هستیم، که در آنها عدالت ساکن خواهد بود» (دوم پطرس ۳: ۱۳).

اما برای برخی، وعده «آسمان جدید و زمین جدید» (مکاشفه ۲۱: ۱) مانند یک خیال است، داستان هایی که توسط صاحبان قدرت که از امید به زندگی پس از مرگ برای کمک به نگه داشتن توده ها در صف استفاده کردند، روایت می شود. ایده این است: هر چند در حال حاضر سخت است، روزی پاداش خود را در بهشت یا مانند آن خواهید داشت.

و اگرچه برخی از مردم از امید آینده ارائه شده در کتاب مقدس به این طریق استفاده کرده اند، اما سوء استفاده از آنها حقیقت وعده های ما را در مورد آسمان های جدید و زمین جدید تغییر نمی دهد.

در ایام آخر، استهزا کنندگان امید متبارک ما را به سخره خواهند گرفت (دوم پطرس ۳: ۳-۷). اما تمسخر آنها، درست همانطور که پیشگویی شده، میتواند به عنوان شواهد بیشتری در مورد صحت آنچه کتاب مقدس میگوید قلمداد شود، زیرا آنها همانطور که کتاب مقدس پیشبینی کرده بود، استهزا میکنند.

در این هفته به وعده با شکوه آسمانی جدید و زمینی جدید، از جمله معبد آسمانی، حضور خدا، پایان مرگ و اشکها - و سرانجام، پیروزی نهایی عشق خدا فکر خواهیم کرد.