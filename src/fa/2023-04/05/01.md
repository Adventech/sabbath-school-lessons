---
title:  بهانه تراشی برای اجتناب از انجام ماموریت
date:  28/10/2023
---

### مطالعه این هفته
برای مطالعه این هفته بخوانید:  یونس ۱ – ۴؛ ناحوم ۱: ۱؛  دوم پادشاهان ۱۷: ۵ و ۶؛ مزمور ۲۴: ۱؛ یعقوب ۱: ۲۷؛ اشعیا ۶: ۱ – ۸.

> <p>آیه حفظی</p>
> «آن وقت شنیدم که خداوند میگفت: چه کسی را بفرستم؟ چه کسی از جانب ما خواهد رفت؟ من جواب دادم: مرا بفرست، من خواهم رفت» (اشعیا ۶: ۸).

همه کسانی که به مأموریت دعوت شده بودند به اندازه ابراهیم مطیع نبودند. یونس یک نمونه از آنها است (یونس ۱-۴ را بخوانید). خداوند یونس را فرا می خواند تا بر ضد نینوا، پایتخت آشور فریاد بر آورد. این شهر که در عراق امروزی قرار دارد، در ۵۶۰ مایلی از اورشلیم فاصله داشت، که رسیدن به آنجا یک ماه بطول می انجامید. یونس نه تنها از رفتن امتناع ورزید، بلکه در مسیری مخالف فرار کرد. او با رسیدن به یافا، برای رفتن به ترشیش از طریق دریا، در جنوب اسپانیا، بلیت خریداری کرد.

مشروط به شرایط آب و هوایی، ۲۰۰۰ مایل سفر دریایی حداقل یک ماه طول می کشید. یونس که نمی خواست با پادشاه آشور رو در رو شود برای دوری گزیدن از چنین وضعیتی، اینطور خواست که سفرش به نینوا یک ماه طول بکشد. چرا یک مرد خدا چنین کرد؟

اهالی نینوا به شرارت و ظلم و بدکاری مشهور بودند، و به اسرائیل و یهودیه حمله کرده بودند. با این وجود خدا یونس را فرا خواند تا به نینوا برود و بر ضد شرارتهای عظیم آن هشدار بدهد(یونس ۱: ۲). کلمه بندی ها در اینجا با کلمه بندی هایی که خدا در ارتباط با ابراهیم در خصوص سدوم و عموره در پیدایش ۱۸: ۲۰ و ۲۱ استفاده شده بود شباهت داشت. به هر حال همانطور که خواهیم دید یونس، ابراهیم نبود.

مانند یونس چه عذر و بهانه هایی می توانیم بتراشیم تا ماموریت خود را انجام ندهیم؟