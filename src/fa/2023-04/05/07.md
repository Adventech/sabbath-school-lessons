---
title:  اندیشه هایی فراتر
date:  03/11/2023
---

الن جی. وایت هشداری قوی برای کسانی دارد که در تلاش برای پیروی از فراخوان عیسی برای شهادت به اطرافیان خود هستند.

«بهانه های کسانی که از انجام کار کوتاهی و غفلت می ورزند آنها را از انجام مسئولیت رها نمی کند، و اگر تصمیم بگیرند تا این کار را انجام ندهد، آنان از جانهایی غفلت می کنند که مسیح برای آنها مرد، از مسئولیت خدادادی خود غفلت می کنند، و در دفاتر ملکوت نام آنان بعنوان خادمان بی وفا ثبت می شود.

آیا خادم یا مبشر کار خود را مانند سرور خود انجام می دهد، تا قوت و برکتی برای دیگران باشد، زمانی که از کمک به نیازهای دیگران اجتناب می کند؟

کسانی که از مراوده شخصی با مردم کوتاهی می کنند، خود محور می شوند، و باید با برادران ایمانی خود در تماس باشند، تا بتوانند وضعیت روحانی آنان را درک نموده و بدانند که چگونه گله خدا را اطعام کنند، و به هر یک سهمی از نان را در موعد مقرر بدهند.

کسانی که از این کار غفلت می ورزند، نشان می دهند که به بازسازی اخلاقی نیاز دارند، و بعد خواهند دید که زحمت کار را بر دوش نگرفته اند».- مرجع زیر:

.Ellen G. White, The Advent Review and Sabbath Herald, August 30, 1892

«در حالی که این کلام با قوت تمام بر اهمیتی که خدا بر ماموریت قائل می شود تاکید می کند،  ما بدون امید رها نشده ایم. به یونس مسئولیت بسیار سنگینی در انجام تکلیف سپرده شد؛ با این وجود، آن یگانه ای که به او فرمان داد تا عازم شود، قادر بود تا از خادم خویش نگهداری نموده و به او توفیق عطا نماید.

اگر نبی بی چون و چرا اطاعت می کرد، از تجارب سختی که متحمل شد خلاص می گردید و به وفور متبارک می گردید. با این وجود زمانی که عجز و نومیدی به سراغ یونس رفت، خداوند او را به حال خود رها نکرد.

گرچه سلسله ای از مشقات و مشیت های عجیب واقع گردید، اعتماد نبی به خدا و به قدرت بیکران او برای نجات بخشیدن، باید احیا می گردید».- مرجع زیر:

.Ellen G. White. Prophets and Kings, p. 266

درست همچون یونس، ممکن است برای ما آسان تر باشد تا برای شرکت نجستن در مأموریت بهانه تراشی کنیم. نیت ما برای این بهانه ها می تواند یکی از چندین مورد باشد. با این حال، فراخوان ما برای مأموریت کمتر از فراخوان یونس نیست. سوال این است که چگونه اجابت می کنید؟

**سوالاتی برای بحث:**

`۱. با چه بهانه هایی وسوسه شده اید تا خود را در ماموریت دخیل نکنید؟ نینوای شما چیست؟`

`۲. بیندیشید که به عنوان ادونتیست های روز هفتم از چه حقیقت ارزشمندی برخورداریم. بیندیشید که چقدر برکت یافته اید که از این حقایق بهره مند شوید. چه چیزی شما را از به اشتراک گذاشتن آنچه بسیار دوست داریم منع می کند؟`

`۳. چگونه می توانید بیاموزید که با فیض خدا بر هر ترسی که ممکن است در مورد شهادت و مأموریت داشته باشید غلبه کنید؟`