---
title:  'بهانه ما: ترس'
date:  29/10/2023
---

`ناحوم ۱:۱؛ ناحوم ۳: ۱ – ۴؛ و دوم پادشاهان ۱۷: ۵ و ۶؛ دوم پادشاهان ۱۹: ۳۲ – ۳۷ را بخوانید. این آیات درباره نینوا و رابطه بین آشور و اسرائیل چه چیزی را آشکار می کند؟ این رابطه بر تصمیم یونس چگونه تاثیر گذاشته بود تا در عوض نینوا به ترشیش برود؟`

یکی از دلایلی که یونس تمایلی نداشت تا به نینوا برود ترس بود. آشوریان دشمنانی ترسناک بودند . نینوا پایتخت پادشاهی آشور بود.

«در میان شهرهای تمدن کهن جهان در ایامی که اسرائیل منقسم شده بود، یکی از بزرگترین آنها نینوا بود که تحت قلمرو پایتخت آشوریان قرار داشت.... در زمان کامیابی موقتی، نینوا مرکز جنایت و شرارت بود. نینوا به عنوان شهر خونخوار شهره بود، مملو از دروغ و دزدی. ناحوم نبی، با زبان تمثیلی، نینوا را به عنوان شیری بی رحم و درنده تشبیه کرد. «چه کسى نیست که از دست تو ظلم و ستم ندیده است؟»(ناحوم ۳: ۱۹).- مرجع زیر:

.Ellen G. White, Prophets and Kings, p. 265

شهر نینوا باشکوه بود. طبق گفته مورخان، سنخاریب، شهر نینوا را توسعه داده بود، که مشتمل بر بنای کاخ بزرگ جنوب غربی بود که ابعاد آن ۵۰۳ متر طول و ۲۴۹ متر عرض داشت و دارای دست کم ۸۰ تالار بود. او همچنین ۱۸ کانال آبرسانی برای شهر از فاصله ۶۵ کیلومتری ساخته بود. این ابعاد هیبت انگیز بود.

ظلم و قساوت آشوری ها بی اندازه بود. سنخاریب در داستان خود از تسخیر بابل بر خود می بالید که خیابان ها از تل اجساد پیر و جوان پر گشته است. در این خصوص، نقش برجسته های کشف شده در حفاری ها صحنه هایی از سربازان را به تصویر می کشد که قربانیان را به سیخ و صلابه می کشند. اینها افرادی نبودند که بخواهید با آنها مواجه شوید. آنها مخالف استفاده از خشونت نبودند، و همچنین به طور بی رحمانه علیه کسانی که دوستشان نداشتند، قساوت بخرج می دادند. در واقع، یونس با این فکر که در میان جمعیت مردم نینوا راه میرود، باید از ترس به خود لرزیده باشد.

با وجود همه اینها، اغلب ما داستان و عمل یونس را تایید نمی کنیم زیرا اجازه میدهد ترس مانع اجرای دستورات خدا شود. چیزی که به آن توجه نداریم اینست که ما هم میتوانیم همان کار را انجام دهیم، یعنی به خود اجازه دهیم که ترس و نگرانی بر ما غالب شود، در عوض اینکه خدا را بر امور حاکم بدانیم.

`به این بیندیشید که حسی شدید به شما گفته که تحت هدایت خدا باید کاری انجام دهید، ولی در واقع از ترس طفره رفته اید. چه درس هایی از آن تجربه آموخته اید؟`