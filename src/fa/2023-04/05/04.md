---
title:  'بهانه ما: زحمت و دردسر'
date:  31/10/2023
---

تجربه یونس در شکم ماهی (یونس باب ۲ را ببینید) نمایشی چشمگیر و محیرالعقول از محبت و رحمت خدا بود، و دعای یونس نشان می دهد که او پیام محبت خدا را دریافت کرده بود. اما فقط به این دلیل که او یک دیدار باورنکردنی با خدا داشت، به این معنی نبود که عادات فکری یا نگرش های قدیمی او به سادگی تغییر کرد، حتی با اینکه به هر حال به نینوا رفت.

`یونس ۳ را بخوانید. واکنش مردم به موعظه یونس چگونه بود؟ چه درس هایی در مورد شهادت دادن در اینجا برای ما وجود دارد؟`

احساسات شخصی یونس در مورد اهالی نینوا هر چه بوده باشد، آنچه را که خدا به او گفته بود موعظه کرد و نتایج آن حیرت انگیز بود. اهالی نینوا تحت تاثیر قرار گرفته و توبه کردند! بله، یونس مجبور شد از خیلی چیزها بگذرد، تا کاری را انجام دهد که نمی خواست انجام دهد، اما وقتی این کار را کرد، خدا جلال یافت.

بنابراین، ماموریت خداوند بر دوش کسانی است که حاضر به فداکاری هستند، هر چند با اکراه و از روی بی میلی انجام دهند. ارزشهای ما برای گمشدگان باید خدا را در اولویت قرار دهد. همچون یونس، گاهی اوقات با پیش داوری و تبعیض از دسترسی به یک فرد یا گروه باز می مانیم.

با فروتنی می توانیم با تعصبات خود مقابله کنیم. ماموریت نیز نیازمند صرف زمان و انرژی عاطفی است. خود را وقف کردن برای زندگی دیگران و مراقبت واقعی از آنها ممکن است هزینه هایی در بر داشته باشد. در عصری که ما تحت فشار زندگی و مشکلات خود هستیم، ارائه حمایت عاطفی می تواند بسیار خسته کننده به نظر برسد.

و در نهایت، دخیل شدن در بشارت نام خدا اغلب مستلزم تغییر حس خود در مورد پول و مسایل مالی و بهره بردن از پول در راه رسالتمان است. خواه درخصوص مراقبت از مردم، خرید کتاب و نوشتجاتی برای اطلاع رسانی، یا پرداخت هزینه برای خدمات یا تسهیلات برای آزاد کردن زمان برای انجام هدف باشد، هزینه هایی در ارتباط با بشارت نام خدا وجود دارد. به هر صورت، کار بشارت مستلزم ایثارگری است.

خبر خوب این است که علیرغم کاستی هایی که یونس داشت، خداوند در توبهکردن اهالی نینوا با قدرت عمل نمود. متأسفانه یونس شریک شادی برکت ملکوت نشد.

`خدا از شما میخواهد به خاطر سهیم کردن شخص دیگری در محبتش چه فداکاری هایی از خود نشان دهید یا چه تدارکاتی انجام دهید؟ چقدر اعتماد دارید که او به وعده خود مبنی بر اغنای زندگی شما از طریق از خودگذشتگی عمل خواهد کرد؟`