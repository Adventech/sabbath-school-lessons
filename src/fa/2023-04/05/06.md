---
title:  در خدمتم، مرا بفرست
date:  02/11/2023
---

داستان نینوا فراتر از شگفتی است. این واقعیت که خدا میتوانست نینوا را علیرغم شهادت ضعیف یونس نجات دهد، یادآوری آشکاری است که نقش ما صرفاً بعنوان مجریان خداست، او که به تنهایی میتواند قلبها را مجاب و تبدیل کند. این یادآوری است که خداوند تنها به دنبال پیام آورانی است که می خواهند از او پیروی کنند.

`اشعیا ۶: ۱ – ۸ را بخوانید. ایدۀ محوری که در این آیه بیان شده، چیست؟`

فراخوان آنجاست. خداوند به دنبال داوطلبانی میگردد که تمایل داشته باشند. ما باید با تسلیم شدن به هدایت او، گوش دادن به صدای او، و سپس انتخاب برای اطاعت از هر آنچه او به ما می گوید، آن فراخوان را اجابت کنیم.

داستان یونس همچنین محبت خدا را به مردمی آشکار می کند که در جایی زندگی می کنند که محبت او احساس نمی شود و صدای او شنیده نمی شود. همانطور که خدا به نینوا رحم کرد، امروز نیز به میلیون ها شهرنشینی که در آن ساختمان ها جایگزین درختان و گل ها می شوند، ترحم می کند و سر و صدای دائمی، ساکن بودن و گوش دادن را دشوار می کند. خدا در مورد نینوا گفت، آنها «دست راست خود را از چپ نمی شناسند» (یوحنا ۴: ۱۱ را ببینید). خداوند به پیام رسانانی نیاز دارد که بخواهند پیام امید او را به کسانی که غرق در مشغله و زشتی زندگی هستند برسانند.

اشعیا صدایی را شنید که می گفت «چه کسی خواهد رفت؟». واکنش شما چه خواهد بود؟

`چالش: روی یک صفحه کاغذ خالی یا در دفترچه دعای خود، فهرستی از ۱۰ نفر از آشنایان را که می دانید ایمان ندارند را تهیه کنید. ما آنها را «شاگردان شما» خواهیم نامید. در صورت امکان آنها را با نام فهرست کنید. این فهرست را در دسترس خود نگه دارید و برای بقیه فصل، هر روز برای هر یک از ۱۰ شاگرد خود دعا کنید. دعا کنید که خدا به شما کمک کند تا با کسانی که آشنا هستید دوست بشوید. دعا کنید تا دوستان عادی خود دوستی عمیق تر، صمیمی تر و قابل اعتمادتری ایجاد کنید. همانطور که روابط خود را تعمیق می بخشید، با دقت نگاه کنید و گوش دهید تا بتوانید نیازها، آسیب ها و دردهای خاص آنها را شناسایی کنید. سپس دعا کنید که خداوند نیازهای آنان را برآورده کند.`

`چالش بیشتر: شهری در نزدیکی خود و همچنین شهری در قسمت دیگری از جهان را انتخاب کنید. برای افرادی که در هر یک از شهرها زندگی می کنند و کار می کنند شروع به دعا کنید. از خدا بخواهید که یک حضور ادونتیست قوی ایجاد کند که بتواند حقیقت را همانطور که ما می دانیم به اشتراک بگذارد - حقیقت در مورد آمدن قریب الوقوع عیسی.`