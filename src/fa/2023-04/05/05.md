---
title:  'بهانه های ما: رویارویی های ناراحت کننده'
date:  01/11/2023
---

«و نزد خداوند دعا نموده، گفت: «آه ای خداوند، آیا این سخن من نبود، حینی که در ولایت خود بودم. و از این سبب به فرار کردن به تَرشیش مبادرت نمودم زیرا میدانستم که تو خدای کریم و رحیم و دیر غضب و کثیر احسان هستی و از بلا پشیمان میشوی؟»(یونس ۴: ۲). چه دعای زیبایی از طرف یونس. آیا، اینطور بود؟

`یونس ۴ را بخوانید. مشکل این مرد چه بود؟`

یونس آنچنان نفرت عمیقی از مردمی داشت که خدا او را به سوی آنها فرستاد که احساس کرد بهتر است بمیرد تا با نتیجه موعظه اش در مورد روز قیامت علیه نینوا روبرو شود. یونس می خواست که نینوا سدوم و عموره بعدی باشد. او به قضاوت خدا در مورد این مردم منفور امیدوار بود. وقتی این اتفاق نیفتاد، جهان بینی او تا حد زیادی متزلزل شد و یونس ترجیح داد بمیرد تا اینکه اجازه دهد دنیایش زیر و رو شود.

خداوند برای دومین بار در داستان یونس با او مقابله کرد البته نه با نصیحت یا گفتن چیزی بلکه با یک تجربه. نیازها یا خواسته های انسان جهانبینی او را شکل نمی دهند. و به خاطر چیزهای جدید یا متفاوتی که می شنویم تغییر نمی یابند. جهان بینی ها اغلب بر اساس تجربیات زندگی و نحوه تفسیر یا تبیین آنها شکل می گیرند و تغییر می یابند.

تجربه ای که خدا به یونس داد، به او کمک کرد تا جهانبینی تحریف شده خودش را تشخیص بدهد. خداوند باعث شد تا نهال گیاهی بطور معجزه آسا رشد کند تا به اندازه کافی سایه بگستراند و یونس را از آفتاب سوزان محافظت کند. یونس سپاسگزار بود، نه نسبت به خدایی که معجره ایجاد کرد، بلکه از نهال گیاهی که رشد کرده و بر او سایه افکنده سپاسگزار بود. در عوض اینکه این را بعنوان معجزه ای بداند که شایسته آن نبوده است، او آنرا به عنوان برکتی دانست که ثمره مناسب و پاداش کارهای خوب او بوده است. وقتی که گیاه مژمرده شد، سبب افزایش خشم و تزلزل عزت نفس او شد و اندیشه او را به سوی خودویرانگری سوق داد.

این تجربه با ندای ملایم اصلاح کننده خدا دنبال میشود و به یونس کمک میکند تا ببیند چقدر برای او احمقانه بود که ارزش یک گیاه را بیش از ارزش جان هزاران مرد، زن، و کودک در نینوا و همچنین حیوانات آنها بداند.

`داستان با توبه یونس حل و پایان نمی یابد. بلکه داستان ناتمام، برای ما باقی می ماند. در مورد نگرانی خدا برای شریر، برای زورگوها، برای دست نیافتنی ها در سراسر جهان چه خواهیم کرد؟`