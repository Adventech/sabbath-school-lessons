---
title:  'بهانه های ما: دیدگاه های غلط'
date:  30/10/2023
---

با طوفانی شدن دریا، یونس خود را ملامت نمود (یونس ۱:۱-۱۲). این حس تقصیر، حاکی از نوع جهان بینی و درک مردم از خدا یا «رب النوع ها»، در آن دوران بود. در حالی که آنها به حاکم بودن الهه های گوناگون در سرزمین های مختلف اعتقاد داشتند، دریا را قلمرو آشفته دیوها می انگاشتند. دریانوردان معتقد بودند که برای فرونشاندن خشم الهه دریا نیاز به قربانی است. اگرچه یونس یک عبرانی بود، ولی به احتمال زیاد دیدگاه او تحت تاثیر باورهای سنتی دورانش قرار داشت.

`یونس ۲: ۱ – ۳  ۷ – ۱۰ را بخوانید. این آیات درخصوص چگونگی درک یونس از مشیت خدا، چه چیزی را آشکار می کنند؟`

اگرچه طبق ادعای مردم، یونس از منطقه ای می گریخت که تحت سیطره یهوه خدای آنان است، اما گریز  به او (راه دشواری) را آموخت که گرچه زمانی که به فرهنگهای بیگانه سفر می کند، یَهُوَه همچنان در اقتدار است. باد و امواج متعلق به خدا بود. ماهی هم همینطور. «زمین و تمام پری آن از آن خداوند است» (مزمور ۲۴: ۱). قلب یونس به فرمانروای زمین و دریا معطوف شد و از اینرو به خطای خویش اعتراف کرده و نجات یافت.

ما نیز ممکن است انتظارات خدا را نفهمیم. یکی از برداشتهای اشتباه متداول این است که آرزوی خدا برای ما این است که بر نجات خود تمرکز کنیم و خود را از شرارت دنیای اطرافمان دور کنیم. اگرچه به ما دستور داده شده است که خود را از «آلودگی دنیا» دور نگه داریم (یعقوب ۱: ۲۷)، اما تمرکز ما باید بر این باشد که چگونه می توانیم برکات و امید خدا را برای نیازمندان به ارمغان ببریم.

برداشت اشتباه دیگر که ما را از قبول فراخوان خدا برای انجام رسالت او باز می دارد این باور است که توفیق به خود ما بستگی دارد. ما بهتر از یونس نیستیم که می خواست جان خود را از ترس نینوا حفظ کند. ما باید در هدف خود، منجی را در ذهن داشته باشیم. فراخوان ما انجام کار نجات دادن نیست، بلکه همکاری با خدا در کار نجات یا رستگاری است.

ما شهادت می دهیم که خدا را به خاطر راه های خاصی که در ما تغییر ایجاد کرده حمد و ستایش می کنیم، ولی باید بدانیم که این تحول تنها از طریق کار مجذوب کننده خدا ممکن بوده است. ما میتوانیم بذرهای حقیقت را در دل مردم بکاریم، اما فقط خدا میتواند قلب ها را متحول کند. ما اغلب نقش خود را با نقش خدا اشتباه می گیریم، همین امر کافی است تا هرکسی بهانه ای برای عدم شهادت پیدا کند. بله، خدا از یونس استفاده کرد، اما فقط خدا بود که باعث تغییر رویه نینوا شد و نه یونس.

`صید جانها برای خدا، کار بسیار سختی برای انسانهاست. چگونه می توانیم بیاموزیم، که باید اجازه بدهیم تا خدا جانها را صید کند، لیکن از طریق ما و زندگی ما و شهادتی که از خداوند داریم؟`