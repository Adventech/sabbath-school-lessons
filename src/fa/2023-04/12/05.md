---
title:  برای زمانی مانند اکنون
date:  20/12/2023
---

`استر ۴: ۱ – ۱۴ را بخوانید. چرا این لحظه مناسبی بود تا استر خود را یهودی معرفی کند؟`

وقتی که مردخای برای کمک گرفتن با استر تماس برقرار کرد، برای چندین سال بود که او با خشایارشاه ازدواج کرده بود ولی قانونی در سرزمین پارس جاری بود که هیچکس نمی توانست بدون دعوت صریح پادشاه به بارگاه سلطنتی پادشاه حضور یابد. هر که به این قانون احترام نمی گذاشت با خطر مرگ مواجه می شد. استر با آگاهی از این خطر به بدون دعوت وارد آن بارگاه شد.

ایمان مردخای به دنبال بیدار کردن ایمان استر بود. قلب کتاب استر را میتوان در سخنان مردخای، خطاب به استر یافت:

«در پاسخ به او اخطار کرده گفت: «تصوّر نکن چون در کاخ سلطنتی هستی جان تو نسبت به سایر یهودیان در امنیّت بیشتری قرار دارد. اگر تو در زمان خطیری مثل امروز ساکت بمانی، کمک و نجات از جای دیگری برای یهودیان خواهد رسید. امّا تو خواهی مرد و خاندان پدریات از بین خواهد رفت. کسی نمیداند، شاید بهخاطر چنین روزی تو به این مقام رسیدی و ملکة پادشاه پارس شدی» (استر ۴: ۱۳ و ۱۴).

ایمان استر مورد آزمون قرار گرفت زمانی که مردخای از استر خواست تا محبت خود را به مردمش ثابت کند. هیچکس بجز مردخای از یهودی بودن استر باخبر نبود و به محض اینکه او تصمیم گرفت تا در این کار دخیل شود، از به خطر انداختن جان خود درنگ نکرد.

ایمان او به خدا قوی بود و می دانست که بدون کمک خدا نمی تواند موفق شود. پاسخ استر به مردخای ایمان او را آشکار کرد: «برو و تمام یهودیان مقیم شهر شوش را جمع کن. همگی روزه بگیرید تا سه روز و سه شب چیزی نخورید و نیاشامید. من نیز به اتّفاق ندیمههایم همین کار را انجام خواهیم داد. بعد از آن من به حضور پادشاه خواهم رفت، هرچند این عمل برخلاف قانون است. حتّی اگر لازم باشد در این راه بمیرم، خواهم مرد»(استر ۴: ۱۶).

مردخای این اطلاعات را به تمامی جامعه یهودی در شوش ارسال کرد و در حالی که روزه گرفته و دعا می کردند استر خود را آماده آن لحظه خطرناک کرد.

«استر سه روز پس از شروع روزه، لباس سلطنتی خود را پوشید و به قسمت اندرونی کاخ رفت و در آنجا روبهروی اتاق سلطنتی ایستاد. پادشاه بارگاه سلطنتی و در مقابل در ورودی، برتخت نشسته بود. وقتی پادشاه استر ملکه را در آنجا ایستاده دید، او را مورد توجّه قرار داد و چوگان طلای خود را به سویش دراز کرد. آنگاه استر جلو رفته نوک چوگان را لمس کرد» (استر ۵: ۱ و ۲).

`برای یهودیان در چنین وضعیتی که در بالا توضیح داده شد، دعا قطعاً همراه با روزه است. یعنی اگرچه آنها به نفع خودشان عمل می کردند، اما دعا در پاسخ آنها نقش اساسی داشت. از این موضوع بدیهی چه درس می توانیم بیاموزیم؟`