---
title:  استر و مردخای
date:  16/12/2023
---

### مطالعه این هفته
برای مطالعه این هفته بخوانید: دانیال ۱: ۱ – ۱۲؛ دانیال ۶: ۱ – ۹؛ استر ۲: ۱ – ۱۰ و ۲۰؛ استر ۳: ۱ – ۱۵؛ استر ۴: ۱ – ۱۴؛ استر ۹: ۱ – ۱۲.

> <p>آیه حفظی</p>
> خداوند به من میگوید: «ای بنده من، برایت وظیفه بزرگتری دارم. تو نه فقط عظمت قوم اسرائیل -آنها که زندهاند- را برمیگردانی، بلکه من تو را نور تمام ملّتهای جهان خواهم ساخت، تا اینکه تمام دنیا نجات یابد»(اشعیا ۴۹: ۶).

یکی از الهامبخشترین روایت های کتاب مقدس، روایتی از «بشارتِ بین فرهنگی» است که میتوان آن را در کتاب استر یافت. در طول هزاره ها مطالب زیادی درباره این کتاب نوشته شده است، و تا به امروز بسیاری از یهودیان، عید پوریم را بر اساس استر ۹: ۲۶-۳۱ برگزار می کنند.

استر و عمویش مردخای یهودیانی بودند که در شوش پایتخت امپراتوری پارس زندگی می کردند. به هر دلیلی که باشد، متفاوت از یهودیانی که به یهودیه بازگشتند، آنها و بسیاری دیگر، در سرزمین اسارتشان باقی ماندند.

آنگاه بواسطۀ سلسله ای از مقدرات، استر ملکه شد. «پادشاه او را بیش از هر دختر دیگری دوست داشت و او زیادتر از سایر دختران مورد توجّه و عنایت پادشاه قرار گرفت. پادشاه تاج سلطنتی را بر سر او گذاشت و او را به جای وشتی، ملکة خود ساخت»(استر ۲: ۱۷).

در این ماجرا بود که استر با اینکه تا حدی بی تمایل بود، توانست نقشی مهمی در تاریخ کتاب مقدس ایفا کند. این داستان با شیوه منحصربفرد خود نشان می دهد که امت خدا حتی در محیط های خارجی می توانند شاهدان حقیقت باشند.

هرگاه زمان داشتید کتاب استر را برای مطالعه این هفته بخوانید.