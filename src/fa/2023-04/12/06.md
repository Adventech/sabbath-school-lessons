---
title:  معجزه پوریم
date:  21/12/2023
---

مفسران برای هزاران سال متوجه شده اند که نام خدا در کتاب استر ظاهر نشده است. این تنها کتاب از کتاب مقدس است که چنین پدیده ای رخ نموده است. با این وجود یهودیان قادر بودند تا اقدامات خدا را در رهایی عظیمی که برایشان بوجود آورد تشخیص دهند و این کتاب توسط امت خدا انتخاب شد تا در مجموعه کتاب مقدس درج گردد.

آيا می توانیم حضور خدا را در زیرسازی زندگی روزمره خود کشف کنیم؟ اقدامات خدا می تواند ظاهری عادی و از وقایعی عادی و طبیعی باشد ولی چنانچه توجه دقیقی به آنها نداشته باشیم نمی توانیم متوجه حضور خدا بشویم.

`استر ۹: ۱ – ۱۲ را بخوانید. نتیجه تلاش استر چه بود؟`

معجزه پوریم شکلی کاملا غیرمعمول داشت. معجزه ای پنهان بود و بظاهر در وقایعی طبیعی تغییر قیافه داده بود. حکم نابودی یهودیان تعلیق نشد بلکه حکم جدیدی صادر شد و یهودیان اجازه یافتند تا از خود دفاع کنند.

همچنین، توجه کنید که چه اتفاقی افتاده است، و چگونه خداوند توانسته است از طریق این رویدادها کار کند. اهالی سرزمین پارس متوجه اعمال خداوند بخاطر یهودیان شدند.

و نتیجه؟

«در هر شهر و استانی که فرمان پادشاه قرائت میشد، یهودیان با خوشی و سرور آن روز را جشن میگرفتند. در این موقع بسیاری از مردم از ترسِ یهودیان، به آیین آنان گرویدند»(استر ۸: ۱۷). این یک نمونه عالی از این است که چگونه خداوند توانسته است تا خود را به جان های از دست رفته بشناساند.

رهبران قوم یهود کارهای خدا را تشخیص دادند. وقتی که یهودیان در دفاع از خود پیروز شدند، یادبودی سالانه را اعلام کردند که (پوریم) نامیده می شد تا بعنوان یادواره پیروزی جشن گرفته شود. این ایام همچنان بطور سنتی در شکرگزاری خدا برای یادآوری رهایی اش برگزار می شود.

`چالش: دعا کنید که خدا به شما شهامت بدهد تا کاری را که برای شما انجام داده است را با یکی از افرادی که در لیست دعای شما در این هفته قرار دارند به اشتراک بگذارید.`

`چالش بیشتر: با یادداشت در یک دفترچه خاطرات یا دفتر یاداشت در مورد روزمرگی های خود از چیزهای کوچک خاص (یا چیزهای بزرگ) که خدا برای شما انجام داده، شروع کنید. آن را مرور کنید و دعا کنید که خداوند این موارد را در زمان مناسب به ذهن شما بیاورد تا بتوانید آنها را با کسی در میان بگذارید.`