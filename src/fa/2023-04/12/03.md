---
title:  در بارگاه کشوری بیگانه
date:  18/12/2023
---

سرانجام، پس از سقوط بابل و ظهور پادشاهی ماد و پارس، بسیاری از یهودیان به سرزمین اجدادی خود بازگشتند. ولی همه مراجعت نکردند. برخی در همانجایی که برای یک نسل یا بیشتر زندگی کرده بودند باقی ماندند.

با این پیشینه در ذهن، کمی از شرایط محیطی داستانِ استر آگاه شدیم. «خشایارشاه شاهنشاه پارس، از تخت ملوکانه در پایتخت خود یعنی شهر شوش، بر قلمرویی شامل یکصد و بیست و هفت استان، از هندوستان تا حبشه فرمانروایی میکرد»(استر ۱: ۲). اینجا جایی است که روایت کتاب مقدس آشکار می شود، امپراتوری ایران در زمان فرمانروایی این پادشاه.

در فصل ۱ می خوانیم که ملکه وشتی از چشم پادشاه افتاد، که باعث شد تا پادشاه بدنبال ملکه ای دیگر باشد، کسی که بتواند جایگزین وشتی بشود که دل پادشاه دیگر در گرو او نبود. در این شرایط محیطی بود که برای اولین بار استر و عمویش مردخای در صحنه ظاهر می شوند.

`استر ۲: ۱ – ۹ را بخوانید. این آیات درباره وضعیت مردخای و استر چه چیزی بما می آموزند؟`

بنظر می رسد که مردخای به عنوان کارمند سلطنتی در دروازه قصر می نشست و در شهر شوش با دختر خوانده یا دخترعموی خود استر زندگی می کرد. آنان بخاطر موقعیت و منطقه ای که در آن زندگی می کردند با فرهنگ پارسی اُنس گرفته بودند.

شاید این یک از دلایلی بود که استر انتخاب شده بود تا در محضر پادشاه حضور یابد: «وقتی پادشاه فرمان جدید خود را صادر کرد و دختران بسیاری را به شوش آوردند، استر نیز در بین آنان بود. او هم در کاخ سلطنتی تحت مراقبت هیجای، خواجه سرای دربار قرار گرفت»(استر ۲: ۸).

`استر ۲: ۱۰ و ۲۰ را بخوانید. در اینجا چه اتفاقی در حال رخ دادن بود و چرا مردخای به استر چنین دستوری داد؟`

گرچه آیه دقیقا به دلیل آن نمی پردازد، ولی حدس آن دشوار نیست. ما خواهیم دید که آنها بعنوان بیگانگان در یک فرهنگ و مذهب خارجی کارشان می توانست خصمانه باشد، آنها عاقلانه درباره خاندان و قومشان سکوت کردند.

`در چه شرایطی ممکن است فکر کنید که عاقلانه است که در مورد ایمان خود آشکارا صحبت نکنیم؟ یا اصلا نباید این کار را انجام دهیم؟ و اگر نه، چرا نه؟`