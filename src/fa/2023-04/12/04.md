---
title:  شهادت وفادارانه مردخای
date:  19/12/2023
---

مردخای و استر که در سرزمینی بیگانه زندگی می کردند، دیر یا زود، اگر قرار بود به خدا وفادار بمانند، ممکن بود با مشکل مواجه شوند. مطمئناً این مورد برای مردخای واقع شد.

`استر ۳: ۱ – ۱۵ را بخوانید. در اینجا چه اتفاقی می افتد و چرا؟`

در استر باب ۳ می آموزیم که خشایارشاه برای هامان احترام قائل بود. به او مقام و قدرت بالایی داده بود. به همه گفته شده بود که در مقابل هامان تعظیم کنند.

ولی می خوانیم: «مردخای که از این کار امتناع ورزید»(استر ۳: ۲). کتاب مقدس دلیلی نمی آورد که چرا مردخای در مقابل این مرد زانو نمی زد. ولی ما علت آنرا می دانیم. او یک یهودی ایماندار بود. مردخای حاضر نبود تا به نواده آغاج عمالیقی که از زمان خروج، دشمنان قوم او بودند، ادای احترام کند (تثنیه ۲۵: ۱۹). چگونه یک یهودی وفادار می توانست در مقابل یک عمالیقی زانو بزند؟ یا این مورد به ده فرمان بازمی گشت که ترا غیر از من معبود دیگری نباشد؟

«سایر مأموران و خادمان دربار، از او پرسیدند: چرا از امر پادشاه اطاعت نمیکنی؟»(استر ۳: ۳).

گرچه نمی دانیم که جواب او چه بود، ولی آیه بعدی می گوید که او گفت «من یهودی هستم و نمیتوانم در برابر هامان تعظیم کنم»(استر ۳: ۴). یقینا با آن پاسخ، مردخای فرصتی یافته بود تا شرح دهد که به عنوان پرستنده خدایی که آسمانها و زمین را آفریده است، نمی تواند بر هر بشر گناهکاری سر خم کند. بی شک مردخای تا اندازه ای قادر بود تا ایمان خویش را شهادت دهد، ایمانی که آنقدر قوی بود که متاسفانه خود او و دیگران را در معرض خطر قرار داد.

از دانیال و همراهانش و مردخای، نوری درخشان در میان تاریکی اخلاقی بارگاه های پادشاهی بابل درخشیده بود.- مرجع زیر:

.Ellen G. White, Advent Review and Sabbath Herald, May 13, 1884

وقتی که هامان تصمیم به نابودی یهودیان گرفت، شرح او چنین بود: «ملّتی از نژاد متفاوت در سراسر حکومت تو و در هر استان پراکنده شدهاند. آداب و رسوم آنها برخلاف آداب و رسوم سایر مردم میباشد. از آن گذشته آنها قوانین این مملکت را رعایت نمیکنند. از این رو به نفع شما نیست که متحمّل آنها شوید»(استر ۳: ۸). مردمی که رسومشان متفاوت است و از قوانین پادشاه تبعیت نمی کنند؟ یک فرمان عالی برای آزار و شکنجه یهودیان.

`حتی اکنون چه راههایی وجود دارد که ممکن است مانند مردخای آزمایش شویم؟ چگونه باید رفتار کنیم؟`