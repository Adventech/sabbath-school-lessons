---
title:  اسارت در فرهنگ بیگانه
date:  17/12/2023
---

مهاجرت به یک فرهنگ بیگانه هرگز آسان نیست. شاید امروز برای ما دشوار باشد که بفهمیم یهودیان ابتدا در دوران بابلیان و سپس پارسیان با چه مشکلاتی روبرو بودند.

برای مثال، هیچیک از ما در کشوری با حاکمیت اصول اعتقادی ادونتیست زندگی نمی کنیم تا تعالیم ما تا حدی جزو قانون آن سرزمین باشد. ولی قوم یهود پیش از اینکه تبعید شوند در سرزمین خودشان سکونت داشتند، جایی که اصول اعتقادی آنها در قوانین سرزمین دارای ارزش و احترام بود.

در درجه اول، بیندیشید که چقدر وفاداری به خدا آسان بود. به هر حال، چنانچه در واقعیت رعایت سبت روز هفتم در قوانین حقوقی کشور درج گردیده باشد، حفظ سبت روز هفتم چقدر آسانتر خواهد بود؟

از سوی دیگر، تاریخ مسائل روحانی بما نشان داده است که مقررات و قوانین زمینی هر گونه که باشد حتی اگر در طرفداری از ایمان باشد، وفاداری باید ریشه در قلب یا باطن داشته باشد، در غیر اینصورت بطور یقین گناه، ارتداد و تباهی را در پی خواهد داشت.

«خداوند گفت: این مردم ادّعا میکنند که مرا میپرستند، امّا حرفهای آنها بیمعنی است. دین آنها چیزی جز قوانین و احادیث انسانی نیست چیزی که آنها از حفظ کردهاند»(اشعیا ۲۹: ۱۳).

در مقابل، برای کسانی که در ایمان راسخ هستند حتی نامساعدتریت محیط ها هم نمی تواند آنها را از اطاعت خدا باز دارد.

`دانیال ۱: ۱ – ۱۲، دانیال ۳: ۱ – ۱۲ و دانیال ۶: ۱ – ۹ را بخوانید. هر موقعیتی هر قدر هم که خاص باشد، این روایت ها، چه چالش هایی را نشان می دهند که قوم خدا ممکن است در زندگی در یک فرهنگ بیگانه با آن مواجه شوند؟`

صرفنظر از اینکه چه کسی باشیم یا کجا زندگی کنیم، در محیطی غوطه وریم که تا حدی خواه توسط قوانین یا بواسطه فرهنگ یا هر دو می تواند تا حد زیادی برای ایمان و شهادت ما چالش بر انگیز باشد. این روایتها در دانیال، گرچه همیشه به خوشی ختم می شد، آشکار می کند که حتی تحت شرایط سخت، مردم می توانند به خدا وفادار بمانند. حتی اگر هیچیک از این روایتها به خیریت نمی انجامید، بی شک این انسانها همچنان کار درستی انجام داده بودند.

`برخی از چالش هایی که در فرهنگ خودتان برای ایمان شما وجود دارد چیست؟ چگونه به آنها پاسخ می دهید؟`