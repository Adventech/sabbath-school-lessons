---
title:  پولس در آریوپاگوس
date:  04/12/2023
---

پولس صرفنظر از اینکه در چه جایی بود، با توجه به ماموریتی که از جانب خدا داشت، انجیل را موعظه می کرد. پس این دقیقاً همان چیزی است که او در آتن در پی انجام آن بود.

`اعمال ۱۷: ۱۸ – ۲۱ را بخوانید. برخی از شیوه های واکنشی بت پرستان در بازار به سخنان و پرسشگریهای پولس چگونه بود؟`

بدیهی است که پولس با «خدای بیگانه» خود در بازار بر این مردم تأثیر گذاشت (اعمال رسولان ۱۷: ۱۸) و بنابراین آنها او را به آریوپاگوس بردند، بخشی از شهر که در آن مسائل قانونی و مذهبی مورد حل و فصل و قضاوت قرار می گرفت. به نظر نمی رسد که پولس با نوعی از محاکمه قانونی روبرو شده باشد.

به نظر میرسید که فقط به او و «تعلیم جدید» او (اعمال رسولان ۱۷: ۱۹) گوش فرا داده شد. بی توجهی به سخنان فردی به فصاحت، شور و فراست پولس سخت بنظر می رسید، حتی اگر ترویج این ایده ها برای این افراد بسیار عجیب و غریب بوده باشد.

اعمال ۱۷: ۲۱ می گوید که اهالی آتن جز صحبت درباره ایده های جدید و یا گوش دادن به آنها کار دیگری انجام نداند. آیا لوقا آنها را به کاهلی متهم می کند؟ احتمالا نه. به احتمال زیاد او به این نکته اشاره می کرد که آنها اندیشمندان و مباحثه کنندگان با تجربه ای بودند. از این گذشته، یونانیان مردانی همچون سقراط، افلاطون و ارسطو را پدید آورده بودند، فیلسوفانی که تأثیر عقلانیت آنها تا به امروز ادامه داشته است.

آتن برای قرنها به عنوان کانون خرد و اندیشه های فلسفی دیده شده است. گرچه برخی از این متفکران خداناباور نبوده اند، بطور حتم نه با مفهومی که امروزه در باره آتئیست (بی اعتقاد به خدا) داریم، بسیاری از ایده های فلسفی آنان کاملا از تعالیم مسیحیت متفاوت بود. برای نمونه دشوار بتوان مکانی را در فلسفه اپیکورین ها و استوخیس ها برای چیزی شبیه به مسیحِ قیام کرده یافت.

در آتن پولس انتظار داشت که روح القدس بتواند از دانش و مهارت سخنوری او استفاده کند، که او تحت آموزش غمالائیل آموخته بود.

لیکن در واقع، این آموخته های پولس در خیابانهای آتن بود که روح القدس قادر شد حتی بیش از آن را مورد استفاده قرار دهد. «داناترین شنوندگان او در حینی که به استدلالهای او گوش می دادند متحیر شده بودند. او خود را به کارهای هنر، ادبیات و مذهب آنان آشنا نشان داد».- الن جی وایت، اعمال رسولان، صفحه ۲۳۷.

`پس از تجریه ای که پولس در آتن با این بت پرستان و فیلسوفان داشت نامه ای برای قرنتیان نوشت با این مضمون که «زیرا عزم جزم کرده بودم در مدتی که بین شما هستم، چیزی ندانم جز عیسی مسیح، آن هم عیسای مصلوب» (اول قرنتیان ۲: ۲). در اینجا چه درسی وجود دارد در خصوص اینکه چقدر عیسی باید برای پیام ما محوری باشد، فارغ از اینکه برای چه کسی موعظه می کنیم؟`