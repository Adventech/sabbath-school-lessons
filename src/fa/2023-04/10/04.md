---
title:  پولس و خدای ناشناخته
date:  05/12/2023
---

توجه داشته باشید که پولس دین جعلی یا خدایان دروغین آتنی ها را به سخره نگرفت. او از هر چیزی که به خیریت منتهی می شد، هر چند که اندک بود، بهره برد و از آنها برای تقویت و پشتیبانی از استدلالهای خود استفاده کرد.

`اعمال ۱۷: ۲۲ و ۲۳ را بخوانید. پولس در اینجا در تلاش برای دستیابی به این مردمان بواسطه انجیل چه کرد؟`

«اهالی آتن! از هر جهت شما را دیندار یافتم»(اعمال ۱۷: ۲۲). پولس به بت پرستان ادای احترام می کرد! دین آنان از هر جهت مشوش و در ضلالت بود و با این وجود، پولس تعهد آنان را ستود زیرا حتی تعهد به گمراهی روحانی قابل ستایش تر از بی توجهی کامل به امور روحانی است.

پولس می افزاید، «زیرا چون سیر کرده، معابد شما را نظاره مینمودم، مذبحی یافتم که بر آن، نام خدای ناشناخته نوشته بود. پس آنچه را شما ناشناخته میپرستید، من به شما اعلام مینمایم»(اعمال ۱۷: ۲۳). پولس با شرح مطالعات خود از مذهب آتنی ها دیدگاهی محترمانه را در قبال مردم در پیش گرفت. او به عنوان یک متخصص خودخوانده در بیان پاسخ هایی که مردم برای تغییر به آنها نیاز داشتند، تعجیل نکرد، با صبر و حوصله پاسخ سوالات مردم را داد. در واقع او یک فقیه با تجربه بود و پاسخ هایی را که این افراد نیاز داشتند را می دانست! اما او خود را اینگونه معرفی نکرد، در غیر اینصورت کاملاً طرد می شد. در عوض، مردم او را فردی یافتند که برای مردم اهمیت قائل می شود و خیرخواه آنهاست.

پولس با اشاره به «خدای ناشناخته» (اعمال ۱۷: ۲۳) از آنچه که نقطه مشترک بنظر می رسید بهره برد. آنان به خدایی ایمان داشتند(در واقع بسیاری) که شروعی خوبی بود(برخی از مردم چنین باوری نداشتند) و می توانست راهی را برای گفتگویی عمیقتر بگشاید.

او به ایده قربانگاه برای خدایی ناشناخته با منفی گرایی نگاه نکرد و آن را به سخره نگرفت. در عوض، او از مردمی قدردانی و تحسین کرد که به اندازه کافی برای امور روحانی اهمیت قائل می شدند تا برای پرستش چیزی که حتی نمیدانستند، تلاش و هزینه کنند.

آیا آنها در گمراهی بسر می بردند؟ البته، اما می توان آن را مورد بررسی قرار داد. آنچه که در ابتدا مهم بود این بود که آنها آنچه را که درک می کردند عبادت می کردند. پولس تشخیص داد که این همان چیزی است که روح القدس می تواند برروی آن کار کند. پولس نقطه اشتراکی برای گفتگو پیدا کرده بود که می توانست علاقه آنها را جلب کند.

`چه راههای ارتباطی و نکات ارتباطی را میتوانید در نظر بگیرید که فرصتهایی را برای گفتگوی عمیقتر با دیگرانی که با آنها در تماس هستید باز کند؟`