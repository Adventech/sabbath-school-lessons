---
title:  معرفی خدایی جدید
date:  06/12/2023
---

حال که پولس توجه اندیشمندان آتن را جلب کرده بود، توجه مخاطبین خود را به خدای آسمانها معطوف کرد.

`اعمال ۱۷: ۲۴ – ۲۷ را بخوانید. پولس در اینجا از چه رویکردی را برای دستیابی به این مردم استفاده کرده بود؟`

سخنان پولس برای مردمی که به اندازه کافی به چیزهای روحانی اهمیت میدادند تا برای خدایی ناشناخته قربانگاه بسازند، جالب توجه بود: خدای خالقی که در معبد زندگی نمیکند و به چیزی از طرف انسان نیازی ندارد، بلکه در عوض نیازهای انسان را تامین میکند.

برای فرهنگی که غرق در اساطیر یونانی بود، که در آن خدایان غیرقابل پیش بینی، خود محور و ظالم بودند، ایده خدایی مانند آنچه پولس توصیف کرد، ایده شگفت انگیزی بود. و مردان آریوپاگوس اولین قدم های کودکانه خود را به سوی خدای محبت برداشتند.

واقعیت اینکه این خدا که آنها نمی شناختند، می توانست شناخته شود! در واقع او نیز می خواهد که شناخته شود.

احتمالاً پولس در آریوپاگوس بیش از چند کلمه ای که لوقا در این داستان به اشتراک گذاشت صحبت کرد. منطقی به نظر می رسد که لوقا سخنان پولس را بخاطر کم کردن مطالب در حجم نوشتاری خلاصه کرد. اگر این درست باشد، پس احتمالا پولس هر یک از مفاهیمی که تاکنون خوانده ایم را با جزئیات بیشتری بیان کرده باشد. پس سخنان پولس را به مفاهیمی تقسیم می کنیم:

پولس آنها را تا جایی که میتوانست با خود همراه کرد، بر اساس آنچه که در خصوص اعتقاد آنها میدانست. اگر می توانست آنها را تا این حد برساند، پیشرفت خوبی داشت.

`به درخواست پولس به جهان خلقت و خدا به عنوان خالق توجه کنید، (رومیان ۱: ۱۸-۲۵ را نیز ببینید). چرا این رویکرد برای اکثر مردم، حداقل به عنوان شروع، بسیار خوب است؟ چه چیزی در جهان خلقت وجود دارد که با این قدرت به خدا اشاره می کند؟`