---
title:  فراتر از قاعده
date:  07/12/2023
---

`اعمال ۱۷: ۲۴ – ۳۴ را بخوانید. پولس چگونه به شهادت خود ادامه می دهد؟`

همچنین جالب است بدانیم که پولس در واقع از برخی از نویسندگان خود آنها نقل قول کرد، که با نوشتن چیزی تقریباً نزدیک به حقیقت کتاب مقدس، به پولس فرصتی دادند تا شنوندگان خود را گام به گام به پیش برد.

یعنی با شناخت و آگاهی از عقاید آنها، برای جستجوی زمینه های مشترک با آنها، استفاده کرد و سپس فراتر رفت. بدون تردید: در تلاش برای دستیابی به دیگران، آشنایی با عقاید آنها و یافتن نقاط مشترک می تواند روشی قدرتمند برای نزدیک شدن به افراد باشد.

همچنین توجه داشته باشید که پولس از این زمینه مشترک با آنها استفاده کرد و آنها را گام به گام به جایی که در نظر داشت برد: رستاخیز عیسی و امیدی که به همه آنها بخشید. لوقا واکنشها به سخنان پایانی پولس در مورد رستاخیز را شرح داد. برخی این ایده را به سخره گرفتند. دیگران گفتند که میخواهند در این مورد از پولس مطالب بیشتری بشنوند. و برخی ایمان آوردند. آنچه در این داستان برای اهداف ما کلیدی است این است که همه آنها واقعاً گوش داده بودند. و از همان ابتدااین امید پولس بود.

می دانیم که برخی از مردم انجیل را نخواهند پذیرفت، ولی باید هر کاری که می توانیم انجام دهیم تا اطمینان حاصل کنیم که قبل از رد انجیل، دریابند که چه چیزی را نپذیرفته اند. پولس با شیوه کار در میان آتنی ها و استفاده راهبردی از مطالبی که از آنها دریافته و آموخته بود، اطمینان حاصل کرد که آنها با ذهنی گشوده حرفهای او را می شنوند مبنی بر این که خدایی وجود دارد که آنها را آفریده است ولی آنها او را نمی شناسند. این خدا آنها را دوست داشت و از آنها می خواست تا او را بشناسند. او با وجود جهالتی که داشتند به آنها ترحم داشت. اما روز داوری نزدیک بود. و چنانچه تمام این مطالب برایشان غیر قابل باور بود، ولی قیام مسیح از مرگ شاهدی قدرتمند برای آنان بود.

اینک که بواقع پیام را شنیده و فهمیده بودند، این گزینه در پیش روی آنان بود که آن پیام را بطور کامل رد کرده و یا اینکه بیشتر در باره آن تحقیق کنند. و برخی بیشتر تفحص نموده و به عیسی گرویدند (اعمال رسولان ۱۷: ۳۴).

`چالش: در دعا، از خدا بخواهید تا شما را به راه خاصی هدایت کند تا به بهترین نحو ممکن به کسی که می شناسید شهادت بدهید.`

`چالش بیشتر: رسانههای اجتماعی را بهعنوان «آریوپاگوس» احتمالی بررسی کنید تا بتوانید انجیل را  با شفافیت و درایت پولس برای بیایمانان ارائه کنید.`