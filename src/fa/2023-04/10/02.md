---
title:  یک عبری در آتن
date:  03/12/2023
---

`اعمال ۱۷: ۱ – ۱۶ را بخوانید. چگونه سر و کار پولس به آتن کشیده شد و به آنچه که در آنجا یافت چگونه واکنش نشان داد؟`

شهر آتن «از بت ها پر شده بود» (اعمال رسولان ۱۷: ۱۶). پولس با آگاهی از سابقه مردم خود و تمایل آنها به بت پرستی (علیرغم هشدارهای بیشمار)، از دیدن این همه بت در آتن ناراحت بود. بدون تردید، که پولس با حس دلسوزی و شفقت برای اهالی آتن برانگیخته شده بود، زیرا اگر خدای واقعی را نشناسند در گناهان خود هلاک می شوند.

امروزه شهرهای ما نیز مملو از بتهاست حتی اگرچه کمتر از آنچه که پولس دیده بود قابل رویت می باشند. و متاسفانه بسیاری از ایمانداران در میانه شهرها قدم می زنند، بدون اینکه به بت های آن واکنشی نشان دهند. با اینحال، پولس باندازه کافی با روح القدس همخوانی داشت تا بتواند واکنش لازم را نشان دهد.

پولس با برخی از ایمانداران دیگر که هنوز درک نکرده بودند که انجیل متعلق به همه جهانیان است، همگام نبود، پولس می دانست که خدا تمایل دارد تا اهالی آتن نیز به همراه دیگران نجات بیابند. او متوجه شده بود که مفهوم مأموریت جهانی اینست که پیام انجیل را به کسانی برساند که کاملاً دست نیافتنی بودند، از جمله بت پرستان ملحد و نیز فیلسوفانی که در خیابان های آتن پرسه می زدند.

از اینرو پولس به کرات به بازار شهر می رفت که اینگونه افراد در آنجا یافت می شدند. شاید بتوانیم بگوئیم که او اولین مرکز مطالعاتی ماموریت جهانی را تشکیل داد، جایی که او از بازار برای مطالعه و محک زدن شیوه هایی دستیابی به قلبها و ذهنهای این بت پرستان استفاده کرد.

پولس می دانست که او نمی تواند به اهالی آتن به همان شیوه ای به یهودیان یا حتی غیریهودیان خداترس اسرائیل نزدیک شد، نزدیک شود. اینها افرادی بودند که نقطه عطفشان خدای اسرائیل یا کارهای او در میان قوم اسرائیل نبود. مهم نبود که این مفاهیم و عقاید تا چه اندازه برای یهودیان و حتی برای غیریهودیان خداترس محوری بودند، برای مردمی که پولس در بازار آتن با آنها روبرو شد هیچ معنایی نداشت. از این رو، به یک رویکرد کاملاً جدید نیاز بود.

امروز ما اغلب در پی دستیابی به مردمی هستیم که پیشینه آنان با میراث یهودی – مسیحی هیچ چیز مشترکی ندارد ندارد. بدین جهت مانند پولس نیاز به تطابق با محیط فرهنگی داریم. شیوه ای که می تواند بخوبی کارآمد باشد، برای نمونه، یک شیوه در سوئد ممکن است برای تاجیکستان ناکارا باشد.

`در جامعه شما مردم چه بتهایی را می پرستند و چگونه می توانید چشمان آنان را بگشائید که این کارها در کل بی ارزش هستند؟`