---
title:  'خدای سه گانه: منشاء ماموریت'
date:  08/10/2023
---

عیسی در کلام مقدس به عنوان تنها راه رستگاری، پیشاهنگ و کانون کلام مقدس معرفی می شود. عیسی خودش اعلام کرد: «من راه و راستی و حیات هستم؛ هیچکس جز بهواسطۀ من، نزد پدر نمیآید» (یوحنا ۱۴: ۶). ولی عیسی به ما نیز کمک می کند تا اهمیت خدای سه گانه را در قبال ماموریت وی درک کنیم.

هر آنچه که مسیح انجام داد یا برای پدر بود یا از سوی پدر آسمانی بود(یوحنا ۴: ۳۴؛ یوحنا ۵: ۳۰؛ یوحنا ۱۲: ۴۵).

با این وجود، همیشه بایستی بخاطر داشته باشیم که ماموریت عیسی از زمانی که به این دنیا آمد شروع نشد. او از سوی پدر حتی پیش از خلقت جهان ماموریت یافته بود(با افسسیان ۱: ۴، اول پطرس ۱: ۲۰).

بنابراین، خداوند حتی قبل از اینکه شالوده سیاره ما را بنیان نهد، دستیابی به بشریت را در برنامه خود قرار داده بود و برای تحقق این هدف، به طور هدفمند وارد تاریخ بشریت شد.

پسر جهان را خلق نمود (یوحنا ۱: ۳) و وقتی زمان مقرر فرا رسید (غلاطیان ۴: ۴)، خداوند محبت خویش را با فرستادن پسر به اینجا به نمایش گذاشت (یوحنا ۳: ۱۶ و ۱۷). پسر آمد، بر روی صلیب مرد، و بر مرگ ظفر یافت.

آنگاه روح از سوی پدر به این جهان نازل شد(یوحنا ۱۴: ۲۶؛ یوحنا ۱۶: ۷)، تا جهان را مجاب می کند(یوحنا ۱۶: ۸ – ۱۱)، و امروز، ماموریت پدر و پسر با توانمند ساختن و اعزام امت خدا برای ماموریت[بشارت] ادامه یافت (یوحنا ۱۴: ۲۶؛ یوحنا ۱۶: ۱۳ و ۱۴).

`یوحنا ۲۰: ۲۱ و ۲۲ را بخوانید. درک اینکه رسالت خدا، مبدأ و منشا خود را در پدر، پسر و روح القدس می داند، چگونه باید ماموریت ما را شکل دهد؟`

گرچه واژه «تثلیث» در کتاب مقدس یافت نمی شود، لیکن شواهد تثلیثی متمرکز بر مأموریت رستگاری بسیار زیاد یافت می شود. برای مثال، پس از قیام، مسیح به حواریون خویش ظاهر گشت و به آنان وعده داد: «من موعودِ پدر خود را بر شما خواهم فرستاد؛ پس در شهر بمانید تا آنگاه که از اعلی با قدرت آراسته شوید»(لوقا ۲۴: ۴۹).

در اینجا ما واقعیت مأموریت الوهیت را در یک جمله می یابیم: وعده پدر، اطمینان پسر به تحقق وعده، و خودِ وعده یعنی آمدن روح القدس (لوقا ۳:۱۶؛ اعمال رسولان ۱:۴، ۵، ۸ را ببینید).

از این مطالب می آموزیم که ماموریت رستگاری متعلق به ما نیست، بلکه به خدای سه گانه تعلق دارد. به همین خاطر، ماموریت شکست نمی خورد.

`پدر، پسر، و روح القدس همگی در کار نجات جانها دخیل هستند. چرا این اندیشه را باید تا این حد تسلی دهنده بیابیم؟`