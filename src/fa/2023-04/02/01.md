---
title:  'ماموریت خدا برای ما: قسمت دوم'
date:  07/10/2023
---

### مطالعه این هفته
برای مطالعه این هفته بخوانید: یوحنا ۲۰: ۲۱ و ۲۲؛ متی ۲۸: ۱۶ – ۲۰؛ مکاشفه ۱۴: ۶ و ۷؛ تثنیه ۷: ۶ و ۱۱ و ۱۲؛  مکاشفه ۷: ۹ و ۱۰.

> <p>آیه حفظی</p>
> «پس بروید و همۀ قومها را شاگرد سازید و ایشان را به نام پدر، پسر و روحالقدس تعمید دهید» (متی ۲۸: ۱۹)

این موضوع که خداوند، خدای رستگاری بشر است، در سراسر کلام مقدس جریان دارد. این ریسمانی است که وقایع سرگذشت بشر را به هم پیوند می دهد و هدف خدا را از خلقتش به نمایش می گذارد. علاوه بر این، مکاشفه الهی را به کانون اصلی آن وصل می کند: بازسازی تصویر خدا در فرزندان سقوط کرده او (با کولسیان ۳: ۹ و ۱۰؛ اول یوحنا ۳: ۲ مقایسه کنید).

ماموریت خدا از طریق کلام خدا برای ما قابل درک است. وقتی کتاب مقدس را می خوانیم، می توانیم خدایی را ببینیم که بطور هدفمند بسوی ما آمده است.

به رغم جدایی انسان از خدا بدلیل گناه (اشعیا ۵۹: ۲)، خداوند از طریق ماموریت خویش به ترمیم رابطه گسسته با بشر ادامه می دهد تا اینکه آن لحظه شکوهمند فرا رسد، هنگامی که او «همه چیز را نو بسازد»(مکاشفه ۲۱: ۵).

در این میان، خداوند اینگونه برگزیده است که خود را به شیوه ای برای ما هویدا کند که بتوانیم ماهیت و هدف او را درک کنیم و بالاتر از همه بتوانیم با او رابطه ای واقعی و پایدار داشته باشیم. به عبارت دیگر، ما نه تنها او را می شناسیم، بلکه تجربه ای که با او داشته ایم و محبت رستگار کننده اش را با دیگران به اشتراک میگذاریم.

آنگاه کلام مقدس جزییات اصلی رسالت خداوند را بازگو می کند.