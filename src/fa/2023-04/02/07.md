---
title:  اندیشه هایی فراتر
date:  13/10/2023
---

برای شهادت دادن به همه ملتها. کلام منجی که می گوید «شما نور جهانید»، به این واقعیت اشاره دارد که او به پیروان خود یک مأموریت جهانی سپرده است. همانطور که پرتوهای خورشید به دورافتاده ترین نقاط جهان می رسد، خداوند چنین تدبیر نموده که نور انجیل به هر جانی بر روی زمین برسد.

اگر کلیسای مسیح هدف خداوند ما را برآورده میکرد، نور بر همه کسانی که در تاریکی و در منطقه و سایه مرگ نشستهاند میتابید. اعضای کلیسا در عوض دور هم جمع شدن و اجتناب از انجام مسئولیت و دست به سینه نشستن، در همه سرزمین ها پراکنده می شدند و اجازه می دادند تا نور مسیح از آنها ساطع شود و مانند او برای نجات جان ها کار می کردند و آنگاه این «انجیل ملکوت» به سرعت به سراسر جهان منتقل می شد.

«از تمامی کشورها، مقدونیه ای ها صدا خواهند زد «به اینجا بیایید و به ما کمک کنید». خداوند حوزه های خدمت را بروی ما گشوده است. ملکوتیان با انسانها همکار هستند. مشیت در مقابل ماست و قدرت الهی با تلاشهای بشری در کار است. چشمانی که کار خداوند را نمی بینید در واقع نابینا هستند و گوشهایی که صدای شبان نیکو را نمی شنوند که گوسفندان خود را صدا می کند، ناشنوا هستند.

برخی فراخوان خدا را شنیده اند و اجابت کرده اند. باشد تا هر قلب تقدیس شده ای در پی این باشد تا به اعلامیه حیات بخش انجیل لبیک گوید. چنانچه زنان و مردان با تواضع و وفادارای کار تعیین شده خدادادی خود را در دست گیرند، قدرت الهی با متحول شدن بسیاری به نور حقیقت آشکار خواهد شد. نتایج تلاشهای آنان شگفت انگیز خواهد بود».- مرجع زیر:

.Ellen G. White, The Advent Review and Sabbath Herald, November 14, 1912

**سوالاتی برای بحث:**

`۱. اعتبار تاثیر گذاری کلیسا در محله اساسا اینگونه تعیین می شود که ما یعنی بدن مسیح، محبت او برای محقق شدن ماموریت وی در زندگی ما مثال زدنی باشد. بطور شخصی شما به این چالش چه واکنشی نشان می دهید؟`

`۲. به نظر شما کلیسا توسط همسایگان غیر ادونتیست چگونه دیده و درک می شود؟ از کجا می دانید؟ اگر ادراک مثبتی وجود دارد چه کاری می توانید انجام دهید تا آن دیدگاه را بهتر کنید؟ اگر منفی است چه می توانید انجام دهید تا آنرا تغییر دهید؟`

`۳. چرا حفظ انجیل ابدی به عنوان کانون ماموریت ما برای جهان اینقدر مهم است؟ به افراد نا امید در هر جا که هستند چگونه می توانیم امید بزرگ انجیل و خبر خوش کاری که عیسی بر روی صلیب بخاطر ما انجام داد را بشارت بدهیم؟`