---
title:  'دنیا: عرصه ماموریت'
date:  12/10/2023
---

`مکاشفه ۷: ۹ و ۱۰ را بخوانید. این آیه درخصوص دامنه دوردست جغرافیایی ماموریت خدا چه می گوید؟`

درس این هفته بطور هدفمند دو آیه ماموریتی مهم را مورد بحث قرار داد که تاکید بر محوریت شاگردسازی در ماموریت بزرگ و پیام انجیل ابدی دارد. جالب توجه است که هر دو آیه دست کم از یک نقطه اشتراک برخوردار است: «مکانِ» ماموریت.

آن آیات اینگونه قرائت می شوند: «پس بروید و همۀ قومها را شاگرد سازید»(متی ۲۸: ۱۹)، «ساکنان زمین را از هر امّت و قبیله و زبان و قوم» (مکاشفه ۱۴: ۶).

بعبارتی انجیل مسیح برای دسترسی به همه طبقات، همه ملتها، همه زبانها و همه مردم است. اثرگذاری انجیل برای متحد ساختن نجات یافتگان در یک محفل بزرگ اخوت و برادری است. ما تنها یک الگو برای تقلید داریم و آن الگو عیسی مسیح است. اگر حقیقت را همانگونه که در عیسی است بپذیریم، تبعیض های نژادی و حسادتها فرو خواهند پاشید و روح حقیقت قلبهای ما را در یگانگی عجین خواهد ساخت.

وقتی که عیسی گفت: شما شاهدان من خواهید بود(اعمال ۱: ۸)، او سه قلمرو جغرافیایی را در ذهن داشت؟

قلمرو ۱: «شما شاهدان من در اورشلیم خواهید بود». در آن زمان حواریون او به اورشلیم خیلی نزدیک بودند. پس عیسی اساسا می گفت: تجربه ای را که با خدا داشته اید را با مردمی که در نزدیکی و در اطراف شما هستند به مشارکت بگذارید. ماموریت از خانه شروع می شود، در خانواده، با همسایگان، با دوستان. این مکان غایی ماموریت است.

قلمرو ۲: آنگاه او ادامه داد: «در تمامی یهودیه و سامره».

ماموریت ما نیز شامل کسانی است که به نوعی نزدیک، ولی  فاصله دارند. در این گروه، مردم ممکن است با زبان ما صحبت کنند و فرهنگ مشابهی داشته باشند ولی با واقعیت مشابه ما در شیوه زندگی، اشتراکی ندارند. این ناحیه برای ماموریت بعدی ما است.

قلمرو ۳: فراتر از این عیسی می فرماید: و تا انتهای زمین.

ماموریت خدا ما را فرا می خواند تا به افرادی از همه مکانها، ملتها، گروه های مردمی، زبانها و طوایف دسترسی داشته باشیم. این قلمرو و حیطه نهایی ماموریت ماست.

`چالش: هر روزه، از این هفته برای محله ای که در آن زندگی می کنید دعا کنید. خداوند شما را برای دلیلی در آنجا اسکان داده است.`

`چالش بیشتر: در خصوص مردم بومی منطقه خود تحقیق کنید (چه نوع مردمی در اطراف شما زندگی می کنند) - پیشینه قومی و مذهبی، پیر، جوان، فقیر، ثروتمند، زبان های صحبت شده، و غیره. از خدا بخواهید که به شما نشان دهد چگونه می توانید رساننده محبت او به آنها باشید؟`