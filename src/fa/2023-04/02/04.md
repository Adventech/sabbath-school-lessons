---
title:  'انجیل ابدی: پیام ماموریت'
date:  10/10/2023
---

`مکاشفه ۱۴: ۶ و ۷ را بخوانید. چه جنبه هایی از ماموریت خدا را می توانید در انجیل ابدی شناسایی کنید که توسط پیام اولین فرشته از پیامهای سه فرشته ارائه گردیده است؟`

این تنها محل در کتاب مقدس است که به موجب آن کلمات «ابدی» و «انجیل» در هم آمیخته شده اند. انجیل، خبرِ خوشِ فیض است که به همگان از طریق عیسی مسیح ارزانی شده است. او به جهان ما آمد تا فیض و حقیقت را به ما نشان دهد(یوحنا ۱: ۱۴).

او زندگی معصوم و عاری از گناهی داشت و بر روی صلیب به عنوان قربانی جایگزین مُرد تا جریمه گناهان ما را بر خود حمل کند(اشعیا ۵۳: ۴ و ۵؛ اول پطرس ۳: ۱۸). او به حیات قیام کرد و به آسمان بازگشت و توسط پدر رفعت یافت و امروز برای ما در معبد آسمانی شفاعت می کند(مکاشفه ۱: ۱۸؛ اعمال ۲: ۳۳؛ عبرانیان ۷: ۲۵). او به زودی بزرگترین وعده خود را تحقق خواهد بخشید - بازگشت با شکوه و جلال و در نهایت، پس از هزاره برای استقرار پادشاهی خدا بر روی زمین (یوحنا ۱۴: ۱ تا ۴؛ اعمال ۱: ۱۱؛ مکاشفه ۲۱: ۱ تا ۴). همه اینها واقعیتهای ضروری انجیل ابدی است.

با این وجود، واقعیت این است که این پیام، ابدی و قابل توجه است. تنها یک انجیل وجود دارد که می تواند ما را نجات بخشد. انجیل همینگونه باقی خواهد ماند تا ماموریت خدا بطور کامل محقق شود. هرگز انجیل دیگری در کار نخواهد بود.

تعالیم و آموزه های فریبنده می آیند و می روند(افسسیان ۴: ۱۴)، ولی پیام رستگاری، انجیل ابدی، غیر قابل تغییر خواهد بود و کسانی که با اطاعت به آن ایمان داشته و مطابق با آن زندگی کنند اَجر خواهند یافت (تثنیه ۵: ۳۳، رومیان ۲: ۶ را ببینید).

همان ماموریتی که به اولین حواریون سپرده شد، امروزه به ما نیز داده شده است. ما باید وظیفه شاگردسازی را در هر جایی برای مسیح ادامه دهیم. ولی چه نوع شاگردانی؟ افرادی خوب، درستکار، کاملا متعهد، و مهربان؟ این صفات ضروری هستند ولی کافی نیستند. ما باید شاگردانی بسازیم که در راستای هدفی نهایی بر تمامی اجزای شاگردی کتاب مقدسی متمرکز باشند (لوقا ۹: ۲۳، یوحنا ۱۳: ۳۴ و ۳۵، دوم قرنتیان ۵: ۱۷): آماده شدن و آماده کردن دیگران برای بازگشت ثانی سرور، عیسی مسیح.

«اعلان داوری [مکاشفه ۱۴: ۶ و ۷، اعلان آمدن دوباره مسیح است که در حال وقوع است. و این اعلامیه، انجیل ابدی نامیده شده است. از اینرو موعظه آمدن دوباره مسیح، اعلامیه قریب الوقوع بودن آن است، که بخش ضروری پیام انجیل است.

`مفهوم داوری چگونه با «انجیل ابدی» در پیام فرشته اول مرتبط شده است؟ چرا انجیل باید در خصوص ایده داوری نقشی محوری داشته باشد؟`