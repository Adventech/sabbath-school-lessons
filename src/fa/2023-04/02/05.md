---
title:  'امت خدا: مجری رسالت'
date:  11/10/2023
---

در سراسر تاریخ، خداوند همواره از افرادی برخوردار بوده است که وفادارانه معرف خصایل او بوده اند و مطیعانه از اهداف او پیروی نموده اند. امت خدا کسانی هستند که فرا خوانده شده اند و کسانی هستند که دعوت وی را پذیرفته اند تا شریکان فیض او باشند. همه آنان عاملان خدا برای محقق ساختن رسالت او بوده و بطور مداوم هستند.

`پیدایش ۱۲: ۱ – ۳ و تثنیه ۷: ۶ و ۱۱ و ۱۲ را بخوانید. هدف اصلی خدا برای قومش در عهد عتیق چه بود؟`

عهد خدا با ابراهیم و نسلهای او از هدفی خاص برخوردار بود. آنان فرا خوانده شدند و ماموریت یافتند تا نمایندگان و عوامل ماموریت خدا باشند یعنی مسیر برکات برای قوم ها باشند(با تثنیه ۲۸: ۱۰؛ اشعیا ۴۹: ۶ مقایسه کنید). با این حال برگزیدیگی آنان مشروط به ایمان و اطاعت بود(پیدایش ۲۲: ۱۶ – ۱۸؛ خروج ۱۹: ۵ و ۶؛ تثنیه ۲۸: ۱ و ۲؛ دوم قرنتیان ۷: ۱۴). این فرایندی بود که قومهای اطراف را جذب اسرائیل می کرد و استراتژی ماموریت خدا در عهد عتیق بود.

ماموریت خدا در عهد جدید ادامه دارد. خداوند و منجی قیام کرده، هم اینک «استراتژی ماموریت» را مجددا فعال نموده اند (متی ۲۸: ۱۸ – ۲۰؛ اعمال ۱: ۸) که بموجب آن شاگردان مسیح که شامل کلیسا می شود برای ماموریت به سراسر دنیا می روند، برخلاف دوران اسرائیل کهن، که منتظر می ماندند تا دنیا به سمت آنان بیاید. ماموریت از کلیسا سرچشمه نگرفته است. در مقایسه، کلیسا موجودیت دارد، بخاطر اینکه خدا همچنان ماموریتی دارد که باید انجام شود و برای محقق شدن آن از کلیسا بهره می گیرد.

با این وجود، این سوال باقی می ماند: ماموریت کلیسا چیست؟ مشابه همان چیزی است که آن یگانه، کلیسا را فرا خواند تا هستی یابد: «زیرا پسر انسان آمده تا گمشده را بجوید و نجات بخشد»(لوقا ۱۹: ۱۰). گرچه هیچ یک از ما در کلیسا نمی تواند کسی را نجات دهد و آن نجات دهنده خود عیسی مسیح است.

«ماموریت کلیسای مسیح نجات گناهکارانِ رو به هلاکت است. ماموریت این است که محبت خدا به انسانها شناسانده شودو با اثربخشی آن محبت آنها را به سمت مسیح جلب کنیم». مرجع زیر: Ellen G. White, Testimonies for the Church, vol. 3, p. 381.

چه امتیاز و مسئولیت بزرگی!

`ماموریت برای کلیسا مانند هوا برای زندگی ماست. بدون هوا زنده نمی مانیم. بدون ماموریت، کلیسا می میرد. شما بطور شخصی چه می توانید بکنید تا حیات کلیسایتان را حفظ کنید؟`