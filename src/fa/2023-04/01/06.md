---
title:  خدایی که برای ما باز خواهد گشت
date:  05/10/2023
---

`یوحنا ۱۴: ۱ – ۳ را بخوانید. چگونه این آیات با پیام آخر زمان که در کتاب مقدس یافت می شود ارتباط دارند؟`

در طی خدمت زمینی مسیح یکی از ارزشمندترین وعده های او امید رستگاری بود، که بازتاب دهنده اشتیاق خالق برای با ما بودن برای ابدیت است. عیسی تایید نمود «و آنگاه که رفتم و مکانی برای شما آماده کردم، باز میآیم و شما را نزد خود میبرم، تا آنجا که من هستم شما نیز باشید»(یوحنا ۱۴: ۳).

طبق گفته یوحنای رسول، وعده، سرانجام به حقیقت خواهد پیوست. «و از تخت، صدای بلندی شنیدم که گفت: «اینک، مسکن خدا با آدمیان است، و او با آنها ساکن خواهد شد؛ و ایشان قوم او خواهند بود، و خود خدا با ایشان خواهد بود و خدای ایشان خواهد بود»(مکاشفه ۲۱: ۳).

کار رستگاری کامل خواهد شد. در جایی که گناه زیاد شود، فیض خدا بسیار بیشتر می گردد. خود زمین، همان مزرعهای که شیطان ادعا میکند که از آن اوست، نه تنها باید فدیه داده شود، بلکه رفعت می یابد. . . . اینجا، جایی که پسر خدا در جامه انسانی خیمه خود را برافراشت. جایی که پادشاه جلال زندگی کرد و رنج کشید و مرد، در اینجا، هنگامی که او همه چیز را تازه خواهد ساخت، خیمه خدا با مردم خواهد بود. . . . و در طول اعصار بیپایان، در حالی که رستگار شدگان در نور خداوند گام بر می دارند، او را به خاطر هدیه غیر قابل وصفش حمد خواهند گفت، - عمانوئل، «خدا با ما».- الن جی وایت، آرزوی اعصار، صفحه ۲۶.

در اینجا زیباترین تصویر رستگاری را می یابیم. خدای مامور رستگاری انسان در نهایت، آرزویش را محقق خواهد ساخت تا برای ابد با فرزندانش باشد. چه امتیاز عظیمی است که بخشی از این واقعیت باشیم!

چالش های هفتگی. در طول این سه ماهه از شما دعوت می شود تا بطور هدفمند در مأموریت خدا شرکت کنید. این فرصتی خواهد بود تا خدای مأمور رستگاری انسان را در زندگی خود ببینید و تجربه کنید.

از این لحظه برای تأمل شخصی بهره برده و آماده باشید تا آنچه را که آموخته اید به صورت هفتگی با کلاس خود به اشتراک بگذارید. افزون بر این، «چالش بیشتر» شما را تشویق می کند تا بیشتر در ماموریت خدا دخیل شوید.

`چالش: هر روز برای هفته آتی دعا کنید تا خداوند قلب شما را بگشاید تا بخشی از مأموریت او باشید.`

`چالش بیشتر: نام کسی را در زندگیتان که قبلاً نمیشناخته اید، بیاموزید - همسایه، همکار، مغازهدار، راننده اتوبوس، سرایدار و غیره. هر روز برای او دعا کنید.`