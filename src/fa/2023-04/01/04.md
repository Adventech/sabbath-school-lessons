---
title:  خدایی که یکی از ما شد
date:  03/10/2023
---

عهد عتیق نشان می دهد که آفریدگار چگونه شروع به اجرای برنامه خود از طریق قومی کرد که قرار بود معرف ماهیت و هدف او به جهانیان باشند. هر کاری که خدا انجام داد طبق راهبرد رسالت او بود.

خداوند از طریق اشعیای نبی گفت: «چیزهای اوّل را از زمان قدیم به یاد آورید. زیرا من قادر مطلق هستم و دیگری نیست. خدا هستم و نظیر من نی. آخر را از ابتدا و آنچه را که واقع نشده از قدیم بیان میکنم و میگویم که اراده من برقرار خواهد ماند و تمامی مسرّت خویش را بجاخواهم آورد»(اشعیا ۴۶: ۹ و ۱۰). با این حال، در عهد جدید، میل خدا برای بودن با نوع بشر ابعاد جدیدی به خود می گیرد. از طریق تجسم مسیح، آنچه در باغ عدن فقط یک وعده بود (پیدایش ۳:۱۵) به واقعیت تبدیل می شود.

`حکایت میلاد عیسی را در متی ۱: ۱۸ – ۲۳ بخوانید. این روایت چه چیزهای اساسی را درباره خدا به ما می گوید؟`

«خدا باما». عمانوئیل. خدا در میان قوم خویش در میانه خیمه مقدس ساکن بوده است و حال با جسم عیسای ناصری در میان آنان ساکن است.

خداوند در واقع، با تولد عیسی، به شیوه ای ملموس میل دائمی خود را برای بودن با ما در طبیعت مطرح می کند و ماموریت او این بود: پسر خدا کاملاً انسانی و کاملاً الهی بود و او بود که تأیید کرد: « من راه و راستی و حیات هستم. هیچکس نزد پدر جز بهوسیلۀ من نمیآید» (یوحنا ۱۴: ۶).

`یوحنا ۱: ۱۴ – ۱۸ را بخوانید. از تجسم مسیح، درخصوص ماموریت خدا برای ما چه می آموزید؟`

خداوند با ماموریت خود به پیش رفت و بعدها از طریق عیسی مسیح بطور فیزیکی در میان فرزندان خود حاضر بود. « آن پسر یگانه که از جانب پدر آمد، پر از فیض و راستی » (یوحنا ۱: ۱۴)، نبوتهای عهد قدیم را محقق نمود و مطابق با برنامه الهی با ما یکی شد، خدا در جسم بشر. خدای ماموریت قرار شد تا هدف خود را ادامه و به کمال رساند.

`به این بیندیشید که چرا محبت خدا نسبت به ما آنچنان زیاد است که او در قالب بشری به سوی ما می آید. چگونه باید به این محبت، به خصوص از لحاظ رسالت خود برای دیگران پاسخ دهیم؟`