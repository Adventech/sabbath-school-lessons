---
title:  خدایی که در کنار ما می ماند
date:  04/10/2023
---

زندگی و خدمت عیسی مکاشفه نهایی خدا بود. قریب به سه سال، خداوند توانست بیش از روشهای پیشین خوداز طریق نسلهای گذشته، نشان دهد که کیست و ماموریتش چیست.

مسیح تصویر کاملی از خدای نادیده بود، «او صورت خدای نادیده است و فرزند ارشد بر تمامی آفرینش. زیرا خشنودی خدا در این بود که با همۀ کمال خود در او ساکن شود. و بهواسطۀ او همه چیز را، چه در آسمان و چه بر زمین، با خود آشتی دهد، بهوسیلۀ صلحی که با ریخته شدن خون وی بر صلیب پدید آورد» (کولسیان ۱: ۱۵ و ۱۹ و ۲۰). در مسیح ماهیت ماموریتی خدا بطور کامل عیان شد. عیسی شخصا ماموریت خویش را آشکار نمود و گفت، « پسر انسان آمده تا گمشده را بجوید و نجات بخشد»(لوقا ۱۹: ۱۰).

`یوحنا ۳: ۱۶ را بدقت خوانده و در آن تامل کنید. ارتباط بین محبت و ماموریت خدا را در اینجا چگونه می بینید؟`

بعدا زمانی که عیسی در راستای رسالت خود به آخرین هفته از زندگی اش نزدیک شد، سرنوشت نهایی بشریت در مخاطره بود. وقایعی که در طی آن روزها بوقوع پیوست انتظار گذشته را با امید برای آینده بهم پیوند داد.

در طی عید پِسَح – که به آزادی از ظلم مصریان اشاره می کرد- عیسی مسیح، خدای تجسم یافته، از زندگی خود دست شست تا ما را از قید گناه آزاد سازد. پولس رسول نوشت، «او کسی را که گناه را نشناخت، در راه ما گناه ساخت، تا ما در وی پارساییِ خدا شویم» (دوم قرنتیان ۵: ۲۱).

`متی ۲۸: ۱۸ – ۲۰ را بخوانید. در این ماموریت عظیم چه وعده ای را می یابیم؟ چه تضمینی برای ما به ارمغان خواهد داشت زمانیکه در ماموریت خدا دخیل شویم؟`

مرگ مسیح بخشی از فرایند آشتی خدا با انسان بود و نه خاتمه آن. عیسی بواسطه قیام خویش بر مرگ مستولی گردید و «تمامی قدرت در آسمان و زمین به او داده شد» (متی ۲۸: ۱۸). بر اساس این واقعیت، او به تمامی پیروان خویش ماموریت داد تا با وعده ای عالی به تمامی دنیا رفته و امتها را شاگرد سازند: «اینک من هر روزه تا پایان این عصر با شما هستم» (متی ۲۸: ۲۰).

`وعده عیسی برای «همیشه با شما بودن» به چه طرقی در زندگی شما محقق شده است، در حالی که متعهد و درگیر بشارت هستید؟`