---
title:  اندیشه هایی فراتر
date:  06/10/2023
---

«نقشه نجات ما نقشه ای نبود که بعدا اندیشیده شده باشد یا برنامه ای باشد که پس از سقوط آدم طرح ریزی شده باشد بلکه مکاشفه ای بود که «از ایام ازل مخفی داشته شده بود»(رومیان ۱۶: ۲۵). این نقشه آشکار شدن اصولی بود که از ایام ازل بنیان عرش خداوند را تشکیل می داد. از همان آغاز خداوند و مسیح از ارتداد شیطان و سقوط آدم که بدلیل قدرت فریبنده شیطان مرتکب گناه می شد آگاه بودند. خداوند مقدر نکرده بود که گناه به وجود بیاید اما وقوع آن را پیش بینی کرده و در مقابل عواقب هولناک ناشی از ارتکاب گناه اقدامات فوری را تدارک دیده بود. محبت او نسبت به جهان آنقدر عظیم بود که عهد کرد تا پسر یگانه خود را ارزانی دارد تا »هرکه به او ایمان آورد هلاک نگردد بلکه حیات جاودان یابد«(یوحنا ۳: ۱۶).- الن جی وایت، آرزوی اعصار، صفحه ۲۲.

«مسیح به شاگردانش نگفت که کارشان سهل و آسان خواهد بود. او مجموعۀ دسیسه عظیم شرارت بر علیه شان را به آنان نشان داد. آنان «علیه قدرت ها، علیه ریاست ها، علیه خداوندگاران این دنیای تاریک، و علیه فوج های ارواح شریر در جایهای آسمانی» خواهند جنگید. ولی آنها یکه و تنها برای جنگیدن واگذاشته نخواهند شد. او به آنان اطمینان داد که با ایشان خواهد بود و اگر با ایمان بیرون بروند تحت سپر قادر مطلق حرکت خواهند کرد. او به آنها فرمود تا شجاع و قوی باشند چرا که کسی بزرگ تر از فرشتگان در صفوف آنها خواهد بود. او تدارک لازم برای انجام کارشان را تهیه دید و مسئولیت موفقیت آنرا خودش بر عهده گرفت. مادامی که آنها از کلامش اطاعت کنند و در ارتباط با او کار کنند شکست نخواهند خورد. او به آنها گفت نزد همه امت ها بروید. به دورترین بخشهای قابل سکونت جهان بروید و مطمئن باشید که من حتی در آنجا با شما خواهم بود. با ایمان و اطمینان کار کنید زیرا هرگز زمانی نخواهد بود که من تنها شما را رها کنم. من برای همیشه با شما خواهم بود تا در انجام وظیفه تان شما را یاری، راهنمایی، تسلی، تقدیس و حمایت نمایم تا به شما در موعظه کلامی که توجه دیگران را به سوی آسمان جلب می کند موفقیت عطا نمایم». – الن جی وایت، اعمال رسولان، صفحه ۲۹.

**سوالاتی برای بحث:**

`۱. به این موضوع بیندیشید که اولین کلام خدا برای بشر سقوط کرده این نبود که «چه کرده ای؟» یا «چرا از من نااطاعتی کرده ای؟» در عوض اولین کلمات این بود: «کجا هستی؟» این حقیقت در مورد هدف خدا برای ما و عزیزانمان چه تسلایی خواهد داشت؟`

`۲. به این مطلب فکر کنید که چه مفهومی دارد که خدا در شخص عیسی به این دنیا وارد شد تا ما را نجات بخشد. مسیح بر روی صلیب اوج جلوه خدا به عنوان خدای مامور رستگاری بشر بود. این مطلب در خصوص شخصیت وی چه می گوید؟`

`۳. مأموریت رستگاری بشر متعلق به خداست. از اینرو، او مردم را برای انجام این کار تجهیز و توانمند می سازد. در پرتو این واقعیت، وقتی به چالشهای بشارت جهانی می نگرید، چگونه میتوانید بر احساسات و توهم بی کفایتی یا هراس غلبه کنید؟`