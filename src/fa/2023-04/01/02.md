---
title:  خدایی که بسوی ما می آید
date:  01/10/2023
---

خدا ما را به شکل و شباهت خود خلق نمود. او به ما دنیایی بی عیب و نقص داد و هدف او این بود که در رابطه بی عیب و نقصی با او زندگی کنیم، رابطه ای که متمرکز بر ارزشمندترین صفت او بود: محبت. ولی برای واقعی بودن محبت، خدا هدیه گرانبهای دیگری به ما ارزانی کرد: اختیار آزادی و انتخاب – با اراده ای آزاد پیروی از او را انتخاب کنیم. البته خدا دستورالعمل روشن تری به آدم و حوا درباره خطر و عواقب مرگبار نافرمانی داد(پیدایش ۲: ۱۶ و ۱۷). شیطان با حیله گری حوا را ترغیب کرد که او از میوه درخت دانش خوب و بد بخورد مبنی بر اینکه هیچگونه نتایج منفی برایش در بر نخواهد داشت. او ادعا کرد که آنها «همچون خدا شناسندۀ نیک و بد خواهید بود»(پیدایش ۳: ۵). متاسفانه حوا به انتخاب خود میوه را خورد و آنرا به آدم نیز داد تا بخورد که او نیز همان گزینه را انتخاب کرد. آنگاه آن خلقت بی عیب و نقص، لکه ای از گناه بر خود گرفت.

آن لحظه نقشه و آرمان اولیه خدا برای سیاره تازه آفریده شده زمین را تغییر داد. مأموریت نجات، که «پیش از بنیاد جهان» طراحی شده بود (افسسیان ۱: ۴)، اکنون باید به انجام می رسید.

`پیدایش ۳: ۹ – ۱۵ را بخوانید. اولین کلام خدا پس از اینکه آدم و حوا سقوط کردند چه بود و چرا آن بیانیه تا این حد برای امروز ما از نظر الهیاتی حائز اهمیت است؟`

البته خدا دقیقا می دانست که آنها کجا هستند. آدم و حوا که به دام ترس گرفتار آمده بودند بایستی می دیدند که چه اتفاقی در پیش روست. ولی همچنین لازم بود تا با آنها مقابله شود تا بتوانند عواقب مرگبار گناه خود را درک کنند. لازم بود تا شیطان نیز مغلوب شود. برای آن منظور، خداوند شروع به ارائه ماموریت خویش نمود: برنامۀ رستگاری (پیدایش ۳: ۱۴ و ۱۵ را ببینید)- «تنها امید آشتی دنیا با خودش» (دوم قرنتیان ۵: ۱۹).

با این حال، ما باید به این واقعیت توجه کنیم که قبل از رویارویی و وعده آشتی، خداوند به دنبال انسان های سقوط کرده آمده است. علیرغم وضعیت به ظاهر ناامیدکننده، خداوند در پرسش خود از آدم اساساً دو موضوع را مطرح می کند: حالت سقوط کرده ما و ماهیت ماموریت او. ما گم شده ایم و نیاز مبرم به نجات داریم. او کسی بود که عزم کرد تا ما را نجات دهد تا با ما باشد.

`در طول تاریخ، خدا به این سوال ادامه می دهد: «کجا هستید؟». در تجربه شخصی خودتان این سوال برایتان چه مفهومی دارد و چگونه به آن پاسخ می دهید؟`