---
title:  'ماموریت خدا برای ما: قسمت اول'
date:  30/09/2023
---

### مطالعه این هفته
برای مطالعه این هفته بخوانید: پیدایش ۳: ۹ – ۱۵؛ پیدایش ۲۸: ۱۵؛ خروج ۲۹: ۴۳؛ متی ۱: ۱۸ – ۲۳؛ یوحنا ۱: ۱۴ – ۱۸؛ یوحنا ۳: ۱۶؛ یوحنا ۱۴: ۱ – ۳.

> <p>آیه حفظی</p>
> «ولی یهوه خدا آدم را ندا در داده، گفت: «کجا هستی؟» (پیدایش ۳: ۹).

ماموریت [رسالت] و هدف آن تنها از خدا سرچشمه می گیرد. این ماموریت با فراخوانِ اَبرام (پیدایش ۱۲: ۱ – ۴) و یا از زمان خروج آغاز نشد (خروج ۱۲: ۳۱ – ۴۲). حتی با آمدن مسیح بر روی زمین (متی ۱: ۱۸ – ۲۵) یا با سفرهای بشارتی پولس (اعمال ۱۳: ۴ – ۱۴: ۲۶) شروع نشد. این ماموریت توسط خود خدا شروع شد، زمانی که جهان را آفرید و بعدها بشر را خلق نمود(پیدایش ۱: ۲۶ و ۲۷). در کلام مقدس خدایی را می بینیم که تعمدا اقدام ورزیده و خواهان اینست که با فرزندان خویش باشد. از همان ابتدا او رابطه ای با آدم و حوا برقرار نمود. حتی پس از ورود گناه، او به ماموریت خویش ادامه داد ولی اینک زمان آن رسید که رابطه خود را با بشر دوباره برقرار سازد. سرانجام، ماموریت خدا به کمال خواهد رسید(مکاشفه ۲۱-۲۲) به همین دلیل است که ما باید در کار اعلام انجیل ابدی برای جهان به حرکت در آییم(مکاشفه ۱۴: ۶ و ۷).

از اینرو، بنیان هر وظیفه بشارتی باید بر پایۀ رابطه با خالق و با درک مناسبی از ماهیت و منش بشارتی او باشد. لیکن پیش از اینکه رسالت خدا را بفهمیم لازم است تا درک بهتری از خدای رسالت داشته باشیم.

یکشنبه     ۹ مهر