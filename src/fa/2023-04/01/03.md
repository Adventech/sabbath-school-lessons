---
title:  خدایی که اشتیاق دارد تا با ما باشد
date:  02/10/2023
---

`پیدایش ۱۷: ۷، پیدایش ۲۶: ۳ و پیدایش ۲۸: ۱۵ را بخوانید. نکته اصلی وعده خدا به ابراهیم و نسلهای او در این آیات چیست؟`

در روایت عهد عتیق، خدا مطابق با ماهیت رسالت خویش عمل می کند تا اهداف خود را به کمال رساند. برای نمونه، پس از طوفان ایام نوح، مردم بابل تصمیم گرفتند تا در یک مکان گرد هم آیند تا شهر و برجی بنا کنند که سر به فلک بکشد.

خداوند مداخله نمود و زبان آنان را با این هدف که آنان را در اطراف دنیا پراکنده سازد مغشوش ساخت(پیدایش ۱۱: ۱ – ۹). آنگاه رسالت خویش را وسعت بخشیده و ابرام را فرا خواند(که بعدا به ابراهیم تغییر نام یافت) تا مجرایی برای برکات او در کل دنیا باشد(پیدایش ۱۲: ۱ – ۳). وعده های خدا به ابراهیم و نسلهای او چندگانه بودند ولی یکی از آنها بالاتر از همه قرار می گیرد.

خداوند چندین بار به آنان اعلام کرد: «من خدای شما هستم». «من با شما خواهم بود» (پیدایش ۱۷: ۷ و ۸؛ پیدایش ۲۶: ۳؛ پیدایش ۲۸: ۱۵).

در تداوم تاریخ، یوسف سرنوشتش به مصر ختم شد ولی به عنوان وسیله ای برای نجات قوم خودش. کتاب مقدس تصدیق می کند که در هر مرحله از زندگی یوسف، حتی در سخت ترین لحظات زندگی اش – خدا با او بود(پیدایش ۳۹: ۲ و ۲۱ و ۲۳)..

در نسلهای بعدی، در جهت انجام رسالت خداوند، موسی به نزد فرعون فرستاده شد تا به عنوان رهایی دهنده قوم او از اسارت مصریان باشد. در طی ماموریتی که موسی داشت خدا به او گفت: «بهیقین من با تو خواهم بود»(خروج ۳: ۱۲). زمانی پس از زمان دیگر یهوه تایید کرد که اشتیاق عمیق دارد تا با قوم خود باشد.

خروج ۲۹: ۴۳ و ۴۵ را بخوانید. یکی از اهداف اصلی معبد [خیمه مقدس] عهد قدیم چه بود؟ خدا عزم داشت تا با روشهای متفاوتی با فرزندان خویش باشد.

او به موسی اشتیاق خود را برای ساکن شدن در میان بنی اسرائیل را اعلام کرد تا با بنا کردن خیمه مقدس و برقراری سیستمی هدفمند و برنامه ریزی شده به عامل نهایی رسالت خود اشاره کند: عیسی مسیح.

«پیشکشهای قربانی و کاهنیت نظام یهود بنا شد تا معرف مرگ و کار شفاعت مسیح باشد. تمامی آن مناسک و آداب بدون ارتباط با مسیح از هیچ معنی و فضیلتی برخوردار نبود».- الن جی وایت، با مرجع زیر:

The Advent Review and Herald of the Sabbath, December 17, 1872

`با چه روش هایی حضور خدا را در زندگی خودتان تجربه کرده اید؟`