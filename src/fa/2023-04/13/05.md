---
title:  موفقیت در ماموریت
date:  27/12/2023
---

موفقیت در ماموریت و هدف چیست؟ ممکن است وسوسه شویم که فکر کنیم تعمیدها زیاد شده، کلیساها بزرگ شده و تعداد اعضای کلیسا به سرعت افزوده می شود. ممکن است احساس کنیم که موفقیت شامل نزدیک شدن به هر قبیله و گروه مردمی بر روی زمین بوسیله حقیقت است و می توانیم با استفاده از رادیو، اینترنت و تلویزیون سرعت آن را افزایش دهیم.

در حالی که همه اینها می تواند خوب باشد، ما باید به یاد داشته باشیم که پولس به جامعه ایمانی در قرنتس نوشت: «من بذر را کاشتم و آپولُس آن را آبیاری کرد، امّا خدا بود که موجب رویش آن شد» (اول قرنتیان ۳: ۶). به عبارت دیگر، تمرکز ما باید بر روی فرآیند باشد، و تمرکز خداوند بر رشد و نمو خواهد بود.

ما قبلاً دیدهایم که هدف مأموریت خدا نجات گمشدگان در هر گروه از مردم روی زمین با تبدیل آنها به شاگردان وفادار عیسی است که در مأموریت او مشارکت دارند.

`متن های زیر را بخوانید. آنها در مورد شخصیت کسانی که پیرو عیسی می شوند به ما چه می گویند.`

دوم قرنتیان ۱۱: ۲

اشعیا ۳۰: ۲۱؛ یوحنا ۱۰: ۲۷؛ یوحنا ۱۶: ۱۲ و ۱۳

دوم تسالونیکیان ۲: ۹ – ۱۱؛ عبرانیان ۳: ۱۲ و ۱۳؛اول یوحنا ۱: ۸

اول یوحنا ۱: ۹؛ مکاشفه ۷: ۱۴؛ مکاشفه ۱۹: ۸

شاگردان عیسی پاک هستند و به عیسی وفادار می مانند، همانطور که یک عروس پاک به نامزد خود وفادار می ماند. آنها از عیسی پیروی می کنند که او آنها را با صدای آرام روح القدس هدایت می کند. این شامل هدایت ما به کار بشارت برای دیگران است.

هیچ فریبکاری در این شاگردان وجود ندارد. آنها با تردید های تضعیف کننده، آموزه های نادرست یا اخلاقیات انحرافی گمراه نمی شوند. و از نظر اخلاقی نسبت به دیگران احساس برتری نمی کنند. آنها تشخیص می دهند که کامل نیستند و به فیض و رحمت تطهیر کننده خدا نیاز دارند. با درک این موضوع، آنها نیز برای دریافت اصلاح و تعلیم از سایر ایمانداران، روی باز نشان می دهند. موفقیت در مأموریت نتیجه شاگردی این نوع افراد است.

`باکره پاکدامن برای مسیح (دوم قرنتیان ۱۱: ۲) چه معنایی می دهد؟ ما گناهکاران چگونه می توانیم در پیشگاه خدا اینگونه باشیم و به دیگران بگوییم که آنان نیز برای مسیح پاکدامن باشند؟`