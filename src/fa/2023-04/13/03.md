---
title:  پیام های سه فرشته و ماموریت
date:  25/12/2023
---

کتاب مکاشفه نمایشی  قدرتمند و تصویری از مضمون نبردی بزرگ را نشان می دهد که به نحوی دراماتیک و با چشمگیرترین حالت در مکاشفه ۱۲: ۱۲ به تصویر کشیده شده است. «از این جهت ای آسمانها و ساکنان آنها شاد باشید؛ وای بر زمین و دریا زیرا که ابلیس به نزد شما فرود شده است با خشم عظیم، چون میداندکه زمانی قلیل دارد»(مکاشفه ۱۲: ۱۲). تصور این امر دشوار است که هر کسی بتواند مطلبی را در کلام مقدس جدا از مضمون نبرد عظیم درک کند که در ایام آخر به اوج خواهد رسید.

`مکاشفه ۱۴: ۶ – ۱۲ را بخوانید. در اینجا چه چیزی بنمایش در آمده است و این آیات با ماموریت و پیام ما چه نسبتی دارند؟`

محور رسالت، رسالت خدا، پیام خدا: انجیل است. پیام خدا به معنای واقعی همان رسالت است. به جهان باید از آنچه که در شرف وقوع است هشدار داده شود و هر شخصی مجبور است انتخاب کند، انتخابی برای زندگی یا برای مرگ.

`«کسی که با من نیست، برخلاف من است و آنکه با من جمع نمیکند، پراکنده میسازد»(لوقا ۱۱: ۲۳). عیسی در اینجا چه می گوید که بطور عمده ای به ماموریت ما مرتبط است؟`

پیام های سه فرشته مکاشفه باب ۱۴، هسته یا قلب آنچیزی است که ادونتیستهای روز هفتم فراخوانده شده اند تا به جهان اعلام کنند. کانون و بنیان آن، دو مضمون می باشد: «انجیل ابدی»(مکاشفه ۱۴: ۶) و پرستش آفریدگار.

این دو مضمون در این تصویر مقدسین ظاهر می شود: «در اینجاست صبرِ مقدّسین که احکام خدا و ایمان عیسی را حفظ مینمایند» (مکاشفه ۱۴: ۱۲). فارغ از اینکه چه کار دیگری می کنیم، همه نیکویی ها برای کمک به مردم، هرگز نباید دیدگاه خود از فراخوان ویژه و ماموریت را از دست بدهیم که برای ماموریت برای امید انجیل ابدی برای گمگشتگان دنیاست و همچنین هشدار به جهان از آنچه که به وقوع خواهد پیوست.

`«کسی که با من نیست، برخلاف من است و آنکه با من جمع نمیکند، پراکنده میسازد»(لوقا ۱۱: ۲۳). درک شما از آنچه که عیسی در اینجا به ما می گوید چیست؟ چرا باید این کلام باعث شود تا بررسی کنیم که در واقع به کجا دل بسته ایم؟`