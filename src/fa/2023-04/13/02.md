---
title:  'مکاشفه: ماموریت ایام آخر خدا'
date:  24/12/2023
---

مفتاح کلام کتاب مکاشفه به خواننده اعلام می کند که این کتاب بر ماموریت خدا تمرکز دارد.

`مکاشفه ۱: ۱ – ۷ را بخوانید. به چه شیوه هایی می توانید شواهدی را ببینید که مکاشفه بر ماموریت خدا در روزهای آخر تمرکز دارد؟`

پس از این که در اولین آیات آشکار شد که عیسی سرچشمه و کانون مکاشفه است، مکاشفه ۱: ۴ و ۵ به هر سه عضو الوهیت اشاره می کند که متحدا برای نجات بشر در کارند. پدر آن یگانه ازلی است که بوده و هست و می آید.

در میان کلیساهای قرن اول از روح القدس که قدرتمندانه کار می کند نام برده شده است. آنگاه یوحنا وضعیت عیسی مسیح را بیاد می آورد – «شاهد وفادار»، «نوبر مردگان» (مکاشفه ۱: ۵)، که مالکیت قانونی این سیاره را برای خود دارد. تلاش شیطان برای استفاده از این زمین برای برقراری پادشاهی اش به شکست انجامیده است. علاوه بر پیروزی خدا بر شیطان، خون ریخته شده خالق ما، تقصیر و شرم گناه ما را می شوید.

`مکاشفه ۱: ۶ و اول پطرس ۲: ۹ را بخوانید. القاب رستگارشدگان در این آیات بر چه چیزی دلالت دارد؟`

تمرکز ماموریت خدا، تنها کشاندن افرادِ رو به هلاکت به جایی امن و ساحل نجات نیست. نجات خدا جایگاه تازه و عزتمندی را ارائه می کند زیرا تصویر خدا در ما احیا شده است. رهایی یافتگان به درباریان (پادشاهان) مبدل می شوند زیرا ما با خون پادشاه گیتی بواسطه خون ریخته شده عیسی در ارتباطیم. اینک به عنوان اعضای خانواده سلطنتی برای رستگاری انسانهای دیگر به ماموریت خانواده سلطنتی ملحق می شویم. با این ماموریت، ما تبدیل به کاهن می شویم! مسیح کلیسای خود را یک «پادشاهی» خوانده است و اعضای منحصر بفرد آن هر یک «کاهن» هستند. برای عضو پادشاهی شدن باید کاهن بود.

در مکاشفه ۱: ۷ ضرورت بشارت و ماموریت را می یابیم: عیسی می آید و قوم هایی سوگواری می کنند زیرا از دست رفته اند. اشتیاق خدا برای کسانی است که از او بیگانه بوده اند. کتاب مکاشفه با ماموریت خدا برای بشر شروع می شود.

`نه تنها ما توسط خدا آفریده شده ایم، بلکه توسط او فدیه گناهانمان پرداخته شده است و چنین چیزی هزینه گزافی را نیز در بر داشته است. چرا این حقیقت اینقدر به ما امید می دهد، صرفنظر از اینکه وضعیت جاری ما چه باشد؟`