---
title:  ماموریت کامل می شود
date:  28/12/2023
---

`مکاشفه ۲۱: ۱ – ۴ و مکاشفه ۲۱: ۲۲ – ۲۳: ۵ را بخوانید. صحنه در اینجا چگونه توصیف شده است؟`

زمین جدید چه فردوسی خواهد بود! مرگ و گناه از بین خواهند رفت، شیطان و شرارت نابود خواهند شد. ما نجات دهنده دوست داشتنی خود را ملاقات خواهیم کرد و با عزیزان خود متحد خواهیم شد. و زمین جدید با نمایندگانی از هر قومیت و زبانی پر خواهد شد.

هیئت خادمین بشارتی مجمع عمومی کلیسای ادونتیست، معیارهای مأموریت جهانی را مشخص کرده است که می تواند برای تعیین دسترسی یا عدم دسترسی به یک گروه مردمی استفاده شود. «جماعت دستیابی شده» گروهی است که از تعداد اعضا و منابع کافی برای شهادت مؤثر به بقیه گروه بدون نیاز به کمک خارجی برخوردار است که خدمات عبادی، انجیل، و دیگر نوشتجات به زبان اصلی را ارائه می کند. در آن جماعت رهبران محلی کلیسا وجود دارند که میتوانند بدون کار کردن از طریق مترجم به بقیه گروه شهادت دهند.

«گروهی از افراد هستند که هنوز پیام نجات بخش مسیح به آنان نرسیده است»، و در جامعه محلی این افراد تعداد ادونتیست های ایماندار کم و منابع کافی برای بشارت به آنان وجود ندارد، پس آنان نیازمند افراد و منابعی از خارج از فرهنگ خود هستند تا پیام نجات بخش مسیح را دریافت کنند

هر کلیسای محلی و مجمع عمومی کلیساها باید گروه های مردمی در جامعه خود که باید با آنها ارتباط برقرار کنند را مشخص کند. اکنون زمان انجام مأموریت خدا برای شاگردسازی در تمام گروههای مردمی و تسریع در بازگشت منجی و در خاتمه، زندگی با آنها در آسمان جدید و زمین جدید است که در اینجا وعده آن به ما داده شده است.

`چالش: چگونه شما بازگشت مسیح را تسریع می کنید؟ آیا در قلوب کسانی که نیاز به شنیدن خبرهای خوش دارند بذر امید می کارید؟ آیا با کمک به آنها در یادگیری معنای زندگی با اطاعت وفادارانه از مسیح نهال ایمانداران جدید را آبیاری می کنید؟ برای فرصتهایی دعا کنید تا وعدههای زمین تازه را با افرادی که در فهرست دعای روزانه خود قرار داده اید، به اشتراک بگذارید.`

`چالش بیشتر: برخی از «شاگردان» شما شاید آماده قبول کردن مسیح باشند. این شامل ملحق شدن به یک کلیسا یا به گروهی از ایمانداران باشد. تصور کنید که خودتان برای اولین بار در مراسم کلیسا شرکت می کنید. آن فرد تازه وارد چه حس و تجربه ای خواهد داشت؟ کلیسای شما تاچه حد از افراد تازه وارد استقبال می کند تا آنها را شاگرد بسازد؟ آیا برای ایجاد گروه های جدید از ایمانداران و نه فقط برای ساختن کلیسای موجود خودتان آمادگی دارید؟ یک استراتژی برای رسیدگی به مناطق ضعیف ایجاد کنید. افکار خود را با رهبران کلیسای خود در میان بگذارید و با آنها کار کنید تا طرحی را برای تبدیل شدن به یک کلیسای شاگردسازی هدفمند تر اجرا کنید.`