---
title:  پایان ماموریت خدا
date:  23/12/2023
---

### مطالعه این هفته
برای این هفته مطالعه کنید: مکاشفه ۱: ۱ – ۷؛ اول پطرس ۲: ۹؛ مکاشفه ۱۴: ۶ – ۱۲؛ لوقا ۱۱: ۲۳؛ اول تیموتائوس ۲: ۴؛ مکاشفه ۲۱: ۱ – ۴.

> <p>آیه حفظی</p>
> «پس چون جمیع اینها متفرّق خواهند گردید، شما چطور مردمان باید باشید، در هر سیرتِ مقدّس و دینداری. و آمدن روز خدا را انتظار بکشید و آن را بشتابانید، که در آن آسمانها سوخته شده، از هم متفرّق خواهند شد و عناصر از حرارت گداخته خواهد گردید»(دوم پطرس ۳: ۱۱ و ۱۲).

کتاب مکاشفه ذهن را با صحنه های پایان زمین پر می سازد. کانون کتاب با نبرد کیهانی بین مسیح و شیطان سر و کار دارد. شیطان مشروعیت خود را بر امور زمین از دست می دهد و اینک بدنبال کسانی است که به خدا وفادار باقی مانده اند. اوج کتاب بر بازگشت مسیح بمنظور رهایی فرزندانش تمرکز دارد، هم عادلان زنده و هم مردگانی که از زمان سقوط آدم و حوا وفادار بوده اند. کتاب مکاشفه نابودی شیطان و بدکاران را نیز بوسیله آتش نشان می دهد و سپس پادشاهی ابدی عیسی بر روی زمین تازه برقرار می گردد.

شاگردان مکاشفه با کنجکاوی و هیجان در پی شناسایی و تشخیص نشانه ها و وقایعی هستند که تاریخ کلیسا از قرن اول میلادی تا ایام ما در آخر زمان پیشگویی کرده است.

با این حال، در درس پایانی این سه ماهه، خواهیم دید که مکاشفه یک کتاب بشارتی است که بر خدای مبشری تمرکز دارد که ما را به یک کلیسای بشارتی دعوت می کند. فراخوان ما برای اعلام «حقیقت حاضر» به جهان تا زمانی معتبر خواهد بود که همه تصمیم بگیرند تا یا در جبهه خدا باشند یا بر ضد خدا باشند. [در اینجا متذکر می شود که مبشر کسی است که مامور بشارت دادن است و در این درس به کار ماموریت کلیسایی مرتبط می شود]