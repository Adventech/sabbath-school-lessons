---
title:  بحران های نهایی
date:  26/12/2023
---

عیسی به حواریون و به ما چنین فرموده است: «پس رفته، همه امّتها را شاگرد سازید و ایشان را به اسمِ اب و ابن و روحالقدس تعمید دهید. و ایشان را تعلیم دهید که همة اموری را که به شما حکم کردهام حفظ کنند. و اینک، من هر روزه تا انقضای عالم همراه شما میباشم. آمین»(متی ۲۸: ۱۹ و ۲۰).

این همان مأموریت بزرگ است، و از بسیاری جهات، پیام های سه فرشته، با دعوت از «هر ملت، قبیله، زبان و قوم» (مکاشفه ۱۴: ۶)، به «حقیقت حاضر» (دوم پطرس ۱: ۱۲)، صرفا تصریح کننده ماموریت بزرگ می باشد.

`اول یوحنا ۴: ۸ و دوم پطرس ۳: ۹، اول تیموتائوس ۲: ۴ و پیدایش ۱۲: ۳ را بخوانید. چرا همه گروه های مردمی برای خدا مهم هستند؟`

محبت خدا برای تمامی بشریت است، و هیچ گروهی از مردم مستثنی نیستند. در مقابله با الهیاتی که تعلیم می دهد که مسیح تنها برای افرادی گلچین شده و از قبل تعیین شده مرده است کتاب مقدس بطور شفاف می گوید که رستگاری برای هر نژاد، طایفه و هر عاملی دیگری غیر از این مردود بشمار می آید. اگر شما یک انسان هستید، مسیح برای شما مرده است. همین. تنها سوالی که برای هر کسی باقی می ماند این است که شما به مرگ او چه واکنشی نشان می دهید؟

وقتی که عیسی بازگردد، تنها دو اردوگاه مشخص وجود خواهند داشت: کسانی که تسلیم اقتدار شیطان بواسطه نهادهای مذهبی و سیاسی شده اند که در مکاشفه ۱۳ و ۱۷ نشان داده شده است، و کسانی که کاملا تسلیم عیسی مسیح بوده اند، که ایمانشان با حفظ فرامین خدا هویدا می شود(مکاشفه ۱۴: ۱۲).

بشر از همان ابتدا از شواهدی برخوردار بوده است که خدا کیست و از راه های عدالت و محبت او آگاه بوده است (رومیان ۱: ۱۸ – ۲۱). بنابراین کل بشر از دوران گذشته بر اساس اینکه چگونه با خدا همکاری نموده و چطور زیسته است – فارغ از درک یا عدم درک او(رومیان ۲: ۱۱ – ۱۶) داوری خواهد شد.

ولی در این ایام آخر، تضاد افزایش یافته و به اخلاقیات آنچنانکه باید حرمت داده نمی شود. مردم تحت فشار قرار خواهند گرفت تا خود را با حزب شیطان هماهنگ سازند. ضروری است که انجیل اعلام شود و اخبار جدی در مورد راهبردهای شیطان افشا شود. و این دقیقاً همان چیزی است که پیام های سه فرشته و مأموریت ما را در بر دارد.

`بر این حقیقت که مسیح بطور شخصی برای شما مرده است بیندیشید. چه چیزی ممکن است شما را مجبور کند که فکر کنید هر کاری که انجام داده اید، فارغ از اینکه چقدر بد بوده باشد، نمی تواند به اندازه کافی با مرگ مسیح بر روی صلیب پرداخت شود؟`