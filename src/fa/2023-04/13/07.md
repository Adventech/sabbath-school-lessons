---
title:  اندیشه هایی فراتر
date:  29/12/2023
---

«برنامه عظیم رستگاری به بازگرداندن کامل جهان به فیض خدا منجر خواهد شد. تمامی چیزهایی که بواسطه گناه از دست رفته بود ترمیم و احیا می شود. نه تنها انسان بلکه زمین نیز رستگار خواهد شد تا بطور ابدی مطیع باشند. برای شش هزار سال شیطان در کشمکش بود تا زمین را به تملک خود در آورد. اینک هدف ازلی و اصیل خدا در خلقت وی محقق می گردد. «اما مقدسین خدای متعال قدرت سلطنت را تا ابد به دست خواهند گرفت» (دانیال ۷: ۸). —Ellen G. White, Patriarchs and Prophets, p. 342.

اما پیش از وقوع این حادثه، وظیفه داریم تا در ماموریت با خدا شراکت جوئیم تا پیام هشدار دهنده را به جهان ابلاغ نموده تا مردم بتوانند وعده خلقت تازه خداوند را پذیرفته و بخشی از آن شوند.

«مشتاق به دیدن بسیاری از زحمتکشانی هستم که برای افرادی که از شواهد ایمانی ما آگاهی ندارند زحمت و مرارت می کشند. بسیاری با شنیدن پیامهای سه فرشته از نور حقیقت عظیمی برخوردار گشته اند و اکنون باید این پیامها را به اقصا نقاط جهان اعلام نمایند. آرزومندم تا سهم خود را ایفا نموده و راه را برای دیگران بگشایم تا حاملان نور حقیقت شوند. باشد که خداوند به ما کمک نماید تا زره را بپوشیم. ایمانداران باید در کار خطیر آخرین نُت هشدار به جهان متحد شوند».- مرجع چاپ نشده زیر:

(Ellen G. White, Letter 390, 1907 (unpublished

در طی این سه ماهه، ابعاد و مواضع گوناگون مرتبط با ماموریت خداوند را مورد بررسی قرار داریم. در این هفته مطالعه خود را با یافتن کلیدهای مکاشفه برای درک رابطه احیا شده با خدا به پایان رساندیم، و با چشم اندازی از مأموریت محقق شده - خلقت تازه و احیا زمین - به اوج درس رسیدیم. در حالی که نابودی گناه و مصیبت، دهشتناک ترین ایام تاریخ زمین خواهد بود، خداوند افق دید ما را به زمانی فراتر از این نابودی می گستراند و با وعده زمین بازسازی شده، به ما تسلی و دلگرمی می بخشد.

**سوالاتی برای بحث:**

`۱. «انجیل ابدی» چیست؟ چرا «ابدی» است؟ و چرا باید آنچه را که به ما می آموزد برای مأموریت ما بنیادین باشد؟`

`۲. چرا ما تأکید زیادی بر پیام های سه فرشته داریم؟ چگونه به این استدلال پاسخ می دهید که تمرکز ما باید بر روی عیسی باشد و نه بر چیزهای به ظاهر «منفی» همچون این پیام ها، که شامل هشدارهای بسیار شدید است؟`

`۳. چگونه این دروس سه ماهه به شما کمک کرده است که نه تنها اهمیت ماموریت را بهتر درک کنید، بلکه شما و کلیسایتان بهتر در آن کار مشارکت جوید، برای انجام کاری که برایش فراخوانده شده اید؟`