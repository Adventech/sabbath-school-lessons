---
title:  سوال اصلی
date:  12/11/2023
---

کیستیم؟ چرا اینجائیم؟ وقتی بمیریم چه اتفاقی می افتد؟ سرنوشت نهایی ما چه می شود؟ آیا اینها سوالاتی مهم برای موجود فانی نیستند، موجودی که می داند فانی است (گربه و کبوتر نیز چنین هستند ولی از آن آگاه نیستند). و در انجیل لوقا عالِم یهودی با سوالی بسیار مهم و حیاتی نزد عیسی می آید.

`لوقا ۱۰: ۲۵ را بخوانید. این عالم یهودی چه می پرسد و علت سوال او چه می باشد؟`

هر قدر هم که این سؤال جدی و مهم باشد، کتاب مقدس به وضوح می گوید که او برای آزمایش عیسی آمده بود. می دانیم که گاهی ممکن است برخی افراد با شک و تردید و حتی ناباوری بیایند و حتی سوالاتشان جدی نباشد، اما باز هم می توان برای جذب آنان پیشقدم شد. این دقیقاً نحوه برخورد عیسی با عالم یهودی بود، حتی با اینکه از نیت ابتدایی آن مرد آگاه بود. با این حال، برای عالم یهودی و حاضران، این سؤال راهگشا بود که عیسی توانست از آن برای ترغیب آنها برای تفتیش قلب خودشان استفاده کند. حتی با دانستن نیات عالم یهودی، عیسی قرار نبود او را نادیده بگیرد یا به او بی احترامی کند.

در پایان چه سوالی می تواند مهمتر از این سوال باشد؟ «چه کنم تا وارث حیات ابدی گردم؟» فرقی نمی کند که مراسم و یا آداب مذهبی ما چه باشد، در پشت همه آنها این سوال وجود دارد. در قبال این سوال چه موضوع دیگری آنقدر برای زندگان از اهمیت برخوردار است که زندگی آنان اینگونه ترسیم گردیده است «همچون بُخاری هستید که کوتاهزمانی ظاهر میشود و بعد ناپدید میگردد»(یعقوب ۴: ۱۴)؟ آیا انتخابِ زندگیِ ابدی بهتر از مرگ ابدی نیست؟

`اول قرنتیان ۱۵: ۳۰ – ۳۲ را بخوانید. پولس در اینجا به چه نکته ای اشاره می کند که بر اهمیت زندگی ابدی تأکید دارد؟`

نیات آن عالم یهودی هر اندازه هم که تردید آمیز بود، لیکن سوالی مهم پرسید و عیسی که همیشه در صدد استفاده از هر فرصتی برای انجام رسالت خود بود، از فرصتها برای دستیابی به جانها استفاده می کرد.

`چگونه میتوانیم هشیار باشیم که از فرصتهایی که برای شهادت پیش میآیند، بهره ببریم، حتی اگر شرایط ایدهآل نباشد؟`