---
title:  برای وارث حیات ابدی بودن
date:  14/11/2023
---

`لوقا ۱۰: ۲۷ و ۲۸ را بخوانید. واکنش عالم یهودی به سوال خودش چه بود؟`

عالم یهودی سوالی پرسیده بود و خودش به آن سوال پاسخ داد: «خداوندْ خدای خود را با تمامی دل و با تمامی جان و با تمامی قوّت و با تمامی فکر خود محبت نما؛ و همسایهات را همچون خویشتن محبت کن»(لوقا ۱۰: ۲۷).

پاسخ عیسی چه بود؟ او گفت: «پاسخ درستی دادی»(لوقا ۱۰: ۲۸). عیسی در ادامه او را به چالش کشید تا کاری در قبال آن انجام دهد و فرمود، «پاسخ درست دادی. این را بهجای آور که حیات خواهی داشت»(لوقا ۱۰: ۲۸).

برای اکثر ایمانداران، ارائه پاسخ های صحیح در خصوص مبانی اعتقادی و ایمانی آنقدرها هم دشوار نیست. در عوض، عمل به آنچه که میدانند درست است و پیروی از آنچه که به آن ایمان و اعتقاد دارند برای آنان چالش برانگیز است. بسیاری از افراد با وجود دانش کافی از نجات، از دست خواهند رفت زیرا از آنچه می دانستند درست است پیروی نکردند. این موضوع بسیار جدی است. آگاهی از خدادوستی و محبت به همسایه کافی نمی باشد. بلکه باید به آن عمل کرد.

`یعقوب ۲: ۱۷-۲۲ را بخوانید. چگونه این آیات در راستای آنچه عیسی به عالم یهودی گفت، هستند؟`

اگر خدا را دوست داشته باشیم، کلام او را خواهیم خواند، دعا خواهیم کرد، احکام او را رعایت خواهیم نمود و «با تمامی دل» مطیع ندای او خواهیم بود.اگر بگویم که دیگران را دوست می دارم، ولی به دیگران در کلیسا اهمیتی ندهیم، یا اگر به نیازهای دیگران بی توجهی کنیم با اینکه تامین آنها از عهده ما بر می آید، پس ایمان ما از چه نیکوئی برخوردار است؟ مسیحیت تنها مجموعه ای از اعتقادات مشخص نیست؛ بلکه راه زندگی است.

«اگر برادر یا خواهری نیازمند پوشاک و خوراک روزانه باشد. و کسی از شما بدیشان گوید: «بروید بهسلامت، و گرم و سیر شوید، امّا برای رفع نیازهای جسمی ایشان کاری انجام ندهد، چه سود؟»(یعقوب ۲: ۱۵ و ۱۶).

`چقدر به سعادت دیگران اهمیت می دهید؟ تا چه حد از سخنان پولس پیروی می کنید؟ «هیچیک از شما تنها به فکر خود نباشد، بلکه به دیگران نیز بیندیشد؟»(فیلیپیان ۲: ۴). به فیض خدا چقدر می توانید یاد بگیرید که برای دیگران بیشتر اهمیت قائل شوید؟`