---
title:  دیگران را دوست بداریم همانطور که خودمان را دوست داریم
date:  15/11/2023
---

`متی ۲۲: ۳۷ – ۴۰ را بخوانید. پاسخ عیسی در اینجا با پاسخ او به عالم یهودی در لوقا ۱۰: ۲۷، ۲۸، ۲۸ چگونه مقایسه می شود؟`

طبق متی ۲۲: ۳۷-۴۰، عیسی به روشنی بیان کرد که بیان هر روزه اعتقاد واقعی بر این دو فرمان تکیه دارد. و لوقا ۱۰: ۲۷، ۲۸ تصریح می کند که اگر شخصی این دو کار را انجام دهد، از حیات ابدی برخوردار خواهد بود.

محبت، زیرساختِ اصول حاکمیت خدا در آسمان و زمین است و بایستی شالوده خصایل مسیحی باشد. این امر به تنهایی می تواند فرد را بنا نموده و پایدار نماید. این به تنهایی می تواند او را قادر سازد تا در مقابل آزمونها و وسوسه ها محکم بایستد.- مرجع زیر:

.Ellen G. White, Christ’s Object Lessons, p. 49

`غلاطیان ۵: ۱۴؛ میکاه ۶: ۶-۸; و اول یوحنا ۴: ۲۰، ۲۱ را بخوانید. چگونه این آیات تقویت کننده آنچیزی است که عیسی به ما گفته است؟`

به گفته پولس « تمام شریعت در یک حکم خلاصه میشود و آن اینکه همسایهات را همچون خویشتن محبت نما»(غلاطیان ۵: ۱۴). برای پولس، خدا دوستی می تواند بطور خاصی تنها زمانی دیده شود که محبت در طرز رفتارمان با دیگران دیده شود. گرچه او اظهار داشته است که «پارسا به ایمان زیست خواهد کرد» (رومیان ۱: ۱۷)، با این وجود به ایمان زیستن چیزی نیست که برای دیگران مخفی، ناشناخته یا نامرئی باشد. پولس، میکاه، و یوحنا تصریح کرده اند که کارهای عملی، واقعیتِ ایمانی که ادعا می کنیم را به منصه ظهور خواهند رساند.

در اول قرنتیان باب ۱۳، پولس بسیار قاطعانه اظهار داشته است که اگر کسی ادعا کند که دانش عظیمی دارد یا اعمال بزرگی انجام می دهد، یا از ایمان بزرگی برخوردار است، یا حتی حاضر است از جان خود بگذرد، ولی محبت نداشته باشد، «زنگی پرصدا و سنجی پرهیاهو بیش نیست»(اول قرنتیان ۱۳: ۱).

`به گفته های خانم الن جی وایت در بالا نگاه کنید. به آنچه او می گوید توجه کنید که چگونه مردم فقط با محبت می توانند ثابت قدم و وفادار بمانند و وسوسه را تحمل کنند. چگونه این ایده نشان میدهد که فرمان محبت، رستگاری از طریق اعمال نیست، بلکه بیانگر ایمانی است که به عیسی داریم؟`