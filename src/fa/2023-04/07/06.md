---
title:  داستان سامری نیکوکار امروز
date:  16/11/2023
---

وقتی عیسی عالم یهودی را به خاطر پاسخ درست او ستود، گفت: «این را بهجای آور که حیات خواهی داشت» (لوقا ۱۰: ۲۸)، و بدین ترتیب، قلب آن مرد را تحت تاثیر قرار داد. آن عالم یهودی پاسخ تمامی مسائل شرعی را بخوبی می دانست، اما عمل کردن به آنها در ۲۰۰۰ سال پیش مشکل می نمود، و هنوز هم برای بسیاری از ما دشوار است. عالم یهودی می خواست عیسی را به دام بیاندازد و دانش خود را به رخ او بکشد. بعد او سوال دیگری پرسید؛ «همسایه من کیست؟»(لوقا ۱۰: ۲۹).

لوقا ۱۰: ۳۰-۳۷ را بخوانید. منظور عیسی در این داستان را چگونه خلاصه می کنید؟

آیا در اطراف ما افرادی هستند که دیگران با آنها ناعادلانه رفتار کرده اند؟ آیا برای کمک به آنها هر کاری از دستمان بر بیاید را انجام داده ایم؟

درست است که گاهی کشیشان، بزرگان و اعضای کلیسا به کسانی که نیاز به کمک دارند کمک نمی کنند. گاهی ممکن است افراد با اعتقادات دیگری با افراد جامعه بیشتر از ما مهربان باشند. ما ممکن است در مورد مهربان بودن صحبت کنیم، اما دیگران ممکن است نیازهای افرادی را که ما به آنها رسیدگی نمی کنیم برآورده کنند. اگر ایمان ما معنایی دارد، باید آستین بالا بزنیم و به نیازمندان کمک کنیم.

عیسی داستان سامری نیکوکار را با پرسیدن اینکه چه کسی از این سه نفر واقعاً همسایه کسی است که به کمک نیاز دارد به پایان رساند.

بنابراین به این سوال که «همسایه من کیست؟» برای همیشه پاسخ داده می شود. مسیح نشان داده است که منظور همسایه ما صرفاً یکی از اعضای کلیسا یا هم ایمانی ما نیست. هیچ اشاره ای به نژاد، رنگ، یا طبقه ای خاص نشده است. همسایه ما هر فردی است که به کمک ما نیاز دارد. همسایه ما هر جانی است که توسط دشمن مجروح و زخمی شود. همسایه ما هرکسی می تواند باشد که متعلق به خداست.

.Ellen G. White, The Desire of Ages, p. 503

`چالش: شروع کنید به دعای روزانه برای کسی که با شما متفاوت است، یا حتی برای کسی که ممکن است شخصاً او را دوست نداشته باشید.`

`چالش بیشتر: حداقل نام سه نفر از آشنایان (غیر ادونتیست) خود را بنویسید؛ نیازهای آنان را تشخیص بدهید(عاطفی، جسمی، اجتماعی) و در نظر بگیرید که چگونه می توانید بطور شخصی به نیازهای آنان رسیدگی کنید. بطور عملی برای آنان در هفته پیش رو چه کاری می توانید انجام بدهید؟`