---
title:  ماموریت برای همسایه ام
date:  11/11/2023
---

### مطالعه این هفته
برای مطالعه این هفته بخوانید: لوقا ۱۰: ۲۵ – ۳۷؛ دوم تیموتائوس ۳: ۱۶؛ یعقوب ۲: ۱۷ – ۲۲؛ متی ۲۲: ۳۷ – ۴۰؛ غلاطیان ۵: ۱۴؛ میکاه ۶: ۶ – ۸.

> <p>آیه حفظی</p>
> «خداوندْ خدای خود را با تمامی دل و با تمامی جان و با تمامی قوّت و با تمامی فکر خود محبت نما“؛ و ”همسایهات را همچون خویشتن محبت کن» (لوقا ۱۰: ۲۷).

همهٔ ما این آیه را می شناسیم: «خداوندْ خدای خود را با تمامی دل و با تمامی جان و با تمامی قوّت و با تمامی فکر خود محبت نما؛ و همسایهات را همچون خویشتن محبت کن» (لوقا ۱۰: ۲۷). با این وجود، اگر خدادوستی با اطاعت و فرمانبرداری همراه نباشد، ادعایی سطحی بیش نیست. ما فکر می کنیم که خدا را دوست می داریم، ولی این دوست داشتن چگونه در زندگی روزانه ما خود را نشان می دهد؟ عشق به خداوند مستلزم سرسپردگی کامل قلب، جان، جسم و ذهن است. هرکسی می تواند ادعای خدادوستی داشته باشد؛ ولی چنین کاری تلاش آگاهانه را می طلبد.

با این وجود، اگرچه خدادوستی کار خوب و مهمی است، خدا همچنین از ما می خواهد که یکدیگر را نیز دوست داشته باشیم، زیرا محبت به دیگران بازتاب دهنده محبت ما نسبت به خداست، و این کار را به شیوه ای بسیار موثر و واقعی انجام می دهد.

اول یوحنا ۴: ۲۰ می گوید «اگر کسی ادعا کند که خدا را محبت مینماید امّا از برادر خود نفرت داشته باشد، دروغگوست. زیرا کسی که برادر خود را، که میبیند، محبت نکند، نمیتواند خدایی را که ندیده است، محبت نماید». پولس نیز در غلاطیان ۵: ۱۴ می گوید که: «زیرا تمام شریعت در یک حکم خلاصه میشود و آن اینکه همسایهات را همچون خویشتن محبت نما».

این هفته می آموزیم که چطور این درس می تواند در زندگی ما بکار برده شود.