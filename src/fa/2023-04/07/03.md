---
title:  شیوه عیسی و واکنش
date:  13/11/2023
---

کتاب مقدس به ما می گوید که عالم یهودی برای آزمایش عیسی آمد، اما عیسی از نیات او آگاه بود. بواقع خداوند از نیات و آرزوهای دل ما بیش از خود ما آگاه است. و ما مطمئناً از نیت دل یا انگیزه کسانی که از ما سؤال می کنند، آگاه نیستیم؟

گاهی اوقات افرادی از ادیان دیگر ایمان و عقیده ما را زیر سوال می برند. به عنوان مثال، دوستان مسلمان ما سوالاتی در رابطه با الوهیت عیسی از ما می پرسند، از قبیل: « عیسی در کدام قسمت از کتاب مقدس گفته است که او خداست؟» یا «چرا با وجود سه شخصیت در تثلیث می گوئید که یک خدا وجود دارد؟» اگرچه این سؤالات جنجال برانگیز بنظر می رسد، لیکن نیاز قلبی به عیسی می تواند واقعی باشد و می تواند بیانگر اشتیاق یا پوچی ذهن سوال کننده باشد. ما از نیات دلهای آنان آگاه نیستیم؛ نیازی هم نیست که آگاه باشیم. ما تنها باید به بهترین نحو ممکن به دیگران خدمت کنیم فارغ از این که نیات پنهان آنها چه باشد؟

`متی ۲۶: ۵۶؛ اعمال ۱۷: ۱۱؛ اول قرنتیان ۱۵: ۳، دوم تیموتائوس ۳: ۱۶ را بخوانید. این آیات چگونه به ما کمک می کنند تا واکنش عیسی به آن عالم یهودی را در لوقا ۱۰: ۲۶ درک کنیم؟`

گاهی اوقات ما جواب می خواهیم ولی برای یافتن آنها تلاش نمی کنیم. عیسی گفت: «در تورات چه نوشته است؟ از آن چه میفهمی؟»(لوقا ۱۰: ۲۶). عیسی به جنبه بسیار مهمی از آموختن اشاره کرد. در عوض اینکه به هر چه که دیگران به ما می گویند گوش کنیم، باید خودمان کلام خدا یعنی کتاب مقدس را بخوانیم. پاسخ ها همیشه در آنجا هستند و روح القدس در دلهای ما کار می کند تا بر ما تاثیر بگذارد که چه کاری باید انجام دهیم.

خداوند کلام خویش را به ما ارزانی داشته است. در کلام مقدسِ خداوند میتوانیم تمام حقایق در باب چگونه زیستن، چگونگی رفتار با دیگران، و اینکه چگونه «وارث زندگی ابدی باشیم»، را بیابیم. مطمئناً معلمان و مبشران نقش موثری دارند، اما در نهایت، ما باید برای حقایق مهم در خصوص آن موضوع به کتاب مقدس رجوع کنیم.

«کلام تو برای پاهای من چراغ، و برای راه من نور است» (مزمور ۱۱۹: ۱۰۵). این آیه فقط یک متن شعر گونه نیست؛ بلکه یک حقیقت مقدس است که ما را به سوی کلام خدا و اهمیت آن برای ایمانداران هدایت می کند.

`عیسی، کلام خدا که جسم پوشید، و همواره مردم را به کلام مکتوب شده ارجاع داد. این آیه در خصوص اهمیت کتاب مقدس و اینکه چرا ما باید هر گونه استدلال فلسفی یا الهیاتی را رد کنیم که اعتماد را به کتاب مقدس کاهش می دهد چه می گوید؟`