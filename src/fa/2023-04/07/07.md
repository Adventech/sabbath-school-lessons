---
title:  اندیشه هایی فراتر
date:  17/11/2023
---

از نوشته های خانم الن جی وایت، فصل «سامری نیکوکار»، صفحات ۴۹۷ – ۵۰۵ را از کتاب آرزوهای اعصار بخوانید.

امروزه در دنیای ما گرسنگان، نیازمندان و افراد زیادی وجود دارند که با آنان بدرفتاری شده است. شما می توانید نقش خود را انجام دهید، هر چند «کوچک» به نظر برسد. ما قرار نیست قبل از بازگشت عیسی همه مشکلات جهان را حل کنیم. ما برای این کار فراخوانده نشده ایم. اما تا آن زمان، کار ما شاید هرچند کوچک و ابتدایی باشد باید بتوانیم برای فرد نیازمندی که می شناسیم خوراک و یا مواد غذایی تهیه کنیم. یا می تواند کمک به عضوی در کلیسا باشد که با بی عدالتی، حتی تبعیض مواجه است، که حتی امروز یک مشکل واقعی در دنیای ما باقی مانده است.

مذهب پاک و بی آلایش در پیشگاه پدر این است: «دیدار از یتیمان و بیوه زنان در مصیبتشان، و خود را از دنیا پاک نگاه داشتن». اعمال نیک میوه ای است که مسیح از ما می خواهد که به بار آوریم: سخنان نیکو، اعمال نیکوکارانه، توجه محبت آمیز به فقرا، نیازمندان، دردمندان.

وقتی دلها با دلهایی که مملو از ناامیدی و اندوه هستند همدردی میکنند، وقتی دست یاری به نیازمندان میدهند، وقتی برهنهها را میپوشانند، به غریبهها جایی در خانه می دهند و آنها را در دل خود میپذیرند، فرشتگان بسیار نزدیک میشوند، و به نگرانی ها در ملکوت پاسخ داده می شود. هر عمل عادلانه و رحیمانه و نیکوکارانه در ملکوت آهنگی را تصنیف می کند. پدر از سریر خویش کسانی را که این اعمال رحمت را انجام می دهند می بیند و آنها را در زمره گرانبهاترین گنجینه های خود بشمار می آورد. خداوند صبایوت میگوید: «در آن روز که جواهرات خود را میسازم، آنها از آن من خواهند بود». هر عمل رحیمانه نسبت به نیازمندان و رنجدیدگان، گویی برای عیسی انجام شده است. هنگامی که به فقرا کمک می کنید، با مصیبت دیدگان و ستمدیدگان همدردی می کنید، و هرگاه که با یتیم احسان می کنید، خود را با عیسی نزدیک تر می کنید».- مرجع زیر:

.Ellen G. White, Testimonies for the Church, vol. 2, p. 25

**سوالاتی برای بحث:**

`۱. چگونه میتوانیم اطمینان داشته باشیم که فرمان دوست داشتن خدا و دوست داشتن دیگران، رستگاری از طریق اعمال نیست؟ وقتی عیسی را در نظر میگیریم که چه کسی است، و چه کاری برای ما بر روی صلیب انجام داده (فیلیپیان ۲: ۵-۸ را ببینید)، چرا این ایده که هر کاری که میتوانیم برای به دست آوردن یا شایستگی نجات انجام دهیم، اشتباه بزرگی است؟ چگونه می توانیم یاد بگیریم که بین کار برای نجات، که یک اشتباه بزرگ و مهلک است، و آشکار ساختن نجاتی که از ابتدا در عیسی مسیح به ما داده شده است در زندگی خود تمایز قائل شویم؟`

`۲. چگونه می توانیم برخی از تبعیض هایی که در وجود ما نهادینه شده و نسبت به دیگران که با ما تفاوت دارند قائل می شویم را تشخیص بدهیم؟`

`۳. غیر از بخشهایی که در درس این هفته مطالعه شد، چه پشتوانه کتاب مقدسی دیگری لازم است تا مهربانی را به دیگران نشان دهید فارغ از اینکه چه کسانی هستند؟`