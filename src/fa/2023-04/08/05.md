---
title:  کمک به آزردگان
date:  22/11/2023
---

آیا کسی هست که تا بحال جفای دنیا را تجربه نکرده باشد؟ چه در کالیفرنیا زندگی کنید و چه در محیطی فقیرنشین در حوالی زابل باشید، هیچ فرقی نمی کند. مردم دچار مصیبت و رنج و زحمت هستند. برای نمونه، در باره مقدار قابل توجه پولی که هر ساله صرف داروهای ضدافسردگی در جهان غرب میشود مطالعه کنید و به این نتیجه خواهید رسید که پول و ثروت به تنهایی تضمین کننده شادی یا آرامش نیست.

`«روح خداوند بر من است، زیرا مرا مسح کرده تا فقیران را بشارت دهم و مرا فرستاده تا رهایی را به اسیران و بینایی را به نابینایان اعلام کنم، و ستمدیدگان را رهایی بخشم»(لوقا ۴: ۱۸). این آیه در مورد کاری که عیسی انجام داد و ما نیز در حوزه زندگی خودمان باید برای نیازمندان اطرافمان انجام دهیم، به ما چه میآموزد؟`

خدا ما را فرا می خواند تا به نیازهای همه مردم رسیدگی کنیم، حتی با وجود اینکه نمی دانیم چه زمانی و یا آیا آنها بطور کل عیسی را خواهند پذیرفت. اگرچه دست یافتن به آنها برای عیسی اساس مأموریت ما است، ما باید به نیازمندان کمک کنیم، زیرا آنها به کمک نیاز دارند. ما به آنها کمک می کنیم زیرا عیسی را به عنوان خداوند خود پذیرفته ایم، این همان چیزی است که او ما را به انجام آن فرا می خواند.

مثال عیسی در تلاش برای برآورده ساختن نیازهای همه مردم یک اصل کتاب مقدسی است که باید از آن تبعیت کرد. ما نمی دانیم که آیا همه کسانی که او به آنها کمک کرد او را پذیرفتند یا نه.

برای کمک واقعی به دیگران، باید از نیازهای آنها آگاه شویم. هر فرهنگی روش خاص خود را برای نشان دادن نحوه رفتار با یک دوست دارد. در هند، همچون ایران مرسوم است که از بازدیدکنندگان با غذا یا نوشیدنی پذیرایی می شود. دادن پول به یک غریبه ساده تر از دلداری دادن به دوستی است که به تازگی عزیزی را از دست داده است. چیزی که دوست شما ممکن است نیاز داشته باشد ممکن است فراتر از پول یا چیزهای مادی باشد. همدردی شما در هنگام یک فاجعه و مصیبت بسیار سودمند تر خواهد بود.

اصل مهم یاری عیسی به دوستانمان، نخست با هدف نشان دادن محبت بی دریغ به آنها آغاز می شود و قبل از تلاش برای ارائه کمک، باید نیازهای آنها را درک کنیم. نیاز آنها را برآورده سازید، حتی اگر ندانید که آیا آنها آماده پیروی از عیسی هستند یا خیر.

`متی ۲۵: ۳۴ – ۴۰ را بخوانید. در اینجا چه پیامی برای ما وجود دارد؟`