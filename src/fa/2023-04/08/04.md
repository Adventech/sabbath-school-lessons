---
title:  پناهندگان و مهاجران
date:  21/11/2023
---

موضوع مهاجران و پناهندگان به مبحثی داغ تبدیل شده است، به ویژه به خاطر اینکه این روزها تعدادشان بشدت افزایش یافته است. میلیون ها نفر در سرتاسر جهان خواه به دلیل جنگ، خواه بخاطر بلایای طبیعی آواره گردیده اند، یا به امید آینده اقتصادی بهتر، از خانه های خود آواره شده اند و به شدت به کمک نیاز دارند.

متی ۲: ۱۳ و ۱۴ می نویسد که عیسی یک پناهنده بود. یوسف و مریم که والدین زمینی او بودند وادار شدند تا در شب هنگام از بیت لحم بگریزند و برای فرار از دست هیرودیس قاتل به مصر پناه بردند. کتاب مقدس در مورد تجربه آنها در مصر چیزی نمی گوید، اما چالشهایی که با آن روبرو بودند قابل تصور است، و شاید تصور برخی از همان چالش هایی که پناهندگان امروزی نیز با آن مواجه هستند دشوار نباشد. در واقع، تا حدودی به همان شیوه درخواست پناهندگی خانواده عیسی در سرزمینی بیگانه، بسیاری از مسلمانان، بودایی ها، هندوها، مسیحیان و افراد غیر مذهبی امروز نیز به دنبال پناهندگی در سرزمین های جدید باشند.

به طور کلی، دوست شدن با افرادی که هم فرهنگ و هم زبان خودمان هستند ساده تر است، زیرا ما چیزهای مشترک زیادی داریم. با این حال، یافتن زمینه های مشترک با مهاجران و پناهندگانی که با ما متفاوت به نظر می رسند و به زبان ما صحبت نمی کنند، و ارزش های مذهبی یکسانی ندارند و غذای مشابهی نمی خورند، چالش برانگیزتر است. انجیل ما را فرا می خواند تا از کنج عافیتِ قومی، ملی و فرهنگی خود خارج شویم و به نیازمندان کمک کنیم، صرف نظر از اینکه چقدر با ما تفاوت داشته باشند.

`تثنیه ۱۰: ۱۹؛ مزمور ۱۴۶: ۹؛ رومیان ۱۲: ۱۳؛ لاویان ۲۳: ۲۲ را بخوانید. موضوع مهمی که بایستی در اینجا بخاطر بسپاریم، چیست؟`

چگونه می توانیم به مهاجران و پناهندگان خدمت کنیم؟ این کار دشوار است زیرا در برخی کشورها ممکن است معاشرت با این افراد برای یاری رساندن، از نقطه نظر اصول سیاسی - اجتماعی مشکل ایجاد کند. با این وجود باید هر آنچه که در توان داریم و زمان به ما اجازه می دهد برای آنان انجام دهیم تا به این افراد کمک کنیم که مطمئنا در شرایط دشواری بسر می برند و به کمک ما نیازمندند. پس تا حدی که می توانیم بایستی کمک کنیم.

با دعا شروع کنید، آنگاه در پی اطلاعاتی برای مهاجران و پناهندگان باشید. در بسیاری از مکان ها سازمانهایی وجود دارد که به آنها رسیدگی می کنند. می توانید برای شروع با یکی از سازمانهای[غیر انتفاعی] کار کنید یا شاید کلیسای محلی شما بتواند خدمت برای مهاجران یا پناهندگان را شروع کند.

`حتی اگر مبلغ کمی کمک مالی موجود باشد، چه کاری می توانید برای کمک به مهاجران یا پناهندگانی که می شناسید انجام دهید؟`