---
title:  دوستان با ایمان
date:  19/11/2023
---

یک داستان تاثیرگذار در انجیل نشان می دهد که برخی از مردان برای آوردن یک حاجتمند، احتمالاً یک دوست، نزد عیسی چه کردند. ما میتوانیم از آنچه در اینجا اتفاق افتاد، در مورد کار سختی که ممکن است گاهی برای خدمت به نیازمندان انجام شود، درسی بیاموزیم.

`لوقا ۵: ۱۷ – ۲۶ را بخوانید (همچنین متی ۹: ۱ – ۸، مرقس ۲: ۳ – ۱۲ را بخوانید). برخی از درسهایی که میتوانیم از این داستان در مورد مأموریت و خدمت بگیریم، چه هستند؟`

این مردان با آوردن او نزد عیسی، مسئولیت مراقبت از دوست خود را بر عهده گرفتند. خدا از ما میخواهد که همانند دوستان این مرد باشیم و نیازمندان را به سوی عیسی مسیح هدایت کنیم. این کار مستلزم ایمان، عمل، صبر، و تمایل به آزاد بودن از قید و بندهای عرفی است. مردان نزد عیسی آمدند اما با موانعی روبرو شدند. آنها نتوانستند دوست مفلوج خود را از مسیر عادی و عرفی نزد عیسی بیاورند. آنها دست نکشیدند. درعوض، روشی خلاقانه برای رساندن مرد به عیسی مسیح یافتند. آنها دوستشان را از سقف به پایین رساندند! با این حال، به گفته لوقا، عیسی کار آنان را تحسین کرد (لوقا ۵: ۲۰ را ببینید).

اشتیاق عیسی این است که ما دوستان نیازمند خود را نزد او بیاوریم. کتاب مقدس از عیسی به عنوان طبیب بزرگی یاد می کند که مشتاق آمرزش و شفای مصیبت دیدگان است، هر کس که باشند.

الن جی وایت ما را برای کمک به درماندگان به چالش می کشد: «منتظر نباشید که تکلیفی که دارید به شما گفته شود. چشمانتان را بگشائید و ببینید که چه کسانی در اطرافتان هستند. درماندگان و گرفتاران و نیازمندان را بشناسید. روی خود را از آنان نپوشانید و از رفع نیازهای آنها کوتاهی نکنید. چه کسی دینداریِ پاک و عاری از خودخواهی و فسادی که در کتاب یعقوب اشاره شده را می تواند اثبات کند؟ چه کسی اندیشناک است تا با تمام توان در نقشه بزرگ رستگاری مددرسانی کند؟ — مرجع زیر: Testimonies for the Church, vol. 2, p. 29.

عیسی با عملکرد خویش نشان داد که چگونه به درماندگان کمک کنیم و ما را فرا می خواند تا همان کار را انجام دهیم. نخست، باید با آنها دوست شویم. بعد در مورد نیازهای آنها را بیابیم. و در آخر، ایشان را به عیسی هدایت نمائیم که یگانه فردی است که می تواند به آنان مددرسانی کند. این همان کاری است که مردان در این داستان انجام دادند. هر زمان که موقعیتی یافتیم باید چنین کنیم. مردم را به تنها فردی که می تواند آنان را نجات دهد هدایت کنید: عیسی.

`در حال حاضر چه کسانی در اطراف شما به کمک نیاز دارند؟ قرار است چه کاری برای آنها انجام دهید؟`