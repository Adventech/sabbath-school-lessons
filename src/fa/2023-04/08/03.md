---
title:  تنها شیوه مسیح
date:  20/11/2023
---

**داستان های زیر در مورد خدمت به نیازمندان چه چیزی را به ما می آموزند؟**

`یوحنا ۵: ۱ – ۹`

`مرقس ۱: ۲۳ – ۲۸`

الن جی وایت یک روند پنج مرحله ای از فرایند عملی عیسی در شیوه کمک به نیازمندان را ارائه می کند: «شیوه مسیح به تنهایی موفقیت واقعی را در دستیابی به مردم ارائه می کند. منجی با خیرخواهی با مردم معاشرت میکرد. او با آنان همدردی می کرد، به نیازهای آنها رسیدگی و اعتماد آنان را جلب می کرد. سپس به آنها می فرمود: از من متابعت کنید».- مرجع زیر: The Ministry of Healing, p. 143.

ابتدا باید با نیازمندان معاشرت کنیم و زمانی را برای شناخت آنان صرف کنیم و نیازهای آنان را با نیت خیرخواهی درک کنیم. به عیسی بنگرید که برای آن مرد افلیج در کنار حوضچه چه کرد. عیسی برای «علیلان، کوران، شلان و مفلوجان»(یوحنا ۵: ۳) حاضر به خدمت بود.

دوم، باید همدردی خود را به آنان نشان دهیم. در برخی موارد ممکن است بخاطر بی اعتمادی چالش برانگیز باشد و گاهی اوقات مردم مهربانی را به عنوان ابزاری برای جلب اعتماد بمنظور سوء استفاده های آتی بکار می برند. با این وجود، خدا ما را فرا می خواند تا همدردی خود را نشان دهیم بدون اینکه انتظار عوض داشته باشیم.

مرحله سوم بر آورده کردن نیازهایشان است. این کار بیش از حرف است. این کار اقداماتی را می طلبد تا به نیازهای دوست یا غریبه ای رسیدگی شود. عیسی با افلیج سخن گفت و از او پرسید که چه می خواهد و بعد معجزه ای را برای او صورت داد. در داستان مردی که با روح ناپاک تسخیر شده بود عیسی کنترل وضعیت را کاملا در دست گرفت و کاری را برای مرد درمانده انجام داد که نمی توانست برای خود انجام دهد.

مرحله چهارم جلب اعتماد آنان است. وقتی که به مردم خدمت می کنیم، وقتی که به آنان کمک می کنیم، آنان می آموزند که به حرف های ما اعتماد کنند و بعد زمانی که درباره عیسی به آنان بگوئیم، آنان بیشتر گوش می سپارند. عیسی فقط نمی خواست تا آنان را بطور جسمی شفا دهد؛ او از آنها می خواست تا از طریق او به زندگی جاوید دست یابند(یوحنا ۱۰: ۱۰ را ببینید).

آخرین مرحله هدایت آنان بسوی عیسی می باشد، اقدامی که مستلزم ایمان است، هم از سوی شما و هم فردی که به او کمک می شود.

`ما معمولا نمی توانیم معجزات عیسی را انجام دهیم. اما چه راه هایی وجود دارند که بتوانیم همچنان به کسانی که به کمک نیاز دارند خدمت کنیم؟`