---
title:  اندیشه هایی فراتر
date:  24/11/2023
---

از آرتور وایت، «چند روزی در لانگ پوینت»، و از الن جی وایت: سالهای استرالیایی: ۱۸۹۱ – ۱۹۰۰، جلد ۴، صفحات ۱۰۰ – ۱۰۴ را بخوانید.

نویسندگان انجیل نمونه هایی از اعمال عیسی را به منظور ایجاد پلی برای دستیابی و نجات مردم با فرهنگهای دیگر ثبت کردند (متی ۸: ۲۸ – ۳۴، مرقس ۵: ۱ – ۲۰). همچنین ما نیز فراخوانده شده ایم تا دوستیابی کنیم و به مردمی با فرهنگ های دیگر نیز خدمت کنیم. مرگ عیسی برای همه ما صرفنظر از هر نوع نژاد، ملیت، ثروت، یا پیشینه بود. این نکته ای است که هرگز نباید فراموش کنیم. «او خودْ کفّارۀ گناهان ما است، و نه گناهان ما فقط، بلکه گناهان تمامی جهان نیز» (اول یوحنا ۲: ۲).

«مردان و زنان وقتی تنها در محفل خانوادگی خود ابراز محبت و عطوفت می کنند، طرح خداوند را اجرا نمی کنند،. . .  در حالی که آنان افرادی را از محبت خویش دریغ می دارند که می توانند با رسیدگی به نیازهایشان به آنان تسلی و برکت برسانند....»

«وقتی خداوند به ما دستور میدهد که برای دیگران در خارج از خانه خودمان نیکی کنیم، منظور او این نیست که محبت ما نسبت به خانواده کم میشود، و یا ما به هموطنان یا کشورمان کمتر محبت میورزیم، زیرا او میخواهد ما همدردی خود را ابراز کنیم. اما نباید محبت و همدردی خود را در چهار دیواری اطراف خود محصور کنیم و برکتی را که خداوند به ما داده است در حصار قرار دهیم تا دیگران در استفاده از آن بی بهره باشند».- مرجع زیر:

.Ellen G. White, The Advent Review and Sabbath Herald, Oct. 15, 1895

مسئولیتی به ما سپرده شده تا برای کسانی که خارج از کنج آسایش و راحتی خود هستند، برکتی باشیم، خواه آنها از فرهنگ دیگری باشند یا فقط یک فرد نیازمند باشد. این یک دستور غیرقابل مذاکره از سوی خود عیسی مسیح است (اعمال ۱: ۸ ، مرقس ۱۱: ۱۷).

**سوالاتی برای بحث:**

`۱. کنج آسایش و راحتی شما کجاست و چرا باید در مواقع لزوم از آن خارج شوید؟`

`۲. پیامدهای رویدادی که در آن عیسی را «مردی شکمباره و میگسار و دوست خراجگیران و گناهکاران»(متی ۱۱: ۱۹) خواندند چه بود؟ عیسی در حال چه کاری بود که بر او اتهام وارد آوردند و این مطلب درباره هدف و رسالت ما به ما چه می آموزد؟`

`۳. یک مسیحی تا چه اندازه باید در ضیافت های غیر ایمانداران شرکت کند؟ چگونه ممکن است مسیحیان این کار را بدون به خطر انداختن اصول کتاب مقدس انجام دهند؟`