---
title:  محبتی عظیم تر
date:  23/11/2023
---

همانطور که همه ما به خوبی می دانیم، نیازها هرگز پایان نمی پذیرد. اگر مایل به کمک به دیگران باشید، فرصت های زیادی خواهید داشت. چه دوستانی که در نزدیکی شما هستند و چه پناهندگانی که از شما دورند، همگی نیازمند هستند، و ما باید هر چه در توان داریم برای کمک به آنها انجام دهیم. عیسی در تمام مدت خدمت زمینی خود به درماندگان کمک کرد. در مواردی پیشقدم شد و نزد نیازمندان رفت. در موارد دیگر، مانند مردانی که فلج را از پشت بام به پایین نزد عیسی فرستادند دوستانی پیشقدم باشید.

`«محبتی بیش از این وجود ندارد که کسی جان خود را در راه دوستانش فدا کند»(یوحنا ۱۵: ۱۳). چگونه می توانیم این اصل را برای خدمت به دیگران بکار ببندیم؟`

خانواده ای مبشر به مدت شش سال در ترینیداد و توباگو خدمت کردند. سه سال اول را در یک جامعه عمدتاً هندو و مسلمان زندگی کردند. بسیاری از هندوها شکایت کردند که مسیحیان دعوت آنها را برای مراسم سالانه شکرگزاری رد کرده اند. یک روز این مسیحیان در مراسم شکرگزاری یک دوست جدید هندو شرکت کردند. آنها این کار را به تبعیت از عیسی انجام دادند: هنگامی که دوستانش او را به جشن های ویژه خود دعوت کردند، او به دیدار آنها رفت. در واقع هندوئیسم می آموزد که بازدیدکنندگان یا دوستان به خانه میزبان برکت می آورند.

بیایید تلاش کرده تا در این هفته دوستی پیدا کنیم و برای فردی برکتی باشیم. ابتدا محیط، جامعه، روستا یا شهر خود را بررسی کنید. آیا پناهنده یا مهاجری را در آنجا می شناسید؟ مردمی که در خیابان شما زندگی می کنند چطور؟ آیا همه آنها را می شناسید؟ صرف نظر از موقعیت شما، دوستی با یک غریبه کار آسانی نیست. دعا کنیم و از خدا کمک بطلبیم. او همه را می شناسد و غریبه ای را می شناسد که می توانید با او دوست شوید. به یاد داشته باشید، هدف این است که دوست آنها باشید تا بتوانید با هدایت آنها به سوی خدا به آنها کمک کنید.

`چالش: در مورد خارجی ها یا غیر مسیحیان که در کشور شما زندگی می کنند، کسب اطلاع کنید. وبسایت زیر مکان مناسبی برای جستجو برای گروه های مردمی غیرقابل دسترس در فرهنگ شماست: joshuaprojects.org`

`چالش بیشتر: فردی را در منطقه خود شناسایی کنید. به طور مرتب برای آن فرد دعا کنید و بعد به سوالات زیر پاسخ دهید:`

`• آیا این شخص بر اساس الگوی دوستی عیسی دوست من است؟`

`• آیا نیازهای زندگی او را می دانم؟`

`• چگونه می توانم او را برای شفا نزد عیسی هدایت کنم؟`