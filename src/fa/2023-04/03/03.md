---
title:  تبدیل شدن به برکتی برای تمام جهان
date:  16/10/2023
---

`پیدایش ۱۲: ۱-۳ را بخوانید. رهنمود خدا به اِبرام از چه جهت فراخوانی برای انجام ماموریت او بود؟`

خدا از ابرام (که بعدا نامش به ابراهیم تغییر یافت) خواست تا وطن و مردم خود را ترک گفته و به سرزمین دیگری برود. این بخشی از برنامه خدا بود تا از ابراهیم به عنوان عاملی برای محقق ساختن اهداف خود بر روی زمین استفاده کند. و ابراهیم مطابق با کلام خدا رفت. اگر خدا برای شما برنامه ای دارد، ممکن است فراخوانی برای شما باشد تا قوم و خویش خود را ترک گفته و به مکانی بروید که خدا راه آن را برای شما گشوده تا او را خدمت کنید به منظور اینکه برکتی برای دیگران باشید.

**آیات زیر را بخوانید. هر یک از آیات زیر در خصوص عهد خدا، وعده او چه می گوید؟**

`پیدایش ۳: ۱۵`

`پیدایش ۱۷: ۱۹`

`اعداد ۲۴: ۱۷`

`اشعیا ۹: ۶`

`دانیال ۹: ۲۴ - ۲۷`

`متی ۱: ۲۱`

آیات بالا به روشنی می گویند که خداوند قرار بود به وعده ای که در باغ عدن داده شده بود، عمل کند مبنی بر این که شخصی برای حل مشکل گناه خواهد آمد. این راه حل که عیسی، مسیح موعود بود، که قرار بود از نسل ابراهیم و اسحاق (از طریق سارا) بوجود آید. عبرانیان ۱۱:۹ بیان می دارد که اسحاق و یعقوب وارثان وعده برکتی بودند که خدا به ابراهیم داده بود.

What an example to us!

ما دقیقاً نمی دانیم که چقدر خود ابراهیم از ذریت وعده داده شده که از طریق او ظهور خواهد کرد، می دانست یا چقدر از آن سر در آورده بود، ولی به هر حال او با ایمان عازم شد. «ایمان، باعث شد که وقتی ابراهیم دستور خدا را دایر بر اینکه او باید به سرزمینی برود که قرار بود بعدها مالک آن بشود شنید، اطاعت کرد و بدون آنکه بداند کجا میرود حرکت کرد» (عبرانیان ۱۱: ۸).

این مثال خوبی برای ماست!

`فرض کنید که شما توسط خدا فراخوانده شده اید تا به جایی که نمی دانید بروید. آیا خواهید رفت؟ چه جوابی دارید و چرا؟`