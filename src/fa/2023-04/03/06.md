---
title:  از همان جایی که هستید شروع کنید
date:  19/10/2023
---

`اعمال رسولان ۱: ۸ را بخوانید. عیسی در کار مشارکت یا شاهدی برای پدر بودن، چه اصلی را به جهان ارائه نمود؟`

این اصلی است که توسط عیسی مقرر گردید تا به ما نشان می دهد که چگونه باید به عنوان شاگردان او عمل نمائیم، شاگردانی که خبر خوش انجیل را برای به اشتراک گذاشتن با دیگران دارند. به اشتراک گذاشتن حقیقت به معنای متقاعد کردن دیگران نیست که چقدر اشتباه می کنند، بلکه به معنای به اشتراک گذاشتن عیسی است که در پیام های سه فرشته مکاشفه ۱۴: ۶- ۱۲ به تصویر کشیده شده است.

با این حال، برخی از اصول در سخنان عیسی در اعمال رسولان ۱: ۸ موجود است.

در وهله نخست « شما شاهدان من در اورشلیم خواهید بود». آنگونه که دیدیم (ولی ارزش تکرار کردن را دارد): ما قرار است تا شاهدان او در مکانهایی که هستیم باشیم. این می تواند خانه خود ما، کلیسای ما، محله ما، و جامعه ما باشد. ما باید ابتدا در جایی که هستیم شاهدان او باشیم، در منطقه ای که او در ابتدا ما را مستقر نموده- خانه یا کار – و شاهدان او برای مردم در نزدیکترین جایی که هستیم باشیم. این می تواند اعضای نزدیک خانواده ما یا خویشاوندان ما، افراد کلیسا، همکاران، همسایگان، و محله ما باشد.

گاهی اوقات مردم علاقمند به رفتن به کشورهای دور و فرهنگهای غریبه برای شهادت دادن هستند. ولی آنان به مردم اطرافشان همین الان شهادت نمی دهند. ما باید کار را از همان جایی که هستیم شروع کنیم و از آنجا به جایی که خدا هدایت می کند برویم.

سپس، «و در تمامی یهودیه و سامره و اقصا نقاط زمین» (اعمال رسولان ۱: ۸). عیسی مجددا واقعیتی را تایید می کند که شهادت دادن شامل عبور از مرزهای فرهنگی می شود. از همانجایی که هستیم ممکن است فراخوانده شویم تا به نواحی دیگری برویم تا به گروه های اجتماعی، قومی و مذهبی متفاوتی برویم.

اگر به یک گروه قومی یا زبانی تعلق داشته باشیم، عبور از موانع فرهنگی به حداقل می رسد و  شهادت دادن به آنها بسیار آسان تر است. در برخی از مناطق جهان، تنها یک قبیله یا طایفه در ساختار کلیسایی حضور دارند. با این حال، مأموریت بزرگ عیسی به ما میگوید که به عنوان شاهدان او، خروج از محل آسایش و استفاده از منابع برای چنین گروههایی از اهمیت بسزایی برخوردار است. آنها نیز به پیام عیسی نیاز دارند.

`چالش: گروه های مردمی با نیازهای ویژه در جامعه خودتان را که کلیسا برای دستیابی به آنها تلاشی نکرده است را شناسایی و فهرست کنید.`

`چالش بیشتر: برای فرصتی در آینده نزدیک شروع به دعا کنید تا در ماموریت برای مردمی با نیازهای خاص دخیل شوید.`