---
title:  کلیسای اولیه و کنج های آسایش و راحتی
date:  18/10/2023
---

`اعمال رسولان ۸: ۱ – ۴ را بخوانید. در کلیسای اولیه چه چیزی باعث شد تا ایمانداران به جایی فراتر از کنج خلوت و راحتی خود پراکنده شوند؟`

تا این زمان، عمدتاً کلیسای اولیه در اورشلیم (یا در قلمرو یهودیان و در میان مردم یهودی) قرار داشت. با شروع جفا، شائول که یک یهودی متعصب و فریسی بود، بطور فعال در گیر آزار و شکنجه ایمانداران مسیحی بود، و بدین سبب کلیسای اورشلیم به سراسر مناطق یهودیه و سامره پراکنده گردید.

عیسی در اعمال ۱: ۸ پیشگویی کرد که «شما در اورشلیم و در تمامی یهودیه و سامره شاهدان من خواهید بود». این پیشگویی محقق شد همانطور که در اعمال ۸: ۴ گفته شده است که «آنانی که پراکنده شده بودند به هرجا که میرفتند، پیام خدا را اعلام میکردند».

حتی پس از آغاز حرکت کلیسا به مکانهایی فراتر از اورشلیم، آنها همچنان در مناطق یهودیان یا در محله های یهودی نشین در شهرهای دیگر موعظه می کردند. اعمال رسولان ۱۱: ۱۹ نشان میدهد که کلیسا در تمام مسیر تا فنیقیه (لبنان) و قبرس پراکنده شده بود، اما آنها تا این مرحله پیام را به غیر از یهودیان برای کسان دیگری موعظه نکرده بودند. شاگردان عیسی و کلیسای اولیه قصد نداشتند که غیریهودیان را ببینند، بلکه فقط یهودیان به نزد خداوند می آمدند. آنها در آن زمان از دیدگاههای بسیار محدودی در باب مأموریت کلیسا برخوردار بودند.

پطرس، یکی از شاگردان عیسی و یکی از شخصیت های بارز کلیسای اولیه، حتی با وجود اینکه پولس دست از آزار و اذیت ایمانداران برداشته و شروع به اعلان مژده انجیل کرده بود، تمایلی نداشت تا پیام انجیل به غیریهودیان برسد. پطرس را به عنوان رسول مختونان (به معنای یهودیان) و پولس به عنوان رسولی برای غیریهودیان می شناختند (غلاطیان ۲: ۸). در اوایل، پطرس حتی نمی خواست با غیریهودیان دیده شود (غلاطیان ۲: ۱۱، ۱۲). با این حال، خدا پطرس را از کنج آسایش و خلوت خود خارج کرد و قلب او را متحول نمود. او شروع به یادگیری مأموریت انجیل نمود که در واقع چه مفاهیمی را در بر دارد و اینکه مرگ عیسی چه چیزی را برای کل جهان محقق می ساخت.

`اعمال رسولان ۱۰: ۹-۱۵، ۲۸، ۲۹ را بخوانید. پیامی که خداوند به پطرس داد چه بود، و ما در ایام و دوران خود چگونه باید این اصل را در کار مأموریت [بشارت نام مسیح] به کار ببریم؟`