---
title:  فراخوان خدا برای ماموریت
date:  14/10/2023
---

### مطالعه این هفته
برای مطالعه این هفته بخوانید: پیدایش ۱۱: ۱ – ۹؛ پیدایش ۱۲: ۱ – ۳؛ دانیال ۹: ۲۴ – ۲۷؛ متی ۱: ۲۱؛ پیدایش ۱۲: ۱۰ – ۱۳: ۱؛ اعمال ۸: ۱ – ۴؛ اعمال ۱: ۸.

> <p>آیه حفظی</p>
> «لیکن چون روحالقدس بر شما میآید، قوّت خواهید یافت و شاهدان من خواهید بود، در اورشلیم و تمامی یهودیّه و سامره و تا اقصای جهان» (اعمال ۱: ۸).

گاهی اوقات خدا ما را از کنج عافیت بیرون می برد تا شاهدان او باشیم. گاهی اوقات این تغییر می تواند برای انجام اهداف او مورد استفاده قرار گیرد از قبیل پراکنده کردن مردم در برج بابل. «این پراکندگی وسیلهای برای ایجاد طایفه های مختلف بر روی زمین بود، و بنابراین هدف خداوند از طریق همان وسیله ای که انسانها برای جلوگیری از تحقق آن به کار گرفته بودند، محقق شد.» - الن جی. وایت، مشایخ و انبیا، صفحه ۱۲۰.

ابراهیم از موطن خود به دیاری دیگر رفت (پیدایش ۱۲) تا وسیله ای برای شهادت دادن باشد. حواریون عیسی کار خود را در میان مردم خود رها کرده (اعمال ۳) تا برای دیگران نیز کار کنند(اعمال ۸: ۱ – ۴). در اعمال رسولان ۱: ۸ عیسی اصل بشارت را پایه گذاری کرد: آنان از مکان خودشان اورشلیم و یهودیه شروع کردند،  بعد به سامره و در نهایت به اقصای زمین رفتند.

ولی حتی اگر ما سرزمین خود را ترک نکنیم، خدا همچنان از ما می خواهد تا به نزد مردم اطراف خود برویم. وقتی که کلیسا در اورشلیم راحت طلب شد، اعضای آن پراکنده شدند. گرچه جفا آمد و مردم عذاب کشیدند، لیکن این وقایع ناگوار وسیله ای برای انتشار خبر خوش انجیل به سراسر دنیا گردید.