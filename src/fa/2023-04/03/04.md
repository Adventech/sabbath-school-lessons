---
title:  فراخوان ابراهیم
date:  17/10/2023
---

در پی فراخوان خداوند، ابراهیم همانطور که خداوند به او فرمان داده بود، وارد سرزمین موعود شد. با این حال، از همان ابتدا، به نظر نمی رسید همه چیز برای او بخوبی به پیش برود. او به جایی رسید که خدا به او گفته بود تا برود، اما طبق کتاب مقدس، «در آن موقع کنعانیان هنوز در آن سرزمین زندگی می کردند» (پیدایش ۱۲: ۶)— بت پرستانی که به ظلم و خشونت معروف بودند.

نباید متحیر شد که درست پس از رسیدن ابراهیم به آن مکان، خداوند بر او ظاهر گشته و گفت: «این سرزمین را به نسل تو خواهم داد» (پیدایش ۱۲: ۷). بی شک ابراهیم نیاز به تشویق و ترغیب داشت.

مع الوصف همه چیز در همان ابتدا برای او بطور خاصی بخوبی به پیش نرفت.

`پیدایش ۱۲: ۱۰ – ۱۳: ۱ را بخوانید. بعد چه اتفاقاتی برای او افتاد و آن مرد خدا مرتکب چه اشتباهاتی شد؟`

اوضاع برای او ناخوشایند و مایوس کننده بود: ترک آسایش و سعادت موجود در وطن و رفتن به جایی که هیچ از آن نمی داند(عبرانیان ۱۱: ۸). و یکی از اولین چیزهایی که او با آن روبرو شد قحطی بود! قحطی و خشکسالی آنقدر بد بود که او مجبور شد تا آن مکان را ترک کند و خدا به او گفت تا در جای دیگری سکنی گزیند. و بعد از آن حتی اتفاق بدتری افتاد.

«شواهدی در خلال اقامت ابراهیم در مصر، نشان داد که از ضعفها و کاستی های بشری آزاد نشده است. او این حقیقت را که سارا همسر وی بود، پنهان کرد و با این کار، عدم اعتماد خود را به محافظت و عنایت الهی نشان داد، فقدان آن ایمان عالی و شجاعت که اغلب اوقات در زندگی نجیبانه اش نمونه بود....، کم ایمانی ابراهیم، سارا را در موقعیت بسیار خطرناکی قرار داد. پادشاه مصر از زیبایی سارا مطلع شده و دستور داد تا او را به خانه وی بیاورند و قصد داشت او را به همسری برگزیند. اما خداوند به خاطر رحمت عظیمش، فرعون و اهل خانه او را به بلایای سخت مبتلا کرد واز سارا محافظت نمود». مرجع زیر:

.Ellen G. White, Patriarchs and Prophets, p. 130

هیچ کس هرگز نگفته است که کار بشارت آسان بوده است و ابراهیم با دروغ و با فریبکاری تنها قضایا را بدتر کرد. خوشبختانه، خداوند خدای شکیبایی و صبر است و او خادم خود را برای اشتباهش طرد ننمود. متاسفانه این خطایی نبود که تنها ابراهیم مرتکب شده باشد. چقدر تسلی بخش است که بدانیم که حتی با وجود خطاهایمان، در صورتیکه با ایمان و اطاعت به خداوند متمسک شویم، همانطور که ابراهیم چنین کرد، نه تنها خطاها، گناهان و قصوراتمان بخشیده خواهد شد بلکه خداوند همچنان می تواند از ما برای رسالت خود استفاده کند.

`از داستان ابراهیم در مصر چه درس عبرتی می توانیم بگیریم؟`