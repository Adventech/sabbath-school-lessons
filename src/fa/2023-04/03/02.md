---
title:  فراتر از کُنج عافیت [مکان راحتی]
date:  15/10/2023
---

به منظور دستیابی به دیگران، خداوند برای ما چنین مقدر نموده تا از کنج عافیت و راحتی خود خارج شویم. علاقۀ معاشرت با ایل و طایفه یا طبقه اجتماعی خودمان، به خودخواهی و حتی کارهای اهریمنی متنهی می شود. این زنگ خطر از درس های داستان بابل به صدا در آمده است.

`پیدایش ۱۱: ۱ – ۹ را بخوانید. مردم چه قصدی داشتند؟ آنها می خواستند چه کنند و چرا خدا نقشه آنها را نقش بر آب کرد؟`

داستان برج بابل، جاه طلبی عظیم مردم را عیان می کند. آنان برنامه ریزی کرده بودند تا عمارتی برای یادبود بنا کنند – شهر و برجی که در هیچ جای دنیا وجود نداشت: «بیایید شهری برای خود بسازیم و برجی که سر بر آسمان ساید، و نامی برای خود پیدا کنیم، مبادا بر روی تمامی زمین پراکنده شویم» (پیدایش ۱۱: ۴).

امروزه مردم تا چه حد در پی انجام همان کار هستند؟ مهم نیست که از طریق سیاست یا هنر یا تجارت و یا حتی دین باشد. افرادی وجود دارند که می خواهند از خود نامی بزرگ بجای بگذارند. در پایان، تلاشهای آنان باطل و مهمل است. (جامعه ۲: ۱ – ۱۱ را ببینید).

کتاب مقدس در پیدایش ۱۱: ۴ می گوید که این مردم می خواستند برجی بنا کنند تا مبادا بر روی زمین پراکنده شوند. دلیل آنان برای با هم بودن به دلایل خودخواهانه بود. ولی نقشه خدا متفاوت از آنان بود.

این افراد برای انجام این کار متحد شده بودند. ولی «حال دیگر تمام این مردم، یکی هستند و زبانشان هم یکی است. این تازه اول کار آنهاست و هیچ کاری نیست که انجام آن برای آنها غیر ممکن باشد» (پیدایش ۱۱: ۶). این برنامه جاه طلبانه مردم در واقع اهریمنی بود.

گرچه کلام مقدس به صراحت بیان نمی کند، الن وایت می گوید که آنان به وعده خدا اعتماد نداشتند، مبنی بر اینکه که او زمین را برای بار دیگر با آب ویران نخواهد ساخت(پیدایش ۹: ۱۴ و ۱۵). آنان قصد داشتند تا برای امنیت فرضی خودشان آن برج را بسازند، در عوض اینکه به کلام خدا اعتماد کنند. هرچه که انگیزه غایی آنان بود، لیکن خدا می دانست که نیات آنان پاک نیست بلکه سرشار از جاه طلبی های خودخواهانه است و به همین خاطر آنها را از رسیدن به اهدافشان منع نمود.

`آیا شما متعلق به جامعه یا گروه قومی هستید که در میان خودتان احساس آسودگی می کنید؟ با چه شیوه هایی میتوانید با کسانی که از نژاد، قوم یا ملیت شما نیستند رابطه برقرار کنید؟`