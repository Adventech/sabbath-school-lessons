---
title:  اندیشه هایی فراتر
date:  20/10/2023
---

«ماموریت بزرگ»، صفحات ۲۵ – ۳۴ و «جوینده حقیقت»، صفحات ۱۳۱ – ۱۴۲ را از کتاب اعمال رسولان، نوشته الن جی وایت مطالعه کنید.

«مسیح پیش از عروج به آسمان به حواریون خود ماموریتی داد. او به آنها گفت که مجریان وصیتی باشند که در آن وصیت، گنجینه های زندگی جاودان را به مردم جهان بخشیده است.

او به آنها گفت: شما شاهدان زندگی ایثارگرایانه من به خاطر جهان بودید. شما شاهدان زحماتی بوده اید که برای اسرائیل متحمل شده ام. و اگر چه قوم من به نزد من نیامدند تا از حیات جاوید بهره مند شوند، گرچه کاهنان و حاکمان با دسیسه چینی با من رفتار نمودند، اگرچه مرا انکار کردند، اما به آنان فرصت دیگری برای قبول پسر خدا داده خواهد شد.

شما شاهد بودید که تمامی کسانی را که برای اعتراف به گناهانشان به نزد من آمدند با آغوش باز پذیرفتم. کسی را که نزد من میآید، از خود نخواهم راند. به شما شاگردان من این پیام رحمت را می سپارم. باید هم به یهودیان و هم به غیریهودیان داده شود – ابتدا به اسرائیل و سپس به همه ملل و زبانها و مردم. همه کسانی که ایمان دارند باید در یک کلیسا جمع شوند».- مرجع زیر: Ellen G. White, The Acts of the Apostles, pp. 27, 28.

ماموریت بزرگ روشن است: پس رفته همه امتها را شاگرد سازید (متی ۲۸: ۱۹). از اینرو، این آیه بطور قطع می گوید که باید به نزد دیگران رفت، بالاخص نزد ملتهای دیگر.

«ماموریت انجیل، منشور بزرگ مبشران پادشاهی مسیح است. حواریون بایستی با جدیت برای جانها می کوشیدند و همگان را به رحمت خدا دعوت می کردند. آنها نباید در انتظار می نشستند تا مردم به سویشان بیایند. آنها قرار بود تا با پیام خود به نزد مردم بروند». – مرجع زیر: Ellen G. White, The Acts of the Apostles, p. 28.

«در دنیای ما افراد زیادی وجود دارند که از آنچه ما تصور می کنیم به ملکوت خدا نزدیکترند. خداوند در این دنیای تاریک گناه، گوهرهای باارزشی دارد که فرستادگانش را به سوی آنها راهنمایی خواهد کرد. همه جا افرادی وجود دارند که برای مسیح موضع خواهند گرفت. بسیاری، حکمت خدا را بالاتر از هر منفعت دنیوی محترم خواهند شمرد، و انتقال دهندگان وفادار نور حقیقت خواهند شد. . . . آنها مجاب شدند که تعلیم پطرس در راستای تحقق نقشه خدا بوده و اینکه تعصبات و محدودیت ایشان مطلقا در تضاد با روح مژده انجیل بوده است، خدا را ستایش کرده گفتند: «براستی که خدا توبه حیات بخش را به غیریهودیان نیز عطا فرموده است!». بدین گونه تعصب و غرض ورزی بدون هیچ ستیز و مجادله ای از بین رفت، و محدودیتی که بواسطه رسوم در طی اعصار وجود داشت از میان رفت و راه برای بشارت مژده انجیل به غیریهودیان باز شد».- مرجع زیر:

.Ellen G. White, The Acts of the Apostles, pp. 140–142

**سوالاتی برای بحث:**

`۱. وقتی کلمه «ماموریت» را در زندگی خود به کار می برید، آنرا چگونه تعریف می کنید؟`

`۲. هر روزه از چه طریق هایی می توانید با دیدگاه و رفتار خود ماموریت [رسالت] را بیان کنید؟ چگونه می توانید در وظایف روزانه خود بیشتر ماموریت خود را در ذهن داشته باشید؟`

`۳. چقدر مهم است که قلب خود را تفتیش کنیم و از اعلی به دنبال قدرت باشیم تا از تعصب و کین نسبت به کسانی که شبیه ما نیستند پاک شویم؟`