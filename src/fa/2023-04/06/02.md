---
title:  به اشتراک گذاردن خبر خوش
date:  05/11/2023
---

`لوقا ۲۴: ۱ – ۱۲ را بخوانید. واکنش افرادی که خبر مسیح قیام کرده را شنیدند چگونه بود؟`

صبح روز یکشنبه، پس از مرگ عیسی، لوقا می گوید که تعدادی از زنان به آرامگاه رفتند. آنها معطراتی بهمراه داشتند و قریب به یقین، حال که سبت گذشته بود آنان قصد داشتند تا بدن عیسی را عطرآگین کنند. با این انتظار که ورودی مقبره همچنان بسته و مهر و موم بود، از دیدن مقبره خالی شوکه شدند. آنان که نمی دانستند چه کنند با نگرانی دو مرد را با جامه هایی درخشان دیدند.

با این حال، مردان پیامی برای آنها داشتند. آنها با یادآوری سخنان عیسی، به زنان گفتند که عیسی به راستی قیام کرده است، همانطور که او گفته بود. آنها که از این خبر بسیار خوشحال بودند، به سرعت به محل اقامت حواریون و دیگر پیروان عیسی بازگشته و آنچه را که دیده و شنیده بودند با هیجان بازگو کردند. یعنی آنچه را که از مسیح آموخته بودند با دیگران به مشارکت گذاشتند.

آیا می توانید تصور کنید که زنان باید چه احساسی داشته باشند؟ آنها به تازگی تجربه شگفت انگیزی داشتند، تجربه ای که مطمئناً آنها را پر از هیبت کرده بود، اما شاگردان تجربه آنها را «قصه های بیهوده» نامیدند و آنها را باور نکردند. بنابراین، پطرس، که مطمئن نبود حرف زنان را باور کند یا نه، به سمت مقبره دوید تا خودش از نزدیک ببیند.

برای پطرس - و برای بسیاری از ما - تردیدی در قبول کردن چیزی وجود دارد که صرفاً به این دلیل است که شخص دیگری آن را گفته است. اگرچه پطرس به صحبتهای زنان گوش داد، اما تا خودش ندید نتوانست در تجربه آنها شریک شود. در ابتدا، تنها چیزی که او تجربه کرد، یک مقبره خالی بود، و لوقا میگوید که این امر باعث شد تا «حیرت زده شود» (لوقا ۲۴: ۱۲). تجربه او در مقبره، مشابه با تجربه ای که زنان داشتند نبود.

صرفنظر از واکنش پطرس، به محض اینکه این زنان خبر خوش عیسی را شنیدند، بر آن شدند تا موضوع را با دیگران به مشارکت بگذارند. چه انگیزه بزرگتری برای ماموریت در آنجا وجود داشت، بیش از این که دیگران بدانند که عیسی برای آنان چه کرده است؟ چه انگیزه ای والاتر از اینکه خبر خوش رستگاری در عیسی را انتشار دهند، تنها امیدی که از آن برخورداریم؟

البته نیاز است تا خودمان با خداوند تجربه ای شخصی داشته باشیم، پیش از اینکه بتوانیم آن را با دیگران به مشارکت بگذاریم. اشتیاق ما برای مشارکت گذاردن آن چه که خیلی دوست داریم با دیگران باید بخشی حیاتی از انگیزه ما برای ماموریت باشد. در آخر نمی توانیم چیزی را که خودمان نداریم به اشتراک بگذاریم، آیا می توانیم؟

`برخی از تجربیاتی که با واقعیت خدا و محبت او داشته اید چه هستند؟ چرا این زمانها برای شما بسیار ارزشمند است و چگونه به شما انگیزه میدهند که با خبرخوش به دیگران دستیابی پیدا کنید؟`