---
title:  اندیشه هایی فراتر
date:  10/11/2023
---

مأموریت و بشارت ما باید از محبت عمیق و سپاسگزاری نسبت به کارهایی که عیسی انجام داده و در زندگی ما انجام می دهد ناشی شود. هر انگیزه دیگری نادرست است. تامل در کلام و هماهنگی با کلام، کلید توفیق دستیابی و بشارت است.

زندگی ما باید با زندگی مسیح مرتبط باشد تا دائماً از او نان حیات را که از آسمان نازل می شد بگیریم، از چشمه همیشه تازه او بنوشیم و از وفور نعمات او بهره مند شویم. اگر خداوند را همیشه در مقابل خود داشته باشیم و به قلب خود اجازه دهیم تا در شکرگزاری و ستایش باشد، در زندگی دینی خود همیشه طراوت خواهیم داشت.

دعاهای ما به شکل گفتگو با خدا خواهد بود، همانطور که با یک دوست صحبت می کنیم. او اسرار خود را شخصاً با ما خواهد گفت. غالباً احساس شادی دلنشینی از حضور عیسی به ما می رسد.

«اغلب زمانی که به خدا نزدیک می شویم قلبمان از شور و مشتعل می شود، همانطور که در خصوص خنوخ چنین بود. وقتی که چنین چیزی، در حقیقت، تجربه مسیحی باشد، در زندگی بی آلایشی، تواضع، حلم و فروتنی قلبی دیده می شود که به همه کسانی که با آنها در ارتباط است نشان می دهد که با عیسی بوده و از او آموخته است».- مرجع زیر:

.Ellen G. White, Christ’s Object Lessons, pp. 129, 130

«در زندگی ای که بر خود تمرکز دارد رشد و ثمری ایجاد نمی شود. اگر مسیح را به عنوان یک نجات دهنده شخصی پذیرفته اید، باید خود را فراموش کنید و سعی کنید به دیگران کمک کنید. از محبت مسیح صحبت کنید، به [دیگران از مرگ ایثارگرایانه او برای آنها] بگویید. . . . همانطور که روح مسیح را دریافت می کنید - روح محبت و تلاش فداکارانه برای دیگران - رشد خواهید کرد و میوه خواهید آورد. . . . ایمان شما افزایش می یابد، ایمان شما ریشه دار تر می شود، محبت شما کامل می گردد».- مرجع زیر:

.Christ’s Object Lessons, pp. 67, 68

**سوالاتی برای بحث:**

`۱. سخنان پولس در فیلیپیان در مورد موعظه کردن درباره مسیح بدون حسادت، نزاع یا جاه طلبی خودخواهانه را چگونه درک می کنید؟ چگونه می توانیم مطمئن شویم که خودمان در موعظه کردن درباره مسیح چنین خطایی را مرتکب نشویم، و با حسن نیت از او سخن گوییم؟`

`۲. تجربه شخصی شما از واقعیت خدا و محبت خدا چه بوده است؟ یعنی با توجه به تجربیات خودتان آیا می توانید بی ریا و صادقانه نسبت به نیکویی و محبت خداوند به دیگران موعظه کنید؟ شهادت شما چه خواهد بود؟`

`۳. تجربه شما در امید به خداوند چه بوده است و چه چیزی در باره اعتماد به او و به طور کلی در مورد ایمان به شما آموخته است؟`