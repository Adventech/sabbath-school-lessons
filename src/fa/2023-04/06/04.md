---
title:  انتظار و رسالت [هدف]
date:  07/11/2023
---

لوقا باب ۲۴ با عروج عیسی به آسمان خاتمه می یابد(لوقا ۲۴: ۵۰ – ۵۳). ولی این پایان داستان نیست. نویسنده یعنی لوقا کتاب اعمال را می نویسد. درست پیش از اینکه عیسی به آسمان عروج کند او به حواریون ماموریت، وعده و دستورالعملهای عاجلی داد تا در اورشلیم منتظر «قدرتی از اعلی» باشند (لوقا ۲۴: ۴۹؛ همچنین اعمال ۱: ۴ – ۸ را ببینید).

عیسی به حواریون رهنمود داد تا در اورشلیم منتظر بمانند تا او وعده خود را با ارسال وعده پدر محقق سازد(روح القدس)، که آنان را توانمند می سازد تا شاهدان او در اورشلیم، یهودیه، سامره و فراتر از آن باشند.

`اعمال رسولان ۱: ۱۲ – ۲۶ را بخوانید. شاگردان که قریب به ۱۲۰ نفر از مردان و زنان بودند در حالی که در انتظار بودند، چه کردند؟`

عیسی به حواریون ماموریتی روشن داد: آنان باید برای او شاهدانی در جهان می شدند. پس در حالی که آنان منتظر بودند، به دو طریق خود را برای ماموریت آماده ساختند. اول، لوقا می گوید که آنان متحدا به دعا و تضرع ادامه دادند. هیچ سؤالی در ذهن هیچ یک از آنها وجود نداشت که مأموریتی که عیسی به آنها داده بود چیست و هر کدام آن مأموریت را پذیرفته بودند.

این امر آنها را برانگیخت تا در دعا متحد شوند. لوقا آنچه را که آنها در مورد آن دعا میکردند به اشتراک نمیگذارد، اما یقینا آنها برای حکمت، قدرت، و شجاعت دعا میکردند تا با مشارکت هم این مأموریت را انجام دهند. این مثالی درخور توجه برای همه ماست.

دومین کاری که در مدت انتظار انجام دادند این بود که از نظر لجستیکی برای مأموریت خود آماده شوند. یهودای اسخریوطی، عیسی را برای مصلوب شدن تحویل داده بود و بعد جان خود را گرفت. یک جای خالی بین دوازده نفر باقی مانده بود. بنابراین، در حالی که منتظر بودند، شاگردان به دنبال راهنمایی خدا رفتند و جایگزینی برای خود انتخاب کردند. در واقع، حواریون خود را سازماندهی کرده و شروع مأموریت خود را برنامه ریزی کردند. در اتخاذ این تصمیمات، پطرس نقش رهبر را ایفا کرد.

هیچ کس اقدام او را به چالش نکشید. همگان حکمت خدا را در مشاهده نمودند. این درک و اعتماد وجود داشت که خدا همراه آنان و در کار است. زمان انتظار آنها توام با بی کاری و بطالت نبود بلکه سرشار از اقدامات هدفمند و مأموریت محور بود.

در حالی که در انتظار بارش روح القدس هستیم تا به ما کمک کند تا ماموریت بزرگ خدا را کامل کنیم، باید در اتحاد یکدیگر را تشویق کنیم(عبرانیان ۱۰: ۲۴ و ۲۵)، و برای روح مقدس خدا دعا کنیم. همچنین بایستی ما و کلیسایمان با اولویت خداوند یعنی نجات گمشدگان هماهنگ باشیم.

`چگونه می توانید بیاموزید که در انتظار خدا باشید و در این اثنا در ایمان خود پایدار بمانید؟ در عین حال، در حالی که منتظر هستید، چگونه می توانید از زمان خود به بهترین نحو ممکن استفاده کنید، همانطور که حواریون در اینجا چنین کردند؟`