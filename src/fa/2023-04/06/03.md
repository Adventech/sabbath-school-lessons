---
title:  شالوده نبوی
date:  06/11/2023
---

`لوقا ۲۴: ۳۶ – ۴۹ را بخوانید. در اینجا چه اتفاقی افتاده است و چرا این تجربه اساسی برای رسولان بود؟`

جالب است که مریدان ابتدا از ترس ایمان نیاوردند. سپس، پس از دیدن عیسی و اطمینان یافتن از زنده بودن او، از خوشحالی ایمان نیاوردند (لوقا ۲۴: ۴۱). آیا تا به حال احساس کرده اید که چیزی بیش از حد خوب است که بخواهد واقعیت داشته باشد؟ این تجربه شاگردان و دیگران در بالاخانه بود.

با این حال، اگر عیسی آنها را تنها با این تجربه رها می کرد، پس از رفتن او، ممکن بود ایمان آنها دوام نیاورد. با گذشت زمان، قدرت تجربه ممکن بود کمرنگ شود، به فراموشی بسپارند، یا حتی شاید آن را زیر سوال ببرند. بنابراین، عیسی با نشان دادن زخمهای خود و خوردن ماهی در کنار آنها دست از کار نکشید. در عوض، او آنها را وارد کلام کرد و شالوده نبوی کار و خدمت خود را به آنها نشان داد. یعنی، فارغ از اینکه چقدر با او تجربه داشتند، عیسی همچنان می خواست ایمانشان بر اساس کلام خدا باشد.

«وقتی هنوز با شما بودم و میگفتم که هرچه در تورات موسی و نوشتههای انبیا و زبور دربارۀ من نوشته شده، باید به انجام برسد، مقصودم همین چیزها بود»(لوقا ۲۴: ۴۴).

در اینجا نیز انگیزه ای قدرتمند برای شهادت، برای ماموریت پیدا می کنیم: کلام خدا. عیسی می دانست که برای استحکام بخشیدن به تجربه حواریون، آنها باید بفهمند که چرا او باید می مُرد و قیام او چه معنایی داشت. آنها نیاز داشتند که جهان بینی خود را از یک پادشاهی سیاسی و زمینی به راه حل بزرگ برای گناه و پیروزی مسیح بر مرگ تغییر دهند.

انجیل بسی فراتر از دستیابی به حاکمیت سیاسی برای اسرائیل بود. این مطلب، پیروزی مسیح را بر شیطان آشکار کرد و تضمین کرد که روزی تمام شرارت ها در جهان از بین خواهد رفت، زمین از نو خلق خواهد شد، و خدا در میان قوم خود خواهد بود. «او اذهان ایشان را باز کرد» (لوقا ۲۴: ۴۵) تا بتوانند این حقایق را که باید با جهان در میان می گذاشتند، درک کنند.

تجاربی که با عیسی داریم بدون شالوده کلام او، از جمله پیشگویی های اشاره شده که به تاریخ و رویدادهای ظهور اول و دوم مسیح اشاره می کند، بی پشتوانه خواهد بود. با درک عمیق این حقایق، میتوانیم برای مأموریت آماده و انگیزه داشته باشیم.

`پایه های فکری و ایمانی شما در پیشگویی هایی که به مسیح اشاره می کنند، چه ظهور اول و چه آمدن ثانی او چقدر ریشه دارد و مستحکم است؟ به خصوص در روزهای آخر، چرا باید به کلام خدا، از جمله پیشگویی ها، وفادار بمانیم، و چرا درک آنها، به ویژه برای ماموریت، بسیار حیاتی است؟`