---
title:  ماموریت برای ثروتمندان
date:  29/11/2023
---

`متی ۱۹: ۱۶ – ۲۲ را بخوانید. از این داستان، که در آن، بر خلاف نیقودیموس، فردی عیسی را نپذیرفت، چه درسی می توانیم بیاموزیم؟`

گفتگوی عیسی با حاکم جوان ثروتمند نشان می دهد که دام ثروت چقدر می تواند خطرناک باشد. به این کلمات نگاه کنید: «باز به شما می گویم، گذشتن شتر از سوراخ سوزن آسانتر است از وارد شدن ثروتمند به ملکوت خدا» (متی ۱۹: ۲۴). البته این بدان معنا نیست که ثروتمندان را نمی توان نجات داد، بلکه فقط به این معناست که اگر این افراد مراقب نباشند، ثروت آنها واقعاً می تواند مانعی برای رستگاری باشد.

در پایان، ثروتمند و فقیر با یک سرنوشت روبرو هستند: قبر. بدین معنی که ثروتمندان به اندازه افراد دیگر نیازمند رستگاری هستند. پول هر چه را که بتواند بخرد، نمی تواند استثنا شدن از مرگ را خریداری کند. این استثنا تنها بعنوان یک هدیه می آید که برایگان توسط عیسی به هر کسی که آنرا با ایمان طلب کند بخشیده می شود. «عیسی گفت: قیامت و حیات مَنَم. آن که به من ایمان آوَرَد، حتی اگر بمیرد، باز زنده خواهد شد»(یوحنا ۱۱: ۲۵).

`لوقا ۱۹: ۱ – ۱۰ را بخوانید. چه چیزی باعث ایجاد تفاوت بین این داستان و داستان حاکم جوان ثروتمند می شود؟`

زکا به گونه ای به عیسی پاسخ داد که متأسفانه حاکم جوان ثروتمند اینگونه پاسخ نداد. توجه داشته باشید که عیسی به زَکّا نگفت که آنچه را که دارد بفروشد و به فقرا بدهد، بگونه ای که به حاکم جوان ثروتمند چنین گفت. عیسی از این موضوع آگاه بود که حاکم ثروتمند تا چه حد در تار و پود ثروتش به هم پیچیده است، به همین خاطر بود که عیسی آن دستور را به او داد. در مقایسه، ما از گفتگوی عیسی با زکّادر زمانی که در خانه او بود بی اطلاعیم، بدیهی بود که زکا توسط عیسی متقاعد شده بود و می دانست که باید تغییری در زندگی اش صورت دهد، خصوصا در ارتباط با ثروتی که داشت.

`«انسان را چه سود که تمامی دنیا را بِبَرد، امّا جان خود را ببازد؟ انسان برای بازیافتن جان خود چه میتواند بدهد؟» (متی ۱۶: ۲۶). این کلمات باید به همه ما چه بگویند؟`