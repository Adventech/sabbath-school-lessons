---
title:  'شهادت به فرهیختگان: نیقودیموس'
date:  28/11/2023
---

نقودیموس مرد باسوادی بود. کتاب مقدس او را به عنوان یکی از بزرگان یهود معرفی می کند(یوحنا ۳: ۱). عیسی او را به عنوان معلم اسرائیل معرفی نمود(یوحنا ۳: ۱۰). او درک خوبی از کتاب مقدس و تشنگی روحانی برای خدا داشت. از دیدگاه بشری، او از پیروان خدا بنظر می رسید. او همه احکام را رعایت می کرد و در میان یهودیان از رهبران محترم بود. او قدرتمند و ثروتمند بود. بسیاری به اینها به عنوان نشانه هایی می نگرند که خدا او را برکت داده است. با این وجود، معلوم می شود که تنها ظواهری سطحی بوده است – فقط ظواهری سطحی.

`یوحنا ۳: ۱ – ۱۲ را بخوانید. این داستان در مورد نیازهای روحانی نیقودیموس و اینکه چگونه عیسی بلافاصله به آنها پرداخته است، چه چیزی را آشکار می کند؟`

هنگامی که نیقودیموس نزد عیسی آمد، سعی کرد ظاهر، یعنی وضعیت موجود را حفظ کند. اما خدا از دل او خبر داشت. به همین ترتیب، خداوند از دل ها و نیازهای همه ثروتمندان و قدرتمندان، با هر پیشینه ای که باشند، آگاه است. نیقودیموس نزد عیسی آمد زیرا تعالیم عیسی او را متقاعد کرده بود. غرورش او را از اعتراف آشکار به عیسی مسیح به عنوان خداوند باز داشت، اما آن شب او را برای همیشه تغییر داد. او حتی پس از این که به عیسی به عنوان فرستاده خدا، ایمان آورد، باز هم آشکارا قبول نکرد که پیرو عیسی مسیح است.

`یوحنا ۷: ۴۳ – ۵۲ و یوحنا ۱۹: ۳۹ را بخوانید. این آیات درخصوص نیقودیموس و عیسی چه می گویند؟`

در اینجا در این آیات میتوانیم ببینیم که نیقودیموس، آشکارا، بسیار تحت تأثیر عیسی قرار گرفته است. زمانی که عیسی زنده بود، او سعی کرد از عیسی محافظت کند و پس از مرگ عیسی، او را گرامی بدارد. بدون شک، عیسی به نیقودیموس دسترسی پیدا کرده بود، کسی که حتی در دانش و حکمت تحسین شده خود، مانند همه ما نیاز مبرم به منجی داشت.

`چرا باید مراقب این تله باشیم که چون «حقیقت را داریم» (که داریم)، پس آگاهی از این حقیقت به تنهایی برای نجات ما کافی است؟ چه تعداد از جانهایی که از دانش کافی حتی از پیامهای سه فرشته هم دانش بیشتری برخوردار هستند در عوض نجات یافتن هلاک می شوند؟`