---
title:  نبوکدنصر
date:  26/11/2023
---

به عنوان ادونتیست روز هفتم به چیزی اعتقاد داریم که «کفاره یا فدیه نامحدود» نامیده می شود. به این معنی که در مقایسه با برخی مسیحیان، ما اعتقاد داریم که مرگ مسیح برای تمامی بشر بود و نه تنها برای گروه خاصی از کسانی که توسط خدا برای رستگاری از پیش مقدر نموده است.

بخاطر اینکه خدا «میخواهد جمیع مردم نجات یابند و به معرفت راستی گرایند» (اول تیموتائوس ۲: ۴)، عیسی خود را به عنوان قربانی «برای گناهان ما و نه تنها برای ما بلکه برای کل جهان» ارزانی نمود(اول یوحنا ۲: ۲).

به همین دلیل است که همه «پیش از آفرینش جهان» انتخاب شدند (افسسیان ۱: ۴)، حتی اگر هر کسی او را در هنگام بازگشت انتخاب نکند. به این خاطر است که ما نیز در کتاب مقدس روایتهایی از انواع مردمی را می یابیم که برای خدا صید شده اند.

`دانیال باب ۴ را بخوانید. در اینجا چه اتفاقی برای پادشاه افتاد و در خصوص نجاتی که نصیب یکی از قدرتمندترین انسانهای روی زمین شد چه می گوید؟`

نمونه ای بارز از این قضیه در کتاب مقدس، که خدا چگونه به قدرتمندانِ بی ایمان دست می یابد، در داستان نبوکدنصر پادشاه یافت می شود. داوری خدا مشابه با برخی از پادشاهان اسرائیل بر او نازل شد(برای نمونه دوم تواریخ ۳۲: ۲۵ و ۲۶؛ اول پادشاهان ۱۴: ۲۱ – ۳۱؛ اول سموئیل ۲۸ را ببینید).

روایت کتاب مقدس در خصوص نبوکدنصر، که عقل به او بازگشت و خدای خالق را تصدیق کرد، نشان می دهد که خدا به متمول و دولتمند اهمیت می دهد، و به ضعفا و نیازمندان نیز نظر لطف دارد. در آیه ۳۷ قدرتمندترین مرد روی زمین اظهار می کند «الان من که نَبوْکَدْنَصَّر هستم، پادشاه آسمانها را تسبیح و تکبیر و حمد میگویم که تمام کارهای او حق وطریقهای وی عدل است و کسانی که با تکبّر راه میروند، او قادر است که ایشان را پست نماید»(دانیال ۴: ۳۷). ایکاش همه ثروتمندان و قدرتمندان و متکبران در میان ما موجودات فانی، این حقیقت را درک می کردند!

از این داستان چه می فهمیم؟ نخست، خدا از ایمانداران متعهد از قبیل دانیال بهره می گیرد تا پلی برای دستیابی به بی ایمانان دولتمند باشند. در ثانی، خدا مستقیما می تواند در روند رساندن مژده انجیل به منظور دستیابی به بی ایمانان دولتمند مداخله کند. نبوکدنصر توسط خدا بخاطر غرور و تکبرش تحقیر شد. و گرچه این داستان بسیار دراماتیک بود، شیوه های زیاد دیگری وجود دارد که بموجب آن ثروتمند و دولتمند و متکبر می تواند به پَستی و حقارت کشانده شود.

`حتی اگر طبق استانداردهای جهانی ثروتمند و قدرتمند در نظر گرفته نشویم، چرا باید مراقب باشیم تا از تکبری که نبوکدنصر پادشاه از خود نشان داده بود بر حذر باشیم؟ چرا افتادن در دام این طرز تفکر می تواند ساده تر از آن باشد که فکرش را بکنیم؟`