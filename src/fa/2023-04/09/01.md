---
title:  ماموریت برای صاحبان قدرت
date:  25/11/2023
---

### مطالعه این هفته
برای مطالعه این هفته بخوانید: دانیال ۴؛ دوم پادشاهان ۵: ۱ – ۱۹؛ یوحنا ۳: ۱ – ۱۲؛ یوحنا ۷: ۴۳ – ۵۲؛ متی ۱۹: ۱۶ – ۲۲؛ یوحنا ۱۹: ۳۸ – ۴۲.

> <p>آیه حفظی</p>
> «زیرا شخص را چه سود دارد که تمام دنیا را ببرد و جان خود را ببازد؟ یا اینکه آدمی چه چیز را فدای جان خود خواهد ساخت» (متی ۱۶: ۲۶).

با اینکه کتاب مقدس، کلام خدا سالها پیش نوشته شده است، اما هنوز حقیقت خدا را برای جهان ما هویدا می سازد. و در میان بسیاری از حقایق آن ذات بشر را عیان می سازد که خواه در یهودیه قرن هفتم باشد یا در برزیل قرن بیست و یکم، مردم عمدتا با هم یکسان هستند: گناهکارانی که به فیض الهی نیاز دارند.

این مطلب شامل دولتمندان و صاحبان قدرت می باشد. دولتمند و زمامدارِ ایام مدرن، خصوصا آنهایی که بدنبال ثروت و شهرت و قدرت هستند، اغلب (ولی نه همیشه) به هزینه ضعفا و آسیب پذیران به قدرت می رسند.

با این وجود خدا به همان اندازه که نگران رستگاری دولتمند و صاحب قدرت است، نگران ضعفا و نیازمندان نیز می باشد. کتاب مقدس نمونه های جالبی از شخصیت های کتاب مقدسی را ارائه می دهد که قدرتمند، یا ثروتمند، یا هر دو بودند، و اینکه چگونه خدا از آنها برای برکت دادن ملت ها استفاده کرد: افرادی همچون ابراهیم، اسحاق، ایوب، سلیمان و یوسف، چند نمونه از آنان هستند.

در این هفته، ماموریت خدا برای ثروتمندان و صاحبان قدرت را بررسی می کنیم. با ما بمانید تا ببینیم که خدا چگونه به برخی از این افراد دست می یابد و چگونه ادونتیستهای روز هفتم را فراخوانده و آماده می کند تا امروزه به عنوان شاهدانی برای او باشند.