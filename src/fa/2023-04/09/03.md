---
title:  نعمان
date:  27/11/2023
---

مسیح برای همه مُرد، فارغ از پیشینه، ثروت و تملک، نژاد یا جایگاه آنان. خدا به غیرمسیحیان دولتمند در دنیا دست می یابد و از آنان انتظار دارد تا در پرتو نوری که دارند زندگی کنند.- مرجع زیر: (see Ellen G. White, The Acts of Apostles, p. 416).

`دوم پادشاهان ۵: ۱ – ۱۹ را بخوانید. از این داستان در خصوص صید مردم برای خداوند چه درسی می گیریم؟`

در دوم پادشاهان ۵: ۱۷ – ۱۹، نعمان پس از بیماری جذام که توسط خدا شفا یافت دو درخواست غیرعادی کرد. نخست، او درخواست کرد تا به اندازه دو بارِ قاطر خاک اسرائیل را به سوریه به منظور پرستش خدای زنده به همراه ببرد. او اظهار داشت، «حالا که هدایای مرا نمیپذیری، اجازه بده که دو بار قاطر از خاک اینجا به کشورم ببرم، زیرا پس از این قربانی و هدایایی سوختنی به هیچ خدایی به جز خداوند تقدیم نخواهم کرد»(دوم پادشاهان ۵: ۱۷). دوم، نعمان درخواست کرد تا در مقابل پادشاه خود تعظیم کند، هرچند که دیگر خدایان پادشاهش را نمی پرستید.

اینک نعمان به تنها خدای حقیقی ایمان داشت. با این وجود او همچنان اعتقادات بت پرستی داشت. بردن خاک از اسرائیل حاکی از آن بود که او خدای خالق را بخوبی درک نکرده بود.

او چنین پنداشته بود که به بردن خاک نیاز دارد زیرا در جهان بینی او خدا متعلق به منطقه ای خاص بود، مانند خدایان سابقش؛ یا شاید او می خواست تا قربانگاهی با خاک اسرائیل بنا کند؟ در مورد اول، اعتقاد او به خدا با اعتقادات کهنه اش عجین شده بود. داستان نعمان چارچوبی را برای غیرمسیحیانی مهیا می کند که امروزه به نزد مسیح می آیند. درسی که می توان از داستان نعمان آموخت این است که تغییر جهانبینی زمان می برد.

دومین درخواست او نگران کننده تر بود. چرا نعمان در پی مجوز برای سجده کردن در برابر پادشاهش بود، و بعد از خدا درخواست آمرزش می کرد؟ پاسخ نبی نشانه ای به ما می دهد: «به سلامت برو» (دوم پادشاهان ۵: ۱۹).

نعمان به عنوان یک فرد قدرتمند در سوریه، وظایفی را بر عهده داشت که ایمان جدید او را به چالش میکشید. مهم است که نوایمانان، به ویژه کسانی که از ادیان دیگر می آیند، از حمایت و راهنمایی برخوردار شوند، زیرا با الزامات فرهنگی و اجتماعی زندگی گذشته و پیش از ایمان خود در کلنجار هستند.

به یاد داشته باشید، نعمان به عنوان یک فرد جذامی، کشور خدانشناس خود را ترک کرد و به عنوان یک مرد شفا یافته و شاگرد خدای خالق بازگشت. سفر او تازه شروع شده بود. او برای رشد، نیاز به زمان داشت.

`چه درس هایی از این داستان در مورد این که افراد را خیلی سریع تحت فشار نگذاریم، باید بیاموزیم، به ویژه کسانی که از یک پیشینه یا فرهنگ غیر مسیحی هستند؟`