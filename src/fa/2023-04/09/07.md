---
title:  اندیشه هایی فراتر
date:  01/12/2023
---

از الن جی وایت، فصل «بشارت برای ثروتمندان»، از کتاب خدمت شفا، صفحات ۲۰۹ – ۲۱۶؛ فصل «کنیز اسیر نگرانی خود را برای نعمان نشان می دهد»، از کتاب تامل در مسیح، صفحه ۳۳۷ را بخوانید.

محبت عیسی برای فقیر و غنی و صاحب قدرت در دنیا یکسان است. او هم برای شاهزادگان و هم برای بینوایان جان خود را فدا کرد. عیسی موثرترین راه رسیدن به قلبهای آنان را می دانست. او به ما هشدار می دهد که «گذشتن شتر از سوراخ سوزن آسانتر از فرد ثروتمندی است که بخواهد وارد ملکوت خدا بشود»(مرقس ۱۰: ۲۵).

ما در این هفته به چالش کشیده شده ایم تا با انجیل عیسی مسیح به افراد قدرتمند و ثروتمند دسترسی پیدا کنیم. آنها به اندازه هر کس دیگری به نجات نیاز دارند، متاسفانه حتی اگر به دلیل این باور که ثروتشان «امنیت» ایجاد می کند، و متوجه آن نباشند.

«در مورد وظیفه ما در قبال فقرای اهمال شده بسیار گفته شده است. آیا نباید به ثروتمندان نادیده گرفته شده توجه کرد؟ بسیاری به این طبقه ناامیدانه نگاه می کنند. . . . هزاران مرد ثروتمند بدون هشدار به قبر خود رفته اند. اما هر چقدر هم که بی تفاوت به نظر برسند، بسیاری از ثروتمندان دچار فشار روحی هستند». – مرجع زیر:

Ellen G. White, The Ministry of Healing, p. 210.

**سوالاتی برای بحث:**

`۱. عیسی در طی خدمت به ثروتمندان و فقرا در طول بشارت زمینی خود، سدهای طبقاتی و رتبه ای را در هم شکست. ما بهعنوان باورمندان ادونتیست چگونه به این موضوع شکاف بین ثروتمندان و فقرا می پردازیم که در همه جوامع ما ریشه دوانده است؟`

`۲. عیسی گفت: «بذری که در میان خارها کاشته شد، کسی است که کلام را میشنود، امّا نگرانیهای این دنیا و فریبندگی ثروت، آن را خفه میکند و بیثمر میسازد»(متی ۱۳: ۲۲). به نظر شما منظور عیسی از فریبندگی ثروت چیست؟ چرا نباید لزوماً ثروتمند باشیم تا فریب ثروت را بخوریم؟`

`۳. در کلاس، به سؤالی که در پایان مطالعه روز سهشنبه پرسیده شد، در مورد این واقعیت که دانستن حقیقت با نجات بوسیله آن یکسان نیست، مرور کنید. چرا این تمایز برای ما بسیار مهم است؟ اگر دانستن حقیقت به تنهایی چیزی نیست که ما را نجات دهد، پس چه چیزی ما را نجات می دهد؟`

`۴. به چه دلایل دیگری شما فکر می کنید، چرا حاکم جوان ثروتمند عیسی را رد کرد در حالی که زکا او را پذیرفت؟`