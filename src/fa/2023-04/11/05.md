---
title:  «بفرمای تا از ما دور گردد!»
date:  13/12/2023
---

در محلات دور از دسترس شهرها، بسیاری مشتاق امید هستند. در دوران مسیح، چه چیزی مانع امت خدا می شد تا امید مسیح موعود را به شهرهای خارجی مانند صور و صیدون ببرند؟ ملی گرایی، غرور، و تبعیض، قوم خدا را کور کرده بود تا فرصتها را در قبال نزدیکترین افراد در کنارشان ببینند که آرزومندِ امیدی بودند که توسط نبوتهای ظهور اول پیشگوئی شده بود. امروزه در شهرها، گروه های جمعیتی کثیری وجود دارند که عیسی مسیح از امت خود می خواهد تا «امید متبارک» ظهور ثانی را با آنان به مشارکت بگذارند(تیطس ۲: ۱۳). و همانطوری که عیسی به ملیت یا نژاد اهمیتی نداد، ما نیز باید چنین کنیم.

`اعمال رسولان ۱۰: ۹ – ۱۶ و ۲۸ و ۳۴ و ۳۵ را بخوانید. درسی که توسط روح القدس در اینجا تعلیم داده شد را چگونه خلاصه می کنید؟`

پطرس در حالی که منتظر ناهار بود، رویایی از پشت بامی دید که سفره غذایی پر از حیوانات و پرندگان ناپاک در آن بود. سه بار در این رؤیا به او گفته شد که برخیز و بخور. خدا از این رؤیاها برای مقابله با غرور مذهبی و تعصب پطرس علیه غیریهودیان استفاده کرد. پطرس سرانجام این حقیقت را درک کرد:

پِطرُس چنین سخن آغاز کرد: «اکنون دریافتم که براستی خدا تبعیضی میان مردمان قائل نیست. بلکه از هر قوم، هر که از او بترسد و پارسایی را بهعمل آورد، مقبول او میگردد» (لوقا ۱۰: ۳۴ و ۳۵).

با این پیشینه، بیایید تا بر داستان خودمان در خصوص درسهایی از صور و صیدون تامل کنیم. دوباره به عیسی و برخورد او با آن مادر نگاه کنید. حواریون چه درسهایی از این سفر بشارتی گرفتند که با رویای پطرس نیز مرتبط بود؟ چگونه می توانیم اینها را در زندگی امروز خودمان و نیز به فراخوان ایام آخر مسیح برای ماموریت او برای بشارت در شهرها اعمال کنیم؟ چه تعصب هایی ما را از دیدن نیازهای شهرنشین ها منع می کند؟ خدا چه فرصت هایی را در شهرها برای ما فراهم کرده است - تا مأموریت خود را بیشتر درک نموده و با شفقت و عطوفت با تعصب، ملی گرایی و غرور روحانی خود مقابله کنیم؟

عیسی با صبر و حوصله به شاگردان خود که هنوز به طور کامل نفهمیده بودند که نقشه بزرگ نجات خدا متعلق به کل خانواده بشری می باشد و نه فقط برای یک ملت یا گروه قومی روستایی، تعلیم داد. روح القدس می تواند به ما کمک کند تا بر تعصب و تبعیض گرایی خود غلبه کنیم تا مأموریت خود را در شهرها به انجام رسانیم.

Read Galatians 2:11–13. What should this teach us about how hard it can be to be purged of the prejudices we have been taught since childhood

`غلاطیان ۲: ۱۱ – ۱۳ را بخوانید. این آیات در خصوص دشواریِ پاک شدن از تبعیض هایی که از کودکی به ما آموخته اند، چه می آموزند؟`