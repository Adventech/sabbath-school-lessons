---
title:  در جستجوی توده ها
date:  11/12/2023
---

به رغم چالش های، بیرونی و درونی، عیسی با مِهر واسعۀ خویش، ما را برای ماموریت و بشارت در شهرها فرا می خواند.

`متی ۹: ۳۵ – ۳۸ را بخوانید. این آیات درخصوص ماموریت برای توده ها در هر جا که باشند چه می آموزند؟`

قلب رئوف عیسی برای خیل جمعیتی که در شهرها هستند در تپش است. لوقا ۱۹: ۴۱ شرح می دهد که چگونه عیسی بخاطر اورشلیم گریست. ممکن است که عمق محبت عیسی برای فرزندانش را درک نکنیم، حتی برای «تودههای شناخته نشده ای» که در شهرها زندگی میکنند. به همین دلیل است که در متی ۹: ۳۶ – ۳۸ عیسی به ما میگوید دعا کنیم تا نیات و قلوب ما، همچون او باشد.

`متی ۴: ۲۳ – ۲۵ را بخوانید. هنگامی که عیسی کار بشارت خویش را آغاز نمود، مردم از کدام مناطق جغرافیایی آمده بودند؟`

در متی ۴: ۲۵ جمعیتی که عیسی را دنبال می کردند از اهالی جلیل، از ده شهر ولایات دهگانه تا شرق؛ از اورشلیم؛ و از یهودیه تا جنوب آمده بودند.

علاوه بر سامره چه منطقه ای هنوز مورد دستیابی قرار نگرفته بود؟ مناطق ساحلی صور و صیدون، بخشی از فینیقیه در امتداد سواحل دریای مدیترانه و شمال غربی جلیل. حال می بینیم که چرا عیسی به این نواحی رفته بود! این سفر به منطقه صور و صیدون، یکی از سفرهای بشارتی بین فرهنگیِ عیسی بود.

«پس از برخورد با فریسیان، عیسی از کفرناحوم برگشت و با عبور از جلیل، به کوهستانی در مرزهای فنیقیه عازم شد. با نگاهی به غرب، او میتوانست شهرهای باستانی صور و صیدون را که در کوهپایه گسترده شده بود را با معابد بت پرستی آنها، قصرهای باشکوه و بازارهای تجاری، و بندرهای پر از کشتی ببیند».- الن جی وایت، آرزوی اعصار، صفحه ۳۹۹.

`چگونه میتوانیم به مردم کمک کنیم تا ببینند که «قصرها و بازارهای تجاری شکوهمند آنان» چقدر بی ارزش است، و چرا به عیسی نیاز دارند؟`