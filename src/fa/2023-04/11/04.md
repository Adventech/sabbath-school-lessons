---
title:  در صور و صیدون
date:  12/12/2023
---

پژوهشگران کتاب مقدس باور دارند که انجیل متی به طور خاص برای مخاطبان یهودی نوشته شده است، و انجیل مرقس غالبا مخاطب غیریهودی را مد نظر خود قرار داده است. در حینی که انجیل ها را مطالعه می کنیم، سودمند خواهد بود تااین تمایز را در مد نظر قرار داشته باشیم.

`متی ۱۵: ۲۲ – ۲۸ و مرقس ۷: ۲۴ – ۳۰ را بخوانید. چه تفاوت هایی را در شیوۀ به تصویر کشیدن زن در این دو کتاب ملاحظه می کنید؟`

توجه کنید که متی چگونه این مادر را با استفاده از ملیت یا نژادش توصیف می کند: اهل کنعان. مرقس بواسطه روح القدس هدایت می شود تا از عبارتی الحاقی برای توصیف این مادر به عنوان «زنی یونانی» یا «یک غیریهودی» استفاده کند و سپس اطلاعات اضافی را ارائه می دهد: «یک سوری – فینیقی زاده» یا «از اهالی فینیقیه سوریه» - این عبارت در کتاب مقدس تنها یک بار به کار رفته است.

در نظر بگیرید که این داستان در متی ۱۵ چگونه بر مخاطبان اصلی مورد نظر با پیشینه و جهان بینی آنها تأثیر می گذارد. مخاطبان متی این مادر را به عنوان یک بت پرست منفور می بینند. این از تجربه تاریخی قوم یهود با کنعانیان به عنوان یک گروه مردمی بت پرست ناشی می شود که سبک زندگی و اعمال اهریمنی آنها برای مدتهای طولانی مانعی برای ملت آنها بوده است. حتي شاگردان مسيح هم اين احتمال را در نظر نگرفتند كه اين زن ايمان داشته باشد و عضوی از ملكوت خدا باشد.

در مرقس باب ۷، مخاطبین جلیلی مرقس واکنش متفاوتی نسبت به گفته متی خواهند داشت. غیریهودیان از تجربه مشابهی مانند یهودیان در قبال کنعانیان برخودار نبودند. در عوض، غیریهودیان، این زن «یونانی، سوری- فینیقی زاده» را همچون خود می پنداشتند. عیسی یکی از آنها را شفا داد! برای غیریهودیان، این زن به عنوان یک مادر محبوب در نظر گرفته می شد که نگران سرنوشت دخترش بود و می خواست که سرور آسمانی، صرف نظر از پیشینه قومی و ملی این مادر، او را شفا دهد.

«مسیح به تقاضای زن کنعانی سریعا پاسخ نگفت، او این زن را که به عنوان نماینده یک نسل زبون بشمار می رفت، درست همچون یک یهودی پذیرفت و با این کار می خواست که شاگردانش را با بی رحمی و قساوت یهودیان در چنین مواردی آشنا کند و تحت تاثیر قرار دهد و سپس با پذیرش زن و ابراز همدردی با او به ایشان نشان دهد که در چنین مواقعی می بایستی با دیگران همدردی کنند و درس محبت و شفقت بیاموزند».- مرجع زیر:

Ellen G. White, The Desire of Ages, p. 400.

`اول یوحنا ۲:۲ را بخوانید. این آیه در خصوص اینکه همه ما در برابر خدا برابر هستیم چه می آموزد؟`