---
title:  ماموریت برای مناطقی دورتر
date:  10/12/2023
---

ما خواندیم که عیسی حواریون خود را از جنیسارات (متی ۱۴: ۳۴) به دیار صور و صیدون برد(متی ۱۵: ۲۱). چرا آنها را از جلیل به این مکانهای بت پرست برد؟ او حواریون خود را در این حوزه خدمتی تا مرزهای این مناطق خارجی هدایت کرد تا در آن محل چیزهایی را بیاموزند که نمی توانستند به آسانی در جلیل بیاموزند. او در صدد بود تا به حواریون خود درسهایی بیاموزد که تا برای فراخوان به منظور دستیابی به تمامی گروه های مردمی از جمله شهرنشین ها آماده شوند.

`داوران ۳: ۱ – ۶ ، اول پادشاهان ۵: ۱ – ۱۲  و اول پادشاهان ۱۱: ۱ – ۶ را بخوانید. این آیات چگونه به ما کمک می کنند تا کمی از پیشینه این شهرها آگاهی یابیم؟`

از داوران ۳: ۱ – ۶ در می یابیم که این مردم عهد کهن توسط خداوند بکار گرفته شدند تا ایمان اسرائیلیان را بیازمایند. متاسفانه قوم خدا نیز در این آزمون مردود شدند، حداقل در این مورد: «دختران ایشان را برای خود به زنی میگرفتند، و دختران خود را به پسران ایشان میدادند، و خدایان آنها را عبادت مینمودند» (داوران ۳: ۶). بدین جهت از همان ابتدا این مردم سد راه برای اسرائیل بودند.

در اول پادشاهان ۵: ۱-۱۱، می توانیم ارتباط نزدیک بین اهالی صیدون و عبرانیان را ببینیم. اگرچه از یک جهت، روابط اقتصادی برای دو طرف سودمند بود، بدون شک عبرانیان هنوز تحت تأثیر منفی الحادگرایی و بت پرستیِ شرکایِ تجاریِ خود بودند.

اول پادشاهان ۱۱: ۱-۶ نشان می دهد که سرانجام این تأثیر منفی به کجا کشید: «سلیمان عشتاروت، الهه صیدونیها و ملکوم، بت نفرتانگیز عمونیها را پرستش میکرد»(اول پادشاهان ۱۱: ۵).

با این وجود، به رغم تاریخ الحادگرایی و بت پرستی، و تاثیر منفی آنان بر قوم برگزیده خداوند، عیسی همچنان حواریون خود را به این مکان ها برد. به این ترتیب او آنها را در مأموریتِ شهریِ بین فرهنگی بکار گماشت و با تعصب و تبعیض آنها مقابله کرد و برای پیروان خود مأموریت کلیدی مدنی را برای همه فرهنگ ها و ملیت ها الگو قرار داد.

مبشرانِ مدنی ادونتیست، با چالش هایی مواجه هستند که از جمله آنها میتوان به نگرانیهای بهداشتی و زیستمحیطی اشاره نمود. موارد دیگر شامل هزینه های بالای زندگی، نژادپرستی، تعصب، ملی گرایی، و محدودیت های آزادی مذهبی و بیان است. بهرحال، با وجود این موانع، نباید برای شهرها از هیچ کوششی دریغ کنیم.

`برای کمک به کسانی که در بشارت شهری دخیل هستند چه می توانید بکنید؟`