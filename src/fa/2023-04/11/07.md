---
title:  اندیشه هایی فراتر
date:  15/12/2023
---

«در میان کسانی که یهودیان آنها را بت پرست می نامیدند، مردانی بودند که درک بهتری از پیشگویی های کتاب مقدس در خصوص مسیح، در مقایسه با معلمان اسرائیل داشتند. آنان افرادی بودند که به آمدن او به عنوان نجات دهنده از گناه امیدوار بودند. فیلسوفان تلاش کردند تا راز پیش اندیشی و حکمت عبریان را مطالعه کنند. اما تعصب یهودیان مانع از گسترش نور حقیقت شد».- مرجع زیر:

.Ellen G. White, The Desire of Ages, p. 33

«خداوند عیسی، نجات دهنده توانا، زندگی خویش را برای این جانها فدا کرد. او می تواند آنها را از خواب بی تفاوتی بیدار کند، می تواند موجب همراهی آنها بشود، می تواند قلب آنها را نرم کند، می تواند زیبایی و قدرت حقیقت را برای جان آنها آشکار کند. استادکار خداست و نه انسان محدود. و با این حال، او از مردم میخواهد که عاملانی باشند که از طریق آنها بتواند به کسانی که در تاریکی هستند، نور ببخشد. خدا در همه کلیساها گوهرهایی دارد و این وظیفه ما نیست که جهان را با ادیان مختلف به شدت محکوم کنیم، بلکه با فروتنی و محبت، آن گونه که در عیسی وجود دارد، در برابر همه حقیقت را ارائه کنیم. بگذارید مردم پارسائی و تعهد را ببینند، اجازه دهید شخصیت مسیحی را ببینند و به سوی حقیقت کشیده خواهند شد. . . . آنها باید عیسی، نجات دهنده جهان را اعتلا بخشند. آنها باید کلمه زندگی را در پیش روی خود داشته باشند».- مرجع زیر:

.Ellen G. White, The Advent Review and Sabbath Herald, January 17, 1893

**سوالاتی برای بحث:**

`۱. برخی از نیازهای فوری در مناطقی که در آن زندگی می کنید چه هستند که می توانند به شما و کلیسایتان این فرصت را بدهند تا به جانهایی نزدیک شوید که حقایق و تعالیم ما را نمی دانند؟`

`۲. به سخنان الن جی وایت در بالا در رابطه با مذاهب دیگر نگاه کنید: خدا در همه کلیساها گوهرهایی دارد، و این وظیفه ما نیست که ادیان فرقه های دیگر را به شدت محکوم کنیم. به عبارت دیگر، چگونه می توانیم خطای مسیری که مردم طی می کنند را به آنها نشان دهیم و در عین حال شخصاً مردم را تحقیر نکنیم؟`

`۳. «به شما میگویم که بزودی به داد ایشان خواهد رسید. امّا هنگامی که پسر انسان آید، آیا ایمان بر زمین خواهد یافت؟»(لوقا ۱۸: ۸). منظور عیسی از این سوال بدیهی چیست؟ تفاوت ایمان و اعتقاد چیست؟ چرا ممکن است افرادی که اعتقاد صحیح دارند در هنگام بازگشت مسیح بی ایمان باشند؟`