---
title:  ایمان بر زمین؟
date:  14/12/2023
---

در لوقا ۱۸: ۸ عیسی در پایان یکی از تمثیل های خود این سوال را می پرسد: «به شما میگویم که بزودی به داد ایشان خواهد رسید. امّا هنگامی که پسر انسان آید، آیا ایمان بر زمین خواهد یافت؟». بعنوان شاگردان امروزی عیسی باید آنچه را که عیسی در پی آن بود را ببینیم. در این داستان می توانیم ببینیم که عیسی در پی ایمانی است که حتی در میان تاریکی می درخشد.

`متی ۸: ۱۰ و ۱۳؛ متی ۹: ۲؛ متی ۲۰: ۲۹ – ۳۴؛ مرقس ۲: ۵؛ مرقس ۱۰: ۴۶ – ۵۲؛ و لوقا ۱۸: ۳۵ – ۴۳ را بخوانید. در این آیات عیسی چه کسی را به عنوان ایماندار توصیف می کند؟`

این فهرست شامل افراد با ایمانی است که حتی در تاریکی شهرها می درخشند. عیسی در کفرناحوم چندین نفر از افراد با ایمان را برجسته می سازد. در متی ۸: ۱۰ و ۱۳ یک ایمان آورده نظامی را می بینیم که قبلا بت پرست بود. با چهار دوست مملو از ایمان روبرو می شویم که سقفی را شکافتند تا دوست افلیج خود را به نزد عیسی بفرستند(متی ۹: ۲ ، مرقس ۲: ۵). در مرقس باب ۱۰ با مردی بنام بارتیمائوس مواجه می شویم که قبلا نابینا بود که ایمان او در اریحا همچون نوری درخشید.

در عین حال، انتظار داریم که در میان قوم خدا ایمان بزرگی وجود داشته باشد. با این حال، حتی در ناصره، زادگاه عیسی، ایمان کم – یا حتی بی ایمانی آشکار – عامل محدودکننده خدمت مسیح بود. عیسی در میان حواریون خویش، چندین بار درباره اسرائیل میگوید: «ای کمایمانان!» (متی ۶: ۳۰، متی ۸: ۲۶، متی ۱۴: ۳۱، متی ۱۶: ۸). و در متی ۱۷: ۱۷ عیسی بانگ بر می آورد: «ای نسل بی ایمان و منحرف!».

یکی از دروسی که امروز میتوانیم به آن بپردازیم اینستکه ایمان در مکانهای غیرقابل انتظار یافت میشود: در شهرها در میان غریبه ها، مشرکان، و افراد با مذاهب مختلف. ما باید با فروتنی مانند عیسی به شهرها برویم و کسانی را جستجو کنیم که وقتی با حقیقت مواجه شوند، با ایمان نجات بخش به عیسی لبیک گویند. و آنها واقعاً در آنجا و در دوردستها هستند.

`چالش: قلب خود را در دعا بگشایید تا سهم بیشتری از ایمان حاصل نموده و از آن طریق، محبت خود را با دوستان دور و نزدیک خود به مشارکت بگذارید.`

`چالش بیشتر: چگونه با پیام های ارزشمند عیسی و سه فرشته آشنا شدید؟ سه برکت روحانی را که از عیسی در زندگی شخصی خود تجربه کرده اید، فهرست کنید. برای به اشتراک گذاشتن این مفاهیم با کلاس مدرسه سبت خود آماده شوید.`