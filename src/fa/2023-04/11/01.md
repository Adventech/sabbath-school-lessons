---
title:  'ماموریت رستگاریگمشدگان: قسمت ۲'
date:  09/12/2023
---

### مطالعه این هفته
برای مطالعه این هفته بخوانید: اول پادشاهان ۱۱: ۱ – ۶؛ متی ۴: ۲۳ – ۲۵؛ متی ۱۵: ۲۲ – ۲۸؛ مرقس ۷: ۲۴ – ۳۰؛ اعمال ۱۰: ۳۴ و ۳۵؛ متی ۸: ۱۰.

> <p>آیه حفظی</p>
> «آنگاه عیسی در جواب او گفت: ای زن، ایمان تو بزرگ است! هر طور که می خواهی برای تو باشد و دخترش از همان ساعت شفا یافت» (متی ۱۵: ۲۸).

از همان ابتدا، خدای مهربان در پی فرزندان گمشده خویش بود(پیدایش ۳: ۹)؛ و تا امروز، همین خدای مهربان همچنان در پی دستیابی به فرزندان گمشده خود است (مکاشفه ۱۴: ۶ – ۱۲ را ببینید)، که شامل گمشدگان در شهرها می شود. در سال ۲۰۱۸ سازمان ملل آخرین یافته های خود را منتشر کرد که می گوید ۵۵ درصد از جمعیت زمین در مناطق شهری زندگی می کنند و این درصد (اگر زمانی باشد) تا سال ۲۰۵۰ به ۶۸ درصد افزایش خواهد یافت. ما چاره ای نداریم: ما باید برای کسانی که در شهرها هستند مبشران انجیل و شاهدان مسیح باشیم.

با این وجود بسیاری از امت خدا همچون یونس عمل می کنند که زمانی که فراخوانده شد تا شاهدی برای شهر نینوا باشد: به هر دلیلی از ایفای وظیفه می گریزند. «زیرا همه چیزهایی که از قبل مکتوب شد، برای تعلیم ما نوشته شد تا به صبر و تسلّی کتاب امیدوار باشیم»(رومیان ۱۵: ۴). که شامل چیزی بود که درباره یونس نوشته شده بود.

هنگامی که عیسی در اینجا بود نه تنها به کسانی که در شهرهای اسرائیل بودند خدمت کرد بلکه به کسانی که در مناطق خارجی بودند نیز خدمت نمود؛ که شامل کسانی بود که خارج از قوم یهود و قوم برگزیده بودند.

این هفته، داستان کتاب مقدس درباره ماموریت مسیح برای صور و صیدون را مطالعه می کنیم و درسهایی را از آن بر می گیریم تا در زندگی امروز آنها را بکار ببندیم.