---
title:  اندیشه هایی فراتر
date:  27/10/2023
---

«عشق و محبت نسبت به جانهای رو به هلاکت، الهام دهنده دعای ابراهیم بود. او در حالی که از گناهان آن شهر فاسد بیزار بود، آرزو داشت که گناهکاران نجات یابند. علاقه عمیق او به سدوم نشان دهنده اضطرابی است که ما باید نسبت به افراد تواب داشته باشیم. ما باید از گناه منزجر باشیم، اما نسبت به گناهکار ترحم و مهربانی داشته باشیم. در اطراف ما جان هایی وجود دارند که با درماندگی، با همان عقوبت وحشتناکی که بر سدوم نازل شد، به سوی ویرانی و هلاکت می روند.

هر روزه زمان فرصت و آزمایش تعدادی تمام می شود. هر ساعت عده ای از نائل شدن به رحمت الهی محروم می شوند. و کجاست صداهای هشدار دهنده و التماس به گناهکار که از این عذاب ترسناک بگریزد؟ کجاست دست هایی که دراز شده تا او را از ورطه مرگ بیرون بکشد؟ كجايند كسانى كه با تواضع و ايمان بطور مداوم و با اصرار براى او دعا كنند؟

«روحیه ابراهیم همان روحیه مسیح بود. پسر خدا خود بزرگترین شفیع گناهکاران است. او که بهای رهایی گناهکاران را پرداخته است ارزش جان انسان را می داند. در رویارویی با گناه و شرارت که تنها می تواند در یک سیرت کاملا مقدس یافت شود، مسیح محبتی را نسبت به انسان گناهکار آشکار می کند که تنها از ذهن نیکویی بیکران می تواند خطور کند. با چنین محبتی بود که مسیح هنگامی که بر فراز صلیب جلجتا بار سنگین گناهان جهان را بر خود گرفت برای دشنام دهندگان و قاتلانش دعا کرده و گفت: «ای پدر، آنها را ببخش. زیرا آنها نمی دانند چه می کنند» لوقا ۲۳: ۳۴. – مرجع زیر: Ellen G. White, Patriarchs and Prophets, p. 140.

«ابراهیم به عنوان یک سرور مقتدر و حکیم و رهبری توانا مورد احترام اقوام مجاور بود. او تاثیر خویش را از همسایگانش پنهان نکرد. رفتار و شخصیت او در مقایسه با شخصیت و رفتار اقوام بت پرست تاثیر آشکاری را در جانبداری از ایمان حقیقی بر جای گذاشت. وفاداری او به خداوند پایدار بود در حالی که صمیمیت و نیکوکاری او اعتماد و دوستی را القا می کرد، تشخص و بزرگی بی شائبه او شایسته احترام و افتخار بود».- مرجع زیر:

.Patriarchs and Prophets, pp.  133, 134

**سوالاتی برای بحث:**

`۱. کتاب مقدس چه نمونه های دیگری را به ما نشان می دهد که فراخوان خود را برای ماموریت  به انجام رسانیده اند؟ یحیی تعمید دهنده چطور؟ آیا او را موفق می دانید؟`

`۲. پیدایش ۱۹: ۳۰-۳۶ را بخوانید. این آیات در خصوص شخصیت برخی از نجات یافتگان از سدوم چه می گویند؟`

`۳. از از الگویی مانند ابراهیم در خصوص ماموریت و نحوه انجام آن چه درس های دیگری می توانیم بگیریم؟`

`۴. به این بیندیشید: آیا شفاعت ابراهیم برای سدوم و عموره را موفقیت آمیز می دانید یا ناموفق؟`