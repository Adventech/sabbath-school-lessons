---
title:  به مشارکت گذاردن ماموریت خدا
date:  21/10/2023
---

### مطالعه این هفته
برای مطالعه این هفته بخوانید: پیدایش ۱۸؛ یعقوب ۵: ۱۶؛  رومیان ۸: ۳۴؛ عبرانیان ۷: ۲۵؛ پیدایش ۱۹: ۱ – ۲۹؛  پیدایش ۱۲: ۱ – ۹.

> <p>آیه حفظی</p>
> «به شما فرمان تازهای میدهم: یکدیگر را دوست بدارید. همانطور که من شما را دوست داشتهام شما نیز یکدیگر را دوست بدارید. اگر نسبت به یکدیگر محبّت داشته باشید، همه خواهند فهمید که شاگردان من هستید» (یوحنا ۱۳: ۳۴ و ۳۵).

از همان ابتدا، ابراهیم خواهان این بود تا برای مأموریت از سوی خدا بکار گرفته شود. این حقیقت را می توان به عنوان مثال در پیدایش ۱۸ مشاهده کرد، زمانی که خدا به او هشدار داد که قرار است برای سدوم و عَموره چه اتفاقی بیفتد. « خداوند قادر متعال، پیش از آنکه بندگان خود، انبیا را از ارادة خود آگاه سازد، کاری نمیکند» (عاموس ۳: ۷). و در داستان سدوم و غموره، «خادم و نبی او» ابراهیم بود.

ابراهیم در ساعات گرم روز بر درگاه خیمه خود در حال استراحت بود که سه مسافر را دید. «ابراهیم در چهره مهمانان خود تنها سه رهگذر خسته دیده بود و گمان نمیکرد در میان آنها یگانه ای معصوم است و باید او را پرستش نماید» [آن یگانه معصوم اشاره به مسیح دارد].- مرجع زیر: Ellen G. White, Patriarchs and Prophets, pp. 138, 139.

با این حال طولی نکشید که ابراهیم شخصا در ماموریت خدا دست به کار شد. مشغولیت او همانطور که در این فصل نشان داده می شود، دعا و شفاعت برای اهالی سدوم و عموره بود. یعنی می خواست ببیند که به طریقی این مردم علیرغم رفتاری که دارند بتوانند نجات یابند. به معنایی دیگر، اگر این یک هدف و رسالت نیست – پس چیست؟

در سراسر این فصل، سه ویژگی بزرگ روحانی ابراهیم عیان می شود: مهمان نوازی، محبت، و دعا – ویژگی هایی که می تواند در حد زیادی در ماموریت کمک کننده باشد.