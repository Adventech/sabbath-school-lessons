---
title:  محبت ابراهیم برای همگان
date:  23/10/2023
---

`پیدایش ۱۸: ۱۶ – ۳۳ را بخوانید. ابراهیم چگونه ویژگی محبت عظیم خود را برای تمامی مردم، فارغ از تبعیض قومی و نژادی و ملیتی اعمال کرد؟`

دومین ویژگی ابراهیم از پیدایش باب ۱۸ بر می آید که محبت او نسبت مردم بود، حتی نسبت به کسانی که شخصا نمی شناخت. این درسی بزرگ برای هر یک از ماست. اهالی سدوم و عموره گناهکار بودند، و از ارزشهای او بسیار دور افتاده بودند، ولی قلب او سرشار از محبت برای همگان بود و استثنایی برای نژاد و جنس و زبان و یا دین قائل نمی شد.

سپس خدا تصمیم خود را برای نابودی شهرهای سدوم و عموره به ابراهیم اعلام کرد. آنگاه خداوند فرمود: «فریاد شکایت بر ضد سُدوم و عموره چنان بلند است، و گناهشان چنان سنگین است. که پایین میروم تا ببینم آیا مطابق فریادی که به من رسیده است به تمامی به عمل آوردهاند یا نه. اگر چنین نباشد خواهم دانست»(پیدایش ۱۸: ۲۰ – ۲۱).

ابراهیم با خضوع و کمال احترام درخواست خود را به خدا تقدیم کرد: «حاشا از تو که چنین کنی؛ که پارسا را با شریر به مرگ بسپاری، بهگونهای که پارسا و شریر مساوی باشند. حاشا از تو! آیا داور تمامی جهان عدالت را بهجا نخواهد آورد»(پیدایش ۱۸: ۲۵).

ابراهیم بواسطه مهربانی و محبت خود امید داشت تا علاوه بر صالحان، تمامی مردم در این شهر ها نجات یابند. ابراهیم بطور یقین از شرارت و اهریمنی بودن مردمی که در آنجا زندگی می کردند آگاه بود. کسی نمی داند که او درباره آن مردم و اعماشان چه شنیده بود؟ و از آنچه که درباره آنها از ماجرای لوط و اوباش هرزه ای که بیرون از خانه او جمع شده بودند، همانگونه که در فصل بعد نشان داده می شود، (پیدایش ۱۹: ۱-۱۱ را ببینید)، اینها مردمان بسیار شروری بودند.

با این وجود، ابراهیم که محبت خدا را نسبت به خود می دانست برای آنان شفاعت کرد. ابراهیم می دانست که بشر همیشه می تواند با توبه بسوی خدا بازگشت نماید. از دیدگاه ابراهیم، نجات ساکنان این شهرها به آنان فرصتی می داد تا توبه کنند.

در پایان، ابراهیم بر اساس آنچه که شخصا درباره محبت خدا نسبت به بشر می دانست درخواست خود را مطرح نمود. او خود به گناهکاران علاقه بسیاری داشت و می دانست تا زمانیکه حیات وجود دارد امید به رستگاری نیز وجود دارد.

`چرا دعای شفاعت در زندگی عبادی ما اینقدر مهم است؟ چگونه دعا کردن برای دیگر نیازمندان کمک می کند تا از نظر روحانی رشد کنیم و واقعیت محبت خدا به گناهکاران را بیشتر تجربه کنیم؟`