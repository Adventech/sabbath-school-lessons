---
title:  تسلیم اراده خدا بودن
date:  26/10/2023
---

`پیدایش ۱۲: ۱ – ۹ را بخوانید. این آیات درخصوص تسلیم اراده خدا بودن چه می آموزند، حتی وقتی مسیر پیش رو بنظر هموار نیست؟`

یکی از ویژگی های بارز ابراهیم تسلیم بودن در برابر اراده خدا بود. تمامی تجربیات ابراهیم با خدا با این تسلیم بودن ویژگی یافته است.

فراخوان او: فراخوان ابراهیم از آسمان چالش برانگیز بود: خداوند به ابراهیم گفته بود: «از سرزمین خویش و از نزد خویشان خود و از خانۀ پدرت بیرون آمده، به سرزمینی که به تو نشان خواهم داد، برو»(پیدایش ۱۲: ۱).

وقتی که او ندایی از آسمان شنید اولین واکنش او می توانست بی توجهی به ندا باشد و فکر کند که وهم و خیال است. یا می توانست پیام را به چالش بگیرد از قبیل: نمی خواهم بروم، همین مکان را دوست دارم. «پس اَبرام، چنان که خداوند بدو فرموده بود، روانه شد؛ و لوط نیز همراه او رفت. اَبرام هفتاد و پنج ساله بود که از حَران بیرون آمد»(پیدایش ۱۲: ۴).

ا نتخاب زمین: بین بندگان لوط و ابراهیم نزاع در گرفت، اما ابراهیم مردی نبود که با گوشت و خون خود بجنگد. او تسلیم اراده خدا شد و خداوند دوباره او را برکت داد: «خداوند پس از جدا شدن لوط از او، به ابرام گفت: «اکنون چشمانت را بلند کن و از جایی که هستی به سمت شمال و جنوب و شرق و غرب بنگر. زیرا تمام زمینی را که می بینی به تو و نسل تو تا ابد خواهم داد»(پیدایش ۱۳: ۱۴ و ۱۵).

ویرانی سدوم و عموره: وقتی خداوند سرنوشت این دو شهر را بر ابراهیم آشکار ساخت، ابراهیم با تمامی دل تلاش کرد تا شهرها را از عقوبت شوم نجات دهد. چون در شهرها حتی ده نفر عادل یافت نمی شد، شهرها ویران شدند. ابراهیم تسلیم خواست خدا شد و داوری خدا در مورد این شهرها را پذیرفت.

خداوند توانست از ابراهیم به دلیل تسلیم شدن او در برابر خدا در هر شرایطی استفاده کند. امروز هم باید همینطور باشد.

`چالش: در شهرهایمان، ما برای موعظه مناسب و مؤثر انجیل با موانعی روبرو هستیم. لازم است تا از خدا بخواهیم که مداخله کند.`

`چالش بیشتر: راهی برای تماس با کسی که مستقیماً تحت تأثیر یک موقعیت دشوار مشابه موقعیت شما قرار گرفته است، پیدا کنید. به آن شخص بگویید که برای او دعا می کنید و از خدا بخواهید که به شما نشان دهد چه کاری می توانید انجام دهید تا به او کمک کنید.`