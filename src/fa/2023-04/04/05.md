---
title:  ماموریت و هدف ابراهیم
date:  25/10/2023
---

`پیدایش ۱۹: ۱ – ۲۹ را بخوانید. نتیجه روحیه مهمان نوازی، محبت و دعای ابراهیم چه بود؟`

این آیه نشانه قابل توجهی در خصوص جایگاه لوط در شهر سدوم را ارائه می دهد مبنی بر این که، «لوط در دروازه سدوم نشسته بود» (پیدایش ۱۹: ۱). این بدان معنی است که او شخصیت مهمی در شهر بود، او قطعاً یک مامور حکومتی بود، زیرا نشستن در دروازه شهر امتیازی برای ماموران، قضات و پادشاهان بود(دوم سموئیل ۱۹: ۸؛ ارمیا ۳۸: ۷؛ روت ۴: ۱).

پیدایش باب ۱۹ تقریبا به موازات باب ۱۸ در خصوص داستان فرشتگان و ابراهیم می باشد. ابراهیم و لوط هر یک در درگاه یا دروازه نشسته بودند(پیدایش ۱۸: ۱؛ پیدایش ۱۹: ۱) ابراهیم و لوط هر یک بیگانگانی را برای استراحت دعوت کردند (پیدایش ۱۸: ۳ و ۴؛ پیدایش ۱۹: ۲) ابراهیم و لوط هر یک خوراکی برای میهمانان خود تهیه کردند(پیدایش ۱۸: ۴ – ۸؛ پیدایش ۱۹: ۳). بنظر می رسد لوط با هر کم و کاستی که داشت از خصوصیات خوبی هم برخوردار بود.

«آنگاه خداوند بر سُدوم و عموره گوگرد و آتش از جانب خداوند از آسمان بارانید. و آن شهرها و تمام وادی و همۀ ساکنان شهرها و همۀ گیاهان زمین را واژگون کرد»(پیدایش ۱۹: ۲۴ و ۲۵).

در زمان این روایت نمیدانیم که چند تعدادی در شهرهای سدوم و عموره زندگی می کردند، ولی از میان هزاران نفر تنها چهار نفر شهر را ترک گفتند و فقط سه نفر نجات یافتند. قضیه سیل دوران نوح در پیدایش نیز همینگونه بود. ما نمی دانیم که در آن زمان چند نفر زنده بودند، اما می دانیم که بسیاری از آنها نجات پیدا نکردند.

تعداد اندک نجات یافتگان سدوم حاکی از این است که ماموریت ما نیز چنین خواهد بود: همه نجات نخواهند یافت. ما دوست داریم که هر کس عیسی و نقشه رستگاری و نجات او را قبول کند، لیکن هر فردی از آزادی انتخاب برخوردار است. وظیفه ما این است تا جایی که ممکن است از مردم دعوت کنیم تا عیسی را انتخاب کنند. در حین ماموریت، روح القدس خدا مددکار ما است، اما هرگز کسی را مجبور نمی کند. اختیار آزادی به این معناست که سرانجام، فارغ از اینکه چه کاری ما انجام دهیم، یا به چه اندازه دعا کنیم، نجات و رستگاری گزینه هر فرد خواهد بود.

`در حین ایفای ماموریت اگر به نتیجه دلخواه خود نرسیم، چگونه میتوانیم از دلسردی اجتناب کنیم؟`