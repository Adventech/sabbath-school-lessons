---
title:  روح دعای ابراهیم
date:  24/10/2023
---

`پیدایش ۱۸: ۲۳-۳۲ و یعقوب ۵: ۱۶ را بخوانید. این آیات در مورد قدرت دعای شفاعت چه چیزی را به ما می آموزند؟`

گفتگو بین ابراهیم و خدا یک مدل از دعای شفاعت است. ابراهیم در این فصل به عنوان شفیعی معرفی می شود که در پیشگاه خدا برای اهالی سدوم و غموره شفاعت می کند. او برای آنان تقاضای تجدید نظر می کرد که به نوعی به عنوان یک مدل، یک نماد از عیسی بعنوان شفیع ما در پیشگاه پدر بود. ماموریت ما امروز موفقیت آمیز خواهد بود بشرطی که با این نوع دعاها اقدام کنیم.

ابراهیم که عارف به محبت بود، دلسوزِ و دوستدار اهالی شهرهای سدوم، عموره و دیگر شهرهای نزدیک بود. بدین سبب دعای او صادقانه و از دل بر آمده بود. او پیش از این با برخی از حاکمان که با پادشاهان سدوم و غموره دشمنی داشتند جنگیده و آنان را شکست داده بودند. پس از پیروزی ابراهیم، بارع که پادشاه سدوم بود به همراه ملکیصدق به ملاقات ابراهیم آمد.

بارع درخواست کرد تا مردمش به خانه هایشان بازگردانده شوند: «افراد را به من بده و اموال را برای خود نگاه دار»(پیدایش ۱۴: ۲۱). این مطلب حاکی از این بود که پادشاه مردمش را دوست می دارد.

از آنجا که یکی از خصوصیات بزرگ ابراهیم محبت بود، او پادشاهان سدوم و عموره را دوست می داشت و برای آنان و مردم آنان دعا کرد. «محبت نسبت به جانهای رو به هلاکت الهام کننده دعای ابراهیم بود». – مرجع زیر:

.Ellen G. White, Patriarchs and Prophets, p. 140

ابراهیم با اصرار به دعاهای فروتنانه خود ادامه داد. خداوند اولین درخواست او را پذیرفت تا شهر را نجات دهد بشرطی که ۵۰ نفر صالح در آنجا زندگی کنند. این تعداد فرد صالح در آن شهرها یافت نمی شدند پس او به شفاعت خود ادامه داد.

ماموریت و رسالت ما بدون دعا، دعای شفاعت، نمی تواند موفقیت آمیز باشد. پس از ملاقات با کسی، پس از ایراد یک موعظه یا مطالعه کتاب مقدس، باید برای افرادی که با آنها در تماس بوده ایم دعا کنیم. خداوند به این دعاها توجه می کند و قلب افرادی را که با آنها در تماس هستیم را لمس می کند. سخنان یا شیوایی گفتار ما نیست که دوستان یا آشنایان ما را مجاب می کند، بلکه کار روح القدس است. به همین دلیل است که در هر مأموریتی که در آن مشغول هستیم، باید برای هر فرد بطور جداگانه دعا کنیم.

`رومیان ۸: ۳۴ و عبرانیان ۷: ۲۵ را بخوانید. آنها در مورد کاری که عیسی برای ما انجام می دهد به ما چه می گویند، چگونه ممکن است این حقیقت به ما کمک کند تا نقش خود را به عنوان شفیع دیگران بهتر درک کنیم؟`