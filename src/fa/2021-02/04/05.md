---
title:  'مراحل عهد (پیدایش ۱۲: ۱، ۲)'
date:  21/04/2021
---

در این دو آیه، اولین مرحله از وعده عهد خداوند به ابرام (از سه وعده) آشکار شده است. خداوند به ابرام نزدیک می شود، به او فرمان می دهد و سپس به او وعده می دهد. این رویکرد خداوند بیانگر خیرخواهی و انتخاب مهربانانه خداوند است تا ابرام اولین چهره مهم و اصلی پیمان لطف و رحمت او باشد. این فرمان شامل آزمایش اعتماد کامل به خداوند است (عبرانیان ۱۱: ۸). اگرچه این وعده (پیدایش ۱۲: ۱ تا ۳، ۷)، به طور خاص به نسل ابرام داده شده است، اما در نهایت کل نژاد بشر را در بر می گیرد و شامل حال همه می شود (پیدایش ۱۲: ۳، غلاطیان ۳: ۶ تا ۹).

**مرحله دوم عهد خداوند با ابرام در پیدایش باب ۱۵: ۷ تا ۱۸ آمده است. در کدام آیات برخی از اقدامات مشابهی که در مرحله اول وجود دارد را می یابیم؟**

`نزدیکی خدا به انسان؟ آیات؟`

`دعوت انسان به اطاعت؟ آیات؟`

`وعده الهی؟ آیات؟`

در مرحله دوم از آئین موقر، خداوند به ابرام ظاهر شد و از میان قطعات حیوانات که به دقت مرتب شده بودند عبور کرد. هریک از سه حیوان ذبح شده به دو پاره تقسیم شده بودند و هر تکه را در مقابل تکه دیگر گذاشته بودند و فاصله ای بین آنها بود. همه پرندگان کشته شده بودند، اما پرندگان پاره نشده بودند. کسانی که به این پیمان می پیوستند باید بین تکه های تقسیم شده گام برمی داشتند، و بطور نمادین عهد می بستند که بطور ابدی از مقررات اطاعت کنند، بنابراین رسما با آن توافق می کردند.

`آنچه در طی مرحله سوم و آخر عهد الهی با ابراهیم رخ می دهد را شرح دهید (پیدایش ۱۷: ۱ تا ۱۴).`

معنا و مفهوم نام ابراهیم تمایل و طرح خداوند برای رستگاری همه مردم را تاکید می کند. «بسیاری از ملتها» شامل یهودیان و غیر یهودیان خواهد بود. عهد جدید کاملا این مسئله را روشن می سازد که فرزندان واقعی ابراهیم کسانی هستند که به ابراهیم ایمان داشته باشند و به شایستگی و لیاقت مسیح موعود اعتماد کنند(به غلاطیان ۳: ۷، ۲۹ نگاه کنید). بنابراین، از دوران ابراهیم، هدف خداوند این بود که انسانها را از هر قوم و ملتی نجات دهد. بدون شک، امروز هم قصد او همین است و فرقی نکرده است.

`در مکاشفه باب ۱۴: ۶، ۷ پیام فرشته نخست را بخوانید. چه شباهتهایی می توانید میان آنچه که فرشته نخست می گوید و آنچه که در عهد ابراهیمی رخ داده است، پیدا کنید؟ از چه لحاظ مسائل یکسان هستند؟`