---
title:  تعهدات عهد
date:  22/04/2021
---

**«زیرا او را برگزیدهام تا فرزندان و اهل خانۀ خویش را پس از خود، امر فرماید که با به جا آوردن پارسایی و عدالت، طریق خداوند را نگاه دارند، تا خداوند آنچه را که به ابراهیم وعده داده است، نصیب او گرداند» (پیدایش ۱۸: ۱۹).**

همانطور که تاکنون دیدیم، عهد و پیمان همیشه عهدی از روی لطف، رحمت، و فیض خداوند است و آنچه را که ما هرگز نمی توانستیم  برای خود انجام دهیم او برای ما انجام می دهد. و در عهد ابراهیم هم استثنایی وجود ندارد.

خداوند از روی لطف و رحمت خویش، ابراهیم را به عنوان وسیله و نماینده خود برای کمک به اعلان طرح رستگاری خویش به جهان انتخاب کرد. بهر حال، تحقق وعده های عهد خداوند به تمایل و خواست ابراهیم برای انجام عدالت و اطاعت او از روی ایمان مرتبط است. بدون اطاعت از جانب ابراهیم، خداوند نمی توانست او را بکار گیرد.

پیدایش ۱۸: ۱۹ نشان می دهد که چگونه فیض و شریعت با هم مرتبط هستند. و این با لطف و رحمت او شروع می شود «من او را می شناسم» و با این واقعیت که ابراهیم و خانوادهاش کسانی هستند که از خداوند اطاعت خواهند کرد، ادامه می یابد. بنابراین، ایمان و عمل در اینجا در هماهنگی و اتحاد نزدیک بهم ظاهر می شوند، همانطور که باید باشند (نگاه کنید به یعقوب ۲: ۱۷).

`با این حال، به طرز بیان و کلمه بندی پیدایش ۱۸: ۱۹ به ویژه به قسمت آخر آن توجه کنید. در اینجا در خصوص فرمانبرداری ابراهیم چه چیزی گفته شده است؟ گرچه اطاعت عامل رستگاری نیست، اما چرا در اینجا به آن اهمیت داده شده است؟ با توجه با این آیه، آیا عهد بدون آن می توانست تحقق یابد؟ پاسخ خود را توضیح دهید.`

از برکات عهد نمی توان بهره برد و یا آنان را حفظ کرد، مگر اینکه شرط و شروط خاص عهد توسط طرفین ذینفع برآورده و اجرا شود. اگرچه شروط و مقررات لازمه برای برقراری عهد و پیمان نبودند، اما قرار بود آنها پاسخی از روی محبت، ایمان و اطاعت باشند. شروط باید آشکار کننده رابطه میان بشریت و خدا باشند. اطاعت وسیله ای بود که به موجب آن خداوند می توانست وعده های عهد خویش را برای مردم محقق سازد.

عهدشکنی از طریق نافرمانی، بی وفایی به رابطه برقرار شده است. وقتی عهد شکسته می شود، آنچه شکسته می شود شرطی نیست که  قرار است اعطا شود، بلکه شرط تحقق عهد است که شکسته می شود.

`آیا شما در تجربه شخصی خود با خداوند می توانید ببینید که چرا فرمانبرداری بسیار مهم است؟ آیا می توانید به یکی از نمونه های کتاب مقدس یا تجربه خودتان که به نافرمانی منجر شده تا تحقق وعده های عهد غیرممکن شود، بیاندیشید؟ اگر چنین است، آنها چه هستند، و از همه مهمتر، چاره چیست؟`