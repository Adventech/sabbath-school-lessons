---
title:  اندیشه هایی فراتر
date:  23/04/2021
---

از نوشته های خانم اِلن جی وایت، فصل «فراخوان ابراهیم»، صفحات ۱۲۵ تا ۱۳۱، از کتاب مشایخ و انبیا؛ فصل «یهودی و غیر یهودی»، صفحات ۱۸۸ تا ۲۰۰، از کتاب اعمال رسولان را بخوانید.

«رنگین کمان، نشانه عهد خدا با نوح است. پیدایش ۱۷: ۱۰ را بخوانید تا دریابید که عهد و پیمان خدا با ابراهیم چه بود. «ختنه» مقدر شد: (۱) تا مشخص کننده نسل ابراهیم از غیر یهودیان باشد (افسسیان ۲: ۱۱)، (۲) تا برای همیشهیادآور عهد یهوه باشد (پیدایش ۱۷: ۱۱)، (۳) تا پرورش دهنده تزکیه خلوص اخلاقی باشد (تثنیه ۱۰: ۱۶)، (۴) تا نشان دهنده پارسایی و عادل شمردگی از طریق ایمان باشد (رومیان ۴: ۱۱)، (۵) تا نماد و سمبل ختنه قلب باشد (رومیان ۲: ۲۹)، و (۶) تا حاکی از آداب و رسوم تعمید مسیحیان باشد (کولسیان ۲: ۱۲)». کتاب مقدس تفسیری SDA جلد اول، صفحات ۳۲۲، ۳۲۳.

رنگین کمان به عنوان نماد و نشانه وعده خدا تا پایان جهان باقی خواهد ماند، اما نشانه و علامت ختنه نخواهد ماند. بنا به گفته پولس رسول، ابراهیم ختنه را به عنوان نمادی از عدالت و ایمان به خدا دریافت کرده بود. (رومیان ۴: ۱۱). با این وجود، طی قرنها، ختنه به مفهوم و نشانه رستگاری در نتیجه پیروی و اطاعت از شریعت بود.  تا دوران عهد جدید، ختنه دیگر اهمیت خود را از دست داده بود. در عوض، عامل اساسی ایمان به عیسی مسیح است که منجر به یک زندگی خاضعانه و مطیع و متحول شده می شود. غلاطیان ۵: ۶؛ غلاطیان ۶: ۱۵؛ و اول قرنتیان ۷: ۱۸، ۱۹ را بخوانید.

**سوالاتی برای بحث:**

`۱. در خصوص ارتباط ایمان و عمل بحث و گفتگو کنید. آیا می تواند یکی بدون دیگری وجود داشته باشد؟ اگر نه، به چه علت؟`

`۲. «هنوز هم هستند بسیاری که مانند ابراهیم مورد آزمون قرار می گیرند. آنان صدای خداوند را که مستقیماً از آسمان با ایشان سخن می گوید، نمی شنوند، اما او ایشان را از طریق تعالیم مربوط به کلامش و وقایع مربوط به مشیّت خویش فرا می خواند. ممکن است از ایشان خواسته شود تا یک زندگی را که نوید بخش مقام و ثروت است رها کنند و یا معاشرت های سودمند و دلخواه را ترک کنند و از خویشاوندان جدا شده و به مسیری قدم بگذارند که ظاهراً مسیر ایثار، رنج و از خود گذشتگی است. خداوند برای ایشان کاری را در نظر گرفته است که باید انجام دهند، اما یک زندگی راحت و بی دردسر، نفوذ دوستان و خویشاوندان از پرورش تمامی خصائلی که برای تحقق یافتن این کار ضروری می باشند، جلوگیری می کنند. او ایشان را از مساعدت و تأثیرات انسانی برحذر می دارد و ایشان را وادار می کند تا نیاز به کمک او را احساس کرده و تنها به او توکل کنند، تا او بتواند خود را به آنان آشکار کند. چه کسی حاضر است تا در مقابل دعوت خداوند از آمال و آرزوها و معاشرت دوستان صرفنظر کند؟» (اِلن جی وایت، مشایخ و انبیا، صفحات ۱۲۶، ۱۲۷). در مورد افرادیکه شما در دوران معاصر می شناسید، که به چنین فراخوانی توجه کرده اند، بحث و گفتگو کنید.`

**خلاصه مطلب**

خداوند ابراهیم را برای داشتن رابطه ای ویژه با او فراخواند، کسی که می توانست نقشه و طرح نجات و  رستگاری را برای جهانیان آشکار سازد.