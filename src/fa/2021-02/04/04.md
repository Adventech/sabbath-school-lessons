---
title:  'از اَبرام به ابراهیم (پیدایش ۱۷: ۴، ۵)'
date:  20/04/2021
---

با اینکه نام های خداوند از برجستگی روحانی و الهیاتی برخوردار هستند، اما فقط خداوند ختم نمی شوند. نام افراد در خاور نزدیک کهن تنها اسامی بی معنا برای معرفی افراد نبودند، همانطور که اغلب آنها به نظر ما هستند. نامگذاری یک دختر به مری یا سوزی امروزه تفاوت زیادی نمی کند. با اینحال، برای سامی های (نسل سام پسر نوح) باستان، نام های انسانی بامعنا و پر از بار قوی معنوی بودند. همه نام های سامی افراد دارای معنا و مفهوم هستند و معمولا از یک عبارت یا جمله ای کوتاه تشکیل شده اند که متضمن یک آرزو یا بیانگر قدردانی والدین است. به عنوان مثال، دانیال به معنای «خداوند داور است»؛ و یوئیل به معنای «یهوه خداست»، می باشد؛ و یا ناتان به معنای «هدیه خدا» می باشد.

به دلیل اهمیت و مفهوم عجین شده با نامها، اسامی اغلب تغییر می یابند تا منعکس کننده تغییری اساسی و بنیادی در زندگی و شرایط فرد باشند.

**به آیات زیر نگاه کنید. آنها به چه موقعیت هائی اشاره می کنند، و چرا در این موقعیت ها نام ها تغییر کرده اند؟**

`۱. پیدایش ۳۲: ۲۸`

`۲. پیدایش ۴۱: ۴۵`

`۳. دانیال ۱: ۷`

هر چند از یک نظر، حتی برای اذهان امروزی، درک اهمیت و برجستگی نام فرد آنچنان دشوار نیست. اسامی تاثیرات نافذ و زمانهایی از تاثیراتی نه چندان نافذ برخوردار است.  اگر فردی بطور دائم «احمق» یا «زشت» خطاب شود، و اگر اینها لقب هایی باشند که همیشه توسط افراد زیادی برای خطاب کردن آنها بکار گرفته شود، دیر یا زود این اسامی می توانند در نحوه دیدگاه فرد نسبت به خودش تاثیر داشته باشند. به همین ترتیب، با خطاب افراد به اسامی خاص یا تغییر نام آنها، به نظر می رسد می توان بر چگونگی دیدگاه خود افراد تاثیر گذاشت و از این طریق بر نحوه عملکرد آنها نیز تاثیر گذاشت.

با در نظر داشتن این موضوع، درک اینکه چرا خدا می خواهد نام ابرام را به ابراهیم تغییر دهد کار چندان سختی نیست. ابرام به معنای «پدر بزرگوار» است. خداوند این نام را به ابراهیم که به معنای «پدر جماعت کثیر»، تغییر می دهد. هنگامیکه به وعده درون  عهد نگاه می کنید که در آن خداوند می گوید، «من نسل تو را تکثیر خواهم کرد؛ و«تو را بسیار بسیار بارور خواهم ساخت؛ از تو قومها پدید خواهم آورد؛ و پادشاهان از تو به وجود خواهند آمد» (پیدایش ۱۷: ۶)، دلیل تغییر نام او را بهتر درک می کنیم. شاید از این طریق خداوند به ابراهیم کمک کرد تا به وعده عهد اعتماد کند، (وعده ای که به یک پیرمرد ۹۹ ساله و همسر پیرش که دیگر نمی توانست باردار شود، داده شده بود). بطور خلاصه، خدا اینکار را برای کمک به رشد روحانی و افزایش ایمان ابراهیم به وعده های خداوند انجام داد.