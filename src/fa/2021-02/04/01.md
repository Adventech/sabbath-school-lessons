---
title:  عهدی جاودان
date:  17/04/2021
---

### مطالعه این هفته
خروج ۳: ۱۴؛ پیدایش ۱۷: ۱ تا ۶؛ پیدایش ۴۱: ۴۵؛ دانیال ۱: ۷؛ پیدایش ۱۵: ۷ تا ۱۸؛ پیدایش ۱۷: ۱ تا ۱۴؛ مکاشفه ۱۴: ۶، ۷.

> <p>آیه حفظی</p>
> «من [خدا] پیمان خود را با تو [ابراهیم] و فرزندان تو در نسلهای آینده به صورت یک پیمان ابدی حفظ خواهم كرد. من خدای تو و خدای فرزندان تو خواهم بود» (پیدایش ۱۷: ۷).

مسلما بسیاری از مادر کودکی به بیماری هایی از قبیل سینه پهلو مبتلا شده ایم که ممکن است از آن بشدت رنج برده باشیم.  در یک شب طولانی با تب زیاد در نیمه شب از خواب بیدار میشویم و مشاهده می کنیم که مادر یا پدرمان در زیر تابش ضعیف چراغ خواب برروی صندلی در کنار تخت ما نشسته اند.

درست به همین صورت، بطور تلویحی و حسی انسانی،خداوند در کنار بالین دنیای مبتلا به بیماری نشست که در طی قرون پس از طوفان نوح، تاریکی اخلاقی عمیق تر گردیده بود. به همین دلیل، او ابراهیم را فراخواند و قصد داشت تا از طریق خادم وفادار خویش قومی را ایجاد کند تا بتواند علم و دانش خود را به آنان بسپارد و آنان را رستگار کند.

بنابراین، خداوند با ابراهیم و فرزندان وی عهدی بست که با جزییات بیشتری برروی نقشه الهی برای نجات بشریت از نتایج گناه تاکید می کرد. خداوند قرار نبود دنیای خود را با چنین نیاز مهمی که داشت بدون حمایت به حال خود رها کند. در این هفته ما وعده های عهد بیشتری را بررسی خواهیم کرد.

**درس این هفته در یک نگاه**

`نام خداوند چیست؟ به چه معنا می باشد؟ اهمیت نامهایی که خدا برای معرفی خود به اَبرام از آنان استفاده کرد، چه بودند؟ از چه اسامی برای معرفی و شناساندن خود استفاده کرد؟ چرا خداوند نام اَبرام را به ابراهیم تغییر داد؟ چرا نام ها مهم هستند؟ چه شرایط یا تعهداتی، ملازمات عهد بودند؟`