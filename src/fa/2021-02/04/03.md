---
title:  "[اِل شَدای אל שׁדי] خدای قادر مطلق"
date:  19/04/2021
---

**«چون اَبرام نود و نه ساله بود، خداوند بر او ظاهر شد و فرمود: «من هستم خدای قادر مطلق ؛ پیش روی من گام بردار و کامل باش» (پیدایش ۱۷: ۱).**

یهوه چندین بار پیش از این بر اَبرام ظاهر شده بود (پیدایش ۱۲: ۱، ۷؛ پیدایش ۱۳: ۱۴؛ پیدایش ۱۵: ۱، ۷، ۱۸). اکنون، در آیه فوق، یهوه دوباره بر ابرام ظاهر می شود  و خود را «خدای قادر مطلق» معرفی می کند، نامی که فقط در کتاب پیدایش و در کتاب ایوب بکار رفته است. نام «خدای متعال» اولین بار متشکل از کلمه اِل«El» بوده است، نام اصلی خدا که در میان سامی ها استفاده می شده است. اگرچه معنای دقیق شَدای Shaddai کاملا مشخص نیست، اما ترجمه «قادر مطلق» به نظر می رسید که دقیقترین ترجمه برای آن باشد(اشعیا ۱۳: ۶ و یوئیل ۱: ۱۶ را ملاحظه کنید). بنظر میرسد ایده و دلیل مهم بکارگیری این نام برای مقایسه قدرت و توانایی خداوند با ناتوانی و ضعف بشریت باشد.

`پیدایش ۱۷: ۱ تا ۶ را بخوانید، که به شما کمک می کند تا همه چیز را در فضایی بزرگتر ببینید. چرا خداوند می خواهد در این زمان قدرت و توانایی خود را به اَبرام خاطرنشان کند؟ خداوند چه می گوید که می توانست اَبرام را ملزم کند تا به قدرت و توانایی او اعتماد کند؟ به ویژه به آیه شش نگاه کنید.`

ترجمه واقعی پیدایش ۱۷: ۱ تا ۶ می تواند این باشد، «یهوه بر ابرام ظاهر شد، و گفت، من خدای قادر مطلق هستم؛ پیش روی من گام بردار، و کامل باش؛ و من عهد خود را بین خود و تو خواهم بست، و تو را کثیر[خواهم کرد ....و تو پدر بسیاری از ملل خواهی بود، ..... و نسل تو را بسیار خواهم کرد». همین نام در پیدایش باب ۲۸: ۳ نیز آمده است، جایی که اسحاق می گوید که اِل شَدای یعقوب را برکت خواهد داد، او را باور می گرداند و از او قومهای بسیاری را پدید خواهد آورد.

وعده مشابهی از سوی اِل شَدای در پیدایش ۳۵: ۱۱، پیدایش ۴۳: ۱۴، و پیدایش ۴۹: ۲۵ یافت میشود، آیاتی که نشان دهنده عفو و بخششش خداوند هستند: اِل El، خدای توانمند و مقتدر، و شَدای Shaddai، خدای گنج های لایزال، و ثروتهایی که او مایل است به کسانی اعطا کند که با ایمان و اطاعت از او پیروی کنند.

`گفته شده است که گل رز با هر نام دیگری خطاب شود، بوی دلپذیری خواهد داشت، این نظریه نشان می دهد که نام مهم نیست. با اینحال، اگر نام خداوند «خدای ناپایدار» یا «خدای ضعیف» باشد، چقدر می توانیم در او آسایش، آرامش و امید داشته داشته باشیم؟ به مطالعه امروز توجه کنید. «خدای متعال» را با این دو نام که بیان شد، جایگزین کنید. اگر خداوند بخواهد خود را با چنین ماهیتی به ما نشان دهد چه بر سر ایمان و اعتماد شما به او می آید؟ در عین حال، نام «خدای قادر مطلق» چگونه به ما آرامش می دهد؟`