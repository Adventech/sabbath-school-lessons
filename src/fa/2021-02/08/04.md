---
title:  'احکام درون عهد (تثنیه ۱۰: ۱۲، ۱۳)'
date:  18/05/2021
---

وقتی به قانون می اندیشید، اولین چیزی که به فکر شما خطور می کند، چیست؟ افسران اداره پلیس، راهنمایی و رانندگی، قضات و زندانها؟ یا به محدویت ها، قوانین و مقررات، والدین سختگیر و مستبد، و مجازات فکر می کنید؟ یا شاید به نظم، هماهنگی، و ثبات فکر می کنید؟ یا شاید حتی به .... عشق و محبت؟

کلمه عبری Torah، که در کتاب مقدس ما به «شریعت» ترجمه شده است، به معنی «آموزش» یا «راهنمایی» یا «فرمان» است. این اصطلاح را می توان برای ارجاع به همه فرامین خداوند، اعم از اخلاقی، مدنی، اجتماعی، و یا مذهبی بکار برد. این به معنای همه توصیه های خردمندانه و حکیمانه ای است که خداوند با مهربانی و عطوفت به قوم خود داده است، تا شاید آنان از نظر جسمی و روحی زندگی در فراوانی برکات را تجربه کنند. جای شگفتی نیست، که مزمور نویس می تواند انسانی را مبارک بنامد که «خوشی او اطاعت از شریعت خداوند است و شب و روز به دستورات او می اندیشد» (مزمور ۱: ۲).

همانطور که شریعت یا تورات را می خوانیم (دستورالعمل ها و تعالیم ثبت شده در کتابهای موسی که بخشی از عهد اسراییل هستند)، ما تحت تاثیر طیف گسترده ای از آموزش قرار می گیریم. این احکام به بخشهای مختلف سبک زندگی اسرائیل اعم از کشاورزی، حکومت های دولتی، روابط اجتماعی ، عبادت و نیایش  پرداخته است.

`فکر می کنید چرا خداوند این همه دستورالعمل برای اسرائیل مقرر کرده بود؟ (به تثنیه ۱۰: ۱۳ نگاه کنید). در چه صورتی این فرامین می توانست برای «خیریت » آنان باشد؟`

کار «احکام» موجود در عهد ارائه رهنمودها و راهنمایی هایی برای زندگی جدید شریک انسانی عهد بود. این احکام، شریک عهد را با اراده و خواست خداوند آشنا می کند، کسی که بوسیله اطاعت و با ایمان به فرامین و سایر بیاناتی که اراده و خواست اوست، می آید تا او را به معنای کامل بشناسد.

بخشی از احکامی که در واقعیت جاری رابطه عهد نقش دارند، نشان دادند که اسراییل نمی تواند از شیوه زندگی سایر ملتها پیروی کند. آنها نمی توانستند فقط براساس قوانین طبیعی، نیازها و خواستههای انسانی، و حتی نیازهای اجتماعی، سیاسی، اقتصادی زندگی کنند. آنها می توانستند به عنوان قوم مقدس خدا، پادشاهی کاهنان، و به عنوان گنجینه ارزشمند و خاص او تنها با اطاعت مطلق از اراده آشکار خدای عهد در تمام زمینه های زندگی ادامه دهند.

`همانند اسرائیل کهن، کلیسای ادونتیست روز هفتم دامنه و حوزه گسترده ای از اندرز ها را در مورد مراحل مختلف زندگی مسیحیان از طریق آشکارسازی امروزی هدیه نبوی دریافت کرده است. چرا ما باید این اندرز ها را به عنوان یک هدیه از طرف خدا بدانیم به جای اینکه با افکار و اعمال متکی بخود، دچار لغزش شویم؟  در عین حال با چه خطراتی مواجه می شویم اگر آن هدیه را به قانونگرائی تبدیل کنیم، همانگونه که بنی اسرائیل با هدایای خویش چنین کردند؟ (رومیان ۹: ۳۲ را ببینید)`