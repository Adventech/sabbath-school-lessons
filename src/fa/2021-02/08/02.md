---
title:  'گزینش قوم اسرائیل (تثنیه ۷: ۷)'
date:  16/05/2021
---

سنت یهود تعلیم داده است که خداوند با ملت اسرائیل عهد بست زیرا که سایر ملل در ابتدا آن را نپذیرفتند. اگرچه شواهدی در کتاب مقدس برای این ادعا وجود ندارد، با اینحال، به ما کمک می کند تا این نکته را درک کنیم به هر دلیلی که خداوند قوم یهود را برگزید، به این دلیل نبود که آنها شایسته تکریم و دارای امتیاز والایی بودند که خداوند این عهد را به آنان اعطا کند. آنها از خود هیچ شایستگی نداشتند که سزاوار محبت خداوند و برگزیده او به عنوان قومش باشند. تعداد آنها اندک و گروهی از بردگان بودند، و از نظر سیاسی و نظامی ضعیف بودند. علاوه بر آن، آنها از نظر فرهنگی و مذهب مختلط، میانه رو، و بدون قدرت تاثیرگذاری بودند. بر این اساس، دلیل انتخاب اسرائیل در محبت و رحمت اسرارآمیز خدا نهفته بود.

**باید نسبت به این ایده گزینش محتاط باشیم، زیرا مستعد بدفهمی الهیاتی است. خداوند به چه علت اسراییل را برگزید؟ آیا این باید فقط به علت نجات آنان باشد، در حالی که دیگران انتخاب شدند که طرد و هلاک شوند؟ یا اینکه آنها انتخاب شده بودند تا حاملان آنچه باشند که به ایشان سپرده شده بود به جهانیان برسانند؟ چگونه آیات زیر در درک پاسخ این سوالات به ما کمک می کنند؟**

`خروج ۱۹: ۶`

`اشعیا ۵۶: ۷`

`عبرانیان ۲: ۹`

ما به عنوان اعضای کلیسای روز هفتم، دوست داریم خودمان را به عنوان همکار و همتای امروزی قوم اسرائیل ببینیم که توسط خداوند فراخوانده شده ایم، کسانی که نه تنها بوسیله خون مسیح خریداری و آزاد شدهایم بلکه مسئولیت رساندن و اعلان پیام های نجات سه فرشته به جهانیان را داریم. بطور خلاصه، ما معتقد هستیم که پیامی برای گفتن داریم که هیچکس دیگری ندارد. اساساً موقعیت اسرائیل کهن نیز این چنین بوده است. هدف از انتخاب قوم اسرائیل این نبود که ملت یهود را به یک گروه انحصاری تبدیل کند، تا فقط وعده نجات و رستگاری را متعلق به خود بدانند. برعکس، اگر ما معتقد باشیم که مسیح برای نجات همه بشریت مصلوب شد (عبرانیان ۹: ۲)، پس رستگاری که خداوند به اسرائیل اعطا کرد نیز به همه جهان تعلق دارد. قوم اسراییل قرار بود تا وسیله ای برای شناساندن و معرفی این رستگاری باشند. کلیسای ما نیز برای انجام همین امر فراخوانده شده است.

`به نقش و وظیفه خودتان در کلیسا توجه کنید. برای کمک به گسترش کاری که از ما خواسته شده است چه کاری می توانید انجام دهید؟ به یاد داشته باشید که اگر بطور فعال در این امر مشارکت نمی کنید، احتمالا بیش از حد در این راه اهمال کردهاید.`