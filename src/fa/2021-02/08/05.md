---
title:  ثبات احکام خدا
date:  19/05/2021
---

`حقیقت حضور احکام خدا در رابطه عهد، چه چیزی را درباره ماهیت اصلی او به ما می آموزد؟ (ملاکی ۳: ۶؛ یعقوب ۱: ۱۷).`

احکام خدا بیان شفاهی یا کتبی اراده اوست (مزمور ۴۰: ۸ را ملاحظه کنید). از آنجا که رونوشتی از شخصیت اوست، حضور آن در عهد ما را از تغییرناپذیری، توکّل و اعتماد به خداوند مطمئن می کند. بااینکه ممکن است همیشه نتوانیم کارهای او که از مشیت الهی او ناشی می شود را بفهمیم و درک کنیم، اما می دانیم او قابل اعتماد است. جهان او تحت قوانین معنوی و فیزیکی غیر قابل تغییر است. همین واقعیت است که به ما آزادی و امنیت واقعی می بخشد.

«اطمینان به اینکه خدا قابل اعتماد و اطمینان است در حقیقت اینست که او خدای شریعت است. اراده و احکام او یکی هستند. خداوند می گوید، درستی، درستی است زیرا توصیف کننده بهترین روابط ممکن است. بنابراین، احکام خدا هرگز مستبدانه و یا برای هوی و هوس  نبوده است. این احکام استوار و پابرجاترین قوانین در جهان هستند». والتر آر. بیچ، جنبه های رستگاری (واشنگتن دی سی: انجمن انتشارات رویویو و هرالد، ۱۹۶۳)، صفحه ۱۴۳.

`اگر احکام خدا نمی تواند شخصی را از گناه نجات دهد، چرا او آنها را بخشی از عهد قرار داد؟ (نکته: به عاموس ۳: ۳ نگاه کنید).`

یک رابطه به توافق و هماهنگی نیاز دارد. از آنجا که خداوند نه تنها خالق جهان است بلکه حاکم معنوی و اخلاقی آن نیز می باشد، شریعت برای سعادت مخلوقات، موجودات هوشمند او و داشتن زندگی هماهنگ با او ضروری است. احکام او، بیانگر اراده اوست، بنابراین احکام، قانون اساسی حکومت اوست. این طبیعتا معیار و یا تعهدات و الزامات رابطه و توافقنامه عهد است. هدف آن نجات نیست، بلکه تعریف و تعیین وظیفه ما در قبال خداوند (فرامین ۱ تا ۴) و وظیفه ما در قبال همنوعانمان (فرامین ۵ تا ۱۰) است. به عبارت دیگر، این[احکام] شیوه زندگی را که خداوند برای فرزندان عهد خود بخاطر سعادت و خوشبختی و رفاه آنان طراحی کرده است، بیان می کند. این مانع از آن شد که اسرائیل برخی از فلسفه های دیگر را به عنوان شیوه زندگی جایگزین کند. این هدف از رابطه عهد بود تا ایمانداران را از طریق فیض نجات بخش خدا با اراده و شخصیت او هماهنگ سازد.

`به پیرامون خود نگاه کنید. آیا تاثیرات مخرب زندگی بدون احکام را نمی بینید؟ حتی در زندگی خودتان، آیا برخی از صدمات نقض احکام خدا را نمی بینید؟ از چه طرقی این واقعیت ها کمک می کنند تا نیکویی و حسن احکام خدا و اینکه چرا شریعت باید بخشی حیاتی و مهم رابطه با او باشد، تایید شود؟`