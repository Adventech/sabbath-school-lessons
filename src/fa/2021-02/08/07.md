---
title:  اندیشه هایی فراتر
date:  21/05/2021
---

بخوانید، از اِلن جی وایت، فصل «مناقشه»، صفحات ۶۰۷، ۶۰۸ از کتاب آرزوی اعصار؛ و فصل «شریعت و عهد»، صفحات ۳۶۳ تا ۳۷۳، از کتاب مشایخ و انبیا.

چگونه متی باب ۲۲: ۳۴ تا ۴۰ به ما کمک می کند، (ا) جایگاه، معنا و مفهوم شریعت خدا را در عهد و (۲) این مفهوم که عهد مترادف با رابطه است را درک کنیم؟

قبل از اینکه شخصی بتواند با قوت و قدرت و لطف مسیح شروع به رعایت و اطاعت احکام خدا کند، باید ابتدا در قلب او محبت جا داشته باشد (رومیان ۸: ۳، ۴). اطاعت بدون محبت همانقدر که غیرممکن است، بی ارزش نیز می باشد. اما در قلبی که محبت وجود داشته باشد، شخص بطور ناخودآگاه تصمیم می گیرد تا زندگی خود را مطابق با خواست و اراده خدا که در احکام او بیان شده است، تنظیم کند». (کتاب مقدس تفسیری SDA، جلد پنجم، صفحه ۴۸۴).

«خداوند در شریعت مقدس خود، قاعده کامل زندگی را داده است؛ و اعلام کرده است که تا پایان زمان این احکام، بدون ذره ای تغییر در مفاد و شرایط آن باید حفظ و به انجام برسد. مسیح آمد تا شریعت را جلال داده برجسته و بزرگ سازد و آنرا تکریم کند. وی نشان داد که احکام خدا بر پایه و اساس محبت به خدا و محبت به انسان بنا شده است و پیروی از آن متضمن کل وظایف انسان است. او در زندگی شخصی خود الگویی کامل از اطاعت از احکام خدا را نشان داد. در موعظه کوه او نشان داد که چگونه تعهدات و الزامات احکام فراتر از اعمال ظاهری است و با افکار و نیات  قلبی شناسایی و تصدیق می شوند» (اِلن جی وایت، اعمال رسولان، صفحه ۵۰۵).

**سوالاتی برای بحث:**

`۱. چرا ریسمان محبت برای کشاندن و جلب انسانها به سوی خدا، نیرومندتر از ریسمان ترس است؟`

`۲. چرا فرمان «خداوند، خدای خود را با تمام دل و تمام جان و تمام عقل خود دوست بدار» (متی ۲۲: ۳۷) اولین و مهمترین فرمان است؟`

`۳. سیمون ویل نوشته است، «برنامه اولین نیاز همه است. (نقل شده از راسل کرک، The Roots of American Order [واشنگتن دی سی: Regnery Gateway، ۱۹۹۲]، ص. ۳). چگونه می توانید سخنان وی را در متن درس این هفته به ویژه در رابطه با ایده شریعت، درک کنید؟`

**خلاصه مطلب**

شریعت خداوند بخشی جداناپذیر از عهد بود. با اینحال، این عهد واقعی فیض و رحمت بود. فیض، هرگز نیاز به شریعت را انکار و نفی نمی کند. برعکس، شریعت عاملی است که به موجب آن فیض در زندگی کسانی که آنرا دریافت کردهاند، آشکار و ابراز می گردد.