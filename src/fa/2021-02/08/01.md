---
title:  شریعت عهد
date:  15/05/2021
---

### مطالعه این هفته
خروج ۱۹: ۶؛ اشعیا ۵۶: ۷؛ عبرانیان ۲: ۹؛ تثنیه ۴: ۱۳؛ تثنیه ۱۰: ۱۳؛ عاموس ۳: ۳؛ پیدایش ۱۸: ۱۹.

> <p>آیه حفظی</p>
> «پس بدانید که یهوه خدای شما، اوست خدا، خدای امین که عهد و محبت خود را با آنان که او را دوست میدارند و فرمانهایش را به جا میآورند، تا هزار پشت نگاه میدارد» (تثنیه ۷: ۹).

یکی از عبارات مهم در مزمور ۲۳ اشاره می کند که خداوند مشتاق است تا ما را هدایت کند.  داود در آیه ۳ می گوید، «جان مرا تازه میسازد، و بهخاطر نام خویش، به راههای درست هدایتم میفرماید»(تاکید می کند). خداوند بخاطر تمامیت اخلاقی خویش هرگز ما را به گمراهی هدایت نمی کند. او مسیری امن برای گامهای  روحانی ما در زندگی مهیا می کند.

«مسیرهای عدالت» ایمن کدامند؟ نویسنده مزمور دیگری از طریق دعا پاسخ این سوال را اینگونه می دهد: «مرا در طریقِ فرمانهای خود هدایت فرما، زیرا رغبت من در آنهاست» (مزمور ۱۱۹: ۳۵). «زیراکه فرامین تو جملگی عدل است!» (مزمور ۱۱۹: ۱۷۲). احکام خداوند مسیری امن، مستحکم، و پابرجا در میان مرداب خطرناک وجود انسان است.

این هفته درس ما درباره شریعت و فرامین خدا و جایگاه آن در عهد سینا است.

**درس این هفته در یک نگاه**

`منظور از انتخاب اسرائیل چه بود؟ چگونه انتخاب اسراییل مشابه انتخاب خود ما است؟ چقدر شریعت در عهد مهم بود؟ آیا عهد می تواند بی قید و شرط باشد؟ چرا اطاعت بخشی جداناپذیر در روابط عهد است؟`