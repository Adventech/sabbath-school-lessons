---
title:  گره هایی برای وصل کردن
date:  17/05/2021
---

**«او عهد خود را که شما را به نگاه داشتنش امر فرموده بود برای شما بیان کرد، یعنی ده فرمان را، و آنها را بر دو لوح سنگی نوشت» (تثنیه ۴: ۱۳).**

هر چقدر هم که ما تاکید کنیم که عهد همیشه پیمانی از لطف و رحمت است، این صرفاً نتیجه اعطای لطف خداوند به فرد بدون استحقاق است که با او وارد یک رابطه نجات بخش می شود، فیض مجوزی برای نافرمانی نیست. برعکس، عهد و شریعت بهم پیوند خوردهاند؛ و در واقع، آنها جدایی ناپذیر هستند.

`به نقل قول فوق توجه کنید. این متن چقدر عهد و شریعت را به هم محکم پیوند می دهد؟ چگونه این مطلب نشان می دهد که شریعت اساس عهد است؟`

وقتی به آنچه عهد است می اندیشید، مفهوم شریعت به عنوان بخشی جداناپذیر منطقی و قابل درک است. اگر عهد را مانند سایر امور یک رابطه بدانیم، پس باید نوعی از قوانین و حد و مرز برای آن در نظر بگیریم. اگر در ازدواج، دوستی یا یک رابطه مشترک تجاری هیچگونه محدویت و قانونی وجود نداشته باشد و یا بطور مشخص ترسیم نشده و یا بطور ضمنی قابل درک نباشد، این روابط چه مدت می توانند بطول انجامند؟ شوهر تصمیم می گیرد یک دوست دختر بگیرد یا دوست تصمیم می گیرد از جیب و یا دارایی دیگران به خودش مساعدت کند، یا یکی از شرکا در یک رابطه تجاری تصمیم می گیرد بدون مشورت یا آگاهی دیگر شریک تجاری شخص دیگری را دعوت کند تا به مشارکت آنها بپیوندد.این اعمال نقض مقررات، قوانین، و اصول هستند. این روابط در چنین شرایط بدون قانون و مقررات، چه مدت ادامه خواهند داشت؟ به همین دلیل، باید حد و مرزها خطوط مشخص داشته و قوانینی وضع شوند. فقط در اینصورت این روابط می توانند حفظ و ادامه یابند.

در حقیقت، عبارات مختلفی مانند احکام (مزمور ۷۸: ۱۰)، فرایض [مزمور ۵۰: ۱۶)، شهادت ها (مزمور ۲۵: ۱۰)، اوامر و احکام (مزمور ۱۰۳: ۱۸)، و کلام خداوند (تثنیه ۳۳: ۹) همه به موزات یا در نزدیکترین تداعی معانی برای  کلمه عهد یافت میشوند(اگر تقریبا معنی یکسانی نداشته باشند). بدیهی است که «شروط عهد» (ارمیا ۱۲: ۳، ۶، ۸)، احکام شریعت، فرایض، شهادت ها، اوامر، و فرامین خداوند هستند.

عهد خداوند با قوم او، اسرائیل، حاوی الزامات و مقررات مختلفی بود که برای حفظ رابطهای خاص که او می خواست با قومش داشته باشد، بسیار حیاتی و مهم بود. آیا امروز آن رابطه فرقی کرده است؟

`به شخصی فکر کنید که با او رابطه نزدیکی دارید. حال، تصور کنید، چه اتفاقی برای آن رابطه می توانست بیفتد، اگر به هیچ قاعده، معیار، یا مقررات و قانونی متعهد و ملزم نبودید، بلکه معتقد بودید که شما کاملا آزاد هستید که هرکاری را که می خواهید انجام دهید. حتی اگر بگویید که این شخص را دوست دارید و عشق شما به تنهایی کافیست که تصمیم بگیرد تا چگونه با او رابطه برقرار کنید، چرا هنوز نیاز به قوانین وجود دارد؟ (بحث و گفتگو کنید).`