---
title:  اگر ...
date:  20/05/2021
---

**به آیات زیر نگاه کنید. نقطه مشترک آنها چیست و چه چیزی را در مورد ماهیت عهد می آموزند؟**

`پیدایش ۱۸: ۱۹`

`پیدایش ۲۶: ۴، ۵`

`خروج ۱۹: ۵`

`لاویان ۲۶: ۳`

خداوند آشکارا اطاعت صادقانه ابراهیم را اینگونه تصدیق می کند: «زیرا ابراهیم به صدای من گوش گرفت و اوامر و فرامین و فرایض و شرایع من را نگاه داشت» (پیدایش ۲۶: ۵). این نکته آشکار می کند که خداوند چنین شیوه زندگی را از شریک انسانی خود در عهد انتظار داشته است. شرح کامل عهد کتاب مقدسی در کوه سینا کاملا مشهود می سازد که شرایط اطاعت یکی از جنبه های اساسی و مهم عهد هستند.

خروج باب ۱۹: ۵ این موضوع را کاملا روشن می سازد، «حالا اگر شما از من اطاعت کنید .....». جنبه شرطی بودن عهد انکارناپذیر است؛ هرچند که براساس فیض و رحمت خدا اعطا شده، هرچند بدون اینکه سزاوار باشند آنرا کسب کردهاند، هرچند که هدیه ای از طرف خداوند به آنها بوده است، با اینحال دریافت وعده های آن بی قید و شرط نبودند. مردم می توانند هدیه را نپذیرند، لطف و رحمت را رد کنند و از وعده های خدا روی برگردانده و دور شوند. عهد و پیمان، همانند نجات، هرگز اراده آزاد را نفی نمی کند. خداوند مردم را مجبور نمی کند که با او وارد رابطه ای نجاتبخش شوند؛ او عهدی را به آنان تحمیل نمی کند. او آزادانه پیشنهاد آنرا به همگان می دهد؛ از همگان دعوت می شود تا آنرا بپذیرند. وقتی انسان عهد را می پذیرد، تعهدات و الزمات را نه به عنوان عاملی برای بدست آوردن برکات عهد بلکه به عنوان عامل و جلوه ظاهری از دریافت برکات عهد، پیروی و اجرا می کند. اسرائیل باید اطاعت می کرد، نه به منظور بدست آوردن وعده ها بلکه برای تحقق وعده ها. اطاعت آنان بیانگر همان چیزیست که باید توسط خداوند برکت داده شود. اطاعت منجر به کسب برکات نمی شود، زیرا خداوند متعهد است که آنها را برآورده کند؛ در عوض، فرمانبرداری محیط و بستری را ایجاد می کند که برکات ایمان بتوانند آشکار شوند.

`«در تمامی طریقی که یهوه خدایتان شما را امر فرموده است، سلوک کنید، تا زنده بمانید و سعادتمند باشید، و در سرزمینی که به تصرف خواهید آورد عمر دراز کنید» (تثنیه ۵: ۳۳). آیا خداوند در اینجا به اسرائیل می گوید که اگر آنها اطاعت کنند این نعمت ها را بدست می آورند، همان نعمت هایی که مردم مرهون آنها هستند؟ یا او می گوید: اگر اطاعت کنید، این نعمت ها می توانند علت باشند، زیرا اطاعت منجر به باز شدن راهی برای من شوند که بتوانم برکات را به شما اعطا کنم؟ تفاوت این دو نظریه چیست؟`