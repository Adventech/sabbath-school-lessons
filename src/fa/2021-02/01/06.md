---
title:  شکستن رابطه
date:  01/04/2021
---

`ما تمایل داریم تا افرادی را که می شناسیم باور کنیم و بطور غریزی و طبیعی به کسانی که نمی شناسیم اعتماد نکنیم. حوا طبعا به شیطان بی اعتماد بود. علاوه بر آن، هرگونه حمله مستقیم شیطان علیه خداوند باعث حالت تدافعی حوا میشد. پس شیطان چه اقداماتی را انجام داد تا با حالت دفاعی حوا مواجه نشود؟ (پیدایش ۳: ۱ تا ۶).`

«همانطور که تخطی حوا اسفناک و برای خانواده و نسل بشر بسیار ناخوشایند و مملو از مصیبت های احتمالی بود، لزوما انتخاب او باعث نشد تا نسل بشر مشمول مجازات تخطی و نافرمانی او بشود. این انتخاب آگاهانه آدم در درک کامل فرمان صریح خداوند و نه فرمان حوا بود که گناه و مرگ را به عنوان بخش اجتناب ناپذیر زندگی بشر قرار داده است. این حوا بود که فریب خورد؛ اما آدم آگاهانه انتخاب کرد» (کتاب مقدس تفسیری SDA جلد ۱، صفحه ۲۳۱).

در نتیجه این سرپیچی و گناه آشکار و بی توجهی به فرمان پروردگار، اکنون رابطه بین خدا و نوع بشر شکسته شده است. این رابطه از مشارکت آشکار و آزاد به فرار از ترس حضور در برابر خداوند تغییر یافته است (پیدایش ۳: ۸ تا ۱۰). دوری و جدایی جایگزین معاشرت و مشارکت شد. گناه آشکار شد و همه ثمرات زشت و ناخوشایندش را به دنبال داشت. مگر اینکه کاری انجام میشد، بشریت به سوی نابودی ابدی پیش می رفت.

`در میان این مصیبت و فاجعه، خداوند چه سخنان امیدوار کننده و وعده ای را بیان کرد؟ (به پیدایش ۳: ۱۵ نگاه کنید).`

کلام غافلگیر کننده نبوی امیدبخش خداوند، از خصومت مقدر الهی بین مار و زن و بین فرزندان آنها صحبت می کند. این نقطه عطف پیروزمندانه، آشکار کننده نماینده ای از سلاله زن است که ضربه مهلکی بر سر شیطان وارد می کند، در حالی که او فقط می تواند پاشنه مسیح را بکوبد.

آدم و حوا در ناتوانی مطلق خود می بایستی از وعده آمدن مسیح امید گرفته باشند، امیدی که می توانست وجود آنان را دگرگون کند، زیرا این امید از طرف خداوند به آنان داده شده بود و مورد حمایت او بود. هرچند در آن زمان، وعده آمدن مسیح و پیروزی نهایی بطور مبهم و سربسته بیان شد، اما تاریکی گناه را کنار زد که آنان را در بر گرفته بود.

`پیدایش باب ۳: ۹ را بخوانید، جایی که خداوند به آدم و حوا می گوید: «کجاهستید؟». البته خدا می دانست آنها کجاهستند. سخنان وی، به جای مملو بودن از کلمات محکوم کننده، برای دعوت به بازگشت انسانهای گناهکار به سوی او بودند. بطور خلاصه، اولین سخنان خداوند خطاب به بشریت سقوط کرده همراه با امید و رحمت او بود. به چه روشهایی، حتی اکنون، خداوند می خواهد ما را به سوی لطف و رحمت خود فرا خواند؟`