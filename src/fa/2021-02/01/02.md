---
title:  لاک پشت ها همگی بر پشت هم سوارند ....
date:  28/03/2021
---

**«در آغاز، خدا آسمانها و زمین را آفرید» (پیدایش ۱: ۱)**

پژوهشگری سخنرانی خود را در خصوص گردش سیارات به دور مدار خورشید و چرخش خورشید به دور مرکز کهکشان به پایان رسانید که در این هنگام پیرزنی از جا بلند شد و گفت، زمین یک صفحه صاف است که بر پشت یک لاک پشت قرار دارد. پژوهشگربه شوخی پرسید، آنوقت آن لاک پشت برروی چه چیزی نشسته است، و پیرزن پاسخ داد، او برروی لاک پشت دیگری نشسته است. دانشمند به شوخی ادامه داد، خانم، «پس آن یکی لاک پشت برروی چه چیزی نشسته است؟». پیرزن پاسخ داد، بر «لاک پشت دیگری»، اما قبل از اینکه دانشمند بتواند دوباره بپرسد که آن لاک پشت برروی چه چیزی نشسته است، پیرزن با انگشت خود را تکان داد و به صورت پژوهشگر ضربه ای زد و گفت، «پسر جان خودت را خسته نکن، لاک پشت ها همینطور تا به آخر ادامه دارند».

هرچند بامزه بود ولی این داستان به مهمترین مسئله حیات انسان یعنی ماهیت جهان هستی می پردازد. این چگونه دنیایی است که بدون انتخاب خود در آن قرار گرفته ایم؟ از کجا آمده ام؟ آمدنم بهر چه بود؟ به کجا می روم آخر، ننمائی وطنم؟

اینها بنیادی ترین سؤالاتی هستند که مردم می توانند بپرسند، زیرا درک ما از اینکه چه کسی هستیم و چگونه به این جهان آمدهایم بر شناخت ما از نحوه زندگی و عملکرد ما در حالی که در این دنیا هستیم تاثیر خواهد گذاشت.

`به مطالعه متون ذیل بپردازید:  پیدایش ۱: ۱؛ مزمور ۱۰۰: ۳؛ اشعیا ۴۰: ۲۸؛ اعمال ۱۷: ۲۶؛ افسسیان ۳: ۹؛ عبرانیان ۱: ۲، ۱۰. چگونه هریک، به روش خاص خود، به برخی از سوالات فوق پاسخ می دهند؟ نقطه مشترکی که در تمام آنها وجود دارد چیست؟`

آنچه که در خصوص پیدایش باب ۱: ۱ (یا حتی سایر آیات) جالب توجه است، این است که خداوند تلاش نمی کند تا ثابت کند که او خالق است. هیچ استدلال و توضیح مفصلی برای بیان این موضوع وجود ندارد. در عوض، این آیه بدون هیچ تلاشی برای توجیه، توضیح، و یا اثبات آن، به سادگی و شفافیت بیان شده است. ما این موضوع را یا با ایمان می پذیریم، و یا رد می کنیم. در حقیقت، ایمان تنها راهی است که بواسطه آن می توانیم این مسئله را بپذیریم، آن هم فقط به یک دلیل ساده: هیچیک از ما در این جهان نبوده ایم تا خود شاهد فرآیند آفرینش باشیم. در واقع، بطور منطقی غیر ممکن است  که در خلقت خودمان در آنجا بوده باشیم.

حتی سکولاریست ها، با هر دیدگاهی نسبت به مبداء، مجبورند همان عقیده را در مورد ایمان داشته باشند، به همان دلیلی که ما به عنوان باورمندان به آفرینش به آن عقیده داریم: هیچ یک از ما برای مشاهده این رویداد نبودیم.

`با این وجود، حتی اگر خداوند از ما خواسته است که به او به عنوان خالق ایمان داشته باشیم، او از ما نمی خواهد بدون اینکه دلایلی خوبی برای پذیرفتن داشته باشیم به او ایمان بیاوریم. با درک این مطلب که اعتقاد به هر چیزی نیاز به ایمان کافی دارد، دلایلی را بنویسید که نشان دهد، چرا منطقی است که ایمان داشته باشیم، ما در این جهان هستیم چون خالق ما هدفی از خلقت ما داشته است، و بنابراین سرچشمه و اصل ما مبنی بر تصادف محض نبوده است.`