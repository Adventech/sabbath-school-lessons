---
title:  بحران هویت
date:  27/03/2021
---

### مطالعه این هفته
مزمور ۱۰۰: ۳؛ اعمال ۱۷: ۲۶؛ پیدایش ۲: ۷، ۱۸- ۲۵؛ پیدایش ۱: ۲۸، ۲۹؛ پیدایش ۳: ۱۵.

> <p>آیه حفظی</p>
> «آنگاه خدا گفت: انسان را به صورت خود و شبیه خودمان بسازیم، و او بر ماهیان دریا و بر پرندگان آسمان و بر چارپایان و بر همۀ زمین و همۀ خزندگانی که بر زمین میخزند، فرمان براند. پس خدا انسان را به صورت خود آفرید، او را به صورت خدا آفرید؛ ایشان را مرد و زن آفرید» (پیدایش ۱: ۲۶، ۲۷).

روایت کتاب مقدس از آفرینش بشریت پر از امید، سعادت و کمال است. هر روز از آفرینش با بیانیه الهی مبنی بر اینکه «نیکوست» به پایان می رسد. مطمئنا خلقت شامل توفان، زمین لرزه، قحطی و بیماری ها نبود. چه اتفاقی رخ داد؟

روز ششم خلقت با اعلان الهی به پایان رسید مبنی بر اینکه «بسیار نیکوست». خاتمه دلیل این امر اینست که در آن روز خداوند انسان را به شکل و صورت خود آفرید که در خصوص خلقت موجودات دیگر چنین نکرده بود. این موجودات از هر لحاظ کامل بودند؛ آنها می بایستی چنین باشند. از این گذشته، آنها به صورت خود خدا آفریده شده بودند. بنابراین، آنها در بدو خلقت در زمره قاتلان، دزدان، دروغگویان، ریاکاران، و افراد پست و زبون قرار داده نشده بودند، پس چه شد؟

در درس این هفته به آفرینش نگاهی می اندازیم و به آنچه که خدا در ابتدا خلق کرده بود، و سپس به آنچه که در این آفرینش کامل و نیکو رخ داد. و در نهایت، در این سه ماهه این موضوع را بررسی می کند: آنچه که خدا برای اصلاح و احیا دوباره خلقت انجام می دهد.

**درس این هفته در یک نگاه**

`کتاب مقدس در مورد اصل خلقت چه چیزی به ما می آموزد؟ خدا می خواست تا با بشریت چه رابطه ای داشته باشد؟ هدف از درخت دانش خیر و شر چه بود؟ بلافاصله پس از سقوط آدم و حوا در گناه چه امیدی به آنها داده شد؟`