---
title:  'خدا وانسان با هم (پیدایش ۱: ۲۸، ۲۹)'
date:  30/03/2021
---

به اولین کلماتی که خداوند به انسان گفت، حداقل به همان صورتی که در کلام خداوند آمده است، توجه کنید. خداوند از آنان می خواهد تا بارور و کثیر شوند و تولید مثل کنند. او همچنین به آنان اشاره می کند که در تمام زمینی که او آفریده زندگی کنند و آن را تحت تسلط خود درآورند. همچنین او به آنان نشان داد که می توانند از هر نوع گیاهی که غلات و دانه و میوه حاصل می کند، بخورند. بطور خلاصه، براساس کتاب مقدس، اولین سخنان خداوند به مرد و زن بطور ویژه در رابطه با تعامل و رابطه با جهان طبیعی است.

`پیدایش ۱: ۲۸، ۲۹ درباره نحوه نگرش خداوند به جهان مادی چه می گوید؟ آیا آنها به معنا این هستند که موارد بدی در چیزهای مادی و برخورداری از آنها وجود دارد؟ چه درسهایی از این صحنه های اولیه تاریخ بشر می توانیم درباره چگونگی برقراری ارتباط با آفرینش بگیریم؟`

خداوند همچنین با این کلمات اولین قدم ها را برای ایجاد رابطه با نوع بشر بر می دارد. او با آنان صحبت می کند، به آنان فرامینی را می دهد، و به آنان می گوید که چه کاری انجام دهند. بطور ضمنی [تلویحی] در میان سخنان او مسئولیتی هم وجود دارد. خداوند از آنها خواسته است تا بر این آفرینش شگفت انگیز که او خلق کرده، تسلط داشته باشند و بر آن نظارت و سرپرستی کنند.

`پیدایش ۱: ۲۸ می گوید که خدواند آدم و حوا را برکت داد. این به چه معناست؟ چه نوع رابطه ای میان آنها و خالقشان وجود دارد؟`

خداوند آدم و حوا را به عنوان موجوداتی باهوش خطاب می کند که می توانند به مهربانی او واکنش نشان بدهند و با او ارتباط برقرار کرده و معاشرت کنند. همچنین، آدم و حوا به عنوان فرزندان و مخلوق خداوند به برکات، حمایت، و مراقبت پدر و خالقشان وابسته بودند. او تمام نیاز آنان را مهیا و تامین کرد. آنها کاری نکرده بودند که شایسته و سزاوار آنچه او به آنها داده بود، باشند. آنان کاملا دریافت کننده چیزی بودند که خود بدست نیاورده بودند بلکه به آنان داده شده بود

`هنگامیکه در مورد خلقت زن و مرد می خوانیم، می توانیم عوامل و عناصر نوع رابطه ای را که خداوند می خواهد با او در حال حاضر، بعد از ورود گناه، داشته باشیم را در قبل از ورود گناه ببینیم. مطلب مورد مطالعه امروز را مرور کنید و ببینید چه عوامل مشابهی را می توانید پیدا کنید که به ما کمک می کند تا بفهمیم چگونه حتی در شرایطی که ما قصور کرده ایم، می توانیم با او ارتباط برقرار کنیم.`