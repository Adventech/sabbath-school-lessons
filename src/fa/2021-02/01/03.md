---
title:  'به شکل[صورت] خود خالق (پیدایش ۱: ۲۷)'
date:  29/03/2021
---

**در کتاب مقدس آمده است که خداوند انسان – زن و مرد – را به «شکل خود» آفرید (پیدایش ۱: ۲۷). بر اساس این ایده به سوالات زیر پاسخ دهید:**

`۱.اینکه خدا ما را به شکل خودش آفریده است، به چه معناست؟ چگونه «شبیه خود او» هستیم؟`

`۲.طبق روایت کتاب پیدایش، آیا خداوند غیر از نوع بشر موجود دیگری را «به شکل خود» آفرید؟ در غیر اینصورت، این موضوع در خصوص منحصر به فرد بودن ما در مقایسه با بقیه مخلوقات زمینی، چه می گوید؟ از این مقایسه چه درسی می توان گرفت؟`

`۳.از شرح حال خلقت بشریت که نژاداو را از هر مخلوق دیگری که خداوند خلق کرده است متمایز می کند چه چیز دیگری می توان یافت؟ (به پیدایش ۲: ۷، ۱۸ تا ۲۵ نگاه کنید).`

با اینکه در زمانی که درباره خداوند صحبت می کنیم باید از اصطلاحات انسانی استفاده کنیم، اما نباید فراموش کنیم که او موجودی روحانی (یوحنا ۴: ۲۴)، و دارای خصوصیات و صفات الهی است. تنها چیزی که می توانیم بگوییم اینست که ما به نوعی خالق خود را با طبیعت جسمی[فیزیکی]، فکری[ذهنی] و روحانی خودمان منعکس می کنیم، هرچند هنوز، حداقل برای ما، در مورد او اسرار پنهان زیادی باقی مانده است. با این حال، کتاب مقدس بر جنبه های روحانی و ذهنی فکر ما تاکید دارد. ما می توانیم این جنبه ها را توسعه و بهبود ببخشیم. این ذهن منحصر به فرد و بی نظیر انسان است که رابطه ای عمیق و ارزشمند را با خدا میسر می سازد، کاری که به نظر میرسد بقیه موجودات آفرینش قادر به انجام آن نیستند.

همچنین به روایت بی نظیر و منحصر بفرد نحوه خلقت زن از سوی خداوند توجه کنید. هم زنان و هم مردان از امتیاز خارق العاده خلق شدن به صورت و شکل خداوند برخوردار هستند. در شرح حال خلقت آنها، هیچ اشاره ای به برتری یا پستی یکی نسبت به دیگری وجود ندارد. خدا خودش هر دو را از یک جنس خلق کرد. خداوند هر دو را از همان بدو آفرینش برابر خلق کرد و آنها را در یک رابطه خاص با خود قرار داد. هر دو از یک فرصت و موقعیت برخوردار بودند تا شخصیت خدادادی خود را به گونه ای رشد دهند که باعث شکوه و جلال نام او شود.

«خداوند مونس و همدمی برای آدم آفرید. خداوند فرمود، «یک همدم مناسب برای او بسازم تا او را کمک کند»، کسی که شایسته مصاحبت با او بود و می توانست در محبت و دلسوزی با او یکی شود. حوّا از دنده ای که از پهلوی آدم گرفته شده بود خلق شد و این نشان می داد که او نه به عنوان رئیس بر او حاکمیت داشته باشد و یا به عنوان زیر دست در زیر پاهای او لگد مال شود. حوا باید به عنوان مشابه آدم در کنار او باشد و از سوی او مورد محبت و حمایت قرار گیرد» (اِلن جی وایت، مشایخ و انبیا، صفحه ۴۶).