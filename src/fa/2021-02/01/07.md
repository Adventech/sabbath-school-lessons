---
title:  اندیشه هایی فراتر
date:  02/04/2021
---

کتاب مقدس مملو از فراخوان و دعوت گناهکاران و روی گردانان از خداوند است. مزمور ۹۵: ۷، ۸؛ اشعیا ۵۵: ۱، ۲، ۶ ، ۷؛ لوقا ۱۵: ۳ تا ۷؛ لوقا ۱۹: ۱۰ را ملاحظه کنید.چه آیات دیگری می توانید بیابید؟

از نوشته های خانم اِلن جی وایت فصل های ذکر شده را بخوانید: «آفرینش»، صفحات ۴۴ تا ۵۱؛ «وسوسه و سقوط در گناه»، صفحات ۵۲ تا ۶۲؛ و «نقشه نجات و رستگاری»، صفحات ۶۳ تا ۷۰، از کتاب مشایخ و انبیا.

در این پرسش الهی موعظه انجیل وجود داشت که در آن بیشه زار در هم تنیده رسوخ کرده و در گوشهای فراریان طنین انداز شد- «کجا هستید؟»

خدای شما مایل نیست تا شما را از دست بدهد؛ او آمده است تا شما را بیابد، دقیقا همانطور که بزودی می آید، هدف او این است که در شخصیت پسر خود آشکار شود، نه تنها برای یافتن گمشدگان بلکه برای نجات آنانی که اکنون گمراه گشته اند»، چارلز هددان اسپرجن، گنجینه کتاب مقدس (گرند رپیدز، میشگان: انتشارات زاندرون، ۱۹۶۲) عهد عتیق، جلد اول، صفحه ۱۱.

**سوالاتی برای بحث:**

`۱. از آنجا که خداوند مهربان و دلسوز و در جستجوی نوع بشر است، چگونه می توانیم به این ابراز محبت پدر و عیسی مسیح حتی در حال حاضر پاسخ دهیم؟ خداوند از ما انتظار چه واکنشی دارد؟`

`۲. وصف کتاب مقدس از بشری که از مقام و مکانی والا در خلقت خداوند برخوردار بود و سپس در گناه افتاده و نیازمند نجات و رستگاری شده را با فرضیه تکامل تدریجی مقایسه کنید. کدامیک امید بیشتری را می دهند، و چرا؟`

`۳. چقدر روابط محبت آمیز در سعادت و خوشبختی انسان ضروری است؟ چرا ارتباط موفق و سعادتمند با خدا نیازمند چنین رابطه ضروری و مهمی است؟ درباره تاثیر روابط انسانی سالم بر افراد موجود در این روابط (والدین با فرزند، دوست با دوست، زن و شوهر، کارمند و کارفرما) بحث و گفتگو کنید.`

**خلاصه مطلب**

وقتی قوم خداوند او را فراموش می کنند و برکات او را حق مسلم خود می دانند، او به آنان یادآوری می کند که برابر عهد و پیمان خود با او پاسخگو هستند. او با ترحم به وضعیت آنان اشاره می کند، و به پیامدهای مخرب دور بودن از حفاظت خود به آنان اصرار می ورزد تا به او اجازه دهند تا آنان را شفا داده و تطهیر نماید.