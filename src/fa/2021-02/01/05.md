---
title:  در پای درخت
date:  31/03/2021
---

**«و خداوند آدم را امر کرده، گفت: «تو میتوانی از هر یک از درختان باغ آزادانه بخوری؛ اما از درخت شناخت نیک و بد زنهار نخوری، زیرا روزی که از آن بخوری به یقین خواهی مُرد» (پیدایش ۲: ۱۶، ۱۷).**

این آزمون فرصتی را در اختیار آدم و حوا قرار داد تا اراده آزاد خویش را تجربه و بکار گیرند. همچنین آنها را به چالش کشید تا به رابطه خود با خالق پاسخ مثبت یا منفی بدهند. این مطلب همچنین نشان می دهد که خداوند آنان را بصورت موجوداتی آزاد و با سیرت خلق کرد. از این گذشته، اگر آنها فرصتی برای نافرمانی پیدا نمی کردند، چرا در همان وهله اول،  خداوند نسبت به بی اطاعتی به آنان هشدار داده بود؟

«هر آنچه که پیش از این در این فصل آمده راه را برای رسیده به اوج مطلب در پیدایش ۲: ۱۶، ۱۷ آماده کرده است. آینده نسل آنان فقط متمرکز براین ممنوعیت بود. انسان نباید خود را با مسایل مختلف گیج کند و به دنبال علل مختلف بگردد. فقط باید یک فرمان الهی را در خاطر داشت. با اینکه یهوه تمام فرامین را در یک حکم محدود می کند، اما نشانه ها و کلید رمز رحمت و بخشش خود را هم می دهد. علاوه بر این، پروردگار برای نشان دادن اینکه اطاعت از این فرمان سخت و تالم آور نیست، آنرا در ازای دادن یک مجوز شفاف و واضح قرار می دهد: «از هر یک از درختان باغ آزادانه بخورید».

خداوند با دعوت از آدم و حوا برای اطاعت از اراده او می خواهد بگوید که: من خالق شما هستم و شما را شبیه خود آفریده ام. زندگی شما توسط من ادامه می یابد، زیرا من به شما حیات بخشیده ام و موجودیت داده ام. من همه چیز را برای رفاه و سعادت و خوشبختی شما (رزق و روزی، خانه، تامل و معاشرت انسانی) فراهم کرده ام و شما را به عنوان حاکم این جهان تحت کنترل خود قرار داده ام. اگر شما رابطه با من را به علت اینکه من را دوست دارید تایید و تصدیق کنید، پس من خدای شما خواهم بود و شما فرزندان من خواهید بود. و می توانید این رابطه را بپذیرید و این اعتماد قطعا فقط بستگی به اطاعت از این فرمان خاص دارد.

در پایان، رابطه ما با خدا تنها در صورتی می تواند تاثیرگذار و پایدار باشد که ما آزادانه اراده و خواست او را بپذیریم. انکار اراده او، در اصل، ادعای استقلال از او و عدم وابستگی به اوست. و این بیان کننده این موضوع است که ما معتقدیم که نیازی به او نداریم. این انتخابی است که نتیجه اش علم و شناخت شر است، و شر انسان را به سوی بیگانگی، جدایی، تنهایی، سرخوردگی و مرگ سوق می دهد.

`آزمونی که خداوند آدم و حوا را در آن قرار داد، وفاداری و ایمان بود. آیا آنان به خالق خود وفاودار ماندند، کسی که همه آنچه را که آنان نیاز داشتند برایشان مهیا، و علاوه بر آن دنیایی از شادمانی به آنان داده بود، یا آنها مستقل از اراده و خواست او به راه خود رفتند؟ آیا آنها به اندازه کافی به او ایمان داشتند که بتوانند او و سخنان او را باور داشته و بپذیرند؟ وفاداری و ایمان آنان توسط درخت شناخت خیر و بد آزمایش شد. به چه صورتهایی هر روز ما با آزمایشهایی مشابه آن مواجه هستیم؟ چگونه شریعت خداوند موازی و مطابق با فرمان داده شده در پیدایش باب ۲: ۱۶، ۱۷ عمل می کند؟`