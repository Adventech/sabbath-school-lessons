---
title:  'ایمان ابراهیم: بخش دوم'
date:  16/06/2021
---

با نگاه دوباره به پیدایش ۱۵: ۶، می توانیم ترجمه های مختلف اصطلاح شمرده شد (عبری،  hesab) یا «محسوب شد» یا «به حساب گذاشته شد» را ببینیم.

همین اصطلاح در متون دیگر کتابهای موسی بکار رفته است. وقتی یک شخص یا یک چیز «محسوب شود» یا «برشمرده شود»، در واقع همان شخص یا چیز نیست. به عنوان مثال، در پیدایش باب ۳۱: ۱۵، راحیل و لیه تایید می کنند که پدرشان آنها را همچون غریبه «محسوب کرده» (اعلام کرده یا برشمرده)، با اینکه آنان دختران او هستند. ده یک لاویان همچون غله خرمن[ذرت] برایشان «محسوب خواهد شد» (در نظر گرفته می شود یا برشمرده می شود)، با اینکه بدیهی و آشکار است که ده یک، غله خرمن[ذرت] نیست (اعداد ۱۸: ۲۷، ۳۰).

`نظریه محسوب شدن درمورد قربانی ها، چگونه بیان و تعریف میشود؟ (لاویان ۷: ۱۸؛ لاویان ۱۷: ۱ تا ۴).`

نسخه های مختلف فارسی برای ترجمه hesab از به شمار آمدن یا محسوب شده استفاده کرده اند. هرگاه گوشت قربانی ذبح شده تا روز سوم خورده نمی شد، خداوند آن قربانی را نمیپذیرفت و به حساب نمیآورد و گناهکار، خطاکار محسوب میشد (لاویان ۷: ۱۸)؛ لاویان باب ۷: ۱۸ از وضعیتی صحبت می کند که در آن قربانی به سود گناهکار مقبول واقع شده «به حساب می آید» (ملاحظه کنید لاویان ۱۷: ۱ تا ۴) و سپس عادل و پارسا شمرده شده و میتوانست در برابر خدا بایستد. خداوند گناهکار را پارسا به حساب می آورد، اگرچه فرد در واقع صالح نیست.

`با صرف کمی وقت به این حقیقت شگفت انگیز بیاندیشید، اینکه ما علیرغم خطایای خود، می توانیم در نظر خداوند عادل شمرده شویم و اعتبار یابیم. درک خود را از مفهوم این مطلب بنویسید.`

این حقیقت بزرگ یعنی اعلام عادل شدن، نه به خاطر عملی که می توانیم انجام دهیم تا پارسا شمرده شویم، بلکه فقط به دلیل ایمان به آنچه که مسیح برای ما انجام داده است، اساس و اصل عبارت «عدالت از طریق ایمان» می باشد. با اینحال، اینگونه نیست که ایمان ما، خود مسبب پارسایی ما شود؛ بلکه ایمان، وسیله ای است که با آن هدیه تقوا و پارسایی را بدست می آوریم. این امر در اصل، نیکویی، سرّ، شکوه و عظمت مسیحیت است. همه آنچه ما به عنوان یک مسیحی پیرو مسیح به آن اعتقاد داریم، ریشه مهمی در این مفهوم شگفت انگیز دارد. از طریق ایمان، ما نزد خدا پارسا و عادل شمرده می شویم. هر چیز دیگری متعاقب آن می آید؛ اطاعت، تقدیس، قدوسیت، رشد شخصیت، محبت، همه باید از این حقیقت مهم سرچشمه بگیرند.

`پاسخ شما به کسی که می خواهد مسیحی شود، اما می گوید: «من احساس نمی کنم که عادل و پارسا باشم» چیست؟`