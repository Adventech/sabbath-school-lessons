---
title:  تکیه بر وعده ها
date:  17/06/2021
---

داستانی در مورد کاردینال بلارماین مشهور، مدافع بزرگ کاتولیک، که در تمام طول زندگیش با پیام عدالتخواهی تنها از طریق عادل شمردگی مبارزه کرد، روایت شده است. هنگامی که او در بستر بیماری بود، برای اطمینان دادن به او قبل از مرگش، برای او صلیبی آوردند و شایستگی مقدسین را بیان کردند. اما بلارماین گفت: «آنرا دور کنید. من فکر می کنم، اعتماد به شایستگی های مسیح مطمئن ترین راه رستگاریست».

زمانی که بسیاری از مردم به پایان عمرشان نزدیک می شوند، به گذشته خود نگاه می کنند و می بینند که اعمال و کردار آنها برای دریافت نجات خدای مقدس چقدر بیهوده و بی فایده بوده است، و بنابراین آنها درک می کنند که چقدر به عادل شمردگی از طریق مسیح نیاز دارند.

با این حال خبر خوش این است که اکنون ما برای اطمینان از رستگاری و نجات پروردگار لازم نیست منتظر نزدیک شدن زمان مرگمان باشیم. تمام عهد و پیمان بر اساس وعده های امن و قطعی خدا اکنون بنا شده است، وعده هایی که اکنون ما صاحب آن هستیم، و اکنون می توانند زندگی ما را بهتر کنند.

**آیات ذیل را بررسی کرده و به سوالات مطرح شده که هر یک از آنها در چارچوب رشد، حفظ، و تقویت رابطه عهد شما با خدا هستند، پاسخ دهید.**

`مزمور ۳۴: ۸ (چگونه می توانید طعم نیکویی خداوند را بچشید؟)`

`متی ۱۱: ۳۰ (مسیح برای ما چه کرد که این یوغ را برای ما سبک ساخت؟)`

`رومیان ۵: ۱ (رابطه بین تبرئه شدن از گناه و صلح با خدا چیست؟)`

`فیلیپیان ۲: ۷، ۸ (چه چیزی را از تجربه مسیح به دست آورده اید؟)`

`با دعا در زندگی خود تامل کنید و از خود بپرسید، چه کارهایی باید انجام دهم که باعث تقویت رابطه من با خدا شود، و چه چیزهایی به این رابطه آسیب می رساند؟ چه تغییراتی باید در آن ایجاد کنم؟`