---
title:  عهد ایمان
date:  12/06/2021
---

### مطالعه این هفته
غلاطیان ۶: ۱۴؛ رومیان ۶: ۲۳؛ اول یوحنا ۵: ۱۱، ۱۳؛ رومیان ۴: ۱ تا ۷؛ لاویان ۷: ۱۸؛ لاویان ۱۷: ۱ تا ۴؛ رومیان ۵: ۱.

> <p>آیه حفظی</p>
> «اكنون کاملاً روشن است كه هیچکس در حضور خدا به وسیلهٔ شریعت نیک شمرده نمیشود، زیرا شخص نیكو به وسیلهٔ ایمان زندگی خواهد كرد» (غلاطیان ۳: ۱۱).

حدود هفت قرن پیش از میلاد مسیح، هومر ادیسه را نوشت، داستان ادیسه جنگجوی بزرگی که پس از چپاول شهر تروا در جنگ تروجان، سفر دریایی ده ساله ای را آغاز کرد تا سعی کند به زادگاهش ایتاکا بازگردد. این سفر دریایی بیش از حد طول کشید و طولانی شد زیرا او با موانع زیادی از قبیل غرق شدن کشتی هایش، دزدان دریایی، شورش ها، طوفان ها، و هیولاها مواجه شد که او را از رسیدن به هدفش باز می داشت. سرانجام، پس از اینکه خدایان دیدند که ادیسه به اندازه کافی رنج و سختی کشیده است، موافقت کردند که به جنگجوی خسته اجازه دهند نزد خانه و خانواده اش برگردد. آنها پذیرفتند که آزمایشات و سختی های وی کفایت کفاره اشتباهات او را می کند.

یه عبارتی، ما مانند ادیسه هستیم، در یک سفر طولانی بسوی خانه هستیم. تفاوت اصلی و اساسی بین ما و او این است که بر خلاف ادیسه ما هرگز نمی توانیم، «به اندازه کافی رنج ببریم» تا بتوانیم راه بازگشت خود را کسب کنیم. فاصله بین آسمان و زمین آنقدر برای ما زیاد است که نمی توانیم کفاره خطایای خود را بپردازیم. اگر ما به خانه برسیم، این فقط به لطف و رحمت خداوند خواهد بود.

**درس این هفته در یک نگاه**

`چرا رستگاری باید یک هدیه باشد؟ چرا فقط کسی که با خدا برابر است می توانست فدیه آزادی جان های ما را بپردازد؟ چه چیزی ابراهیم را اینچنین نماد خوب و شایسته ایمان می کند؟ مفهوم اینکه پارسایی «داده می شود» و یا «اعتباری است» چیست؟ چگونه می توانیم وعده ها و امیدهای موجود در صلیب را متعلق به خود بدانیم.`