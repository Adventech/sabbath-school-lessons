---
title:  'ایمان ابراهیم: بخش اول'
date:  15/06/2021
---

**«ابرام به خداوند ایمان آورد، و او این را برای وی پارسایی به شمار آورد» (پیدایش ۱۵: ۶).**

این آیه به عنوان یکی از عمیق ترین و پرمحتواترین سخنان کتاب مقدس برجا مانده است. این کمک می کند تا اهمیت و جدیت حقیقت کتاب مقدسی مذهب، یعنی پارسایی فقط از طریق ایمان ثابت شود، و این مربوط به قرنها قبل از این می باشد که پولس درباره آن در رومیان بنویسد. همه اینها به اثبات این نکته کمک می کند که از باغ عدن به بعد همیشه رستگاری از این طریق بوده است.

بی درنگ زمینه آیه به ما کمک می کند تا درک کنیم که ایمان ابرام چقدر بزرگ بوده است، ایمان به وعده خدا در مورد داشتن پسری، با وجود علائم جسمانی که ظاهرا نشان می داد تحقق این وعده امکانپذیر نباشد. نوعی از ایمان که درماندگی مطلق خود را درک  می کند، و مستلزم تسلیم کامل خود است، ایمانی که نیاز به تسلیم کامل خود در برابر پروردگار دارد، ایمانی که منجر به اطاعت می شود. ایمان ابرام اینگونه بود، و برای او «پارسایی» شمرده شد.

`چرا کتاب مقدس می گوید که، او پارسا «شمرده شد» یا «به حساب او گذاشته شد»؟ آیا ابرام از دیدگاه حقانیت و عدالت خداوند «پارسا» بود؟ در مدت نه چندان طولانی بعد از اینکه خداوند او را عادل اعلام کرد، او چه کاری انجام داد، که به ما کمک می کند تا بفهمیم چرا این پارسایی به او نسبت داده شده است، بر خلاف آنچه که او در واقع بود؟`

هر چقدر هم که زندگی ابرام یک زندگی ایمانی و مطیعانه بود، یک زندگی ایمانی کامل با اطاعت کامل نبود. گاهی اوقات او در هر دو زمینه از خودش ضعف نشان می داد. (آیا این شیبه شخصی است که شما او را بشناسید؟) همه اینها به یک نکته مهم ختم می شود، و آن این است: پارسایی و تقوایی که ما را نجات می دهد، عدالتی است که به ما بصورت اعتباری داده می شود، عدالتی است که (برای بکارگیری یک اصطلاح الهیاتی زیبا) به ما داده شده است. این بدان معناست که ما علیرغم خطایای خود، در نزد خدا پارسا به شمار می آییم؛ این بدان معناست که خدای آسمان ها ما را پارسا و عادل می بیند، حتی اگر اینگونه نباشیم. این همان برخوردی است که او با ابرام کرد واین همان رفتاری است که او با همه کسانی که «مانند ابراهیم ایمان می آورند» خواهد کرد (رومیان ۴: ۱۶).

`رومیان باب ۴: ۱ تا ۷ را بخوانید. به زمینه ای که پولس از پیدایش ۱۵: ۶ استفاده می کند، نگاه کنید. دعا کنید تا خداوند پیامش در این آیات را برای شما آشکار کند و آنچه که باور دارید که آنها به شما می گویند را با کلام خود بنویسید.`