---
title:  اندیشه هایی فراتر
date:  18/06/2021
---

«تنها راهی که از طریق آن او می تواند به پارسایی برسد، ایمان است. ما می توانیم با ایمان به شایستگی ها و لیاقت مسیح به حضور خدا برویم، و خداوند اطاعت پسر خود را به حساب گناهکار می گذارد و او را مطیع محسوب می کند. پارسایی و عدالت مسیح به جای خطایا و تقصیرات انسان پذیرفته می شود، و خدا انسان توبه کار و معتقد را می پذیرد، عفو می کند، و عادل می شمارد، و با او مانند صالحان رفتار می کند و همانگونه که پسرش را دوست دارد، او را دوست خواهد داشت. بدینگونه است که ایمان، عدالت و پارسایی محسوب می شود». اِلن جی وایت، پیامهای منتخب، جلد اول، صفحه ۳۶۷.

«هنگامی که ما مسیح را با توبه و ایمان به عنوان ناجی خود می پذیریم، خداوند گناهان ما را عفو می کند، و مجازات تعیین شده برای تخطی و سرپیچی ما از شریعت را می بخشد. سپس گناهکار به عنوان فردی عادل در برابر خدا می ایستد؛ خداوند او را با لطف و رحمت خویش در ملکوت می پذیرد، و از طریق روح با پدر و پسر معاشرت دارد.

«و هنوز کار دیگری وجود دارد که باید انجام گیرد، و آن وجود یک طبیعت و ذات ارتقا یافته است. روح باید از طریق حقیقت تقدیس شود. و این نیز از طریق ایمان حاصل می شود. زیرا تنها به فیض مسیح که از طریق ایمان حاصل می شود، شخصیت می تواند متحول شود». اِلن جی وایت، پیامهای منتخب، جلد سوم، صفحه ۱۹۱.

**سوالاتی برای بحث:**

`۱. ایمان زنده و پویا چه برتری بر ایمان بی روح دارد؟  (یعقوب ۲: ۱۷، ۱۸). پولس ایمان پویا را چگونه توصیف می کند؟ (رومیان ۱۶: ۲۶). واژه کلیدی که کمک می کند تا آنچه که ایمان در بر می گیرد آشکار شود، چیست؟`

`۲. چگونه شما به این استدلال (که با دلیل منطقی خاصی همراه است)واکنش نشان می دهید که اگر ما تنها توسط یک عدالت به حساب گذاشته شده، و نه تقوا و پارسایی که واقعا در ما وجود دارد، نجات می یابیم، پس مهم نیست که چه کاری انجام می دهیم یا چگونه عمل می کنیم.`

`۳. پذیرش ما نزد خدا فقط از طریق پسر محبوبش قطعی و مسلم است، و اعمال نیکو فقط ثمره کار محبت آمیز او در عفو گناه است. اعمال ما، اعتبار و شایستگی به ما نمی بخشند، و هیچ چیز به دلیل اعمال خوبمان به ما اعطا نشده است که بتوانیم سهمی از نجات روحمان را بوسیله آن ادعا کنیم و بطلبیم.... او [ایماندار] نمی تواند اعمال خوب خود را به عنوان دادخواستی[دعوی] برای نجات روح خود مطرح کند» (اِلن جی وایت، پیامهای منتخب، جلد سوم، صفحه ۱۹۹). با در نظر گرفتن این اظهارات خانم اِلن جی وایت، پس چرا اعمال نیکو بخشی بسیار مهم و حیاتی از زندگی مسیحیان هستند؟`

**خلاصه مطلب**

عهد قدیم، عهد جدید: عیسی بدهی ما به شریعت را پرداخت، تا ما بتوانیم در نزد خدا پارسا و عادل محسوب شویم و در حضور او بایستیم.