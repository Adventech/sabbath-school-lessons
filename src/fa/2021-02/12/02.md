---
title:  بازتابهای جلجتا
date:  13/06/2021
---

راه نجات عهد عتیق تحت عهد وابسته به موسی هیچ تفاوتی با راه نجات عهد جدید تحت پیمان نو ندارد. چه در عهد عتیق یا جدید، کهنه یا نو، رستگاری فقط از طریق ایمان است. اگر رستگاری توسط امور دیگری مانند اعمال میسر می بود، نجات چیزی بود که مرهون و حق ما بود، و خالق موظف و ملزم بود که آنرا به ما بدهد. فقط آنانی که تاثیرات شدید و جدیت گناه را درک نمی کنند، می تواند باور کنند که خداوند ملزم به نجات ما شده است. برعکس، اگر دلیلی وجود داشته باشد، فقط یک التزام وجود داشت و آنهم بدهکار بودن ما به دلیل نقض و شکستن شریعت و احکام خداوند بود. البته که، ما نتوانستیم به این تعهد عمل کنیم؛ خوشبختانه عیسی از جانب ما به آن عمل کرد.

«هنگامی که زنان و مردان بتوانند کاملا میزان فداکاری بزرگی که پادشاه آسمان از جانب انسان انجام داده است را درک کنند، سپس اهمیت نقشه رستگاری خداوند برای آنان برجسته خواهد شد و بازتاب ثمرات جلجتا احساسات پر مهر، مقدس، و با روح را در قلبهای مسیحی آنان بیدار می کند. ستایش و تمجید خدا و بره در قلبها و بر لبانشان خواهد بود. غرور، تکبر، و خودستایی نمی تواند در قلبی که در حافظه اش صحنه های ایثار و فداکاری جلجتا را تازه نگه می دارد، رشد کند ..... همه ثروتهای جهان ارزش کافی برای پرداخت فدیه و آزادی حتی یک جان هلاک شده را ندارند. چه کسی می تواند عشق و محبتی که مسیح زمانیکه برروی صلیب آویخته شده بود، و رنجی را که برای گناه گناهکاران حس کرد را درک و ارزیابی کند؟ این عشق و محبت عظیم و بیکران بود.

«مسیح نشان داده است که محبت او نیرومندتر از قدرت مرگ است. او رستگاری و نجات بشر را کامل کرد؛ و اگرچه مهیب ترین مجادله را با قدرت های تاریکی داشت، اما در میان همه اینها، محبت او قویتر و قویتر شد. او دور شدن از سیمای پدر خویش را تحمل کرد، تا اینکه در آزردگی جان فریاد برآورد: «ای خدای من، ای خدای من، چرا مرا ترک کردی؟» دستان او رستگاری را به ارمغان آورد. هنگامیکه در آخرین مجادله روح، کلمات مبارکی بر زبانش جاری شدند، این بها برای خرید رستگاری انسان پرداخت شد، که به نظر می رسد در تمام خلقت طنین انداز شد: «تمام شد».

«صحنه های جلجتا عمیق ترین احساسات بشری را فرا می خواند. با توجه به این موضوع، اگر شما جدیت و شوق خود را ابراز کنید، مشمول بخشش و عفو خواهید بود. اینکه مسیح، بسیار کامل و بی گناه، باید چنین مرگ دردناکی را متحمل شود، و سنگینی گناهان جهان را تحمل کند، افکار و تصورات ما هرگز نمی توانند بطور کامل آنرا درک کنند. ما نمی توانیم ابعاد و عمق این محبت شگفت انگیز را درک کنیم. تامل در ژرفای محبت بی نظیر ناجی باید ذهن را پر کند، روح را لمس و مجذوب خود کند، و عطوفتها را تزکیه کرده و ارتقا بخشد و شخصیت را کاملا دگرگون سازد». اِلن جی وایت، شهادتهایی برای کلیسا، جلد دوم، صفحات ۲۱۲، ۲۱۳.

`درباره آنچه خانم اِلن جی وایت در اینجا نوشته، دعا کنید. با در نظر داشتن این آیات، غلاطیان ۶: ۱۴ را بخوانید و سپس از خود سوال کنید، از چه طرقی می توانم در صلیب عیسی مسیح جلال یابم؟`