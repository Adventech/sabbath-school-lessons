---
title:  سپر تو
date:  25/04/2021
---

**«پس از این وقایع، کلام خداوند در رؤیا به اَبرام رسیده، گفت: «ای اَبرام، مترس! من سپر تو هستم و تو را پاداشی بس عظیم خواهد بود» (پیدایش ۱۵: ۱).**

`پیدایش ۱۵: ۱ تا ۳ را بخوانید. به وضعیت و شرایط زمانی و مکانی که در آن این آیات آمده است، بیاندیشید. چرا اولین چیزی که خداوند به ابرام می گوید اینست «مترس»؟ ابرام از چه چیزی باید ترسیده باشد؟`

آنچه که در اینجا به طور ویژه ای مهم و مورد توجه است، اینست که خداوند به ابرام می گوید: «من سپر تو هستم». بکار بردن ضمیر شخصی بیانگر ماهیت شخصی رابطه است. خداوند با او یک ارتباط شخصی [دو نفره] ایجاد می کند، نوع رابطه ای که او می خواهد با همه ما داشته باشد.

تعیین خداوند به عنوان «سپر» برای نخستین بار در کتاب مقدس در اینجا آمده است و تنها باری است که خود خداوند از آن برای آشکار کردن و معرفی خود استفاده می کند، البته سایر نویسندگان کتاب مقدس هنگام صحبت در مورد خدا از این اصطلاح استفاده می کنند (تثنیه ۳۳: ۲۹؛ مزمور ۱۸: ۳۰؛ مزمور ۸۴: ۱۱؛ مزمور ۱۴۴: ۲).

`هنگامی که خداوند خودش را سپر کسی می نامد، این به چه معناست؟ آیا این برای ابرام معنا و مفهومی داشت که ممکن است در حال حاضر برای ما آن مفهوم را نداشته باشد؟ آیا می توانیم این وعده را برای خود از خداوند بطلبیم؟ آیا این بدان معنا و مفهوم است که هیچ نوع آسیب جسمی به ما نخواهد رسید؟ چگونه خدا می تواند سپر ما باشد؟ درک شما از این تصور چیست؟`

«محبت مسیح نسبت به ما یک محبت معمولی نیست، بلکه محبتی قویتر از محبت و علاقه یک مادر نسبت به فرزندش است ...... ناجیمان، ما را با تحمل رنج و اندوه انسانی، با قبول توهین، سرزنش،  بدرفتاری، تمسخر، طرد و مرگ خریداری کرده است. او مراقب شماست، که فرزند لرزان خداوند هستید. او شما را تحت حمایت خود قرار می دهد و ایمن می سازد ..... ضعف ما بخاطر طبیعت انسانیمان مانع دستیابی ما به پدر آسمانیمان نخواهد بود، زیرا که او [مسیح] مصلوب شد تا برای ما در نزد پدر شفاعت کند» (اِلن جی وایت، پسران و دختران خدا، صفحه ۷۷).

`رولاندو براساس تمام ظواهر یک پیرو وفاودار و با ایمان پروردگار بوده است. اما، ناگهان بطور غیر منتظره ای فوت می کند. پس نقش خداوند به عنوان سپر او چه بوده است؟ آیا باید این نظریه که خداوند سپر ماست را به گونه و شیوه دیگری درک کنیم؟ توضیح دهید. از چه چیزی خداوند همیشه وعده می دهد که ما را محافظت کند؟ (اول قرنتیان ۱۰: ۱۳).`