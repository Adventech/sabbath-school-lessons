---
title:  «نام تو را بزرگ خواهم ساخت»
date:  29/04/2021
---

**«از تو قومی بزرگ پدید خواهم آورد و تو را برکت خواهم داد؛ نام تو را بزرگ خواهم ساخت و تو برکت خواهی بود» (پیدایش ۱۲: ۲).**

`در پیدایش ۱۲: ۲، خداوند وعده می دهد که نام ابرام را بزرگ خواهد ساخت – به همین دلیل، او را در میان ملتها معروف و مشهور می سازد. چرا خداوند می خواهد اینکار را برای هر گناهکاری انجام دهد، بدون در نظر گرفتن اینکه چقدر مطیع و مومن است؟ چه کسی شایسته نامی «بزرگ» است؟ (نگاه کنید به رومیان ۴: ۱ تا ۵، یعقوب ۲: ۲۱ تا ۲۴). آیا خداوند به ابراهیم برای منفعت شخصی خود او عظمت بخشید، یا آن معرف چیزی بیشتر بود؟ توضیح بدهید.`

`پیدایش ۱۱: ۴ را با پیدایش ۱۲: ۲ مقایسه کنید. چه تفاوت بزرگی بین این دو آیه وجود دارد؟ چگونه یکی بیانگر «رستگاری از طریق اعمال» و دیگری نشان دهنده «رستگاری از طریق ایمان» است؟`

بدین سبب، هر که هستیم، هر چه بگوئیم، هر چه انجام دهیم، هر چند که قسمت اعظم برنامه نجات تنها بستگی به کار مسیح بخاطر ما دارد، با وجودی که ما به عنوان دریافت کنندگان فیض خدا هستیم، همچنان درگیر این برنامه هستیم.

ما نقشی برای ایفا کردن بر عهده داریم؛ که با انتخاب آزاد ما به اوج می رسد.

نمایش دراماتیک اعصار یعنی جدال بین مسیح و شیطان، همچنان و از طریق ما نقش آفرینی می کند. بشر و فرشتگان هر دو در این نبرد نظارگر می باشند (اول قرنتیان ۴: ۹).

بنابراین، هر که باشیم، هر آنچه که بگوییم، و هر آنچه که انجام دهیم، به غیر از تاثیرات آنی آنها در پیرامون زندگی خودمان، فراتر از پیامدهای مهمی هستند که می توانند به نوعی در سراسر جهان طنین انداز شده و تاثیر گذار باشند. ما با گفتار، کردار، حتی نگرشهایمان می توانیم به جلال خداوند کمک کنیم، برای او که کارهای بسیاری برای ما انجام داده است، و یا می توانیم او و نام او را خوار کنیم. بنابراین، هنگامی که خداوند به ابراهیم گفت که نام او را بزرگ خواهد ساخت، مطمئنا او به همان روشی که دنیا در مورد بزرگی نام کسی صحبت می کند، سخن نگفت. آنچه باعث می شود یک نام در نزد خداوند بزرگ شود، شخصیت، ایمان، اطاعت، فروتنی و محبت او به دیگران است، صفات و ویژگی هایی که اغلب ممکن است در جهان مورد احترام قرار بگیرند ولی معمولا عواملی نیستند که باعث شود جهان به خاطر آنها نام کسی را بزرگ شمارد.

`به برخی از مردان و زنانی که امروز در جهان نامشان «بزرگ» و مشهور و معروف هستند نگاه کنید، خواه بازیگر، سیاستمدار، هنرمند، و یا ثروتمند باشند. چه چیزی در مورد این افراد باعث شهرت آنان شده است؟ شهرت آنها را با «بزرگی» ابراهیم مقایسه کنید. این مقایسه در خصوص اینکه رداشت دنیا درباره مفهوم بزرگی و عظمت به بیراهه رفته، چه چیزی به ما می گوید؟ همچنین، این نگرش دنیوی به مفهوم عظمت و بزرگی، بر دیدگاه ما در مورد آن چقدر تاثیر می گذارد؟`