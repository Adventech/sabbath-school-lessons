---
title:  قومی بزرگ و نیرومند ....
date:  28/04/2021
---

خداوند نه تنها به ابراهیم قول داد که از طریق نسل او همه ملتهای زمین را برکت می دهد؛ بلکه پروردگار به او گفت که از نسل او «قومی بزرگ و نیرومند» خواهد ساخت (پیدایش ۱۸: ۱۸؛ پیدایش ۱۲: ۲، پیدایش ۴۶: ۳)، وعده ای قاطع به مردی که همسر وی پیر و در سن ناباروری است. بنابراین، هنگامی که ابراهیم فرزندی نداشت، حتی یک پسر هم نداشت، خدا به او قول داشتن هر دو را داد.

با این حال، این وعده خداوند تا زمانی که ابراهیم زنده بود بطور کامل محقق نشد. اسحاق و یعقوب هم شاهد تحقق آن نبودند.  خدا آن وعده را با اضافه کردن این اطلاعات که وعده در مصر تحقق می یابد، برای یعقوب تکرار کرد (پیدایش ۴۶: ۳)، اگرچه یعقوب هم واقعا تحقق آنرا ندید. سرانجام، البته، آن وعده تحقق یافت.

`چرا خداوند می خواست از نسل ابراهیم ملتی خاص ایجاد کند؟ آیا خداوند فقط سرزمینی با منشا قومی خاص می خواست؟ این قوم چه اهدافی را باید محقق می نمود؟ خروج ۱۹: ۵، ۶؛ اشعیا ۶۰: ۱ تا ۳ و تثنیه ۴: ۶ تا ۸ را بخوانید؛ و در خطوط زیر پاسخ خود را بنویسید:`

از شواهد کتاب مقدس به نظر میرسد که خداوند قصد داشته ملتهای جهان را به واسطه فرزندان اسراییل به عنوان شاهدان او بسوی خود جلب کند، و به برکت او، مردمی شاد، سالم، و مقدس باشند. چنین ملتی می توانست آشکار کننده برکاتی باشد که ثمره پیروی از اراده خالق است. بسیاری از ملتهای روی زمین [زمینی ها] برای پرستش خدای حقیقی به سوی او کشیده خواهند شد(اشعیا ۵۶: ۷). بنابراین، توجه بشریت به سوی فرزندان اسرائیل و خدای آنان و عیسی مسیح، یعنی منجی جهان که قرار بود در میان آنان ساکن باشد، جلب می شد.

«فرزندان اســرائیل باید همه قلمروهایی را که خداوند برای آنان تعین کرده بود تصرف نماینـد. قومهایی کـه از پرسـتش و خدمـت بـه خـدای حقیقـی سـرباز زدنـد، آواره و محـروم شـدند. ولـی ایـن هـدف خـدا بـود کـه بـا کشـف صفـات او از طریـق اسـراییل، انسـانها مجـذوب او شـوند. تا دعوت و بشارت انجیل به همه دنیا داده شود. بواسطه تعلیـم خدمات قربانی، قـرار بود تا مسیح در برابر اقوام و همه کسانی که پیرو او هستند متعالی گردیده و آنان که نگاهشان بر اوست حیات یابند[در قدوسیت احکام او زندگی کنند]» (اِلن جی وایت، پندهای آموزنده مسیح، صفحه ۲۹۰).

`آیا می توانید، بین آنچه خداوند می خواست از طریق اسرائیل انجام دهد و آنچه که می خواهد بواسطه کلیسای ما انجام دهد، شباهت هایی را مشاهده کنید؟ اگر چنین است، چه شباهتهایی وجود دارند؟ اول پطرس ۲: ۹ را بخوانید.`