---
title:  'وعده مسیح: بخش اول'
date:  26/04/2021
---

**«نسل تو مانند غبار زمین زیاد خواهد شد. آنها قلمرو خود را از هر طرف توسعه خواهند داد. من به وسیلهٔ تو و فرزندان تو، همهٔ ملّتها را بركت خواهم داد» (پیدایش ۲۸: ۱۴).**

`«و اگر متعلّق به مسیح هستید، فرزند ابراهیم و مطابق وعدهٔ خدا، وارث او هستید» (غلاطیان ۳: ۲۹).`

خداوند بیش از یک بار به ابراهیم فرمود که از طریق نسل و ذریتاو، همه ملتهای روی زمین برکت می یابند(نگاه کنید به پیدایش ۱۲: ۳، پیدایش ۱۸: ۱۸، پیدایش ۲۲: ۱۸). این وعده شگفت انگیز عهد، بطور مرتب تکرار می شود، زیرا که این وعده مهمترین و ماندگارترین وعده اوست و دیگر وعده های او را ارزشمند می سازد. به عبارتی، این وعده نوید ظهور قوم یهود را می دهد که خداوند از طریق آنان می خواست به «تمامی ملتهای زمین» در مورد خدای حقیقی و طرح رستگاری و نجات او بیاموزد. با این حال، این وعده فقط در عیسی مسیح، کسی که از نسل ابراهیم است، و برروی صلیب تاوان گناهان «همه ملتهای روی زمین» را پرداخت می کند، تحقق کامل می یابد.

`در مورد وعده ای بیندیشید که پس از طوفان داده شده است (خداوند وعده می دهد که دیگر دنیا را با آب نابود نکند). این وعده در نهایت بدون وعده رستگاری از طریق عیسی مسیح چه فایده ای خواهد داشت؟ وعده های خداوند بدون وعده حیات ابدی که در عیسی مسیح یافت می شود، چه منفعتی خواهند داشت؟`

این مفهوم را که در ابراهیم از طریق عیسی «همه ملتهای روی زمین» برکت می یابند» را چگونه درک می کنید؟ این به چه معناست؟

بدون شک، وعده عهد در مورد نجات دادن جهان، بزرگترین وعده خداوند است. نجات دهنده، خود وسیله و عاملی می شود که به تعهدات موجود در عهد عمل کرده تا همه وعده های دیگر آن تحقق یابند. همه، یهودی یا غیر یهودی، هر که با او عهد ببندد و وارد اتحاد  با او شود، خانواده واقعی ابراهیم و وارث وعده شمرده خواهد شد (غلاطیان ۳: ۸، ۹، ۲۷ تا ۲۹)، یعنی وعده حیات ابدی در محیطی عاری از گناه که دیگر در آن شر و بدی، درد و رنج، وجود نخواهد داشت. آیا می توانید به وعده ای بهتر و نیکوتر از این بیاندیشید؟

`در خصوص وعده زندگی ابدی در جهانی عاری از گناه و عذاب، چه کشش و جذابیتی برای ما می تواند وجود داشته باشد؟ آیا می تواند اینگونه باشد که ما مشتاق آن باشیم بخاطر اینکه در اصل برای آن آفریده شده ایم و با اشتیاق به آن خواهان چیزی باشیم که در ذات ما نهفته است؟`