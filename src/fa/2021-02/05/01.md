---
title:  فرزندان وعده
date:  24/04/2021
---

### مطالعه این هفته
پیدایش ۱۵: ۱ تا ۳؛ اشعیا ۲۵: ۸؛ اول قرنتیان ۲: ۹؛ مکاشفه ۲۲: ۱ تا ۵؛ اول پطرس ۲: ۹؛ پیدایش ۱۱: ۴؛ پیدایش ۱۲: ۲.

> <p>آیه حفظی</p>
> « و بدانید كه من هر روزه تا آخر زمان با شما هستم» (متی ۲۸: ۲۰).

پدری با دختر ده ساله اش در حال گذراندن تعطیلات خود در ساحل دریا بودند. یک روز آنها برای لذت بردن از شنا به اقیانوس  رفتند و با اینکه هر دو شناگران خوبی بودند، با فاصله کمی از هم از ساحل دور شدند. پدر، متوجه شد که تحت فشار جریان جذر و مد به دریا کشیده می شوند، و فرزند خود را صدا کرد: «مری، من برای کمک گرفتن به ساحل می روم. اگر از شنا کردن خسته شدی به پشت برروی آب قرار بگیر و بدین ترتیب، تمام روز می توانی برروی آب شناور باشی. من برای بردن تو به ساحل بر خواهم گشت».

«طولی نکشید که به سرعت جستجوگران و قایق های بسیاری برای نجات دختر کوچک، در دریا به حرکت در آمدند. صدها نفر در ساحل دریا این خبر را شنیده بودند و با نگرانی منتظر خبر نجات و پیدا کردن دختر کوچک بودند. پس از چهار ساعت جستجو، او را دور از ساحل دریا در حالیکه آرام بر پشت خود برروی آب شناور بود و به هیچوجه نترسیده بود، پیدا کردند. وقتی نجات دهندگان با گنجینه و یافته گرانبهای خود به خشکی برگشتند، با صدای تشویق، اشک شادی، آرامش خیال، و خوش آمدگویی مردم مواجه شدند، اما کودک با تمام این هیاهوی شادی به آرامی برخورد کرد. به نظر می رسید که او فکر می کند که این عکس العمل های مردم عجیب و غیر عادی است. دخترک این چنین تعریف کرد، «پدرم به من گفت، من می توانم تمام روز بر پشتم برروی آب شناور باشم و او برای بردن من بر خواهد گشت، بنابراین من فقط به پشت برروی آب شناور ماندم و شنا کردم، زیراکه من می دانستم او می آید» (اچ.ام.اس. ریچاردز، فصل «هنگامیکه عیسی برگردد»، کتاب صدای نبوت، مارس ۱۹۴۹، صفحه ۵).

**درس این هفته در یک نگاه**

`چرا خداوند خود را سپرابرام نامید؟ چگونه «تمامی انسانهای روی زمین» از طریق ابراهیم برکت می یابند؟ مهمترین و بزرگترین وعده عهد چیست؟`