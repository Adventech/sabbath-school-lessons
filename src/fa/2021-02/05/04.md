---
title:  'وعده مسیح: بخش دوم'
date:  27/04/2021
---

**«برای لذت بردن از خوشبختی های واقعی، ما باید به یک سرزمین بسیار دور دست و حتی به بیرون از وجود خودمان سفر کنیم» توماس براون.**

`به نقل قول بالا که در دهه های ۱۶۰۰ نوشته شده است، توجه کنید. آیا شما با آن موافق یا مخالف هستید؟ آن را در چارچوب اول تسالونیکیان ۴: ۱۶ تا ۱۸ و مکاشفه ۳: ۱۳ بخوانید و در نظر بگیرید.`

اگوستین در مورد وضعیت انسان نوشته است: «این زندگی ما، (اگر بدرستی زندگی با چنین ناملایمات و بدبختی های بزرگ را زندگی نامید) شاهد این واقعیت است که بشر از همان آغاز ، یک نژاد محکوم شده است. نخست، به ورطه هولناک جهل و نادانی بیاندیشید که همه خطاها از آنجا سرچشمه می گیرند، و چنان فرزندان آدم را در گنداب تاریکی و جهل فرو می برد که هیچکس بدون متحمل شدن زحمت و سختی و ناله و فغان و هراس نمی تواند از آن بگریزد. سپس، علاقه ما به همه چیزهایی که ثابت شده بسیار بیهوده و پوچ و سمی هستند متمایل گردیده، و باعث غم و اندوه، مشکلات، و حزن بسیار می شوند؛ مانند لذت های احمقانه در مناقشات، درگیری ها و جنگها؛ مانند کلاهبرداری و دزدی و غارت؛ مانند زبونی و غرور، حسادت و جاه طلبی، قتل و جنایت، قساوت و ظلم، بی قانونی و شهوترانی؛ همه احساسات بی شرمانه ناپاکان – فساد و بی عفتی، زنا با محارم و گناهان ناسرشت – تجاوز جنسی و ناپاکی های بیشمار دیگر بسیار نامطبوع، زننده، زشت که قابل ذکر نیستند. گناهان علیه دین (توهین و بی حرمتی به مقدسات و کفر، ناسزاگویی و پیمان شکنی؛ ظلم و بی عدالتی علیه همسایگانمان)، افترا و فریب و نیرنگ، دروغ و شهادت دروغ، خشونت علیه افراد واموال آنان؛ بی عدالتی دادگاه ها و بسیاری دیگر از بدبختی ها و بیماری هایی که جهان را پر کرده اند، اما همه از نظرها و مرکز توجه دور افتادهاند». اگوستین هیپو، شهر خدا، ترجمه جرالد جی والش، (نیویورک: کمپانی دابلدای و شرکا، ۱۹۵۸)، جلد ۲۲، فصل ۲۲، صفحه ۵۱۹.

نقل قول اگوستین می تواند در مورد بیشتر شهرهای امروز صدق کند. گرچه، او آنرا بیش از هزار و پانصد سال پیش نوشت. وضعیت بشریت خیلی کم تغییر کرده است، به همین دلیل مردم می خواهند از آن بگذرند و بگریزند.

خوشبختانه، هر چقدر اکنون وضعیت ما سخت و مشکل باشد، اما آینده ما روشن و درخشان است، فقط به خاطر آنچه که خدا از طریق زندگی، مرگ، رستاخیز و رسالت و خدمت کاهن اعظم ما عیسی مسیح برای ما انجام داده است – خدمت کهانتی عیسی مسیح – تحقق نهایی وعده عهدی است که به ابراهیم داده شد، یعنی از طریق نسل او تمامی ملتهای زمین برکت خواهند یافت.

`به نقل قول اگوستین توجه کنید. مطلبی در توصیف اوضاع غم انگیز امروز جهان از زبان خود بنویسید. هم زمان، به آیاتی از کتاب مقدس که در مورد آنچه که در عیسی مسیح به ما وعده داده می شود، مراجعه کنید(برای مثال، اشعیا ۲۵: ۸، اول قرنتیان ۲: ۹، مکاشفه ۲۲: ۲ تا ۵). برروی آن وعده ها تامل کنید. آنها را برای خود در نظر بگیرید. فقط در این صورت می توانید درک کنید که عهد و پیمان در مورد چیست.`