---
title:  اندیشه هایی فراتر
date:  30/04/2021
---

«دل هر پدر بشری برای پسرش شدیداً مشتاق، نگران و در التهاب است. او به سیمای فرزند کوچکش می نگرد و با اندیشیدن به خطرات زندگی بر خود می لرزد. چنین پدری از اعماق دل می خواهد تا فرزند عزیزش را از قدرت شیطان مصون و از وسوسه ها و نزاع دور نگه دارد.  خداوند فرزند یگانه خویش را ارزانی نمود تا در این مبارزه جدی و پر از خطر فرزندانمان را یاری کرده و مسیر حیات را برای ایشان ایمن سازد. این است محبت خدا، محبتی که آسمان و زمین را حیرت زده می کند» (اِلن جی وایت، آرزوی اعصار، صفحه ۴۹).

«مسیح کسی بود که با رضایت خود پذیرفت تا شرایط لازم را برای نجات و رستگاری انسان مهیا کند. هیچ فرشته ای، هیچ انسانی، به اندازه کافی لایق و شایسته برای انجام این کار بزرگ نبود. پسر انسان باید به تنهایی به آسمان برده میشد؛ فقط یک ذات لایتناهی می توانست کار نجات را انجام دهد. مسیح با رضایت و اراده خود آمد تا همدم و همنشین ناسپاسان و گناهکاران شود، طبیعت انسانی به خود گیرد، قربانی شود، و جان خود را کفاره گناه کند. در در جلسات ملکوت آسمان، سنگینی بار گناه انسان سنجیده شد، مکافات گناه تعیین شد، و مسیح تصمیم خود را اعلام کرد مبنی بر اینکه او مسئولیت فراهم کردن شرایطی که باعث گسترش امید برای نسل سقوط کرده می شود را بر عهده می گیرد» (اِلن جی وایت، نشانه های زمان، پنجم مارس سال ۱۸۹۶).

**سوالاتی برای بحث:**

`۱. وعده خداوند برای خلق زمینی جدید، چه تاثیری باید در زندگی شخصی مسیحی ما داشته باشد؟ (متی ۵: ۵؛ دوم قرنتیان ۴: ۱۷، ۱۸؛ مکاشفه ۲۱: ۹، ۱۰؛ مکاشفه ۲۲: ۱۷ را ملاحظه کنید).`

`۲. «بزرگی و شهرت واقعی، ناشی از انطباق با دستورات خداوند و همکاری و مشارکت در هدف الهی او بود» کتاب مقدس تفسیری کلیسای روز هفتم ادونتیست، جلد اول، صفحه ۲۹۳. در مورد معنا و مفهوم جمله فوق بحث و گفتگو کنید.`

**خلاصه مطلب**

وعده ها! چقدر برای ایمانداران گرانبها و باارزش هستند! آیا آنها تحقق می یابند؟ ایمان پاسخ می دهد، بلی.