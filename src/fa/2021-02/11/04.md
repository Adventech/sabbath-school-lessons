---
title:  جایگزینی
date:  08/06/2021
---

**«کسی که جان خود را در راه گناهان ما داد تا ما را به ارادۀ خدا و پدر ما، از عصرِ شریرِ حاضر رهایی بخشد» (غلاطیان ۱: ۴).**

بدون تردید: یکی از موضاعات اصلی (اگر اصل موضوع نباشد) عهد جدید این است که عیسی مسیح برای گناهان جهان قربانی شد. این حقیقت، پایه و اساس کل طرح نجات است. هر نوع الهیاتی که موضوع کفاره بودن خون مسیح را رد کند، جوهره و روح مسیحیت را انکار می کند. صلیب بدون خون[مسیح] نمی تواند کسی را نجات دهد.

`در متن مطالعه امروز تامل کنید و سپس به این سوالات پاسخ دهید: آیا عیسی داوطلبانه جان خود را فدا کرد؟ برای چه کسی مرد؟ مرگ او چه ثمره ای می توانست داشته باشد؟`

کفالت مسیح کلید کل طرح و نقشه نجات است. ما به خاطر گناهانمان، مستحق مجازات مرگ هستیم. مسیح از روی محبتش به ما، «جان خود را برای گناهان ما داد» (غلاطیان ۱: ۴). او تن به مرگی داد که سزاوار ما بود. مرگ مسیح به نیابت از گناهکاران، حقیقت بزرگی است که تمام حقایق دیگر از آن سرچشمه می گیرند. امید ما به حیات دوباره، آزادی، بخشش، حیات ابدی در ملکوت، متکی و وابسته به کاری است که عیسی مسیح انجام داد، یعنی جان خود برای گناهان ما داد. بدون کار او بر صلیب، ایمان ما بی معنا خواهد بود. مثل اینکه امید و اعتماد ما به تندیس ماهی باشد. رستگاری و نجات فقط از طریق خون، آنهم خون مسیح حاصل می شود.

`به این آیات نگاه کنید: متی ۲۶: ۲۸؛ افسسیان ۲: ۱۳؛ عبرانیان ۹: ۱۴؛ اول پطرس ۱: ۱۹. چه چیزی را این آیات در مورد خون به ما می گویند؟ بنابراین، خون چه نقشی در نقشه نجات بازی می کند؟`

این خواست و اراده خداوند نیست که شما نسبت به او بی اعتماد باشید، و روح خود را از ترس اینکه خداوند شما را به خاطر گناهان و بی لیاقتی نمی پذیرد، آزار دهید ..... شما می توانید بگویید: « من می دانم که گناهکار هستم، و به همین دلیل نیاز به ناجی دارم .... من هیچ شایستگی و نیکویی ندارم که بتوانم ادعای رستگاری کنم، اما من کفاره خون گرانبهای بره بی عیب و نقص خدا را به حضور او می آورم، که گناهان جهان را پاک کرد و از میان برداشت. این تنها اتکا و دست آویز من است». اِلن جی وایت، ایمانی که من با آن زندگی می کنم، صفحه ۱۰۰.

`در این نقل قول از خانم اِلن جی وایت که در بالا ذکر شده است، تامل کنید. آنرا از قول خودتان بازنویسی کنید. نظر شخصی خود را بیان کنید. ترسها و آلام خود را در میان بگذارید و سپس وعده هائی را که در آنجا به شما می دهد بنویسید. به خاطر خون ریخته شده در عهد جدید چه امیدی در شما وجود دارد؟`