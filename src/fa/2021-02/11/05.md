---
title:  عهد جدید-کاهن اعظم
date:  09/06/2021
---

خیمه مقدس زمینی، جایی که خدا برای سکونت در میان قومش انتخاب کرد، محور قربانی کردن حیوانات بود. با اینحال، خدمات کاهنان با مرگ این موجودات به پایان نمی رسید. کاهن پس از قربانی کردن خود حیوان، از جانب گناهکار خون را در قدس می افشاند و به کهانت خود ادامه می داد.

به هر حال، کل این خدمات فقط سایه ای بود، نمادی از آنچه که مسیح قرار بود برای جهان انجام دهد. بنابراین، همانطور که نمادها(خدمات و مراسم خیمه مقدس) با مرگ حیوان خاتمه نمی یافتند، کار مسیح نیز برای ما با مرگ او برروی صلیب پایان نیافت.

`برای مطالعه امروز کتاب عبرانیان باب ۸: ۱ تا ۶ را بخوانید. با دعا این آیات را بخوانید. از پروردگار بخواهید تا به شما کمک کند تا درک کنید چه چیزی در اینجا گفته می شود و چرا دانستن آن برای ما مهم است. پس از دعا و مطالعه، آنچه را که فکر می کنید پیام پروردگار برای ما در این آیات است را به زبان خود بنویسید. همچنین از خود بپرسید، چگونه این متون به ما کمک می کنند تا عهد جدید را درک کنیم؟`

همانطور که تحت عنوان عهد و پیمان قدیم یک خیمه مقدس زمینی، کاهن، و خدمت کهانت وجود داشت، بنابراین در عهد جدید هم یک خیمه مقدس آسمانی، کاهن آسمانی، و خدمت آسمانی وجود دارد. همه آنچه در عهد قدیم فقط نماد، تمثیل، و سایه بودند (عبرانیان ۸: ۵) در عهد جدید به حقیقت پیوستند.

همچنین، ما به جای یک حیوان بی درک و فهم، عیسی را به نمایندگی از خود داریم، به جای خون حیوانات، خون مسیح را داریم؛ در عوض خیمه ساخته شده توسط انسان، خیمه حقیقی را که خداوند و نه انسان برپا داشته است را داریم؛ (عبرانیان ۸: ۲)؛ و به جای کاهن انسانی گناهکار و خطاکار، عیسی را به عنوان کاهن اعظم خود داریم که به نمایندگی از طرف ما خدمت می کند. با توجه به همه اینها، در مورد سخنان پولس بیندیشید: «پس ما چه راه گریزی خواهیم داشت اگر چنین نجاتی عظیم را نادیده بگیریم؟ ... (عبرانیان ۲: ۳).

`به این مسئله فکر کنید: عیسی از جانب شما یک زندگی عاری از گناه داشت، به جای شما مجازات مرگ را پذیرفت و اکنون در ملکوت به نمایندگی از شما در خیمه مقدس آسمانی خدمت می کند. و همه این کارها را برای نجات شما از ثمرات هولناک و نهایی گناه انجام داد. برای فردا یا بعد از آن برنامه ریزی کنید، تا در مورد این خبر شگفت انگیز با کسی صحبت کنید، شخصی که فکر می کنید باید این پیام را بشنود. قبل از آن، بر اساس مطالعه امروز در مورد آنچه که می خواهید بگویید، تمرین کنید.`