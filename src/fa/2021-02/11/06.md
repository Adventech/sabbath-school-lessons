---
title:  'کهانت آسمانی (عبرانیان ۹: ۲۴)'
date:  10/06/2021
---

عبرانیان ۹: ۲۴، به ویژه در زمینهٔ شرح خدمت مسیح در ملکوت پس از مرگ فداکارانه او از جانب ما را مطالعه کنید. اگرچه مطالب زیادی می توان در مورد این آیه گفت، اما ما می خواهیم روی یک نکته تمرکز کنیم و آن جمله آخر متن است که می گوید، «مسیح اکنون به نمایندگی از ما در حضور خدا ظاهر می شود».

به مفهوم آن بیاندیشید. ما، انسان گناهکار، بشریت فریب خورده؛ از نور جلال خداوند برخوردار خواهیم بود، اگر اکنون با آن روبرو شویم؛ مهم نیست که چقدر گناهکار بوده ایم یا چقدر آشکارا شریعت مقدس خداوند را شکسته و بی حرمت کرده ایم، ما کسی را داریم که به نمایندگی از ما در پیشگاه خدا به خاطر ما حضور پیدا کرده است. ما نماینده ای داریم که از جانب ما در ایستاده است. به این بیاندیشید، مسیح زمانی که برروی زمین بود، چقدر با محبت، بخشنده، و پذیرای مردم بود. آیا اکنون همین شخص شفاعت کننده ما در ملکوت است؟

این بخش دیگری از خبر خوش انجیل است. عیسی مسیح نه تنها تاوان گناهان ما را پرداخت، و آنها را برروی صلیب بر دوش خود گرفت(اول پطرس ۲: ۲۴)، بلکه اکنون در محضر خداوند ایستاده است، و شفاعت کننده ای بین آسمان و زمین، بشریت و الوهیت است.

این کاملا منطقی است. عیسی مسیح، هم به عنوان خدا و هم انسان(تنها انسان کامل)، تنها کسی است که می تواند شکاف و فاصله ناشی از گناه که بین بشریت و خدا بوجود آمد را از میان بردارد. نکته مهمی که در همه این موارد باید به خاطر بسپارید (اگرچه موارد بسیاری وجود دارد)اینست که اکنون یک انسان، از نوع بشر که می تواند تمام ضعفها، آزمایش ها، آلام، و وسوسه های ما را بازگو کند(عبرانیان ۴: ۱۴، ۱۵)، نماینده ما در حضور پدر است.

`«زیرا تنها یک خدا هست و بین خدا و آدمیان نیز تنها یک واسطه وجود دارد، یعنی آن انسان که مسیح عیسی است؛ او که با دادن جان خود، بهای رهایی جملۀ آدمیان را پرداخت. بر این حقیقت در زمان مناسب شهادت داده شد» (اول تیموتائوس ۲: ۵، ۶).`

`دو وظیفه ای که در این متن به عیسی داده شده است، چیست و چگونه این نقش ها در خدمات  و مراسم زمینی خیمه مقدس از پیش به تصویر کشیده شده بودند؟`

خبر مهم عهد جدید اینست که اکنون، به خاطر عیسی مسیح، گناهکاران توبه کار کسی را در ملکوت دارند که در نزد پدر معرف و نماینده آنان است، شخصی که برای آنها چیزی را بدست آورد که هرگز خود نمی توانستند بدست آورند، و آن عادل شمردگی کامل است، تنها پارسایی که می تواند شما را شایسته ایستادن در حضور خداوند کند. عیسی که از راه درد و رنج در زندگیش به کمال رسید(عبرانیان ۲: ۱۰)، در حضور خدا ایستاده و برای آمرزش گناهان ما و بر داشتن قدرت گناه ما را شفاعت می کند، و ما بدون او هیچ امیدی نه در حال و نه قطعا در روز داوری نخواهیم داشت.

`با دعا به این مسئله که شخصی از نوع بشر، که وسوسه گناه را تجربه کرده، در ملکوت در حضور خداوند است، بیاندیشید. این برای شما شخصا چه معنایی دارد؟ این موضوع چه نوع امید و دلگرمی را ایجاد می کند؟`