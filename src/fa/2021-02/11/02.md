---
title:  روابط
date:  06/06/2021
---

**«من مسکن خود را در میان شما بر پا خواهم کرد، و جانم از شما کراهت نخواهد داشت. در میان شما گام خواهم زد و خدای شما خواهم بود، و شما قوم من خواهید بود» (لاویان ۲۶: ۱۱، ۱۲).**

اکنون، یک نکته باید مشخص شود: چه در عهد قدیم، و چه در عهد جدید، خداوند در پی ایجاد یک رابطه نزدیک و محبت آمیز با قوم خود می باشد. در واقع، عهد ها اساسا کمک می کنند تا (به دلیل نداشتن کلمه بهتر) «مقرراتی» برای آن رابطه شکل بگیرند.

رابطه در هر زمان و هر زمینه ای، نقش بسیار مهمی در عهد و پیمان دارد. با این وجود، برای وجود یک رابطه به ویژه برای انسانهای گناهکار، جایز الخطا، و شکاک نیاز به تعامل، ارتباط، و تماس است. پروردگار، البته، با دانستن این موضوع، ابتکار عمل را به دست گرفت تا مطمئن شود كه او خود را به طریقی به ما نشان می دهد تا ما - در محدوده انسانیت سقوط كرده - بتوانیم به طور هدفمندی با او ارتباط برقرار كنیم.

`خروج ۲۵: ۸ در خصوص فرمان خداوند به اسرائیل برای ساختن خیمه مقدس را بخوانید. خداوند چه دلایلی را برای انجام این کار بیان می کند؟`

پاسخ به این سوال، البته، منجر به طرح سوال دیگری می شود، و آن اینکه، چرا؟ چرا خداوند می خواهد در میان قوم خود ساکن شود؟

شاید بتوان حقیقت را در دو آیه مطالعه امروز یافت. توجه کنید، خداوند در میان آنها «خیمه» خواهد زد یا (ساکن) خواهد شد؛ او سپس می گوید که هرگز از شما «کراهت» نخواهم داشت. او سپس می گوید که او در میان آنها «گام خواهد برداشت» و خدای آنها خواهد بود و آنها قوم او خواهند بود (لاویان ۲۶: ۱۱، ۱۲). به عوامل موجود در این متون نگاه کنید. بازهم، جنبه ارتباطی به وضوح دیده می شود.

`چند دقیقه وقت بگذارید: لاویان ۲۶: ۱۱، ۱۲ و خروج ۲۵: ۸ را جزء به جزء بررسی کنید. بنویسید که چگونه عناصر و عوامل مختلف همه، با این نظریه که خداوند در پی رابطه با قوم خود است، متناسب هستند.`

`بطور خاص برروی جمله ای متمرکز شوید که می گوید: «و جانم از شما کراهت نخواهد داشت». چه چیزی در مورد خود خیمه مقدس است که دلیلی را فراهم می کند تا بشر گناهکار و سقوط کرده در گناه بتواند توسط خداوند پذیرفته شود، و چرا این برای روند شکل گیری عهد بسیار مهم است؟`