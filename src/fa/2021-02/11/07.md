---
title:  اندیشه هایی فراتر
date:  11/06/2021
---

«فرشتگان مقرب آسمانی قدرت و توانایی  پرداخت فدیه یک شخص گمراه و گناهکار را نداشتند. کروبیان و فرشتگان تنها شکوه و جلالی را آشکار می کنند که توسط خالق آنان به ایشان به عنوان مخلوقاتش اعطا کرده است، و آشتی انسان با خدا باید از طریق واسطه ای انجام می شد که مقامش با خدا برابر بود، و دارای صفات و خصوصیاتی بود که شایستگی و لیاقت او را برای نمایندگی از سوی انسان و همچنین نمایندگی از سوی خداوند لایتناهی در جهان سقوط کرده، آشکار می کرد. جانشین و ضامن انسان باید از ذات انسانی برخوردار می بود، و باید با خانواده بشری مرتبط می بود تا بتواند نمایندگی آنان را بر عهده گیرد، و به عنوان سفیر خداوند می بایستی شریک ذات الهی باشد و با عالم لایتناهی ارتباط داشته باشد، تا خداوند را برای جهانیان آشکار سازد و واسطه میان خدا و انسان باشد». اِلن جی وایت، پیامهای منتخب، جلد اول، صفحه ۲۵۷.

«عیسی ادامه می دهد، «اگر مرا پیش مردم اقرار كنید، من در حضور پدر و فرشتگان شما را اقرار خواهم كرد». شما در این جهان شاهدان من هستید، و فیض من به واسطه شما برای شفای جهان جاری می گردد و من نیز نماینده شما در آسمان خواهم بود. پدر آسمانی سرشت خطاكار شما را در نظر نخواهد گرفت، بلكه شما را در لباس كاملیت من خواهد دید. من واسطه تمامی بركاتی هستم كه از آسمان دریافت می كنید و هر كسی كه فداكاری مرا برای نجات گمشدگان و گناهكاران به دیگران اعلام و نام مرا اقرار كند، در جلال و خوشی نجات یافتگان سهیم خواهد بود». اِلن جی وایت، آرزوی اعصار، صفحه ۳۵۷.

**سوالاتی برای بحث:**

`۱. رومیان ۵: ۲، افسسیان ۲: ۱۸، و افسسیان ۳: ۱۲ را بخوانید. آنها چه می گویند که به ما کمک می کند تا مسئله دسترسی ما به پدر از طریق عیسی را درک کنیم؟`

`۲. به نقل قول دوم خانم الن جی وایت نگاه کنید که در بالا ذکر شده است. توجه کنید که وی چگونه نقش میانجی را توضیح می دهد.  وقتی پدر به ما نگاه می کند، شخصیت مقصر و گناهکار ما را نمی بیند بلکه شخصیتی را می بیند که در مسیح به کمال می رسد. در مفهوم و معنای این امر تامل کنید و با کلاس بحث و گفتگو کنید.`

`۳. با نگاهی به آنچه در این هفته مطالعه کردیم، از خود بپرسید، چگونه می توانید به این سوال پاسخ دهید، «بسیار خوب، حال، مسیح در حرم مطهر آسمانی است. خوب،[که چی؟] چه می شود؟ بطور عملی و روزانه، این به چه معناست؟`

**خلاصه مطلب**

سیستم قربانی در عهد قدیم، با سیستم جدید جایگزین شد؛ و به جای اینکه حیوانات توسط  کاهنان گناهکار در خیمه مقدس زمینی قربانی شوند ، ما اکنون عیسی ، قربانی کامل وبی گناه خودمان  را در آسمان  داریم.  او، نماینده ما در حضور پدر در محراب مقدس آسمانی است ، که اساس عهد جدید و وعده های آن را متبلور می کند.