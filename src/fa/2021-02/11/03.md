---
title:  'گناه، قربانی، وآمرزش  (عبرانیان ۹: ۲۲)'
date:  07/06/2021
---

راه حل الهی مقرر شده برای گناهکار عهد عتیق، برای رهایی از جرم و گناه از طریق قربانی حیوانات بود. هدایای قربانی فرزندان اسرائیل در لاویان باب ۱ تا ۷ به تفصیل شرح داده شده اند. توجه و دقت خاصی در استفاده و ارزانی داشتن خون در انواع قربانی ها انجام شد. در واقع، نقش خون در مراسم قربانی یکی از مشخصه های مشترک در قربانی های فرزندان اسرائیل است.

کسی که مرتکب گناه می شد، و در نتیجه قاعده رابطه عهد و شریعت را می شکست، می توانست با آوردن حیوان برای قربانی به عوض و جانشینی خود، به رابطه مودت کامل خدا و بشریت برگردد. قربانی ها، با مراسم مذهبی خودشان، عاملی بودند که از جانب خدا برای تطهیر از گناه و جرم مقرر شده بودند. آنها برای تقدیس گناهکار مقرر شده بودند، بوسیله ریختن خون، گناهان و تقصیرات فرد به خیمه مقدس منتقل می شد و مجددا ارتباط مودت و معاشرت کامل عهد بین توّابین و خدایشان که خداوند نجات دهنده است برقرار می شود.

`چگونه مفاهیم بیان شده در بالا، در درک سوالات پایانی مطالعه دیروز به ما کمک می کنند؟`

`چه مفهوم نبوی در قربانی کردن حیوانات نهفته بود؟ (اشعیا ۵۳: ۴ تا ۱۲؛ عبرانیان ۱۰: ۴).`

قربانی کردن حیوانات عهد عتیق وسیله مقرر شده الهی برای رهایی گناهکار از گناه و جرم بود. آنها موقعیت گناهکار را از کسی که مجرم و سزاوار مرگ بود به کسی که بخشیده شده و شایسته برقراری رابطه مجدد با خداست، تغییر می دادند. اما مفهومی در آن وجود داشت، آنکه حیوانات قربانی شده ماهیتی نبوی داشتند. سرانجام، هیچ حیوانی، جانشین مناسبی برای پرداخت تاوان گناه و جرم بشریت نبود. نویسنده عبرانیان آن را با این لحن بیان می کند: «چرا که ممکن نیست خون گاوها و بزها گناهان را از میان بردارد» (عبرانیان ۱۰: ۴). بنابراین، قربانی کردن یک حیوان به مفهوم انتظار برای آمدن خادم الهی/انسانی خدا بود، که به جرم گناهان جهان به جانشینی از آنان جان خود را از دست خواهد داد. بدین وسیله گناهکار مورد بخشش و پذیرش پروردگار قرار می گیرد و پایه و اساس رابطه عهد بنا می شود.

`خود را در موقعیت شخصی قرار دهید که در دوران عهد عتیق زندگی می کرده است، زمانی که حیوانات را در خیمه مقدس قربانی می کردند. همچنین به یاد آورید که چقدر احشام از نظر اقتصادی، فرهنگی، و بطور کلی در زندگی آنان مهم بودند، قرار بود این قربانی ها چه درسی در مورد بهای گناه به آنها بدهند؟`