---
title:  الگوی رستگاری
date:  10/05/2021
---

**«پس بنیاسرائیل را بگو: من یهوه هستم و شما را از زیر یوغ بیگاری مصریان بیرون خواهم آورد. من شما را از بندگی ایشان رها خواهم کرد، و به بازوی افراشته و داوریهای عظیم شما را خواهم رهانید. من شما را بر خواهم گرفت تا قوم من باشید و من خدای شما خواهم بود. آنگاه خواهید دانست که من یهوه خدای شما هستم که شما را از زیر یوغ بیگاری مصریان به در آوردم» (خروج ۶: ۶، ۷).**

`به آیات فوق توجه کنید: چه اصلی را در این آیات می بینیم که مانند قبل در مورد نقش خداوند در برابر بشریت در رابطه عهد آمده است؟ (به واژه من که اغلب در این آیات تکرار شده توجه کنید).`

رهایی اسرائیل از بردگی مصر و نجات نوح و خانوادهاش از طوفان، دو واقعه مهم و برجسته نجات هستند که در نوشته های موسی آمده اند. هر دو چشم اندازهایی را در مورد علم نجات ارائه می دهند. اما این وقایع خروج هستند که بطور خاص الگوی اصلی را نشان می دهند.

وقتی خدا به اسرائیل (از طریق موسی) می گوید: «شما را از بندگی ایشان رها خواهم کرد» (خروج ۶: ۶)، او در واقع می گوید: «من نقش ناجی – خویشاوند یا رهایی دهنده را بازی خواهم کرد».

«کلمه بازخرید در آیه ۶ [از خروج باب ۶ در ترجمه عبری] به عضوی از خانواده اشاره دارد که عضو دیگری از خانواده را با پرداخت فدیه، غرامت باز پس می گیرد، به خصوص هنگامیکه آن عضو به خاطر بدهی در بردگی باشد یا قرار است که به بردگی برود. ظاهراً قوم اسرائیل هیچ خویشاوند زمینی برای باز پس گرفتن خویش را نداشت، اما اکنون خداوند خویشاوند و ناجی اسرائیل بود، و خود را فدیه او کرد تا او را نجات دهد». برنارد ال. رام، راه او (گلندل، کالیفرنیا، بخش کتابهای سلطنتی، انتشارات جی/ال، ۱۹۷۴)، صفحه ۵۰.

`شما فکر خداوند در مورد «فدیه دادن»، یا «باز خریدن»، قومش از بندگی را چگونه درک و تصور می کنید؟ بهایی که باید برای نجات قوم خدا پرداخت می شد چقدر بود؟ و آن بهای پرداخت شده چه چیزی را در مورد ارزش ما به ما می گوید؟ (به مرقس ۱۰: ۴۵، اول تیموتائوس ۲: ۶، مکاشفه ۵: ۹ نگاه کنید).`

در خروج باب ۳: ۸ خدا می گوید: «اکنون نزول کردهام تا آنان[اسرائیل] را از چنگ مصریان برهانم». این یک فعل رایج عبری برای تعامل خدا با بشریت است. خدا در ملکوت و ما بر روی زمین هستیم و فقط همانطور که خدا می فرماید، «او بر روی زمین آمد» تا ما بتوانیم نجات یابیم. در حقیقت مفهوم این عقیده این است که، فقط هنگامی که عیسی به خاطر ما برروی زمین آمد، زندگی کرد، رنج کشید، و درگذشت و از مرگ قیام کرد، ما نجات یافتیم. «كلمه انسان شد و در میان ما ساكن گردید» (یوحنا ۱: ۱۴). روشی دیگر برای بیان اینست که خدا برای نجات ما نازل شد.