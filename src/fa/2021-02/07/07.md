---
title:  اندیشه هایی فراتر
date:  14/05/2021
---

از نوشته های خانم اِلن جی وایت بخوانید، «خروج»، صفحات ۲۸۱ تا ۲۹۰؛ «از دریای سرخ تا سینا»، صفحات ۲۹۱ تا ۳۰۲؛ «احکامی که به قوم بنی اسرائیل داده شد»، صفحات ۳۰۳ تا ۳۱۴، از کتاب مشایخ و انبیا».

«روح اسارت از تلاش برای زندگی کردن مطابق احکام دینی و تلاش برای تحقق وعده ها شریعت توسط توانایی و قوت خودمان ناشی می شود. فقط وقتی تحت عهد ابراهیمی قرار می گیریم، که عهد فیض با ایمان به مسیح عیسی است، برای ما امید وجود خواهد داشت. مژده نیکو که برای ابراهیم وعظ شد، و امید ابراهیم بواسطه آن بود، همان انجیلی است که امروز برای ما موعظه میشود و از طریق آن امید به رستگاری داریم. ابراهیم به عیسی نگاه کرد، که نویسنده و کامل کننده ایمان ما نیز هست» (اِلن جی وایت، کتاب مقدس تفسیری کلیسای ادونتیست روز هفتم، جلد ۶، صفحه ۱۰۷۷).

«در خلال بردگی در مصر، بسیاری از اسرائیلیان، احکام خداوند را تا اندازۀ زیادی فراموش کرده بودند و قوانین آن را با احادیث و سُنَن بت پرستی آمیخته بودند. خداوند، ایشان را به سینا فرا خواند و در آنجا با صدای خویش، احکام را اعلام کرد» (اِلن جی وایت، مشایخ و انبیا، صفحه ۳۳۴).

**سوالاتی برای بحث:**

`۱. به چه صورتی رابطه عهد برای حفظ آزادیهای جسمی و روحانی فرزندان اسراییل طراحی شده بود؟ (نگاه کنید به لاویان ۲۶: ۳ تا ۱۳؛ تثنیه ۲۸: ۱ تا ۱۵).`

`۲. دوباره خروج باب ۱۹: ۵، ۶ را بخوانید. به بیان این جمله خداوند توجه کنید، «تمامی زمین از آن من است». چرا او می گوید، به ویژه در این زمینه، که در تلاش برای بنای عهدی با این مردم است؟ چگونه درک ما از سبت و آنچه که مفهوم آن است، با آن تطبیق می کند؟`

`۳. ما می دانیم که گناهان ما بواسطه فیض و لطف رحمت خدا بخشیده شده است. چگونه ما نقش فیض خدا را در توانمندسازی ما در زندگی با ایمان و اطاعت، درک می کنیم؟`

**خلاصه مطلب**

عهدی که خداوند با اسراییل در سینا بست، عهد فیض و رحمت بود. خدا با ارائه شواهد فراوانی از محبت و رحمت و عنایت مهربانانه خود با یک اقدام رهایی بخش فوق العاده، آنان را از بردگی مصر رهانید، خداوند ملت اسراییل را برای بستن عهدی با خود فراخواند که آزادی آنان را حفظ و گسترش دهد. اگرچه ملت اسرائیل به دعوت او پاسخ مثبت داد، اما آنها فاقد ایمان واقعی ناشی از محبت بودند. تاریخ متأخر آنان نشان می دهد که در بیشتر موارد، آنها نتواستند ماهیت واقعی عهد با خداوند را درک کنند ، پس به گمراهی و فساد افتادند و آنرا به طریقه رستگاری توسط اعمال تبدیل کردند. ما نباید خطایا و قصورات اسراییل را دنبال و تکرار کنیم ، و لطف  شگفت انگیزی که به گناهان اعطا می شود را نادیده بگیریم.