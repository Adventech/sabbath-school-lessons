---
title:  'وعده ها، وعده ها .... (خروج ۱۹: ۸)'
date:  13/05/2021
---

در نگاه اول، همه چیز به نظر خوب می رسد. خداوند قوم خود را نجات می دهد، و به آنان وعده های عهد را می دهد، و آنها می پذیرند: آنها هر آنچه که خداوند از آنها می خواهد را انجام خواهند داد. آیا این قراردادی است که «در ملکوت» بسته شد، درست است؟

**متون بالا چه چشم اندازی را در مورد واکنش اسرائیل به عهد به ما می دهند؟**

`رومیان ۹: ۳۱، ۳۲`

`رومیان ۱۰: ۳`

`عبرانیان ۴: ۱، ۲`

رابطه ما با خدا و هر آنچه که از ما بخواهد تا انجام دهیم باید براساس ایمان باشد. ایمان پایه و اساس اعمال را بنا می کند. اعمال، به خودی خود، صرف نظر از انگیزه پاک آنها، هر چقدر هم صادقانه و صمیمانه، و هر چقدر هم زیاد باشند، نمی توانند ما را در نزد خدای مقدس پذیرفتنی کند. در دوران اسرائیل هم نمی توانستند، و در زمان ما نیز نمی توانند.

`به هر حال، با اینکه، کتاب مقدس بر اعمال بیش از حد تاکید دارد، چرا اعمال ما نمی توانند ما را در نزد خداوند مقبول سازند؟  (نگاه کنید به اشعیا ۵۳: ۶؛ اشعیا ۶۴: ۶؛ رومیان ۳: ۲۳).`

متاسفانه، مردم یهود معتقد بودند که عامل نجات آنان اطاعت آنها بوده است، نه ثمره رستگاری آنان. آنها در پی پارسائی از طریق اطاعت از شریعت بودند، نه عدالت و تقوای خداوند که با ایمان حاصل می شود. عهد سینا، اگرچه یک سری جزییات دقیق تری از دستورالعمل ها و شریعت را به همراه داشت، اما به اندازه تمامی عهدهای قبلی عهد فیض، لطف و رحمت بود. این فیض که به ریگان اعطا شده بود، در قلبها تحولی ایجاد کرد که منجر به اطاعت شد. البته، مشکل سعی و تلاش آنها برای اطاعت نبود(عهد خواستار اطاعت آنان بود)، بلکه مشکل نوع «اطاعت» آنها بود، که در واقع به معنای اطاعت واقعی آنها نبود، همانطور که تاریخ متعاقبِ قوم اسرائیل نشان داده است.

`بخش پایانی رومیان باب ۱۰: ۳ را به طور ویژه و با دقت بخوانید. در اینجا پولس به چه نکته مهمی اشاره می کند؟ چه اتفاقی برای افرادی که در تلاش برای بدست آوردن پارسایی توسط خویش هستند، می افتد؟ چرا این تلاش ناچاراً به گناه، بی عدالتی، و نافرمانی منجر می شود؟ به زندگی خودمان نگاه کنیم. آیا ما در خطر انجام دادن همین امر نیستیم؟`