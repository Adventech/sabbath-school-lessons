---
title:  عهد در کوه سینا
date:  08/05/2021
---

### مطالعه این هفته
تثنیه ۱: ۲۹ تا ۳۱؛ هوشع ۱۱: ۱؛ مکاشفه ۵: ۹؛ تثنیه ۲۹: ۱۰ تا ۱۳؛ خروج ۱۹: ۵، ۶؛ رومیان ۶: ۱، ۲؛ مکاشفه ۱۴: ۱۲؛ رومیان ۱۰: ۳.

> <p>آیه حفظی</p>
> «شما خود دیدید که بر مصریان چه کردم و چگونه شما را بر بالهای عقابها حمل کرده، نزد خود آوردم» (خروج ۱۹: ۴).

پسربچهای از میان هفت کودک، پس از سانحه ای به بیمارستان منتقل شد. در خانه او به ندرت از هر چیز به اندازه کافی یافت می شد. او هرگز چیزی بیش از سهمی از یک لیوان شیر برای نوشیدن نداشت. اگر لیوان شیر پر می بود، آن میان دو نفر از بچه ها تقسیم می شد، و هر فردی که اول شیر را می نوشید باید مراقب می بود که زیاد ننوشد. پس از آنکه پسرک در بیمارستان بستری شد، پرستار یک لیوان بزرگ شیر برایش آورد. او یک لحظه با اشتیاق به آن نگاه کرد و سپس با بیاد آوردن محرومیت هایی که در خانه داشت، پرسید، «چه مقدار از شیر را بنوشم؟». پرستار در حالیکه اشک در چشمانش جمع شده بود بغضش را در گلو فرو برد، و گفت: «همه آن را بنوش، فرزند، همه آن را بنوش». اچ.ام.اس. ریچارد، «لطف و رحمت رایگان»، اخبار صدای نبوت، ژوئن ۱۹۵۰، صفحه ۴.

مانند این پسربچه، نوشیدن از چشمه های نجات و رستگاری افتخار اسراییل کهن بود و همینطور برای ماست. نجات اسرائیل از دوران برده داری و ظلم، نمایش خارق العاده ای از فیض و رحمت الهی بود. به همین ترتیب، فیض الهی در رهایی ما از گناه در کار است.

**درس هفته در یک نگاه**

`خداوند از چه تمثیلی برای توصیف رابطه خود با اسرائیل استفاده کرد؟ از چه نظر داستانهای خروج و سینا در رستگاری شخصی مشابه هستند؟ نقش شریعت در عهد سینا چه بود؟`