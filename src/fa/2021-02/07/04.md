---
title:  عهد سینا
date:  11/05/2021
---

کتاب خروج توجه خواننده را به سه واقعه مهم جلب می کند: واقعه خروج، برقراری عهد، و دستورالعمل ساختن خیمه مقدس.برقراری عهد که شرح آن در خروج باب ۱۹ تا ۲۴ آمده است، اوج این سه واقعه بود. خلاصه مطالب خروج ۱۹ تا ۲۴، توالی و رابطه وقایع با یکدیگر را نشان می دهد.

حتی اگر وقت کافی برای جستجوی تمام آیات ذکر شده در ذیل را ندارید، به توالی وقایع توجه کنید.

۱.ورود قوم بنی اسرائیل و اردو زدن آنان در پایین کوه سینا پس از رهایی آنان توسط خداوند (خروج ۱۹: ۱، ۲).

**۲.پیشنهاد عهد از طرف خداوند به اسرائیلیان (خروج ۱۹: ۳ تا ۶).**

۳. پاسخ اسراییل مبنی بر پذیرش عهد (خروج ۱۹: ۷، ۸).
۴. مقدمات و آماده سازی ها برای دریافت عهد (خروج ۱۹: ۹ تا ۲۵).
۵. اعلامیه ده فرمان (خروج ۲۰: ۱ تا ۱۷).
۶. موسی به عنوان میانجی عهد (خروج ۲۰: ۱۸ تا ۲۱).
۷. اصول و شرایط عهد بیان می شود (خروج ۲۰: ۲۲ تا ۲۳: ۲۲).
۸. تصویب و انعقاد عهد (خروج ۲۴: ۱ تا ۱۸).

این پیمان در طرح نجات و رستگاری خداوند نقش حیاتی را بازی می کند. این چهارمین عهدیست که در کتاب مقدس ذکر شده است (پیش از آن خداوند با آدم، نوح، و ابراهیم عهد بسته بود)، و در آن خداوند خودش را بیشتر از قبل به ویژه با مقرر کردن کل مراسم مذهبی حرم مقدس آشکار می کند. بنابراین، قدس وسیله ای می شود که او با آن طرح رستگاری را که می بایستی به جهانیان آشکار می کرد را به مردم نشان دهد.

با اینکه خداوند اسرائیل را از اسارت بندگی مصر نجات داده بود، اما او می خواست آنان درک کنند که رستگاری معنا و مفهومی بزرگتر و عمیقتر و برجسته تر از صرفا رهایی از اسارت جسمی دارد. او می خواست آنها را از گناه و بندگی ابدی شریر نجات دهد، و این فقط از طریق قربانی شدن مسیح امکانپذیر بود، همانطور که از طریق انواع سمبل ها و نمادهای مراسم قربانی قُدس تعلیم داده شده بود. بنابراین، جای شگفتی نیست که چندی پس از رهایی و بازخرید شدن از بندگی و اعطای احکام، به فرزندان اسرائیل فرمان داده شد تا مراسم حرم مقدس را برپا کنند، زیرا خداوند از طریق آن می خواست تا نقشه نجات را به آنها نشان دهد، که معنا، مفهوم و هدف واقعی عهد بود. عهد هیچ چیز نیست، اگر عهد رستگاری نباشد که خداوند برای بشریت سقوط کرده در گناه می خواهد. این چیزی [منظوری]است که در عدن بود، و این همان چیزی است که در سینا بود.

`چرا عهد بین خدا و قوم اسراییل یک ضرورت بود؟ (دوباره به تثنیه ۲۹: ۱۰ تا ۱۳ رجوع کنید و به جنبه رابطه ای و خویشاوندی عهد توجه کنید).`