---
title:  بر بالهای عقاب
date:  09/05/2021
---

اسرائیل به عنوان یک ملت، برای قرنهای طولانی و سخت در بت پرستی مصر غرق شده بود، تجربه ای که بدون شک دانش آنها را در مورد خدا، اراده و نیکویی های او رنگ باخته بود.

خداوند چگونه می توانست آنها را به سوی خود باز گرداند؟ برای شروع، او می توانست محبت واقعی خود را به اسرائیل نشان دهد، و او اینکار را از طریق اقدامات رستگارانه خود انجام داد.

او همچون یک خواستگار به قوم اظهار عشق می کند و در پی این است که قوم پیشنهاد عهد او را بپذیرند.

خداوند در ابتدا اعمال فیوضانه خویش را بخاطر آنان در کوه سینا یادآوری نمود.

**دو شرحی که نحوه رهایی اسراییل از مصر و آمدن آنان را به سینا توصیف می کنند، کدامند؟**

`خروج ۱۹: ۴؛ تثنیه ۳۲: ۱۰ تا ۱۲`

`تثنیه ۱: ۲۹ تا ۳۱؛ هوشع ۱۱: ۱`

`این شرح حال چه چیزی را به اسرائیلیان (و به ما) درباره ماهیت نگرش خدا نسبت به قومش می آموزد؟`

این توضیحات نشان می دهند که خدای ما از ناتوانی های ما آگاه است. مزمور ۱۰۳: ۱۳، ۱۴ را بخوانید. در هر دو شکل، عقاب و پدری که فرزندش را حفاظت و حمایت می کند، ما نگرانی خداوند را برای رفاه خود احساس می کنیم. آرزوی مشفقانه، حمایت کننده، محافظت کننده، و تشویق کننده برای این است که ما ما را به کمال و پختگی برساند.

«عقاب به از خود گذشتگی خارق العاده برای جوجه هایش معروف است. همچنین به زندگی کردن در قله های بلند کوهستان معروف می باشد. او برای آموزش پرواز به جوجه هایش، آنها را بر پشت خود به ارتفاعات بلند که مشرف به دشتهای کوه سینا هستند، حمل میکند، سپس آنها را از ارتفاع رها می کند. اگر جوجه هنوز آنقدر جوان و سر در گم باشد که نتواند پرواز کند، عقابِ پدر در زیر او حرکت می کند و هر جا که بخواهد سقوط کند آن را به پشت خود میگیرد، و دوباره با آن به سوی آشیانه برروی ارتفاعات بلند پرواز می کند. و ندای الهی می گوید که، «دیدید من، خداوند، چگونه شما را از مصر بیرون آوردم». جورج ای.اف. نایت، الهیات روائی (گرند رپید، میشگان: ویلیام بی. شرکت انتشاراتی ایردمنز).

توجه و علاقه خداوند نسبت به ما را با توجه و علاقه ما نسبت  یکدیگر مقایسه کنید. چگونه دلواپسی های او برای ما باید بر نگرانی های ما نسبت به دیگران تاثیر بگذارد؟

`بر اساس تجربه شخصی خودتان، محبت فداکارانه خدا نسبت به ما را چگونه می توانید توصیف کنید؟ از تجربیات شخصی خود برای این توصیف استفاده کنید؛ همچنین از هر فرهنگی که در آن زندگی می کنید، استفاده کنید. آنها را در کلاس به اشتراک بگذارید.`