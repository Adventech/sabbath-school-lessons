---
title:  نشانه تقدیس
date:  26/05/2021
---

**«به بنیاسرائیل بگو: سبت، روز مخصوص من و روز استراحت را محترم بدارید. این بین من و شما و تمام نسلهای آیندهٔ شما، نشانهای است تا بدانید که من که خداوند هستم، شما را قوم مخصوص خود نمودهام» (خروج ۳۱: ۱۳).**

عبارت فوق العاده پرمعنا و غنی درباره سبت در خروج ۳۱: ۱۲ تا ۱۷ وجود دارد که در ادامه راهنمایی و دستورالعمل های خداوند درمورد ساخت خیمه مقدس  و برقراری مراسم آن آمده است (خروج ۲۵: ۱ تا خروج ۳۱: ۱۱).

مفهوم سبت به عنوان یک «نشانه»، نشانه ای مشهود، قابل رویت، آشکار، و ابدی بین خدا و قومش، برای اولین بار در اینجا بدین ترتیب بیان می شود. متن خودش حاوی برخی مفاهیم شگفت انگیز و باارزش برای مطالعه ما است. در این متن دو نظریه جدید در کنار هم قرار گفته اند:

۱. سبت به عنوان نشانه شناخت
۲. سبت به عنوان نشانه تقدس

درک عبری از علم شامل جنبه های عقلانی، ارتباطی  و عاطفی است. «شناخت» به معنای دانستن واقعیتی نبود، به ویژه هنگامی که شخص در آن دخیل بود. این همچنین به مفهوم داشتن رابطه ای معنادار [پرمعنا] با کسی که شناخته شده است[آشنا]، می باشد. بنابراین، شناختن خداوند به معنای داشتن رابطه صحیح و مناسب با او بود، برای «خدمت کردن» به او (اول تواریخ ۲۸: ۹)، برای «ترس» از او (اشعیا ۱۱: ۲)، برای «ایمان» به او (اشعیا ۴۳: ۱۰)، برای «اعتماد» به او و «جستجوی» او (مزمور ۹: ۱۰)، و برای «خواندن» نام او (ارمیا ۱۰: ۲۵) باید با او رابطه ای صحیح داشت.

`به هریک از متون فوق نگاه کنید. به چه صورت هایی این متون به ما کمک می کنند تا درک درستی از «شناخت» خداوند داشته باشیم؟`

علاوه بر این ، سبت به عنوان نشانه ای از تقدیس دارای اهمیت فراوان است. این موضوع حاکی است که خداوند قوم خود را تقدیس نموده است (لاویان ۲۰: ۸) و آنان را «مقدس» نموده است (تثنیه ۷: ۶).

روند تقدیس همانند طرح نجاتبخش  و رستگار کننده خداوند، ثمره محبت نجاتبخش خداوند است. پارسایی(عدالت و تقوا)و تقدیس هر دو کار خداوند است: «..... من یهوه هستم که شما را تقدیس میکنم» (لاویان ۲۰: ۸). بنابراین، روز سبت نشانه ای است که شناخت خدا به عنوان تقدیس کننده را آشکار می کند. سبتى كه به عنوان نشانه خدا به عنوان خالق به جهان داده شده است همچنین نشانه او به عنوان مقدس بودنش است». اِلن جی وایت، شهادت هایی برای کلیسا، جلد ۶، صفحه ۳۵.

`روز سبت و روند تقدیس، یعنی مقدس شدن را در نظر بگیرید. حفظ و رعایت روز سبت چه نقشی در این روند دارد؟ چگونه خداوند می تواند از تجربیات ما در نگه داشتن روز سبت برای کمک به تقدیس ما استفاده کند؟`