---
title:  سبت پیش از سینا
date:  24/05/2021
---

**«او بدیشان گفت: «این است آنچه خداوند گفت، که فردا آرامی است، و سَبَّتِ مقدسِ خداوند. پس آنچه بر آتش باید پخت بپزید، و آنچه در آب باید جوشانید بجوشانید، و آنچه باقی باشد، برای خود ذخیره کرده، بجهت صبح نگاه دارید» (خروج ۱۶: ۲۳).**

به داستان منــای تهیه شده در بیابان برای اسرائیل در خروج باب ۱۶، قبل از عهد سینا نگاهی اجمالی بیندازید. توجه کنید که این شرح حال چه چیزی را آشکار می کند:

۱. هر سهمیه معمولی روزانه مَنّا فقط در همان روز می توانست استفاده شود، اما در پایان روز ششم این سهمیه دو برابر داده میشد.

۲. هیچ مَنّایی در روز سبت داده نمی شد.

۳. سهمیه اضافی داده شده برای روز سبت از روز ششم بدون فاسد شدن باقی می ماند، در حالی که در هیچ روز دیگری نمی شد مَنّا را برای روز بعد سالم حفظ کرد.

`این داستان در مورد تقدس و حرمت سبت پیش از احکام و مفاد عهد سینا چه چیزی را آشکار می کند؟ (نگاه کنید به خروج ۱۶: ۲۳ تا ۲۸).`

در حقیقت، برابری سبت با روز هفتم، اعلامیه و شرح حالی است که در آن خداوند سبت را به اسرائیلیان می دهد، و شاهد و گواهی که در آن فرمان خداوند در مورد استراحت در روز هفتم به مردم داده می شود، همه بی شک به بنیان اولیه [در آفرینش] سبت اشاره دارند». جی.اف. واترمن، دایره المعارف تصویری کتاب مقدس زاندرون، جلد ۵، صفحه ۱۸۴.

**در خروج باب ۱۶ در مورد سبت موارد بیشتری از آنچه که در وهله نخست به چشم می خورد، وجود دارد. به مواردی که به ما می آموزد، توجه کنید:**

`۱. کدام روز، روز آمادگی برای سبت است؟`

`۲. کدام روز از هفته روز سبت است؟`

`۳. سبت از کجا آمده است؟`

`۴. روز سبت باید چگونه روزی باشد؟`

`۵. آیا سبت برای روزه داری است؟`

`۶. آیا سبت امتحان وفاوداری به خدا است؟`

`درک و برداشت شما از سبت امروز چگونه با آنچه که در مورد سبت در کتاب خروج باب ۱۶ آموزش داده می شود، مطابقت می کند؟`