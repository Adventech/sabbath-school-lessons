---
title:  یادآوری روز سبت
date:  27/05/2021
---

**«روز سبت را به یاد داشته باش و آن را مقدس شمار» (خروج ۲۰: ۸).**

سبت برای انسان نشانه ای برای «یادآوری» است. استفاده از کلمه یادآوری می تواند مفاهیم و عملکردهای مختلفی داشته باشد. اول، یادآوری موضوعی که در گذشته اتفاق افتاده، یعنی نگاهی به گذشته است. در این خصوص، سبت به ما امر آفرینش را یادآوری می کند، و بنیان روز سبت نقطهٔ عطفی به عنوان روزی در هفته برای استراحت و آرامش و ارتباط ویژه با خداوند شد.

فرمان یادآوری روز سبت برای زمان حاضر نیز از مفاهیمی برخوردار است. ما تنها نباید روز سبت را به «یاد داشته باشیم» (خروج ۲۰: ۸)؛ بلکه باید روز سبت را «رعایت» و «نگاه داریم» (تثنیه ۵: ۱۲). بنابراین، سبت در حال حاضر مفاهیم مهمی را در بردارد.

سرانجام، یادآوری روز سبت ما را بسوی آینده راهنمایی می کند. شخصی که حفظ روز سبت را به یاد می آورد، وعده آینده ای غنی و باارزش و پرمعنا با پروردگار خالق سبت را داراست. او در رابطه عهد با خدا باقی می ماند، زیرا او در خداوند می ماند. دوباره تکرار می کنیم، زمانیکه ما عهد رابطه بین خدا و بشر را درک می کنیم، سبت، که می تواند به تقویت و استحکام این رابطه کمک کند، از برتری خاصی برای ما برخوردار می شود.

در حقیقت، مردم با یادآوری آفرینش و خالق آن، اعمال نجاتبخش خداوند بخشنده مهربان را نیز به یاد می آورند (به تثنیه ۵: ۱۴، نگاه کنید، جایی که روز سبت در آن دیده می شود، در این زمینه، به عنوان نشانه ای از رهایی از مصر می باشد، نمادی از نجات نهایی که در خداوند یافت میشود). خلقت و آفرینش دوباره به یکدیگر تعلق دارند. خلقت اول، دومی را ممکن می سازد. روز سبت نشانه ای است که اعلام می دارد، خدا، خالق جهان و خالق نجات و رستگاری ماست.

`«با نگاه داشتن سبت مقدس او، ما باید نشان دهیم که قوم او هستیم. کلام او اعلام می دارد که روز سبت باید نشانه ای باشد که به موجب آن بتوان افرادیکه فرمان خدا را نگه می دارند را از دیگران تشخیص داد،.... کسانی که شریعت خدا را نگه می دارند، در نبرد بزرگی که در آسمان میان شیطان و خداست، به او خواهند پیوست و در کنار او خواهند ایستاد». اِلن جی وایت، پیامهای منتخب ، جلد ۲، صفحه ۱۶۰.`

`به این گفته خادم خداوند توجه کنید. چه چیزی در مورد سبت باعث می شود که بیشتر از دیگر فرامین خداوند بتواند ما را به عنوان « افراد نگاه دارنده فرمان» متمایز کند؟`