---
title:  اندیشه هایی فراتر
date:  28/05/2021
---

از نوشته های خانم اِلن جی وایت بخوانید، صفحات ۹۶۸ تا ۹۷۰ در کتاب مقدس تفسیری SDA، جلد ۷؛ «رعایت روز سبت»، صفحات ۳۴۹ تا ۳۵۱، از کتاب شهادت هایی برای کلیسا، جلد ۶؛ فصل «از دریای سرخ تا کوه سینا»، صفحات ۲۹۵ تا ۲۹۷، از کتاب مشایخ و انبیا.

ده فرمان بطور جامع، مشروح، و بنیادی رابطه بین خدا و انسان و رابطه بین انسان با انسان را تعریف و مشخص کرده است. فرمان روز سبت در مرکز احکام دهگانه موسی قرار دارد. پروردگار روز سبت را به روشی خاص مشخص و متمایز می کند و حوزه اختیارات او را نشان می دهد. به این دو جنبه توجه کنید: (۱)هویت معبود: یهوه (خداوند)، او که خالق است (خروج ۲۰: ۱۱، خروج ۳۱: ۱۷)، و بنابراین جایگاه او بی همتا و یگانه است؛ (۲)حوزه اقتدار او «آسمانها و زمین، دریا و همه آنچه که در آنهاست» (خروج ۲۰: ۱۱، مقایسه کنید با خروج ۳۱: ۱۷). از این دو جنبه، فرمان روز سبت داری ویژگی هایی است که نمونه ای از مهر و موم اسناد معاهده بین المللی و باستانی خاور نزدیک است. این مهر و موم ها معمولا در مرکز اسناد و مدارک معاهده قرار دارند و همچنین شامل دو جنبه بودند: (۱)هویت خدا (معمولا خدای مشرکان و بت پرستان) (۲)حوزه مالکیت و اقتدار آن (معمولا به یک منطقه جغرافیایی محدود میشد).

تقدیس روح مشخص کننده تمایز بین کسانی است که مهر خدا [روز سبت] را دارند، و کسانی که یک روز استراحت جعلی را نگه می دارند.

هنگامی که روز امتحان فرا می رسد، به وضوح مشخص خواهد شد که نشانه و علامت وحش چیست. نگه داشتن روز یکشنبه است! ....

خداوند روز هفتم را به عنوان روز سبت مشخص و معین کرده است[نقل شده در خروج ۳۱: ۱۳، ۱۷، ۱۶].

«بنابراین، تمایز بین وفاداران و پیمان شکنان مشخص می شود. کسانی که مایلند تا مهر خدا را بر پیشانی خود داشته باشند، باید چهارمین فرمان را حفظ و رعایت کنند». اِلن جی وایت، کتاب مقدس تفسیری SDA، جلد ۷، صفحات ۹۸۰، ۹۸۱.

**سوالاتی برای بحث:**

`۱. لاویان ۱۹: ۳۰ را بخوانید. توجه کنید که چگونه معبد مقدس و سبت را به هم پیوند داده است. با توجه به آموخته های ما در مورد آنچه که سبت نشانه آن است، پاسخ دهید چرا این پیوند و ارتباط اینقدر قابل درک و منطقی است؟`

`۲. این سوال را از خود بپرسید: آیا نگه داشتن روز سبت به تقویت گام برداشتن من با خداوند کمک کرده است؟ در غیر اینصورت، چه تغییراتی می توانید ایجاد کنید؟`

**خلاصه مطلب**

سبت نشانه عهدی است که روند آن تا زمان کامل شدن نقشه رستگاری خداوند ادامه خواهد داشت. سبت به آفرینش به عنوان نشانه ای از پیمان لطف و رحمت خداوند اشاره می کند، سبت به ما خلقت دوباره و نهایی جهان را خاطر نشان می سازد، هنگامی که خداوند همه چیز را از نو خلق می کند.