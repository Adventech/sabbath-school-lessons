---
title:  ریشه ها
date:  23/05/2021
---

هر چند وقت یکبار عبارت «سبت قدیمی یهودیان» را می شنویم. با این وجود کتاب مقدس در این مورد به روشنی می گوید که سبت مدتها قبل از اینکه حتی یک یهودی وجود داشته باشد، وجود داشته است. اصل و منشاء آن در خود هفته آفرینش یافت میشود.

`به پیدایش باب ۲: ۲، ۳ و خروج باب ۲۰: ۱۱ نگاه کنید. در کجای این آیات به وضوح و بدون ابهام در مورد منشاء و ریشه سبت صحبت می شود؟`

با اینکه در پیدایش ۲: ۲، ۳ «روز هفتم» به عنوان سبت معرفی و مشخص نمی شود(این معرفی اولین بار در خروج ۱۶: ۲۶، ۲۹ صورت می گیرد)، اما به روشنی در عبارت «او در روز هفتم آرام گرفت» (پیدایش ۲: ۲) به آن اشاره می شود. «کلمه rested آرام گرفت مرتبط با اسم سبت (عبری، شاباط) می باشد. کلمه «سبت» در [پیدایش ۲: ۲، ۳] بکار برده نشده است، اما مسلم است که منظور نویسنده تاکید بر این است که خداوند روز هفتم را به عنوان روز سبت مبارک ساخت و برکت داد و آن را مقدس شمرده است». جی.اف. واترمن، دایره المعارف تصویری زاندرون از کتاب مقدس (گرند رپیدز، میشگان: انجمن انتشارات زاندرون، ۱۹۷۵)، جلد ۵، صفحه ۱۸۳. بدیهی است که پیدایش باب ۲: ۲، ۳ منشاء و بنیان الهی سبت را به عنوان برکتی برای تمام بشریت تعلیم می دهد.

مرقس ۲: ۲۷ را بخوانید. عیسی مسیح می گوید که سبت بطور کل و به معنای واقعی برای «انسان» خلق شده است، و نه فقط برای یهودیان.

`چرا خدا خودش در روز هفتم استراحت می کند؟ آیا او به آن احتیاج داشت؟ او چه منظور دیگری ممکن است از استراحت کردن داشته باشد؟`

با اینکه برخی از مفسران اظهار کردهاند که خداوند پس از آفرینش به استراحت فیزیکی احتیاج داشت، اما هدف واقعی از استراحت خداوند ارائه الگویی الهی برای بشریت بود. نوع بشر نیز باید شش روز کار کند و سپس در روز هفتم  سبت استراحت کند. الهیات شناس کارل بارت اظهار داشته است که استراحت کردن خداوند در پایان کار خلقت بخشی از «عهد فیض و رحمت» است که در آن از بشریت دعوت شده «تا با او استراحت کند ..... و با او در این آرامی و سکون مشارکت کند». الهیات نظری کلیسا، جلد سوم، بخش اول (ادینبورگ، اسکاتلند: تی & تی کلرک ال تی دی.، ۱۹۵۸)، ص. ۹۸.

خدا بواسطه محبت خویش، زن و مرد را در روز بعد از خلقتشان به مصاحبت در آرامش و آسودگی دعوت کرد، تا ارتباطی صمیمانه با او برقرار کنند، با کسی که به شکل او خلق شده بودند. این معاشرت و ارتباط باید ابدی می بود. از زمان سقوط بشریت در گناه، سبت نکته مهم زندگی هفتگی شخص با منجی عنوان شده است.

`اگر کسی از شما بپرسد، حفظ و رعایت روز سبت چه فایده ای برای رابطه شما با خداوند دارد، چگونه پاسخ می دهید؟`