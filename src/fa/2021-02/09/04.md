---
title:  نشانه عهد
date:  25/05/2021
---

**«قوم اسرائیل باید این روز را به عنوان نشانهٔ پیمان، نگاه دارند. این پیمانی ابدی بین من و قوم اسرائیل میباشد. زیرا من -خداوند- آسمان و زمین را در شش روز ساختم و روز هفتم دست از کار کشیدم و استراحت نمودم» (خروج ۳۱: ۱۶، ۱۷).**

سبت در کتاب مقدس چهار بار به عنوان «نشانه» مشخص و تعیین شده است (خروج ۳۱: ۱۳، ۱۷؛ حزقیال ۲۰: ۱۲، ۲۰). یک «نشانه»، یک «نماد» نیست، به مفهوم اینکه چیزی بطور طبیعی چیز دیگری را تمثیل کند، یا بخاطر آورد، زیرا هر دو دارای ویژگی های مشابه هستند(به عنوان مثال، نماد مشت اغلب تمثیل و نشان دهنده «توان» یا «قدرت» است). در کتاب مقدس، سبت به عنوان یک «نشانه» به عنوان علامت یا موضوع یا شرط ظاهری برای انتقال و رساندن پیامی مشخص و ممتاز عمل می کند. هیچ چیز در این علامت به طور خاص آن را به پیمان پیوند نمی دهد. سبت نشانه عهد بود، «این بین من و شما و تمام نسلهای آینده شما، نشانه ای است تا بدانید که من که خداوند هستم، شما را قوم مخصوص خود نموده ام» (خروج ۳۱: ۱۳).

`چرا خداوند از سبت به عنوان نشانه عهد استفاده می کند؟ چه چیزی در مورد سبت وجود دارد که آن را به نمادی بسیار مناسب از رابطه ای نجات بخش با خدا تبدیل می کند؟ با یادآوری اینکه یک جنبه مهم عهد اینست که ما بواسطه فیض، لطف، و رحمت خداوند نجات یافته ایم، که اعمال ما نمی توانستند ما را نجات دهند، چه چیزی در مورد خود سبت وجود دارد که آنرا به چنین نماد خوبی از آن رابطه تبدیل می کند؟ (به پیدایش ۲: ۳؛ عبرانیان ۴: ۱ تا ۴).`

آنچه در مورد سبت به عنوان نشانه ای از عهدِ فیض مسحور کننده و جالب است، اینست که قرنها یهودیان روز سبت را نشانه نجات و رستگاری وابسته به مسیح موعود می دانستند. آنها در سبت پیش مزه ای از نجات در مسیح موعود را می چشیدند. از آنجا که ما راه نجات را فقط از طریق لطف و رحمت خداوند می دانیم و چون عهد را عهد فیض و رحمت او می دانیم، پیوند و ارتباط بین سبت، رستگاری و عهد برایمان روشن شده است (به تثنیه ۵: ۱۳ تا ۱۵ نگاه کنید). بنابراین، برخلاف عقیده متداول، سبت نشانه فیض نجات دهنده خداوند است؛ این نشانه رستگاری توسط اعمال نیست.

`درک شما از معنای «استراحت» در روز سبت چگونه است؟ در روز سبت شما چگونه استراحت می کنید؟ در روز سبت چه کار متفاوتی انجام می دهید که آنرا به «نشانه» عهد با خداوند تبدیل کند؟ آیا کسی که شما را می شناسد می تواند به زندگی شما نگاه کند و ببیند که روز سبت واقعا یک روز خاص برای شماست؟`