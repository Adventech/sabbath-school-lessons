---
title:  اسرائیل روحانی
date:  06/05/2021
---

اشتباهات و قصورات اسراییل کهن هرچه که باشد، خداوند هنوز کارش با برنامه خلق افراد ایماندار برای خدمت به خود تمام نشده بود. در حقیقت، عهد عتیق منتظر زمانی بود که خداوند اسرائیل روحانی، یعنی مجموعه ای از مؤمنان متعهد [کلیسا] را از میان یهودیان و غیر یهودیان خلق کند، کسانی که کار بشارت انجیل را به جهان ادامه خواهند داد. به کلیسای اولیه خوش آمدید.

**غلاطیان باب ۳: ۲۶ تا ۲۹ را بخوانید.**

`۱.پولس در آیه ۲۹ در مورد چه وعده ای صحبت می کند؟`

`۲. عامل اصلی که شخص را به وارث این وعده ها تبدیل می کند، چیست؟ (غلاطیان ۳: ۲۶).`

`۳. چرا پولس تمایزهای جنسی، ملی، و موقعیت اجتماعی را از میان بر می دارد؟`

`۴. منظور از «همگی در مسیح یکی هستید» چیست؟`

`۵. رومیان ۴: ۱۶، ۱۷ را بخوانید. چگونه این آیات به ما کمک می کنند تا آنچه پولس در غلاطیان ۳: ۲۶ تا ۲۹ می گوید را بفهمیم؟`

به تعبیری مسیح به عنوان پسر ابراهیم وارث وعده های عهد شد. ما بوسیله تعمید با مسیح خویشاوند می شویم و به واسطه حق خویشاوندی با او در وعده هایی که به ابراهیم داده شده سهیم می گردیم. بنابراین، همه آنچه خداوند به ابراهیم وعده داده است در مسیح یافت می شود و وعده ها به ما نیز تعلق می گیرد، نه به دلیل ملیت، نژاد، و یا جنسیت بلکه به واسطه فیض و رحمت خداوند که از طریق ایمان به ما اعطا می شود.

«هدیه ای که به ابراهیم و فرزندانش اعطا شد، نه فقط سرزمین کنعان، بلکه کل زمین را شامل میشد. پولس رسول می فرماید، «از راه شریعت نبود که به ابراهیم و نسل او وعده داده شد که وارث جهان خواهند شد، بلکه از راه آن پارسایی که بر پایۀ ایمان است» (رومیان ۴: ۱۳). و کتاب مقدس صریحا به ما می آموزد که وعده های داده شده به ابراهیم باید از طریق مسیح تحقق یابد .... [مومنان وارث] « میراثی فسادناپذیر و بیآلایش و ناپژمردنی که برای شما در آسمان نگاه داشته شده است» می شوند(اول پطرس ۱: ۴)، و زمین از لعنت گناه آزاد می شود (اِلن جی وایت، مشایخ و انبیا، صفحه ۱۷۰). این وعده به معنای واقعی کلمه هنگامی محقق خواهد شد که مقدسین برای همیشه تا ابد با مسیح در زمین جدید زندگی می کنند (دانیال ۷: ۲۷).