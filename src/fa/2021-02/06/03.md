---
title:  'معامله سرزمین (پیدایش ۳۵: ۱۲)'
date:  03/05/2021
---

وعدهٔ دادن سرزمینی به قوم خدا، ابتدا به ابراهیم داده شد و سپس همان وعده به اسحاق و یعقوب تکرار شد. یوسف در آخرین سخنانش در بستر مرگ این وعده را دوباره تکرار می کند (پیدایش ۵۰: ۲۴). با اینحال، خداوند ابراهیم را آگاه کرد که «چهارصد سال» طول خواهد کشید تا فرزندان ابراهیم بتوانند سرزمین را تصاحب کنند (پیدایش ۱۵: ۱۳، ۱۶). روند تحقق وعده از دوران موسی و یوشع آغاز شد. موسی این فرمان الهی را تکرار کرد: «من این سرزمین را در برابر شما نهادم؛ وارد شوید و آن را تصرف کنید....»(تثنیه ۱: ۸).

`تثنیه ۲۸: ۱، ۱۵ را بخوانید. این آیات چه چیزی را بیان می کند؟ بطور خلاصه، زمین به عنوان بخشی از مفاد عهد به آنها داده می شود. عهد و پیمان متضمن اجرای تعهدات است. اسرائیل چه تعهداتی داشت؟`

بخش اول تثنیه باب ۲۸ برکاتی را بیان می کند که اسرائیل در صورت اطاعت و پیروی از اراده خدا به دست می آورد. بخش دیگر این باب به لعنت و نفرین هایی می پردازد که در صورت نافرمانی نصیبشان خواهد شد. این لعن ها، «عمدتا»، البته نه بطور کامل، خودشان صرفاً با دامن زدن به گناه کافیست تا ثمرات بد آن پدیدار شود، ’کسی که برای نَفْسِ خود میکارد، از نَفْس تباهی درو خواهد کرد؛ ..... ‘(غلاطیان ۶: ۸). مانند آب، که به حال خود رها شود و در جریان است تا زمانی که سطح خود را پیدا نکند، متوقف نخواهد شد؛ همانند ساعت شنی، که به حال خود رها شود، تا زمانیکه همه شن آن کاملا پایین نرود، روند رو به پایین آن ادامه خواهد داشت؛ مانند درختی که به حال خود رها شده تا رشد کند، اما، نمی تواند میوه مطلوب خودش را به بار آورد؛ بنابراین، گناه سطحی دارد که در پی رسیدن به آن است، روند و مسیری که باید طی کند، ثمره ای که کامل شود، و اعمالی که نتیجه و پایان آنها مرگ و نیستی است! (رومیان ۶: ۲۱)» (خطابه تفسیری: تثنیه، اچ.دیی.ام اسپنس و جوزف. نسخه اکسل، پیبادی، ماساچوست: انتشارات هندریکسون، ۱۸۹۰، جلد ۳، صفحه ۴۳۹).

علیرغم همه وعده های موجود در مورد سرزمین موعود، کسب این وعده ها بدون قید و شرط نبودند. آنها جزو بخشی از مفاد عهد بودند. اسرائیل خود باید منجر به تحقق معامله میشد؛ در غیر اینصورت، تحقق وعده ها می توانست لغو و باطل شود. خداوند بارها، کاملا روشن ساخت که اگر نافرمانی کنند، سرزمین موعود از آنها پس گرفته خواهد شد. لاویان باب ۲۶: ۲۷ تا ۳۳ را بخوانید. بسیار دشوار است که تصور کنید که خداوند چگونه می توانست در کلام خود بسیار صریح و رُک باشد.

`ما به عنوان مسیحیان، منتظر دریافت و نگهداری سرزمین های موعود [وعده داده شده]در آسمان و زمین جدید هستیم. آنها به ما وعده داده شدهاند، درست همانگونه که سرزمین موعود زمینی به عبرانیان وعده داده شده بود، با این حال، تفاوت در اینست که وقتی به آنجا رسیدیم و آنها را دریافت کردیم، دیگر هرگز آنها را از دست نخواهیم داد و تا ابدالاباد در تصرف ما خواهند بود (دانیال ۷: ۱۸). در عین حال شرایط و تعهداتی وجود دارند که برای رسیدن به آن باید به آنها عمل کنیم. چگونه شما در می یابید، که این شرایط بخصوص در زمینه رستگاری صرفاً از طریق ایمان، چه می باشند؟`