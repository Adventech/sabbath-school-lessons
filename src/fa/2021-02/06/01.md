---
title:  نسل و ذریت ابراهیم
date:  01/05/2021
---

### مطالعه این هفته
حزقیال ۱۶: ۸؛ تثنیه ۲۸: ۱، ۱۵؛ ارمیا ۱۱: ۸؛ پیدایش ۶: ۵؛ یوحنا ۱۰: ۲۷، ۲۸؛ غلاطیان ۳: ۲۶ تا ۲۹؛ رومیان ۴: ۱۶، ۱۷.

> <p>آیه حفظی</p>
> «امّا شما ملتی برگزیده و مملکتی از کاهنان و امّتی مقدّس و قومی که ملک خاص خداست می باشید، تا فضایل او را اعلام کنید که شما را از تاریکی به نور حیرتانگیز خود فرا خوانده است» (اول پطرس ۲: ۹).

روزی در یک شهر کوچک، عقربه های ساعت ویترین جواهرسازی برروی یک ربع به ساعت نه متوقف شد. بسیاری از شهروندان برای دانستن زمان به این ساعت وابسته بودند. در این صبح خاص، مردان و زنان تاجر و کاسب نگاهی به ویترین انداختند و متوجه شدند که فقط پانزده دقیقه تا ساعت نه مانده است؛ کودکانی که به مدرسه می رفتند با کمال تعجب متوجه شدند که هنوز وقت زیادی برای پرسه زدن و درنگ کردن دارند. بسیاری از افراد در صبح آن روز به دلیل توقف عقربه های آن ساعت کوچک در ویترین جواهرفروشی دیر به محل کار و درس خود رسیدند» از سی.ال. پادداک، دقایق خداوند (نشویل، تنسی: انجمن انتشارات جنوب، ۱۹۶۵)، صفحه ۲۴۴، اقتباس شده است.

این مثال، نمایشی دقیق از شکست و ناکارآمدی اسرائیل کهن است. خداوند، اسرائیل را «در کانون قومها قرار داد» (حزقیال ۵: ۵)، به عنوان یک پل ارتباطی مهم بین سه قاره(آفریقا، اروپا، آسیا). آنها می بایستی «ساعت» روحانی جهان باشند.

به هر حال، به تعبیری اسرائیل مانند ساعت ویترین جواهرفروشی از کار ایستاد. با اینحال، این یک شکست مطلق و کامل نبود؛ زیرا پس از آن، تا امروز، خداوند همچنان بازمانده وفاودار و ایماندار خود را حفظ کرده است. مطالعه ما در این هفته برروی هویت و نقش فرزندان اسرائیل حقیقی خدا در هر عصر و دورانی از جمله عصر حاضر متمرکز است.

**درس هفته در یک نگاه**

`پروردگار چه وعده هایی را در عهد خود به فرزندان اسرائیل می دهد؟ چه شروط و الزاماتی به همراه آنها آمده است؟ قوم خداوند چقدر به اطاعت از این وعده ها پایبند بودند؟ چه اتفاقی در اثر نافرمانی آنها رخ داد؟`