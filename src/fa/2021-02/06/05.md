---
title:  بازماندگان
date:  05/05/2021
---

**با وجود تکرار چرخهارتداد، داوری الهی، و توبه اسرائیل، چه امیدی در این آیات یافت می شود؟**

`اشعیا ۴: ۳`

`میکاه ۴: ۶، ۷`

`صفنیا ۳: ۱۲، ۱۳`

با آنکه طرح نجات خدا برای اسرائیل کهن با نافرمانی خراب شد، اما هرگز بطور کامل باطل و عقیم نماند. در میان علف های هرز، هنوز گل هایی هستند که رشد کنند. بسیاری از انبیای عهد عتیق در مورد این بازماندگانِ وفاودار و با ایمان صحبت کردهاند، کسانی که خداوند آنها را مانند دسته گلی دوست داشتنی و زیبا برای خود جدا می کند.

هدف خداوند از خلق و حفظ بازماندگان متعهد و با ایمان همان هدفی بود که برای همه فرزندان اسرائیل داشت – استفاده از آنان به عنوان منصوب شدگان الهی برای اعلام «جلال من در میان قومها» (اشعیا ۶۶: ۱۹) بود. از این طریق، دیگران به ایمانداران می پیوستند تا «پادشاه، یعنی خداوند لشکریان را پرستش کنند» (زکریا ۱۴: ۱۶). بنابراین، هر چقدر هم که اوضاع خوب نباشد، خداوند همیشه برخی از ایمانداران را در اختیار دارد که علی رغم ارتداد در صف مردم منتخب و برگزیده خدا، آنان می توانند ثابت کنند که جزو برگزیدگان و دعوت شدگان خداوند هستند (دوم پطرس ۱: ۱۰).

بطور خلاصه قوم در مجموع هر قدر که قصور ورزیده باشند، همچنان کسانی بودند که عهد خود را تا به آخر به بهترین نحو ممکن نگاه دارند (ببینید، برای مثال اول پادشاهان ۱۹: ۱۸-۱۴).و گرچه شاید، آنها به همراه کل قوم خود رنج وعذاب کشیدند (مانند تبعید از سرزمینشان)، وعده نهایی و غایی عهد یعنی حیات ابدی متعلق به آنان خواهد بود.

`یوحنا ۱۰: ۲۷، ۲۸ را بخوانید. عیسی در اینجا چه می گوید؟ سخنان او و وعده های موجود در این آیات را در ارتباط با وضعیت ارتداد اسرائیل باستان در نظر بگیرید. چگونه این عبارات به توضیح وجود افراد بازمانده وفادار کمک می کنند؟`

`چند سال پیش، زن جوانی کاملا دست از ایمان مسیحی خود برداشت، بیشتر به این دلیل که او از گناه، ارتداد، و ریاکاری که در کلیسای محلی خود دیده بود، دلسرد و ناامید گشته بود. او گفت که «این افراد واقعا مسیحی نیستند»، او با این بهانه همه چیز را کنار گذاشت. با استناد به پاسخ شما به اصول مطالعه امروز، چرا بهانه او غیر قابل قبول است؟`