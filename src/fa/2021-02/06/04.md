---
title:  اسرائیل و عهد
date:  04/05/2021
---

**«ولی ایشان اطاعت نکردند و توجهی به دستورات من ننمودند، بلکه بدنبال امیال و خواستههای سرکش و ناپاک خود رفتند. ایشان با این کار عهد مرا زیر پا گذاشتند، بنابراین تمام تنبیهاتی را که در آن عهد ذکر شده بود، در حقشان اجرا کردم» (ارمیا ۱۱: ۸).**

به متن بالا نگاه کنید. خداوند می گوید که «تمام مجازات های این عهد» را در مورد ایشان اجرا می کند. با اینحال، او در مورد تنبیه بدی صحبت نمی کند! گرچه ما تمایل داریم که فکر کنیم، در عهد و پیمان همیشه فقط چیز خوبی به ما پیشنهاد می شود، اما برعکس آنهم وجود دارد. این اصل در عهد با نوح دیده می شود. خداوند به نوح پیشنهاد شگفت انگیز نجات از نابودی و هلاکت را می دهد، اما نوح باید اطاعت کند تا برکات لطف و رحمت خداوند را دریافت کند. اگر اینکار را نمی کرد، طرف دیگر عهد، به تعهدات خود عمل نمی کرد.

`متن فوق را با پیدایش باب ۶: ۵ که در رابطه با جهان قبل از طوفان است، مقایسه کنید. چه شباهتی وجود دارد؟ این آیات در مورد اینکه چقدر کنترل اندیشه هایمان مهم است، چه می گویند؟`

متاسفانه، بخش اعظم تاریخ ملت اسرائیل، نمونه مکرر ارتداد و به دنبال آن داوری الهی، توبه و یک دوره اطاعت از طرف آنها  بود. فقط مدت کوتاهی، در دوران داود و سلیمان، آنها بر تمام قلمرو سرزمین موعود کنترل داشتند.

به این متون در کتاب ارمیا در مورد ارتداد اسرائیل توجه کنید.

«اگر مردی زن خویش را طلاق دهد و آن زن از وی جدا شده، زن مردی دیگر شود، آیا دیگر بار نزد آن زن باز میگردد؟ آیا آن سرزمین بهغایت مُلَوَّث نخواهد شد؟ خداوند میفرماید: تو با معشوقانِ بسیار زنا کردهای، آیا میتوانی نزد من بازگردی؟..... اما همچون زنی که به شوهر خود خیانت ورزد، تو ای خاندان اسرائیل به من خیانت ورزیدی؛ این است فرمودۀ خداوند» (ارمیا ۳: ۱، ۲۰).

این آیات چیزی را که قبلا به آن اشاره شد، مطرح می کند: عهدی که خداوند می خواهد با ما ببندد، صرفا یک توافقنامه حقوقی بی روح نیست که بین مردم و سوداگران منعقد می شود و آنان بدنبال بهترین معامله به نفع خودشان هستند. رابطه عهد خدا با انسان یک تعهد است، یک رابطه جدی، مهم و مقدس مانند ازدواج، به همین دلیل خداوند از تمثیل ازدواج برای توصیف آن استفاده می کند.

نکته مهم اینست که ارتداد اسرائیل ریشه در نافرمانی او نداشت بلکه ریشه در رابطه شکسته شده و از بین رفته آنان با خداوند داشت، جدایی که منجر به نافرمانی و در نهایت مجازات آنان شد.

`چرا جنبه شخصی، رابطه با خداوند در زندگی مسیحی بسیار مهم است؟ چرا، اگر رابطه ما با خدا درست و صحیح نباشد، ما بسیار مستعد نافرمانی و افتادن در گناه هستیم؟ همچنین، به کسی که این سوال را از شما می پرسد، چه می گویید: « چگونه من می توانم یک رابطه عمیق و مهربانانه با خدا برقرار کنم؟».`