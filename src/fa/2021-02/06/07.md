---
title:  اندیشه هایی فراتر
date:  07/05/2021
---

از نوشته های خانم اِلن جی وایت بخوانید، فصل «تاکستان خداوند»، صفحات ۱۵ تا ۲۲؛ فصل «امید برای بی دینان»، صفحات ۳۶۷ تا ۳۷۸؛ فصل «خانه اسرائیل»، صفحات ۷۰۳ تا ۷۲۱، از کتاب انبیا و پادشاهان.

«خداوند بین هیچ ملیت، نژاد یا طایفه ای فرقی قائل نمی شود. او خالق همه نژاد های بشری است. همه انسانها بواسطه خلقت از یک خانواده هستند و همگی بواسطه نجات یکی هستند. مسیح آمد تا دیوارهای جدایی را خراب کند و بخشهای تقسیم شده تالارهای معبد را بگشاید که بموجب آن هر جانی بتواند آزادانه به خدا دسترسی داشته باشد. محبت او بسیار وسیع، ژرف، تمام و کمال است که در همه جا گسترده است. نفوذ و تأثیر شیطان را برملا می سازد و کسانی را که اغفال شده اند را برمی خیزاند و آنان را در جایگاهی قرار می دهد که به تخت خدا دسترسی داشته باشند تختی که با رنگین کمان وعده احاطه شده است. در مسیح، یهودی و یونانی معنا ندارد و هیچ قید و بندی نیست» (اِلن جی وایت، انبیا و پادشاهان، صفحات ۳۶۹ تا ۳۷۰).

اول پطرس ۲: ۹، ۱۰ را بخوانید تا چهار عنوان و لقبی که پطرس در مورد کلیسا بکار می برد را دریابید. بیشتر این عناوین در متون عهد عتیق ذیل که به اسرائیل اشاره دارند منعکس شده است: خروج ۱۹: ۶ و اشعیا ۴۳: ۲۰. هر یک از عناوین در مورد رابطه کلیسا با خدا بر چه چیزی تاکید دارند؟ (بعنوان مثال، لقب «ملت برگزیده» بر این واقعیت تاکید دارد که خداوند کلیسا را انتخاب کرده و سرنوشتی خاص را برای آن در نظر دارد).

**سوالاتی برای بحث:**

`۱. در اسرائیل باستان، کاهنان حیوانات را قربانی می کردند که به مسیح اشاره داشت. اعضای کلیسا به عنوان اعضای کاهنان سلطنتی، چه نوع «قربانی هایی» را باید تقدیم کنند؟ (اول پطرس ۲: ۵).`

`۲. خداوند اسرائیل را از جهان جدا کرد تا بتواند یک ملت مقدس باشند. آنان همچنین قرار بود حقایق رستگاری را با جهان به اشتراک بگذارند. همین امر امروز در مورد کلیسا نیز صادق است. چگونه می توان جدا از جهان بود و در عین حال در موقعیتی بود که بتوان انجیل را با جهان به اشتراک گذاشت؟ چگونه تجربه اسرائیل و مثال مسیح به ما کمک می کند که به این سوال پاسخ دهیم؟`

`۳. خدا همیشه بازمانده ای از اسرائیل باستان را حفظ می کرد. ایلیا و بازمانده ای که در دوران او وجود داشت را در نظر بگیرید (اول پادشاهان ۱۹؛ به ویژه به آیه ۱۸ توجه داشته باشید). چرا وفاودار بودن به خدا تغلب در میان انسانهای دنیا آسانتر است تا در میان اعضای از ایمان برگشته خانواده کلیسا؟`

**خلاصه مطلب**

اسرائیل واقعی خدا (چه قبل و چه بعد از مصلوب شدن مسیح)، اسرائیل ایمانی است، افرادی که در یک رابطه روحانی و خویشاوندی عهد با او زندگی می کنند. و به عنوان نمایندگان او وظیفه شان اعلام و بشارت مژده  فیض نجاتبخش او به جهانیان است.