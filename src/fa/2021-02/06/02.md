---
title:  «برتر از تمامی قومها .....»
date:  02/05/2021
---

**«زیرا شما برای یهوه خدایتان قومی مقدسید. او از میان تمامی قومهای روی زمین، شما را برگزید تا قوم خاص او باشید» (تثنیه ۷: ۶).**

در این مورد هیچ سوالی وجود ندارد: خداوند بطور خاص قوم یهود را به عنوان نمایندگان ویژه خود در زمین برگزید. کلمه ترجمه شده «خاص» در آیه فوق، segulah، می تواند به معنای «دارایی ارزشمند» و یا «گنجینه خاص» باشد. نکته مهمی که باید به یاد داشته باشیم، اینست که این انتخاب کاملا بر اساس خواست و اقدام خدا و بیانگر لطف و رحمت اوست. هیچ چیزی در این مردم یافت نمی شد که آنها را شایسته و مستحق این لطف کرده باشد. در ضمن نمی توانست وجود داشته باشد، زیرا فیض یک هدیه رایگان است و نه چیزی که فردی استحقاق آن را داشته باشد.

`حزقیال ۱۶: ۸ را بخوانید. چگونه این آیه به شما کمک می کند تا انتخاب اسراییل از طرف خداوند را توضیح دهید؟`

«چرا اسرائیل توسط یهوه برگزیده شد؟ این غیر قابل درک و اسرارآمیز است. این قوم گروه کوچکی از مردم بودند که فرهنگ و قدر منزلت بزرگی نداشتند. آنها هیچ ویژگی شخصی خاصی نداشتند که بتواند گواه لیاقت آنان برای چنین انتخابی باشد. گزینش آنان فقط عمل و اراده خدا بود .... دلیل اصلی این انتخاب در محبت و عشق اسرارآمیز الهی نهفته بود. با اینحال، واقعیت اینست که خداوند اسرائیل را دوست داشت و او را برگزید، و بدین وسیله وعده خود به پدران او را ارج نهاد و به آن وفا کرد .....او بواسطه علاقه یهوه به وی انتخاب شده بود. او با آشکار کردن قدرت یهوه و به نمایش گذاشتن آن از بردگی در مصر رهایی یافته بود. خداوند به آنان اجازه داد تا برای یکبار این حقایق بزرگ را درک کنند و متوجه شوند که آنان براستی قوم مقدس، ارزشمند، و محبوب خاص او هستند. بنابراین، هرگونه تمایلی از سوی اسراییل برای رد و صرفنظر از چنین جایگاه والایی سزاوار سرزنشی سخت و شدید بود».

براساس طرح و نقشه الهی، فرزندان اسرائیل باید نژادی هم از پادشاهان و هم کاهنان می بودند. در دنیای شیطانی آنان باید پادشاهانی معنوی و روحانی می بودند، به دلیل اینکه آنها باید بر سلطه گناه غلبه کنند (مکاشفه ۲۰: ۶). به عنوان کاهنان، آنها باید با دعا، شکرگزاری و قربانی برای شفاعت به خداوند نزدیک می شدند. آنها به عنوان واسطه بین خدا و مشرکان، باید به عنوان راهنمایان، معلمان، مُبلغان، و انبیا خدمت می کردند، و مقرر بود تا الگوهای یک زندگی پاک و مقدس، و مُبلغان ملکوت مذهب حقیقی باشند.

`به متن آیه امروز توجه کنید، که در آن خداوند می گوید، آنان باید «برتر از همه ملتها ..... روی زمین» باشند. با توجه به آنچه کلام درباره فضیلت فروتنی و خطر غرور و مباهات تعلیم می دهد، به نظر شما مفهوم و منظور این آیه چیست؟ در چه صورتی قرار بود آنها «بالاتر» از همه مردم باشند؟ آیا ما باید این ایده را به عنوان یک کلیسا در مورد خودمان نیز بکار گیریم؟ اگر چنین است، چگونه؟`