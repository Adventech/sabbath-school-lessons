---
title:  Heart Work
date:  31/05/2021
---

در زمانی که پادشاهی قلمرو جنوبی یهودا در آستانه فروپاشی بود و مردم به اسارت بابل در می آمدند، خدا از طریق نبی خود «عهد جدید» را اعلام کرد. این اولین باری است که این نظریه در کتاب مقدس بیان می شود. با این حال، هنگامی که پادشاهی ۱۰ قبیله شمالی اسرائیل در شرف نابودی بود (حدود یکصد و پنجاه سال قبل از دوران ارمیا)، دوباره ایده عهد دیگری، این بار توسط هوشع مطرح می شود (هوشع ۲: ۱۸ تا ۲۰).

`هوشع ۲: ۱۸ تا ۲۰ را بخوانید. به تشابه آنچه که در اینجا خداوند به قوم خود می گوید با آنچه در ارمیا ۳۱: ۳۱ تا ۳۴ می گوید، توجه کنید. چه نقطه مشترکی را مطرح می کند، و دوباره، در مورد مفهوم اصلی و ماهیت عهد چه می گوید؟`

در لحظاتی از تاریخ که نقشه های خداوند برای قوم عهد خویش بخاطر نافرمانی و بی ایمانی آنان با مشکل مواجه شد، او انبیایی را فرستاد تا اعلام کنند که تاریخ عهد با وفاداران او به پایان نرسیده است.  هر چقدر هم که مردم ممکن است بدعهد و پیمان شکن بوده باشند، هر چقدر هم که در میان آنها ارتداد، نافرمانی و تمرد باشد، خداوند هنوز تمایل خود برای برقراری رابطه با بستن عهد با همه کسانی که مایل به توبه، اطاعت، و خواستار وعده های او باشند را اعلام می کند.

**به متون زیر نگاه کنید. اگرچه آنها بطور خاص به عهد جدیدی اشاره نمی کنند، اما چه نکاتی در آنها یافت می شود که اصول را در ورای عهد جدید منعکس می کنند؟**

`حزقیال ۱۱: ۱۹`

`حزقیال ۱۸: ۳۱`

`حزقیال ۳۶: ۲۶`

خداوند می گوید «دلی به ایشان خواهم بخشید که بدانند من یهوه هستم» (ارمیا ۲۴: ۷). او همچنین می گوید: «من ایشان را یک دل خواهم بخشید، و روحی تازه در اندرونشان خواهم نهاد. دل سنگی را از پیکرشان به در خواهم آورد و دل گوشتین بدیشان خواهم بخشید» (حزقیال ۱۱: ۱۹)، و به آنان «قلبی تازه» و «روحی تازه» خواهم بخشید (حزقیال ۳۶: ۲۶). او همچنین می گوید، «روح خود را در اندرون شما خواهم نهاد» (حزقیال ۳۶: ۲۷). این کار خداوند پایه و اساس عهد جدید است.

`اگر کسی به شما مراجعه و بگوید، «من قلبی جدید می خواهم، قلبی که شریعت برروی آن نگاشته شود، من قلبی میخواهم که از خداوند شناخت داشته باشد، اما نمی دانم چگونه آن را بدست آورم»، شما به این شخص چه می گویید؟`