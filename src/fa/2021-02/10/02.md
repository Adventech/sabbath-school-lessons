---
title:  اینک، روزهایی فرا می رسد ...
date:  30/05/2021
---

**ارمیا باب ۳۱: ۳۱ تا ۳۴ را بخوانید و به سوالات ذیل پاسخ دهید:**

`۱. چه کسی عهد را آغاز کرد؟`

`۲. در اینجا در مورد شریعت چه کسی گفته شده است؟ این چه شریعتی است؟`

`۳. کدام آیات بر نوع رابطه ای که خداوند می خواهد با مردمش داشته باشد، تاکید می کنند؟`

`۴. چه اقدامی از سوی خداوند به نیابت از قومش صورت گرفت که اساس آن رابطه عهد است؟`

واضح است: عهد جدید تفاوت چندانی با عهد قدیم که با اسرائیل در کوه سینا بسته شد، ندارد. در حقیقت، مشکل عهد سینا این نبود که قدیمی یا غیرمرسوم بود، برعکس، مشکل این بود که آن عهد شکسته شد (ارمیا ۳۱: ۳۲).

پاسخ تمام سوالات فوق که در این چهار آیه یافت می شود، ثابت می کند که بسیاری از بندهای «عهد قدیم» در عهد جدید به جا مانده است. «عهد جدید» به تعبیری یک «تجدید میثاق» است. این تکمیل کننده یا تحقق عهد اول است.

`بر روی بخش آخر ارمیا ۳۱: ۳۴ تمرکز کنید، که در آن خداوند می گوید که او تقصیر ایشان را خواهد آمرزید و گناهشان را دیگر به یاد نخواهد آورد. حتی با اینکه پروردگار می گوید که شریعت را برروی قلبهای ما خواهد نگاشت و آنرا در باطن ما خواهد نهاد، او هنوز هم تاکید می کند که گناه و شرارت ما را خواهد آمرزید، که این برخلاف نظریه شریعت نگاشته شده بر قلبهای ماست. آیا شما تناقض یا تضادی بین این دو نظریه مشاهده می کنید؟ اگر نه، چرا نه؟ همانطور که در رومیان ۲: ۱۵ آمده: «عمل شریعت بر دلشان نگاشته شده است»، این به چه معناست؟ (متی ۵: ۱۷ تا ۲۸).`

با نگاهی به آیات مطالعه امروز، چگونه می توانید از آنها برای پاسخ دادن به این استدلال که به نوعی ده فرمان (یا، بطور خاص سبت) تحت عهد جدید باطل شده است، استفاده کنید؟ آیا چیزی در این آیات وجود دارد که این نکته را بیان کند؟ اگر وجود دارد، چگونه می توان از آن متون برای اثبات جاودانه بودن شریعت استفاده کرد؟