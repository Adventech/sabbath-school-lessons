---
title:  اندیشه هایی فراتر
date:  04/06/2021
---

«در مشارکت نان و شراب با شاگردان، مسیح خود را به عنوان منجی ایشان معرفی کرد. او با عهدی جدید به ایشان متعهد شد که تمامی کسانی که به او ایمان آورند، فرزندان خدا و هم ارث با مسیح خواهند شد و به واسطه این عهد، تمامی برکاتی را که می تواند در این جهان و جهان آینده به انسان عطا کند، متعلق به ایشان خواهد بود. این عهد می بایستی با خون مسیح امضا و به تصویب می رسید. اجرای مراسم شام پِسَح برای این بود تا شاگردان، فداکاری عظیمی را که مسیح برای هر یک از ایشان به عنوان عضوی از تمامی بشریت گناهکار انجام می داد به خاطر داشته باشند. (اِلن جی وایت، آرزوی اعصار، صفحه ۶۵۹).

«بارزترین ویژگی این عهد صلح و آشتی، توانایی بخشش بی حد و حصر بخشایشگر نسبت به گناهکار در صورت توبه و رویگردانی از گناه است. روح القدس انجیل را به عنوان نجات از طریق شفقت و رحمت خدای بخشنده و مهربان ما توصیف می کند. من نسبت به بی عدالتی و اعمال نادرست آنان رحمان خواهم بود، «از آن رو که شرارت ایشان را خواهم آمرزید و گناهانشان را دیگر هرگز به یاد نخواهم آورد» (عبرانیان ۸: ۱۲). آیا خداوند با رحمت به گناهکار از عدالت خویش دور میشود؟ خیر؛ خدا نمی تواند شریعت خود را با معافیت ناقضان آن از مجازات  بی ارزش کند. طبق عهد جدید، اطاعت کامل شرط حیات است. اگر گناهکار توبه کند و به گناهان خود اعتراف کند، بخشیده خواهد شد. با فداکاری مسیح به نمایندگی از گناهکار، آمرزش برای او مهیا شده است. مسیح الزامات و مطالبات شریعت برای هر گناهکار توبکار و مومن را بر آورده کرده است» اِلن جی وایت، فیض شگفت انگیز خدا، صفحه ۱۳۸.

**سوالاتی برای بحث:**

`۱. نوشته شدن شریعت خداوند بر قلبها چه مزیتی بر نوشته شدن فقط در لوح های سنگی دارد؟ کدام یک از آنها آسانتر فراموش می شوند، احکامی که بر روی سنگ نوشته شوند یا احکامی که بر روی قلبها نگاشته شوند؟`

`۲. از زمان سقوط بشریت در گناه، تنها راه نجات از طریق عیسی مسیح بوده است، حتی اگر مکاشفه این حقیقت در دوران مختلف تاریخ متفاوت بوده باشد. آیا عهد و پیمان ها به همان شکل عمل نمی کنند؟`

`۳. در مطالعه امروز به دومین اظهارات خانم اِلن جی وایت توجه کنید. منظور او از «اطاعت کامل» به عنوان لازمه رابطه عهد چیست؟ تنها کسی که «اطاعت کامل» را نشان داده، چه کسی بوده است؟ چگونه این اطاعت به مطالبات شریعت برای ما پاسخ می دهد؟`

**خلاصه مطلب**

عهد جدید مکاشفه ای بزرگتر، کاملتر، و بهتر از نقشه نجات است. ما، کسانی که در آن شریک می شویم با ایمان در آن مشارکت می کنیم، ایمانی که خود را با پیروی از احکامی که در قلبهای ما نوشته شده آشکار خواهد نمود.