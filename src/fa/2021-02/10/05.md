---
title:  '«عهد بهتر» (عبرانیان ۸: ۶)'
date:  02/06/2021
---

در مطالعه دیروز در خصوص عناصر اصلی دیدیم که عهد قدیم و عهد جدید یکسان بودند. نکته اصلی در رستگاری ایمان به خدایی است که گناهان ما را خواهد آمرزید، نه به خاطر اینکه در ما چیزی است که ما را لایق و شایسته آن می سازد، بلکه فقط به دلیل لطف و رحمت او. ما در نتیجه این بخشش با او وارد رابطه ای می شویم که در آن با ایمان و اطاعت، تسلیم او می شویم.

با این وجود، کتاب عبرانیان عهد جدید را «عهد بهتری» می نامد. چگونه می توانیم مفهوم آن را درک کنیم؟ چگونه یک عهد می تواند از دیگری بهتر باشد؟

`خطایی که منجر به «شکست» عهد قدیم شد، چه بود؟ (عبرانیان ۸: ۷ و ۸).`

مشکل عهد قدیم خود عهد نبود بلکه قصور و ناتوانی مردم در درک  آن از طریق ایمان بود (عبرانیان ۴: ۲). برتری عهد جدید نسبت به عهد قدیم در عیسی مسیح نهفته است، به جای اینکه مانند عهد قدیم فقط از طریق قربانی حیوانات بر مردم آشکار شود، اکنون در حقیقت مرگ و رسالت کاهنی اعظم او آشکار می شود. به عبارت دیگر، نجات اعطا شده در عهد قدیم همان نجاتی است که در عهد جدید اعطا می شود. اما در عهد جدید، مکاشفه ای بزرگتر و کاملتر از خدای عهد و محبتی که او نسبت به بشریت گمگشته در گناه دارد، آشکار شده است. و به این دلیل بهتر است زیرا هر آنچه در عهد عتیق از طریق نمادها و سمبل های مختلف آموزش داده شده بود، تحقق آن در عیسی مسیح انجام می شود، که زندگی بی گناه و معصوم او، مرگ او، و رسالت کهانت اعظمی او، همه توسط مراسم و خدمات خیمه مقدس زمینی نمادین شده بودند (عبرانیان ۹: ۸ تا ۱۴).

اکنون، به جای نمادها، نمونه ها، تمثیل ها، ما خود عیسی مسیح را داریم، نه فقط به عنوان بره بی گناه و قربانی شده که خون خود را به خاطر گناهان ما داد(عبرانیان ۹: ۱۲)، بلکه به عنوان کاهن اعظم ما که در ملکوت از جانب ما کهانت کرده و ما را شفاعت می کند (عبرانیان ۷: ۲۵). اگرچه نجاتی که او اعطا می کند همان است، اما این مکاشفه ای است کاملتر از خودش و نجاتی که در او یافت می شود، و چون در عهد جدید آشکار می شود آنرا نسبت به عهد قدیم برتر و بهتر می سازد.

`عبرانیان باب ۸: ۵ و ۱۰: ۱ را بخوانید. نویسنده از چه کلامی برای توصیف مراسم خیمه مقدس عهد قدیم استفاده می کند؟ چگونه استفاده از آن کلمه به ما کمک می کند تا برتری عهد جدید را درک کنیم؟`

`به این بیاندیشید: چرا دانستن درباره زندگی، مرگ، و کهانت اعظمی مسیح از جانب ما، به ما درک و شناخت بهتری از خدا می دهد، نسبت به آنچه که فقط از آئین زمینی خیمه[حرم] مقدس از قربانی حیوانات بود؟`