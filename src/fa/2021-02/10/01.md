---
title:  عهد جدید
date:  29/05/2021
---

### مطالعه این هفته
ارمیا ۳۱: ۳۱ تا ۳۴؛ متی ۵: ۱۷ تا ۲۸؛ هوشع ۲: ۱۸ تا ۲۰؛ اشعیا ۵۶: ۶، ۷؛ عبرانیان ۸: ۷، ۸؛ عبرانیان ۱۰: ۴؛ متی ۲۷: ۵۱.

> <p>آیه حفظی</p>
> «خداوند میفرماید: اینک روزهایی فرا میرسد که من با خاندان اسرائیل و خاندان یهودا عهدی تازه خواهم بست» (ارمیا ۳۱: ۳۱).

سالها پیش در مجله ای، کاریکاتوری از یک مدیر بازرگانی که در دفتری در مقابل گروهی از مدیران دیگر ایستاده بود به تصویر کشیده شده بود. او یک جعبه مواد شوینده در دستان خود داشت و آنرا به مردان و زنان دیگر نشان می داد. او با افتخار به کلمه جدید که با حروف بزرگ قرمز برروی جعبه بود، اشاره می کرد، البته این به مفهوم جدید بودن محصول می تواند باشد. سپس مدیر اجرایی گفت: «این کلمه جدید روی جعبه است که جدید است». به عبارت دیگر، همه آنچه که تغییر کرده بود، و همه آنچه که جدید بود، تنها کلمه جدید بر روی جعبه بود. بقیه چیزها مثل قبل بود.

به تعبیری، می توان گفت که عهدی جدید نیز این چنین است. اساس عهد، امید اصلی و اساسی که ما به آن داریم، و مفاد اساسی آن، همان چیزی است که در عهد قدیم موجود بود. این همیشه عهد لطف و رحمت خداوند بوده است، عهدی مبتنی بر محبتی که فراتر از نقاط ضعف و قصورات بشری است.

**درس این هفته در یک نگاه**

`چه شباهتهایی بین عهد قدیم و جدید وجود دارد؟ چه نقشی احکام در عهد بازی می کنند؟ با چه کسانی عهدها بسته می شد؟ منظور کتاب عبرانیان از «عهد بهتر» چیست؟ (عبرانیان ۸: ۶). چه رابطه ای بین عهد و خیمه مقدس در آسمان وجود دارد؟`