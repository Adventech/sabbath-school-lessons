---
title:  کاهن عهد جدید
date:  03/06/2021
---

کتاب عبرانیان تاکید زیادی بر عیسی به عنوان کاهن اعظم ما در محراب آسمانی دارد. در حقیقت، شفاف ترین بیان پیمان تازه در کتاب عبرانیان عهد جدید با تاکید بر مسیح به عنوان کاهن اعظم آمده است. و این اتفاقی نیست. خدمت آسمانی مسیح کاملا با وعده های پیمان جدید گره خورده است.

مراسم و خدمات خیمه مقدس عهد عتیق به مفهوم این بود که از طریق آن حقایق پیمان قدیم آموزش داده شود. این مراسم حول محور قربانی و شفاعت بود. حیوانات قربانی می شدند، و کاهنان بوسیله خون آنها شفاعت می طلبیدند و خون آنها را واسطه قرار می دادند. البته، همه اینها نمادهای نجاتی بودند که تنها در مسیح یافت می شد. هیچ نجاتی در آنها و از طریق آنها وجود نداشت.

`عبرانیان باب ۱۰: ۴ را بخوانید. چرا در مرگ این حیوانات هیچ نجات و رستگاری یافت نمی شود؟ چرا مرگ یک حیوان شایستگی کافی برای بدست آوردن رستگاری از طریق آنرا ندارد؟`

همه این قربانی ها، و شفاعت کاهنان که توام با آن بود، در مسیح کامل و تحقق یافتند. عیسی قربانی شد تا خون او اساس عهد جدید باشد. خون مسیح عهد جدید را تصویب و به آن رسمیت بخشید و عهد سینایی و قربانی های آن را «قدیمی» یا باطل کرد. قربانی واقعی، یکبار برای همیشه در نقطه اوج تمامی اعصار ظاهر شد تا با قربانی خود، گناه را از میان بردارد (عبرانیان ۹: ۲۶). بعد از مرگ مسیح، دیگر نیازی به قربانی هیچ حیوانی نبود. خدمات و مراسم خیمه مقدس زمینی ماموریت خودشان را به اتمام رسانده بودند.

`متی باب ۲۷: ۵۱ را بخوانید، که درباره چگونگی پاره شدن پرده معبد زمینی در هنگام مرگ مسیح صحبت می کند . چگونه آن واقعه به ما کمک می کند تا بفهمیم چرا معبد مقدس زمینی جایگزین شده بوده است؟`

البته، خدمت و کهانت لاویانی که به نمایندگی و نیابت از مردم در خیمه زمینی مراسم قربانی و شفاعت را انجام می دادند به قربانی های حیوانات وابسته بود. پس از آئین قربانی ها، نیاز به خدمت آنان نیز پایان یافت. همه چیز در عیسی مسیح کامل و محقق شده بود، کسی که اکنون با خون خود در محراب آسمانی ما را شفاعت می کند (به عبرانیان ۸: ۱ تا ۵ نگاه کنید). کتاب عبرانیان مسیح را به عنوان کاهن اعظم ما که با ریختن خون وارد ملکوت شده خاطر نشان می کند (عبرانیان ۹: ۲)، که از جانب ما شفاعت و وساطت می کند. این اساس امید و وعده ای است که در عهد جدید داریم.

`درک اینکه، حتی اکنون، عیسی به نمایندگی از شما با خون خود در ملکوت کهانت می کند، چه حسی در شما ایجاد می کند؟ چقدر این به شما در مورد نجات اعتماد و اطمینان می بخشد؟`