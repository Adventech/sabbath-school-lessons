---
title:  عهدهای قدیم و جدید
date:  01/06/2021
---

**«خداوند به غریبهایی که به قوم او میپیوندند و او را دوست دارند و به او خدمت میکنند، سبت را نگاه میدارند، و پیمان او را با وفاداری حفظ میکنند، میگوید: «من تو را به صهیون، به کوه مقدّس خودم برمیگردانم و در نمازخانهٔ من شاد خواهی بود، و قربانیهایی که تو بر قربانگاه من میگذرانی، خواهم پذیرفت. معبد بزرگ من به نام نمازخانهٔ همهٔ ملّتها خوانده خواهد شد» (اشعیا ۵۶: ۶، ۷).**

ارمیا اظهار می دارد که عهد جدید باید با «خاندان اسراییل» بسته می شد (ارمیا ۳۱: ۳۳). آیا این بدان معناست که فقط فرزندان واقعی ابراهیم، یهودیانی که از خون و ذریت او هستند، وعده های عهد را دریافت کنند؟ در واقع خیر!، این حتی در دوران عهد قدیم هم صادق نبود. اینکه بطور کلی وعده های عهد به ملت یهود داده شده است، البته صحیح است. با اینحال، هیچ کسی دیگری از آنها محروم نشد و مستثنی نبود. برعکس، همه یهودیان یا غیر یهودیان برای سهیم بودن در وعده ها دعوت شدند، اما آنها مجبور بودند که آنرا بپذیرند و موافق آن باشند تا به بتوانند وارد آن عهد شوند. مسلما امروز هم فرقی نکرده است.

`متون بالا را در کتاب اشعیا بخوانید. آنها برای کسانی که می خواهند پروردگار را خدمت کنند، چه شرایطی را قرار می دهند؟ آیا واقعا تفاوتی در آنچه خدا از آنها خواست و آنچه امروز از ما می خواهد وجود دارد؟ پاسخ خود را شرح دهید.`

با اینکه عهد جدید، «عهد بهتری» نامیده می شود (مطالعه روز چهارشنبه را ببینید)، در عناصر اصلی و اساسی تشکیل دهنده هر دو عهد قدیم و جدید واقعا تفاوتی وجود ندارد. این همان خدایی است که با لطف، رحمت، و فیض خود، طرح رستگاری را مطرح می کند (خروج ۳۴: ۶؛ رومیان ۳: ۲۴)؛ این همان خدایی است که در پی مردمی است که با ایمان خواهان وعده بخشش او هستند (ارمیا ۳۱: ۳۴؛ عبرانیان ۸: ۱۲)؛ این همان خدایی است که می خواهد شریعت خود را بر قلب کسانی که او را با ایمان پیروی می کنند، نقش بندد (ارمیا ۳۱: ۳۳؛ عبرانیان ۸: ۱۰)، خواه یهودی یا غیر یهودی.

در عهد جدید، یهودیانی که به انتخاب از راه فیض و رحمت پاسخ مثبت دادند، عیسی مسیح و انجیل او را دریافت کردند. برای مدتی آنها قلب کلیسا بودند، «باقیماندگانی بودند که از راه فیض انتخاب شدند» (رومیان ۱۱: ۵) بر خلاف کسانی که «به سخت دلی دچار شدند» (رومیان ۱۱: ۷). در عین حال، غیر یهودیان که قبلا اعتقادی نداشتند، انجیل را پذیرفتند و به مردم حقیقی خداملحق شدند، فارغ از اینکه به کدام قوم یا نژاد تعلق دارند (رومیان ۱۱: ۱۳ تا ۲۴). بنابراین غیر یهودیانی «که زمانی از مسیح جدا، از تابعیت اسرائیل محروم و با عهدهای شامل وعده، بیگانه بودید، و بیامید و بیخدا در این جهان به سر میبردید» (افسسیان ۲: ۱۲)با خون مسیح بهم نزدیک و در کنار هم قرار گرفتند. مسیح واسطه «عهد جدید» و شفاعت کننده همه مؤمنان و ایمانداران، صرف نظر از ملیت و نژاد است (عبرانیان ۹: ۱۵).