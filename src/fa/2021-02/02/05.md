---
title:  عهد با موسی
date:  07/04/2021
---

**خروج باب ۶: ۱ تا ۸ را بخوانید و سپس به سوالات ذیل پاسخ دهید:**

`۱.در اینجا درباره چه عهدی صحبت می کند؟ به پیدایش ۱۲: ۱ تا ۳ مراجعه کنید.`

`۲.چگونه باید خروج[مهاجرت فرزندان اسرائیل از مصر به کنعان]  به نوبه خودش به عنوان وعده های عهد، تحقق می یافت؟`

`۳. چه تشابهی را می توانید بین آنچه خداوند به مردم در اینجا وعده داده و آنچه قبل از طوفان به نوح وعده داد، پیدا کنید؟`

پس از خروج، بنی اسرائیل عهد و پیمانی را در کوه سینا از طرف خداوند دریافت می کنند، که در زمینه و در راستای رستگاری و نجات از اسارت (خروج ۲۰: ۲) و مراسم قربانی برای کفاره و آمرزش گناهان به آنان داده می شود. بنابراین، آن عهد مانند همه عهدها، پیمانی از لطف و رحمت خداوند نسبت به قومش بود.

این عهد از بسیاری جهات مفاد اصلی تاکید شده در عهد با ابراهیم را تکرار می کند:

۱.رابطه ویژه خدا با قومش (پیدایش ۱۷: ۷، ۸ را با خروج ۱۹: ۵، ۶ مقایسه کنید).

۲.آنان ملتی بزرگ خواهند شد (پیدایش ۱۲: ۲ را با خروج ۱۹: ۶ مقایسه کنید).

۳.لازمه آن اطاعت بود (پیدایش ۱۷: ۹ تا ۱۴ و پیدایش ۲۲: ۱۶ تا ۱۸ را با خروج ۱۹: ۵ مقایسه کنید).

بدین ترتیب توجه داشته باشید: خداوند ابتدا بنی اسرائیل را نجات می دهد، سپس شریعت خود را به آنان می دهد تا از آن پیروی کنند. به همین ترتیب، این حکم در مورد انجیل هم صادق است. مسیح ابتدا ما را از گناهانمان نجات می دهد (نگاه کنید به یوحنا ۱: ۲۹؛ اول قرنتیان ۱۵: ۳؛ غلاطیان ۱: ۴)، و سپس احکام و تعالیم او در وجود ما زندگی خواهند کرد (غلاطیان ۲: ۲۰؛ رومیان ۴: ۲۵؛ ۸: ۱ تا ۳؛ اول پطرس ۲: ۲۴). کتاب مقدس تفسیری کلیسای روز هفتم ادونتیست، جلد یکم، صفحه ۶۰۲.

`خروج باب ۶: ۷ را بخوانید. چه چیزی را از طریق بخش اول این آیه در جایی که خداوند می گوید، آنها را قوم خود خواهد ساخت و او خدای آنها خواهد بود، دریافت می کنیم؟ در اینجا به پویایی موجود دقت کنید. آنها جایگاهی در نزد خداوند خواهند داشت، و خداوند هم برای آنان مفهومی خواهد داشت. نه تنها خدا می خواهد با آنان رابطه خاصی برقرار کند بلکه می خواهد که آنها با او رابطه خاصی داشته باشند. آیا خداوند امروز در پی همان نوع رابطه ما نیست؟ آیا بخش اول خروج ۶: ۷ می تواند بیانگر رابطه شما با خداوند باشد، یا شما برای او فقط کسی هستید که نامتان در لیست کتاب اعضای کلیسا ثبت شده است؟ اگر پاسخ شما به بخش اول سوال مثبت است، دلیل آنرا بیان کنید.`