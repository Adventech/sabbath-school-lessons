---
title:  آغازگر عهد
date:  03/04/2021
---

### مطالعه این هفته
پیدایش ۹: ۱۵؛ اشعیا ۵۴: ۹؛ پیدایش ۱۲: ۱ تا ۳؛ غلاطیان ۳: ۶ تا ۹ و ۲۹؛ خروج ۶: ۱ تا ۸؛ ارمیا ۳۱: ۳۳، ۳۴.

> <p>آیه حفظی</p>
> «حال اگر واقعاً صدای مرا بشنوید و عهد مرا نگاه دارید، از میان جمیع قومها، مِلک خاص من خواهید بود، زیرا تمامی زمین از آنِ من است» (خروج ۱۹: ۵).

درس هفته گذشته را با سقوط بشریت در گناه به دلیل تخطی، سرپیچی، و گناه والدین اولیه ما، به اتمام رساندیم. درس این هفته نگاهی گذرا و سریع به خلاصه کل دروس این سه ماهه است، زیرا که هر روز نگاهی به عهد و پیمان های اولیه می اندازیم، پیمان هایی که همه به شیوه خودشان نشان دهنده مظاهر و جلوه های درست و واقعی عهد حقیقی بودند، پیمانی که در جلجتا بوسیله خون عیسی مسیح تایید و به تصویب رسید، و عهدی که ما به عنوان مسیحیان با پروردگار خود می بندیم.

ما درس این هفته با بررسی عهدی که خدا با نوح بست تا مانع نابودی او و خانواده اش شود، شروع می کنیم. و با عهد خداوند با ابراهیم ادامه می دهیم، عهدی که بسیار با ارزش و مملو از وعده برای همه ما بود؛ سپس به عهدی که در کوه سینا بسته شد و اهمیت آنچه در آنجا اعلام شد می رسیم؛ و سرانجام به بررسی عهد جدید خواهیم پرداخت، عهدی که تمام عهدهای دیگر به آمدن آن اشاره داشتند. البته همه اینها را طی چند هفته آینده بطور دقیقتر و عمیقتر مورد بررسی قرار خواهیم داد. این هفته فقط یک پیش مطالعه سطحی در مورد آنها خواهیم داشت.

**درس این هفته در یک نگاه**

`معنا و مفهوم عهد چیست؟ عهد از چه مفادی تشکیل شده است؟ عهدی که خداوند با نوح بست چه بود؟ چه امیدی در عهد با ابراهیم یافت می شود؟ ایمان و اعمال چه نقشی را در عهد بشر ایفا می کنند؟ آیا پیمان فقط یک معامله است، یا دارای جنبه های ارتباطی با آن است؟ ماهیت واساس «عهد جدید» چیست؟`