---
title:  'عهد جدید (ارمیا ۳۱: ۳۱ تا ۳۳)'
date:  08/04/2021
---

این آیات برای اولین بار در عهد عتیق به عنوان «عهد تازه» یاد شده است. این آیات متمرکز بر زمینه بازگشت بنی اسرائیل از تبیعد می باشد، و در مورد برکاتی که از طرف خداوند به آنان خواهد رسد، سخن می گویند. مجددا، مانند سایر موارد، این خداوند است که آغازگر پیمان است، و این خداوند است که آنرا به سبب فیض و رحمت خویش محقق خواهد کرد.

همچنین، به زبان استفاده شده در این آیات توجه کنید. خدا از خودش به عنوان شوهر آنها یاد می کند؛ او درباره نوشتن احکام خود بر قلبهای آنان صحبت می کند. و با استفاده از بیانات عهد ابراهیمی، می گوید که او خدای آنها خواهد بود، و آنها قوم او خواهند بود. بنابراین، مانند قبل، این میثاق فقط شامل برخی از توافقنامه های لازم الاجرا قانونی مانند دادگاههای امروزی نیست، بلکه این عهد با چیزی بیش از آن سروکار دارد.

`ارمیا ۳۱: ۳۳ را بخوانید. آنرا با خروج ۶: ۷ که در مورد بخشی از عهد و پیمانی که با اسرائیل بسته شده توضیح می دهد، مقایسه کنید. مجددا، چه عامل یا عنصر کلیدی در اینجا وجود دارد؟ خدا خواهان چه چیزی با قومش می باشد؟`

`ارمیا ۳۱: ۳۴ را بخوانید. آنچه در آنجا گفته می شود را با یوحنا ۱۷: ۳ مقایسه کنید. خداوند چه کار مهم و کلیدی را انجام می دهد که پایه و اساس این رابطه را ایجاد می کند؟`

در ارمیا ۳۱: ۳۱ تا ۳۴، می توان حضور عناصر فیض و اطاعت، هر دو را درست مانند حضور آنها در عهدهای قبلی مشاهده کرد. خداوند گناهان آنها را خواهد بخشید، با آنان رابطه برقرار خواهد کرد و لطف و رحمت خود را به آنان اعطا خواهد کرد. در نتیجه، مردم به راحتی از او اطاعت می کنند؛ نه بر اساس عادت و مانند ماشین، بلکه صرفا به دلیل شناختی که از او دارند، و محبتی که به او دارند، پس آنان می خواهند به او خدمت کنند و خادم او باشند. این اصل رابطه عهدی است که خداوند می خواهد با قوم خود داشته باشد.

`چگونه می توانیم این ایده را که احکام خدا بر قلبهای ما نقش بسته شده است درک کنیم؟ آیا این بدان معناست که احکام خصوصی و فردی می شوند، چیزی که باید مطابق محاسبات خصوصیات فردی قلب ما تفسیر و تعبیر و به آنها عمل شود؟ یا معنای دیگری دارد؟ اگر چنین است، به چه معناست؟`