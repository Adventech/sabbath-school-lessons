---
title:  اندیشه هایی فراتر
date:  09/04/2021
---

«اعمال شریرانه چنان در میان همه قشرها رایج شده بود که اندکی معدود به پروردگار وفاودار باقی مانده بودند و اغلب وسوسه می شدند تا دل از دست داده و خود را تسلیم یاس و نومیدی کنند. بنظر می رسید که گویی اهداف خداوند برای اسرائیل در شرف انحطاط و شکست بوده و به موجب آن قوم متمرد دچار همان سرنوشت سدوم و غموره شد.

«در مواجهه با چنین شرایطی، تعجب آور نیست که در آخرین سالهای سلطنت عُزّیا، اشعیا فراخوانده شد تا پیام هشدار و توبیخ خدا را به یهودا برساند، او از بار مسئولیتی که بر عهده داشت بر خود پیچید. او بدرستی می دانست که با مقاومت سرسختانه ای روبرو خواهد شد. همانطور که او عدم توانایی خود برای روبرو شدن با آن شرایط را می دید و  سرسختی و بی اعتمادی و بی ایمانی مردم را درک می کرد، به نظر می رسید که امیدی به ثمر رسیدن کار او نیست. آیا او باید با نا امیدی ماموریت خود را رها کند و یهودا را با بت پرستی به حال خود رها سازد؟ آیا خدایان نینوا در مخالفت با خدای آسمانها بر زمین حکومت می کردند؟» اِلن جی وایت، انبیا و پادشاهان، صفحات ۳۰۶، ۳۰۷.

**سوالاتی برای بحث:**

`۱. آیا پیمان خدا با نوح، ابراهیم، موسی، و ما در ادامه عهد او با آدم بود، یا این عهدی جدید بود؟ پیدایش ۳: ۱۵؛ پیدایش ۲۲: ۱۸؛ و غلاطیان ۳: ۸، ۱۶ را ملاحظه کنید.`

`۲. چرا جنبه شخصی رابطه عهد بسیار مهم است؟ به عبارت دیگر، شما می توانید با کسی بدون هیچگونه تعامل شخصی و رابطه نزدیک، یک قرارداد قانونی الزام آور و اجباری، یک «عهد و پیمان» بسته باشید. با اینحال، این نوع توافق چیزی نیست که خداوند در عهد خود با قومش به دنبال آن باشد. چرا اینگونه است؟ موضوع را مورد بحث و گفتگو قرار دهید.`

`۳. از چه طرقی ازدواج، تشبیه خوبی برای میثاق است؟ از چه طریقی مقایسه ازدواج در توصیف عهد نارسا و نامناسب است؟`

**خلاصه مطلب**

ورود گناه به جهان رابطه ای که خالق در ابتدا از طریق والدین اولیه ما با خانواده بشری ایجاد کرده بود را شکست و از بین برد. اکنون خداوند می خواهد از طریق یک عهد جدید همان رابطه محبت آمیز را برقرار کند. این پیمان هم به مفهوم یک رابطه متعهدانه بین خدا و ما (مانند پیوند ازدواج)است، و توافقی برای نجات و همسویی ما با سازنده آن است. خود خداوند، با انگیزه عشق عظیم خود به ما، آغازگر رابطه عهد است. او با وعده های رئوفانه و اقدامات مهربانانه و خیرخواهانه اش ما را وا میدارد تا با او متحد شویم.