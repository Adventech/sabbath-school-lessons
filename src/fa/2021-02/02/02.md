---
title:  مبانی عهد
date:  04/04/2021
---

**«عهد خویش را میان خود و تو خواهم بست و تو را بسیار بسیار کثیر خواهم گردانید» (پیدایش ۱۷: ۲).**

کلمه عبری ترجمه شده به عنوان «عهد» (که در عهد عتیق حدود ۲۸۷ بار آمده است) Berith است. همچنین می تواند به عنوان «وصیت نامه» یا «آخرین خواسته» ترجمه شود. مبدا آن نامشخص است، اما به معنای اینست که دو طرف یا دو گروه را بهم پیوند می دهد. با اینحال، برای انواع مختلف «پیوند»، هم بین انسان با انسان و هم بین خدا و انسان بکار برده میشود. در جایی که هر دو طرف انسان هستند، عهد کاربرد مرسوم برای هر دو طرف را دارد، و زمانیکه عهد بین خدا و انسان است کاربرد متمایز روحانی دارد. استفاده مذهبی آن در واقع استعاره یا تشبیهی مبتنی بر عملکرد متداول و مرسوم بود اما مفهوم عمیقتری داشت». ال. آرتور تامسون، «عهد عتیق»، نسخه ویرایش شده، دایره المعارف نسخه بین المللی کتاب مقدس، (گرند رپیدز، میشگان: انتشارات ویلیام بی. ایردمانز، ۱۹۷۹)، جلد اول، صفحه ۷۹۰.

همانند پیمان ازدواج، عهد کتاب مقدس هم رابطه و مقراراتی را تعریف و مشخص می کند. به عنوان توافقنامه، عهد کتاب مقدس شامل این مفاد اصلی و اساسی است:

۱. خداوند وعده های عهد را با سوگند تایید می کند (غلاطیان ۳: ۱۶؛ عبرانیان ۶: ۱۳، ۱۷).

۲. التزام و تعهد به پیمان، اطاعت از اراده و خواست خدا بود که در ده فرمان بیان شده است (تثنیه ۴: ۱۳).

۳. تنها راه چاره ای که به موجب آن در نهایت تعهد به عهد خدا از طریق او محقق می شود، عیسی مسیح و نقشه نجات است (اشعیا ۴۲: ۱، ۶).

`به سه عامل یا عنصر ذکر شده در بالا نگاه کنید (وعده های خدا، اطاعت ما و نقشه نجات). چگونه می توانید در معاشرت خود با خداوند، عملا این عوامل را مشاهده کنید؟ پاراگرافی را بنویسید که چگونگی آشکار شدن و بروز آنها را در زندگی شما توصیف کند.`

در عهد عتیق، سیستم قربانی ها، مردم را در مورد کل نقشه نجات  راهنمایی می کردند. مشایخ و بنی اسرائیل از طریق نمادهای این سیستم آموختند که به نجات دهنده ای که در آینده خواهد آمد ایمان بیاورند. نادم و توبه کننده می توانست از طریق این مراسم مورد آمرزش و عفو قرار گیرد و از گناه رهایی یابد. بدین ترتیب، برکات عهد می توانست حفظ شود و با رشد روحانی، تصویر خدا در زندگی ترمیم شود، حتی زمانی که بشریت نتوانست تعهد و هدف خود را در توافق حفظ کند.

`اگرچه پیمان هایی بین مردم بسته شده است، اما کاربرد کلمه berith در کتاب مقدس عبری به رابطه بین خدا و بشریت مربوط می شود. با توجه به شخصیت خداوند و مقایسه آن با شخصیت انسان، چه نوع رابطه ای را چنین عهدی می تواند به تصویر بکشد؟`