---
title:  عهد و رسالت جدید
date:  24/06/2021
---

**«پس بروید و همۀ قومها را شاگرد سازید و ایشان را به نام پدر و پسر و روحالقدس تعمید دهید و به آنان تعلیم دهید که هرآنچه به شما فرمان دادهام، به جا آورند. اینک من هر روزه تا پایان این عصر با شما هستم!» (متی ۲۷: ۱۹، ۲۰).**

در سراسر جهان، اغلب مردم با آنچه لورن فن دِر پُست، نویسنده اهل آفریقای جنوبی «بار سنگین مسئولیت بی معنا» می نامد در حال دست و پنجه نرم کردن هستند. مردم دارای موهبت حیات هستند، اما نمی دانند چگونه آنرا بکار گیرند، نمی دانند هدف از اعطای این هدیه به آنان چیست و چگونه باید از آن استفاده کنند. مثل این است که به شخصی کتابخانه ای پر از کتاب های نفیس و نادر بدهید، تنها به این خاطر که شخص کتابها را به جای مطالعه و خواندن برای درست کردن آتش استفاده کند. این کار جز خسران و هدر دادن چیزی بسیار ارزشمند بیش نیست!

با این حال، برای مسیحیانِ عهد جدید، این مسئله و مشکلی نیست که آنها باید با آن مبارزه کنند. برعکس، کسانی که خبر شگفت انگیز منجی مصلوب شده و از مرگ قیام کرده را شنیده اند (و شخصا آنرا تجربه کردهاند)، شادمانی را می دانند زیرا او به خاطر گناهان تک تک انسانها در همه جای جهان جان خود را داده است تا همه آنها حیاتی جاودان داشته باشند. با توجه به فراخوان صریح، بدون ابهام و روشن متی ۲۸: ۱۹، ۲۰، مسلماً مؤمنان ماموریت و هدفی در زندگی دارند و آن این است که حقیقت شگفت انگیزی را که در زندگی شخصی با مسیح تجربه کردهاند به جهانیان برسانند. چه افتخار بزرگی! بیشتر کارهای دیگری که ما در این دنیا انجام می دهیم وقتی این دنیا به پایان برسد، آنها نیز پایان می یابند. اما بشارت انجیل به دیگران عملی است که اثر و تاثیرات آن در ابدیت آشکار می شود و جاودانه است. درباره حس ماموریت روحانی و هدف آن صحبت کنید!

`آیات امروز را در ارتباط با عوامل مختلف آنها بررسی کنید. موارد خاصی که عیسی آنها را به ما می گوید تا انجام دهیم، چه هستند و هریک مرتبط با چه چیزی هستند؟ چه وعده ای داریم که باید به ما ایمان و شهامت بدهد تا آنچه را که مسیح دستور می دهد انجام دهیم؟`

`به عنوان مسیحیان عهد جدید، به ما از طرف خود پروردگار فرمان واضح و روشنی داده شده است. هر کسی که هستیم، در هر مرحله ای از زندگیمان که هستیم، توانایی ها و محدویت های ما هرچه که باشند، همه ما می توانیم در آن نقش و مسئولیتی داشته باشیم. آیا شما کاری انجام دادهاید؟ می توانید کارهای بیشتری انجام دهید؟ همراه با کلاس خود می توانید چه کاری می توانید انجام دهید تا نقش موثرتری در این امر داشته باشید؟`