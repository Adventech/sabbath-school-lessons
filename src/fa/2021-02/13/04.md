---
title:  عهد جدید و قلب جدید
date:  22/06/2021
---

**«تا مسیح به واسطۀ ایمان در دلهای شما ساکن شود، و در محبت ریشه دوانیده، استوار گردید، تا توان آن بیابید که با همۀ مقدسین، به درازا و پهنا و ژرفا و بلندای محبت مسیح پی ببرید و آن محبت را که فراتر از معرفت بشری است، بشناسید - تا از همۀ کمالات خدا آکنده شوید» (افسسیان ۳: ۱۷ تا ۱۹).**

همانطور که در دروس قبلی این سه ماهه نشان داده شد، عهد جدید پیمانی است که در آن خداوند احکام خود را در قلبهای ما قرار می دهد (ارمیا ۳۱: ۳۱ تا ۳۳). نه تنها احکام در آنجا خواهد بود، بلکه بر اساس آیات امروز، مسیح نیز در قلبها حضور خواهد داشت، البته که این حس خوبی است، زیرا مسیح و احکام ارتباط بسیار نزدیکی با هم دارند. بنابراین، با وجود احکام مسیح در قلب ما و با ساکن شدن مسیح نیز در قلبهای ما (کلمه یونانی [ساکن شدن] که در متن فوق ساکن ترجمه شده نیز به معنای «مستقر شدن» است و مفهوم اقامت دائم را می دهد)، به ما یکی دیگر از مزایای عهد یعنی داشتن یک قلب جدید را نشان می دهد.

`چرا ما به یک قلب جدید [تولد تازه] نیاز داریم؟ چه تغییراتی در کسانی که قلب تازه دارند ظاهر خواهد شد؟`

دوباره متن فوق را بخوانید. توجه داشته باشید که پولس بر عامل یا عنصر محبت تاکید می کند و می گوید ما باید در محبت «ریشه دوانده و استوار گردیم». این کلمات به معنای ثبات، استواری، و پایداری ابدی بر اساس محبت است. ایمان ما معنائی نخواهد داشت، اگر بر اساس محبت به خدا و دیگران نباشد (متی ۲۲: ۳۷ تا ۳۹؛ اول قرنتیان ۱۳). این محبت از خلاء[دنیای واهی] نمی آید. برعکس، این امر به این دلیل نگاه اجمالی ما به محبت و عشق خدا نسبت به خودمان است (محبتی که فراتر از درک بشر است) که از طریق عیسی مسیح مظهر آن ظاهر می شود. در نتیجه، زندگی و قلبهای ما تغییر می کنند، و ما تبدیل به افرادی جدید با افکار، امیال و اهداف جدید می شویم. واکنش ما نسبت به محبت و عشق خدا به ماست که قلب ما را تغییر می دهد و عشق به دیگران را القا می کند. گویا، تا حدودی منظور پولس این است، هنگامی که می گوید، «تا از همه کمالات خدا لبریز شوید».

`اول بوحنا باب ۴: ۱۶ را بخوانید. چگونه این متن با آنچه پولس در افسسیان ۳: ۱۷ تا ۱۹ نوشته است، ارتباط دارد؟`

`به آیاتی که امروز مطالعه کردیم، نگاه کنید. چه کاری می توانید انجام دهید که اجازه دهد وعده های موجود در این متون در شما تحقق یابند؟ آیا در شما مسائلی وجود دارند که شما باید آنها تغییر دهید، مواردی که احتمالا شما را از تجربه زندگی «آکنده از کمالات خدا» باز می دارند(افسسیان ۳: ۱۹)؟ لیستی از تغییراتی که باید در زندگی خود ایجاد کنید، تهیه کنید. یک لیست برای خودتان و اگر راحت هستید لیستی هم که بتوانید در کلاس به اشتراک بگذارید. چگونه می توانید به یکدیگر کمک کنید تا تغییرات لازم صورت گیرد؟`