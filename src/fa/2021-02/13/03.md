---
title:  بری از گناه
date:  21/06/2021
---

**«پس اکنون برای آنان که در مسیح عیسی هستند، دیگر هیچ محکومیتی نیست، زیرا در مسیح عیسی، قانونِ روحِ حیات مرا از قانون گناه و مرگ آزاد کرد» (رومیان ۸: ۱).**

زن جوانی به طرز بی رحمانه ای به قتل می رسد، و قاتل او مشخص نبود. پلیس برای به دام انداختن قاتل میکروفونی را در قبر مقتول جاسازی می کند.  ماه ها پس از مرگ زن، یک روز بعدازظهر، جوانی به قبر زن نزدیک شد و در حالی که در کنار قبر زانو زده بود و گریه می کرد، از زن طلب بخشش می کند. البته پلیس سخنان او را می شنید، پس وی را به جرم ارتکاب جنایت دستگیر کرد.

`چه چیزی مرد را به سمت قبر کشانده بود؟ این گناه بود، چه چیز دیگری می تواند باشد؟`

البته، هیچکدام از ما(امیدواریم) هرگز به اندازه کاری که آن مرد جوان انجام داد، کار بدی نکرده باشیم. اما همه ما مقصر هستیم. همه ما کارهایی انجام داده ایم که از انجام آنها شرمنده ایم، کارهایی که آرزو می کنیم بتوانیم برگردیم و آنها را جبران و انجام ندهیم، اما نمی توانیم.

به لطف عیسی مسیح و خون او در عهد جدید، هیچ یک از ما مجبور نیستیم که با لکه ننگ گناه زندگی کنیم. با توجه به مطلب امروز، هیچ محکومیتی علیه ما وجود ندارد. قاضی غایی، ما را بی گناه محسوب می کند و ما را به گونه ای برمی شمارد که گویی کاری انجام نداده ایم که احساس گناه کنیم.

`چگونه این آیات به ما در درک رومیان ۸: ۱، کمک می کنند؟ یوحنا ۵: ۲۴؛ رومیان ۳: ۲۴، ۲۵؛ دوم قرنتیان ۵: ۲۱.`

یکی از وعده های بزرگ زندگی در یک رابطه عهد با پروردگار این است که دیگر لازم نیست تحت اسارت گناه زندگی کنیم. چرا که به دلیل خون ریخته شده در عهد، ما، انتخاب کرده ایم وارد آن عهد با خدا شویم، و انتخاب کرده ایم که قید و شرط های آن را با ایمان، توبه، و اطاعت رعایت کنیم، شایسته هستیم تا بار گناه از ما بر داشته شود. وقتی شیطان می خواهد در گوش ما زمزمه کند که ما شرور هستیم، ما بد هستیم، ما آنقدر گناهکار هستیم که مورد قبول خدا قرار نمی گیریم، می توانیم همان کاری را انجام دهیم که عیسی وقتی شیطان او را در بیابان وسوسه کرد، انجام داد: ما می توانیم کلام خدا را نقل کنیم، و یکی از بهترین آیه ها برای نقل رومیان ۸: ۱ است. این به معنای انکار حقیقت گناه در زندگی ما نیست؛ این بدان معناست که به دلیل رابطه عهدی که با خداوند داریم، دیگر در محکومیت آن گناه زندگی نمی کنیم. عیسی تاوان مجازات گناه ما را پرداخت کرد و او اکنون در حضور پدر ایستاده و از جانب ما با خون خود شفاعت ما را می کند، و عدالت خویش را به جای گناه ما تقدیم می کند.

`چه تفاوتی در زندگی ما ایجاد می شود، وقتی خداوند شما را به خاطر هر گناهی که مرتکب شده اید، می بخشد؟ چگونه این واقعیت به شما کمک می کند تا با دیگران که علیه شما مرتکب گناه شده اند، رفتار کنید؟ چگونه باید بر نحوه برخورد شما با آن افراد تاثیر بگذارد؟`