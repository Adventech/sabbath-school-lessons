---
title:  عهد جدید و حیات جاودان
date:  23/06/2021
---

**«عیسی گفت: «قیامت و حیات مَنَم. آن که به من ایمان آوَرَد، حتی اگر بمیرد، زنده خواهد شد. و هر که زنده است و به من ایمان دارد، بهیقین تا به ابد نخواهد مرد» (یوحنا ۱۱: ۲۵، ۲۶).**

زندگی ابدی دارای دو بُعد است. بُعد فعلی آن برای مؤمنان، که زندگی در فراوانی و کمال آن را به ارمغان می آورد (یوحنا ۱۰: ۱۰)، و شامل بسیاری از وعده ها است که اکنون برای زندگی به ما داده می شود.

بُعد آینده آن، البته که حیات ابدی است – وعده رستاخیز انسان[جسم] است (یوحنا ۵: ۲۸، ۲۹؛ یوحنا ۶: ۳۹). اگرچه هنوز  این در آینده رخ می دهد، اما این تنها واقعه ای است که به هر چیز دیگری ارزش و معنا می بخشد، رویدادی که در راس همه امیدهای ما به عنوان مسیحیان قرار دارد.

`آیه امروز را مطالعه کنید. عیسی در اینجا چه می گوید؟ حیات ابدی در کجا یافت می شود؟ درک ما از سخنان وی مبنی بر اینکه کسانی که زنده اند و به او ایمان دارند، حتی اگر بمیرند، هرگز نخواهند مُرد، چیست؟`

مطمئنا، همه ما روزی می میریم، اما طبق سخنان مسیح، این مرگ فقط یک خواب است، یک وقفه کوتاه برای کسانی که به او ایمان دارند، که با قیام و رستاخیز مردگان از خاک به پایان می رسد. هنگامی که مسیح بازگردد، مردگان در مسیح جاودانه خواهند شد و پیروان او که زنده هستند در یک چشم به هم زدن به جاودانگی می رسند. هر دو چه مردگان در مسیح و چه آنانی که زنده هستند با یک نوع بدن روحانی رستاخیز می کنند. در آن زمان جاودانگی و حیات ابدی برای قوم خدا آغاز می شود.

چه شادمانی عظیمی که اکنون می دانیم زندگی ما به گور ختم نمی شود و برای آن پایانی وجود ندارد، و اینکه ما حیاتی نو خواهیم داشت که تا به ابد ادامه می یابد.

«مسیح در جسم با ما یكی شد تا ما بتوانیم در روح با او یكی شویم و به واسطه این اتحاد و یگانگی است كه از گور بر می خیزیم، نه فقط برای آشكار شدن قدرت مسیح، بلكه به جهت ایمان به اوست كه از حیات جاودانی برخوردار می شویم. كسانی كه سیرت حقیقی مسیح را می شناسند و در دل خود به او ایمان می آورند از حیات جاویدان برخوردار می شوند. به واسطه روح القدس است كه مسیح در ما ساكن می شود؛ و پذیرفته شدن روح القدس خداوند در قلب از طریق ایمان، ابتدای حیات جاودانی است»، اِلن جی وایت، آرزوی اعصار، صفحه ۳۸۸.

`از چه راه هایی می توانیم اکنون از مزایای زندگی ابدی برخوردار شویم؟ به عبارت دیگر، این وعده اکنون برای ما چگونه عمل می کند؟ برخی از مزایایی که به شما در زندگی شخصی روزمره تان وعده حیات جاودان می دهد را بنویسید. چگونه می توانید این امید و وعده را با شخصی که تقلا می کند تا شاید با غم مرگ عزیزش کنار بیاید، در میان بگذارید؟`