---
title:  اندیشه هایی فراتر
date:  25/06/2021
---

از نوشته های خانم اِلن جی وایت بخوانید، فصل «رهایی قوم خدا»، صفحات ۶۳۵ تا ۶۴۵، از کتاب نبرد عظیم؛ فصل «شادی در پروردگار»، صفحات ۱۱۵ تا ۱۲۶، از کتاب گامهایی بسوی نور.

یگانه پسر مقدس خداوند هیچ گناه و غم واندوهی نداشت که بخواهد متحمل رنج آن شود: او متحمل غم و اندوه دیگران شد؛ چون گناه همه ما بر دوش او نهاده شد. او از طریق همدردی و دلسوزی الهی خویش با انسان ارتباط پیدا کرد، و به عنوان نماینده نسل بشر خود را تسلیم کرد تا مانند یک گناهکار با او رفتار شود. او به شکاف عمیقی که بین ما و خدا در اثر گناهان ما ایجاد شده بود، نگاه می کند و داوطلب می شود تا پل ارتباطی بین انسان و خدا باشد». اِلن جی وایت، طنین کتاب مقدس و نشانه های زمان آخر، اول آگوست ۱۸۹۲.

«بیا برادر من، همانطور که هستی، گناهکار و آلوده به گناه. بار گناه خود را بر دوش عیسی مسیح بگذار و با ایمان به شایستگی او عدالت خود را طلب کن. اکنون بیا، در حالی که رحمت خداوند در انتظار شماست؛ با اعتراف و فروتنی روح به حضور او بیا و خداوند به وفور عفو خواهد کرد. به صدای رحمانی او گوش فرا ده که اکنون شما را فرا می خواند تا از میان مردگان برخیزید و نور مسیح بر شما بتابد. اکنون به نظر می رسد هر لحظه از زمان مستقیماً خود را با سرنوشت جهان نادیده پیوند می زند. پس اجازه ندهید تا غرور و بی ایمانی، شما را به سمت رد هدیه رحمت و بخشش سوق دهد. اگر اینکار را انجام دهید، شما در پایان ناله خواهید کرد: «و موسم حصاد گذشته و تابستان به سر آمده و ما نجات نیافته ایم!». اِلن جی وایت، شهادتهایی برای کلیسا، جلد ۵، صفحه ۳۵۳.

**سوالاتی برای بحث:**

`۱. فرانسیسکو خوزه مورنو نوشته است: «ما خود را در ارتباط با جهان هستی می بینیم، و از جهل و ناتوانی نهایی خود آگاه هستیم؛ یعنی از تزلزل و ناامنی خودمان. در نتیجه ما می ترسیم». بین ایمان و استدلال: ترس اصلی و شرایط انسانی (نیویورک: ناشران، هارپر و رو، ۱۹۷۷)، صفحه ۷. این اظهارات را با آنچه در این هفته در افسسیان باب ۳: ۱۷ تا ۱۹ مطالعه کردید، مقایسه کنید. درباره اختلافات بین این دو بحث و گفتگو کنید.`

`۲. خداوند به ما به عنوان ایمانداران در مسیح وعده مسرت و شادمانی می دهد. آیا شادمانی همان سعادت و خوشبختی است؟ آیا ما همیشه باید خوشحال باشیم؟ اگر نباشیم، آیا در تجربه و زندگی مسیحی ما ایرادی وجود دارد؟ زندگی مسیح چه چیزی را می تواند آشکار کند تا به ما در درک پاسخ این سوالات کمک کند؟`

`۳. در مورد نظریه «پُری کامل از کمالات خدا» بیشتر بحث و گفتگو کنید (افسسیان ۳: ۱۹). این به چه معناست؟ چگونه می توانیم این را در زندگی خود تجربه کنیم؟`

**خلاصه مطلب**

عهد فقط یک مفهوم الهیاتی عمیق و پرمعنا نیست؛ در عوض، عهد و پیمان نسبت های رابطه ای را تعریف می کند که باعث رستگاری است ، رابطه ای که مزایا و فواید شگفت انگیزی را اکنون و در بازگشت دوباره او برای ما به ارمغان می آورد.