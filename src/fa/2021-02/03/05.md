---
title:  نشان رنگین کمان
date:  14/04/2021
---

**«و خدا گفت: «این است نشان عهدی که من میان خود و شما و هر جانداری که با شماست، برای همۀ نسلهای آینده میبندم. رنگینکمان خود را در ابر قرار دادهام، و آن نشان عهدی خواهد بود که میان من و زمین است» (پیدایش ۹: ۱۲، ۱۳).**

تعداد کمی از پدیده های طبیعی هستند که بتوانند از رنگین کمان زیباتر باشند. چه کسی از دوران کودکی خود به یاد نمی آورد، اولین شگفتی و تحسین و تعجب خود از دیدن خطوط نورانی شگفت انگیز که مانند نوعی اشاره و نشانه گرفتن به دروازه پنهانی و سرّی آسمانها از سویی به سوی دیگر در آسمان خم شده باشند؟ حتی در بزرگسالی نیز دیدن طیف های آن رنگهای متحیر کننده در میان ابرها می تواند نفس گیر باشد. جای تعجب نیست که حتی امروز از رنگین کمان به عنوان نمادی برای موارد مختلف استفاده می شود: از سازمانهای سیاسی گرفته تا فرقه ها و گروه های موسیقی راک تا آژانسهای مسافرتی (کلمه رنگین کمان را در وب جستجوی کنید تا دریابید) همه از این نماد استفاده می کنند. بدیهی است که آن نوارهای زیبا از رنگها هنوز همچون آمیزه ای همنوا از آهنگ ها، تار و پود قلب و ذهن ما را لمس می کنند.

البته این همان اشاره و حرف و منظور خداوند است.

`چرا خداوند فرمود، رنگین کمان نماد و نشانه است؟ (پیدایش ۹: ۱۲ تا ۱۷).`

خداوند فرمود که از رنگین کمان به عنوان نشانه «پیمان من» استفاده خواهد کرد (پیدایش ۹: ۱۵). چقدر جالب است که او از کلمه پیمان در اینجا استفاده می کند، زیرا در این مورد، نحوه بکارگیری پیمان با جاهای دیگر متفاوت است. در مقابل، در عهد با ابراهیم یا عهد سینا، انجام هیچ تعهد خاصی از سوی کسانی که از این عهد بهره مند می شدند (حتی نوح) مطرح نشده است. سخنان خداوند در اینجا خطاب به همه مردم است، به «هر جاندار ذی جسد» (پیدایش ۹: ۱۵) و برای «همه نسل های آینده» (پیدایش ۹: ۱۲) است. سخنان خدا جهانی و همه جانبه است، صرف نظر از اینکه چه کسانی تصمیم به اطاعت از خداوند می گیرند یا نه. به این مفهوم که وقتی از رابطه خدا و انسان صحبت می شود، از مفهوم عهد و پیمان همانطور که در جای دیگر در کتاب مقدس بکار برده شده است، استفاده نمی شود.

`چگونه این پیمان لطف و رحمت خداوند را نشان می دهد؟ چه کسی آغازگر این پیمان است؟ چه کسی در نهایت از این عهد منتفع می شود؟`

`اگرچه این میثاق همانطور که در اینجا بیان شده است، از سوی ما با انجام تعهدات خاصی همراه نیست (البته از سوی خدا این تعهد وجود دارد که دیگر هرگز دنیا را با سیل نابود خواهد کرد)، چگونه شناخت ما از آنچه که رنگین کمان نماد آن است، می تواند در زندگی ما در اطاعت از خداوند تاثیر بگذارد؟ بطور خلاصه، آیا وقتی به آسمان نگاه می کنیم و رنگین کمان را می بینیم، برای ما مفهومی از انجام برخی تعهدات وجود دارد؟ به کل مفهوم و منظوری که در رنگین کمان وجود دارد و درسهایی که می توانیم از حکایت آن بیاموزیم بیاندیشید.`