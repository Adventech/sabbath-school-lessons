---
title:  عهد با نوح
date:  13/04/2021
---

**«لیکن عهد خود را با تو استوار خواهم ساخت، و تو به کشتی در خواهی آمد؛ تو و پسرانت و زنت و زنان پسرانت، همراه تو» (پیدایش ۶: ۱۸).**

در این یک آیه ما اصول و اساس عهد کتاب مقدسی که خدا با بشریت می بندد را داریم: خدا و نوع بشر وارد یک توافقنامه می شوند و با هم توافق می کنند به همین سادگی.

با این حال، عناصر بیشتری نسبت به آنچه که در وهله اول به چشم می خورد، وجود دارند.

برای شروع، عنصر اطاعت از سوی بشریت وجود دارد. خدا به نوح می گوید که او و خانوادهاش باید وارد کشتی شوند. آنان وظیفه ای دارند که اگر به انجام نرسانند، پیمان بین آنان و خدا شکسته می شود. اگر پیمان شکسته شود، بازندگان واقعی آنان هستند، زیرا در نهایت ذینفعان و بهره برداران عهد آنان بودند. از این گذشته، اگر نوح به خدا پاسخ منفی می داد و مایل نبود که آنرا رعایت و اطاعت کند و یا پاسخ مثبت می داد و بعد نظرش را عوض می کرد، چه عواقبی می توانست برای او و خانوادهاش به همراه داشته باشد؟

`خداوند می فرماید که این «پیمان من» است. این مطلب چه چیزی را در مورد ماهیت اصلی و اساسی عهد به ما می گوید؟ اگر خداوند آنرا «پیمان و عهد ما» می نامید، چه تفاوتی در درک ما از عهد بوجود می آمد؟`

هر قدر هم که این وضعیت بحرانی و خاص باشد، در این عهد می بینیم که جنبش و فعالیتی در میان خدا و بشر وجود دارد.

با برقراری «عهد من» یا نوح، خداوند در اینجا دوباره فیض خویش را به منصه ظهور می رساند. او نشان می دهد که او خواهان این است که دست به ابتکار بزند تا بشر را از نتایج گناهانشان نجات بخشد.

بطور خلاصه، این عهد نباید نوعی اتحاد و «شراکت» پایاپای دیده شود که در آن هر «شریکی» در پیمان مستقل، به دیگری وابسته است.

ما می توانیم بگوییم که خدا از عهد «بهره مند» میشود، اما فقط به معنای کاملا متفاوت با آنچه که انسان بهره میبرد. او از این نظر نفع می برد که به کسانی که دوستشان دارد حیات ابدی داده می شود، این خوشنودی و خرسندی ناچیزی برای پروردگار نیست (اشعیا ۵۳: ۱۱). پس این بدان معنا نیست که او به همان طریقی که ما در نهایت در پایان همان عهد بهره مند می شویم، نفع می برد.

به این مقایسه(توجه کنید: در میان طوفان، مردی از کشتی به دریا پرت شده است. شخصی که روی عرشه است می گوید که برای نجاتش یک جلیقه یاتیوپ نجات پرتاب خواهد کرد. با این حال، کسی که در دریا افتاده است، باید با اجرای این «اقدام» موافق باشد، یعنی وسیله ای را که برای نجات او فراهم و پرتاب شده را در آب بگیرد و برای نجات آنرا نگه دارد. عهد خدا با بشریت از بسیاری جهات به این مثال شبیه است.

`چگونه این تشبیه به شما کمک می کند تا مفهوم رحمت و فیض موجود در عهد خداوند را درک کنید؟ این مطلب چگونه به شما کمک می کند تا درک کنید که رابطه شما با خدا حتی در حال حاضر باید بر اساس عهد باشد؟`