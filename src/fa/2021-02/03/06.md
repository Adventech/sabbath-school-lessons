---
title:  « تنها نوح باقی ماند»
date:  15/04/2021
---

**«او هر موجودی را که بر روی زمین بود، محو کرد، از آدمیان و چارپایان و خزندگان و پرندگان آسمان. آنها از زمین محو شدند؛ تنها نوح باقی ماند و آنها که با وی در کشتی بودند» (پیدایش ۷: ۲۳).**

برای اولین بار در این آیه به مفهوم «باقی مانده» در کتاب مقدس اشاره شده است. کلمه ترجمه شده «باقی مانده» از کلمه دیگری گرفته شده است که فرمهای مختلف ریشه کلمه بارها در عهد عتیق در جایی که ایده و مفهوم بازمانده را نشان می دهد، بکار گرفته شده است.

«اما خدا مرا پیشاپیش شما فرستاد تا برای شما باقیماندگانی بر زمین نگاه دارد و به رهاییِ عظیم جانتان را زنده نگاه دارد» (پیدایش ۴۵: ۷).

«و هر که در صَهیون بر جا مانَد و در اورشلیم باقی بماند، مقدس خوانده خواهد شد، هر آن کس که در اورشلیم برای حیات مقرر شده باشد» (پیدایش ۴: ۳).

«در آن روز، خداوندگار دیگر بار دست خود را دراز خواهد کرد تا باقیماندگان قوم خویش را از آشور و مصر و فَتروس و کوش، و از عیلام و شِنعار و حَمات، و از سواحل دریاها باز آورَد» (اشعیا ۱۱: ۱۱).

در تمام این موارد، کلمات ایتالیک (بصورت مورب نوشته شده)با کلمات مشابه «باقی مانده» در پیدایش ۷: ۲۳ مرتبط هستند.

`به پیدایش باب ۷: ۲۳ و سایر مثالها نگاه کنید. شما مفهوم بازمانده را چگونه درک می کنید؟ چه شرایط محیطی منجر به ایجاد بازماندگان می شود؟ چگونه عهد با مفهوم بازمانده تناسب پیدا می کند؟`

در زمان سیل، خالق جهان به عنوان قاضی جهان عمل کرد. نزدیکی قضاوت جهانی(از نظر زمانی)این سؤال را مطرح می کند که آیا تمام حیات برروی زمین، حتی حیات انسان، از بین خواهد رفت؟ وگرنه، چه کسانی بازماندگان خواهند بود؟ چه کسی باقی مانده خواهد بود؟

در این مورد، این نوح و خانوادهاش بازماندگان بودند. با این حال، نجات نوح به عهد خدا با او پیوند خورده بود (پیدایش ۶: ۱۸)، عهدی که از محبت، لطف و رحمت خداوند سرچشمه گرفته و اجرا شده بود. آنها فقط به خاطر آنچه خداوند برای آنان انجام داد زنده ماندند، هرچند همکاری و مشارکت آنان هم در امر مهم بود. و تعهدات عهد از سوی نوح هرچه که بودند، مهم نبود که چقدر صادقانه و با ایمان آنها را اجرا کند، زیرا تنها امید او به لطف و رحمت خداوند بود.

`با توجه به درک ما از وقایع روزهای دوران آخر، که شامل زمانی می شود که خداوند بازماندگان را نجات خواهد داد (نگاه کنید به مکاشفه ۱۲: ۱۷)، از چه شباهتهایی در حکایت نوح می توانیم برای کمک به آمادگی عضویت خود در گروه بازماندگان استفاده کنیم؟ آیا هر روزه تصمیماتی اتخاذ می کنیم که بتواند برای زمان آخر تاثیرگذار باشد؟`