---
title:  'اصل گناه (پیدایش ۶: ۵)'
date:  11/04/2021
---

ایده و نظر الهی در پایان خلقت این بود که تمامی آنچه که آفریدهشده بود، «بسیار نیکو» بود (پیدایش ۱: ۳۱). سپس گناه وارد شد، و آن خلقت نمونه و کامل تغییر کرد. دیگر همه چیز «بسیار نیکو» نبود. آفرینش منظم خداوند توسط گناه و همه ثمرات منفور آن آسیب دید. سرکشی و عصیان در روزگار نوح در ابعاد بسیار مهیب و هولناکی گسترش یافته بود؛ شریر نسل بشر را نابود کرده بود. گرچه کتاب مقدس جزییات زیادی در این مورد در اختیار ما قرار نمی دهد (برای اطلاعات بیشتر به کتاب مشایخ و انبیا، خانم اِلن جی وایت، صفحات ۹۰ تا ۹۲ مراجعه کنید)، واضح بود که گناه، عناد و سرکشی چیزی بود که حتی خدای مهربان، صبور، و بخشنده آنرا تحمل نمی کند.

چطور ممکن است اوضاع اینقدر سریع بد و خراب شود؟ شاید پاسخ به این سوال چندان سخت نباشد. چه تعدادی از مردم امروزه، به گناهان خود توجه می کنند، و همان سوال را نپرسیده اند: چگونه اوضاع خیلی سریع خراب شد؟

**به آیات آمده در ذیل نگاه کنید. نکته ای اصلی را که بیان می کنند، یادداشت کنید. به پیشرفت و گسترش مداوم و پیوسته گناه توجه کنید:**

`۱.پیدایش ۳: ۶`

`۲. پیدایش ۳: ۱۱ تا ۱۳`

`۳. پیدایش ۴: ۵`

`۴. پیدایش ۴: ۸`

`۵. پیدایش ۴: ۱۹`

`۶. پیدایش ۴: ۲۳`

`۷. پیدایش ۶: ۲`

`۸. پیدایش ۶: ۵، ۱۱`

پیدایش ۶: ۵ و ۱۱ در خلا اتفاق نیافته است. پیش از آنها پیشینه ای برای آنها وجود داشته است. این ثمره هولناک علتی داشت. گناه به تدریج بدتر شد. و تمایل به انجام بیشتر شد. گناه مانند بریدگی یا زخم نیست، که خود بخود بهبود و شفا پیدا کند. برعکس، گناه اگر کنترل نشود، چند برابر می شود، هرگز قانع نمیشود تا زمانی که منجر به هلاکت و مرگ شود. برای مشاهده این اصل لازم نیست تا زندگی قبل از سیل را تصور کنید. این اصل هم اکنون در اطراف ما وجود دارد.

جای شگفتی نیست که خدا از گناه انزجار دارد؛ دیر یا زود، گناه ریشه کن و نابود خواهد شد. خدای عادل و مهربان دیگر کاری با آن نخواهد داشت.

البته خبر خوب اینست که اگرچه او می خواهد از شر گناه خلاص شود، اما می خواهد در عین حال گناهکاران را نجات دهد. این همان چیزی است که عهد در مورد آن است.