---
title:  'مردی بنام نوح (پیدایش ۶: ۹)'
date:  12/04/2021
---

**در میان تمام متون درباره اهریمن پیش از سیل نوح ، مردی بنام نوح در مقایسه با انسانهای اطرافش پارسا و برجسته بود. در متن فوق، به سه نکته خاصی که کتاب مقدس در مورد او ذکر کرده است توجه کنید. در حد توانایی خود، آنچه که فکر می کنید مفهوم هر یک از این امتیازات است را بنویسید:**

`۱.او «مردی عادل» بود`

`۲. او «کامل» بود`

`۳. او «با خدا راه می رفت»`

تردیدی نیست، نوح شخصی بود که با خداوند رابطه ای نجات بخش و زاهدانه داشت. او کسی بود که خدا می توانست با او کار و روی او حساب کند، کسی بود که به خداوند گوش می داد و از او اطاعت می کرد، و به خداوند اعتماد داشت. به همین دلیل خداوند توانست از نوح برای تحقق اهداف خود استفاده کند، و به همین دلیل پطرس در عهد جدید او را «واعظ عدالت» خطاب می کند (دوم پطرس ۲: ۵).

`پیدایش باب ۶: ۸ را بخوانید. چگونه این آیه به ما کمک می کند تا رابطه بین نوح و خداوند را درک کنیم؟`

کلمه «فیض» برای اولین بار در اینجا در کتاب مقدس آمده است و واضح است که این کلمه دارای معنی مشابه در منابع عهد جدید است، جایی که لطف، رحمت، و بخشش خیرخواهانه اعمال شده خداوند نسبت به گناهکاران غیر شایسته و سزاوار، توصیف شده است. بنابراین، ما باید درک کنیم که نوح هر چقدر هم که «کامل» و «پارسا» باشد، او باز هم گناهکاری بود که به لطف و رحمت خیرخواهانه خدای خود احتیاج داشت. از اینرو، نوح با هیچیک از ما که با جدیت و شوق در پی پروردگار خود هستیم تفاوتی ندارد.

`با درک این مطلب که نوح مانند همه ما به فیض و رحمت خدا احتیاج داشت، به زندگی خود نگاه کنید و این سوال را از خود بپرسید، آیا می توان گفت که من هم مانند نوح «پارسا»، «عادل»، و «کامل» هستم، و «با خدا راه میروم؟» برای هر کدام از این صفات که شما می توانید آنرا داشته باشید، دلایل خود را بنویسید و (اگر احساس راحتی می کنید) آنرا با کلاس در روز سبت به اشتراک بگذارید.`