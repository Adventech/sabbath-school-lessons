---
title:  اندیشه هایی فراتر
date:  16/04/2021
---

از نوشتجات خانم اِلن جی وایت بخوانید، فصل «سیل»، صفحات ۹۰ تا ۱۰۴ و «بعد از سیل»، صفحات ۱۰۵ تا ۱۱۰، از کتاب مشایخ و انبیا.

«رنگین کمان، یک پدیده فیزیکی طبیعی و نمادی مناسب برای وعده خداوند بود مبنی بر اینکه دیگر هرگز زمین را دوباره در اثر سیل نابود نخواهد کرد. از آنجاییکه شرایط آب و هوایی زمین پس از طوفان کاملا تغییر کرد و بارانها در بیشتر نقاط جهان جای رطوبت شبنم را برای مرطوب کردن خاک  گرفت، برای آرام کردن و از بین بردن ترس انسان در زمان بارش باران نیاز به چیزی بود. افکار و اندیشه های  روحانی می تواند در هنگام پدیده های طبیعی مکاشفه های خداوند درباره خودش را مشاهده و درک کند (رومیان ۱: ۲۰). بنابراین، رنگین کمان گواه و شاهدی برای ایمانداران است که باران باعث برکت و نه تخریب جهان خواهد بود» (کتاب مقدس تفسیری SDA جلد اول، صفحه ۲۶۵).

**سوالاتی برای بحث:**

`۱. در آن روزها جهان پر بود، مردم تکثیر و چند برابر شده بودند، جهان مانند گاو نر وحشی نعره می کشید، و خدای بزرگ در اثر هیاهو و غوغای آنان برانگیخته شد. انلیل این هیاهوی و فریاد را شنید و در مجمع مشاوره خدایان گفت: «غوغا و شورش بشر غیر قابل تحمل است و بخاطر بابل دیگر خواب امکانپذیر نیست. بنابراین، خدایان با نابودی انسان موافقت کردند»، داستان سیل در کتاب حماسه گیلگمش، ترجمه ان.کی. سندرز (لندن: گروه پنگوئن، ۱۹۷۲)، صفحه ۱۰۸. این دلیل سیل را با دلیل ذکر شده در کتاب مقدس مقایسه کنید.`

`۲. نوح برای نسل خود کاری بیش از آگاهی و هشدار دادن درباره نزدیک بودن داوری خداوند انجام داد. هدف از هشدار وی کمک به مردم برای درک نیاز آنان به نجات و رستگاری بود. چرا حقایق رستگاری بطور کلی مورد علاقه و محبوب انسانها نیستند؟ لیستی از برخی از مواردی که مانع پذیرش نقشه نجات خداوند می شوند، تهیه کنید و درباره آنها بحث و گفتگو کنید. به یوحنا ۳: ۱۹؛ یوحنا ۷: ۴۷، ۴۸؛ یوحنا ۱۲: ۴۲، ۴۳؛ یعقوب ۴: ۴ نگاه کنید.`

**خلاصه مطلب**

ما در مطالعه این هفته متذکر شدیم، پیمانهایی که خداوند با نوح بسته است، اولین مواردی هستند که در کتاب مقدس به صراحت مورد بحث قرار گرفته اند. آنها علاقه رئوفانه و مهربانانه او را به خانواده بشریت و تمایل او برای برقراری رابطه نجات دهنده با آنان را نشان می دهند. خداوند عهد خود را با نوح دوباره تایید کرد، و این تعهد نوح به خدا بود که او را از ارتداد غالب و متداول محافظت کرد، و سرانجام او و خانوادهاش را از داوری ویرانگر سیل نجات داد. «این نماد[رنگین کمان] در ابرها تایید کننده ایمان و اعتماد آنها به خداوند است، زیرا این نشانه رحمت و نیکویی الهی به انسان است؛ با آنکه خداوند در اثر سرکشی و گناه آنان برانگیخته شده بود تا زمین را نابود کند، اما لطف و رحمت او هنوز زمین را در بر می گیرد»، اِلن جی وایت، داستان رستگاری، صفحه ۷۲.