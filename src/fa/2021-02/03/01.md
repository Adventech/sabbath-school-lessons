---
title:  «تمامی نسلهای آینده»
date:  10/04/2021
---

### مطالعه این هفته
پیدایش ۳: ۶؛ پیدایش ۶: ۵، ۱۱؛ پیدایش ۶: ۱۸؛ پیدایش ۹: ۱۲ تا ۱۷؛ اشعیا ۴: ۳؛ مکاشفه ۱۲: ۱۷.

> <p>آیه حفظی</p>
> «اما نوح در نظر خداوند فیض یافت» (پیدایش ۶: ۸).

باکتریها ارگانیسم های[موجودات زنده] گیاهی بسیار کوچکی هستند که بدون میکروسکوپ قادر به دیدن آنها نیستیم. به نظر میرسد، یک توده عادی باکتری حتی بعد از ۱۰۰۰ بار بزرگ نمایی ریزتر از نوک مداد باشند. و در اثر شرایط مناسب و مساعد رشد از نظر گرما، رطوبت، و مواد غذایی کافی با سرعت فوق العاده زیادی تکثیر می شوند. به عنوان مثال، برخی از باکتریها فقط با شکسته شدن هسته آنها تولید مثل کرده و تکثیر می شوند: یک سلول بالغ به سادگی به دو سلول ماده تقسیم می شود. وقتی شکسته شدن و تقسیم هسته سلول هر ساعت اتفاق می افتد، یک باکتری می تواند در عرض ۲۴ ساعت ۱۸۰۰۰۰۰۰ بار تکثیر یافته و باکتری جدیدی را تولید کند. در پایان ۴۸ ساعت صدها میلیارد باکتری بوجود می آیند.

این پدیده میکروسکوپی در جهان طبیعی نشان دهنده رشد و نشر سریع شریر پس از سقوط در گناه است. این نژاد رذیل با توانایی و استعداد ادراک فوق العاده، سلامتی و توانایی قوی و طول عمر، خدا را انکار و رها کرد و قدرتهای عالی و بی نظیر خود را در پی پیروی از هر گونه از اشکال و جنبه های شرارت و بی عدالتی پست و زبون ساختند. در حالی که باکتریها ممکن است در اثر نور خورشید، مواد شیمیایی یا دمای بالا نابود شوند، خداوند تصمیم می گیرد تا این تمرد و عصیان گسترده را با یک سیل جهان گیر مهار و متوقف کند.

**درس این هفته در یک نگاه**

`گناه با خلقت خداوند چه کرد؟ برخی خصوصیات شخصیتی نوح چه بودند؟ چه عناصری در عهد با نوح دخیل بودند؟ به چه صورتهایی فیض و رحمت خداوند در عهد با نوح در قبل از طوفان آشکار می شود؟ عهدی که خداوند پس از طوفان با بشریت بسته است، چه چیزی را به ما در مورد محبت جهانی او به ما می آموزد؟`