---
title:  'تسلی برای آینده (اشعیا ۴۰: ۱، ۲)'
date:  14/02/2021
---

`در اشعیا باب ۴۰: ۱، ۲، خداوند قوم خود را تسلی می دهد. دوران مجازات آنان به پایان رسیده بود. مجازات آنان چه بود؟`

آیا مجازات اِعمال شده توسط آشور، چوب خشم خداوند است (اشعیا ۱۰) که خداوند با نابودی ارتش سنحاریب در سال ۷۰۱ قبل از میلاد، یهودا را نجات می دهد؟(اشعیا ۳۷). یا این مجازاتی است که توسط بابل اجرا می شود، و به موجب آن مردم و دارائی آنها را از یهودا می برد بخاطر اینکه حزقیا ثروت خود را به رخ فرستادگان مردوک بالادان کشیده بود؟ (اشعیا ۳۹)

به «آشور» و «آشوریان» ۴۳ بار در اشعیا ۷: ۱۷ تا ۳۸: ۶ اشاره شده است، اما در بقیه کتاب اشعیا فقط یکبار نام آنها آمده است، و آنهم در جایی است که در اشعیا باب ۵۴: ۴ به ظلم و ستم مصر و سپس «آشوریان» اشاره می شود. در قسمت بعدی اشعیا، نجات از تبعید در بابل یاد شده است (اشعیا ۴۳: ۱۴؛ اشعیا ۴۷: ۱؛ اشعیا ۴۸: ۱۴، ۲۰)، و این کورش پادشاه فارس است که بابل را در سال ۵۳۹ قبل از میلاد فتح می کند، کسی که تبعیدیان یهودا را آزاد می کند (اشعیا ۴۴: ۲۸؛ اشعیا ۴۵: ۱؛ اشعیا ۴۵: ۱۳).

اشعیا باب ۱ تا ۳۹ بر وقایعی که منجر به نجات یهودیان از چنگال آشوریان در سال ۷۰۱ ق. م. می شود، تاکید دارد، اما در آغاز باب ۴۰، این کتاب با جهش به یک قرن و نیم بعد و پایان حکومت بابل در سال ۵۳۹ ق. م. و بازگشت یهودیان اندکی بعد از آن میرسد.

`آیا موضوع بازگشت از بابل با آنچه که قبلا در کتاب اشعیا اتفاق افتاده ارتباط دارد؟ اگر چنین است، آن چیست؟`

اشعیا باب ۳۹ ، با پیش گوئی اسارت تعداد اندکی از فرزندان حزقیا به دست بابلیان، به عنوان پُلی برای وصل شدن به فصل های بعدی کتاب بکار گرفته شده است (اشعیا ۳۹: ۶، ۷). علاوه بر این، مکاشفه اشعیا در باب های ۱۳، ۱۴ و ۲۱ سقوط بابل و رهایی قوم خدا را پیش بینی می کند: «خداوند یک بار دیگر به قوم خودش اسرائیل، ترحّم خواهد کرد. او میگذارد باز هم آنها به سرزمین خود بازگردند تا بیگانگان بیایند و با آنها زندگی کنند. ملّتهای زیادی به قوم اسرائیل کمک میکنند تا آنها به سرزمینی که خدا به آنها داده بود بازگردند و در آنجا ملل دیگر مثل برده در خدمت اسرائیل خواهند بود. آنها که روزی اسرائیل را گرفته بودند، اکنون مغلوب اسرائیل شدهاند و مردم اسرائیل بر کسانی حکومت میکنند که روزی تحت ستم آنها بودند. خداوند قوم اسرائیل را از درد و زحمتشان و از بیگاریهای سخت، خلاص خواهد کرد» (اشعیا ۱۴: ۱ تا ۴). توجه کنید که در اینجا ارتباطی نزدیک با اشعیا ۴۰: ۱، ۲، جایی که خداوند به قوم خود وعده پایان رنج و اندوه آنها را می دهد، وجود دارد.

`چه وعده هایی در مورد پایان رنج در میان غم واندوه حاضر برای شما در کتاب مقدس وجود دارد؟ ایمان ما بدون آن وعده ها چه سودی خواهد داشت ؟ پس چرا، بسیار مهم است که ایمان خود را به آنها از دست ندهیم، با وجود همه مسائلی که وجود دارد؟`