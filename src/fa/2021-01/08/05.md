---
title:  'خالق مهربان (اشعیا ۴۰: ۱۲ تا ۳۱)'
date:  17/02/2021
---

`چگونه اشعیا باب ۴۰ مضامین رحمت و قدرت خداوند را بطور مفصل بیان می کند؟`

در سراسر این فصل، رحمت و قدرت خدا در هم آمیخته و حتی به هم پیوند خورده اند (به چارت ذیل نگاه کنید) ، زیرا که هر دو به منظور نجات قومش لازم هستند. او می خواهد تا مردمش رستگار شوند، زیرا او رحمان و رحیم است؛ او قادر است که آنان را نجات دهد، زیرا که او قدرتمند است.

- رحمت (اشعیا ۴۰: ۱ تا ۵): تسلی، آمدن خداوند برای نجات.
- قدرت (اشعیا ۴۰: ۳ تا ۸): جلال، پایداری در مقابل ضعف انسان.
- رحمت (اشعیا ۴۰: ۹ تا ۱۱): خبر خوش نجات، شبان قوم او.
- قدرت (اشعیا ۴۰: ۱۲ تا ۲۶): خالق بی همتا.
- رحمت (اشعیا ۴۰: ۲۷ تا ۳۱): به عنوان خالق، به ضعیفان قدرت می بخشد.

اشعیا قدرت خداوند را با بیان شکوه و جلال و ازلی بودن او اعلام می کند(اشعیا ۴۰: ۳ تا ۸) ، اشعیا چنان مفصل قدرت و حکمت عظیم او را شرح می دهد، تا نشان دهد که زمین و زمینیان در برابرش پست و ضعیف هستند (اشعیا ۴۰: ۱۲ تا ۱۷). در اینجا سبکِ بیان اشعیا با طرح پرسش بدیهی* و قیاس هایی روشن در خصوص زمین و هرچه در آن هست مانند پاسخ خداوند به ایوب می باشد (ایوب ۳۸ تا ۴۱).

* پرسش بدیهی یا سوال معلوم به سوالی مربوط می شود که جواب آن واضح، قطعی و معلوم است و مخاطب را در معذوریت قرار می دهد که اگر نقض غرض کند، خود را نقض کرده است. به عنوان مثال: کیست که وطن خویش را دوست نداشته باشد؟

`پاسخ به پرسش بدیهی اشعیا چیست: «به چه چیزی می توان خدا را تشبیه و توصیف کرد»؟ (اشعیا ۴۰: ۱۸).`

برای اشعیا همچون ایوب، پاسخ ادامه می یابد بدون اینکه بگوید: هیچ کس. خداوند بی همتا، یکتا و یگانه است. اما اشعیا به سوال خود پاسخ می دهد و اشاره به پاسخی می کند که بسیاری از مردمان کهن با اعمالشان نشان می دادند، که خدا همانند بت است (اشعیا ۴۰: ۱۹، ۲۰).

اشعیا به این مفهوم پاسخ می دهد. در حال حاضر استفاده از بت به عنوان تشبیه به خدا احمقانه به نظر می رسد، اما فقط برای اطمینان از اینکه مردم به این نکته پی برند، او در مورد منحصر به فرد بودن خدا توضیحاتی ارائه می دهد و استدلالی غیرقابل پاسخ ارائه می دهد مبنی بر اینکه او خالق مقدس است (اشعیا ۴۰: ۲۱ تا ۲۶).

`چگونه آیه ۲۷ طرز برخورد مردم به پیام اشعیا را نشان می دهد؟  در چه صورتی، ما هم می توانیم به خاطر همان طرز نگرش مقصر باشیم؟`