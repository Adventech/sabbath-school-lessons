---
title:  اندیشه هایی فراتر
date:  19/02/2021
---

از خانم اِلن جی وایت بخوانید، «هان بنگرید که خدای شما می آید»، در انبیا و پادشاهان، صفحات ۳۱۱ تا ۳۲۱.

«در ایام اشعیا، درک روحانی بشر بواسطه عدم درک خدا تیره و تار بود. برای مدتها شیطان انسان را هدایت می نمود تا به آفریننده خود به عنوان مولف گناه و رنج و مرگ نگاه کند. کسانی که بواسطه او فریب خورده بودند تصور کردند که خدا خشن و جبار است. آنان خداوند را به عنوان کسی می دیدند که ناظر اعمال آنان است تا آنها را تقبیح و محکوم کند و او کسی است که تمایلی به پذیرش گناهکاران ندارد، و دائما بدنبال عذری قانونی می گردد تا به آنان کمک نکند. قانون محبت که از طریق آن ملکوت حکمرانی می شود توسط فریبکار اعظم بد جلوه داده شده است، به عنوان مانعی برای شادی انسانها، و یوغی گرانبار از آنچه که باید از پذیرش آن بگریزند. شیطان طوری وانمود کرده بود که احکام خدا چنان سخت هستند که نمی توان آنها را پیروی کرد و مجازاتهای سرپیچی بطور مستبدانه تعین گردیده است» (اِلن جی وایت، انبیا و پادشاهان صفحه ۳۱۱).

**سوالاتی برای بحث:**

`۱. پیام اشعیا باب ۴۰: ۱۲ تا ۳۱ را با بیان خودتان خلاصه کنید. آنرا با بکارگیری تصورات مدرن بنویسید، مانند اکتشافات علمی مدرن و حتی از لحاظ گرافیکی قدرت خدای ما را عظیم و شگفت انگیزتر نشان دهید. و خلاصه کار خود را در کلاس به اشتراک بگذارید.`

`۲. چگونه توصیفات اشعیا در مورد پایداری و بقای کلام خدا در برابر زندگی فانی و شکننده انسان (اشعیا ۴۰: ۶ تا ۸)، با شما در مورد ترس از مرگ صحبت می کند؟ چگونه امید از رستاخیز را برای شما بازگو می کند؟`

`۳. با توجه به اشعیا باب ۴۰: ۱۲ تا ۳۱، چگونه یک نفر می تواند از غرور و تکبر رهایی یابد؟`

**خلاصه**:  خداوند توسط اشعیا، برای کسانی که متحمل درد و رنج بودند پیام تسلی و آرامش فرستاد.  زحمات و سختیهای آنان به پایان خواهد رسید، و خداوند بسوی آنان باز خواهد گشت. آنان به جای نا امیدی و آشفتگی ، می توانند به پروردگار اعتماد کنند تا او قدرت خلق کننده خویش را برای آنان بکار بندد.