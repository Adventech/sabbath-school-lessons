---
title:  'حضور، کلام، راه سازی (اشعیا ۴۰: ۳ تا ۸)'
date:  15/02/2021
---

`چگونه قوم خداوند به آرامش و تسلی دست می یابند؟ (اشعیا ۴۰: ۱ تا ۸).`

یک منادی بی نام اعلام می کند که خدا می آید تا جلال خود را آشکار کند (اشعیا ۴۰: ۳ تا ۵). و نداکننده دیگری اعلام می کند که اگرچه انسانها مانند علف هستند و بیش از گل علف دوام ندارند، «اما کلام خدا تا ابد پایدار است» (اشعیا ۴۰: ۸).

قوم خداوند بعد از تبعید، آنچه را که در کوه سینا به ایشان داده شده بود ولی سپس همه آن را در اثر ارتداد خود و آنچه که برایش مجازات شده و از دست داده بودند، باز بدست آوردند: حضور خداوند و کلام او. اینها مولفه ها و عناصر اصلی عهد خدا با بنی اسرائیل هستند، یعنی ساکن شدن او در حرم مقدس خود در میان آنان بود (خروج ۲۵: ۸، ۱۶). ولی از آنجایی که آنان سخنان او را نقض کردند، خدا معبد خود را در میان آنان ترک می کند (حزقیال ۹، ۱۱)، اما او دوباره باز می گردد. حضور و کلام قابل اعتماد ابدی او، تسلی و رستگاری و امید را به ارمغان می آورد.

`چه نوع آمادگی برای بازگشت خداوند لازم است؟ اشعیا ۴۰: ۳ تا ۵.`

این شایسته پادشاه نیست که در جاده ای ناهموار گام بردارد. بنابراین، برای آمدن او نیاز به آماده سازی راه برای او می باشد. پس خیلی بیشتر برای آمدن شاه شاهان! نیاز است تا راه او هموار و آماده شود، بازگشت او ظاهراً از مشرق زمین است، از مکانی دوردست که قوم او در میان ملتها پراکنده شده اند و او در حال حاضر پناهگاه قوم در تبعید خود است (حزقیال ۱۱: ۱۶)، پس نیاز به اصلاحات بزرگی در این زمینه است. ساخت یک بزرگراه هموار و صاف به معنای واقعی آن در جاده ها و تپه های ناهموار شرق اورشلیم، حتی با استفاده از دینامیت و بولدوزرها کاری سخت و دلهره آور می تواند باشد. خدا تنها کسی است که می تواند اینکار را انجام دهد؛ او کسی است که می تواند «ناهمواری ها را به زمین هموار» تبدیل کند (اشعیا ۴۲: ۱۶). اما او نیاز به جاده واقعی برای تردد ندارد زیرا او بر بال کروبیان پرواز می کند (حزقیال ۱: ۹ تا ۱۱).

عهد جدید به صراحت نبوت اشعیا را به کار روحانی مربوط می داند که با موعظه یحیی تعمید دهنده محقق می شود (متی ۳: ۳). پیام او این بود: «از گناهان خود توبه کنید، زیرا ملکوت خدا بزودی فرا خواهد رسید» (متی ۳: ۲) و می گفت «توبه کنید و غسل تعمید بگیرید تا خدا از تقصیراتتان بگذرد و شما را ببخشد» (مرقس ۱: ۴). بنابراین، راه توبه این بود، یعنی تمایل به دوری از گناه، به منظور بدست آوردن تسلی و آرامش بخشش و حضور خداوند.

ارمیا در باب ۳۱: ۳۱ تا ۳۴ همان پیغام روحانی را در دوران طولانی تبعید  برای تبعیدیان یهودی اعلام می کند تا ماهیت هموار کردن راه خداوند را درک کنند. در این آیات، پروردگار به کسانی که مشتاق هستند تا یک شروع تازه داشته باشند، وعده می دهد: «عهد و میثاق جدید»، که او شریعت خود را در قلبهای آنان می گذارد و عهد می بندد که خدای آنان باشد. آنها او و شخصیت او را می شناسند، زیرا که آنان را بخشیده است.

`اشعیا باب ۴۰: ۶ تا ۸ را به دقت بخوانید. شما به عنوان کسی که مانند علف از بین می روید، چه امیدی می توانید از آنچه این آیات می گویند، کسب کنید؟ آنها هشدار می دهند که ما اعتماد خود را بر اساس چه چیزی قرار ندهیم؟`