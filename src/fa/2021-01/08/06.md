---
title:  'مشکل بت پرستی (اشعیا ۴۰: ۱۹، ۲۰)'
date:  18/02/2021
---

بت پرستی با جایگزین کردن چیز دیگری به جای خداوند، رابطه صمیمی و بی نظیر با خداوند را از بین می رود (خروج ۲۰: ۴، ۵؛ بنابراین، انبیا به بت پرستی به عنوان «زنای روحانی» اشاره می کنند (ارمیا ۳: ۶ تا ۹).

`اشعیا ۴۱: ۲۹ را بخوانید. اشعیا بت ها را چگونه توصیف می کند؟ آنچه را که او در اینجا درباره آنها می گوید، چگونه درک می کنید؟ چرا این توصیفات در مورد همه بت ها دقیق و درست است، بدون در نظر گرفتن اینکه آنها چه باشند؟`

مشرکان عهد کهن معتقد بودند که از طریق تمثال ها و نماد ها، آنان موجودات قدرتمند الهی را پرستش می کنند. پرستش بتی که معرف و نماد خدای دیگری است، نقض اولین فرمان خداوند می باشد: «خدای دیگری را غیر از من پرستش نکن» (خروج ۲۰: ۳). اما اگر وجود یک بت می خواهد تا نماد و بیانگر خدای حقیقی باشد، همانطور که مجسمه گوساله طلایی بود (خروج ۳۲: ۴، ۵)، خداوند این عقیده را که چیزی شبیه او باشد رد می کند، زیرا که هیچکس نمی داند چگونه او را ترسیم و تجسم کند (تثنیه ۴: ۱۵ تا ۱۹)، هیچ چیز نمی تواند نمایانگر شکوه و عظمت وجود بی همتا و یگانه او باشد. بنابراین، هر بتی که نماد خدای دیگری است و پرستش می شود، احکام اول و دوم خداوند را نقض می کند.

ایمانداران نیازی به بت برای پرستش ندارند، زیرا آنان حضور الهی او را در قلبهای خود حس می کنند و او در میان آنان ساکن است. پرستش بت به معنای جایگزین کردن او با چیزی دیگری و در نتیجه انکار حضور واقعی اوست.

`امروزه، ما به عنوان کلیسا با چه نوع بت پرستی هایی روبرو هستیم؟ آیا امروزه بت پرستی بطرز زیرکانه ای در کلیسا پدیدار میشود؟ اگر چنین است، چگونه این مسئله رخ می دهد؟`

«بسیاری از کسانی که خود را مسیحی می نامند، در خدمت خدایان دیگری به غیر از پروردگار یکتا هستند. خالق ما خواستار سرسپردگی و وقف کامل، و صمیمانه ما نسبت به اوست، و می خواهد که ما اول تابع او باشیم. هر چیز دیگری که بخواهد از محبت ما نسبت به او کم کند و یا مانع خدمت ما به او شود، در زندگی ما مبدل به بتی می شود». اِلن جی وایت، کتاب مقدس تفسیری SDA، جلد ۲، صفحات ۱۰۱۲ و ۱۰۱۲.

ما از روی دست نوشته های باستانی در می یابیم که بت پرستی بسیار فریبنده و مجذوب کننده بوده، زیرا در مورد مادیگرائی بوده است. مشرکان نیروهایی را تکریم می کنند که باور دارند باعث ترقی و پیشرفت و سعادتمندی آنان می شوند و با بکارگیری شیوه های عبادی می توانند با آنان ارتباط برقرار کنند. آیا این شیوه مذهبی برایتان آشنا نیست؟

درست قبل از آمدن دوباره خداوند ، که راه خود را پیام آشتی نهایی ایلیا آماده کرده است (ملاکی ۴) ، انتخاب مانند همان ایام اشعیا خواهد بود: آیا شما خالق را می پرستید، یا چیزی دیگری را پرستش می کنید (مکاشفه ۱۳ ، ۱۴) ، زیرا همه ما در پایان، همیشه چیزی را پرستش می کنیم.