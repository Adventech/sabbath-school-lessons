---
title:  «قوم مرا تسلی دهید»
date:  13/02/2021
---

### مطالعه این هفته
اشعیا ۴۰: ۱، ۲؛ اشعیا ۴۰: ۳ تا ۸؛ اشعیا ۴۰: ۹ تا ۱۱؛ اشعیا ۴۰: ۱۲ تا ۳۱.

> <p>آیه حفظی</p>
> «ای قاصد خوش خبر، از قلۀ كوه، اورشليم را صدا كن. پيامت را با تمام قدرت اعلام كن و نترس. به شهرهای يهودا بگو: «خدای شما میآيد!» (اشعیا ۴۰: ۹).

جنگ جهانی دوم در سال ۱۹۴۵ در حالی به پایان رسید که یک سرباز ژاپنی بنام شویچی یوکوی در جزیره گوام در یک جنگل خود را مخفی کرده بود. اعلامیه هایی که بوسیله هواپیماهای امریکایی از آسمان ریخته می شدند خبر پایان جنگ را اعلام کردند، اما یوکوی فکر می کرد که این یک ترفند است. او یک سرباز وفاودار و میهن پرست امپراتوری ژاپن بود که قسم خورده بود هرگز تسلیم دشمن نشود. از آنجایی که او در آن جزیره هیچ ارتباطی با تمدن و دنیای خارج نداشت، با آنچه که در جنگل پیدا می کرد زندگی می کرد، و در واقع به موجودی منزوی و سرسخت تبدیل شد.

در سال ۱۹۷۲، ۲۷ سال پس از پایان جنگ جهانی دوم، شکارچیان در حالی که یوکوی را در حال ماهیگیری دیدند، و تنها آن موقع بود که او به صحت پیام صلح واقعی پی برد. در حالی که بقیه مردم ده ها سال از دوران صلح بهره مند شده بودند، یوکوی دهها سال از همه چیز محروم و روزگار خود را در اضطراب گذارانده بود. روی جین، اقتباس از Altar Call، (برین اسپرینگ، میشگان: Diadem, ۱۹۹۹) صفحه ۳۰۴.

قرنها قبل، از طریق اشعیای نبی، خداوند اعلام کرد که دوران پریشانحالی، رنج و عذاب مردمش واقعاً به پایان رسیده است: «قوم مرا تسلّی دهید، آنها را تسلّی دهید! مردم اورشلیم را دلگرم کنید. به ایشان بگویید رنجهایشان به پایان رسیده، و گناهانشان بخشیده شده است. بهخاطر گناهانشان، من آنها را کاملاً مجازات کردهام» (اشعیا ۴۰: ۱، ۲).

بیائید ببینیم این به چه معناست.