---
title:  'فرزندی برای ما (اشعیا ۹: ۶، ۷)'
date:  25/01/2021
---

در توالی ولادت های عمانوئیل و مهیر شلال هاش بَز، در اینجا در کتاب اشعیا به سومین تولد مخصوص اشاره شده است.

`چه چیز خاصی درباره این کودک در این آیات یافت می شود؟ اشعیا ۹: ۶، ۷.`

توجه کنید که این رهایی دهنده نامها و القاب مختلفی دارد که او را به شیوه های مختلفی توصیف می کنند. در خاور نزدیک کهن، پادشاهان و خدایان دارای چندین نام بودند تا عظمت و شکوه خودشان را نشان دهند.

نام او «عجیب» است، درست همانطور که فرشته الهی خداوند، نام خود را برای پدرِ سامسون «عجیب» توصیف می کند (داوران ۱۳: ۱۸؛ دارای همان ریشه عبری است) و سپس شعله های آتش قربانگاهِ مانوح به سوی آسمان زبانه کشید (داوران ۱۳: ۲۰)، بدین ترتیب پیشکش قربانی خود را برای بیش از هزار سال بعد، از پیش به نمایش می گذارد.

از او به عنوان خداوند (خدای قادر و توانا) و خالق ابدی («پدر ازلی»؛ نگاه کنید به لوقا ۳: ۳۸.... آدم، فرزندخدا) یاد می شود.

او پادشاهی از خاندان داود است؛ پادشاهی صلح و سلامتی او جاودان خواهد بود.

`با توجه به این خصوصیات، این کودک چه کسی می تواند باشد؟ نگاه کنید به لوقا ۲: ۸ تا ۱۴.`

برخی سعی کرده اند تا او را حزقیای پادشاه معرفی کنند، اما این توصیفات بسیار فراتر و برتر از خصوصیات هر انسان معمولی و عادی است. فقط یک شخص شایسته این صفات است: عیسی مسیح، پسر یگانه خداوند و آفریننده خلقت (یوحنا ۱: ۱ تا ۳، ۱۴؛ کولسیان ۱: ۱۵ تا ۱۷؛ کولسیان ۲: ۹؛ عبرانیان ۱: ۲)، کسی که به خاطر ما بدنیا آمد تا ما را نجات دهد و به ما آرامش ببخشد. تمام قدرت و اقتدار در آسمان و زمین به او داده شد، و او همیشه در کنار ماست (متی ۲۸: ۱۸ تا ۲۰). او ضمن حفظ الوهیت خویش، جسم انسانی پوشید تا با ما در ضعفهایمان همدردی کند (عبرانیان ۴: ۱۶). برای ما فرزندی زاده شده .....که ابدی است!

«هنگامیکه مسیح پا به دنیای ما گذاشت، شیطان مشغول بود، و در هر گامی که او در مسیر به انجام رساندن رسالتش برداشت، از آخور گرفته تا تپه جلجتا، با او در نبرد بود. شیطان خدا را متهم کرده است که او فرشتگان را ملزم کرده تا در برابر او خود را انکار کنند، در حالیکه او هیچ چیزی از مقصود خداوند نمی دانست، و خودش هم نتوانست برای دیگران فداکاری بکند. این اتهامی بود که شیطان در ملکوت بر علیه خداوند مطرح کرد؛ پس از آنکه او از ملکوت رانده شد، او دائما خداوند را به ملزم کردن عبادت اجباری متهم کرد که او، خود، خدا را اطاعت نکرد. مسیح به جهان آمد تا با این اتهامات دروغین برخورد کند، و پدر را آشکار کند». اِلن جی وایت، پیامهای برگزیده، جلد اول، صفحات ۴۰۶، ۴۰۷.

`متن بالا در خصوص شخصیت خداوند به ما چه می گوید؟`