---
title:  'پایان تاریکی و ظلمت برای جلیل (اشعیا ۹: ۱ تا ۵)'
date:  24/01/2021
---

`چرا اشعیا در باب ۹: ۱ با کلمه (اما/با این وجود) شروع می کند که نشانگر تضاد با مطلب پیش از آن گفته شده می باشد؟`

اشعیا باب ۸: ۲۱، ۲۲ وضعیت نا امید کننده کسانی را نشان می دهد که به جای روی آوردن به خدای حقیقی به جادوگران و فالگیران روی می آورند. و هر جائی را که ببینند « تنگی و تاریکی و ظلمتِ اندوه خواهد بود، و به تاریکی غلیظ افکنده خواهند شد» (اشعیا ۸: ۲۲). در مقابل، زمانی فرا خواهد رسید که «برای آن که در اندوه بود، دیگر ظلمت نخواهد بود» (اشعیا ۹: ۱). در اینجا، مردم منطقه جلیل برگزیدگان و دریافت کنندگان برکات ویژه «نور عظیم» (اشعیا ۹: ۲) هستند. شادمانی قوم خدا افزوده می شود و خوشحالی عظیمی به آنان بخشیده خواهد شد، زیرا که «چوب سرکوب کننده ایشان شکسته خواهد شد» (اشعیا ۹: ۴).

در اینجا منطقه جلیل به تصویر کشیده شده، زیرا جزو اولین سرزمین های اسرائیل بود که تسخیر شد. در واکنش به درخواست کمک آحاز، تغلت فلاسر سوم مناطق جلیل و شرق اردن در شمال اسرائیل را فتح کرد، و تعدادی از مردم آنجا را اسیر و سرزمینهای آنان را جزو قلمرو ولایات آشور کرد (دوم پادشاهان ۱۵: ۲۹). بنابراین، پیام اشعیا اینست که، اولین کسانی که مغلوب شدند، اولین کسانی خواهند بود که نجات و رستگاری را خواهند دید.

`خداوند برای نجات قوم خود از چه کسی استفاده می کند؟ (اشعیا ۹: ۶، ۷).`

`زمان و چگونگی به حقیقت پیوستن نبوت اشعیا چگونه بود؟ متی ۴: ۱۲ تا ۲۵.`

خدمت عیسی مسیح در منطقه جلیل بر حسب تصادف نبود، جایی که وی با اعلام مژده نیکوی پادشاهی خداوند از طریق شفای مردم و بیرون راندن شریر از درون کسانی که اسیر سحر و جادو بودند، به آنان امید بخشید (متی ۴: ۲۴).

در اینجا نمونه ای کامل و عالی از چگونگی استفاده از کتاب مقدس در وقایع دوران عهد عتیق برای اعلام و پیشگویی وقایع عهد جدید را مشاهده می کنیم. خداوند تصاویر و آنچه که در یک دوران اتفاق افتاده است را با دوره های دیگر تلفیق می کند، مانند متی ۲۴، هنگامیکه عیسی ویرانی اورشلیم در سال ۷۰ بعد از میلاد را با ویرانی جهان در پایان جهان تلفیق می کند.

`اگر کسی از شما سوال کند، عیسی شما را از چه چیزی نجات داده است، پاسخ شما چیست؟ چه شهادت شخصی می توانید در مورد قدرت مسیح در زندگی خود بدهید؟`