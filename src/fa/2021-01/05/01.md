---
title:  سرور صلح و سلامتی
date:  23/01/2021
---

### مطالعه این هفته
اشعیا ۹: ۱ تا ۵؛ اشعیا ۹: ۶، ۷؛ اشعیا ۹: ۸ تا ۱۰: ۳۴؛ اشعیا ۱۱؛ اشعیا ۱۲: ۱ تا۶.

> <p>آیه حفظی</p>
> «زیرا که برای ما ولدی زاییده و پسری به ما بخشیده شد و سلطنت بر دوش او خواهد بود و اسم او عجیب و مشیر و خدای قدیر و پدر سرمدی و سرور سلامتی خوانده خواهد شد» (اشعیا ۹: ۶).

دکتر رابرت اوپنهایمر، که نظارت بر اختراع اولین بمب اتمی را برعهده داشت، در برابر کمیته مجلس ایالات متحد حاضر شد. آنها از وی سوال کردند که آیا چیزی برای مقابله با این سلاح وجود دارد؟ این فیزیکدان برجسته پاسخ داد: «مطمئناً»،

«و آن چیست؟»

دکتر اوپنهایمر به حضار منتظر و ساکت نگاه کرد و آرام گفت: «صلح». «گردآوری شده توسط پاول لی تان، دایره المعارف ۷۷۰۰ تصویری»:

صلح برای نسل بشر رویائی دست نیافتنی است. تخمین زده می شود که از آغاز ثبت تاریخ جهان بطور کلی فقط در ۸ درصد از مجموعه تاریخ در جهان صلح برقرار بوده است. در طی این سالها حداقل هشت هزار معاهده صلح شکسته شده است (اقتباس از پال لی تان، صفحه ۹۸۷).

در سال ۱۸۹۵ آلفرد نوبل، مخترع دینامیت، سرمایه و اعتباری را برای تاسیس آکادمی صلح نوبل و اهدای جایزه نوبل به افرادی که به نحوی در ایجاد صلح در جهان سهم بسزایی را داشته باشند، اختصاص داد (اقتباس از پل لی تان، صفحه ۹۸۸). با اینحال، در سالهای اخیر، حتی برخی از برندگان جایزه صلح نوبل در مناقشات خشونت آمیز شرکت داشته اند.

در این هفته، درباره تنها کسی که می تواند صلح واقعی و ابدی را برای جهان به ارمغان آورد، خواهیم خواند.