---
title:  ریشه و شاخه یکی است (اشعیا ۱۱)
date:  27/01/2021
---

`«شاخه ای» که از «ریشه یسی» جوانه می زند، در اشعیا ۱۱ :۱ کیست؟ همچنین به زکریا ۳: ۸؛ زکریا ۶: ۱۲ نگاهی بیندازید.`

اشعیا باب ۱۱: ۱ با تصوری از درختان قطع شده که در باب ۱۰: ۳۳، ۳۴ آمده است، شروع می شود. «ریشه یسی» بیانگر این عقیده است که خاندان داود (پسر یسی) قدرت خود را از دست خواهد داد (دانیال ۴: ۱۰ تا ۱۷، ۲۰ تا ۲۶). اما یک شاخه/نهالی از کنده یسی جوانه می زند؛ یعنی فرمانروائی از نسل داود خواهد آمد.

`چرا پادشاه جدید از سلسله منتسب به داود نیز «ریشه یسی» خوانده می شود (اشعیا ۱۱: ۱۰)؟ این به چه معناست؟ (مکاشفه ۲۲: ۱۶).`

این توصیفات تنها شایسته مسیح است که از«ریشه و از نسل داود است» (مکاشفه ۲۲: ۱۶). مسیح از نسل داود است (لوقا ۳: ۲۳ تا ۳۱)، که از نسل آدم، کسیکه «فرزند خدا» بود (لوقا ۳: ۳۸)، به این معنا که مسیح او را آفرید (نگاه کنید به یوحنا ۱: ۱ تا ۳، ۱۴)، بنابراین، مسیح جد داود و همچنین از نسل او بود!

`از چه طریقهایی فرمانروای تازه از نسل داود تاثیرات اهریمنی گناه و ارتداد را معکوس و خنثی می کند؟ اشعیا ۱۱.`

او در هماهنگی با اراده خدا می اندیشد و عمل می کند، منصفانه داوری می کند و شریر را مجازات نموده و صلح و آرامش را به ارمغان می آورد. هنگامیکه او زمام امور را در دست گیرد، خداوند بازماندگان اسراییل و یهودا را باز می گرداند، و آنان را احیا نموده، نجات می دهد و متحد می کند (ملاحظه کنید: اشعیا ۱۰: ۲۰ تا۲۲). سلطنتی قوی و یکپارچه مانند ایام سلطنت داودِ پادشاه بنا می کند، کسیکه فلسطینیان و سایر ملتها را شکست داد. اما حاکم جدید بزرگتر از داود خواهد بود زیرا او صلح و آرامش را حتی به جوهره خلقت باز می گرداند: شکارچیان دیگر در پی شکار نخواهند بود و در آرامش با صید سابق خود خواهند زیست (اشعیا۱۱: ۶ تا ۹).

`آیا اشعیا ۱۱ در مورد آمدن اولیه مسیح، یا بازگشت دوباره او، یا در مورد هر دو آن صحبت می کند؟ به این پیشگویی نگاه کنید و مشخص کنید که کدام آیات در مورد کدام ظهور صحبت می کند؟`

در اشعیا باب ۱۱، هر دو ظهور مسیح را در یک عکس نشان داده شده است. آنها به هم گره خورده اند، زیرا آنها دو بخش از یک مجموعه، و مانند دو روی یک سکه هستند. محقق و کامل شدن نقشه نجات، به هر دو ظهور نیاز دارد: ظهور اولیه، که قبلا اتفاق افتاده است؛ و بازگشت ثانویه، که ما به عنوان کمال آرزوها و امید مسیحیمان در انتظارش هستیم.

`چه چیزی با آمدن اول مسیح محقق شد که در مورد بازگشت دوباره او به ما اطمینان می دهد؟ اگر آمدن اولیه مسیح، منجر به آمدن دوباره نشود، پس هدف اولی چه بوده؟`