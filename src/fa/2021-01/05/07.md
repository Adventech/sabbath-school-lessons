---
title:  اندیشه هایی فراتر
date:  29/01/2021
---

«دل هر پدر بشری برای پسرش شدیداً مشتاق، نگران و در التهاب است. او به سیمای فرزند کوچکش می نگرد و با اندیشیدن به خطرات زندگی بر خود می لرزد. چنین پدری از اعماق دل می خواهد تا فرزند عزیزش را از قدرت شیطان مصون و از وسوسه ها و نزاع دور نگه دارد.  خداوند فرزند یگانه خویش را ارزانی نمود تا در این مبارزه جدی و پر از خطر فرزندانمان را یاری کرده و مسیر حیات را برای ایشان ایمن سازد. این است محبت خدا، محبتی که آسمان و زمین را حیرت زده می کند» (اِلن جی وایت، آرزوی اعصار، صفحه ۴۹).

«مسیح کسی بود که با رضایت خود پذیرفت تا شرایط لازم را برای نجات و رستگاری انسان مهیا کند. هیچ فرشته ای، هیچ انسانی، به اندازه کافی لایق و شایسته برای انجام این کار بزرگ نبود. پسر انسان باید به تنهایی به آسمان برده میشد؛ فقط یک ذات لایتناهی می توانست کار نجات را انجام دهد. مسیح با رضایت و اراده خود آمد تا همدم و همنشین ناسپاسان و گناهکاران شود، طبیعت انسانی به خود گیرد، قربانی شود، و جان خود را کفاره گناه کند. در در جلسات ملکوت آسمان، سنگینی بار گناه انسان سنجیده شد، مکافات گناه تعیین شد، و مسیح تصمیم خود را اعلام کرد مبنی بر اینکه او مسئولیت فراهم کردن شرایطی که باعث گسترش امید برای نسل سقوط کرده می شود را بر عهده می گیرد» (اِلن جی وایت، نشانه های زمان، پنجم مارس سال ۱۸۹۶).

**سوالاتی برای بحث:**

`همانطور که در اشعیا باب ۱۱ دیدیم، خداوند هر دو ظهور مسیح را در یک تصویر نشان می دهد. این حداقل تا حدودی می تواند به توضیح اینکه چرا برخی از یهودیان تولد مسیح را قبول نکردند، کمک کند، زیرا آنها انتظار داشتند که او کارهایی را انجام دهد که فقط در بازگشت و ظهور دوباره او رخ خواهند داد. این موضوع درباره اهمیت، و درک درست از ماهیت ظهور اولیه مسیح چه می گوید؟ به عنوان مثال، دیدگاه های دروغین، ، در مورد بازگشت دوباره او، چگونه می تواند مردم را برای فریب شیطان در زمان های آخر به دام بیندازد؟ (نگاه کنید به کتاب نبرد عظیم فصل ۳۹، خانم اِلن جی وایت).`

**خلاصه**: در روزگار اشعیا، که نام او به معنای «نجات خداوند» است، خداوند به مردم بازمانده خود وعده داد تا آنان را از ظلم و ستم هایی که پیامد ارتداد عمومی بود  نجات بخشد. این نبوتِ امید، تحقق نهایی خود را در مسیح می یابد، که نام او به معنای «خدای نجات» است.