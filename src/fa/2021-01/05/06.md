---
title:  '«مرا تسلی می دهی» (اشعیا ۱۲: ۱ تا ۶)'
date:  28/01/2021
---

اشعیا باب ۱۲ یک مزمور (سرود) کوتاه پرستشی برای خداوند به خاطر رحمت تسلی مقتدرانه اوست. مزمور، از زبان یک بازمانده نجات یافته بیان می شود، و نجات وعده داده شده را با نجات یهودیان در خروج از مصر مقایسه می کند (نگاه کنید ۱۱: ۱۶)؛ این مانند سرود موسی و اسرائیلیان است، هنگامیکه از دست سپاه فرعون در دریای سرخ نجات یافتند (به خروج ۱۵ نگاه کنید).

`این سرود در اشعیا باب ۱۲ را با مکاشفه ۱۵: ۲ تا ۴، سرود موسی و بره، مقایسه کنید. هر دو سرود خدا را به خاطر چه چیزی می ستایند؟`

اشعیا باب ۱۲: ۲ به تشخیص هویت رهایی دهنده ای به عنوان عیسی نزدیک می شود که می آید. این آیه می گوید که: «خداوند، نجات من است» و «او نجات من گردیده است». نام عیسی به معنای «خدای نجات و رستگاری است» (مقایسه کنید با متی ۱: ۲۱).

`برجستگی نام عیسی مبنی بر اینکه خداوند نجات است چه می باشد؟`

خداوند نه تنها نجات را ارزانی می کند (اشعیا ۱۲:۲)؛ بلکه او خودش نجات است. حضور یگانۀ قدوس اسرائیل در میان ما (اشعیا ۱۲: ۶) برای ما بسیار با ارزش است. خدا با ماست! عیسی نه تنها معجزاتی را صورت داد؛ او «انسان شد و در میان ما ساکن گردید» (یوحنا ۱: ۱۴). او نه تنها متحمل گناهان ما بر روی صلیب شد؛ بلکه برای ما گناه شد (دوم قرنتیان ۵: ۲۱). او نه تنها صلح و آرامش ایجاد می کند؛ بلکه آرامش ماست (افسسیان ۲: ۱۴).

جای شگفتی نیست که «روزی می آید که پادشاه جدید از خاندان داود، نمونه ای برای ملتها خواهد بود» (اشعیا ۱۱: ۱۰). هنگامیکه او بر روی صلیب رفت و به عالم بالا برده شد، همه آدمیان را به سوی خود کشید (یوحنا ۱۲: ۳۲، ۳۳)! و بازماندگان، به سوی خدای قدیر بازگشت خواهند کرد (اشعیا ۲۰: ۲۱)، و او فرزندی است که به خاطر ما به دنیا آمد، «شاهزاده صلح و سلامتی» (اشعیا ۹: ۶).

`در مورد این عقیده که عیسی نجات ماست، بیاندیشید. رومیان باب ۳: ۲۴ را بخوانید. این آیه می گوید که رستگاری و نجات در عیسی مسیح است؛ رستگاری چیزی است که در او اتفاق افتاده است، و از طریق لطف و رحمت خداوند است که ما می توانیم در این رستگاری سهمی ابدی داشته باشیم. به عبارت دیگر، نجات در او از طریق ایمان ماست و نه با اعمال ما، زیرا شریعت و اعمال به تنهایی برای نجات ما کافی و بسنده نیستند. تنها اعمالی که مسیح انجام داد، و از طریق ایمان ما را عادل می سازد، می تواند رستگاری را برای ما به همراه آورد. چگونه دانستن این حقیقت به شما امید و اطمینان از نجات را می بخشد، به ویژه زمانیکه در اثر احساس ناشایست بودن برای رستگاری درهم می شکنید؟`