---
title:  'The Rod of God’s Anger (Isa. ۹:۸–۱۰:۳۴)'
date:  26/01/2021
---

این بخش به توضیح کتاب اشعیا باب ۹: ۱ تا ۵ می پردازد که نجات مردمی را که در اندوه و ظلمت بودند پیش بینی می کند، آنانی که به جادوگران و ساحران اعتماد کرده بودند و طعمه فتوحات جنگی، و ظلم و ستم شدند: «چوب سرکوب کننده ایشان را شکستی، درست همانگونه که مدتها پیش ارتش مدیان شکست دادی» (اشعیا ۹: ۴).

`رنج و عذاب قوم خدا را همانطور که در آیات فوق نشان داده شده است، بخوانید. لعنت هایی را که در لاویان ۲۶: ۱۴ تا ۳۹ آمده است ملاحظه کنید. چرا خداوند قوم خود را به یکباره تنبیه نمی کند و طی چند مرحله تنبیه می کند؟ این چه چیزی را در مورد شخصیت و اهداف او آشکار می کند؟`

اگر خدا می خواست قوم خدا را هلاک کند، می توانست فورا آنان را تسلیم آشوری ها کند. اما او صبور است، «زیرا نمی خواهد کسی نابود شود بلکه مایل است همه از گناهانشان توبه کنند» (دوم پطرس ۳: ۹). همانطور که در دوران «داوران»، خدا به قوم یهودا و اسرائیل اجازه داد تا برخی عواقب سنگین حماقت هایشان را تجربه کنند، بدین ترتیب، شاید آنان آنچه را که انجام داده بودند را درک می کردند و این فرصت را داشته باشند تا انتخاب بهتری بکنند. هنگامیکه آنها به کارهای شریرانه خود اصرار ورزیدند و قلبهایشان در برابر خدا و در خواستهای او که از طریق انبیایش فرستاده بود، سخت گشت، خداوند بیش از این از آنها حمایت نکرد. اما آنها به طغیان خود ادامه دادند. این چرخه رو به زوال با تمرد آنان تکرار شد تا زمانیکه دیگر چاره ای برای خدا باقی نگذاشتند.

`اشعیا از باب ۹: ۸ تا ۱۰: ۲ را بخوانید. گناه و تقصیر مردم چه بود؟ آنان بر علیه چه کسی مرتکب گناه شده بودند؟ چه کسی در میان آنان مقصر بود؟`

آنچه که در اینجا مشاهده می کنیم، همانطور که در سراسر کتاب مقدس دیده می شود، واقعیت اراده آزاد است. خدا انسانها را آزاد آفرید (او ناگزیر بود؛ در غیر اینصورت، آنها نمی توانستند بطور حقیقی و خواست خود و با تمام وجود او را دوست داشته باشند و ملزم به آن بودند)، اما آزادی دارای گزینه ای است که می تواند خطا کند. با اینکه خداوند همیشه در پی ترغیب و جلب ما از طریق آشکار ساختن محبت و شخصیت خویش است، اما همچنین به ما اجازه می دهد تا با نتایج و پیامدهای تصمیمات اشتباه خود روبرو شویم؛ درد، رنج، ترس، پریشانی، و مواردی از این قبیل، همه به منظور کمک به ما در درک پیامدهای دوری و جدائی از اوست. با این وجود، گاهی اینها نمی توانند منجر شوند تا انسانها از گناه دوری کنند و بسوی خداوند بازگردند. اختیارِ آزادی فوق العاده است؛ بدون آزادی برای تصمیم گیری زندگی سخت است. با اینحال، وای بر حال کسانیکه از آن آزادی سوء استفاده کرده و تصمیمات اشتباهی اتخاذ کنند.

`خداوند چگونه از درد و رنج در زندگی خود شما استفاده کرده تا شما را از راه خطا برگرداند؟ (یا، آیا ممکن است که شما هنوز پیام او را درک نکرده باشید).`