---
title:  اندیشه هایی فراتر
date:  05/03/2021
---

«مسیح برروی صلیب متحمل گناهان ما را برروی جسم خود شد..... گناه چه باید باشد که هیچ موجود فانی نمی تواند کفاره آن را بپردازد؟ لعنت و مجازات آن چه باید باشد که فقط خداوند می تواند تاوان آنرا بپردازد؟ صلیب عیسی مسیح شهادت می دهد و ثابت می کند که مجازات گناه، مرگ است ..... آه، آیا باید قدرتی فریبنده و نیرومند وجود داشته باشد که اخلاقیات را در برابر او قرار دهد و از آنها به عنوان حربه ای بر علیه تاثیرات روح القدس استفاده کند؟» (اِلن جی وایت، فراخوانی ما از اعلی، صفحه ۴۴).

«شریعت حکومت خداوند می بایستی با مرگ پسر یگانه خداوند برروی صلیب برجسته تر و مورد توجه قرار می گرفت. مسیح متحمل گناهان جهان شد. ما فقط از طریق جسم پوشیدن و مرگ پسر یگانه خداوند شایسته و عادل شمرده می شویم. او می توانست متحمل رنج مجازات ما بشود، زیرا که او دارای الوهیت ابدی بود. او می توانست تحمل کند، زیرا در او هیچ لکه گناه و نافرمانی نبود. مسیح به نیابت از انسان در تحمل مجازات گناه(مرگ) پیروز شد. او حیات ابدی ما را تضمین کرده است، در حالیکه شریعت [احکام] خود را بزرگ داشت و آنرا مکرم ساخت (اشعیا ۴۲: ۲۱)». اِلن جی وایت، پیام های برگزیده، جلد اول، صفحه ۳۰۲.

**سوالاتی برای بحث:**

`۱. اشعیا باب ۵۳: ۷ تا ۹ اعماق دره ظلمت و تاریکی را نشان می دهند: مرگ و دفن خادم. چه جنبه هایی از این آیات با پایان زندگی مسیح محقق می شوند؟ متی ۲۶: ۵۷ تا ۲۷: ۶۰؛ مرقس ۱۴: ۵۳ تا ۱۵: ۴۶؛ لوقا ۲۲: ۵۴ تا ۲۳: ۵۳؛ یوحنا ۱۸: ۱۲ تا ۱۹: ۴۲.`

`۲. به آخرین نقل قول بالا از خانم اِلن جی وایت در مورد مرگ مسیح و تکریم شریعت نگاه کنید. منظور وی چیست؟ چگونه مرگ مسیح ماندگاری و ابدی بودن شریعت را برای ما به اثبات می رساند؟`

**خلاصه**: با بیان ولادت، هویت و کار رهایی دهنده خدا، اشعیا نهایتا اوج داستان غم انگیز را با این امید بیان می کند: برای دستیابی، نجات و شفای مردم از دست رفته، از جمله خود ما، خادم خداوند بطور داوطلبانه رنج و عذاب ما را متحمل می شود.