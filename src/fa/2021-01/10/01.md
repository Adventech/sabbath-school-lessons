---
title:  انجام کاری غیر قابل تصور
date:  27/02/2021
---

### مطالعه این هفته
اشعیا ۵۰: ۴ تا ۱۰؛ اشعیا ۵۲: ۱۳ تا ۵۳: ۱۲؛ اشعیا ۵۳: ۳ تا ۹؛ اشعیا ۵۳: ۱۰ تا ۱۲.

> <p>آیه حفظی</p>
> «امّا بهخاطر گناهان ما، او مجروح شد و بهخاطر شرارتهای ما، او مضروب گردید. و بهخاطر دردی که او متحمّل شد، شفا یافتیم و بهخاطر ضربههایی که او تحمّل کرد، سالم شدیم» (اشعیا ۵۳: ۵).

لاف فوک، یک مسیحی چینی، به خاطر هموطنان خود که در معادن آمریکای جنوبی به بردگی کشیده شده بودند متاثر شده و دلش به درد آمد. او می خواست تا پیام امیدبخش انجیل را به آنان برساند، اما چگونه می توانست به آنان دسترسی پیدا کند؟ راه حل او این بود که خودش برای مدت ۵ سال خود را به عنوان برده بفروشد. او به دیمرارا رفت، جایی که او در معادن به کار طاقت فرسا پرداخت تا در مورد عیسی مسیح با همکاران خود حرف بزند.

لاف فوک پس از این که باعث شد تا ۲۰۰ نفر عیسی مسیح را به عنوان منجی خود بپذیرند و از یاس و نومیدی نجات یابند درگذشت.

چنین ایثار شگفت انگیزی به خاطر سعادت دیگران! چه نمونه ای!

با انجام این کار غیر قابل تصور، یعنی با فروتنی «به صورت غلام» در آمد (فیلیپیان ۲: ۷)، عیسی، نیز دست به کاری غیر قابل تصور زد، تا به شما، من و تمام جهان که در سراشیبی گناه افتاده و در آن غرق شده ایم، دست یابد.

این هفته خواهیم دید که این رویداد باورنکردنی صدها سال پیش از اینکه اتفاق بیافتد، پیشگویی شده بوده است.