---
title:  'پیشکش جبران خسارت (کفاره)(اشعیا ۵۳: ۱۰ تا ۱۲)'
date:  04/03/2021
---

`این به چه معناست که خادم زندگی خود را «قربانی گناه ساخت» (اشعیا ۵۳: ۱۰)؟`

کلمه عبری که به تقصیر/پیشکش جبران خسارت(کفاره) اشاره دارد (لاویان ۵: ۱۴ تا ۶: ۷، لاویان ۷: ۱ تا ۷)، می تواند به مفهوم خطای عمدی فردی بر علیه دیگران باشد (لاویان ۶: ۲، ۳). چنین گناهانی که توسط اشعیا برشمرده شده است (اشعیا ۱ تا ۳؛ اشعیا ۱۰: ۱، ۲؛ اشعیا ۵۴). همچنین، گناهکار باید قبل از تقدیم قربانی آمرزش گناهان نزد خداوند، خطای خود را جبران کرده و آنچه را که دزدیده به اضافه جریمه آن به فرد مورد ستم واقع شده بر گرداند (لاویان ۶: ۴ تا ۷؛ را با متی ۵: ۲۳، ۲۴ مقایسه کنید). در صورت قصور در امور مربوط به خداوند، گناهکار باید تاوان خطای او را بپردازد تا گناه او بخشیده شود (لاویان ۵: ۱۶).

اکنون می توانیم اشعیا باب ۴۰: ۲ را درک کنیم، جایی که خداوند قوم تبعید شده خود را با گفتن این مسئله که تاوان گناهانش کامل پرداخت شده است، تسلی می بخشد.

اما برای باز پرداخت فدیه گناهان، باید قربانی وجود داشته باشد. و در اینجا در اشعیا باب ۵۳ آمده است: «خادم خدا در عوض بره ای به کشتارگاه برده شد (اشعیا ۵۳: ۷) به خاطر مردمی که به گمراهی رفته بودند (اشعیا ۵۳: ۶).

اگرچه به ناحق کشته شد (اشعیا ۵۳: ۸ را با دانیال ۹: ۲۶ مقایسه کنید) اما بطور کامل با پرداخت فدیه، شعله امید را برای ما روشن کرد، خادم از مرگ قیام کرد و از سرزمینی که بازگشتی از آن نیست برای تعالی یافتن بازگشت و خداوند به او عمری طولانی بخشید تا صاحب فرزندان بی شمار شود و اراده خداوند به دست او اجرا شود (اشعیا ۵۳: ۱۰ تا ۱۲).

`به آیات ذیل نگاه کنید. چگونه هر کدام پیام مشابهی را که در اشعیا ۵۳ است، منعکس می کنند؟`

`مزمور۳۲: ۱، ۲`

`رومیان ۵: ۸`

`غلاطیان ۲: ۱۶`

`فیلیپان ۳: ۹`

`عبرانیان ۲: ۹`

`اول پطرس ۲: ۲۴`

`اگر کسی از شما سوال کند که مژده نیکوی اشعیا ۵۲: ۱۳ تا ۵۳: ۱۲ را در یک پاراگراف خلاصه کنید، چه می نویسید؟`