---
title:  'آزمون حقیقت اشعیا (اشعیا ۵۰: ۱۰-۴)'
date:  28/02/2021
---

اگر اشعیا فقط قصد نقل کردن یک سری اطلاعات را داشت، تمام جزئیات مربوط به مسیح موعود را یکباره بیان می کرد. اما به منظور، تعلیم، تشویق و مواجهه مخاطبان خود با خادم خداوند، او قطعه ای با ارزش از نت های تکراری را به سبک سمفونیک ایجاد می کند. او پیام خدا را گام به گام آشکار می کند تا هر جنبه را بتواند در رابطه با بقیه تصویر درک کرد. اشعیا هنرمندی است که بوم نقاشی او روح مخاطب اوست.

`اشعیا باب ۵۰: ۴ تا ۱۰ را بخوانید. خلاصه آنچه که این آیات می گویند را بنویسید. عیسی را در این آیات چگونه می بینید؟`

ما در اشعیا ۴۹: ۷ فهمیدیم که خادم خدا مورد تحقیر و تنفر و انزجار گرفته و «برده حاکمان» می شود، اما « وقتی پادشاهان تو را ببینند، به احترام تو از جای خود برخواهند خاست و شاهزادگان به تو تعظیم خواهند کرد». ما در اشعیا ۵۰ می آموزیم، دره برای معلم مهربانی که کلام او خستگان را توانایی می بخشد، عمیق است (اشعیا ۵۰: ۴). مسیر اثبات بی گناهی به شکنجه جسمی منتهی می شود (اشعیا ۵۰: ۶).

این بد رفتاری و توهین و حقارت برای فرهنگ غربی مدرن بسیار بد و ناخوشایند به نظر می رسد. اما در فرهنگ کهن در خاور نزدیک، شرف و عزت زندگی و مرگ هر فرد برای خانواده و قبیله او بسیار مهم بود. اگر شما به شخصی این چنین بد رفتاری و توهینی می کردید، بهتر بود مراقب جان خود باشد؛ چون قربانی و یا قبیله او در اولین فرصت مقابل به مثل و انتقام خواهند گرفت.

داود پادشاه به کشور عمونیان حمله و آنرا فتح کرد (دوم سموئیل ۱۰: ۱ تا ۱۲)، زیرا فقط عمونیان «نیمی از ریش قاصدان داود را تراشیدند و لباس ایشان را تا قسمت بالای ران پاره کردند و آنها را نیمه برهنه روانه کردند» (دوم سموئیل ۱۰: ۴). اما در اشعیا ۵۰، مردم خادم خدا را مورد ضرب و شتم قرار می دهند، بطرز دردناکی ریش او را می کنند، و آب دهان برروی او می اندازند. آنچه که این اقدامات را به یک رویداد بین المللی و کهکشانی تبدیل می کند، اینست که قربانیِ پیام آور، شاه شاهان است. در حقیقت، با مقایسه اشعیا باب ۹: ۶، ۷ و اشعیا ۱۱: ۱ تا ۱۶ با سایر آیات در خصوص«خادم»، فهمیدیم که خادم، پادشاه، ناجی مقتدر و توانا است! اما او با تمام قدرت، عزت و عظمت به دلیل غیر قابل تصوری، خودش را نجات نمی دهد! این بسیار جای شگفتی دارد که مردم این مسئله را باور نکردند. هنگامیکه مسیح برروی صلیب بود، رهبران او را مسخره کردند:  «او دیگران را نجات داد. اگر این مرد مسیح و برگزیده خداست، حالا خودش را نجات دهد» (لوقا ۲۳: ۳۵).  «حالا از صلیب پایین بیاید و ما به او ایمان خواهیم آورد» (متی ۲۷: ۴۲).

`اشعیا باب ۵: ۴ تا ۱۰ را کاملا بخوانید. اصول روحانی را بنویسید که در اینجا به تصویر کشیده شده و باید آنها را در زندگی خود بکار ببندیم. با توجه به لیستی که نوشته اید، به خودتان نگاه کنید. در چه جنبه هایی از زندگیتان می توانستید بهتر عمل کنید؟ در صورت  دلسردی، آنرا برای بقیه هفته مطالعه کنید.`