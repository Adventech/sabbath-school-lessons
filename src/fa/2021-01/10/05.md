---
title:  'دست نیافتنی، ما هستیم (اشعیا ۵۳: ۳ تا ۹)'
date:  03/03/2021
---

مانند یک گیاه آسیب پذیر که ظاهراً ارزش خاصی ندارد و مطرود است (اشعیا ۵۳: ۲ و ۳)- این تصویری است که در اینجا از خادم رنج کشیده ارائه شده است.  اشعیا به سرعت ما را از طریق جوانی معصوم و بی گناه به پرتگاه مرگ می رساند. حتی با وجود اطلاعاتی و پیشینه ای که از قبل به ما داده شده است، به یک معنا ما هنوز آماده نیستیم تا با سرنوشت خادم مواجه شویم و آن را قبول کنیم. برعکس! اشعیا به ما آموخته است كه كودكی را كه برای ما بعنوان بزرگترین شاهزاده صلح و سلامتی به دنیا آمده  است را گرامی داشته باشیم. دیگران او را تحقیر می کنند، اما ما می دانیم که او واقعاً کیست.

همانطور که شخصی گفته است: «ما دشمنی را ملاقات کرده ایم و آن ما هستیم». خادم نخستین کسی نیست که مورد تحقیر قرار می گیرد و طرد می شود، و یا اولین انسانی نیست که مورد جفا قرار می گیرد. هنگامی که داود پادشاه از دست پسرش ابشالوم می گریخت او هم یکی از آن کسانی بود که در غم و اندوه بود(دوم سموئیل ۱۵: ۳۰). اما مصیبتی که توسط این خادم تحمل شد از خود او و ناشی از گناهان خود او نیست. او این آلام را به خاطر فرد دیگری نیز متحمل نمی شود، بلکه «خداوند گناه ما را به حساب او می آورد، و او به جای ما متحمل آن مجازات می شود» (اشعیا ۵۳: ۶).

پاسخ به «چرا؟»، آزمون حقیقت یابی اشعیا است: به دلیل عشق و محبت خدا، مسیح او  تصمیم می گیرد تا متحمل رنج و عذاب شود. اما چرا؟ اشعیا آخرین کار را انجام داد تا حقیقت غیر قابل تصور را به اتمام برساند: او به منظور دستیابی به انسان دست نیافتنی که محال به نظر می رسد، تصمیم می گیرد تا متحمل رنج شود، و آن انسان دست نیافتنی ما هستیم!

کسانی که درک نمی کنند، اینگونه می پندارند که خادم « از سوی خدا مضروب گشته» (اشعیا ۵۳: ۴).  درست همانند دوستان ایوب که تصور کردند که گناه او باید موجب رنج و عذاب او شده باشد، و درست همانند شاگردان عیسی که از او سوال کردند: «ای استاد، به علت گناه چه کسی بود که این مرد، نابینا به دنیا آمد؟ خود او گناهکار بود یا والدینش؟» (یوحنا ۹: ۲)، پس کسانی که عیسی را برروی صلیب دیدند، تصور کردند او مرتکب بدترین گناهان شده است. آیا موسی نگفت: «آن که بر دار آویخته شود، ملعون خداست» (مقایسه کنید تثنیه ۲۱: ۲۳؛ را با اعداد ۲۵: ۴).

با اینحال، همه اینها بر اساس خواست و اراده خداوند بود (اشعیا ۵۳: ۱۰). چرا؟ زیرا «مسیح به خاطر ما ملعون شد، تا ما را از لعنت شریعت آزاد کند» (غلاطیان ۳: ۱۴). زیرا خدا «به خاطر ما، او را که مرتکب هیج گناهی نشده بود گناهکار شناخت، تا به وسیله او ما با هم در برابر خدا نیک شمرده شویم» (دوم قرنتیان ۵: ۲۱).

«چه بهای ارزشمندی برای تاوان گناهان ما پرداخته شده است! به صلیب و به قربانی که برروی آن به دار کشیده شده است، بنگرید. به آن دستان بی گناه که با میخ ظلم سوراخ شده اند بنگرید. به پاهای او، که با کنده و زنجیر به درخت بسته شده اند بنگرید. مسیح بار سنگین گناهان ما را بر خود گرفت. و رنج و عذابی را که بهای سنگین آزادی و نجات ما بود را متحمل شد تا ما رستگار شویم» (اِلن جی وایت، فیض شگفت انگیز خدا، صفحه ۱۷۲).

`سنگینی، جرم و مجازات گناه کل جهان، و مجازات هر گناهی که توسط هر گناهکاری انجام گرفته بود، به یکباره برروی صلیب  بر دوش عیسی مسیح قرار گرفت، بر روی شانه او که تنها راه برای نجات ماست! این مطلب در مورد منفور بودن گناه و بهای سنگینی که به خاطر تاوان آن و نجات ما پرداخت شده، چه می گوید؟ و در مورد محبت خداوند و کاری که با پرداخت آن بهای ارزشمند برای نجات ما انجام داده است، چه پیامی برای ما دارد؟`