---
title:  'چه کسی باور کرده است؟ (اشعیا ۵۲: ۱۳ تا ۵۳: ۱۲)'
date:  02/03/2021
---

در اشعیا ۵۲: ۱۳ خادم خداوند به جایگاهی والا و رفیع می رسد، اما بدون هیچ اعلامی، آیه بعدی ظاهر او را چنان کریه و از شکل افتاده توصیف می کند که دیگر شبیه «بنی آدم» نبود. عهد جدید، عواملی را شرح می دهد که به ظاهر عیسی صدمه وارد نمود، از جمله شلاق، تاج خار، مصلوب کردن، اما مهمتر از همه، تحمل گناهان نسل بشر. گناه هرگز برای انسان طبیعی نبوده است. تحمل آن باعث شد تا «پسر انسان» غیرانسانی به نظر برسد.

این حکایت را با داستان ایوب مقایسه کنید، که ناگهان او از مقام و ثروت و عزت و قدرت به فقر و فلاکت و بیماری نزول کرد و خاکستر نشین شد و دُمَلهای دردناک خود را با تکه سفالی خاراند (ایوب ۱، ۲). این تغییر و دگرگونی در زندگی ایوب چنان بزرگ بود که حتی دوستان ایوب نیز در ابتدا او را نشناختند (ایوب ۲: ۱۲). سوال این است: چرا ایوب متحمل این رنج و عذاب شد؟ چرا باید مسیح موعود متحمل رنج و عذاب میشد؟ سزاوار نبود که اینگونه بر سرشان بیاید. هر دو بی گناه بودند. پس چرا باید رنج می بردند؟

`آیات امروز را بطور کامل بخوانید و جاهایی را فرد بی گناه بخاطر گناهکار رنج و عذاب می کشد را یادداشت کنید. در اینجا چه پیام مهمی برای ما نهفته است؟`

به سوالات موجود در اشعیا ۵۳: ۱ نگاه کنید. این سوالات بر باور به چیزهای باور نکردنی تاکید می ورزد (مقایسه کنید با یوحنا ۱۲: ۳۷ تا ۴۱) و به ما تذکر می دهد که به داستان ادامه دهیم. اما سوالات همچنین دلالت بر فرجام خواهی دارند. در این زمینه، تشابه بین این دو سوال حاکی از دست یا قدرت رستگاری خداوند است (با اشعیا ۵۲: ۱۰ مقایسه کنید) که برای کسانی که به گزارش ایمان دارند آشکار گردیده است. آیا شما می خواهید قدرت نجات دهنده خداوند را تجربه کنید؟ پس به آنچه که برای شما اعلام شده ایمان داشته باشید.

`اشعیا ۵۳: ۶ را به دقت بخوانید. چه پیغام ویژه ای در اینجا وجود دارد؟ این آیه به شخص شما چه می گوید، که باید علیرغم گناهان و ناکامی های گذشته به شما امید دهد؟`