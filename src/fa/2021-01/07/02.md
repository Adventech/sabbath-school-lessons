---
title:  'چشمداشت (اشعیا ۳۶: ۱)'
date:  07/02/2021
---

`چه اتفاقی برای یهودا افتاد؟ دوم پادشاهان ۱۸: ۱۳؛ دوم تواریخ ۳۲: ۱؛ اشعیا ۳۶: ۱.`

هنگامی که آحازِ بی ایمان درگذشت، و پسر با ایمان او حزقیا جانشین او شد، سلطنتی را به ارث برد که استقلال خود را کاملا از دست داده بود. یهودا که حمایت آشور بر علیه اتحاد سوریه و اسرائیل شمالی را خریده بود مجبور شد تا به پرداخت خراج به عنوان «وجه الحمایه» به آشور ادامه دهد (دوم تواریخ ۲۸: ۱۶ تا ۲۱). هنگامیکه پادشاه آشور سارگون دوم در میدان نبرد درگذشت و سنحاریب در سال ۷۰۵ قبل از میلاد جانشین او شد، آشور به نظر آسیب پذیر می رسید. شواهد موجود از متون آشوری و کتاب مقدس نشان می دهد که حزقیا این فرصت را مغتنم شمرده (دوم پادشاهان ۱۸: ۷)، و در اقدامی تهاجمی به عنوان سرکرده شورش ضد آشوری در میان ملل کوچک در منطقه خود قیام می کند.

باید برای حزقیا افسوس خورد که مقاومت قوای آشور را دست کم گرفته بود. در سال ۷۰۱ قبل از میلاد، هنگامیکه سنحاریب، بخش های دیگر امپراتوری او را تسخیر کرد، او بوسیله نیروهای مخرب خود علیه سوریه- فلسطین دست به خشونت زد و یهودا را ویران کرد.

`چگونه حزقیا برای مقابله با آشور آماده شد؟ دوم تواریخ ۳۲: ۱ تا ۸.`

هنگامیکه حزقیا دید که سنحاریب قصد فتح اورشلیم، پایتخت اسرائیل را دارد، دست به اقدامات گسترده ای برای مقابله با آشور زد. او استحکامات و برج و باروی شهر را تقویت کرد، ارتش خود را مجهز و سازماندهی کرد، و برای حفظ و تامین آب اورشلیم دست به اقداماتی زد (دوم پادشاهان ۲۰: ۲۰ و دوم تواریخ ۳۲: ۳۰). چگونگی ساخته تونل آبی قابل توجه حزقیا توسط کتیبه ای که برجا مانده مشخص می کند که حزقیا کاملا برای محاصره احتمالی آشور آماده بوده است.

همان اندازه که رهبری حزقیا از نظر نظامی و سازماندهی با اهمیت است، رهبری او از نظر روحانی نیز از اهمیت ویژه ای برخوردار است، زیرا او در زمان بحران در صدد تقویت روحیه مردم خود بر آمد. «اما پادشاه یهودا تصمیم گرفته بود تا سهم خود را در آماده سازی مردم برای مقاومت در برابر دشمن انجام دهد؛ و، با دستیابی به همه مهارت ها و توانایی های بشری، نیروهای خود را جمع کرد و آنان را تشویق و ترغیب کرد تا دلیر و شجاع باشند» اِلن جی وایت، انبیا و پادشاهان، صفحه ۳۵۱.

`اگر حزقیا به خداوند بسیار اعتماد داشت، چرا برای آمادگی در برابر دشمن دست به تلاش هایی زد؟ آیا اعمال او، ایمان او را نفی می کنند؟ در فلیلیپیان ۲: ۱۲، ۱۳ همکاری با خدا را ملاحظه کنید، کسی که مهیا کننده قدرت موثر واقعی در هر نبردی است.`