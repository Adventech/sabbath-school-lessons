---
title:  در بیماری و در ثروت (اشعیا ۳۸، ۳۹)
date:  11/02/2021
---

وقایع بابهای ۳۸ و ۳۹ اشعیا (دوم پادشاهان ۲۰) بسیار نزدیک به زمانی است که خداوند حزقیا را از دست سنحاریب نجات می دهد، هر چند این نجات، همانطور که در اشعیا باب ۳۷ (نگاه کنید به دوم پادشاهان۱۹) شرح داده شده هنوز اتفاق نیفتاده است. در واقع، اشعیا ۳۸: ۵، ۶ و دوم پادشاهان ۲۰: ۶ نشان می دهند که آنان هنوز در معرض تهدید آشور هستند.

«شریر مصصم بود که هم مرگ حزقیا و هم سقوط اورشلیم را با هم رقم بزند، بی شک، اگر حزقیا از سر راه او برداشته میشد، تلاش او برای تقویت و ایجاد استحکامات متوقف می شد و سقوط اورشلیم می توانست به آسانی میسر شود» کتاب مقدس تفسیری ادونتیست های روز هفتم، جلد ۴،صفحه ۲۴۰.

`نقل قول بالا به ما می گوید که رهبری خوب برای امت خدا چقدر اهمیت دارد؟`

`خداوند چه نشانه هایی به حزقیا می دهد تا ایمان او را تایید کند؟ دوم پادشاهان ۲۰: ۸ تا ۱۱؛ اشعیا ۳۸: ۶ تا ۸.`

با رد نشانه هایی که خداوند نشان داد (اشعیا ۷)، آحاز یک سلسله وقایعی را آغاز کرد که منجر به دردسرهای آشور شد. اما اکنون حزقیا از خداوند درخواست نشانه ای را می کرد (دوم پادشاهان ۲۰: ۸)؛ بنابراین، خداوند او را برای مواجه و بر طرف کردن بحرانی که پدرش برای یهودا بوجود آورده بود، قوت بخشید. در واقع، فقط یک معجزه می توانست مشکلی را که آحاز بوجود آورده بود، حل کند.

بابلیان حرکات اجرام آسمانی را مورد مطالعه قرار می دادند و آنها را با دقت رصد و ثبت کرده اند. بنابراین، آنها متوجه عملکرد عجیب خورشید شدند و از خود پرسیدند که این به چه معنا است. این واقعیت که مردوک پادشاه، سفیرانی را در این زمان اعزام می کند، تصادفی نیست. بابلی ها از ارتباط بین بهبود حزقیا و نشانه معجزه آسا مطلع شده بودند.

اکنون ما می دانیم که چرا خدا این نشانه خاص را انتخاب کرد. درست همانطور که او بعدا از ستاره بیت الحم برای هدایت و آوردن مجوسیان مشرق زمین استفاده کرد، او از حرکت خورشید برای هدایت پیام آوران از بابل استفاده کرد. این یک فرصت منحصر بفرد برای آنان بود تا در مورد خدای واقعی بدانند. مردوک پادشاه تمام دوران سلطنت خود را صرف کسب استقلالی ماندگار از آشوریان کرد. او به هم پیمانانی قدرتمند نیاز داشت، که این بیانگر انگیزه وی برای ارتباط با حزقیا است. اگر خود خورشید به درخواست حزقیا حرکت می کرد، چه کاری او می توانست با آشور بکند؟

`چگونه حزقیا فرصتی باورنکردنی برای جلال نام خداوند و هدایت بابلیان بسوی او را از دست داد؟ پیامد آن چه بود؟ اشعیا ۳۹. حزقیا، کسیکه باید برای آنان شاهد خداوند می بود، در عوض، خود را «جلال» داد. در اینجا چه درسی برای ما وجود دارد؟`