---
title:  متزلزل اما رها نشده
date:  09/02/2021
---

`چگونه سخنوری هوشمندانه ربشاقی بر حزقیا و مقامات وی تأثیر گذاشت؟ دوم پادشاهان ۱۸: ۳۷ – ۱۹: ۴؛ اشعیا ۳۶: ۲۱- ۳۷: ۴.`

حزقیا که با تمام وجود متزلزل شده بود و از ناراحتی در سوگ افتاده بود، به خدا روی آورد و فروتنانه خواستار شفاعت اشعیا شد، همان نبی که پدرش اندرزهای او را نادیده گرفته بود.

`خداوند چگونه به حزقیا دلگرمی داد؟ اشعیا ۳۷: ۵ تا ۷.`

پیام کوتاه ولی به اندازه کافی رسا بود. خدا در کنار قوم خود بود. اشعیا پیش بینی کرد که سنحاریب شایعه ای را می شنود که منجر می شود تا او از حمله به یهودا منصرف گردد. و این بلافاصله محقق شد.

سنحاریب بطور موقت دلسرد شد، اما به هیچ وجه تسلیم نشد، و پیام تهدیدآمیزی برای حزقیا ارسال کرد: «مگذار خدایی که بر او توکّل داری تو را فریفته بگوید: اورشلیم به دست پادشاه آشور تسلیم نخواهد شد.... آیا خدایان اقوام دیگر، ایشان را نجات دادند…؟ (اشعیا ۳۷: ۱۰، ۱۲؛ دوم تواریخ ۳۲: ۱۷).

اینبار حزقیا مستقیماً به معبد رفت و پیام را در پیش روی پروردگار گذاشت. «ای خداوند متعال،.... که فراتر از همه فرشتگان نگهبان نشسته ای» (اشعیا ۳۷: ۱۴ تا ۱۶).

`دعای حزقیا چگونه بحران اورشلیم را نشان می دهد؟ اشعیا ۳۷: ۱۵ تا ۲۰.`

سنحاریب به شدت به قوی ترین نقطه دفاعی و قوت حزقیا حمله کرد: ایمان به خدایش. حزقیا به جای اینکه تحت فشار قرار گیرد و تاب و توان خود را از دست دهد، از خدای خود خواست تا نشان دهد که او کیست، «اکنون ای خداوند خدای ما، ما را از دست آشور نجات بده تا تمام ملتهای جهان بدانند که تو تنها خدا هستی» (اشعیا ۳۷: ۲۰).

`دعای حزقیا را با دعا بخوانید (اشعیا ۳۷: ۱۵ تا ۲۰). او به چه جنبه هایی در مورد خدا توجه می کند؟ ما در این دعا چه اصولی را می بینیم که می تواند به ما دلگرمی و قوت دهد تا در بحرانهای شخصی خودمان در زندگی در ایمان بمانیم؟`