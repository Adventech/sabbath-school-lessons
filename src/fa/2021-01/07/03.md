---
title:  'پروپاگاندا (اشعیا ۳۶: ۲ تا ۲۰)'
date:  08/02/2021
---

حاکمان آشور نه تنها بی رحم و وحشی بودند، بلکه بسیار باهوش بودند. هدف آنان فقط ویرانگری و اضمحلال نبود، بلکه کسب ثروت و قدرت بود (اشعیا ۱۰: ۱۳، ۱۴ را ملاحظه کنید). اگر شما بتوانید ساکنان یک شهر را ترغیب به تسلیم کنید، چرا باید از امکانات و تجهیزات خود برای تسخیر آن شهر با زور استفاده کنید؟ بنابراین، در حالیکه او مشغول محاصره لاکیش بود، سنحاریب، ربشاقی یا همان [سرور شاهزادگان] خود را فرستاد تا از طریق پروپاگاندا اورشلیم را تسخیر کند.

`ربشاقیِ آشور از چه ترفند ها و استدلال هایی برای ارعاب یهودا استفاده کرد؟ اشعیا ۳۶: ۲ تا ۲۰؛ همچنین نگاه کنید به دوم پادشاهان ۱۸: ۱۷ تا ۳۵؛ دوم تواریخ ۳۲: ۹ تا ۱۹.`

ربشاقیِ آشور از استدلال های نسبتا قدرتمندی استفاده کرد: «اگر به مصر تكيه میكنی، بدان كه اين عصای دست تو، نی ضعيفی است كه طاقت وزن تو را ندارد و بزودی میشكند و به دستت فرو میرود. هر كه به پادشاه مصر اميد ببندد عاقبتش همين است! اگر شما بگوييد به خداوند، خدای خود تكيه میكنيم، بدانيد كه او همان خدايی است كه حزقيا تمام معبدهای او را كه بر فراز تپهها بودند خراب كرده و دستور داده است تا همه مردم در برابر قربانگاه اورشليم عبادت كنند. در حقیقت خداوند طرفدار آشور است و از سنحاریب خواست تا به سرزمین شما هجوم آورده و یهودا را نابود کند. شما حتی به اندازه کافی سرباز تعلیم دیده برای بکار گیری ۲۰۰۰ اسب را ندارید!».

برای جلوگیری از محاصره ای که در آن چیزی برای خوردن و آشامیدن ندارید، اکنون دست از تلاش بکشید تا با شما به خوبی رفتار شود. حزقیا نمی تواند شما را نجات دهد و چون خدایان سایر کشورهای فتح شده توسط آشور، آنها را نجات نداده اند، مطمئن باشید که خدای شما نیز نمی تواند شما را نجات بدهد.

`آیا ربشاقی حقیقت را می گفت؟`

از آنجایی که حقایق بسیاری در سخنان او بود، استدلال های او قانع کننده بودند. در تایید سخنان وی دو استدلال ناگفته وجود داشت. نخست، او تازه از لاکیش، تنها حدود ۴۸ کیلومتر آن طرفتر آمده بود، جایی که آشوریان نشان دادند که چه اتفاقی بر سر آنچه یک شهر را به شدت مستحکم  می کند، می آید، یعنی بر سر شجاعت و جرات مقاومت در برابر آنها. دوم، او لشکری قدرتمند و بزرگ را به همراه خود داشت (اشعیا ۳۶: ۲). دانستن سرنوشت ارتش ها و شهرهای دیگر (از جمله سامره، پایتخت اسرائیل شمالی: دوم پادشاهان ۱۸: ۹، ۱۰) که تسلیم آشور شده بودند، از منظر انسانی، هیچ یهودی نمی توانست به سرنوشت شومی که در انتظار اورشلیم بود، شک کند (اشعیا ۱۰: ۸ تا ۱۱). همچنین ربشاقی درست می گفت که حزقیا به منظور عبادت در معبد اورشلیم قربانگاه ها را خراب کرده بود (دوم پادشاهان ۱۸: ۴؛ دوم تواریخ ۳۱: ۱). اما آیا این اصلاحات توهینی به خداوند است و او را آزرده می کند، کسی که تنها امید او امت باقی مانده او بودند؟ آیا او می خواست، یا می توانست، آنها را نجات دهد؟ پاسخ این سوال به خداوند بستگی داشت!

`آیا تاکنون در موقعیت مشابهی قرار گرفته اید، جایی که، از منظر انسانی، همه چیز تباه و بر باد رفته به نظر می رسیده است؟ تنها منبع امید و چاره شما چه بوده است؟ در صورت تمایل، آماده باشید تا در کلاس تجربه خود و نحوه مقابله و ثمره نهایی آنرا با دیگران در میان بگذارید.`