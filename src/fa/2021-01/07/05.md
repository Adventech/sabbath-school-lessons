---
title:  'دنباله داستان (اشعیا ۳۷: ۲۱ تا ۳۸)'
date:  10/02/2021
---

طبق گفته های سنحاریب، همانطور که در سالنامه های(تاریخچه) به جا مانده از او بدست آمده است، او چهل و شش شهر را تسخیر و اورشلیم را محاصره کرده است و حزقیای یهودی را «در اقامتگاه سلطنتی خود در اورشلیم، مانند پرنده ای در قفس، محبوس کرده است» جیمز بی پریچارد، سردبیر متون باستانی خاور نزدیک در رابطه با عهد عتیق، (پرینستون، نیوجرسی: انتشارات دانشگاه پرینستون، ۱۹۶۹)، صفحه ۲۸۸. اما علیرغم علاقه شدیدش برای پروپاگاندا و بزرگ نمایی حکومتش به عنوان باقی ماندن بنای یادبودی از خود، نه تنها بصورت نوشتاری بلکه بصورت نقاشی تصاویری بر روی دیوارها ادعا کرده است که اورشلیم را فتح کرده است. از دیدگاه انسانی، با توجه به قدرت غیرقابل توصیف سنحاریب و این حقیقت که حزقیا علیه او شورش کرد، از قلم افتادگی و نبودن تصاویر این مطلب تعجب آور است. شورشیان علیه آشور انتظار زندگی کوتاه و مرگی دهشتناک داشتند.

محققان اذعان می کنند که حتی اگر سوابقی از طریق کتاب مقدس در اختیار نداشتیم، می توانستیم اعتراف کنیم که معجزه ای باید رخ داده باشد. این واقعیت که سنحاریب دیوارهای «کاخ بی همتایش» را مزین به نقش برجسته (تصاویر حک شده) کرده است، به وضوح نشان می دهد که تصویر محاصره پیروزمندانه او از لاکیش به دلیل حفظ اعتبار اوست. اما به لطف خداوند، این تصاویر به جای اورشلیم بر روی دیوارهای کاخ او نقش بستند! سنحاریب بقیه ماجرا را نگفته است، اما کتاب مقدس آنرا بیان کرده است.

`بقیه این داستان چیست؟ (اشعیا ۳۷: ۲۱ تا ۳۷).`

در پاسخ به دعای از روی ایمان حزقیا، خداوند پیامی تضمین دهنده برای یهودا فرستاد که سرشار از خشم بر علیه پادشاه مغرور آشور بود، کسی که جرات کرده بود به صورت پادشاه الهی، که پادشاه پادشاهان بود سیلی بزند (اشعیا ۳۷: ۲۳). سپس خداوند به سرعت به وعده خود برای دفاع از اورشلیم عمل می کند (دوم پادشاهان ۱۹: ۳۵ تا ۳۷؛ دوم تواریخ ۳۲: ۲۱، ۲۲؛ اشعیا ۳۷: ۳۶ تا ۳۸).

یک بحران بزرگ نیاز به معجزه ای بزرگ دارد، و این بحران فی الواقع بزرگ بود. تعداد افراد کشته شده سپاه آشور صد و هشتاد و پنج هزار نفر بود.  بنابراین، سنحاریب چاره ای جز عقب نشینی نداشت، به جایی که مرگ در انتظارش بود (اشعیا ۳۷: ۷ تا ۳۸).

«خدای عبرانیان بر آشوریان متکبر و مغرور چیره شد. حرمت خداوند در نظر اقوام دور و اطراف مورد توجه قرار گرفت و محقق شد. در اورشلیم قلبهای مردم با شادی مقدسی لبریز شد» (اِلن جی وایت،انبیا و پادشاهان، صفحه ۳۶۱). همچنین، اگر سنحاریب اورشلیم را فتح کرده بود، او اهالی آنرا تبعید می کرد و آنان  همانگونه که یهودا هویت خود به عنوان اسراییل شمالی از دست داد، هویتشان را از دست می دادند. بنابراین از یک منظر، دیگر هیچ قوم یهودی وجود نداشت که مسیح از نسل آن متولد شود. و حکایت آنان در همانجا به پایان می رسید. اما خدا امید را زنده نگاه داشت.

`اگر شخصی که هنوز اعتقادی به کتاب مقدس و یا خدای کتاب مقدس ندارد از شما این سوال را بپرسد، چه جوابی میدهید: آیا این عدل و انصاف بود که سربازان آشور که گناهشان فقط این بود که در این شهر بدنیا آمده بودند، این چنین قتل عام شوند؟ درک شخصی شما از این عمل خداوند در اینجا چیست؟`