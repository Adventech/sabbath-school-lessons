---
title:  اندیشه هایی فراتر
date:  12/02/2021
---

«فقط دخالت مستقیم خداوند است که می تواند سایه روی پله ها را ده پله به جلو ببرد یا به عقب برگرداند؛ و این به معنای این بود که خداوند دعای او را شنیده بود و نشانه ای را به او داد. بر این اساس، نبی در نزد خداوند گریه و زاری کرد: و خداوند سایه را ده پله از روی پله ای که آحاز پادشاه ساخته بود، به عقب بازگرداند» (دوم پادشاهان ۲۰: ۸ تا ۱۱). اِلن جی وایت، انبیا و پادشاهان، صفحه ۳۴۲.

«ملاقات با این فرستادگان از سوی حاکمان سرزمینهای دوردست، به حزقیا فرصتی داد تا خدای زنده را جلال دهد. چقدر برای او ساده بوده است تا به ایشان از خدا بگوید – او که حامی همه مخلوقات است – و از کسی بگوید که رحمتش را دریغ نداشته است خصوصاً وقتی که همه امیدها از دست رفته بود .....

«ولی غرور و خودبینی قلب حزقیا را تسخیر کرد و با بالندگی بر خود و تعالی خویش چشمان طماع خود را بر گنجینه ای دوخت که خداوند امت خود را با آن توانگر ساخته بود. «حزقيا آنها را با خوشحالي پذيرفت و تمام ثروت خود يعني ذخاير نقره، طلا، ادويه جات، عطريّات و مهمّات جنگي خود را به آنها نشان داد. چيزي در انبارها و خزائن او در سرتاسر مملکت وجود نداشت که به آنها نشان نداده باشد» (اشعیا ۳۹ آیه ۲). او برای جلال دادن خدا چنین نکرد بلکه برای رفعت دادن جایگاه خویش در دیدگان شاهزادگان بیگانه چنین مباهات کرد».

**سوالاتی برای بحث:**

`۱. چگونه شیطان مانند ربشاقی آشوریان عمل می کند؟ آیا وقتی او می گوید که گناه نکرده اید، حقیقت را می گوید؟ (ذکریا ۳: ۱) خداوند چگونه پاسخ می دهد؟ نگاه کنید به ۳: ۲ تا ۵. تنها امید ما در برابر این اتهامات چیست؟ رومیان ۸: ۱.`

`۲. آیا شیطان این اتهامات را متوقف می کند، وقتی شما بخشیده می شود؟ نگاه کنید به مکاشفه ۱۲: ۱۰. بعد از آمرزش گناهان شما، وقتی شیطان هنوز می گوید شما به خاطر گناهان خود به او تعلق دارید، ماهیت اتهام او چیست؟ نگاه کنید به تثنیه ۱۹: ۱۶ تا ۲۱ (قانون شاهد دروغگو، مخرب).`

**خلاصه**: در پاسخ به فریاد ناله و فغان پادشاه با ایمان، خدا قوم خود را نجات داد و نشان داد که او کیست: پادشاه توانای اسرائیل که سرنوشت زمین تحت کنترل اوست؛ نه تنها مردمی را که سعی در نابودی قوم او دارند، نابود می کند، بلکه همچنین فرصت هایی را برای دیگران مهیا می کند تا در زمره قوم او باشند، مهم نیست که چگونه «بابلیان» به قوم او ملحق شوند.