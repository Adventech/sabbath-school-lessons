---
title:  'پیامدهای پیش بینی شده (اشعیا ۷: ۱۷ تا ۲۵)'
date:  18/01/2021
---

`آیات فوق را بخوانید. خداوند می گوید، چه اتفاقی برای آن سرزمین رخ خواهد داد؟ چرا ما نباید از این پیامد متعجب شویم؟`

«خداوند در خواست های پی در پی را برای اسرائیل گمراه فرستاد تا آنان را به تبعیت و وفاداری با خود، باز گرداند. درخواست های انبیا مشفقانه بود؛ در حینی که با مردم روبرو می شدند و  مشتاقانه و با جدیت آنان را به توبه و اصلاح دعوت می کردند، و ثمره کلام آنان برای جلال نام خدا بود» (اِلن جی وایت، انبیا و پادشاهان، صفحه ۳۲۵).

بنابراین، برای آحاز، که مردی ترسو بود و نه مرد ایمان، خبر خوب خداوند می توانست این باشد که سوریه و اسراییل محو خواهند شد. خبر بد می توانست این باشد که آشور، متحد و «دوستی» که او برای کمک به خویش انتخاب کرده بود، ظاهرا دشمنی بس خطرناکتر از سوریه و اسراییل بوده است. با نپذیرفتن نجات رایگان خداوند، آحاز مسئولیت شکست را برعهده گرفت. اگر آحاز فکر می کرد که دنیای او در حال فروپاشی است، اوضاع فقط بدتر می شد!

« به خداوند پناه بردن حتی بهتر است از امید بستن به امیران » (مزمور ۱۱۸: ۹). چگونه آحاز می توانست اعتماد کند که تغلت فلاسر سوم به تسخیر کشورهای شمالی رضایت خواهد داد و به یهودا کاری نخواهد داشت و او را محترم خواهد شمرد؟ نوشتارهای آشوری، مانند سالنامه های خود پادشاهان آشوری، این واقعیت را گواهی می دهند که تمایل آنان به قدرت، سیری ناپذیر بوده است.

`دوم پادشاهان ۱۶: ۱۰ تا ۱۸ و دوم تواریخ ۲۸: ۲۰ تا ۲۵ را بخوانید. چه اتفاقی برای آحاز در حال رخ دادن بود؟ در اینجا کدام اصل روحانی آشکار می شود؟ چرا نباید از اقدامات آحاز متعجب شویم؟`

دوم تواریخ باب ۲۸: ۲۰ تا ۲۳ قویا آنچه را که ناشی از درخواست کمک آحاز از آشور به جای اتکا بر خداوند است را بطور اختصار بیان می کند.

`گرایش و تمایل ذاتی ما اینست که به چیزهایی که می توانیم ببینیم، احساس کنیم، مزه کنیم، لمس کنیم، و چیزهای دنیوی هستند اعتماد کنیم. با اینحال، همانطور که می دانیم، چیزهای دنیوی فانی و محکوم به فنا هستند. به دوم قرنتیان ۴: ۱۸ نگاه کنید. متن این آیه به ما چه می گوید؟ چگونه می توانیم پیام آن را در زندگی خود بکار ببریم؟ و اگر بکار ببریم، چه تفاوت هایی را در زندگی ما ایجاد می کند؟`