---
title:  اندیشه هایی فراتر
date:  22/01/2021
---

بخوانید در نبرد عظیم، «آیا مردگان ما می توانند با ما صحبت کنند؟» صفحات ۵۵۱ تا ۵۶۲.

«در روزگار قوم یهود طبقه ای از مردم بودند که مدعی تماس با مردگان بودند، همانگونه که امروزه پیروان احضار ارواح مدعی انجام اینکار هستند. اما «ارواح» که بازدیدکنندگان فراخوانده شده از جهان های دیگر هستند، طبق اظهارات کتاب مقدس، ارواح شیطانی» هستند. (اعداد فصل ۲۵ آیه های ۱ تا ۳؛ مزامیر فصل ۱۰۶ آیه ۲۸؛ رساله اول به قرنتیان فصل ۱۰ آیه ۲۰ و مکاشفه فصل ۱۶ آیه ۲۴) کار احضار ارواح در نظر خداوند شنیع است و به شدت اینکار منع و مستحق مجازات مرگ شده بود. لاویان فصل ۱۹ آیه ۱۱ و فصل ۲۰ آیه ۲۷. اکنون همان نام جادوگری تحقیرآمیز است. ادعای اینکه انسانها می توانند با ارواح شریر تماس برقرار کنند به عنوان افسانه قرون تاریک (وسطایی)شناخته شده است. اما روحگرایی که مریدانش را صدها هزار و حتی میلیون ها می داند، راه خود را در مجامع علمی باز نموده است و کلیساها را مورد هجوم قرار داده است و در سازمان های حقوقی مورد توجه قرار گرفته و حتی در دربارهای پادشاهان رسوخ کرده است، این اغوای کلان در واقع احیا و بازگشت آن در ماسک جدیدی از جادوگری است که در قدیم محکوم و منع گشته بود» (اِلن جی وایت، نبرد عظیم، صفحه ۵۵۶).

**سوالاتی برای بحث:**

`۱. در مورد مسئله اعتقاد به عالم ارواح یا روحگرائی همانطور که در فیلم ها، کتابها، تلویزیون، و مجامع فرهنگی نشان داده می شوند، بحث و گفتگو کنید. اگر هیچ کاری برای متوقف کردن آن صورت نگیرد، چگونه می توانیم دیگران را نسبت به خطراتی که به عقیده بسیاری چیزی بیشتر از مسایل انحرافی بی ضرر نیستند، آگاه کنیم؟ چرا درک صحیح از وضعیت مردگان در محافظت در برابر اینگونه فریبها، بسیار مهم است؟`

`۲. اشعیا باب ۸: ۲۰ را بخوانید. آنرا با کلام خود مجددا بنویسید. بگذارید افراد مختلف در کلاس آیات را با صدای بلند بخوانند. خداوند در اینجا به ما چه می گوید؟`

`۳. در مورد نظریه، خدادوستی و خداترسی، بیشتر بیاندیشید. به چه روشهایی محبت ما ناشی از آن ترس است؟ یا اینکه ترس ما ناشی از محبت ماست؟ در این مورد بحث و گفتگو کنید.`

**خلاصه**: خداوند از طریق اقدامات و خانواده اشعیا، و همچنین سخنان او به پیام هشدار و امید خود قوت بخشید: تنها راه مطمئن، اعتماد به این امر است که خدا می داند که چه می کند. او هم محبت دارد و هم قدرت برای هدایت، حفاظت، و تامین کسانی که به او اجازه دهند تا در زندگیشان وارد شود. برای کسانی که به قدرتهای دیگر روی می آورند، فقط تاریکی و ظلمت اندوه وجود خواهد داشت.