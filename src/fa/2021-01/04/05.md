---
title:  'ما به غیر از ترس از خدا، چیز دیگری برای ترسیدن نداریم (اشعیا ۸: ۱۱ تا ۱۵)'
date:  20/01/2021
---

رئیس جمهور امریکا، فرانکلین روزولت در اولین سخنرانی آغاز ریاست جمهوریش به ملتی که در اثر رکورد بزرگ اقتصادی ناامید شده بودند، گفت: «تنها چیزی که باید از آن بترسیم، خودِ ترس است» (پایتخت امریکا، واشنگتن دی سی، ۴ مارچ سال ۱۹۳۳). پیام اشعیا به مردم مایوس و ناامید اینست: «ما به غیر از ترس از خدا، چیز دیگری برای ترسیدن نداریم».

خداوند به اشعیا هشدار می دهد که از آنچه مردم می ترسند، هراسان نباشد، بلکه فقط از او بترسد (اشعیا ۸: ۱۲، ۱۳). این موضوع مهمی در کتاب مقدس است. به عنوان مثال، در مکاشفه ۱۴: ۶ تا ۱۲، سه فرشته یک پیام جهانی را اعلام می کنند: از خدا بترسید و او را جلال دهید، به جای ترسیدن و جلال دادن قدرتهای ددمنش زمینی که در باب ۱۳ توصیف شده اند.

`چگونه شما عقیده «ترس» از خدا را درک می کنید؟ این به چه معناست، بخصوص در پرتو فرمان خداوند که می گوید خدا را نیز دوست بدارید؟ (متی ۲۲: ۳۷)`

ترس واقعی از خدا به عنوان مفهوم مقدس آن، اینست که شما او را به عنوان تنها قدرت غایی و قادر جهان بشناسید. چنین ترسی بر هر ترس دیگری غلبه می کند. اگر او حامی و پشتیبان شماست، هیچکسی نمی تواند بدون اذن او به شما آسیبی برساند و حتی شما را لمس کند. اگر او علیه شماست به علت این است که شما علیه او عصیان کرده اید، می توانید فرار کنید ، اما نمی توانید پنهان شوید!

`آیا این عقیده که ما باید از خدا بترسیم با اول یوحنا باب ۴: ۱۸ در تناقض است؟ «کسیکه محبّت دارد، نمیترسد و هرکه بترسد هنوز به محبّت كامل نرسیده است؛ زیرا محبّت كامل ترس را دور میسازد، ولی شخصی میترسد كه در انتظار مجازات است».`

ترس انواع مختلفی دارد. اگر شما به شخصی بسیار قدرتمند دوست هستید، و شما نسبت به او علاقه متقابل دارید، شما از آن شخص نمی ترسید که مبادا یه شما آسیب برساند. اما در شما نوعی ترس وجود دارد به این معنا که شما از قدرت آن شخص با خبر هستید و حد و مرز دوستی خود را با آن شخص را می دانید و به آن احترام می گذارید.

`ما مسیحیان، نباید به مسایل دنیوی و چیزهایی که مردم دنیا دوست دارند، علاقمند باشیم و به آنها دل ببندیم (اول یوحنا ۲: ۱۵). همچنین، همزمان، فکر کنید، آیا چیزهایی وجود دارند که جهان از آنها می ترسد، اما ما مسیحیان نباید از آنها بترسیم؟ اگر چنین است، آنها چه هستند؟ و چرا نباید از آنها بترسیم؟ در عین حال، چه چیزهایی هستند که دنیا از آنها نمی ترسد، اما ما مسیحیان باید بترسیم؟`