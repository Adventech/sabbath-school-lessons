---
title:  'چه چیزی در اسم وجود دارد؟ (اشعیا ۸: ۱ تا ۱۰)'
date:  19/01/2021
---

آیا می توانید تصور کنید که با دومین پسر اشعیا توپ بازی کنید؟ به محض اینکه بگویید «مهیر شلال هاش بَز، توپ را به طرف من پرتاب کن!» ممکن است خیلی دیر شده باشد. اما طولانی تر از نام او، مفهوم آن است: «غارت با شتاب و چپاول با شتاب» یا «شتاب چپاول، تاراج با عجله».

`پیام این اسم بطور واضح ارتباط با تسخیر و فتح سریع دارد، اما چه کسی شتابان غلبه می کند و پیروز می شود؟ اشعیا ۸: ۴.`

اشعیا ۸: ۱ تا ۱۰ تایید کننده و قوت بخش پیام باب ۷ است. قبل از اینکه کودک بتواند به مرحله خاصی از سن خود برسد، پادشاه آشور به دمشق و سامره حمله کرده و اموال آنها را غارت خواهد کرد. علاوه بر این، به دلیل اینکه یهودا پیام ضمانت و حمایت خدا را نپذیرفت، پادشاه آشور با تمام سپاه قدرتمند خود به آنان حمله کرد. آنها مانند رود فرات كه طغيان میكند و كنارههايش را پر از آب میسازد، تمام مناطق آنجا را فتح کردند، این سیلاب می تواند نماد حکومت قدرتمند آشور باشد و نمایانگر سیلابی جدا شده از رودخانه بزرگ فرات باشد.

از آنجایی که که آحاز برای کمک دست به دامان آشور شد، نام پسران اشعیا به یهودا و همینطور اسرائیل شمالی اشاره می کرد: «اسم او را غارت سریع و چپاول با شتاب، بگذار» اما «بازماندگان باز خواهند گشت»، چرا هنوز امید وجود داشت؟ زیرا، «خدا با ماست! بالهای گسترده او زمین را محافظت خواهند کرد» (اشعیا ۸: ۸)، آنان هنوز به وعده خدا امید داشتند، «چون خدا با ماست» (اشعیا ۸: ۱۰). در واقع، آنچه که در اینجا می بینیم، موضوعی است که در سراسر کتاب اشعیا دیده می شود، همانطور که داوری در مورد دشمنان خدا در یهودا و سایر ملتها وجود خواهد داشت، و خداوند قوم خود را به طرق مختلف از ویرانی های حاصل از جنگ، رنج و مصیبت، و تبعید نجات می دهد، و با بازماندگان ایماندار و وفادار قوم خود خواهد بود و آنان را به سرزمینشان باز خواهد گرداند.

`چرا اشعیا به ما می گوید که او رسما اسم فرزندش را ثبت کرده و در خصوص رابطه زناشوئی خود با همسرش می گوید (نبیه)؟ (اشعیا ۸: ۱ تا۳)`

زمان به دنیا آمدن پسر به عنوان یک نشانه، از اهمیت واقعه خبر می دهد. زیراکه زمان آبستن شدن مادر، عمانوئیل نشانه، و بدنیا آمدنش تا زمانیکه آشور سوریه و اسرائیل را شکست داد، کمتر از زمان لازم برای رشد مرحله اولیه رشد کودک و زمانیکه او بتواند ’پدرم‘ و ’مادرم‘ بگوید، بود (اشعیا ۸: ۴). هنگامیکه اشعیا بطور رسمی نام پسر را حتی بارداری مادرش را خبر میدهد، او کودک و نام او را به یک نبوت علنی اعلام می کند که می تواند توسط رویدادهای بعدی آزمایش شود.

`خداوند علی رغم اشتباهات مکرر از جانب مردمش که به ظاهر ایماندار بودند، همچنان مایل به نجات آنان بود. چگونه می توانیم این اصل را در زندگی شخصی خود ببینیم، به خصوص وقتی که در زندگی روحانی خود قصور می کنیم و شکست می خوریم؟`