---
title:  راه سخت
date:  16/01/2021
---

### مطالعه این هفته
اشعیا ۷: ۱۴ تا ۱۶؛ اشعیا ۷: ۱۷ تا ۲۵؛ اشعیا ۸: ۱ تا ۱۰؛ اشعیا ۸: ۱۱ تا ۱۵؛ اشعیا ۸: ۱۶ تا ۲۲.

> <p>آیه حفظی</p>
> «و من برای خداوند که روی خود را از خاندان یعقوب مخفی میسازد انتظار کشیده، امیدوار او خواهم بود» (اشعیا ۸: ۱۷).

در یک ساختمان در حال سوختن در محله هارلم، شهر نیویورک، دختری نابینا در کنار پنجره طبقه چهارم ایستاده بود. آتش نشانان از نجات او مایوس شده بودند. آنها نتوانستند نردبان کمک رسانی ماشین های آتش نشانی را در میان ساختمان ها حرکت دهند و همچنین نمی توانستند از او بخواهند تا در برروی تور نجات بپرد، زیرا او نابینا بود و نمی توانست ببینید.

«سرانجام پدرش از راه رسید و از طریق بلندگو به او اطلاع داد که تور نجات در آنجاست و باید با فرمان او برروی آن بپرد. دختر با فرمان پرش پدر برروی تور نجات پرید، او بسیار آرام بدون اینکه شکستگی در بدن او ایجاد شود از طبقه چهارم حتی بدون انقباض عضلاتش پرید. چون او به سخنان پدرش کاملا اعتماد کرد، وقتی صدای پدرش را شنید، او همان کاری را انجام داد که از نظر پدرش بهترین راه نجات او بود».

به همین ترتیب، خداوند شواهد قدرتمندی را برای ما فراهم کرده است که نشان می دهد او بهترین ها را برای فرزندانش می خواهد، اما آنان راه ملایمت آمیزی را که در ابتدا به ایشان ارائه شده بود را رد کردند؛ بدین جهت، او مجبور شد تا در عوض با آنان با زبان غرش و سیل صحبت کند. امروز، چه درسهایی را می توانیم از اشتباهات آنان بیاموزیم؟