---
title:  'تاریکی و ظلمت زندگی ناسپاس مردگان (اشعیا ۸: ۱۶ تا ۲۲)'
date:  21/01/2021
---

`آیات فوق را بخوانید. در مورد چه چیزی صحبت می کنند؟ این چه ارتباطی با آحاز پادشاه دارند؟ این نظریه را خلاصه کنید.`

آحاز عمیقا درگیر مذهب بت پرستی شده بود (دوم پادشاهان ۱۶: ۳، ۴، ۱۰ تا ۱۵؛ دوم تواریخ ۲۸: ۲ تا ۴، ۲۴ تا ۲۵)، بطوریکه به شدت با جاودگران و غیبگویان در ارتباط بود (مقایسه کنید با تثنیه ۳۲: ۱۷؛ «قربانیهای آنان تقدیم دیوها می شود» (اول قرنتیان ۱۰: ۲۰). همسو بودن جنبه های گوناگون جادوگری مدرن با آیین های مذهبی باستانی خاور نزدیک، قابل توجه است، همانطور که نوشته های باستانی خارج از کتاب مقدس آنها را گواهی و تایید می کنند. در حقیقت، حتی امروزه، بسیاری از عبادات عصر جدید به راحتی مظاهر معاصر این ممارست های اسرارآمیز کهن هستند.

توضیحات اشعیا در مورد یاس ناشی از اتکا به ارواح به جای اتکا به پروردگار (اشعیا ۸: ۲۱، ۲۲) به خوبی مصداق آحاز است (دوم تواریخ ۲۸: ۲۲، ۲۳ را ملاحظه کنید). اشعیا در باب ۸: ۲۱ به مردم خشمگین و رنجدیده ای که به پادشاهشان لعن و نفرین می کنند، اشاره دارد. این به آحاز هشدار می دهد که چون او مردم را به سوی جادوگران و احضار کنندگان ارواح سوق داده است، پس آنان او را لعن و نفرین خواهند کرد. در حقیقت، هنگامیکه آحاز درگذشت، به دلیل عدم احترام به وی، در نحوه دفن او استثنایی پیش آمد: «اما او را در مقبره پادشاهان اسرائیل ننهادند» (دوم تواریخ ۲۸: ۲۷).

`این متون درباره جاودگران و غیبگویان چه می گویند؟ لاویان ۲۰: ۲۷؛ تثنیه ۱۸: ۹ تا ۱۴.`

دوری از جادوگران و غیبگویان، موضوع وفاوداری نسبت به خداوند است. اول تواریخ باب ۱۰ : ۱۳، ۱۴ این اصل را در مورد شاوئول پادشاه نشان می دهد: «بدینسان شائول به سبب خیانتی که به خداوند ورزیده بود مُرد، زیرا کلام خداوند را نگاه نداشته بود، و نیز در طلب هدایت، از احضارکنندۀ ارواح مشورت جُسته بود. او از خداوند هدایت نخواست، پس خداوند او را کُشت و پادشاهی را به داوود پسر یَسا سپرد».

`به زندگی پیرامون خود، و چیزهایی که بر آن تاثیر می گذارد بنگرید. به چه روش های زیرکانه ای در معرض  آلودگی جادوگری و جلوه های مختلف روحگرائی هستید؟  و حتی اگر نمی توانید بطور کامل از آنها دوری کنید، چه کاری می توانید انجام دهید تا تاثیرات آنها بر شما و یا خانواده شما به حداقل برسد؟`