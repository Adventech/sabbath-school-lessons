---
title:  'سرود عاشقانه نامیمون (اشعیا ۵: ۱ تا ۷)'
date:  31/12/2020
---

`سرودی که در آیات فوق آمده است را بخوانید. معنای این تمثیل چیست؟`

خداوند مفهوم خود از این تمثیل تنهادر پایان، در آیه ۷ توضیح می دهد. او با استفاده از این تمثیل به مردم کمک می کند تا بطور غیراحساسی و بی طرفانه در خود نظر کنند و وضعیت واقعی خویش اعتراف کنند. خداوند بطور موثری از این رویکرد و روش در برخورد با داود پادشاه استفاده کرد (دوم سموئیل ۱۲: ۱ تا ۱۳). خداوند با نامیدن این مغازله به عنوان «سرود عاشقانه»، ابتدا انگیزه خود را نسبت به قوم خود آشکار می کند. رابطه او با آنها از ذات او سرچشمه می گیرد، زیرا خدا محبت است (اول یوحنا ۴: ۸). در عوض او از قومش انتظار محبت دارد. اما به جای «انگور مرغوب»، او «انگور ترش» برداشت می کند، که در زبان عبری به مفهوم «چیزهای گندیده است».

`منظور خداوند در اشعیا ۵: ۴ چیست، وقتی که می فرماید: « دیگر چه میبایست برای باغ خود میکردم که نکردم؟ چرا پس از این همه زحمت بجای انگور شیرین، انگور ترش آورد؟»`

خداوند در آیات بعدی می فرماید: «حال به شما میگویم با تاکستان خود چه خواهم کرد: پرچینِ آن را بر خواهم داشت تا خورده شود، و دیوارش را فرو خواهم ریخت تا پایمال گردد. آن را ویرانهای خواهم ساخت که نه هَرَس خواهد شد و نه علفهای هرز آن کنده خواهد گشت؛ و خار و خس در آن خواهد رویید. ابرها را نیز حکم خواهم کرد که دیگر بر آن باران نبارانند» (اشعیا ۵: ۵، ۶).

هنگامیکه ما مرتکب گناه می شویم، خداوند بلافاصله دست از محافظت ما برنمی دارد و ما را به حال خود رها نمی کند، و یا ما را هلاک و از خود دور نمی کند. او با صبر و شکیبایی به ما فرصت می دهد تا عفو و بخشش او را دریافت کنیم (دوم پطرس ۳: ۹). خداوند کسی را که با او بحث می کند، از خود محروم نمی کند. او درخواست بازگشت و توبه را تا زمانیکه امید به پذیرش آن است، به ما می دهد. او فوراً جواب رد را نمی پذیرد، زیرا می داند که ما نادان هستیم و فریب گناه را خورده ایم. اما اگر با ما به نتیجه ای نرسد، سرانجام، انتخاب ما را در زندگی می پذیرد و به ما اجازه می دهد تا به راهی که در زندگی خود انتخاب کرده ایم، برویم.

اگر بطور مستمر درخواست خداوند را که از طریق روح القدس انجام می شود، رد کنیم، در نهایت به نقطه ای در زندگی می رسیم که دیگر راهی برای بازگشت و توبه نخواهیم داشت ( متی ۱۲: ۳۱، ۳۲). روی برگرداندن از مسیح هلاکت بار است (عبرانیان ۶: ۴ تا ۶). فقط خداوند است که قادر به انجام هر کاری است، با اینحال او به آزادی انتخاب ما احترام می گذارد.

`به مفهوم موجود در اشعیا باب ۵: ۴ درباره: «چه کاری بود که برایش انجام ندادم؟» توجه کنید، و آنرا در پرتو صلیب در نظر بگیرید، جایی که خداوند خود را فدیه گناهان ما می کند و تاوان گناهان و خطایای ما را به بهای جان خویش می پردازد. چه کاری بیشتر از آنچه که او برای ما انجام داد، میشد تا برای ما انجام شود؟ چگونه سکونت در صلیب عیسی مسیح می تواند به ما اطمینان نجات، و انگیزه توبه کردن و اصلاح را بدهد؟`