---
title:  'ای آسمان، بشنو! (اشعیا ۱: ۱ تا ۹)'
date:  27/12/2020
---

کتاب اشعیا بطور مختصر با معرفی نویسنده («پسر عاموس»)، با منبع پیامش(یک«رویا») ، و درباره سرفصل خود(یهودا و پایتخت آن، اورشلیم در طی سلطنت چهار پادشاه) شروع میشود. این سرفصل همچنین مخاطبان اصلی اشعیا را به عنوان مردم کشور خود در طی روزگاری که وی زندگی میکرد، شناسایی و مشخص می کند. اشعیا نبی با آنان در مورد وضعیت و سرنوشتشان سخن می گوید.

اشعیا با اشاره به پادشاهانی که در دوران او سلطنت می کردند، مخاطبان خود را جدا و مشخص می کند و کتاب را با وقایع تاریخی و سیاسی یک دوره خاص پیوند می دهد. این بازه زمانی ما را به سمت حکایت هایی در دوم پادشاهان باب های ۱۵ تا ۲۰ و دوم تواریخ ۲۶ تا ۳۲ هدایت می کند.

`اشعیا باب ۱: ۲ را بخوانید. اساس و جوهره پیام در اینجا چیست؟ خداوند چه می گوید؟ این ایده مشابه در طول تاریخ مقدس به چه صورتی دیده شده است؟ آیا درباره کلیسای مسیحی امروز نیز صدق می کند؟ توضیح بدهید.`

توجه کنید که چگونه پیام اشعیا با این کلمات آغاز میشود «ای آسمان، بشنو!، و ای زمین گوش فرا ده» (با تثنیه ۳۰: ۱۹، و تثنیه ۳۱: ۲۸ مقایسه کنید). منظور خداوند این نیست که آسمان و زمین، خودشان می توانند بشنوند و یا بفهمند. بلکه، او این سخنان را برای تاکید بیان می کند.

هنگامیکه یک پادشاهِ دوران باستان در خاور نزدیک، مانند یک امپراتور حیتی، با یک حاکم کوچکتر پیمان سیاسی می بست، او خدایان خود را شاهد می گرفت تا تاکید کند که هرگونه نقض مفاد توافقنامه قطعا مورد توجه و مجازات در پی خواهد داشت. با این حال، هنگامی که پادشاهِ پادشاهان در روزگار موسی با بنی اسرائیل پیمان بست، او دست به دامان خدایان دیگر به عنوان شاهدان خود نشد. در عوض، او به عنوان تنها خدای حقیقی، آسمانها و زمین را شاهد می گرفت (همچنین نگاه کنید به تثنیه ۴: ۲۶).

`اشعیا نبی باب ۱: ۱ تا ۹ را با دقت بخوانید. گناهانِ قوم یهودا را بطور خلاصه در زیر بنویسید. همچنین، بطور خاص به پیامدهای این گناهان توجه کنید. جرم یهودا چه بود، و به خاطر جرمش چه بر سرش آمد؟ در عین حال، چه امیدی در آیه ۹ داده شده است؟`