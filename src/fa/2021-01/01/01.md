---
title:  بحران هویت
date:  26/12/2020
---

### مطالعه این هفته
اشعیا ۱: ۱ تا ۹، اشعیا ۱: ۱۰ تا ۱۷، اشعیا ۱: ۱۸، اشعیا ۱: ۱۹ تا ۳۱، اشعیا ۵: ۱ تا ۷.

> <p>آیه حفظی</p>
> «بحث و جدل من با شما این است: اگر چه لکههای گناهانتان به سرخی خون است، اما من آنها را مانند پشم پاک میکنم و شما را همچون برف سفید میسازم!» (اشعیا ۱: ۱۸).

گم شدن در دیار فراموشی و خاموشی. اگر در ایرلند باشید در امتداد یک جاده باریک منطقه ای روستایی در کنار حصار سبز مزارع و مراتع رانندگی کنید، ممکن است به راهی برسید که توسط یک گله گاو مسدود شده باشد که از مراتع سرسبز در مسیر برگشتن به خانه می باشند. حتی اگر هیچ چوپانی هم با آنها نباشد، آنها می دانند که چگونه به طویله صاحب خود برگردند. آنها می دانند که متعلق به کجا، و چه کسی هستند.

اگر یک پسر کوچک در فروشگاه از مادرش جدا شود و فریاد بزند، «من مادرم را گم کرده ام!» او ممکن است دقیقا نداند که در کجاست، یا مادرش کجاست، اما در میان جمع کثیری از مادرانی که در فروشگاه هستند، او مادر خود را خواهد شناخت، که تنها مادر اوست و به او تعلق دارد.

باید گفت، این مسئله غم انگیز است که حتی برخلاف آن گاوهای ایرلندی (خیلی کمتر از پسر بچه گم شده)، یهودیان از یاد بردند که متعلق به خداوند، پروردگار آسمانی خود هستند و بنابراین هویت واقعی و اصلی خود را به عنوان قومی که خداوند با آنان عهد بست از دست دادند. «ای آسمان بشنو و ای زمین گوش فرا ده زیرا خداوند سخن میگوید: «فرزندان پروردم و بزرگ کردم، امّا آنها بر من شوریدهاند. گاو مالک خویش و الاغ آخور صاحب خود را میشناسد، امّا اسرائیل نمیشناسد. قوم من فهم ندارند» (اشعیا ۱: ۲ و ۳).

این هفته به کار خداوند در خصوص احیای قوم و بازگرداندن آنان بسوی خویش نگاهی خواهیم انداخت.