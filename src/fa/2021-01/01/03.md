---
title:  'آیین گرائی پوسیده (اشعیا ۱: ۱۷-۱۰)'
date:  28/12/2020
---

`اشعیا ۱: ۱۰ را بخوانید. چرا او در اینجا از تشبیه ادبی سُدوم و غموره نام می برد؟ خداوند به چه نکته ای اشاره کرده بود؟`

`اشعیا باب ۱: ۱۱ تا ۱۵ را بخوانید. خدواند به مردم در اینجا چه می گوید؟ چرا خداوند عبادات و دعاهای قوم خویش را نمی پذیرد؟`

همان دستهایی که قربانیان را تقدیم میکردند و در دعا به سوی او بلند میشدند، «خون آلوده» بودند؛ یعنی، دست آنان آغشته به گناه، خشونت و ظلم به دیگران بود (اشعیا ۱: ۱۵ و اشعیا ۵۸: ۳، ۴). آنان با بدرفتاری به هم پیمانان عهد خداوند، به حامی کلّ قوم اسراییل اهانت می کردند. گناهان آنان علیه قوم، گناهان آنان علیه پروردگار بود.

البته، خداوند خودش آئین و تشریفات مذهبی را (لاویان ۱ تا۱۶) ایجاد کرده بود و معبد اورشلیم را به عنوان مکان مناسب عبادت تعیین کرده بود (اول پادشاهان ۸: ۱۰، ۱۱). اما قرار بود این آیین ها در چارچوب پیمانی که خداوند با این مردم بسته و به آن متعهد بودند، اعمال شوند. این عهد خداوند با قوم بنی اسرائیل بود که این امکان را فراهم کرد تا او بتواند در میان آنان در خیمه مقدس/ معبد ساکن شود. بنابراین، آیین ها و دعاهایی که آنان به جا می آوردند فقط در صورتی قابل قبول بودند که به او و عهد او وفاودار می ماندند.

مردمی که بدون توبه و ندامت از اعمال شریرانه نسبت به دیگر اعضای جامعه عهد قربانی پیشکش می کردند، آئینی دروغین را بجا می آوردند.

بنابراین، قربانی های آنان نه تنها باطل بلکه گناه محسوب می شد! مراسم آیینی بیان می کرد که آنان به خدا وفاودار هستند، اما رفتار آنان ثابت می کرد که عهد خود را با خداوند شکسته اند.

`اشعیا باب ۱: ۱۶، ۱۷ را بخوانید. خداوند به قوم خود  چه فرمانی می دهد تا انجام دهند؟ این آیات با آنچه که عیسی در متی باب ۲۳: ۲۳ تا ۲۸ می گوید، چه تشابهی دارند؟ در این آیات، در بستر زمانی که داده شده اند چه پیامی برای امروز خود خواهیم یافت؟`