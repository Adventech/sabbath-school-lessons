---
title:  'خوردن یا خورده شدن (اشعیا ۱: ۱۹ تا ۳۱)'
date:  30/12/2020
---

`اشعیا ۱: ۱۹ تا ۳۱ را بخوانید. چه موضوعی در اینجا ظاهر می شود که در سراسر کتاب مقدس دیده می شود؟`

به ساختار منطقی در اشعیا باب ۱: ۱۹ و ۲۰ توجه کنید: اگر مردم تصمیم بگیرند که مایل به اطاعت از او می باشند، آنان از نعمت ها و ثمرات زمین خواهند خورد (اشعیا ۱: ۱۹). در مقابل، اگر هدیه آمرزش و احیا را رد کنند و علیه او طغیان کنند، آنها با شمشیر خورده خواهند شد (اشعیا ۱: ۲۰). انتخاب با آنهاست. پس، این آیات حاوی برکت و لعنتی مشروط می باشند.

اشعیا باب ۱، سخنان موسی را که در تثنیه ۳۰: ۱۹، ۲۰ در زمان بر پایی عهد با ملت اسرئیل نوشته شد را تکرار و بکار می بندد : «من آسمان و زمین را شاهد می گیرم که امروز زندگی و مرگ، برکت و لعنت را در برابر شما قرار داده ام».

`به این سخنان موسی توجه کنید. هیچ حد وسطی وجود ندارد. این گزینه زندگی یا مرگ، برکات یا بلایا و لعنت است. چرا فکر می کنید فقط یکی از این دو گزینه برای ما وجود دارد؟ چرا نمی تواند به گونه ای راه مصالحه یا سازش وجود داشته باشد؟`

این سخنان موسی مجموعه ای از هشدارها، برکات، لعنت ها را خلاصه می کند که منجر به شکل گیری عهد در تثنیه ۲۷ تا ۳۰ می شود (با لاویان ۲۶ مقایسه کنید). عناصر تشکیل دهنده این عهد عبارتند از: (۱) شرح و بازگویی آنچه که خداوند برای آنان انجام داده است، (۲) شرایط/مفاد (فرامین) که برای حفظ عهد با خداوند باید رعایت و اجرا می شدند، (۳) ارجاع به شاهدان، و (۴) برکات و لعنت ها برای هشدار و آگاهی دادن به مردم که در صورت نقض شرایط عهد چه اتفاقی خواهد افتاد.

محققان دریافته اند که این عناصر در معاهدات سیاسی مربوط به مردمان غیراسرائیلی مانند حیتی ها به همان ترتیب ظاهر می شوند.

بدین سبب او برای ایجاد عهد با اسرائیلیان از شیوه ای استفاده کرد که ماهیت وادارکنندگی و عواقب رابطه عهد متقابل را که آنان به انتخاب خود به آن متعهد شده اند درک کنند.فواید بالقوه این عهد حیرت انگیز بود، اما اگر اسرائیلیان عهد خود را می شکستند، موقعیت شان از همیشه وخیم تر می شد.

`در زندگی مسیحی خود، اصل برکت و لعنت را همانطور که در بالا مشاهده می شود، چگونه تجربه کرده اید؟`