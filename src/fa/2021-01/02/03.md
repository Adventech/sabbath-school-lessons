---
title:  '«قدّوس، قّدوس، قّدوس!» (اشعیا ۶: ۱ تا ۴)'
date:  04/01/2021
---

به چهار آیه اول اشعیا باب ۶ توجه کنید که در آن چه اتفاقی می افتد. پادشاه در طی جریان اغتشاشات و آشفتگی های مهم سیاسی می میرد(آشوریان در حال جنگ و کشورگشایی هستند). این دوران برای اشعیا، دورانی ترسناک باید بوده باشد، هنگامیکه مطمئن نبود چه کسی کنترل اوضاع را در دست خواهد گرفت.

و سپس، چه اتفاقی می افتد؟ و بعد چه اتفاقی می افتد؟ اشعیا در حالیکه در رویا بود به جلال فروزان خدا که بر سریر خویش جلوس نموده خیره شده و صدای تهلیل سرافین نورانی را می شنود که می گوید «قدوس، قدوس، قدوس»، که لرزه حاصل از آن را بر روی زمین زیر پایش حس می کرد و از میان دودهایی که در معبد می پیچید نگاه می کرد.  این باید تجربه ای حیرت انگیز برای نبی خدا بوده باشد. مطمئنا، اشعیا اکنون علی رغم وقایع ظاهری، می دانست چه کسی اوضاع را تحت کنترل دارد.

`خداوند در این رویا کجاست؟ (نگاه کنید به اشعیا ۶: ۱) چرا خداوند برخلاف هر جای دیگر، در اینجا بر اشعیا ظاهر می شود؟ به خروج ۲۵: ۸؛ خروج ۴۰: ۳۴ تا ۳۸ مراجعه کنید.`

حزقیال، دانیال، و یوحنا الهام های خود را  [حزقیال باب ۱، دانیال باب ۷: ۹، ۱۰، و مکاشفه ۴، ۵] در هنگامیکه در تبعید بودند، دریافت کردند. آنها مانند اشعیا، نیاز به آرامش و تشویق ویژه ای داشتند که نشان دهد، خداوند هنوز در کار است و همه چیز را تحت کنترل خود دارد، با اینکه حتی دنیای آنان در آشفتگی و در حال فروپاشی بود. (دانیال و حزقیال در دستان یک ملت بت پرست اسیر بودند که خودشان را نابود کرده بودند، و یوحنا توسط یک قدرت سیاسی متخاصم به تنهایی به جزیره ای تبیعد شده بود). شکی نیست، این نبوت ها کمک کرد تا آنچه را که آنان برای وفادار ماندن نیاز داشتند، حتی در شرایط بحرانی درک کنند.

«در حالی که اشعیا این مکاشفه جلال و عظمت خدای خویش را مشاهده می نمود، او با حسی از پاکی و قدوسیت خداوند مستغرق شد. چقدر تضاد بین کمال بی همتای خالق او و روش گناه آلود کسانی که به همراه خود او در زمره امت برگزیده اسرائیل و یهودا بودند فاحش بود!» (اِلن جی وایت، انبیا و پادشاهان، صفحه ۳۰۷).

قدوسیت متعالی خداوند، که در رویای اشعیا به آن تاکید شده است، جنبه اصلی و اساسی پیام اوست. خداوند، خدای قدوس است، و او از قوم خود انتظار قدوسیت دارد، تقدسی که اگر توبه کنند، و از راه های شریرانه خود برگردند، و با ایمان و اطاعت به او تسلیم شوند، به آنان عطا خواهد داد.

`همه ما شرایط نا امید کننده ای در زندگی داشته ایم، دورانی که ظاهراً به نظر می رسیده همه چیز از دست رفته است. و حتی اگر شما مکاشفه ای از «جلال و عظمت پروردگار» مانند اشعیا نداشته اید، طریق هایی را که خداوند قادر به تقویت قدرت تحمل و ایمان  شما در دوران بحران شده است را بازگو کنید. از این تجربیات چه چیزهایی آموخته اید که می توانید با دیگران به اشتراک بگذارید؟`