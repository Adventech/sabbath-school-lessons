---
title:  اندیشه هایی فراتر
date:  08/01/2021
---

«اعمال شریرانه چنان در میان همه قشرها رایج شده بود که اندکی معدود به پروردگار وفاودار باقی مانده بودند و اغلب وسوسه می شدند تا دل از دست داده و خود را تسلیم یاس و نومیدی کنند. بنظر می رسید که گویی اهداف خداوند برای اسرائیل در شرف انحطاط و شکست بوده و به موجب آن قوم متمرد دچار همان سرنوشت سدوم و غموره شد.

«در مواجهه با چنین شرایطی، تعجب آور نیست که در آخرین سالهای سلطنت عُزّیا، اشعیا فراخوانده شد تا پیام هشدار و توبیخ خدا را به یهودا برساند، او از بار مسئولیتی که بر عهده داشت بر خود پیچید. او بدرستی می دانست که با مقاومت سرسختانه ای روبرو خواهد شد. همانطور که او عدم توانایی خود برای روبرو شدن با آن شرایط را می دید و  سرسختی و بی اعتمادی و بی ایمانی مردم را درک می کرد، به نظر می رسید که امیدی به ثمر رسیدن کار او نیست. آیا او باید با نا امیدی ماموریت خود را رها کند و یهودا را با بت پرستی به حال خود رها سازد؟ آیا خدایان نینوا در مخالفت با خدای آسمانها بر زمین حکومت می کردند؟» اِلن جی وایت، انبیا و پادشاهان، صفحات ۳۰۶، ۳۰۷.

**سوالاتی برای بحث:**

`۱. اگر یک شک گرا یا منکرخدا این سؤال را مطرح کند: « چگونه می توانید نشان دهید که خدای شما همه چیز را تحت کنترل دارد؟»، پاسخ شما چیست؟`

`۲. اگر خدا مسئولیت همه چیز را به عهده دارد، چرا افراد بی گناه در رنج و عذاب هستند؟ آیا اشعیا باب ۱: ۱۹، ۲۰ به این معناست که در زندگی کنونی چیزهای خوب برای ایمانداران اتفاق می افتد و اتفاقات بد برای طغیانگران رخ می دهد؟ مقایسه کنید با ایوب ۱، ۲؛ مزمور ۳۷؛ مزمور ۷۳. آیا می توانیم درک خود از شخصیت خدا را با اتفاقات بدی که برای مردم رخ می دهد، تطبیق دهیم؟ آیا باید چنین کنیم؟`

`۳. در اشعیا باب ۶، چرا ارتباطات زیادی با روز کفاره وجود دارد؟ این واقعیت را در نظر بگیرید، خداوند در تطهیر سالانه، قومش را تطهیر و گناهان افراد وفاودار را پاک (لاویان ۱۶: ۳۰) و متمردین را طرد می کرد (لاویان ۲۳: ۲۹، ۳۰).`

**خلاصه**: در دوران اضطراب و نا امنی، هنگامیکه ضعف رهبری بشر به طرز اسفباری آشکار بود،  مکاشفه بزرگی از سوی رهبر معظم جهان به اشعیا داده شد. اشعیا بهت زده و با عدم شایستگی کافی، اما تطهیر شده توسط رحمت و فیض خداوند، آماده است تا به عنوان فرستاده خداوند به دنیای متخاصم برود.