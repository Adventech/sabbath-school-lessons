---
title:  شاه مُرده است. زنده باد پادشاه!
date:  03/01/2021
---

`اشعیا باب ۶: ۱ درباره مرگ عُزّیا پادشاه صحبت می کند. دوم تواریخ باب ۲۶ بخوانید و سپس به این سؤال پاسخ دهید: اهمیت و قابل توجه بودن مرگ عزیای پادشاه در چیست؟`

دیدگاه های مختلفی را می توان در رابطه با مرگ پادشاه مطرح کرد.

۱. با اینکه دوران سلطنت عزیا طولانی و همراه با کامیابی و موفقیت نبود، اما « قدرت عزیا باعث غرور و تباهی او گردید.» (دوم تواریخ ۲۶: ۱۶) و به سوزاندن بخور  بر روی قربانگاه مبادرت ورزید. هنگامیکه کاهنان به حق مانع او شدند، زیرا که او از نسل هارون نبود و مجاز به انجام چنین کاری نبود (دوم تواریخ ۲۶: ۱۸)، و این موضوع باعث خشم پادشاه شد. در این لحظه هنگامی که پادشاه ملامت کاهنان را بر نتابید، خداوند او را بلافاصله مبتلا به جذام کرد. و «تا روز وفاتش جذامی بود و در خانهای، تنها بسر میبرد و اجازه نداشت به خانه خداوند وارد شود » (دوم تواریخ ۲۶: ۲۱). چقدر کنایه آمیز بود که اشعیا، رویای پادشاه پاک و ابدی را در خانه/معبد خویش دید، درست در همان سالی که پادشاه بشریِ ناپاک مرد!
۲. تضادی چشمگیر بین عُزّیا و اشعیا وجود دارد. عُزّیا بطور گستاخانه برای دستیابی به قدوسیت اقدام کرد، دلیل اشتباه او (غرور) بود، و در عوض از نظر آیینی ناپاک گشت، و بدین سبب بود که از قدوسیت محروم شد. از طرف دیگر اشعیا اجازه داد تا قدوسیت خدا به او دستیابی پیدا کند. او با فروتنی به ضعف خویش اعتراف نموده و صفای اخلاقی و تهذیب معنوی طلب نمود که بدان دست یافت (اشعیا ۶: ۷-۵). او مانند فرد باجگیر در تمثیل عیسی عادل شمرده شد و به راه خود رفت: زیرا هر که خود را بزرگ جلوه دهد، پست خواهد شد و هر که خود را فروتن سازد، سربلند خواهد گردید» (لوقا ۱۸: ۱۴).
۳. بین جسم جذامی عُزّیا و وضعیت اخلاقی قوم او شباهت چشمگیری وجود دارد: «..... جای سالمی در آن نیست. بلکه جراحت و کوفتگی و زخم» (اشعیا ۱: ۶).
۴. مرگ عُزّیا در حدود سال ۷۴۰ قبل از میلاد واقع شد، که نشان از یک بحران رهبری بزرگ در قوم خداوند بود. مرگ هر حاکم مستبد، کشور او را در طی انتقال قدرت به حاکم بعدی آسیب پذیر می کند. اما یهودا در معرض خطر ویژه ای قرار داشت، زیرا تغلت فلاسر سوم در سال ۷۴۵ قبل میلاد یعنی چند سال پیش از آن در آشور به سلطنت رسیده بود، و بلافاصله راهی کشور گشایی و جنگ شد و ملت خود را به یک ابرقدرت شکست ناپذیر تبدیل کرد که این تهدیدی برای همه اقوام مستقل در خاور نزدیک بود. در این موقعیت بحرانی، خداوند با تشویق اشعیا و برگزیدن نبی خود، نشان می دهد که همه چیز هنوز تحت کنترل اوست.

`دوم تواریخ باب ۲۶: ۱۶ را به دقت بخوانید. در همان شرایط بالقوه هر کدام از ما به چه شیوه ای رفتار می کردیم؟ چگونه زندگی در صلیب، ما را از گرفتار شدن در دام چنین خطایی محافظت می کند؟`