---
title:  بحران رهبری
date:  02/01/2021
---

### مطالعه این هفته
اشعیا ۶: ۱ تا ۴، اشعیا ۶: ۵ تا ۷، اشعیا ۶: ۸، اشعیا ۶: ۹ تا ۱۳.

> <p>آیه حفظی</p>
> «در سالی که عزیای پادشاه درگذشت، خداوند را دیدم که بر تختی بلند و باشکوه نشسته بود و خانه خدا از جلال او پر شده بود» (اشعیا ۶: ۱).

هنگامیکه یکی از شاگردان کنفوسیویس از او درباره عناصر و عوامل یک حکومت شایسته پرسید، او پاسخ داد: « خوراک کافی، سلاح کافی، و اعتماد و اطمینان عامه مردم».

« اما ، شاگردش از او پرسید، فرض کنید که شما چاره ای ندارید جز اینکه یکی از این سه عامل را حذف کنید، کدام را کنار میگذارید؟»

کنفوسیوس پاسخ داد: «سلاح».

«شاگردش ادامه داد: فرض کنید شما مجبور هستید یکی از دو عامل باقی مانده را حذف کنید، کدام را کنار میگذارید؟»

«کنفوسیوس پاسخ داد، خوراک. از قدیم، گرسنگی و قحطی برای بسیاری از مردم وجود داشته است، اما مردمی که به حاکمان خود اعتماد نداشته باشند، در حقیقت از بین می روند»، ویرایش توسط مایکل پی. گرین، با مرجع زیر:

در واقع مردم خواهان رهبری قوی و قابل اعتماد هستند. هنگامیکه سربازی برای دومین بار در دوره انجام وظیفه ثبت نام می کرد، مامور استخدام ارتش از او پرسید، چرا او می خواهد برای دومین بار ثبتنام کند، او گفت: «من زندگی غیر نظامی را امتحان کردم، اما هیچکس در آن جا عهده دار مسئولیت نیست».

در این هفته، به بررسی بحران رهبری در قوم یهودا و نتایج غم انگیزی که در پی داشت، خواهیم پرداخت.