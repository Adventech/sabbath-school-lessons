---
title:  'ماموریت سلطنتی (اشعیا ۶: ۸)'
date:  06/01/2021
---

`«آنگاه شنیدم که خداوند میگفت: «چه کسی را بفرستم؟ چه کسی از جانب ما خواهد رفت؟» من جواب دادم: «مرا بفرست، من خواهم رفت» (اشعیا ۶: ۸).`

پس از تطهیر، اشعیا بلافاصله به ندای خداوند به عنوان نماینده ای که خداوند می توانست از طرف خود ارسال کند، پاسخ مثبت داد در اصطلاح عهد جدید، اشعیا می تواند رسول نامیده شود؛ یعنی، «کسی که فرستاده شده».

جالب اینکه، کتاب اشعیا همانند برخی از کتاب های دیگر انبیا، با بیان زندگی نبی که فراخوان خود به نبوت شرح می دهد، آغاز نمی شود (با حزقیال ۱ تا ۳ و ارمیا ۱: ۴ تا ۱۰ مقایسه کنید). به عبارت دیگر، او می بایستی حتی قبل از وقایع باب ۶ به عنوان نبی خدا برگزیده شده باشد. کتاب مقدس نشان می دهد که ملاقات الهی می تواند یک نبی را حتی بعد از شروع رسالتش ترغیب و تشویق کند (موسی: خروج ۳۴؛ ایلیا: اول پادشاهان ۱۹). برخلاف نمونه های دیگر، هنگامیکه خداوند به افراد می گوید که باید نبی او باشند، در اشعیا باب ۶ ، نبی خود برای ماموریتی ویژه داوطلب میشود. به نظر می رسد که فصل های ۱ تا ۵ کتاب اشعیا، بیانگر شرایط و وضعیت زمان فراخوان اشعیا هستند که پس از آن خداوند با تشویق وی در معبد و تایید مجدد مقام وی به عنوان سخنگوی نبوتی خداوند، خدمت خود را آغاز می کند.

`خداوند در معبد خویش به اشعیا دلگرمی  می بخشد. آیا در جایی دیگر از کتاب مقدس شواهدی وجود دارد که نشان دهد، مَقْدَسِ خداوند مکانی برای تشویق و دلگرمی است؟ مزمور ۷۳ (نگاه کنید به مزمور ۷۳: ۱۷)، عبرانیان ۴: ۱۴ تا ۱۶؛ عبرانیان ۱۰: ۱۹ تا ۲۳؛ مکاشفه ۵. این آیات به ما چه می گویند؟`

نه تنها حرم مقدس خداوند با قدرت خارق العاده ای همچون قلب تپش دارد؛ بلکه مکانی است که انسانهای عاجز، ناتوان و گناهکار مانند ما می توانیم به آن پناه ببریم. ما با علم به اینکه خداوند از طریق عیسی مسیح، کاهن اعظم ما، در تلاش است تا ما را نجات دهد، می توانیم به نجات و رستگاری خود اطمینان داشته باشیم.

یوحنا همچنین مسیح را به عنوان بره قربانی که گویی ذبح شده است، معرفی می کند (مکاشفه ۵: ۶). این منظره ای خوشایند نبود. شرح ماوقع به این نکته می پردازد که گرچه مسیح از میان مردگان برخاست و به ملکوت معراج نمود، اما او دائما صلیب واقعه خویش را بر دوش می کشد. او  همچنان بر صلیب افراشته است تا تمامی مردم را به سوی مذبح خویش بکشاند.

`شما که از طریق ایمان و دعا معبد آسمانی خداوند وارد می شوید، چگونه دلگرمی می یابید؟ عبرانیان ۴: ۱۶ از شما دعوت می کند تا با دلیری به تخت فیض خداوند نزدیک شوید «تا رحمت او را یافته و در وقت احتیاج از او فیض یابیم». اگر کسی از شما سوال کند، چگونه در زمان نیاز، به لطف و رحمت خداوند دست یافته اید، چگونه پاسخ می دهید؟`