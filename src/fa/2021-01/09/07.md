---
title:  اندیشه هایی فراتر
date:  26/02/2021
---

از نوشته های الن جی وایت، شرح شفا و تعلیم عیسی  را از فصل ۲۶ کتاب آرزوی اعصار با عنوان «درکفرناحوم» بخوانید، صفحات ۲۵۲ تا ۲۶۱.

« در کار تسخیر جانها، تدبیر و خرد بسیار لازم است. منجی بشریت هرگز در بیان حقیقت ساکت نماند، بلکه او همیشه آنرا با محبت فاش کرد. در روابطش (رفتارش) با دیگران، همیشه او از بزرگترین تاکتیک یعنی مهربانی و دلواپسی استفاده کرد. او هرگز بی ادب و تند خو نبود، هرگز بدون دلیل از کلمات تند و خشن استفاده نکرد، هرگز درد و رنجی را متحمل جانهای زودرنج و نازکدل نکرد. او ضعفهای انسان را نکوهش نکرد. او از روی ترس و با ریاکاری، بی ایمانی و شرارت را محکوم نکرد، اما همانطور که شرارت را ملامت و توبیخ می کرد، اشک در صدای او جاری و آشکار بود. او هرگز باعث نشد تا حقیقت مشقت بار و بی رحمانه باشد، اما عمیق ترین عطوفت و مهربانی که بشر تا به حال به خود دیده را نسبت به او نشان داد. هر جانی از نظر او با ارزش بود. او با کرامت الهی آمد؛ با اینحال، با مهربانی و عطوفت و توجه به همه اعضای خانواده خدا فروتن شد. او در همه حال، جانهایی  را دید که رسالت او نجات آنان بود» (اِلن جی وایت، کارگران انجیل، صفحه ۱۱۷).

**سوالاتی برای بحث:**

`۱. در کلاس، دوباره آنچه که خانم اِلن جی وایت در بالا در مورد چگونگی خدمت مسیح به دیگران نوشته است را بخوانید. در اینجا این اصول را مورد بحث و گفتگو قرار دهید و سپس در کلاس بحث و بررسی کنید که چگونه کلیسای خود شما به خوبی می تواند منعکس کننده این اصول باشد.`

`۲. آیا شما «نی خمیده» یا «چراغ کم نور» (اشعیا ۴۲: ۳) را می شناسید؟ چگونه می توانید به این شخص بدون «شکستن» و یا «خاموش شدن» کمک کنید؟ از چه طریق می توانید این افراد را به خداوند نشان دهید؟ به منظور شفا و کمک، چه می توانید به آنها بگویید که انجام دهند؟`

`۳. استدلال و بحث در مورد وجود نویسندگان مختلف برای کتاب اشعیا از این فرض ناشی شده است که مردم نمی توانند آینده را همانطور که اشعیا دید، پیش بینی کنند. مشکل اساسی این استدلال چیست، و چرا ما باید به عنوان مسیحیان این فرضیه را صریحا رد کنیم؟`

**خلاصه**: نجات نیاز به نجات دهنده دارد. قوم خادم خداوند می توانست توسط دو نجات دهنده رستگار شود: کورش، که اسیران را از تبعید بابل آزاد می کند، و یک خادم بی نام، که هویت وی به عنوان مسیح بتدریج فاش می شود. این خادم عدالت را برقرار می کند و جامعه بازماندگان را بسوی خدا باز می گرداند.