---
title:  '«مسیح موعود» پارسی (اشعیا ۴۴: ۲۶ تا ۴۵: ۶)'
date:  23/02/2021
---

`چه پیش بینی حیرت انگیزی در اشعیا ۴۴: ۲۶ تا ۴۵: ۶ آشکار می شود؟`

خدمت اشعیا از سال ۷۴۵ ق. م. تا حدود سال ۶۸۵ ق. م. بطول انجامید. اشعیا پس از اشاره به فاتحی در شرق و شمال(اشعیا ۴۱: ۲، ۳، ۲۵) و بیان این خبر خوب برای اورشلیم (اشعیا ۴۱: ۲۷)، او دقیقا کورش را با نام پیش گوئی و اقدامات او را تشریح می کند. او از شمال و شرق بابل می آید و آنرا در سال ۵۳۹ ق. م. فتح می کند؛ او با آزاد کردن یهودیان از قید اسارت و تبعید بابل به خداوند خدمت می کند؛ و او اجازه بازسازی و احیا معبد را صادر کرد (به عِزرا باب ۱ مراجعه کنید).

نگاهی به این پیش بینی داشته باشید. از آنجا که حدودا صد و چهل و شش سال از زمان مرگ اشعیا تا سقوط بابل فاصله است، نبوت او یک قرن و نیم قبل از آن است. این می تواند مانند پیش بینی جورج واشنگتن در مورد مردی بنام ژنرال دوایت آیزنهاور باشد که به رهایی اروپا در سال ۱۹۴۵ کمک کرد!

از آنجایی که اقدامات کوروش به خوبی از طریق انواع منابع و شواهد باستانی، از جمله شرح وقایع تاریخی، و نقل قول خودش در «منشور کورش»، و کتاب مقدس به اثبات رسیده است (دوم تواریخ ۳۶: ۲۲، ۲۳؛ عِزرا ۱؛ دانیال ۵؛ دانیال ۶: ۲۸؛ دانیال ۱۰: ۱)، و صحت و دقت نبوت اشعیا فراتر از آن است که بخواهد مورد تردید و بحث قرار گیرد. این امر ایمان افرادی را تایید می کند که اعتقاد دارند، انبیا حقیقی پیش بینی های دقیقی را از جانب خدا دریافت می کنند، و آنها از آینده بسیار زودتر با خبر هستند.

`چرا خدا از کوروش به عنوان مرد «مسح شده خود» نام می برد (اشعیا ۴۵: ۱)؟`

کلمه عبری برای «مسح شده» در اینجا کلمه ای است که از آن کلمه مسیح گرفته شده است. در هر جایی دیگر از عهد عتیق این کلمه می تواند اشاره به، یک کاهن اعظم مسح شده (لاویان ۴: ۳، ۵، ۱۶؛ لاویان ۶: ۲۲)، یک پادشاه اسرائیلی مسح شده (اول سموئیل ۱۶: ۶؛ اول سموئیل ۲۴: ۶، ۱۰؛ دوم سموئیل ۲۲: ۵۱)، یا مسیح موعود، یک پادشاه ایده ال و نجات دهنده از نسل داود در آینده (مزمور ۲: ۲؛ دانیال ۹: ۲۵، ۲۶) باشد. از دیدگاه اشعیا، کورش پادشاهی در آینده بود که توسط خداوند فرستاده می شود تا قوم خود را نجات دهد. اما او یک مسیح غریب و غیر معمول بود، زیرا او غیر اسرائیلی بود. او کارهایی را انجام می داد که مسیح انجام می داد، مانند شکست دشمنان خدا و آزادی اسیران، اما او نمی توانست یا نمی تواند همان مسیح موعود باشد، زیرا او از نسل داود نبود.

با پیش بینی در مورد کورش، خداوند با نشان دادن اینکه تنها او از آینده خبر دارد، الوهیت بی نظیر خود را ثابت می کند  (اشعیا ۴۱: ۴، ۲۱ تا ۲۳، ۲۶ تا ۲۸؛ اشعیا ۴۴: ۲۶). او همچنین در مورد کورش می گوید: «گنجهای نهان در تاریکی را به تو خواهم بخشید، و خزائن پنهان در جایهای مخفی را از آنِ تو خواهم ساخت. تا بدانی که من یهوه، خدای اسرائیل، هستم، که تو را به نام میخوانم» (اشعیا ۴۵: ۳).

`در مورد برخی دیگر از نبوت های کتاب مقدس که محقق شده اند بیندیشید (مانند همه پادشاهی های کتاب دانیال باب ۲، به جز آخرین، دانیال باب ۷، یا در مورد دوران مسیح در دانیال باب ۹: ۲۴ تا ۲۷). این نبوت ها به هر کدام از ما چه نوع امیدی می دهند؟`