---
title:  'خادم بی نام(اشعیا ۴۲: ۱ تا ۷)'
date:  22/02/2021
---

`نقش و شخصیت خادم بی نام خداوند چیست، یعنی کسی که خداوند او را برگزیده و روح خویش را بر او می گذارد؟ اشعیا ۴۲: ۱ تا ۷.`

بهترین پاسخ و یا ترکیبی از آنها را انتخاب کنید:

۱. او عدالت را برای تمام ملتها خواهد آورد.
۲. او اهداف خود را آرام و بی صدا، اما با پیروزی محقق می کند.
۳. او یک معلم است.
۴. او به عنوان عهدی بین مردم و خداست.
۵. او چشمان کوران را باز و زندانیان را از سیاه چال آزاد می سازد.
۶. همه موارد بالا.

`چگونه نقش و شخصیت این خادم با «جوانه ای از کنده درخت یسی»، که روح خدا در او ساکن است، قابل مقایسه می باشد؟ (اشعیا ۱۱).`

همانطور که در اشعیا ۴۲ آمده است، حاکمی از نسل داود که در اشعیا ۱۱ هماهنگ با خداوند عمل می کند، برای مظلومان عدالت و رستگاری و همچنین حکمت و دانش خدا را به ارمغان می آورد. ما دریافتیم که «شاخه» و «ریشه» یسی، مسیح موعود است که فرزند الهی است که در اشعیا ۹: ۶، ۷ آمده است، کسی که همچنین «بر ما سلطنت خواهد کرد و «شاهزاده صلح و سلامتی» خواهد بود. او بر تخت داود و بر قلمرو او حکمرانی خواهد کرد، و آنرا به انصاف و عدالت، از حال تا به ابد استوار خواهد ساخت و پایدار نگاه خواهد داشت» (اشعیا ۹: ۷). خادم در اشعیا باب ۴۲، آشکارا مسیح است.

`چگونه عهد جدید خادم نام برده شده در اشعیا باب ۴۲: ۱ تا ۷ را به عنوان کسی که عدالت را برقرار خواهد کرد، معرفی می کند؟ متی ۱۲: ۱۵ تا ۲۱.`

متی باب ۱۲ از اشعیا باب ۴۲ الهام گرفته و آنرا با خدمت تسکین و شفای عیسی، پسر محبوب خداوند مرتبط می سازد کسی که خدا از وی خشنود است (اشعیا ۴۲: ۱؛ متی ۳: ۱۶، ۱۷؛ متی ۱۷: ۵). این کسی است که رسالت او برقراری مجدد عهد و پیمان میان خدا و قومش می باشد (اشعیا ۴۲: ۶؛ دانیال ۹: ۲۷).

عیسی و شاگردانش با رهایی مردم از غم و اندوه، جهل و نادانی نسبت به خدا، و اسارت شیطان، عدالت را برای آنان به ارمغان آوردند (لوقا ۱۰: ۱۹). سپس عیسی برای اینکه این «عهد جدید» را تائید کند برروی صلیب جان خود را داد (متی ۲۶: ۲۸) و با راندن شیطان عدالت را برای جهان آورد، بیگانه ای که این جهان را غصب کرده بود، «حاکم این جهان»، بیرون رانده میشود (یوحنا ۱۲: ۳۱ تا ۳۳).

`به اشعیا ۴۲: ۱ تا ۴ نگاه کنید که تصویری از مسیح است. زمانی را صرف تمرکز برروی زندگی مسیح کنید. چه ویژگی های خاصی از خدمت او به خوبی این نبوت را تحقق بخشید؟ چه درسهایی را می توانیم در مورد نحوه صحیح خدمت به دیگران از آن یاد بگیریم؟`