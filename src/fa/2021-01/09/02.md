---
title:  خدمتگزار قوم (اشعیا ۴۱)
date:  21/02/2021
---

`در اشعیا باب ۴۱: ۸ خداوند از «اسرائیل، بنده [یاخدمتگزار] من،» صحبت می کند، و در باب ۴۲: ۱ او «بنده من» را معرفی می کند. این خدمتگزار چه کسی است؟`

آیا این اسرائیل/یعقوب، جد بنی اسرائیل است؟ یا ملت اسرائیل است؟ آیا مسیح موعود/مسیح، در عهد جدید همان عیسی است؟

از طریق اشعیا باب ۴۱ تا ۵۳، به دو نوع مرجع به عنوان خدمتگزاران خدا اشاره شده است. یک خدمتگزار «اسرائیل» یا «یعقوب»  نامیده شده، که در اشعیا ۴۱: ۸؛ اشعیا ۴۴: ۱، ۲، ۲۱؛ اشعیا ۴۵: ۴؛ اشعیا ۴۸: ۲۰ می توانیم آنرا مشاهده کنیم. از آنجایی که خداوند در حال حاضر اسرائیل/یعقوب را خطاب می کند، مشخص است که او یعنی یعقوب، معرف ملتی است که از نسل او می باشند. این واقعیتِ رستگاری برای خدمتگزار خدا یعنی یعقوب زمانی واقع می شود که او از بابل خارج شود (اشعیا ۴۸: ۲۰).

در موارد دیگر، مانند اشعیا ۴۲: ۱؛ اشعیا ۵۰: ۱۰؛ اشعیا ۵۲: ۱۳؛ اشعیا ۵۳: ۱۱، به نام خدمتگزار خدا اشاره نشده است. هنگامیکه برای اولین بار در اشعیا ۴۲: ۱ به او اشاره می شود، هویت او فورا آشکار نمی شود. با اینحال، هنگامی که اشعیا مشخصات خود را در آیات بعدی شرح می دهد، مشخص می شود که او فردی است از قبایل یعقوب (اسرائیل) را برای خداوند احیا می کند (اشعیا ۴۹: ۵، ۶) و گناهکاران از روی ایثار و از خودگذشتگی می میرد (اشعیا ۵۲: ۱۳ تا ۵۳: ۱۲؛ همچنین نگاه کنید به اشعیا ۴۹: ۵، ۶). بنابراین، او نمی تواند همچون یک قوم باشد. بنابراین، روشن است که اشعیا از دو نوع خدمتگزار خدا صحبت می کند. یکی، منتسب به گروه (قوم) است و دیگری یک شخص است.

`نقش خادم قوم چیست؟ اشعیا ۴۱: ۸ تا ۲۰.`

خداوند به اسرائیل اطمینان می دهد که هنوز بنده [خادم] پروردگار است: «من تو را از اقصای جهان فرا خواندم و گفتم که تو بنده من هستی. من تو را برگزیدهام و ترکت نخواهم کرد»  (اشعیا ۴۱: ۹). سپس خداوند یکی از با شکوه ترین و برجسته ترین وعده ها در کتاب مقدس را به اسرائیل می دهد: «نترس، من با تو هستم! من خدای تو هستم! از هیچ چیز ترسان مباش، من تو را تقویت میکنم و به تو کمک خواهم کرد. من از تو حمایت میکنم و تو را نجات خواهم داد» (اشعیا ۴۱: ۱۰). در اینجا و در آیات بعدی نشان داده می شود که یکی از وظایف اساسی و اصلی قوم اسرائیل، اعتماد به خدای حقیقی برای نجات آنهاست و نه مانند سایر قوم ها اعتماد به خدایان دیگر و تمثال آنان (همانگونه که آحاز پادشاه اعتماد نکرد)، (اشعیا ۴۱: ۷، ۲۱ تا ۲۴، ۲۸، ۲۹).

`توجه کنید که چگونه در اشعیا باب ۴۱: ۱۴[به ترجمه قدیمی نگاه کنید]، خداوند قوم اسرائیل را کرم می نامد. منظور او چیست؟ به کل متن توجه کنید تا به پاسخ بهتری برسید. این چه چیزی را باید به ما در مورد نیاز به اتکا کامل به خداوند بیاموزد؟`