---
title:  امیدواری زودتر از موعد
date:  24/02/2021
---

این واقعیت که اشعیا دقیقا کورش را با نام پیش بینی می کند، باعث پریشانی خاطر و ناراحتی مردمی می شود که اعتقادی به نبوت انبیا از جانب خداوند ندارند. در مقابل، آنها معتقد هستند که اشعیا باب ۴۰ تا ۶۶ از سوی نبی دیگری نوشته است، یعنی «اشعیا دوم» که در زمان کوروش زندگی می کرده است. بنابراین ، کتاب اشعیای «به دو نیم شده»، به طور سنتی دچار همان سرنوشتی شده که برای نبی اتفاق افتاده است (عبرانیان ۱۱: ۳۷).

با این وجود، هیچ سند تاریخی در مورد وجود دومین «اشعیا» در دست نیست. اگر او وجود داشته، این می تواند عجیب باشد که چرا کتاب مقدس با آنکه پیام او از اهمیت بالایی برخوردار است و مهارت او در خلق این اثر ادبی شگفت انگیز است، نامی از او نبرده است. حتی در قدیمی ترین نسخه کتاب مقدس، و طومار اشعیا از منطقه قومران (محلی در کرانه باختری و محل دفن طومار ها)، هیچ وقفه ای بین اشعیا ۳۹ و ۴۰ وجود ندارد مبنی بر اینکه نویسنده جدیدی نوشتن کتاب را ادامه داده باشد.

در سراسر کتاب اشعیا در پیام اصلی تناقضی وجود ندارد: به خدای حقیقی، و مسیح موعود، و نه هیچ قدرت دیگری اعتماد کنید. پژوهشگران به درستی بر تغییر تمرکز از دوره آشوریان در اشعیا ۱–۳۹ به دوره بابلیان در فصل ۴۰ و بعد تأکید می کنند. اما ما دریافتیم که اشعیا باب ۱۳ و ۱۴ از قبل، اسارت بابل را پیش بینی کرده اند. درست است که اشعیا باب های ۱ تا ۳۹ بر «داوری» و اشعیا باب های ۴۰ تا ۶۶ بر «تسلی» تاکید دارند. اما در بابهای قبلی، آرامش و تسلی و اطمینان الهی نیز به فراوانی وجود دارد، و بابهای بعدی، مانند اشعیا ۴۲: ۱۸ تا ۲۵، اشعیا ۴۳: ۲۲ تا ۲۸، و اشعیا ۴۸: ۱ تا ۱۱، در باره داوری های خدا در مورد یهودا به خاطر ترک گفتن او صحبت می کنند. در حقیقت، پیش بینی های اشعیا در مورد تسلی در آینده حاکی از وجود رنج و سختی در آینده است.

`اگرچه این قوم به دلیل گناهان مردمش با مصیبت وحشتناکی روبرو شد، اما برخی از آنها امید خود را از دست ندادند. آنها به وعده های خدا، مانند آنچه در لاویان باب ۲۶: ۴۰ تا ۴۵ آمده است، چسبیده و توکّل کردند. آیات فوق را با دقت بخوانید. خود را به جای آن عده از عبرانیانی که پس از شکست قوم توسط بابل زنده بودند، بگذارید. چه امیدی در این آیات میتوان یافت؟`

`چه اصول روحانی را در این آیات در لاویان می بینید؟ خداوند در آنجا به اسرائیل چه میگوید؟ چگونه همین اصل در زندگی خود ما کار می کند؟`