---
title:  خدمت کردن و نجات دادن
date:  20/02/2021
---

### مطالعه این هفته
اشعیا ۴۱، اشعیا ۴۲: ۱ تا ۷؛ اشعیا ۴۴: ۲۶ تا ۴۵: ۶؛ اشعیا ۴۹: ۱ تا ۱۲.

> <p>آیه حفظی</p>
> «این است خدمتگزار من که او را تقویت میکنم. این است برگزیده من که از او خشنودم. او را از روحم پر میسازم تا عدالت و انصاف را برای قومهای جهان به ارمغان آورد». (اشعیا ۴۲: ۱).

بسیاری از مردم احساس می كنند كه چه امتیاز و سعادت بزرگی خواهند یافت اگر از وقایع و صحنه ها و محل زندگی مسیح بر روی زمین دیدار كنند و یا در مسیری که او گام برداشت، گام بردارند و به كناره دریاچه هائی كه عیسی در آنجا تعلیم می داد، بنگرند یا از تپه ها و دره هایی كه عیسی بر روی آنها به استراحت می پرداخت، دیدن كنند. اما برای گام برداشتن در مسیر عیسی، لازم نیست به ناصره، كفرناحوم و بیت عنیا سفر كنیم. ما می توانیم ردپای مسیح را در كنار بستر مریضان، در كلبه های محقر فقیران و در كوچه های شلوغ شهرهای بزرگ و در دلهای نیازمند به تسلی پیدا كنیم. با انجام دادن آنچه که مسیح انجام داد، قادر خواهیم بود در مسیر او گام برداریم» (اِلن جی وایت، آرزوی اعصار، صفحه ۶۴۰).

اشعیا در مورد خادم خداوند و ماموریت مشابه او یعنی رحمت و شفقت صحبت می کند: «او نیِ خمیده را نخواهد شکست و چراغ کم نور را خاموش نمیکند. او عدالت پایدار برای همه به ارمغان خواهد آورد......تو چشمان کوران را باز میکنی، و زندانیان را از سیاهچال آزاد میسازی» (اشعیا ۴۲: ۳، ۷).

بیایید این هفته نگاهی به این خادم خداوند بیندازم. او کیست و  چه می کند؟