---
title:  'یک فرصت دیگر (اشعیا ۷: ۱۰ تا ۱۳)'
date:  12/01/2021
---

آحاز ندای دعوت به ایمان اشعیا را نپذیرفت. بنابراین، خداوند رحمان از دریچه رحمت خود فرصتی دیگر به پادشاه بخشید و به او گفت که از خدای خود نشانه ای برای خود طلب کند؛ «خواه ژرف به ژرفای هاویه، خواه بلند به بلندای آسمانها» (اشعیا ۷: ۱۱). در اینجا یکی از بهترین دعوتها به ایمان به عمل می آید که تاکنون از نوع بشر به عمل آمده بود. برخلاف بخت آزمایی ها یا شرط بندی ها، خداوند هیچ نوع محدودیت یا شرایط خاصی را ایجاد نمی کند. خداوند حتی پیشنهاد خود را محدود به بخشی یا نیمی از پادشاهی خود [کل افرینش] نمی کند، همانطور که حاکمان بشری وقتی می خواهند نهایت سخاوت خود را نشان دهند، اینکار را انجام می دادند (به استر ۵: ۶؛ استر ۷: ۲؛ مرقس ۶: ۲۳ مراجع کنید). خداوند آماده و حاضر بود همه ملکوت و زمین را در اختیار پادشاه شریر و گناهکار بگذارد، در صورتیکه فقط او ایمان و باور داشته باشد! به عنوان نشانه، آحاز می توانست از خداوند کوهی از طلا، یا به تعداد دانه های شن سواحل دریای مدیترانه سرباز درخواست کند.

`چرا آحاز آنگونه پاسخ داد (اشعیا ۷: ۱۲)؟`

در نگاه اول، پاسخ آحاز زاهدانه و محترمانه به نظر می رسد، او خدا را آزمایش نخواهد کرد، همانطور که بنی اسرائیلی های قرن ها قبل، در دوران سرگردانی در بیابان نکردند (خروج ۱۷: ۲؛ تثنیه ۶: ۱۶). اما تفاوت در این بود که خداوند خود از پادشاه خواسته بود تا او را بسنجد و آزمایش کند ( مقایسه کنید با ملاکی ۳: ۱۰). قبول هدایای سخاوتمندانه و فزاینده خداوند، او را بسیار خرسند می کرد، نه اینکه صبر و تحمل او را آزمودن. اما آحاز حتی حاضر نبود به خداوند اجازه دهد تا به او کمک کند که او را باور کند. او درب قلب خود را محکم برروی ورود ایمان به خداوند بست.

`اشعیا باب ۷: ۱۳ را بخوانید. در اینجا اشعیا چه می گوید؟`

اشعیا خاطر نشان می کند که آحاز با امتناع از آزمایش خداوند، ظاهرا می خواست تا از ملالت خدا جلوگیری کند ولی او خدا را به ستوه آورد. اما مشکل سازترین جنبه این آیه، این واقعیت است که در اینجا(اشعیا ۷: ۱۳) اشعیا با ارجاع به «خدای من» بطور واضح در تقابل با اشعیا ۷: ۱۱ است، جایی که نبی از پادشاه درخواست می کند تا نشانه ای را از پروردگار «خدای خود» بخواهد. وقتی آحاز از قبول پیشنهاد الهی امتناع ورزید، او پروردگار را از خدای خویش بودن رد کرد. خداوند، خدای اشعیا بود، اما نه خدای آحاز.

`مطالب امروز چه چیزی را در مورد صبر و شکیبایی و خواست خداوند برای نجات همه ما به ما می آموزد؟ همچنین چه چیزی را در مورد بی بصیرتی و سختی قلب انسانی، هنگامیکه بطور کامل تسلیم خداوند نشده باشد، به ما می آموزد؟ در پایان، حتی اگر خداوند هر علامت و نشانه ای را که آحاز درخواست می کرد به او داده بود، فکر می کنید که آیا آحاز پس از دریافت آن ایمان می آورد؟ پاسخ خود را شرح دهید.`