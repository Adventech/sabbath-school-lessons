---
title:  'نشانی از پسر (اشعیا ۷: ۱۴)'
date:  13/01/2021
---

پیشنهاد نشانه ای به «ژرفای هاویه، یا بلندی آسمانها» (اشعیا ۷: ۱۱) نتوانست تغییری در آحاز ایجاد کند. بنابراین، هنگامیکه خدا می گوید، که خودش نشانه ای خواهد داد (اشعیا ۷: ۱۴)، ما انتظار نشانه ای عظیم و در ابعادی نفس گیر و متحیرانه را داریم که فقط پندار الهی می تواند آنرا خلق کند (اشعیا ۵۵: ۹؛ و اول قرنتیان ۲: ۹ را مقایسه کنید).

شگفت انگیز است! پسر، علامت و نشانه است. اما چگونه ممکن است یک باکره صاحب فرزند شود و او را «عمانوئیل» بنامند تا نشانه متناسب  کتاب مقدسی باشد؟

`آن زن کیست، و فرزند او کیست؟`

در هیچ جای عهد عتیق اشاره ای به تحقق این نشانه مهم نشده است، همانند علائم داده شده به افراد دیگر، مانند نشانه داده به جدعون (داوران ۶: ۳۶ تا ۴۰). بنابراین، در اینجا برخی از تحقیقات ممکن، فقط براساس عهد عتیق داده شده است:

۱. از آنجایی که کلمه «زن جوان» اشاره به یک زن جوان در سن ازدواج دارد، بسیاری تصور می کنند او زنی متاهل است که در اورشلیم زندگی می کند، شاید همسر اشعیا باشد. اشعیا باب ۸: ۳، تولد پسری را توسط اشعیا از طریق «نبیه» خبر داده است (با ارجاع به همسرش، کسیکه پیام های نبوی، شامل فرزندان او می شدند؛ با اشعیا ۷: ۳ و اشعیا ۸: ۱۸ مقایسه کنید). با اینحال، این پسر «غارت سریع و چپاول با شتاب» نامگذاری شد و نه عمانوئیل (اشعیا ۸: ۱ تا ۴). با این وجود، نشانه های هر دو پسر شبیه هم است، قبل از که آنها بتوانند در مرحله اول زندگی خیر یا شر را انتخاب کنند، سوریه و شمال اسرائیل ویران خواهد شد (اشعیا ۷: ۱۶، اشعیا ۸: ۴).

۲. برخی تصور می کنند که عمانوئیل همان حزقیا، فرزند آحاز است که بعد از او به پادشاهی می رسد. اما در هیچ کجا نام عمانوئیل بر او اطلاق نگردیده است.

۳. از آنجایی که عمانوئیل تا حدودی اسرارآمیز است و نام او، معمولا «خدا با ماست» ترجمه می شود، به حضور خداوند اشاره دارد، او می تواند همان پسر ویژه ای باشد که اشعیا در باب ۹ و ۱۱ تولد او را پیشگویی کرده بود. اگر چنین است، توصیف برجسته و والای او به عنوان خدای قدیر (اشعیا ۹: ۶) و «ریشه یسی» (اشعیا ۱۱: ۱۰) فراتر و برتر از هر چیزی است که حتی بتواند حزقیای پادشاه خوب را توصیف کند و به او نسبت داده شود.

۴. تولد طبیعی از زنی که ازدواج نکرده ولی در سن ازدواج بود، می توانست به سلب سرپرستی قانونی از یک فرزند نامشروع منجر شود (تثنیه ۲۲: ۲۰، ۲۱). چرا خداوند چنین کودکی را به عنوان نشانه ای برای الهام بخشیدن به ایمان ترجیح می دهد؟ در مقابل، عهد جدید عیسی را به عنوان عمانوئیل (متی ۱: ۲۱ تا ۲۳) معرفی می کند، که بطور معجزه آسایی و با خلوص و پاکی از باکره ای که ازدواج نکرده، اما نامزد شده، متولد می شود. عیسی همچنین پسر الهی است (اشعیا ۹: ۶؛ متی ۳: ۱۷) و از «شاخه» و «ریشه» نسل داود است (مکاشفه ۲۲: ۱۶؛ اشعیا ۱۱: ۱، ۱۰). شاید «عمانوئیل» اولیه، که ظهور او در زمان تحقق نبوت به آحاز به اثبات رسید، به عنوان طلایه دار و منادی مسیح باشد. ما نمی دانیم. اما می دانیم که چه چیزی را باید بدانیم: «وقتی زمان معین فرا رسید، خدا فرزند خود را برای ما فرستاد» (غلاطیان ۴: ۴)، تا خداوند در میان ما حضور داشته باشد.

`به واقعیتِ آمدن و حضورِ مسیح در میان بشریت تمرکز و تفکر کنید. این حقیقت در میان جهانی که سرد، ترسناک و خطرناک به نظر میرسد، چه تسلی خاطری به ما می دهد؟`