---
title:  'خطری از سمت شمال (اشعیا ۷: ۱ تا ۹)'
date:  10/01/2021
---

`آحاز پادشاه در اوایل سلطنت خود با چه بحران خطرناکی روبرو شد؟ دوم پادشاهان ۱۵: ۳۷، ۳۸؛ دوم پادشاهان ۱۶: ۵، ۶؛ اشعیا ۷: ۱، ۲.`

پادشاهی های شمال اسرائیل (افرایم) و سوریه (ارام)عرصه را بر کشور کوچکتر یهودا، در جنوب، تنگ کرده بودند. این اتفاق زمانی رخ داد که یهودا توسط حمله ادوم و فلسطین تضعیف شده بود. در گذشته، یهودا بر علیه اسرائیل جنگیده بود، اما ظاهرا اتحاد بین اسرائیل و سوریه یک خطر بزرگ برای یهودا بود. به نظر می رسد، اسرائیل و سوریه می خواستند تا یهودا را وادار کنند تا با آنان بر علیه امپراتور مقتدر و نیرومند آشور، تغلت فلاسر سوم ائتلاف کنند (که در دوم پادشاهان ۱۵: ۱۹ فول نامیده شده است)، کسیکه دائما آنان را با امپراتوری در حال توسعه اش تهدید می کرد. اسرائیل و سوریه خصومت دیرینه خود علیه یکدیگر را با توجه به خطر بزرگتری که آنان را تهدید می کرد، کنار گذاشته بودند. اگر آنها می توانستند یهودا را فتح کنند، یک حاکم دست نشانده را در آنجا منصوب (اشعیا ۷: ۵، ۶)، و از منابع و نیروی انسانی آن استفاده می کردند.

`هنگامیکه دنیای آحاز در حال فروپاشی بود، راه حل او چه بود؟ دوم پادشاهان ۱۶: ۷ تا ۹؛ دوم تواریخ ۲۸: ۱۶.`

آحاز به جای اینکه تشخیص دهد که خدا تنها دوست اوست که می تواند او و کشورش را نجات دهد، سعی کرد تا با تغلت فلاسر سوم، دشمن دشمنانش دوستی کند. پادشاه آشور با خوشحالی درخواست او برای کمک علیه سوریه و اسرائیل پذیرفت. تغلت فلاسر نه تنها از طرف آحاز رشوه ای گرانبها دریافت کرد، بلکه همچنین بهانه خوبی برای تسخیر کشور سوریه بدست آورد، و بی درنگ وارد عمل شد و به دمشق حمله کرد (دوم پادشاهان ۱۶: ۹). قدرت ائتلاف اسرائیل و سوریه در هم شکسته شد. در کوتاه مدت به نظر می رسید که آحاز با این تصمیم خود یهودا را نجات داده است.

با اینحال، این اقدام از طرف آحاز نباید شگفت آور باشد. او یکی از بدترین پادشاهانی بود که تا آن زمان بر یهودا حکومت کرده بود (نگاه کنید به دوم پادشاهان ۱۶: ۳، ۴؛ دوم تواریخ ۲۸: ۲ تا ۴).

`وقتی می خوانیم که آحاز چگونه انسانی بوده است، این مسئله قابل درک است که چرا او نسبت به خطری که یهودا را تهدید می کرد، این چنین عمل کرد. چه درسی در اینجا برای ما در سطح شخصی وجود دارد؟ اگر اکنون ما از خداوند تبعیت نمی کردیم، چه چیزی باعث میشد که ما به این فکر بیافتیم که در هنگام آزمونهای سخت زندگی به او ایمان و اعتماد داشته باشیم؟ (نگاه کنید به یعقوب ۲: ۲۲؛ ارمیا ۱۲: ۵).`