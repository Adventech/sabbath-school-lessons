---
title:  اندیشه هایی فراتر
date:  15/01/2021
---

«نام او عمانوئیل خوانده خواهد شد ..... یعنی «خدا با ما». «نور معرفت جلال خداوند»، در «سیمای عیسی مسیح» عیان گردیده است. «از ازل، عیسی مسیح خداوند، با پدر یکی بود» او «جلوه خدا» جلوه ای از عظمت و کبریایی او و «فروغ پر جلال او بود» بخاطر آشکار شدن این شکوه و جلال بود که او به دنیا آمد. او به این دنیای تاریک در اثر گناه آمد تا نور محبت خدا را آشکار کند. تا «خدا با ما» باشد. از این رو، درباره او نبوت شده بود که، «نام او باید عمانوئیل خوانده شود». اِلن جی وایت، آرزوی اعصار، صفحه ۱۹.

«برای تداوم پادشاهی یهودا،خردمندانه و بهتر بود که آحاز پیام الهی را بپذیرد. ولی او با اتکا بر مصنوعات ساخته دست بشر، در پی مدد جستن از بت ها و بت پرستان بود. او با نا امیدی پیامی را به تغلت فلاسر پادشاه آشور  فرستاد: «من بنده و مانند پسر تو هستم. برای نجات من از دست پادشاه سوریه و اسرائیل به اینجا بیا، چون آنها به من حمله کردهاند» (دوم پادشاهان ۱۶: ۷). این درخواست به همراه هدایای گرانبهای پادشاه از خزانه معبد بود» اِلن جی وایت،انبیا و پادشاهان، صفحه ۳۲۹.

**سوالاتی برای بحث:**

`۱. هنگامیکه شما در حال تصمیم گیری هستید، آیا شایسته است که از خداوند نشانه ای بخواهید؟ چه خطرات بالقوه ای احتمالا در انجام چنین کاری وجود دارد؟`

`۲. داشتن کمک های انسانی خوب است، اما چگونه می توانیم نواقص آن را تشخیص دهیم؟`

`۳. لئو تولستوی، نویسنده روسی، به یکی از دوستان خود نوشت که «هنگامیکه انسان متوجه شود که مرگ پایان همه چیز است، دیگر هیچ چیز بدتر از زندگی نیست». آگاهی ما از اینکه « خدا با ما است» چگونه به چنین نظریه ای پاسخ میدهد؟`

**خلاصه**: خداوند آحاز، پادشاه بی ایمان را در موقعیتی قرار داد که او مجبور بود تصمیم سختی را بگیرد: باور بکند و یا نکند، مسئله این بود. حتی با اینکه خداوند به او پیشنهاد داد هر نشانه ای را که تصور کند، حاضر است به او نشان بدهد، او نپذیرفت که به خداوند اجازه دهد تا دلیلی را برای ایمان آوردن به او نشان دهد. در عوض، او پادشاه آشور را به عنوان «دوست» خود برگزید.