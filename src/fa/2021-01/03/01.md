---
title:  وقتی دنیای شما در حال فروپاشی است
date:  09/01/2021
---

### مطالعه این هفته
اشعیا ۷: ۱ تا ۹؛ اشعیا ۷: ۱۰ تا ۱۳؛ اشعیا ۷: ۱۴.

> <p>آیه حفظی</p>
> «...... اگر ایمان شما ناپایدار باشد، مطمئنا شما هم پایدار نخواهید بود» (اشعیا ۷: ۹).

در یک روز سبت، کامبیز و رویا پس از حضور در کلیسا، زمانیکه داخل راه ورودی منزلشان شدند، مرغ کوچکی بطور وحشتزده ای به جلو اتومبیل آنان پرید. باید مسئله ای پیش آمده باشد. زیرا در آن هنگام باید پرندگان خانگی آرام و بی سر و صدا در قفسشان باشند. اما آنها از قفس خود خارج شده بودند. یک بررسی سریع نشان می داد که فاجعه ای در حال بوقوع پیوستن است. در همین حال، سگ کوچک همسایه، از حیاط خانه همسایه فرار کرده بود و در حالیکه مرغی را به دهانش گرفته بود در کنار حوضچه بود. آن مرغ زیبا بود که دمی کرکی و سفید داشت. کامبیز آن مرغ را از دهان سگ گرفت، اما خیلی دیر شده بود. طولی نکشید که آن مرغ زیبا با گردنی شکسته شده در دستانش جان سپرد. او همانجا در حالیکه پرنده مرده در دستانش بود نشست و با صدای بلند گریه کرد.

حیوان خانگی دیگر بشدت ترسیده و هراسان بودند. اردک بلند بالای سفید رنگی ، کامبیز را می دید که مرغی در دستانش دارد و گویا می پنداشت که او مرغ را کشته است. بنابراین، آن اردک تا چند هفته پس از آن، هر وقت کامبیز را می دید، به طور خصمانه ای می خواست که به او حمله کند. حس قوی دردناکی او را وادار می ساخت که این کار را بکند. برخی اوقات دشوار است که دوستان و دشمنان خود را از هم تشخیص بدهیم.

در این هفته به بررسی پادشاه یهودا خواهیم پرداخت، کسی که او نیز با چنین مشکلی روبرو بود، ما در پی آن خواهیم بود که بفهمیم چرا او  تصمیمات اشتباهی گرفته بود.