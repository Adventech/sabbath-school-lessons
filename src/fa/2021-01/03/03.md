---
title:  اقدام به جلوگیری
date:  11/01/2021
---

در حالیکه آحاز گزینه های سیاسی خود را می سنجید تا با تهدید اسرائیل و سوریه مقابله کند، خدا چیزی را می دانست که او از آن آگاهی نداشت. این خداوند بود که اجازه داده بود تا آحاز دچار دردسر و مشکل شود تا او را تادیب و هشیار کند (دوم تواریخ ۲۸: ۵، ۱۹). علاوه بر آن، اگرچه از نظر انسانی کمک گرفتن از تغلت فلاسر کاری منطقی و مناسب به نظر می رسید، ولی خداوند می دانست که این ائتلاف و در خواست کمک، می تواند پادشاهی سلسله داودیِ یهودا را تحت سلطه بیگانگان قرار دهد که دیگر هرگز نمی توانست از آن خلاصی یابد.

شرایط بسیار مخاطره انگیز بود. بنابر این، خداوند اشعیا را فرستاد تا مانع کار پادشاه شود (ظاهرا او در حال بررسی ذخیره آب اورشلیم به منظور آمادگی در صورت محاصره شهر بود). خداوند می خواست تا اشعیا پادشاه را وادار و ترغیب کند تا با رهبر آشور تماس نگیرد.

`چرا پروردگار به اشعیا گفت تا پسرش، شاریا شوب، را با خود ببرد؟ (اشعیا ۷: ۳).`

آحاز وقتی که اشعیا به او سلام و درود فرستاد و پسرش را به نام «بازمانده ای که باید بازگردد» معرفی کرد، مبهوت شد.. بازمانده چه کسی؟ از چه چیزی بازگردد؟ از آنجایی که پدر او یک نبی بود، این نام باید همچون یک پیغام شوم از طرف خداوند در مورد مردمی که به اسارت می روند بوده باشد. یا اینکه بازگشت بسوی خدا به معنای توبه بود (فعل «بازگشت» همچنین به مفهوم توبه است)؟ پیام خداوند به آحاز این بود: این به معنای چیزی است که انجام خواهی داد! از گناهان خود بازگرد، وگرنه به اسارت خواهی رفت، و از اسارت و بردگی، بازمانده ای باز خواهد گشت. تصمیم با شماست!

`چگونه پیام خداوند، وضعیت پادشاه را خاطر نشان می ساخت؟ اشعیا ۷: ۴ تا۹.`

خطر تهدید از سوی سوریه و اسرائیل می توانست برطرف شود و یهودا نجات یابد. قدرتهایی که در نظر آحاز مانند آتشفشانهای بزرگ و آتشین بودند، از دیدگاه خداوند تنها «دو کُندۀ نیم سوخته» (اشعیا ۷: ۴) بیش نبودند. و نیازی نبود که آحاز برای مقابله با آنان از آشور درخواست کمک کند.

اما آحاز به منظور تصمیم گیری درست باید به خداوند و وعده های او اعتماد می کرد. او برای پایدار ماندن نیاز داشت تا به خداوند ایمان داشته باشد(اشعیا ۷: ۹). کلمات بکار رفته برای «ایمان» و «پایداری» هر دو از یک ریشه عبری گرفته شدهاند، که واژه  «حقیقت»(به معنای قابل اعتماد)  نیز از آن برگرفته شده است و کلمه «آمین» (تایید آنچه صحیح/قابل اعتماد است) از آن گرفته شده است. آحاز باید اطمینان می کرد تا اطمینان حاصل شود، او نیاز داشت تا تکیه کند؛ تا قابل تکیه و اعتماد شود.

`به آخرین بخش کتاب اشعیا باب ۷: ۹ نگاه کنید. چرا ایمان و اعتماد برای «پایداری» بسیار مهم است؟ پایداری در چه چیزی؟ چگونه این اصل در زندگی مسیحیان اِعمال می شود؟`