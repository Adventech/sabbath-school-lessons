---
title:  '«روز انتقام خدای ما» (اشعیا ۶۱: ۲)'
date:  18/03/2021
---

در میان تمام خبرهای خوب، چرا مسیح، همانطور که در اشعیا ۶۱ بیان شده است، انتقام خداوند را اعلام می کند؟ این نبوت چه زمانی محقق می شود؟

هنگامیکه در ناصره، عیسی، مسیح خدا، اشعیا باب ۶۱ را خواند « سال لطف خداوند را اعلام کرد» (اشعیا ۶۱: ۲؛ لوقا ۴: ۱۹؛). دیگر ادامه نداد و گفت، «امروز این نوشته، هنگامیکه بدان گوش فرا می دادید، جامه عمل پوشید» (لوقا ۴: ۲۱). بنابراین، او آگاهانه و عمداً از خواندن کلمات بعدی در همان آیه یعنی «روز انتقام خدای ما» اجتناب می کند (اشعیا ۶۱: ۲). در حالیکه رسالت بشارت نجات، و تسلی او شروع رهایی اسیران از استبداد و ظلم شیطان بود، هنوز روز انتقام فرا نرسیده بود. در متی باب ۲۴ (مقایسه کنید مرقس ۱۳، لوقا ۲۱)، او آمدن داوری الهی در آینده را برای شاگردانش پیش گوئی کرد.

در حقیقت، در اشعیا ۶۱ روز انتقام و غضب الهی روز «عظیم و وحشتناک خداوند» (یوئیل ۲: ۳۱؛ ملاکی ۴: ۵)است، هنگامیکه مسیح دوباره به سیاره خاکی ما باز خواهد گشت تا زمین را از بی عدالتی رها کند، او با شکست دشمنانش و رهایی و نجات باقیمانده قومش این امر را عملی می کند (مکاشفه ۱۹؛ را با دانیال ۲: ۴۴، ۴۵ مقایسه کنید). بنابراین، اگرچه مسیح شروع «سال لطف و برکت خداوند» را اعلام می کند، اما اوج فرا رسیدن آن در بازگشت دوباره او خواهد بود.

`چگونه می توانید مفهوم خدای مهربان را با خدایی که قول داده که انتقام بگیرید را با هم تطبیق دهید؟ آیا این دو نظریه مغایر و متناقض یکدیگر هستند؟ یا آیا شما می توانید انتقام گرفتن او را به عنوان مظهر و تجلی محبت او درک کنید؟ اگر چنین است، چگونه چنین چیزی ممکن است؟ پاسخ خود را شرح دهید.`

گرچه عیسی به ما می گوید که «به کسیکه به تو بدی میکند بدی نكن و اگر کسی بر گونه راست تو سیلی میزند، گونه دیگر خود را به طرف او بگردان» (متی ۵: ۳۹)، اما در جای دیگری خیلی واضح اعلام می کند که عدالت و مجازات اجرا خواهد شد (متی ۸: ۱۲). با آنکه پولس به ما می گوید «هیچکس بدی را با بدی تلافی نکنید» (اول تسالونیکیان ۵: ۱۵)، اما همچنین گفت، هنگامیکه خداوند از آسمان ظهور کند «خدانشناسان و نافرمانانِ به انجیل خداوند ما عیسی را کیفر خواهد داد» (دوم تسالونیکیان ۱: ۸).

البته، تفاوت این است که خداوند با حکمت و رحمت بی پایان خود به تنهایی می تواند عدالت و مجازات را به شکلی کاملا عادلانه اجرا کند. عدالت و مجازات بشر با خطایا و ضعف های اخلاقی و تناقضات انسانی همراه است. مطمئنا عدالت پروردگار عاری از این نواقص خواهد بود.

`کدامیک از وقایع ذیل باعث می شود که شما به احتمال زیاد بخواهید تا با چشم خود مجازات اعمال ناروا و نادرست شخص را ببینید: کدام شخص؟ (۱) شخصی که به کسی که دوستش ندارید آسیب می رساند؟ یا (۲) شخصی که به عزیز شما آسیب می رساند؟ چگونه این امر به ما کمک می کند تا پیوند بین محبت خداوند نسبت به ما و هشدارهای انتقام و خشم او را بهتر درک کنیم؟`