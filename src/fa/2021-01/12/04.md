---
title:  'درخواست جهانی (اشعیا ۶۰: ۱، ۲)'
date:  16/03/2021
---

`اشعیا باب ۶۰: ۱، ۲ در مورد چه چیزی صحبت می کنند؟ چه اصولی را در اینجا می بینید که در سراسر کتاب مقدس دیده می شود؟ آنها نوید بخش چه امیدی هستند؟`

در اشعیا باب ۶۰: ۱، ۲، به ما تصویری از نجات قوم خدا توسط او، بعد از تبعید، به ما داده می شود که با دادن تصویری از خلقت نور از تاریکی بیان می شود و نشان می دهد که در نهایت رستگاری از طریق مسیح محقق می شود.

`در اشعیا باب ۶۰: ۳، ملل و پادشاهان به سوی نورِ چه کسی می آیند؟`

در زبان عبری این فرد یک زن است  (نگاه کنید به اشعیا ۶۰: ۱، ۲). این باید «صهیون» باشد، به عنوان یک زن، که در اواخر فصل قبل به آن اشاره شده است (اشعیا ۵۹: ۲۰). بنابراین، مردم روی زمین، که در تاریکی و ظلمت بسر می برند، بسوی صهیون خواهند آمد. آنها در پرتو جلال خداوند که بر او می تابد، به سوی نور کشیده میشوند (اشعیا ۶۰: ۲). «صهیون فراخوانده شده است تا وارد نوری شود که خود اوست و سپس، همانطور که ملل گرد همان نور جمع می شوند، آنان را مشاهده کرده و واکنش نشان دهد» (جی الک موتیر، نبوت اشعیا، مقدمه و تفسیر، صفحه ۴۹۴). توجه کنید اگرچه صهیون، اورشلیم است، اما تاکید بیشتر بر مردم است تا مکان فیزیکی شهر.

بقیه اشعیا باب ۶۰ مضمون معرفی شده در آیات ۱ تا ۳ را مفصل شرح می دهد: مردم جهان بسوی اورشلیم کشیده می شوند، که به دلیل حضور پرشکوه خداوند در آنجا برکت داده شده است.

`چگونه این نبوت با وعده عهد خداوند به ابراهیم مقایسه می شود؟ پیدایش ۱۲: ۲، ۳. آیا این آیات همان چیز را بیان نمی کنند؟`

خداوند وقتی ابراهیم و نسل او را برگزید، هدفی جهانی داشت: «به وسیله تو همه ملتها را برکت خواهم داد» (پیدایش ۱۲: ۳؛ پیدایش ۱۸: ۱۸؛ پیدایش ۲۲: ۱۸). بنابراین، در نهایت در نظر گرفته شد تا عهد خدا با ابراهیم عهدی با تمام بشریت از طریق ابراهیم باشد. او و فرزندانش می توانستند راه رسیدن وحی خدا به جهان باشند.

اشعیا در تلاش بود تا قوم خود را بسوی سرنوشت و آرمان کهن و جهانی خود باز گرداند. آنان به عنوان نمایندگان و معرفان خدای واقعی، نه تنها در قبال خودشان، بلکه در برابر جهانیان مسئول بودند. آنها باید از بیگانگانی که در جستجوی خدا هستند استقبال و  به آنان خدمت می کردند (اشعیا ۵۶: ۳ تا ۸)، زیرا معبد او «باید خانه دعا برای همه قومها خوانده شود» (اشعیا ۵۶: ۷).

`در این زمینه، چگونه شما نقش کلیسای روز هفتم ادونتیست، یا حتی، بطور خاصتر نقش خودتان را در کلیسا درک می کنید؟`