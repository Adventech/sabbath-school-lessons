---
title:  '«سال لطف خداوند» (اشعیا ۶۱: ۲)'
date:  17/03/2021
---

`در اشعیا ۶۱: ۱ چه کسی صحبت می کند؟`

روح خدا بر این شخص مسح شده است، به این معنا که او مسیحا یا مسیح موعود است. او موظف است تا «مسکینان را بشارت و شکسته دلان را شفا دهد، و رهایی اسیران و آزادی زندانیان را اعلام کند» (اشعیا ۶۱: ۱). چه کسی شبیه این شخص است؟ اشعیا ۴۲: ۱ تا ۷ را ملاحظه کنید، جاییکه بنده خداوند با اصطلاحاتی بسیار مشابه عبارات فوق توصیف شده است.

اشعیا باب ۶۱: ۲ درباره «سال پسندیده» خداوند صحبت می کند. مسیح موعود، کسی که به عنوان پادشاهی از نسل داود و نجات دهنده مسح شده است، خبر از سال مخصوص مورد پسند الهی در زمان اعلام رهایی همه ماتمیان می دهد. لاویان باب ۲۵: ۱۰ را ملاحظه کنید، جایی که خدا به بنی اسرائیل فرمان می دهد تا سال پنجاهم را تقدیس و برای همه ساکنان سرزمین اعلام آزادی کنند: «این برای شما یوبیل باشد، و هر یک از شما به ملک خود و نزد طایفه خویش بازگردد». این بدان معناست که افرادی که برای امرار معاش در سختی و تنگدستی بوده و مجبور به فروختن سرزمین اجدادی خود و یا مجبور بوده اند که خود و یا فرزندانشان به بردگی در آیند، از کار و شرایط سخت و طاقت فرسا نجات یابند (لاویان ۲۵: ۲۵ تا ۵۵)و خود و زمینهایشان آزاد و باز خرید شود. از آنجا که سال یوبیل در روز دهم از ماه هفتم، با نواختن صدای بلند کَرِنا در روز کفّاره در سرتاسر سرزمینشان آغاز می شد (لاویان ۲۵: ۹)، ما به این مسئله قبلا در رابطه با اشعیا ۵۸ اشاره کردیم.

در حالیکه «سال لطف پروردگار» در اشعیا ۶۱: ۲ نوعی سال یوبیل است، این تنها ملاحظه قوانین لاویان ۲۵ نیست. این سال توسط مسیح موعود، پادشاه، هنگامیکه خود را از طریق رسالت نجات و شفا آشکار می سازد، اعلام می شود. این شبیه به روش برخی از پادشاهان کهن بین النهرین است که با عفو بدهی ها در سال های اولیه سلطنت خود، شفقت اجتماعی خود را نسبت به ملتشان اعلام می کردند. رسالت مسیح موعود بسیار فراتر از محدوده قوانین لاویان باب ۲۵ است. او نه تنها «آزادی اسیران را اعلام می کند»، بلکه همچنین قلبهای شکسته را التیام، و سوگواران را تسلی و قوم برگزیده خدا به سوی او باز می گرداند (اشعیا ۶۱: ۱ تا ۱۱). علاوه براین، او علاوه بر «سال مورد لطف خداوند»، «روز انتقام خداوند» را نیز اعلام می کند (اشعیا ۶۱: ۲).

`چه زمانی نبوت اشعیا محقق شد؟ لوقا ۴: ۱۶ تا ۲۱. چگونه رسالت مسیح آن را کامل و محقق کرد؟ همچنین، این سوال مهم را از خود بپرسید: البته که ما عیسی نیستیم. اما باید معرف و نمایانگر او به جهانیان باشیم. همانطور که در اشعیا ۶۱: ۱ تا ۳ بیان شده است، چه کارهایی مسیح انجام می داد که ما نیز با توانایی های محدود خود باید انجام دهیم؟ و برخی از راههایی که ما عملا می توانیم این کارها را انجام دهیم، چه هستند؟`