---
title:  آرزوی قوم ها
date:  13/03/2021
---

### مطالعه این هفته
اشعیا ۵۹؛ اشعیا ۵۹: ۱۵ تا ۲۱؛ اشعیا ۶۰: ۱، ۲؛ اشعیا ۶۱؛ اشعیا ۶۱: ۲.

> <p>آیه حفظی</p>
> «قومها به سوی نور تو خواهند آمد، و پادشاهان به سوی درخشش طلوع تو» (اشعیا ۶۰: ۳).

ما باید در مدرسه مسیح درس بیاموزیم. هیچ چیز جز عدالت او نمی تواند ما را عادل شمرده و شایسته دریافت برکات عهد رحمت و فیض خداوند کند. ما زمان طولانی است که در آرزو و تلاش بدست آوردن این برکات هستیم اما دریافت نکرده ایم زیرا ما این ایده را در ذهن خود پرورانده ایم که ما نمی توانیم، چون ما شایسته دریافت آن نیستیم. ما به شایستگی های خود چشم دوخته ایم و باور نداشته ایم که عیسی مسیح منجی ما زنده است. ما نباید فکر کنیم که فیض و شایستگی خودمان، ما را نجات می دهد؛ فیض مسیح تنها امید رستگاری ماست. خداوند از طریق نبی خود به ما وعده می دهد، «شریر راههای خود را ترک گوید، و شخص بدکار افکار خویش را؛ و به سوی خداوند بازگردد، که بر وی رحم خواهد کرد؛ و به سوی خدایمان بیاید، که او را به فراوانی خواهد آمرزید» (اشعیا ۵۵: ۷). ما باید این وعده آشکار خداوند را باور کنیم و به آن ایمان داشته باشیم و پذیرفتن آن کافی نیست. وقتی به خداوند کاملا اعتماد کنیم، وقتی به شایستگی عیسی مسیح به عنوان نجات دهنده خود تکیه کنیم، ما تمام کمکی را که آرزوی آنرا داریم دریافت خواهیم کرد. اِلن جی وایت، ایمان و اعمال، صفحه ۳۶.

در این هفته می توانیم جنبه های بیشتری از این حقیقت بزرگ را که در نوشته های اشعیا نبی آمده است مشاهده کنیم.