---
title:  تاثیرات گناه (اشعیا ۵۹)
date:  14/03/2021
---

در اشعیا ۵۸: ۳ مردم از خداوند می پرسند: «چرا روزه گرفتیم و تو ندیدی؟ جان خویش را رنجور ساختیم و درنیافتی؟» (اشعیا ۵۸: ۳).

در مقابل، اشعیا ۵۹: ۱ سؤال دیگری را بطور ضمنی مطرح می کند، مانند این: «چرا هنگامی که او را برای نجاتمان صدا کردیم، او صدای ما را نشنید؟ چرا وقتی گریستیم، او صدای گریه ما را نشنید؟» اشعیا پاسخ می دهد که خداوند قادر به نجات و شنیدن است (اشعیا ۵۹: ۱). با اینحال، وقتی وارد عمل نمیشود، موضوع کاملا چیز دیگری است.

`اشعیا باب ۵۹: ۲ را بخوانید. چه پیامی در اینجا وجود دارد که به سوال اشعیا در باب ۵۹: ۱ پاسخ می دهد؟`

خداوند انتخاب می کند تا قوم خدا را «نادیده» بگیرد، نه به این دلیل که میل و تمایل اوست، «بلکه تقصیرات شما، میان شما و خدایتان جدایی افکنده است» (اشعیا ۵۹: ۲). در اینجا یکی از واضح ترین گفته های کتاب مقدس در مورد تاثیر گناه بر رابطه الهی و انسان وجود دارد. اشعیا در بقیه باب ۵۹ مفصلا به شرح این موضوع می پردازد، که در تمام طول تاریخ بشر دیده می شود: گناه می تواند رابطه ما با خداوند را از بین ببرد و بنابراین منجر به هلاکت ابدی ما شود، نه به این دلیل که گناه، خدا را از ما دور می کند بلکه ما را از خدا دور می کند.

`پیدایش باب ۳: ۸ را بخوانید. چگونه این مثال اصل بیان شده در پاراگراف فوق را آشکار می کند؟`

گناه در درجه اول نفی خداست، دور شدن از او. عمل گناه در واقع از خود تغذیه می کند به این دلیل که نه تنها عمل رویگردانی از خداست بلکه نتیجه عمل باعث می شود که گناهکار حتی بیشتر از خداوند دور شود. گناه ما را از خدا جدا می کند، نه به این دلیل که خداوند نمی تواند به گناهکاران دست یابد (در حقیقت، تقریبا کل کتاب مقدس چیزی به جز شرح حال تلاش خداوند برای نجات گناهکاران نیست)، بلکه به خاطر اینست که گناه باعث می شود ما محافظت فرشتگان الهی را از خود دور کنیم. به همین دلیل بسیار مهم است که ما اجازه ورود هیچ گناهی را به زندگی خود ندهیم و با آن سازش نکنیم.

`از چه طرقی این واقعیت که گناه منجر به جدایی شما از خدا می شود را تجربه کرده اید؟ با توجه به تجربه شخصی خودتان، تنها راه حل این مشکل چیست؟`