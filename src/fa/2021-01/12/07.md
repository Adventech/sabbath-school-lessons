---
title:  اندیشه هایی فراتر
date:  19/03/2021
---

نگاه کنید به کتاب مشایخ و انبیا از خانم اِلن جی وایت، صفحات ۳۷۶ تا ۳۷۸؛ همچنین آرزوی اعصار، صفحات ۲۳۶ تا ۲۴۳.

«عیسی به عنوان نماد زنده نبوتها در حضور مردم ایستاد. و با تشریح کلامی که تلاوت کرده بود، از مسیح به عنوان تسلی دهنده مظلومان، رهایی دهنده اسیران، شفا دهنده رنج دیدگان، مریضان، و نابینایان و آشکار کننده نور حقیقت به جهان سخن گفت. رفتار متین و گفتار تاثیرگذار و اهمیت خارق العاده کلام او، شنوندگانش را به طرز بی سابقه ای تحت تاثیر قرار داد. تاثیر الهی او هر نوع مانعی را درهم می شکست؛ آنان مانند موسی، نادیدنی را دیدند و همانطور که قلبهایشان بواسطه روح القدس تحت تاثیر قرار گرفت، با فریادهای آمین و ستایش خداوند به سخنان او گوش فرا دادند» (اِلن جی وایت، آرزوی اعصار، صفحه ۲۳۷).

«روز انتقام خداوند فرا خواهد رسید، روزی که روز خشم و غضب اوست. چه کسانی منتظران آمدن او هستند؟ آنانی که قلب خود را در برابر نفوذ روح خدا سخت کرده اند، تیر خشم خداوند بر قلب آنان در جاییکه پیکان ایمان نتوانست در آن نفوذ کند، رخنه خواهد کرد. از اینرو، خداوند بیشتر از این برای مقابله با گناهکاران بر نمی خیزد. آیا شبان دروغین و کذاب در آن روز گناهان آنان را می پوشاند و از آنان حمایت خواهد کرد؟ آیا او می تواند کسانی را که به طرق مختلف نافرمانی کرده اند را شفاعت کند؟ آیا محبوبیت یا کثرت می تواند بی گناهی کسی را ثابت کند؟ اینها سوالاتی هستند که غافلان و اهمال کاران باید در نظر بگیرند و نزد خویش به آن پاسخ دهند» (اِلن جی وایت، ایمان و اعمال صفحه ۳۳).

**سوالاتی برای بحث:**

`یک کشیش کلیسای ادونتیست روز هفتم از روی اندیشه اظهار می دارد که مشکل درجه یک وی در راه خدمتش، وجود اعضای خاص در کلیساست که تمایل ندارند تا دیگران به کلیسا ملحق شوند. چگونه «مسیحیان» می توانند، محبت، امید، و خبر خوش پادشاهی مسیح را به تمام جهانیان برسانند تا دیگران هم بتوانند قبل از به پایان رسیدن زمان و بازگشت دوباره مسیح نجات یابند (متی ۲۴: ۱۴)، هنگامیکه آنها حتی نمی خواهند پذیرای افرادی که گمراه هستند در کلیسا باشند؟`

**خلاصه**: خداوند یک جامعه نابرابر و ناهنجار را با هلاکت متمردان و سرکشان و بازگرداندن بقیه آنانیکه از گناهان خود توبه کردهاند، تطهیر و پاک می کند. با حضور پر برکت خداوند، سایر ملل به سوی خداوند و قوم او کشیده می شوند تا آنان نیز بتوانند از زمان لطف و مرحمت خداوند که توسط عیسی مسیح اعلام و برقرار خواهد شد بهرمند شوند.