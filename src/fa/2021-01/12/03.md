---
title:  'چه کسی بخشیده می شود؟ (اشعیا ۵۹: ۱۵ تا ۲۱)'
date:  15/03/2021
---

اشعیا باب ۵۹ تصویری حیرت انگیز از مشکلاتی که در اثر گناه بوجود می آیند را ارائه می دهد. خوشبختانه، کتاب مقدس امید به رستگاری را نیز نشان می دهد. برای شروع، اولین سؤال اینست که، چند نفر از ما گناهکاریم؟ کتاب مقدس در این مورد بسیار صریح است: همه ما! بنابراین، رستگاری نمی تواند براساس بی گناهی باشد؛ بلکه باید مبتنی بر رحمت و بخشش خداوند باشد (ارمیا ۳۱: ۳۴). پولس این مسئله را قبول دارد، و می گوید: «زیرا همه گناه کرده اند و از جلال خدا محرومند» (رومیان ۳: ۹، ۲۰، ۲۳)؛ بنابراین، بر این اساس نمی توان تمایزی بین انسانها قائل شد (رومیان ۳: ۲۲). آن کسانی که داوری می شوند می توانند بطور عادلانه قضاوت شوند و عادل شمرده شوند، فقط به این دلیل که هدیه عدالت و بخشش خدا را بوسیله ایمان و از طریق قربانی شدن و فداکاری مسیح دریافت می کنند.

`رومیان باب ۳: ۲۱ تا ۲۴ را بخوانید. این آیات در مورد نحوه نجات ما چه چیزی بیان می کنند؟ این آیات در مورد داوری بچه امیدی می دهند؟`

سؤال اکثر مردم در مورد داوری اینست: چه کسی گناهکار است؟ اما این سوالی نیست که باید پرسیده شود، زیرا همه گناه کرده اند. در عوض، سوال اینست: چه کسی بخشیده می شود؟ خداوند عادل است زمانی که «فردی به عیسی ایمان آورد، او را نیک می شمارد» و او را تبرئه و عادل می شمارد (رومیان ۳: ۲۶). عامل اصلی تصمیم گیری اینست، چه کسی با ایمان به عیسی مسیح بطور دائم و مستمر بخشش خداوند را دریافت می کند؟

در حال حاضر، درست است که ما براساس اعمالمان مورد قضاوت قرار می گیریم، اما این امر بدان معنا نیست که اعمال ما باعث نجات ما می شوند. اگر چنین است، «پس ایمان آدمی بی معنی و وعده خدا بی ارزش است» (رومیان ۴: ۱۴). در عوض، اعمال ما ثابت می کند که ما براستی نجات یافته ایم (یعقوب ۲: ۱۸).

`چرا اعمال ما نمی توانند ما را چه در حال حاضر و چه در روز داوری نجات دهند؟ نگاه کنید به رومیان ۳: ۲۰، ۲۳.`

برای نجات هرکس از طریق کردار نیک و پیروی از احکام بسیار دیر است. هدف از آمدن احکام در جهان گناه آلود، رستگاری نیست بلکه آشکار کردن گناه است. در عوض، «آنچه اهمیت دارد ایمان است که با محبت عمل کند» (غلاطیان ۵: ۶)، «محبت خدا که بوسیله روح القدس که به ما عطا شده، قلبهای ما را فرا گرفته است» (رومیان ۵: ۵)، و نشان می دهد که فرد در ایمان به مسیح زندگی می کند (نگاه کنید به یعقوب ۲: ۲۶).

اعمال، ابراز ظاهر است، یعنی تجلی ایمان نجاتبخش. از اینرو، یک تجربه واقعی مسیحی، تجربه ای است که در آن ایمان در تعهد روزانه انسان به خداوند تجلی پیدا می کند که با اطاعت از شریعت آشکار شود. در روز داوری، خداوند از اعمال به عنوان گواهی در برابر مخلوقات خود استفاده می کند، کسانی که نمی توانند اندیشه های ایمانی را همانند او بخوانند و ببینند.

اما برای فرد متحول شده، تنها اعمال در ادامه تحول ایمانی، زمانی که زندگی توسط مسیح و روح القدس توانمند می شود در روز داوری به حساب می آیند. زندگی گناه آلود قبل از ایمان، هم اینک با خون بره شسته شده است (به رومیان باب ۶ نگاه کنید).