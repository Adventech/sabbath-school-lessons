---
title:  'زمانی برای ما (اشعیا ۵۸: ۱۳، ۱۴)'
date:  11/03/2021
---

`چرا اشعیا در باب ۵۸: ۱۳، ۱۴ در مورد سبت بحث می کند؟ این چه ارتباطی با مراسم روز کفاره در آیات قبلی دارد؟`

مراسم سالانه روز کفاره در یک روز سبت برگزار میشد. این سبت ویژه، تشریفاتی مانند سبت هفتگی بود که در آن انجام هر نوع کاری ممنوع بود (لاویان ۲۳: ۲۷ تا ۳۲). بنابراین، همانطور که توسط ادونتیست های اولیه پذیرفته شده است، رعایت قانون زمان استراحت روز کفاره که از غروب تا غروب روز بعد بطول می انجامیده (لاویان ۲۳: ۳۲)، باید در مورد سبت هفتگی نیز صادق باشد. به همین ترتیب، گرچه در اشعیا باب ۵۸: ۱۳، ۱۴ در مورد مراسم سبت روز کفاره صحبت می کند، اما پیامش در مورد سبت هفتگی نیز صدق می کند.

`اشعیا باب ۵۸: ۱۳ را بخوانید. روز سبت چگونه روزی باید باشد؟ چگونه می توانیم روز سبت را مانند آنچه در اینجا به تصویر کشیده شده است، تجربه کنیم؟ همچنین، وقتی به این فکر می کنید که سبت معرف و بیانگر چه چیزی است، چرا باید مانند روزی باشد که در این آیات شرح داده شده است؟`

اشعیا باب ۵۸ با سه موضوع مهم سروکار دارد: تقوا، شفقت و مهربانی اجتماعی، و روز سبت.

چه ارتباطی بین آنها وجود دارد؟

نخست، هر سه شامل تمرکز و توجه به خدا، اولویتهای او، و شناخت و تکیه ما به او هستند. دوم، انسانها با تمرکز بر هر سه موضوع، قدوسیت را با تقلید از خداوند پیروی می کنند (نگاه کنید به لاویان ۱۹: ۲)، از خداوندی  که در سیمای مسیح جسم پوشید، خود را فروتن ساخت (فیلیپیان ۲: ۸)، کسیکه معرف شفقت و مهربانی ایثارگرانه است (یوحنا ۳: ۱۶)، و اوست که در پایان کار آفرینش دست از کار کشید و آن را روز را متبارک خواند (آفرینش ۲: ۲، ۳؛ خروج ۲۰: ۱۱).

`به پیوندهای دیگر بین مضامین انکار نفس (تقوا)، شفقت اجتماعی، و روز سبت همانطور که در اشعیا باب ۵۸ به تصویر کشیده شده است، نگاه کنید: فراغت از کار و زحمت هفتگی در روز سبت، نوعی رحمت و محبت به مردم است زیرا فرصتی برای آنان است تا تجدید قوا کرده و با طراوت شوند (خروج ۲۳: ۱۲، مرقس ۲: ۲۷)؛ عیسی نشان داد که اعمال محبت آمیز در روز سبت مناسب و رواست (مرقس ۳: ۱ تا ۵؛ یوحنا ۵: ۱ تا ۱۷)؛ نگه داشتن سبت واقعی و کمک به دیگران مایه خرسندی و شادمانی است (اشعیا ۵۸: ۱۰، ۱۱، ۱۴). به منظور دریافت این برکات، چه چیزی باید در زندگی خود شما تغییر کند؟`