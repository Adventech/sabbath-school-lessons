---
title:  'روزه به جهت نزاع و مخاصمه (اشعیا ۵۸: ۱ تا ۱۲)'
date:  10/03/2021
---

ده روز پس از اینکه بر شیپورها دمیده شد به قوم خدا یادآوری شد که خدا در روز کفاره به عنوان پادشاه آنان اعلام شده و آنان باید از طریق خودانکاری و فروتنیُ وفاداری خود را به خداوند به عنوان پادشاهشان اعلام نمایند، لیکن نبی سر خود را بر افراشته و با صدایی مانند شیپور اعلام کرد که آنان بر ضد او طغیان ورزیده اند (اشعیا ۵۸: ۱).

`اشعیا باب ۵۸: ۶ تا ۱۲ را کاملا بخوانید. چه اعمالی از نظر خداوند اعمال واقعی پرهیزگاری و خودانکاری محسوب می شوند؟ گذشته از اینها، کدام کار سخت تر است، اجتناب از خوردن چند وعده غذایی  یا صرف وقت و پول خود برای خوراک دادن به بی خانمان ها در شهرتان؟ چه اصلی در پس این اعمال وجود دارد؟ چگونه این اعمال متضمن مذهب حقیقی هستند؟`

هرکسی می تواند متدین باشد؛ هرکسی میتواند مراسم مذهبی، حتی آئین صحیح آنرا در زمان مناسب و با رعایت تمام قواعد درست آن به جا آورد. اما این تنها چیزی نیست که خداوند می خواهد. به زندگی عیسی مسیح بنگرید. با اینکه او به آئین های مذهبی زمان خود وفاودار بود، نویسندگان انجیل بیشتر برروی اعمال اقدامات  شفقت آمیز، شفابخش و بخششگر او نسبت به نیازمندان تمرکز کرده اند تا بر وفاوداری و تعهد او نسبت به آئین مذهبی.

خداوند در پی کلیسا و مردمی است که حقایق را برای جهانیان موعظه کنند. اما چه چیزی توجه مردم را به سمت حقیقت یعنی همان حقیقتی که در عیسی مسیح است، جلب می کند: پیروی محض از شریعت و دستورالعمل هایی که در مورد خوراک است یا اشتیاق برای سیر کردن گرسنگان؟ استراحت محض در روز سبت یا اشتیاق برای گذراندن وقت و انرژی خود برای کمک به نیازمندان؟

`متی باب ۲۵: ۴۰ و یعقوب باب ۱: ۲۷ را بخوانید. این آیات چه می گویند؟`

`به برکات بیان شده در اشعیا باب ۵۸ بنگرید، خداوند می گوید: کسانیکه در پی خدمت به ضعیفان و رنجوران باشند، این برکات را دریافت خواهند کرد. به نظر شما خداوند در اینجا به ما چه می گوید؟ اگر این کارها را انجام دهیم، آیا این وعده های مداخله های فراطبیعی در زندگی ما رخ خواهد داد؟ یا، شاید، او به ما از برکات طبیعی سخن می گوید که ما با وقف خود برای کمک به دیگران در مخالفت با خودخواهی، طمع، و خودپرستی به ما داده می شوند؟ پاسخ خود را توضیح دهید.`