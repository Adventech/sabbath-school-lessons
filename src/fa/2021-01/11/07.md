---
title:  اندیشه هایی فراتر
date:  12/03/2021
---

«هیچ کس نمی تواند نیکوکار واقعی باشد بدون اینکه خود را انکار کند. تنها با یک زندگی ساده، تقوا این امر برای ما امکان پذیر است تا به عنوان نمایندگان مسیح شناخته شویم. غرور و جاه طلبی دنیوی را باید از قلبهای خود دور کنیم. در تمام کارهایمان باید ایثار و فداکاری آشکارای زندگی مسیح الگوی ما باشد. برروی دیوارها، تابلوها، و اثاثیه خانه هایمان باید این جمله نقش بسته باشد، «گرسنگان را در غذای خود سهیم کنید، و درِ خانههای خود را به روی فقیران و بیخانمانان بگشایید. به کسانیکه چیزی برای پوشیدن ندارند، لباس بدهید و از کمک کردن به اقوام خود دریغ نکنید»، آیا قرار نیست تا نان خود را با گرسنگان تقسیم کنید؟ (اشعیا ۵۸: ۷، اِلن جی وایت، خدمات شفا، صفحه ۲۰۶).

**سوالاتی برای بحث:**

`۱. به سوالی که اشعیا از مردم می پرسد، بنگرید: «چرا پول خود را صرف چیزی میکنید که شما را سیر نمیکند؟ و چرا تمام مزدی را که بهخاطر کارتان میگیرید صرف میکنید، و باز هم گرسنه هستید؟ به من گوش دهید و هرچه میگویم انجام دهید، آنگاه از بهترین غذاها لذّت خواهید برد» (اشعیا ۵۵: ۲). از خود بپرسید، در صورت وجود، از چه طریق ما همان کار را می کنیم و برای آنچه که رضایت بخش نمی باشد تلاش می کنیم؟ چرا باید مراقب باشیم که به آسانی فریب نخوریم؟`

`۲. در روزگار اشعیا خودانکاری، شفقت اجتماعی، و سبت در روز کفاره بسیار مهم بودند، آیا آنها به همان اندازه در روز کفاره پایان زمان (دانیال ۸: ۱۴) مهم خواهند بود، در زمانی که شیپور یوبیل خداوند به صدا در می آید و  بازگشت مسیح و رهایی نهایی را اعلام خواهد کرد (اول قرنتیان ۱۵: ۵۲؛ ملاحظه کنید لاویان ۲۵: ۹، ۱۰)؟ پاسخ خود را شرح دهید.`

`۳. در کلاس به بحث در مورد مسئله رعایت روز سبت بپردازید. وقتی اشعیا می گوید اگر تو سبت را به عنوان یک روز مقدّس نگه داری و در آن روز در پی منافع خود نباشی، در عین حال «شادمان» خواهی بود (اشعیا ۵۸: ۱۳)، منظورش چیست؟ چگونه می توانیم هم در پی منافع و خشنودی خود نباشیم و هم لذت ببریم و شادمان باشیم؟ به تمام متن اشعیا باب ۵۸ توجه داشته باشید.`

**خلاصه**: در اشعیا باب ۵۵ و ۵۸، نبی از قوم خود می خواهد تا دست از افکار و راه های خود دست بردارند و به سوی خدا بازگردند، به سوی کسی که آرمانها و اهدافش برای خوشبختی و سعادت آنان بسیار برتر از آرمانهای خودشان است. او با رحمت و شفقت گناهان آنان را می بخشد و سپس می خواهد که عفو شدگان مطابق روح روز کفاره و سبت شکرگزار باشند، زیرا اگر هدیه عفو و بخشش خداوند براستی دریافت شود قلب انسان را دگرگون می کند.