---
title:  'افکار و راه های برتر (اشعیا ۵۵: ۶ تا ۱۳)'
date:  08/03/2021
---

`چرا خداوند می گوید افکار و راههای او از ما برتر است، «همان اندازه که آسمان بلندتر از زمین است» (اشعیا ۵۵: ۸، ۹)؟ این به چه معناست؟`

تردیدی نیست، خدایی که عالمی را خلق کرده است که حتی بعضی از ساده ترین مخلوقات آن دارای اسراری هستند که برای ذهن ما قادر به درک نیستند، پروردگاری است که راه های او فراتر از آن چیزی است که ما بتوانیم آنرا درک کنیم. بنابراین، علم و آگاهی به برتری بیکران او باید این امر را برای ما آسانتر کند که با فروتنی کمک او را بطلبیم (اشعیا ۵۷: ۱۵).

`اشعیا ۵۵: ۶ تا ۹ را بخوانید. زمینه ای که در آن خداوند می گوید راه ها و افکار او برتر از آنچه که ما بتوانیم تصور کنیم است، چیست؟ او چه می گوید که درک آن برای ما بسیار سخت است؟`

در میان تمام اسرار بزرگی که در جهان وجود دارد، بی شک نقشه نجات بزرگترین آنان است، رمز و رازی که به سختی می توانیم درک کنیم (نگاه کنید به افسسیان ۶: ۱۹). اینکه خالق جهان کوشید تا جسم انسانی بپوشد، و متحمل زندگی پر از زحمت و رنج و سختی بشود، فقط به خاطر اینکه جان خود را برای ما فدا کند، قربانی گناه شود، تا او بتواند ما را ببخشد و رحمت خود را به ما نشان دهد، حقیقتی است که قلب مخلوقات خدا را برای همه دوران تا به ابدیت به لرزه در خواهد آورد.

«رستگاری موضوعی است که فرشتگان آرزوی درک آن را دارند؛ علم و آهنگ نجات در سراسر دوران سکونت در ابدیت پیوسته بر جا خواهد بود. آیا اکنون این امر ارزش تفکر و مطالعه دقیق را ندارد؟....

«این موضوع ابدی و ماندگار است. مطالعه جسم پوشیدن مسیح، قربانی شدن او برای پرداخت کفاره گناه، و کار شفاعت او ذهن شاگرد کوشا را تا ابد به خود مشغول می سازد؛ و با نگاه به ملکوت و ابدیت آن، فریاد خواهد زد، «به یقین که راز دینداری بس عظیم است»، اِلن جی وایت، زندگی امروز من، صفحه ۳۶».

`به کارهای ناپسندی که انجام داده اید نگاه کنید: افرادی را که رنجانیده اید، سخنان ناشایسته ای را که گفته اید، شیوه هایی که با آن دیگران را نا امید کرده اید، و حتی به خودتان بدی کرده اید. با این وجود، از طریق عیسی مسیح می توانید بخشیده شوید و در حضور خداوند بایستید، هم اکنون، از دیدگاه خداوند شما کامل و عادل شمرده می شوید. اگر این یک راز نیست، پس چیست؟`