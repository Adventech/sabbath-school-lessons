---
title:  'دوستان روزه دار (اشعیا ۵۸: ۱ تا ۸)'
date:  09/03/2021
---

`«روزه» که در اشعیا باب ۵۸: ۳ به آن اشاره می شود، چیست؟`

این روزه باید روزه روز کفاره باشد، تنها روزه ای که خداوند فرمان داد تا گرفته شود (لاویان ۱۶: ۲۹، ۳۱؛ لاویان ۲۳: ۲۷ تا ۳۲). این مسئله در اشعیا باب ۵۸: ۳ با عبارت مشابه ای یعنی «خود را ریاضت می دهیم» تایید شده است، که از اصطلاحاتی که لاویان بکار می برند پیروی می کند. ریاضت/رنجاندن خود اشاره به اشکال مختلف از خودگذشتگی، شامل روزه داری می شود (ملاحظه کنید، مزمور ۳۵: ۱۳؛ دانیال ۱۰: ۲، ۳، ۱۲).

برای برگزاری روز کفاره خداوند فرمان می دهد که: «آواز خود را همچون کرّنا بلند کنید! (اشعیا ۵۸: ۱). این کرنا یا شیپور از شاخ قوچ درست شده بود که شوفار نامیده می شد که در یادبود یا یادآوری ده روز قبل از روز کفاره بر آن دمیده می شد (لاویان ۲۳: ۲۴). علاوه بر این، سال پنجاهم، در روز کفاره، اعلام شروع سال آزادی یوبیل بود و سال آزادی همه ساکنان سرزمین اعلام میشد (لاویان ۲۵: ۹، ۱۰؛ مقایسه شود با اشعیا ۲۷: ۱۳).

`اشعیا باب ۵۸: ۳ تا ۷ را بخوانید. خداوند از آنان چه شکایتی دارد؟ چه ایرادی در «روزه داری» آنان وجود داشت؟`

به نظر میرسد که مردم انتظار داشتند تا خداوند برای «تقوی» از آنان تقدیر کند. البته، مردم در جهت خلاف حرکت می کردند. انجام مراسم قربانی در روز کفاره برای ابراز قدردانی و وفاوداری آنان نسبت به پروردگار بود، در روزی که کاهن اعظم به حضور خداوند برای پاکسازی گناهان میرفت و از این طریق گناهان آنان که از پیش از سوی خداوند بخشیده شده بود، پاک می شد (لاویان ۱۶؛ با باب ۴ مقایسه کنید). اعمال آنان می بایستی به منظور قدردانی و سپاس از خداوندی که آنها را در روز داوری نجات داده است، انجام میشد، نه به منظور کسب رضایت خداوند به خاطر «تقوا» و «سرسپردگی» آنها. از این گذشته، این گناهان مردم بود که خیمه عبادت یا حرم مطهر خداوند را آلوده کرده بود. گناه باید بوسیله خون ریخته شده قربانی به خاطر آنچه که آنها انجام داده بودند، پاک شود.

`یکی از دروس مهمی که این آیات به آن اشاره دارند، تفاوت بین صرفا مذهبی بودن و یا پیرو واقعی مسیح بودن است. چگونه ما متوجه این تفاوت می شویم؟ چگونه ما، به عنوان یک فرد مستقل، با همان خطراتی که در اینجا نشان داده شده است، روبرو هستیم، که اعتقاد دارد، آئین های مذهبی ما به نوعی تشریفات مذهبی هستند که ما واقعا خداوند را همانطور که او از ما می خواهد پیروی می کنیم؟`