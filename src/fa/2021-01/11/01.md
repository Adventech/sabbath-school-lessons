---
title:  اجر محبت
date:  06/03/2021
---

### مطالعه این هفته
اشعیا ۵۵: ۱ تا ۷؛ اشعیا ۵۵: ۶ تا ۱۳؛ اشعیا ۵۸: ۱ تا ۱۲؛ اشعیا ۵۸: ۱۳، ۱۴.

> <p>آیه حفظی</p>
> «اگر تمامی همّ خود را وقف گرسنگان کنی و جان ستمدیدگان را سیر سازی، آنگاه نور تو در تاریکی خواهد درخشید و شبِ تو همچون نیمروز روشن خواهد بود» (اشعیا ۵۸: ۱۰).

یک مداح یهودی (رهبر پرستش) و همسرش که در ایالت نبراسکا در شهر لینکن زندگی می کردند، پیامهای تلفنی تهدید آمیز و همراه با فحاشی دریافت کردند. آنها فهمیدند که این تماسها از سوی رهبر یک گروه یهودستیز بنام کوکلوکس کلان است. آنها با دانستن هویت وی می توانستند او را به پلیس معرفی کنند. اما آنها تصمیم گرفتند تا با این مسئله با یک رویکرد رادیکال تری برخورد کنند. وقتی فهمیدند او معلول است، آنها با تهیه خوراکی به در خانه او رفتند! او کاملا در برابر این حرکت آنان مات و متحیر شد. نفرت او مجذوب محبت آنان شد. این زوج بطور مرتب به ملاقات او ادامه دادند و رابطه دوستی آنان بیشتر شد. او حتی فکر کرد که یهودی شود!

«آیا روزهای که من میپسندم این نیست که زنجیر بیعدالتی را بگشایی، و بندهای یوغ را باز کنی؟ مظلومان را آزاد سازی، و هر یوغ را بشکنی؟ که نان خود را با گرسنگان قسمت کنی و فقیرانِ بیخانمان را به خانۀ خویش آوری؟ و .....» (اشعیا ۵۸: ۶، ۷). از قضا، این زوج در شهر لینکن با ادامه روزه داری و تقسیم خوراک خود با ستمگر گرسنه ای، او را از زنجیره های غرور و تعصب بی انصافی آزاد کردند!

بیائید تا در مورد این اصل مهم روحانی که توسط اشعیا نبی شرح داده شده است، بیشتر بیاموزیم.