---
title:  'خرید چیزی به رایگان؟ (اشعیا ۵۵: ۱ تا ۷)'
date:  07/03/2021
---

`این آیه را بخوانید: «ای تمام تشنگان بیایید، آب اینجاست! ای تمام کسانیکه پول ندارید بیایید، غلّه بخرید و بخورید! بیایید، شیر و شراب را به رایگان بخرید!» (اشعیا ۵۵: ۱). چه تناقضی در این آیه وجود دارد؟`

فرض کنید، شما خوراکی را تهیه کرده اید و در خیابانی در یک شهر بزرگ ایستاده اید و به گرسنگان و بی خانمانان در آنجا اعلام می کنید: «ای، شما که پول ندارید، بیائید بخرید و بخورید!»، اما اگر آنان پول نداشته باشند چگونه می توانند خرید کنند؟

اما اگر این کلمات را اضافه کنید، همانطور که اشعیا کرد: «به رایگان و بدون پول و بدون بها» بخرید (اشعیا ۵۵: ۱) ، نکته واضح تر می شود. اشعیا از مردم می خواهد که این بخشش و رحمت (اشعیا ۵۵: ۷) را به ریگان بپذیرند. با اینحال، کلمه خرید تاکید می کند که آنچه خداوند برای رفع نیازها و خواسته های آنان هدیه می کند، گرانبها و ارزشمند است؛ بنابراین، دریافت آن نیاز به معامله (معاوضه با چیزی گرانبها) مشروط است. خداوند به رایگان هدیه بخشش را در قالب یک عهد برای بازگرداندن مردمش هدیه می کند، اما نه به دلیل اینکه برای او مجانی و بی ارزش  بوده است: او آن را با پرداخت خون گرانبهای خادم خود خریداری کرد. اگرچه برای قوم او به رایگان است، اما خود او هزینه ای حیرت انگیز و گرانبها برایش پرداخته است.

`بهای نجات ما چه بود؟ نگاه کنید به اول پطرس ۱: ۱۸، ۱۹.`

`چگونه می توان رویکرد اشعیا در خصوص رستگاری را با عهد جدید مقایسه کرد؟ افسیسیان ۲: ۸، ۹.`

اشعیا انجیل یا خبر خوش رستگاری را در عهد عتیق خلاصه می کند، همانگونه که انجیل در عهد جدید خلاصه شده است. هیچ رستگاری «عهد قدیم» از طریق اعمال انسان وجود نداشت که جایگزین نجات «عهد جدید» از طریق فیض شده باشد. از زمانی که خداوند به آدم و حوا وعده داد که رهایی دهنده ای برای آنان وجود خواهد داشت (پیدایش ۳: ۱۵)، فقط یک راه برای رستگاری وجود داشته است: به سبب فیض خدا و از راه ایمان (افسیسان ۲: ۸)؛ «زیرا مزدی كه گناه میدهد موت است، امّا خدا به کسانیکه با خداوند ما، مسیح عیسی متّحد هستند، به رايگان حیات جاودان میبخشد» (رومیان ۶: ۲۳). از گیلگمش باستان، که با انجام کارهای قهرمانانه بی ثمر در پی زندگی ابدی بودند تا بازیگران مدرن که به تناسخ (حلول روح بعد از مرگ در جسم دیگری) معتقد هستند، مردم همه راههای مختلف را برای نجات و رستگاری آزموده اند، اما همه بی ثمر بوده اند. به همین دلیل است که آنها باید در مورد عیسی مسیح و آنچه که او برروی صلیب برای آنان انجام داده است آگاهی یابند.

`نجات رایگان است زیرا ما نمی توانیم عملی انجام دهیم که بتوانیم در مقابل آنرا بدست آوریم. اعمال ما هرگز نمی تواند به اندازه کافی خوب باشد که بتوانند ما را نجات دهند. با اینحال، همزمان، این نجات می تواند به بهای همه چیزی که ما داریم برای ما تمام شود. این به چه معناست؟ نگاه کنید به متی ۱۰: ۳۹؛ لوقا ۹: ۲۳، ۱۴: ۲۶؛ فیلیپیان ۳: ۸.`