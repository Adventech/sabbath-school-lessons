---
title:  دروازه ملکوت (اشعیا ۱۳، ۱۴)
date:  03/02/2021
---

در اشعیا باب ۱۴ طعنه ای بر علیه شیطان، «ستاره صبح» سقوط کردهیا «پسر سپیده دم» (اشعیا ۱۴: ۱۲) با طعنه ای علیه پادشاه بابل ترکیب می شود. چرا؟ مکاشفه باب ۱۳: ۱ تا ۹ را با اژدها به عنوان شیطان در (مکاشفه ۱۲: ۹) مقایسه کنید، که تلاش می کند تا کودکی را به محض تولد نابود کند. بدیهی است که کودک در مکاشفه باب ۱۲: ۵ به مسیح اشاره می کند. اما این هیرودیس بود که سعی کرد تا عیسی را زمانی که یک کودک خردسال بود، بکشد (متی ۲). اژدها هم شیطان است و هم قدرت روم  که هیرودیس معرف آن است، زیرا که شیطان از طریق عوامل انسانی خود مشغول به کار است. به همین ترتیب، شیطان قدرتی بود که در قفای پادشاه بابل و شاهزاده صور پنهان شده بود.

`چرا بعدا، «بابل» به عنوان روم در (اول پطرس ۵: ۱۳)، و به عنوان یک قدرت شیطانی در کتاب مکاشفه (مکاشفه ۱۴: ۸ِ؛ مکاشفه ۱۶: ۱۹؛ مکاشفه ۱۷: ۵؛ مکاشفه ۱۸: ۲، ۱۰، ۲۱) شناخته می شود و به آنان اشاره دارد؟`

مانند بابل واقعی، روم و «بابل» در مکاشفه همه قدرتهای متکبر و ستمگری هستند که بر قوم خدا ظلم و ستم روا می کنند. به ویژه در مکاشفه باب ۱۷: ۶ در این مورد می گوید: «من دیدم که آن زن از خون مقدسین و خون شاهدان عیسی سرمست بود». آنها علیه خدا قیام می کنند، ایده ای که حاکی از نام «بابل» است. در زبان بابلی، به معنای: «دروازه خدا(یان)» است که اشاره به مکانی دارد که دسترسی به قلمرو الهی را مسیر می سازد. پیدایش باب ۲۱ را ملاحظه کنید، جایی که مردم برج بابل را بنا کردند تا بوسیله قدرت خود بتوانند هم سطح خدا شوند و به درجه الهی ارتقا یابند و از هرگونه مسئولیت پذیری و جوابگویی در برابر خداوند مصون بمانند.

هنگامیکه یعقوب از رویائی که در آن مشاهده کرد که نردبانی  ملکوت و زمین را بهم متصل کرده، بیدار شد فریاد زد: «این جز خانه خدا نیست، اینجا دروازه آسمان است» (پیدایش ۲۸: ۱۷). توجه کنید، می گوید، «خانه خدا»، «دروازه آسمان» است؛ یعنی راه دسترسی به قلمرو الهی. یعقوب آن مکان را «بیت ئیل»، نامگذاری کرد که به معنای «خانه خدا» است.

«دروازه آسمان» در بیت ئیل و «دروازه خدایان» در بابل راه های متضادی برای رسیدن به قلمرو الهی بود. نردبان یعقوب در آسمان نشات گرفته است که توسط خدا از بالا آشکار شد.  اما بابل با برجها و معابد هرمی شکل خود توسط انسان از زمین به سمت آسمان (بالا) ساخته شده بودند. این راههای متضاد بیانگر راه های متضاد نجات و رستگاری است: «زیرا به فیض و از راه ایمان نجات یافته اند، و این از خودتان نیست، بلکه عطای خداست، و نه از اعمال، تا هیچ کس نتواند به خود ببالد» (افسسسیان ۲: ۸، ۹). تمام ادیان «دروغین» از جمله قانونگرائی و انسانگرائی «سکولار»، الگوئی بر اساس بابل متکبر دارند.  برای مقایسه این دو رویکرد، به حکایت مسیح در مورد فریسی و باجگیر مراجعه کنید (لوقا ۱۸: ۹ تا ۱۴).

`آهنگساز کانادایی، لئونارد کوهن، حتی پس از گذراندن چندین سال در دِیر ذن در یک مصاحبه به مصاحبه کننده گفت: «من نجات نیافته ام». با توجه به زمینه مطالعه امروز، به نظر شما مشکل او چه بود؟ او برای شناخت نجات و رستگاری به چه چیزی نیاز داشت؟`