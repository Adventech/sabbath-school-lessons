---
title:  پیروزی نهایی صهیون (اشعیا ۲۴ تا ۲۷)
date:  04/02/2021
---

الهام الهی در ذیل بر علیه ملل مختلف در اشعیا ۱۳ تا ۲۳، و اشعیا ۲۴ تا ۲۷ اوج شکست دشمنان خدا و نجات قوم او را در مقیاس جهانی توصیف می کنند.

`چرا توضیحات اشعیا در مورد ویرانی و پریشانی زمین (اشعیا ۲۴) مانند توصیف یوحنا از وقایع مربوط به هزاران سال پس از بازگشت دوباره مسیح می باشد (مکاشفه ۲۰)؟`

همانطور که در اشعیا ۱۳ و ۱۴، جنبه های واقعی بابل بیانگر قدرتها و حکومتهای بعدی است، «پادشاه بابل» نمایانگر تلفیق حاکمان انسانی با قدرت گرداننده و مغز متفکر پشت پرده آنها، یعنی خود شیطان است. بنابراین، پیامی که حاکی از سقوط بابل (اشعیا ۲۱: ۹) است می تواند در زمانی معین بعدا تکرار شود (مکاشفه ۱۴: ۸، مکاشفه ۱۸: ۲)، و شیطان سرانجام پس از بازگشت دوباره مسیح هلاک می شود (مکاشفه ۲۰: ۱۰). در حالیکه ویرانی بابل واقعی یک نوع داوری «روز خداوند» محسوب می شود (اشعیا ۱۳: ۶، ۷)، ولی بار دیگر «روز عظیم و مهیب خداوند» (یوئیل ۲: ۳۱،ملاکی ۴: ۵، را با صفنیا ۱: ۷ مقایسه کنید) خواهد آمد و  نزدیک است.

بطور مشابه، در اشعیا ۲۴، مکاشفه نبی در طی شرایطی میسر می شود که او با زمان آن آشنایی دارد و آن هنگامی است که «ماه نور خود را از دست می دهد و خورشید دیگر نخواهد تابید؛ چون خداوند متعال پادشاه خواهد بود. او در اورشلیم از فراز کوه صهیون حکومت خواهد کرد و رهبران قوم، جلال او را خواهند دید» (اشعیا ۲۴: ۲۳). بی تردید اشعیا تصور می کرد که رویای او در مورد اورشلیمی است که او آنرا می شناخت، اما کتاب مکاشفه توضیح می دهد که آن در واقع در اورشلیم جدید (نو) تحقق خواهد یافت (مکاشفه ۲۱: ۲). «شهر نیازی به خورشید و ماه نداشت که بر آن بتابد؛ زیرا شکوه خدا بر آن نور می داد و چراغ آن بره است» (مکاشفه ۲۱: ۲۳).

`آیا واقعا خداوند شریر را نابود می کند؟`

به اشعیا ۲۸: ۲۱ نگاه کنید، جایی که در آن کار تخریب و ویرانی خدا «عمل» عجیبی محسوب شده است. انجام این عمل از سوی خداوند عجیب است، زیراکه او نمی خواهد این عمل را انجام دهد، اما با اینحال، این طریقۀ عمل یا کار اوست. این درست است که گناه بذرهای خودویرانگری را به همراه دارد (یعقوب ۱: ۱۵). اما از آنجا که قدرت مرگ و زندگی در دستان خداوند است، و اوست که زمان و مکان و نحوه ویرانی های زمان آخر را تعیین می کند (مکاشفه ۲۰)، این بی معناست که استدلال کنیم که او در نهایت لعنت و مجازات گناه را به شکلی منفعلانه [عامل خارجی]خاتمه دهد، یعنی به سادگی اجازه دهد که علت و معلول مسیر طبیعی خود را طی کنند.

`آنچه ما در اشعیا ۲۴ تا ۲۷ مشاهده می کنیم همان چیزی است که در کل کتاب مقدس بازتاب پیدا کرده است، بدان معنا که مهم نیست، چقدر درد، رنج، و تباهی در حال وجود دارد، در پایان خداوند و نیکویی او بر شر و بدی غالب آمده و پیروز خواهد شد. بنابراین، اگر بخواهیم که در این پیروزی سهیم باشیم، تنها کاری که می توانیم انجام دهیم، چیست؟ امثال ۳: ۵ تا ۷؛ رومیان ۱۰: ۹.`