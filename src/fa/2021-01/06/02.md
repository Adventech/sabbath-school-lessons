---
title:  سرنوشت بد ملتها (اشعیا ۱۳)
date:  31/01/2021
---

اشعیا باب ۱۳: ۱ با سرآغازی شروع می شود که اشعیا را به عنوان نویسنده کتاب معرفی می کند (با اشعیا ۱: ۱؛ اشعیا ۲: ۱ مقایسه کنید)؛ همچنین به نظر می رسد که بخش جدیدی از کتابش را آغاز می کند. فصل های ۱۳ تا ۲۳ حاوی پیشگوئی های داوری علیه ملل مختلف است. بیایید تا نگاهی به آنها بیندازیم.

`چرا این نبوت ها بر علیه ملت ها با نبوت بر علیه بابل شروع می شود؟`

اشعیا باب ۱۰: ۵ تا ۳۴ قبلا داوری علیه آشور را اعلام کرده بود، که بزرگترین خطر در روزگار اشعیا بود. در حالیکه اشعیا باب ۱۴: ۲۴ تا ۲۷ بطور خلاصه نقشه خداوند برای در هم شکستن آشور را تکرار می کند، فصل های ۱۳ تا ۲۳ عمدتا با تهدید دیگر ملل سروکار دارند، که بابل مهمترین آنهاست.

بابل با داشتن میراث فرهنگی، مذهبی، و سیاسی غنی و باستانی، بعدها به عنوان ابرقدرتی ظهور می کند که یهودا را فتح و آنان را تبعید می کند. اما از دیدگاه بشری دوران اشعیا، این امر نمی توانست به آسانی آشکار کند که بابل تهدیدی برای قوم خدا خواهد بود. در بخش عمده دوران خدمت اشعیا، آشور بر بابل تسلط داشت. از سال ۷۲۵ قبل از میلاد، هنگامیکه تغلت فلاسر سوم بابل را تسخیر کرد، آنرا به عنوان جزیی از پادشاهی بابل تحت سلطنت فول (پولو؛دوم پادشاهان ۱۵: ۱۹؛ اول تواریخ ۵: ۲۶) اعلام کرد. پادشاهان آشور چندین بار بابل را (۷۱۰ ق.م.، ۷۰۲ ق.م.، ۶۸۹ ق.م.، و ۶۴۸ ق.م.) دوباره تحت تصرف خود در آوردند. با اینحال، سرانجام، بابل به ابرقدرتی بزرگ در منطقه تبدیل شد، قدرتی که می توانست پادشاهی یهودیه را نابود کند.

`سرتاسر اشعیا فصل ۱۳ را بخوانید. به لحن تند آن توجه کنید. چرا خدای مهربان ما چنین کارهایی را انجام می دهد، یا اجازه می دهد که این اتفاقات رخ دهند؟ مطمئنا برخی از افراد بی گناه نیز در این میان رنج و عذاب خواهند کشید، آیا اینطور نیست (اشعیا ۱۳: ۱۶)؟ چگونه می توانیم این عمل خدا را درک کنیم؟ این آیات و کلیه آیات موجود در کتاب مقدس که در مورد خشم و غضب خداوند در برابر گناه صحبت می کنند، در مورد ماهیت گناه و شر چه می گویند؟ آیا این حقیقت محض نیست که خدای محبت بدین گونه پاسخ می دهد تا نشان دهد که تا چه حد گناه بد و هلاک کننده است؟ ما باید به یاد داشته باشیم که این عیسی است که از طریق اشعیا این هشدارها را بیان می کند، و همین عیسی است که می بخشد، شفا میدهد، شفاعت می کند، و از گناهکاران می خواهد تا توبه کنند. با ذهنیتی که دارید، چگونه شما این جنبه از شخصیت خدای مهربان و دوست داشتنی را درک کرده اید؟ همچنین، این سوال را از خودتان بپرسید: آیا واقعا این قهر و غضب او ناشی از محبت او نمی تواند باشد؟ اگر چنین است، چگونه می تواند این چنین باشد؟ یا، از منظر دیگری به آن نگاه کنید، که صلیب، جایی که خود عیسی مسیح، گناهان جهان را بر روی آن متحمل شد، و از هر فرد دیگری بیشتر درد و عذاب کشید، حتی مهم تر از آن «بی گناهانی» که به خاطر گناهان ملتشان متحمل رنج شدند. چگونه رنج مسیح برروی صلیب می تواند به این سوالات دشوار پاسخ دهد؟`