---
title:  سقوط و افتادن کوه «پادشاه» (اشعیا ۱۴)
date:  02/02/2021
---

در مقابل سقوط بابل (اشعیا ۱۳)، که رهایی و آزادی قوم خداوند (اشعیا ۱۴: ۱ تا ۳) در آن آمده است، اشعیا در باب ۱۴: ۴ تا ۲۳ حکایتی کنایه آمیز (نگاه کنید به میکاه ۲: ۴، عبرانیان ۲: ۶) بر علیه پادشاه بابل را بیان می کند.

بدیهی است که قالب متن بصورت شعر می باشد و نباید بعنوان متنی معمولی تلقی شود بگونه ای که پادشاهان مرده را اینگونه به تصویر می کشد که به همکاران خود در قلمرو مرگ درود می فرستند (اشعیا ۱۴: ۹ و ۱۰)، جائی که کرم ها و حشرات بستر او می باشند (اشعیا ۱۴: ۱۱). با این شیوه ساده نمایشی خداوند به پادشاه مغرور می گوید که او همچون سلاطین متکبر پیشین به زیر کشیده خواهد شد- این تفسیری در مورد وضعیت مردگان نیست!

`اشعیا باب ۱۴: ۱۲ تا ۱۴ چگونه می تواند در مورد پادشاه بابل اِعمال شود؟`

پادشاهان بابلی از عدم عزت نفس رنج نمی بردند(دانیال ۴، ۵). اما آرزو داشتند تا «مانند قادر متعال» (اشعیا ۱۴: ۱۴) می بودند و می توانستند حتی فراتر از این به خود ببالند. در حالیکه پادشاهان ادعای پیوندهای محکم و قوی با خدایان داشتند، آنان متملق و تابع آنها بودند. این امر هر ساله بطرز چشمگیری در پنجمین روز جشنواره سال نو بابلیان آشکار میشد، که در آن پادشاه موظف بود قبل از نزدیک شدن به مجسمه مردوک، مدال ها و نشانه های سلطنتی خود را برداشته تا پادشاهی او دوباره بتواند تایید شود. حتی ایده جایگزینی خدایی کوچکتر می توانست به عنوان خودکشی یا دیوانگی تلقی شود.

همچون اشعیا باب ۱۴، حزقیال باب ۲۸ نیز تکبر حاکم شهر که به آسمان ها می رسید را تشخیص می دهد.  همچنین در اینجا، توضیحاتِ داده شده فراتر از یک سلطنت یا پادشاهی زمینی است و نقطه هدف خداوند دقیق تر مشخص میشود: زمانی تو نمونه کمال بودی، چه خردمند و زیبا بودی. در عدن، در باغ خدا زندگی می کردی، و تو کروبی مسح شده بودی و من فرشته برگزیده را محافظ تو گذاشتم، از روزی که آفریده شدی، کامل بودی تا زمانی که پلیدی در تو یافت شد. پس تو را چون چیز نجس از کوه مقدس خدا بیرون افکندم، و کسی خواهی بود که سرانجام با آتش هلاک میشوی (حزقیال ۲۸: ۱۲ تا ۱۸). این موضوع می تواند در مورد هر انسانی صدق کند، و اصطلاحات خاص بکار گرفته شده در این متن چنان تلویحی است که ممکن است نامفهوم بنظر بیاید. اما مکاشفه ۱۲: ۷ تا ۹ از موجودی توانا سخن می گوید که با فرشتگان خود را از ملکوت رانده شد: «آن مار قدیمی که تمام جهان را گمراه می کند و نامش ابلیس و شیطان است» (مکاشفه ۱۲: ۹)، کسیکه در عدن حوا را فریب داد (پیدایش ۳).

شیطان تخیلات متکبرانه ای دارد: « . . . تو گفتهای که خدا هستی و در قلب دریاها برتخت خدایان نشستهای، امّا تو فانی هستی و نه خدا» (حزقیال ۲۸: ۲).

مرگ او ثابت خواهد کرد که او خدا نیست. برخلاف مسیح، شیطان در داخل دریاچه آتش هلاک خواهد شد (مکاشفه ۲۰: ۱۰)، و هرگز دیگر در جهان تردد نخواهد کرد.

`اشعیا باب ۱۴: ۱۳، ۱۴ را با متی باب ۱۱: ۲۹، یوحنا ۱۳: ۵ و فیلیپیان ۲: ۵ تا ۸ مقایسه کنید. این مقایسه چه در مورد شخصیت خدا در مقایسه با شخصیت شیطان چه می گوید؟ این مقایسه در مورد چگونگی نگرش خداوند به غرور، تکبر، خود بینی، و تمایل به برتری، چه می گوید؟`