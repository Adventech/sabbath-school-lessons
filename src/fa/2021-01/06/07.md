---
title:  اندیشه هایی فراتر
date:  05/02/2021
---

«آیا رستگاری ما بر اساس شرایطی میسر می شود؟ - هرگز بوسیله اعمال نمی توان نزد مسیح آمد. پس اگر بخواهیم نزد مسیح آییم، مشروط به چیست؟ شرط اینست، که کاملا ایمانی ابدی و ماندگار به شایستگی خون منجی مصلوب و قیام کرده برای نجات خود داشته باشیم. وقتی ایمان ما بر این اساس باشد، پس عمل ما، نیکوکاری و بر اساس عدالت خواهد بود. اما وقتی خدا در جهان ما گناهکاری را فرا می خواند و از او دعوت به بازگشت می کند، هیچ شرطی برای او وجود ندارد؛ او بوسیله عیسی مسیح ما را بسوی خود فرا می خواند، و شرطی وجود ندارد، پس حال شما ملزم هستید که به دعوت او پاسخ دهید. گناهکار بسوی او می آید، و همانطور که او نزد مسیح می آید و می بیند که او صلیب خود را بسوی تپه جلجتا بر دوش می کشد، خداوند ضمیر وجود او را آگاه می کند، و وجود محبتی فراتر از هر چیز دیگری که بتوان آنرا تصور کرد را درک می کند» (اِلن جی وایت، انتشار نسخه خطی، جلد ۶، صفحه ۳۲).

**سوالاتی برای بحث:**

`۱. به اظهارات فوق از خانم اِلن جی وایت توجه کنید؛ آنرا با توجه به مفهوم مطلب روز چهارشنبه مطالعه کنید. او در آنجا به ما چه می گوید؟ در اظهارات او به هر دو عنصر لازم در پیروی و گام برداشتن های مسیحی توجه کنید: ایمان، و سپس اعمال. چگونه او بین آنها فرق می گذارد و آنان را از هم جدا می کند؟`

`۲. چرا غرور و خودپسندی، گناهان بسیار خطرناکی هستند؟ چرا دوری از این دو گناه بسیار سخت است؟ آیا دلیل این امر اینست که به خاطر ماهیت شان، چشم انسانها را برروی نیاز دوری کردن از آنها می بندند؟ از این گذشته اگر شما مغرور هستید، و فکر می کنید که شما انسان درست و خوبی هستید، چرا سعی و تلاش می کنید که تغییر کنید؟ چگونه ساکن شدن در صلیب و آنچه که معرف آن است ( تنها راه رستگاری برای هر شخصی) می تواند علاجی قدرتمند برای غرور و تکبر در هر کسی باشد؟`

`۳. آیا اشعیا امیدی به نجات و رستگاری ملل دیگر داشت؟ برای مثال نگاه کنید، اشعیا ۲۵: ۳، ۶؛ اشعیا ۲۶: ۹ (با مکاشفه ۱۹: ۹ مقایسه کنید).`

**خلاصه**: اشعیا در رویای خود دید که بعد از آشور، بابل یهودا را فتح خواهد کرد. اما او همچنین دید که به رغم حاکمان فوق بشری این جهان تاریک، (افسسیان ۶: ۱۲) که از طریق دشمنان انسانی خداوند کار می کنند، و تصور می کنند که نقش خداوند را بازی می کنند، خداوند قاطعانه پیروز خواهد شد و صلح ابدی را برای سیاره پریشان و آشفته ما به ارمغان خواهد آورد.