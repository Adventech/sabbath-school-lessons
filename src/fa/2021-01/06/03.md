---
title:  'بابل، شهری که سابقاً عظمت داشت (اشعیا ۱۳: ۲ تا ۲۲)'
date:  01/02/2021
---

در سال ۶۲۶ قبل از میلاد، نبوپلسر کلدانی، شکوه و عظمت بابلیان را با رسیدن به پادشاهی احیا کرد، و سلسله جدید بابلیان با مشارکت آنها (با مادها) در شکست آشور شروع شد. پسرش، نبوکدنصر دوم، پادشاهی بود که یهودا را فتح و آنان را تبعید کرد.

`شهر بابل در نهایت چگونه سقوط کرد؟ (نگاه کنید به دانیال باب ۵).`

در سال ۵۳۹ قبل از میلاد، هنگامیکه کورش فارسی بابل را تسخیر و تحت سلطه امپراتوری ماد-فارس درآورد (دانیال باب ۵ را ببینید)، این شهر استقلال خود را برای همیشه از دست داد. در سال ۴۸۲ قبل از میلاد، خشایارشاه اول به طرز بیرحمانه ای شورش بابلیان بر علیه حکومت فارس را سرکوب کرد. وی مجسمه مردوک، بت بزرگ بابل را برداشت، و ظاهرا به برخی از استحکامات و معابد آسیب رساند.

در سال ۳۳۱ قبل از میلاد، اسکندر بزرگ، بابل را از امپراتوری فارس بدون جنگ گرفت. شهر بابل علیرغم رویای کوتاه مدت او برای تبدیل شدن به پایتخت شرقی او، در طی چندین قرن از بین رفت. در سال ۱۹۸ بعد از میلاد، سپتیموس سوروس، بابل را بصورت شهری کاملا متروک یافت. بنابراین، شهر بزرگ با عظمت در اثر متروک شدن و به حال خود رها شدن به پایان خود رسید. امروزه برخی از روستائیان عراقی در بخش هایی از این منطقه باستانی زندگی می کنند، اما آنان شهر را آنگونه که باید بازسازی نکردند.

سرنوشت بابل که در اشعیا ۱۳ شرح داده شده است، آزادی نوادگان یعقوب را رقم میزند (اشعیا ۱۴: ۴ تا ۶)، کسانی که روزی تحت ظلم و ستم بابلییان بودند. فتح بابل توسط کوروش در سال ۵۳۹ پیش از میلاد باعث تحقق این امر شد.اگرچه او این شهر را ویران نکرد، اما این سرآغاز پایان بابل بود و بابل دیگر هرگز امت خدا را تهدید نکرد.

اشعیا ۱۳، سقوط بابل را به عنوان داوری الهی به نمایش می گذارد. جنگجویانی که شهر را بدست می گیرند، عوامل خداوند هستند (اشعیا ۱۳: ۲ تا ۵). زمان داوری «روز خداوند» نامیده می شود (اشعیا ۱۴: ۶، ۷)، و خشم خداوند چنان قدرتمند است که برروی ستارگان، خورشید، ماه، آسمانها، و زمین اثر می گذارد (اشعیا ۱۳: ۱۰، ۱۳).

داوران باب ۵ را بررسی کنید، جایی که سرود دبوره و باراق، خداوند را اینگونه توصیف می کند که وقتی بیرون می آید زمین میلرزد و باران از آسمان می بارد (داوران ۵: ۴). داوران باب ۵: ۲۰، ۲۱ عناصر طبیعت، از جمله ستارگان برای نبرد بر علیه ظالم بیگانه به تصویر می کشد.

`تصور کنید که کسی در اوج شکوه و عظمت بابل زندگی می کند، ممکن است این سخنان اشعیا در باب ۱۳ به ویژه اشعیا باب ۱۳: ۱۹ تا ۲۲ را بخواند. به نظر او چقدر احمقانه و غیر ممکن خواهد بود! چه پیشگویی های دیگری هستند که هنوز عملی نشده اند، و برای ما احمقانه و غیر ممکن به نظر می رسند؟ چرا احمق خواهیم بود اگر آنها را ناممکن بدانیم؟`