---
title:  'جامعه ایمانی (اشعیا ۶۶: ۲۱)'
date:  24/03/2021
---

بنی اسرائیل « مملکت کَهَنه و امتِ مقدس » (خروج ۱۹: ۶) بودند، با کاهنانی ویژه که جدا شده و برگزیده شده بودند تا معرف آنان به عنوان رهبران پرستش و عبادت خداوند باشند. اما در آینده، برخی از غیر یهودیان رهبری عبادات را برعهده خواهند داشت. (اشعیا ۶۶: ۲۱).

`این تغییر چگونه بر جامعه تازه ایمان تأثیر می گذارد؟ نگاه کنید به متی ۲۸: ۱۹؛ اعمال ۲۶: ۲۰؛ غلاطیان ۳: ۲۸؛ کولسیان ۳: ۱۱؛ اول تیموتائوس ۳: ۱۶.`

در «نظم نوین جهانی» خداوند، غیریهودیان نه تنها به قوم خداوند می پیوندند، بلکه آنان در یک جامعه ایمانی مشترک با یهودیان برابر و «کاهنان سلطنتی» خواهند بود. بنابراین، تمایز بین یهودیان و غیر یهودیان از لحاظ عملکرد بی ربط خواهد بود.

`چه زمانی این نبوت اشعیا محقق خواهد شد؟`

پولس، مُبلغ غیر یهودیان، اعلام کرد: «پس دیگر هیچ تفاوتی میان یهودی و غیر یهودی، برده و آزاد، مرد و زن وجود ندارد، زیرا همه شما در اتّحاد با عیسی مسیح یکی هستید و اگر متعلّق به مسیح هستید، فرزند ابراهیم و مطابق وعده خدا، وارث او هستید» (غلاطیان ۳: ۲۸، ۲۹).

وارث عهد شدن و در نتیجه «کهانت سلطنتی» متعالی بودن، مسئولیت و تعهدی برای افراد کوته بینِ خودپسندِ غیریهودی نبود، اما ماموریتی برای پیوستن به یهودیان برای اعلام «کارها و صفات عالی خدایی كه شما را از تاریكی به نور عجیب خود دعوت كرده است، به همه اعلام نمایید» (اول پطرس ۲: ۹، اشعیا ۶۶: ۱۹).

ارتقا مقام و منزلت غیریهودیان، به یهودیان این حق را نداد تا از خداوند شکوه و شکایت کنند که او با دادن همان ارزش به غیر یهودیان ناعادلانه رفتار کرده است. و همچنین به غیر یهودیان این حق را نداد تا با برادران و خواهران یهودی خود بد رفتاری و بی احترامی کنند، بنابراین، اجر و پاداش هر دو برابر خواهد بود و «به این ترتیب، اولین، آخرین و آخرین، اولین خواهند شد» (نگاه کنید به متی ۲۰: ۱ تا ۱۶). ملت یهود «البتّه از هر لحاظ ارزش فراوان دارد، اول آنكه خدا كلام خود را به یهودیان سپرد» (رومیان ۳: ۲)و آنان کانال ارتباطی وحی خداوند شدند. پولس خطاب به غیر یهودیان می گوید: «امّا اگر بعضی از شاخهها بریده شدهاند و تو که نهال زیتون جنگلی بودی به جای آنها پیوند شدی و در ریشه و چربی زیتون شریک گردیدی، به برتری خود به شاخههای بریده شده فخر نكن و اگر فخر میکنی، بهخاطر داشته باش كه تو حامل ریشه نیستی، بلكه ریشه حامل توست» (رومیان ۱۱: ۱۷، ۱۸).

`در پرتو صلیب عیسی مسیح، و در پرتو رسالت انجیل، چرا هر نوع حس برتری غرور روحانی، قومی، یا حتی سیاسی اینقدر در نگاه خداوند بسیار فرومایه و مکروه است؟ در خود کنکاش کنید؛ آیا در شما حس برتری روحانی یا قومی وجود دارد؟ اگر چنین است، توبه کنید!`