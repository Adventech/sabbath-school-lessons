---
title:  '«مغناطیس» الهی (اشعیا ۶۶: ۱ تا ۱۹)'
date:  22/03/2021
---

`اشعیا ۶۶: ۱ تا ۱۹ را بخوانید. در نظر داشته باشید، با توجه به روزگاری که اشعیا کتاب خود را نوشت، چه پیام اساسی را او به ما می دهد؟`

از طریق نبی، خداوند درخواست مجدد بازگشت و هشدار را برای قومش تکرار می کند که در سراسر کتاب وجود دارد: خدا انسانهای فروتن را نجات خواهد داد، آنانیکه از کلام خداوند به لرزه در می آیند (اشعیا ۶۶: ۲، ۵). همانطور که در اشعیا ۴۰: ۱، او آنان را تسلی خواهد داد (اشعیا ۶۶: ۱۳). اما او کسانی را که علیه او قیام می کنند، هلاک خواهد کرد. اما او کسانی را که علیه او قیام می کنند نابود خواهد کرد. اینها شامل ریاکاران آیینی می شود که قربانی های آنها را نمی پذیرد(اشعیا ۶۶: ۳، ۴؛ اشعیا ۱: ۱۰ تا ۱۵)، و همچنین کسانی که از مؤمنان وفادار او نفرت دارند و آنان را طرد می کنند (اشعیا ۶۶: ۵). مشرکانی که بُتان را می پرستند و دست به اعمال پلید می زنند در زمره آنها هستند (اشعیا ۶۶: ۱۷) مانند کسانی که در معبد اورشلیم پرستش می کردند (حزقیا ۸: ۷ تا ۱۲).

`به اشعیا ۶۶: ۳ نگاه کنید. این آیه چه می گوید؟ چه اصول  روحانی در اینجا آشکار می شود؟ چگونه ممکن است همان عقیده، اما در زمینه مسیحیت و پرستش در زمان معاصر دیده شود؟`

`چگونه خدا به عنوان یک آهن ربا برای جلب ملل به سوی خود عمل می کند؟ اشعیا ۶۶: ۱۸، ۱۹.`

پس از هلاکت دشمنانش (اشعیا ۶۶: ۱۴ تا ۱۷)، خدا جلال خود را آشکار می سازد تا همانند یک آهن ربا مردم را به سوی اورشلیم بکشاند (اشعیا ۲: ۲ تا ۴ را ملاحظه کنید). او در میان آنان «علامتی»  را قرار می دهد که در اینجا مشخص نشده است، اما ظاهرا به علامتی که آخرین بار اشعیا ذکر کرده است، اشاره دارد: خداوند به قومش امید شادی و آرامش و نجات سرزمینشان را می دهد (اشعیا ۵۵: ۱۲، ۱۳). هنگامیکه او جلال خود را با نجات مردمش بعد از تخریب و ویرانی آشکار می سازد، این نشانه حمایت او از برگزیدگانش می باشد، دقیقا همانگونه که به نوح نشانه رنگین کمان پس از سیل را داد (پیدایش ۹: ۱۳ تا ۱۷).

`اشعیا باب ۶۶: ۵ را بخوانید. معنی لرزیدن از کلام او چیست؟ چرا پروردگار می خواهد تا ما از سخنان او به لرزه در آییم؟ اگر شما به لرزه در نیایید، چه می توان درباره وضعیت درون شما گفت؟`