---
title:  'مُبلغان و رهبران پرستش (اشعیا ۶۶: ۱۹ تا ۲۱)'
date:  23/03/2021
---

`معنای اینکه بازماندگان به سوی مردم و ملل دیگر خواهند رفت و آنان نزد خداوند می آورند و به او هدیه می کنند، چیست؟ (اشعیا ۶۶: ۱۹، ۲۰).`

خداوند بعد از هلاکت شورشیان، بازماندگان را تا دور دست ترین نقاط زمین نزد کسانیکه نام او را نشنیده اند میفرستد تا «آنان جلال مرا در میان قومها اعلام کنند» (اشعیا ۶۶: ۱۹). این یکی از روشنترین اظهارات عهد عتیق در زمینه بشارت به ملل دیگر است. به عبارت دیگر، نه تنها مردم بسوی قوم یهود کشیده می شوند، بلکه برخی از قوم یهود به طرف ملل دیگر خواهند رفت تا آنها را در مورد خدای حقیقی تعلیم دهند، الگویی که صریحا در عهد جدید به آن اشاره شده است. گرچه از زمان بعد از تبعید تا زمان تولد مسیح، ماموریت بشارت یهودیان وجود داشته است (متی ۲۳: ۱۵)، مسیحیان اولیه پیام انجیل را به سرعت و در سطح وسیعی در میان دیگر ملل نشر دادند (کولسیان ۱: ۲۳).

درست همانگونه که قوم بنی اسرائیل هدایای غلات را در معبد خداوند به او تقدیم می کرد، بنابراین، مُبلغین هم هدایایی را نزد او می آوردند. اما هدایای آنان می توانست، «هموطنان شما از میان ملتهای دیگر ...» باشد(اشعیا ۶۶: ۲۰). درست همانطور که هدایای غلات تقدیمی به خداوند هدایای قربانی و ذبح شده نبودند، کسانی که بسوی خداوند باز می گردند به عنوان «قربانی زنده» تقدیم او می شوند (رومیان ۱۲: ۱). بر اساس این عقیده که مردم می توانند به عنوان نوعی هدیه تقدیم خداوند شوند، به پیشکش های لاویان به عنوان هدیه در خیلی قبل از آن توجه کنید، «هارون آنها را به عوض تمام قوم اسرائیل به عنوان هدیه مخصوص، وقف خداوند کند و لاویان به جای آنها برای خداوند خدمت نمایند» (اعداد ۸: ۱۱).

`اهمیت وعده خداوند مبنی بر اینکه «و من بعضی از آنها را برمی گزینم تا به صورت لاوی و کاهن خدمت کنند» در چیست؟ (اشعیا ۶۶: ۲۱).`

«آنها» در آیه ۲۱ اشاره به «همنوعان شما در دیگر ملل» در آیه قبل از آن دارد. اینها غیر یهودیانی هستند که خداوند برخی از آنان به همراه کاهنان و لاویان به عنوان رهبران پرستش و عبادت انتخاب می کند. این یک تحول انقلابی و بنیادین است. خدا قبلا فقط نسل هارون را مجاز کرده بود تا به عنوان کاهنان او را خدمت کنند و تنها اعضای دیگر قبیله لاوی به آنان کمک کنند. غیر یهودیان به معنای واقعی کلمه نمی توانستند مبدل به فردی از نسل هارون یا لاوی شوند، اما خداوند به برخی از آنها اجازه می دهد که در این ظرفیت ها خدمت کنند، که قبلا حتی برای اکثر یهودیان نیز ممنوع بود.

`اول پطرس ۲: ۹، ۱۰ را بخوانید. پطرس خطاب به چه کسی این مطلب را می نویسد؟ او چه می گوید؟ او امروز برای هر یک از ما به عنوان اعضای «قوم مقدس» چه پیامی دارد؟ آیا عملکرد ما بهتر از قوم اولیه خداوند است؟ (خروج ۱۹: ۶).`