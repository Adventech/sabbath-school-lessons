---
title:  'آسمانی جدید و زمینی جدید (اشعیا ۶۵: ۱۷ تا ۲۵)'
date:  21/03/2021
---

`اشعیا باب ۶۵: ۱۷ تا ۲۵ را بخوانید. چه نوع احیایی را در اینجا پروردگار به ما وعده می دهد؟`

خداوند نوید خلقتی جدید را می دهد که با این سخنان آغاز می شود: «هان من آسمانی جدید و زمینی جدید خواهم آفرید، و امور پیشین دیگر به یاد آورده نخواهد شد، و از ذهن نخواهد گذشت» (اشعیا ۶۵: ۱۷). در این نبوت مهم، پروردگار وعده می دهد، «اورشلیم تازهای که من خواهم ساخت از خوشی لبریز خواهد بود و مردمان او خرسند خواهند بود» (اشعیا ۶۵: ۱۸). در این شهر دیگر صدای گریه و ناله شنیده نخواهد شد (اشعیا ۶۵: ۱۹). بچهها دیگر در طفولیّت نخواهند مُرد، و مردم همه عمر طبیعی خواهند داشت. آدمهای صدساله جوان محسوب میشوند، اگر قبل از آن بمیرند، نشانهای است که من آنها را تنبیه نمودم» (اشعیا ۶۵: ۲۰). ثمره کار و زحمت آنان و فرزندانشان برایشان باقی خواهد ماند تا لذت آنها را ببرند (اشعیا ۶۵: ۲۱ تا ۲۳). «حتّی قبل از آنکه دعاهای آنها تمام شود من به آنها پاسخ خواهم داد» (اشعیا ۶۵: ۲۴).  ‬‬

`همه چیز خوب به نظر می رسد، چرا این تصویر از احیای نهایی ما، امید نهایی ما نیست؟`

تا اینجا ما تصویری از یک زندگی طولانی آرام و آسوده در سرزمین موعود داریم. اما با اینکه مردم مدت زمان بیشتری زندگی می کنند، با اینحال می میرند. پس تحول بنیادی طبیعت که ما در اثر خلقت «آسمانهای جدید» و «زمین جدید» انتظار آنرا داریم، کجاست؟ آیه بعدی می فرماید: «گرگ و گوسفند با هم خواهند چرید، شیر مثل گاو کاه خواهد خورد، و مار دیگر سمّی نخواهد بود. در صهیون، در کوه مقدّس من، دیگر چیزی شریر و مضرّ وجود نخواهد داشت» (اشعیا ۶۵: ۲۵).

برای اینکه گوشتخوارانی مانند شیرها گیاهخوار شوند، به مراتب به چیزی بیشتر از یک کلاس آشپزی نیاز دارند. برای بازگرداندن جهان به حالت ایدهال اولیه خود، نیاز به یک خلقت جدید دارد، همانگونه که قبل از اینکه گناه در باغ عدن، مرگ را به همراه آورد.

در اینجا در اشعیا ۶۵، خداوند خلقت «آسمانهای جدید» و «زمین جدید» را به عنوان یک فرآیند در طی مراحلی اعلام می کند، که با ایجاد دوباره اورشلیم آغاز می شود. اشعیا ۱۱ را مشاهده کنید، جایی که مسیح عدالت را به ارمغان می آورد (اشعیا ۱۱: ۱ تا ۵). پس، سرانجام، آرامش و صلح در سراسر جهان، در «کوه مقدس» او سایه خواهد افکند؛ تصویری که در اشعیا باب ۱۱ به ما داده می شود همانند تصویری است که ما در اشعیا باب ۶۵ می بینیم: «گرگ و گوسفند با هم خواهند چرید، شیر مثل گاو کاه خواهد خورد، .....» (اشعیا ۱۱: ۶، ۷). اگرچه «کوه مقدس» خداوند با کوه صهیون در اورشلیم آغاز می شود، ولی فقط یک نمونه و نماد از کاری بود که خدا وعده می دهد ، و در نهایت در دنیای جدید به همراه آنانیکه نجات می یابند، انجام خواهد داد.

`فرض کنید که بیشتر مردم به جای ۶۰، ۷۰، ۹۰، یا حتی ۱۰۰ سال، یک میلیون سال یا بیشتر زندگی می کردند. چرا هنوز مشکل اساسی و مهم بشریت حل نخواهد شد؟ چرا حیات ابدی تنها پاسخ به عمیق ترین نیاز انسانی ماست؟`