---
title:  تولد دوباره سیاره زمین
date:  20/03/2021
---

### مطالعه این هفته
اشعیا ۶۵: ۱۷ تا ۲۵؛ اشعیا ۶۶: ۱ تا ۱۹؛ اشعیا ۶۶: ۱۹ تا ۲۱، ۶۶: ۲۱؛ اشعیا ۶۶: ۲۲ تا ۲۴.

> <p>آیه حفظی</p>
> «هان من آسمانی جدید و زمینی جدید خواهم آفرید، و امور پیشین دیگر به یاد آورده نخواهد شد، و از ذهن نخواهد گذشت» (اشعیا ۶۵: ۱۷).

روزی، یک پسربچه ۱۲ ساله بعد از خواندن فقط یک کتاب درباره ستاره شناسی، از رفتن به مدرسه امتناع می ورزد. مادر کودک، او را نزد پزشک خانوادگیشان می برد و پزشک از پسربچه می پرسد، «بیلی، موضوع چیست؟ چرا دیگر نمی خواهی تحصیل کنی یا به مدرسه بروی؟»

بیلی پاسخ می دهد: «زیرا، من در این کتاب ستاره شناسی خوانده ام که روزی خورشید خاموش خواهد شد و حیات برروی زمین از بین می رود. پس اگر قرار است در پایان همه چیز از بین برود من هیچ دلیلی برای انجام هیچ کاری نمی بینم ».

مادر وحشت زده، فریاد می زند، «این موضوع به تو ربطی ندارد! به تو ربطی ندارد!»

پزشک لبخند زد و گفت، «اما، بیلی، دیگر نیازی نیست که نگران باشی، به هرحال، زمانی که این اتفاق بیافتد، مدتهاست که ما مرده ایم».

البته، این بخشی از مشکل ماست: سرانجام، به هرحال همه ما خواهیم مرد.

خوشبختانه، هستی ما با مرگ به پایان نمی رسد. برعکس، به ما حیاتی نو و ابدی در دنیایی جدید وعده داده شده است.