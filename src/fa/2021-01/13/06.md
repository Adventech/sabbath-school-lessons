---
title:  'بنابراین نام و نسل شما نیز پایدار می ماند(اشعیا ۶۶: ۲۲ تا ۲۴)'
date:  25/03/2021
---

`اشعیا ۶۶: ۲۲ را بخوانید. این متن به ما چه می گوید؟ چه امیدی را در اینجا می توان یافت؟`

یکی از شگفت انگیزترین وعده ها در کتاب اشعیا را می توان در اشعیا ۶۶: ۲۲ یافت. آن را با دقت بخوانید. در آسمان های جدید و زمین جدید، نسل ما و نام ما برای همیشه پایدار خواهد ماند. دیگر نقص و کاستی و نابودی نخواهد بود، شاخه ای بریده نخواهد شد، و پیوندی جای آن قرار نخواهد گرفت، یا ریشه ای کنده نخواهد شد. به ما در اینجا وعده یک حیات ابدی نو در جهانی جدید داده شده است، دنیای به دور از گناه، بدون مرگ و نیستی، بدون رنج و زحمت، آسمانی جدید و زمینی جدید، و تحقق نهایی و کامل ایمان مسیحی ما، تحقق آنچه که مسیح برروی صلیب برای ما انجام داده است.

`چرا ماه های جدید به همراه سبت در تصویر داده شده از آسمان های جدید و زمین جدید همانطور که در اشعیا ۶۶: ۲۳ آمده است، وجود دارند؟`

گرچه چندین روش مختلف برای بررسی این متن دشوار وجود دارد، یک رویکرد اینست: خداوند سبت را قبل از مراسم قربانی، آفریده است (پیدایش ۲: ۲، ۳). بنابراین، اگرچه سبت از مراسم آیینی مورد تکریم بود، اما آن مراسم وابسته به آن نبودند. بنابراین، آنها بدون وقفه در طول دوران احیای زمین جدید ادامه می یابند. در کتاب مقدس هیچ نشانی مبنی بر اینکه ماه های جدید جدا از سیستم قربانی، روز های عبادی مشروع باشند، وجود ندارد. اما شاید آنها روزهای عبادی (اما نه لزوما روزهای استراحت  مانند روزهای سبت هفتگی) در زمین جدید، احتمالا در ارتباط با چرخه ماهانه درخت حیات باشند (مکاشفه ۲۲: ۲).

هرچه که مفهوم ویژه اشعیا باب ۶۶: ۲۳ ممکن است باشد، به نظر  میرسد نکته مهم اینست که قوم خدا در تمام دوران حیات ابدی او را عبادت خواهند کرد.

`چرا کتاب اشعیا با تصویری منفی از نگاه کردن نجات یافتگان به اجساد شورشیان هلاک شده توسط خداوند خاتمه می یابد؟`

اشعیا تحت هشداری واضح به مردم روزگار خویش، وضعیت نجات یافتگان وفاودار از ویرانی های بابل را با هلاکت متمردان مقایسه می کند. این عذابی جاودان نیست؛ شورشیان توسط «آتش» هلاک و نابود شده اند، ویرانی و عذابی که پایان پذیر نیست تا زمانیکه کارش را کامل کند و بتواند اورشلیم را از نو خلق کند.

هشدار اشعیا اشاره به تحقق نهایی نبوتی دارد که در کتاب مکاشفه آمده است: هلاکت گناهکاران و شیطان در دریاچه آتش (مکاشفه ۲۰)، و پس از آن «آسمانی جدید و زمینی جدید» و «اورشلیم جدید» مقدس، و آنکه «دیگر هیچ گریه ، درد و رنجی نخواهد بود»، «زیرا چیزهای کهنه درگذشته است» (مکاشفه ۲۱: ۱ تا ۴؛ اشعیا ۶۵: ۱۷ تا ۱۹)، و هستی نو، با حیات ابدی برروی زمین برای همه نجات یافتگان.