---
title:  اندیشه هایی فراتر
date:  26/03/2021
---

در پاکسازی نهایی سیاره زمین از گناه، اِلن جی وایت، «خاتمه نبرد»، در نبرد عظیم، صفحات ۶۶۲ تا ۶۷۸.

«و در حالی که سال های ابدیت می گذرد مکاشفات ارزشمندتر و پرشکوه تری از خداوند و مسیح را به ارمغان خواهد آورد. هرچه علم به خداوند بیشتر می شود، محبت، احترام و شادکامی نیز افزایش خواهد یافت. هر قدر انسانها بیشتر راجع به خداوند یاد بگیرند تحسین شان از سیرت او بیشتر خواهد شد. همانطور که مسیح در برابرشان ارزش های نجات و دست آوردهای شگرف نبرد عظیم با شیطان را باز می کند قلب های نجات یافتگان از فداکاری ملتهب تر شده و به وجد می آید و با شادمانی مسحورتر چنگ های طلایی را می نوازند. هزاران هزار و کُرورها کُرور صدا در سرود عظیم تمجید متحد می شوند.

«سپس شنیدم هر مخلوقی که در آسمان و بر زمین و زیر زمین و در دریاست، با هرآنچه در آنهاست، چنین می سرودند که: ستایش و حرمت، و جلال و قدرت، تا ابد از آنِ تخت نشین و بره باد» (مکاشفه فصل ۵ آیه ۱۳).

نبرد عظیم خاتمه می یابد. گناهکاران و گناه دیگر وجود ندارند. تمام کائنات پاک است. ضربان هماهنگهمبستگی و شادی در تمام خلقت می تپد. «از او که همه چیز را آفرید حیات، نور و شادمانی به تمام مناطق فضای لایتناهی در جریان است. از کوچک ترین اتم تا بزرگترین عالم ها، همه چیزها با روح و بی روح در زیبایی بی مثال شان و شادمانی کامل اعلام می دارند که خدا محبت است» اِلن جی وایت، نبرد عظیم، صفحه ۶۷۸.

**سوالاتی برای بحث:**

`۱. چرا وعده حیات ابدی در آسمان و زمین جدید اساس ایمان مسیحی ماست؟ ایمان ما بدون آن وعده چه ثمره ای دارد؟`

`۲. دوم پطرس ۳: ۱۰ تا ۱۴ را بخوانید. چگونه این آیات منعکس کننده همان عقیده ای است که در اشعیا ۶۶ آمده است؟`

**خلاصه**: اشعیا چشم اندازی از یک طرح نهایی حیرت انگیز را ارائه می دهد. خداوند نه تنها جامعه ایمانی خود را تطهیر و نجات می دهد، بلکه او مرزهای پادشاهی خود را گسترش می دهد تا همه قومها در در بر گیرد. سرانجام خلقت و تولد تازه جامعه او منجر به خلقت دوباره سیاره زمین می شود، جایی که حضور خداوند مایه آسایش و آرامش قوم او خواهد بود.