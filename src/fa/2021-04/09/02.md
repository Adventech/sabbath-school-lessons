---
title:  می-ییتِن
date:  21/11/2021
---

کتاب مقدس عبرانی، به مانند دیگر زبانها، با اصطلاحات و ضرب المثلها چاشنی گرفته است، بدان معنی که واژه یا عبارت بکار گرفته شده در واقع معنی متفاوتی دارد.  یکی از اصطلاحات عهد عتیق عبارت «می- ییتِن» است. «می» به معنی «چه کسی؟» و «ییتِن» به معنای «خواهد داد» می باشد. بنابراین، بطور تحت اللفظی، «می-ییتن» به معنای «چه کسی خواهد داد؟» می باشد.

به هرحال در عهد عتیق عبارت مذکور مفهومی از یک خواسته و آرزو می باشد، به عبارتی دیگر به مفهوم حسرت چیزی را داشتن است.

به عنوان مثال فرزندان اسرائیل، پس از فرار از مصر، در حالیکه با چالش هایی در بیابان روبرو شده بودند فریاد بر می آوردند: «کاش در همان سرزمینِ مصربه دست خداوند مرده بودیم! »(خروج باب ۱۶ آیه ۳). عبارت «کاش» از عبارت «می-ییتِن» می آید.

در مزامیر باب ۱۴ آیه ۷ داود اینگونه ابراز می دارد: «کاش که نجات برای اسرائیل ازصَهیون فرا می رسید!». در زبان عبرانی نمی گوید«کاش» بلکه می گوید «می-ییتن».

وقتی که ایوب در باب ۶ آیه ۸  می گوید«کاش مسئلت من برآورده می شد، و خدا آرزویم را به من می داد!»-«کاش» با ز هم در اینجا به معنای «می-ییتن» است.

`تثنیه باب ۵ آیات ۲۲ تا ۲۹ را بخوانید و مخصوصا به آیه ۲۹ تمرکز کنید. چرا واژه عبرانی «می-ییتن»، آه یا ایکاش ترجمه شده است؟`

در اینجا خداوند خالق، آن یگانه ای که فضا و زمان و ماده را ساخت، آن یکتایی که جهان را با کلامی هستی بخشید، آن یگانه ای که بر آدم نَفَسِ حیات دمید - عبارت بیان شده با ضعف و محدودیت بشری مرتبط می باشد. چه نمونه حقیقی از اراده آزاد! در اینجا می بینیم که در آنچه که خدا در میانه نبرد عظیم انجام می دهد، محدودیتهایی وجود دارد. کاربرد عبارت عبرانی «می-ییتن» این را آشکار می سازد که حتی خدا آزادی اختیار را از بین نمی برد؛ و اگر آزادی اختیار را از انسان بگیرد، آنگاه دیگر به آن نمی توان آزادی گفت.

وهمانطورکه ما انسانها در گناه کردن آزادیم، ازطرف دیگر آزاد هستیم تا خداوند را برگزینیم، آزادیم که اجازه دهیم تا ما را رهبری کند، در انتخاب کردن، توسط پاسخ به روح او، در توبه نسبت به گناهانمان و پیروی از او آزادیم. نهایتا انتخاب مذکور متعلق به ماست، و تنها برای ماست و این انتخاب را روز به روز و لحظه به لحظه باید انجام دهیم.

`قرار است در ساعات یا روزهای بعدی با چه تصمیماتی روبرو شوید؟ چگونه می توانید یاد بگیرید که طوری اختیار خود را به خداوند بسپارید تا با قدرت او  بتوانید تصمیمات درست بگیرید؟`