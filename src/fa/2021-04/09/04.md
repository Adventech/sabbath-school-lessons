---
title:  تِشووا
date:  23/11/2021
---

درسراسر کتاب تثنیه نکته کلیدی آشکارمی شود: از خداوند اطاعت کنید تا برکت یابید و در صورت نا اطاعتی از پیامدهایش رنج خواهید برد. این موضوع در عهد جدید هم فرقی نکرده است. « فریب نخورید: خدا را استهزا نتوان کرد. انسان هرچه بکارد، همان را خواهد دروید. کسیکه برای نفْس خود می کارد، از نفْس تباهی درو خواهد کرد؛ اما کسیکه برای روح می کارد، از روحْ حیات جاویدان خواهد دروید»(غلاطیان باب ۶ آیات ۷ و۸).

متاسفانه پس از سقوط آدم، گناه مانند نفس کشیدن طبیعی بنظر رسید. وعلی رغم تمامی اخطارها و وعده ها- «زیرا این فرمان که من امروز به شما امر می فرمایم، برای شما مشکل نیست و دور از دسترس شما نیست»(تثنیه باب ۳۰ آیه ۱۱)- بسیاری دقیقا این عمل را مرتکب شده اند که: در دام گناهانی افتادند که خدا به آنان اخطار داده بود.

و با این حال و پس از آن هم، خدا مشتاق بود که با همان آزادی اختیار تصمیم بگیرند تا توبه کنند و به سوی او بازگردند.

`دوباره تثنیه باب ۳۰ آیات ۱ تا ۱۰ را بخوانید. خداوند راجع به اینکه علی رغم تمامی اشتباهاتی که مرتکب شده اند چه کاری برای قومش خواهد کرد چه می گوید؟ با این حال ، این وعده های شگفت انگیز به چه شرطی برقرار می شدند؟`

این ایده ساده و سر راست است: اگر افسارگسیخته شوید، عواقب وحشتناک آن گریبانگیر شما و خانواده تان خواهد شد. این همان چیزی است که گناه انجام می دهد. درهرحال پس از آن شما می توانید توبه کنید وخداوند شما را باز گردانده و برکت خواهد داد.

همان ریشه کلمه عبرانی به دفعات در پشت مفهوم تِشووا در این آیات ظاهرمی شود. در تثنیه باب ۳۰ آیه ۲ متن این گونه است: « وشما و فرزندانتان با تمامی دل و جان خود نزد یهوه خدای خویش بازگردید و صدای او را درهرآنچه امروز به شما فرمان می دهم اطاعت کنید»؛ و در تثنیه باب ۳۰ آیه ۸  اینگونه ترجمه شده و بدرستی چنین می گوید، «ودیگر بار، از صدای خداوند اطاعت خواهید کرد»؛

و بطور تحت الفظی می تواند اینچنین ترجمه شود، «بازخواهید گشت و از صدای خداوند اطاعت خواهید کرد». در نهایت تثنیه باب ۳۰ آیه ۱۰ اینگونه نوشته «...و با تمامی دل و جان نزد یهوه خدای خویش بازگردید»؛ که به معنای مراجعت و بازگشت دوباره بسوی خدا می باشد.

به عبارت دیگر ، علیرغم تمام اتفاقاتی که برای آنها رخ داد ، علیرغم نقض کامل و شکستن عهد ، خداوند از این افراد دست نکشیده بود، و اگر می خواستند که خداوند همچنان با آنان باشد، این خواسته خود را باید با توبه نشان می دادند.

`اگرچه کل قوم در مجموع درگیر این مسئله بود، این آیات علیرغم تفاوت شرایط تاریخی با امروز ما، همچنان بازتاب دهنده این واقعیت است که توبه واقعی برای ما ایمانداران که گهگاهی عهد شکنی می کنیم چگونه باید باشد.  نظر شما چیست؟`