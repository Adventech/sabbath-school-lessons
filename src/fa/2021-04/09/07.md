---
title:  اندیشه هایی فراتر
date:  26/11/2021
---

«در هر گامی که با مسیح برداشته و او را تجربه می کنیم بیشتر نیز توبه برایمان عمیقتر خواهد شد. این برای آنانی که توسط خداوند ا بخشیده شده اند الزامی است، برای آنانی که او آنان را قوم خویش خطاب می کند و می گوید:«آنگاه راههای شریرانه و اعمال بدتان را به یاد خواهید آورد و به سبب گناهان و اعمال قبیحتان از خویشتن کراهت خواهید داشت» (حزقیال ۳۶ آیه ۳۱). و با هم می گوید: «من عهد خود را با تو استوار خواهم کرد، و آنگاه خواهی دانست که من یهوه هستم. و خداوند می گوید که چون برای تو به جهت هرآنچه کرده ای کفاره کنم، آنگاه به یاد آورده، شرمسارخواهی شد و از فرط رسوایی دیگر دهان نخواهی گشود» (حزقیال باب ۱۶ آیه ۶۲ و ۶۳). بعد از آن است که لبهایمان برای جلال دادنِ خویشتن، گشوده نخواهند شد. خواهیم دانست که شایستگی مان تنها در مسیح است و بس. ما باید بر اعتراف رسولان جامه عمل بپوشانیم. « می دانم که در من، یعنی در نفْس من، هیچ چیز نیکویی ساکن نیست» (رومیان ۷ آیه ۱۸). «اما مباد که من هرگز به چیزی افتخار کنم جز به صلیب خداوندمان عیسی مسیح، که به واسطه آن، دنیا برای من بر صلیب شد و من برای دنیا». غلاطیان ۶ آیه ۱۴.» (الن جی وایت، دروس پندآموز مسیح، صفحه ۱۶۰، ۱۶۱).

« نیکوئی خدا شما را به سوی توبه هدایت کرده است» (رومیان ۲ آیه ۴). یک زنجیر طلایی، رحمت و شفقت از محبت الهی، اطراف هر جانی را که در خطر باشد را برگرفته است. خداوند می گوید:«با مهری ازلی به تو مهر ورزیده ام؛ از این رو تو را به محبت جذب کرده ام.» ارمیا ۳۱ آیه ۳» ( الن جی وایت، دروس پندآموز مسیح، صفحه ۲۰۲).

**سوالاتی برای بحث:**

`۱. اگرچه باید توبه کنیم ، اما چگونه می توان مراقب بود که در دام این خیال نیفتیم که توبه را به عنوان چیزی در نظر بگیریم که گویی در برابر خدا عادل شده ایم و همه حساب ها صاف شده است؟ تنها راهی که وجود دارد تا ما در برابرخدا عادل شویم چیست؟`

`۲. « در آن هنگام، چون یهودا تسلیم کننده او را دید که بر او فتوا دادند، پشیمان شده، سی پاره نقره را به رؤسای کهنه و مشایخ ردّ کرده، گفت، گناه کردم که خون بیگناهی را تسلیم نمودم. گفتند، ما را چه، خود دانی!  پس آن نقره را در هیکل انداخته، روانه شد و رفته خود را حلق آویز نمود» (متی باب ۲۷ آیات ۳-۵). هیچ شکی نیست که یهودا برای کرده خود نسبت به عیسی پشیمان بود(که بعد از آن خودکشی کرد). چرا با این حال اعمالش به نظر نمی رسد که توبه حقیقی باشد؟`

`۳. چگونه واقعیت گناه آلود بودن بشر ، حتی گناهکاری خود ما ، باید ما را در برابر دیگران و در برابر خدا فروتن نگه دارد (به این دلیل که مردم را قضاوت نمی کنیم) ؟ چرا این واقعیت که صلیب ، یعنی مرگ پسر خدا را در پی داشت تا ما را نجات دهد ، باید نشان دهد که گناه واقعاً چقدر بد است؟`