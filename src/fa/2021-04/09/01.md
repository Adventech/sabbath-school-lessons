---
title:  قلب های خود را متحول سازید
date:  20/11/2021
---

### مطالعه این هفته
تثنیه باب ۵ آیات ۲۲-۲۹؛ تثنیه باب ۴ آیات ۲۵-۳۱؛ تثنیه باب ۳۰ آیات ۱-۱۰؛ متی باب ۳ آیات ۱-۸؛ مرقس باب ۱ آیه ۱۵؛ اعمال رسولان باب ۲ آیه ۳۷ و ۳۸.

> <p>آیه حفظی</p>
> «ولی از آنجا یهوه خدای خود را خواهید جست و خواهید یافت، به شرطی که او را با تمامی دل و جان بجویید»(تثنیه باب ۴ آیه ۲۹).

یک واقعیت ساده از زندگی این است که همه ما گناهکار هستیم. گهگاهی از برخی «متخصصین» می شنویم که از ایده مسیحی فساد بشری گلایه می کنند ولی  هر آنچه که باید کرد این است که به اخبار روز یا بطور اجمالی به تاریخ بشر نگاهی بیندازیم و آنگاه درستی این آموزه مسیحی آشکار می شود.

یا حتی ساده تر این که در واقع از نزدیک نگاهی به آینه بیندازیم. هرکه این جسارت را داشته باشد تا به مدتی طولانی به باطن خود نگاه کند (که در واقع ترسناک است) حقانیت رومیان باب ۳ آیات ۹-۲۳ را خواهد دانست که در آن با این جمله تمام می شود: «زیرا همه گناه ورزیده اند و از جلال خدا قاصرند» (رومیان باب ۳ آیه ۲۳).

البته خبر خوب در آیه بعدی یافت می شود که می گوید « امّا با فیض خدا، همه به وساطت عیسی مسیح که آنان را آزاد میسازد، به طور رایگان، عادل محسوب میشوند »(رومیان باب ۳ آیه ۲۴).

نکته در این خبر عظیم توبه است: اذعان به گناهمان، پشیمانی از آن، طلب بخشش از خدا برای آن و در نهایت روی گرداندن از گناه. چون ما گناهکاریم، توبه باید در کانون مسیحیت ما قرار داشته باشد و این هفته ما مفهوم توبه را که در تثنیه هم ذکر شده است خواهیم دید.