---
title:  توبه کنید و تغییر یابید
date:  25/11/2021
---

عهد جدید یقینا سرشار از ایده برای توبه و استغفار می باشد. در واقع یحیی تعمید دهنده خدمت خویش را با دعوت به توبه آغاز نمود.

`متی باب ۳ آیات ۱-۸ را بخوانید. چگونه مفهوم «بازگشت» در این آیات به چشم می خورد؟ به عبارتی دیگر، یحیی به آنان می گوید چه کاری انجام دهند تا آنچه که در تثنیه یافت میشود را منعکس کرده باشند؟ همچنین ، چرا سخنان وی ارتباط ویژه ای با فریسیان و صدوقیان داشت؟`

عیسی نیز رسالت خویش را با دعوت به توبه آغاز نمود.

`مرقس باب ۱ آیه ۱۵ را بخوانید. عیسی چه چیزی می گوید و چرا او توبه را با انجیل مرتبط می سازد؟`

اینکه یحیی تعمید دهنده در مجموع بطور خاصی رهبران مذهبی را در نظر داشته یا اینکه خبر آمدن عیسی را برای قوم در مد نظر داشت، از یک ایده برخوردار بود. ما گناهکاریم و به هرحال مسیح برای نجات گناهکاران آمد و ما باید از گناهانمان توبه کنیم و این توبه- اینکه به عنوان بازگشت به عقب باشد یا مسیحی ایمانداری که به گناه می افتد یا تبدیلی نو صورت می گیرد- با یک تبدیل از راه های گناه آلودمان همراه است. ما باید به گناهانمان اعتراف کنیم و با ابراز توبه برای خود گناهان (و نه فقط عواقب آن)، باید برای دوری از آن گناهان تصمیم آگاهانه اتخاذ کنیم و به شایستگی های عیسی کاملاً اعتماد کنیم، «فقط باید صدای یهوه خدای خود را به دقت بشنوید و به هوش باشید تا همه این فرمانها را که من امروزبه شما امر می فرمایم، به جای آورید» (تثنیه باب ۱۵ آیه ۵).

برخی از محققان کتاب مقدس پژواک مفهوم توبه را که درتثنیه بیان شده است، در عهد جدید هم می بینند. برای مثال، وقتی که پطرس قوم را بخاطر مصلوب کردن عیسی سرزنش و محکوم کرد، «چون این را شنیدند، دلریش گشته، به پطرس و سایر رسولان گفتند:« ای برادران چه کنیم؟»(اعمال باب ۲ آیه ۳۷). یعنی با آگاه بودن از گناهانشان، برای آن گناهان پشیمان بودند(«دلریش گشته») و خواستند بدانند برای مصالحه با خدایی که او را آزرده بودند چه باید بکنند.

آیا این همان وضعیتی نیست که ما همگی دچار آن هستیم: گناهکارانی که خدا را آزردند؟

`اعمال باب ۲ آیه ۳۸ را بخوانید. پطرس چگونه به سوال آنان پاسخ می دهد واین ویژگی چونه اصول پنهان در توبه حقیقی را آشکار می سازد؟`