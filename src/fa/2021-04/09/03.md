---
title:  بجویید و مرا خواهید یافت
date:  22/11/2021
---

در سراسر کتاب مقدس شواهدی داریم مبنی بر اینکه خداوند پیشاپیش از هر چیز آگاهی دارد. یعنی او از قبل می داند که چه اتفاقی خواهد افتاد. از ظهور تا سقوط امپراطوری ها(دانیال باب ۷) تا اقدامات افراد، درست پیش از زمانی که اتفاق بیفتد- «آمین به تو می گویم که همین امشب، بیش از بانگ خروس، سه بار مرا انکارخواهی کرد»(متی باب ۲۶ آیه ۳۴)- خداوند همه چیز را از ابتدا تا انتها می داند. پیش آگاهی او، حتی انتخاب های اختیاری ما، هیچ تأثیری بر آزادی این انتخاب ها نمی گذارد.

بنابر این، خداوند حتی قبل از آنکه فرزندان اسرائیل را به سرزمین موعود بیاورد، می دانست که در آن سرزمین چه خواهند کرد.

`تثنیه باب ۴ آیات ۲۵ تا ۲۸ را بخوانید. خداوند به آنها می گوید که پس از حضور در سرزمین موعود چه خواهند کرد ؟`

درآیات قبلی به طور ویژه تاکید شده استن که برای خود بتها نسازید و آنها را نپرستید(تثنیه باب ۴ آیات ۱۵تا۲۰).  درعین حال، آیات بعدی بیشتر براین نکته اذعان می کنند که ساختن بتها و پرستش آنان دقیقا همان چیزی است که آنان علی رغم تمامی اخطارها انجام خواهند داد.

توجه کنید که در تثنیه باب ۴آیه ۲۵ موسی توضیح می دهد که این امر بلافاصله اتفاق نخواهد افتاد.پس از تمامی آن همه تجربه ای که کرده بودند به نظر نمی رسید که بلافاصله به دام بت پرستی بیفتند. درهرحال با گذر زمان و پس از گذر چند نسل، تمایل به «فراموش کردن»(تثنیه باب ۴ آیه ۹) آنچه که خداوند برایشان انجام داده بود و آنچه که او به ضد برخی چیزها اخطار داده بود، آنان را مجاب می کرد تا دقیقا همان چیزی را انجام دهند که نسبت به آن اخطار دریافت کرده بودند.

`تثنیه باب ۴ آیات ۲۹ تا۳۱ را بخوانید. خداوند راجع به اینکه دراین موقعیت خاص چه کاری انجام خواهد داد چه می گوید؟`

فیض خدا شگفت آور است. حتی پس از آنکه به عمل شوم بت پرستی افتادند، حتی پس از آنکه پیامدهای گناهان خود را دریافت کردند، اگر دوباره به طرف خداوند برگردند، او آنان را خواهد بخشید و احیا خواهد کرد. به عبارتی، اگرآنان از روی اختیار توبه کنند، او توبه ایشان را خواهد پذیرفت.

کلام در تثنیه باب ۴ آیه ۳۰ ، اغلب به عمل«برگشتن» یعنی روی گرداندن از گناه و بازگشتن به سوی خدا.  یعنی آنان به طرف خداوند باز می گردند؛ به جائیکه قرار بود همواره آنجا باشند. واژه عبرانی «تِشووا» که از همان ریشه «بازگشتن» و به معنای «توبه» است.

بدین جهت، هرآنچه که با توبه همراه باشد، به معنای بازگشت کامل به سوی خداست، بخاطر اینکه به سبب گناهانمان از او جدا شده بودیم.