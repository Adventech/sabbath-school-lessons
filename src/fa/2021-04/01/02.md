---
title:  محبت کنید تا محبت شوید
date:  26/09/2021
---

در اول یوحنا باب ۴ آیه ۸ نوشته شده است:«خدا محبت است». درهر حال در پسِ این سه کلمه به ظاهر ساده(چهار کلمه ای در زبان یونانی) مفهومی عمیق نهفته است، که به سادگی قابل استنباط نیست. این جمله نمی گوید که خدا محبت می کند، یا اینکه خدا محبت را آشکار می سازد، یا اینکه خدا تجلی محبت است؛ بلکه می گوید خدا محبت است. گوئی که محبت جوهرۀ  هویت خداست. به عنوان انسانهای سقوط کرده و با چند کیلوگرم گوشت و پوست ومواد شیمیایی موجود در سرمان که برای درک حقیقت کمک می کند نمی توانیم به طور کامل مفهوم «خدا محبت است» را درک کنیم.

اما یقینا به اندازه کافی می توانیم درک کنیم که این خبری بسیار خوش می باشد. اگر به جای جمله «خدا محبت است»، نوشته می شد «خدا نفرت است» یا« خدا کینه جوست» یا «خدا بی تفاوت است» این مکاشفه می توانست نگران کننده باشد.

و این حقیقت که «خدا محبت است» به ما کمک می کند تا ایده حکومت خدا را بهتر درک کنیم و این موضوع که چگونه بر تمامی خلقت حکمرانی می کند، بازتاب دهنده آن محبت است. محبت در کهکشان ها رسوخ می کند، حتی شاید بیش از نیروی جاذبه که بر جهان حاکم است. خدا ما را دوست دارد و ما نیز باید به نوبه خود همان محبت را به خدا  نشان دهیم.( رجوع کنید به تثنیه باب ۶ آیه ۵، مرقس باب ۱۲ آیه ۳۰).

محبت بخاطر این که محبت باشد، باید سخاوتمندانه و بی دریغ ارزانی شود. خدا نمی تواند محبت را تحمیل کند؛ به مجرد اینکه او این کار را بکند، دیگر نمی توان آن را محبت نامید. با این حال وقتی خدا موجودات باهوش و خردمند را با توانایی محبت کردن در آسمان و بر زمین آفرید، این خطر همواره وجود داشت که آنان به نوبه خود محبت را به او نشان ندهند. برخی از آنها چنین نکردند- و از این روآغازگر چیزی شد که ما آنرا نبرد عظیم می دانیم.

`چرا متون ذیل تنها در مضمون آزادی و مخاطراتی که از محبت ناشی می گردد معنا می یابد؟ (اشعیا باب ۱۴ آیات ۱۲-۱۴، حزقیال باب ۲۸ آیات ۱۲-۱۷، مکاشفه باب ۱۲ آیه ۷).`

حزقیال باب ۲۸ آیه ۱۵ بطور خاصی قابل تامل می باشد که نشان می دهد که گرچه این فرشته یعنی لوسیفر موجودی کامل بود، که توسط خدای کمال آفریده شده بود، لیکن شرارت در او یافت شد. این بدان معنا نیست که از ابتدا با این شرارت آفریده شد و بعد شرارت در او شروع شد. در عوض، لوسیفر با قابلیت محبت کردن آفریده شد، وآزادی اخلاقی داشت و با وجود تمامی توانایی هایی که به او داده شده بود («وهرگونه سنگ گرانبها زینت تو بود») این فرشته حرص و طمع بیشتری داشت. در اینجا بود که یک مشکل باعث بوجود آمدن مشکل دیگری شد و آن «جنگ درآسمان» بود.

`در برخی ازمکانها سگهای ربات یافت می شوند که از دستورات شما اطاعت می کنند؛ هرگز فرشتان را کثیف نمی کنند یا مبلمانتان را نمی جوند. به هرحال آیا شما ارتباطی معنادار با اینگونه «سگ» خواهید داشت؟ پاسخ  شما در درک این مطلب چه کمکی می کندکه  چرا خدا موجوداتی را می خواهد که بتوانند به راستی بازتاب دهنده محبت به او باشند؟`