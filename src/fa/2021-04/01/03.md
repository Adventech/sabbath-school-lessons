---
title:  سقوط آدم و طوفان نوح
date:  27/09/2021
---

تقریبا همه بچه های مدرسه در مورد سیبی که بر سر اسحاق نیوتن افتاد شنیده اند و واویلا! نیوتن نیروی جاذبه را کشف کرد. اینکه سیب بر سرش می افتاد یا نه نکته مهمی نیست؛ در عوض نکته مهم این است که بینش عالی نیوتن(او نیز نیروی جاذبه را کشف نکرد؛ هرکسی که در آن زمان بر زمین می افتاد می دانست که نیروی جاذبه ای در کار هست) باعث شد که بفهمد همین نیرویی(نیروی جاذبه) که موجب سقوط سیب گردید ماه را در مدارش به دور زمین نگه می داشت و به نوبه خود زمین را در مدارش به دور خورشید وغیره.

این نکته حائز اهمیت است چراکه برای هزاران سال، بیشتر مردم بر این باور بودند که قوانینی که بر آسمان حکمرانی می کرد با قوانینی که بر زمین حکم می راند متفاوت بود. نیوتن نشان داد که این باور اشتباه است.

و با وجود آنکه ایده نیوتن در حیطه قانون طبیعت بود،  همان ایده نیزدر مورد قانون اخلاقی صدق می کند. همان آزادی، که ریشه در محبت داشت، و منجر به سقوط لوسیفر از آسمان شد، همان نیز منجر به سقوط انسان در  زمین می گردد.

`پیدایش باب ۲ آیات ۱۶ و۱۷ و پیدایش باب ۳ آیات۱-۷ را بخوانید. چگونه این آیات در مورد افرادی بی عیب و نقص، که در محیطی عالی  و کامل توسط خدا خلق شده بودند نیز حقیقت قدرتمند در مورد آزادی ریشه دار در محبت را آشکار می سازد؟`

پس از سقوط آدم، وضعیت از بد، بدتر شد؛ تا جاییکه خداوند در مورد بشریت گفت«... تمام مردم روی زمین، شریر شدهاند و تمام افکار آنها فکرهای گناه آلود است » (پیدایش باب ۶ آیه ۵) و اگر نیت دلشان بد بود اعمالشان به همان اندازه نیز بد بود تا اینکه اوضاع چنان در شرارت غرق شد که خداوند کل دنیا را با طوفان و سیل از بین برد- با این منطق که به بشریت فرصتی برای شروعی تازه داده شود، چیزی به مانند خلقتی دوباره. درهرحال همانطور که داستان برج بابل نشان می دهد( پیدایش باب ۱۱ آیات ۱-۹)، هنوز هم به نظر می رسید که بشریت در صدد سرپیچی از خداست.

«هنگامی که بخشی از برج بابل تکمیل گردید، بخشی از آن برای سکنی گزیدن بنایان در نظر گرفته شده بود ؛ دیگر طبقات برج بطور با شکوهی مجهز و تزئین گردیده و به بتهایشان وقف گردیده بود.  مردم از توفیق خود در خوشی و هیجان بودند و خدایان طلا و نقره خود را می ستودند و بر ضد حاکم آسمان و زمین قیام کرده بودند.» (الن جی وایت، مشایخ و انبیاء، صفحه ۱۱۹). بدین سبب، خداوند علاوه بر مشوش کردن زبانشان، آن نژاد سقوط کرده را در سطح زمین پراکنده ساخت.

`در طول روز افکار خود را در مد نظر قرار داده و قلب و نیت خود را بیازمائید و از خود سوال کنید که در چه وضعیتی قرار دارم؟`