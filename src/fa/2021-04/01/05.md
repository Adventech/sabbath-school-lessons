---
title:  عهدْ در کوه سینا
date:  29/09/2021
---

خروج از مصر و هرآنچه که در پی داشت؛ ازخون پاشیده شده بر سرْدرها در مصر تا واقعه دریای سرخ- تجربه ای فوق العاده بود! بی شک، این رویدادها بر بر افرادی که زنده بودند تاثیر بسزائی داشت. (و آنانی که مردند؛ از نخستزادگان در مصر تا سربازان در قعر دریای سرخ را خدا منصفانه داوری خواهد کرد.)  همانطور که خداوند گفت:« شما خود دیدید که بر مصریان چه کردم و چگونه شما را بر بالهای عقابها حمل کرده، نزد خود آوردم » (خروج باب ۱۹ آیه ۴).

چرا خدواند اینگونه نجاتی چشمگیر و شگفت انگیز را انجام داد؛ در حقیقت قومی را ازبطن قومی دیگر برگرفت، یا همانطور که موسی خودش به آنان گفت:« وآیا تا به حال خدایی کوشیده است که برود و قومی از میان قوم دیگر برای خود برگیرد، با مصائب و آیات و معجزات و جنگ، و با دست نیرومند و بازوی افراشته و اعمال عظیم و ترسناک، چنانکه یهوه خدایتان در برابر چشمان شما در مصربرایتان کرد؟» (تثنیه باب ۴ آیه ۳۴)؟

خروج باب ۱۹ آیات ۴-۸ را بخوانید. چرا خدا مردم را از مصر فرا خواند؟

و به همین سادگی. خدا آنان؛ یعنی نوادگان اسرائیل، نسل پدرانشان ابراهیم، اسحاق و یعقوب را فراخواند و خداوند از طریق این نسل ها عهد خویش را بنیان نهاد و واقع شد که: «... از میان جمیع قومها، مِلک خاص من خواهید بود، زیرا تمامی زمین از آن من است»( خروج باب ۱۹ آیه ۵). این رابطه، کانونِ عهد بود.

با این حال این گفته «مِلک خاص » (سِگولا segullah ) می تواند به آسانی سوء تعبیر شود(که در واقع چنین شده بود). خاص بودن، به خودی خود ریشه در قدوسیت و عدالت ندارد. در عوض به خاطر فیض خدا به آنان ارزانی شده بود و به خاطر حقایق شگفت انگیزی بود که او به آنان ارزانی داشته بود- حقایقی که باید از آنها پیروی می شد و به عنوان «پادشاهی کاهنان»، سرانجام به دنیا منتشر می شد.

سپس خداوند برخی از مفاد عهد و پیمان ( و به گفته ای فسخ عهد)، ده فرمان (خروج ۲۰) را به آنها داد ، و سپس این عهد منعقد گردید.. با پاشیده شدن خون قربانی در مذبحی که بتازگی برپا شده بود ، موسی «کتاب عهد را برداشت و آن را در حالی که قوم گوش فرا می دادند، برای ایشان قرائت کرد» (خروج باب ۲۴ آیه ۷). قوم مجدداً تصریح کردند که مطیع خواهند بود.

`« آن هنگام که موسی هر یک از احکام شریعت را به تمامی قوم اعلام کرد، خون گوساله ها را گرفته، همراه با آب و پشم قرمز و شاخه های زوفا، برطومار و همه قوم پاشید و گفت: این است خون عهدی که خدا شما را به نگاه داشتنش حکم فرموده است»(عبرانیان باب ۹ آیات ۱۹و۲۰). خون بر چه چیز دلالت دارد و چرا حتی امروزه برای ما نیز پراهمیت است؟`