---
title:  فراخوانی اَبرام
date:  28/09/2021
---

اَبرام(که بعدها ابراهیم خوانده شد) برای اولین بار در تبارشناسی پیدایش باب ۱۱ ظاهر شد که درست پس از زمان پراکنده شدن مردم از بابل بر روی زمین به وی اشاره می شود.

`فراخوان ابرام از سوی خدا را در پیدایش باب ۱۲ آیات ۱-۳ بخوانید. امروزه وقتی به گذشته برگشته و به زمان پس ازمصلوب شدن  و زمان پس از مرگ عیسی و انتشار انجیل نگاه می کنیم، چگونه می فهمیم که خداوند چه وعده هایی را از طریق ابرام داد؟`

پس از گذر قرنها، پولس رسول که درگیر ارتداد غلاطیان بود، به فراخوانی ابراهیم اشاره

می کند تا از ابتدا قصد و نیت خدا را بیان کرده باشد: یعنی انجیل خبر خوش به کل جهان.

«پس باید بدانید که ایمانداران، فرزندان حقیقی ابراهیم هستند. چون کلام خدا از پیش، زمانی را میدید که خدا غیریهودیان را از راه ایمان کاملاً نیک محسوب میکند. قبلاً به ابراهیم بشارت داده گفت: به وسیلة تو تمام ملّتها برکت خواهند یافت. بنابراین ایمانداران در برکات ابراهیم ایماندار، شریک و سهیم هستند« (غلاطیان باب ۳ آیات۷-۹).

فراخوانی ابراهیم برای اولین بار در پیدایش باب ۱۲ بیان شده است؛ و بخش عمده ای از باقی پیدایش داستان نسلی است که از خون اوست، ذریتی که عملکرد بدتری از نسل قبل داشت و یکی پس از دیگری خانواده ای از هم گسیخته به وجود آوردند و با این وجود، وعده نهایی قرار بود محقق شود، که به نقطه ای حساس در فراخوانی موسی رسید.

اعمال رسولان باب ۷ آیات ۲۰-۳۶ را بخوانید؛ که استیفانِ شهید، داستان موسی و خروج را به تصویر می کشد. این داستان با وعده نخستین خدا به ابراهیم چگونه انطباق می یابد؟

درجهانی که در جهالت، خطا و عدم شناخت حقیقت فرو رفته است( مسائلی که بیش از سه هزار سال است که تغییر نیافته، اینطور نیست؟) ، خداوند عده ای از مردم را به عنوان  قوم خویش و نوادگان ابراهیم از مصر فرا خواند. او از طریق آنان نه تنها در پی آن بود تا دانش حقیقت؛ شناخت وی، یهوّه، وبرنامه نجات را محافظت کند، بلکه در پی این بود تا این دانش را به کل دنیا انتشار دهد.

`امروزه ما به عنوان ایمانداران ادونتیست روز هفتم با دنیا چگونه ارتباطی داریم؟ به عبارتی دیگر، چه رابطۀ موازاتی بین ما و اسرائیل کهن وجود دارد؟ مهمتر اینکه این موازات بر هر یک از افراد بطور فردی چه مسئولیتی  می سپارد؟`