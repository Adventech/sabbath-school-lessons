---
title:  اگر مرا دوست دارید، احکام مرا نگاه دارید
date:  20/10/2021
---

اسرائیل-بطور کل به عنوان یک قوم- فرا خوانده شده بود تا خدا را محبت کند؛ اما این چیزی است که تنها بطور فردی می تواند محقق شود. به عنوان یک انسان که به او اراده آزاد داده شده است، هر اسرائیلی مجبور بود تا  انتخاب کند که خدا را محبت نماید- و آنان قرار بود تا با اطاعت کردن، این محبت را نشان دهند.

**این آیات زیر چه چیزی در اشتراک دارند؟ به بیانی دیگر،  موضوع مشترک در بین آنان چیست؟**

`تثنیه باب ۵ آیه ۱۰`

`تثنیه باب ۷ آیه ۹`

`تثنیه باب ۱۰ آیه ۱۲`

`تثنیه باب ۱۱ آیه ۱`

`تثنیه باب ۱۹ آیه ۹`

چقدر کلا م خدا می تواند روشن تر از این باشد؟ خدا صرفا نمی گوید که ما را دوست دارد بلکه محبتش را با کاری که انجام داده است نشان داده است و هنوز هم انجام می دهد، قوم خدا هم باید محبتشان را برای خدا توسط اعمالشان نشان دهند و در این متون می بینیم که محبت به خدا با اطاعت به او رابطه ای جدایی ناپذیر دارد.

به خاطر همین است وقتی یوحنا می گوید:«محبت به خدا همین است که از احکام اواطاعت کنیم و احکام او باری گران نیست»(اول یوحنا باب ۵ آیه ۳)، یا وقتی عیسی می گوید:«اگر مرا دوست بدارید، احکام مرا نگاه خواهی داشت»(یوحنا باب ۱۴ آیه ۱۵)، این آیات صرفا این تعلیم بنیادی را بیان می کنند. محبت خدا همواره باید با ابراز اطاعت به خدا  همراه باشد. این امر همیشه اینگونه بوده و خواهد بود واطاعت از خدا به معنای اطاعت از احکام او، ده فرمان  است که شامل فرمان چهارم که سبت می باشد نیز می شود. عمل به حکم چهارم از لحاظ قانونی بودن بیش از نگهداری از نُه فرمان دیگر نیست.

اگرچه اطاعت از هرکدام از احکام مذکور می تواند قانون گرایی باشد، لیکن این نوع اطاعت از احکام از روی محبت به خداست.

وقتی ما به راستی خدا را محبت می کنیم؛ مخصوصا به خاطر آنچه که او برایمان در مسیح عیسی انجام داده است، خواهان اطاعت از اوییم؛ چراکه این همان چیزی است که او از ما می خواهد.

وقتی موسی مکررا به قوم اسرائیل می گفت که خدا را دوست داشته و از او اطاعت کنید، او اینکار را پس ازآنکه آنان از مصر نجات پیدا کردند انجام داد. به خاطر همین محبتشان و اطاعتشان پاسخ  به نجاتی بود که خدا به آنان داده بود. آنان توسط خداوند نجات یافته بودند. حال آنان با اطاعت وفادارانه به احکامش به او پاسخ می دادند. آیا این امر امروزه متفاوت است؟

`تجربه شما از پیگیری برای اطاعت از خدا چیست؟ یعنی انگیزه های خودتان در اطاعت از خدا چیستند؟ چرا باید از روی عشق و محبت به او انجام شود؟ مفهوم ترس در کتاب مقدس، چه نقشی ایفا می کند؟`