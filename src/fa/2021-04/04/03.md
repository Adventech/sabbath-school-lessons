---
title:  خداترسی
date:  18/10/2021
---

موسی به بنی اسرائیل گفت تا خدا را با هر آنچه که دارند محبت کنند. این یک حکم بود. درهرحال، درچندآیه قبل موسی به آنان حکمی دیگر داده بود:« و تا شما... از یهوه خدای خود بترسید»(تثنیه باب ۶ آیه ۲).

`تثنیه باب ۱۰ آیه ۱۲ را بخوانید. در این متن راجع به ترس و محبت چه گفته شده است و چگونه ما آنرا می فهمیم؟`

در یک آیه از آنها خواسته شده تا از خدا بترسند ودرآیه ای دیگربه او محبت کنند و دراین آیه ازآنان خواسته شده تا همزمان از او بترسند و هم محبت کنند. در مفهوم کلی کلمه«ترس» شاید تناقض به نظر برسد، اما این طور نیست.

درعوض ترس از خدا- به معنای هیبت و احترام به کسی که هست؛ اقتدار وی، عدالت وی، قدرت وی و انصاف وی و وابستگی کامل به او؛ - باید یک عکس العمل  طبیعی باشد. ما موجوداتی سقوط کرده ایم؛ موجوداتی که بر ضد احکام خدا و بلکه فیض او عصیان ورزیدند و لایق محکومیت و مرگ ابدی می باشند.

`افسسیان باب ۲ آیات ۱-۱۰ را بخوانید. این آیات چگونه به ما کمک می کند تا همزمان از خدا بترسیم و او را دوست داشته باشیم؟`

علی رغم این واقعیت که ما «فرزندان غضب» بودیم(که به خاطر این است که باید از او بترسیم)، مسیح برای ما مرد و بنابراین در او یک زندگی نو به ما داد که شامل آزادی از گناه و محکومیت گذشته است(و به خاطرهمین باید او رامحبت کنیم).

و همانطور که چنین چیزی امروزه برای ما صدق می کند،  همین قاعده در اسرائیل کهن نیز به کار برده شد: آنان در مصردر اسارت ب، محکوم به بردگی و ظلم بودند و تنها محبت خدا و لطف او به آنان بود که آنان را به رستگاری سوق داد.

«به یاد آرکه خوددرسرزمین مصرغلام بودی و یهوه خدایت تو را با دست نیرومند و بازوی دراز ازآنجا به درآورد» (تثنیه باب ۵ آیه ۱۵). هیچ شکی نیست که بعدها آنان همزمان خدا را دوست داشته و از او ترس داشته باشند و اگر آنان اینگونه عمل نمودند پس بجا نیست که ما نیز فعالانه تر عمل کنیم، با دانستن این حقیقت که عیسی برایمان بر روی صلیب مرد؟

`مکاشفه باب ۱۴ آیات ۶ و۷ را بخوانید. چگونه می توانیم بفهمیم که چرا حکم «از خدا بترس» باید اولین حکم خداوند در آخرین پیامش به جهان باشد؟ درحالیکه ما ازآینده ای که بر این جهان واقع خواهد شد آگاهیم، چرا در این حکم این همه معنا نهفته است؟`