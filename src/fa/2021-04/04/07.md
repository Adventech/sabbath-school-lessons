---
title:  اندیشه هایی فراتر
date:  22/10/2021
---

«صلیب مسیح تا به ابد دانش و سرود نجات یافتگان خواهد بود. در مسیح که جلال یافته است، آنها مسیح مصلوب را مشاهده می کنند. هرگز فراموش نخواهد شد که او با قدرت خویش جهان های بی کران ناشناخته را در قلمروی بیکران در فضا خلق نموده و برپاداشت، آن محبوب خدا، سرور آسمان بود، که کروبی و سرافین درخشان از ستایش او محظوظ بودند – که خود را حقیر و خوار ساخت تا بشر افتاده را رفیع سازد، و تقصیر و شرم گناه را بر خود گرفت، تا اینکه غم های دنیای از دست رفته دلش را شکست و زندگی اش را برای روی صلیب جلجتا از هم پاشید.

آن خالق جهان و داور تمامی سرنوشت ها باید جلال خویش را به کناری گذاشته از روی عشق و محبت به بشر خود را خوار و حقیر سازد که برای همیشه موجب شگفتی و تحسین جهان خواهد بود.

وقتی ملل نجات یافته به منجی شان چشم بدوزند وجلال ابدی پدر را در سیمای درخشانش مشاهده کنند، وقتی تخت او را ببینند که بوده و هست و خواهد بود، خواهند دانست که پادشاهی اش پایانی نخواهد داشت،آنها آواز شوق خواهند سرائید:« سزاوار و شایسته است، آن بره ای که ذبح گردید، و با خون ارزشمند خویش فدیه ما را پرداخت نمود» (الن جی وایت، نبرد عظیم، صفحه ۶۵۱، ۶۵۲).

**سوالاتی برای بحث:**

`۱. متن الن جی وایت را که در بالا ذکر شده است بخوانید. این متن برای کمک به ما و اینکه چرا محبت مان برای خدا باید والاترین محبت باشد چه می گوید؟در باره این جمله تفکر کنید  که می گوید خدا آن کسی که « جهان های بی کران ناشناخته را در قلمروی بیکران در فضا خلق نموده و برپاداشت » کسی بود که برای ما بر روی صلیب رفت. چرا این حقیقت باید پایه و اساس ارتباطمان با خدا باشد؟`

`۲. بر مفهوم محبت و ترس از خدا بطور همزمان، تفکرکنید. چگونه می توانیم هر دو را انجام دهیم و چرا به هر دو باید عمل کنیم؟`

`۳. دوست داشتن خدا وقتی زندگی به خوبی سپری می شود یک چیزاست. ولی هنگامی که مصیبت ها و سختی ها هجوم می آورد چه؟ چرا در این زمان محبت به خدا مهمتر از زمانی است که همه چیز به خوبی پیش می رود؟`

`۴. به سوال آخر درس روز پنجشنبه رجوع کنید. از چه روش هایی می توانید به فردی که ایماندار نیست معنی عشق به خدا را توضیح دهید؟ ما انسانها چگونه می توانیم کسی را که هرگز رو در رو ندیده ایم دوست داشته باشیم؟ چرا مسئله ای نیست که او را هرگز ندیده باشیم؟`