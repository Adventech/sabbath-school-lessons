---
title:  خداوندْ خدایتان را دوست بدارید
date:  16/10/2021
---

### مطالعه این هفته
تثنیه باب ۶ آیات ۴ و ۵؛ تثنیه باب ۱۰ آیه ۱۲؛ افسسیان باب ۲ آیات ۱ تا ۱۰؛ مکاشفه باب ۱۴ آیات ۶ و ۷؛ تثنیه باب ۴ آیه ۳۷؛ تثنیه باب ۱۱ آیه۱؛ مرقس باب ۱۲ آیات ۲۸ تا ۳۰.

> <p>آیه حفظی</p>
> « شما باید خداوند خدای خود را با تمام دل و تمام جان و تمام توان دوست بدارید» (تثنیه باب ۶ آیه ۵).

در دین یهود، یکی از مهمترین دعاها از تثنیه باب ۶ برگرفته شده است. این دعا به عنوان «شِمَع» شناخته شده است که بر اساس اولین کلمه عبرانی دعا است؛ از ریشه «شِمَع shama »* که به معنای «گوش دادن» یا حتی «اطاعت کردن» است- کلمه ای که مکررا نه تنها در تثنیه بلکه در کل عهد عتیق ظاهر می شود.

اولین خط دعای شِمَع به شکل ذیل قرائت می شود: Shema Yisrael Adonai Elohenu Adonai echad.

یعنی:«بشنو، ای اسرائیل: یهوه، خدای ما، خداوند یکتاست.»(تثنیه باب ۶ آیه ۴). خیلی اوقات هنگامی که یهودیان این دعا را می خوانند چشمانشان را می پوشانند؛ که این ایده را متبادر می سازد که اجازه نمی دهند چیزی حواسشان را پرت کند تا بتوانند به خدا فکر کنند. این خط اول «شِمَع»  تصدیق ماهیت توحیدی اِلوهِنو(Elohenu)، «خداوند، خدای ما»، و همچنین وفاداری قوم اسرائیل نسبت به او و نه «خدا»ی دیگر است. در واقع، می تواند اینگونه نیز خوانده شود«خداوند، خدای ماست».

این خط اولین بخش از موعظه موسی است که دقیقا زمانی بود که قوم اسرائیل در شرف ورود به سرزمین وعده بودند. درهرحال شروع این دعا آن را به بیانی قدرتمند تبدیل می کند و حقیقتی است که به همان اندازه که در گذشته حساس بود در زمان حال نیز حساس است.

* معرب واژه عبرانی «شمَع»، فعل یا باب «سِمَع» می باشد که در زبانی فارسی آن را فعل امری «بشنو» ترجمه می کنیم. [ویراستار]