---
title:  دوست داشتن خدا
date:  17/10/2021
---

پس از آنکه موسی سابقه تاریخی قوم اسرائیل را  به آنان گوشزد می کند، او به آنان تعلیم می دهد که قرار بوده تا سرزمین موعود را به تصرف درآورده و درآن پیشرفت کنند. در واقع می توان مباحثه نمود کتاب تثنیه در مجموع چنین می گوید که: خداوند به مردم می گوید تا به آخر در عهد خود وفادار باقی بمانند؛ عهدی که او فیوضانه در تحقق وعده اش با پدرانشان بست.

تثنیه باب ۶  اینگونه آغاز می شود: «این است فرمانها و فرایض و قوانینی که یهوه، خدای شما، امر فرمود به شما بیاموزم، تا آنها را در سرزمینی که برای تصرفش بدان عبورمی کنید، به جای آرید، و تا شما و فرزندانتان و فرزندان فرزندانتان از یهوه خدای خود بترسید و تمامی فرایض و فرمانهای او را که من به شما حکم می کنم، در تمامی ایام زندگیتان نگاه دارید، تا عمر درازداشته باشید» (تثنیه باب ۶ آیات ۱ و ۲)

`تثنیه باب ۶ آیات ۴ و۵ را بخوانید. در آیه۵ خداوند به فرزندان اسرائیل چه فرمانی می دهد؟ این به چه معناست؟`

خداوندْ خدای خود را با تمامی دل محبت کن...؟ این آیه چه جالب است؛ در میان احکام، در میان این همه اِخطار، قوانین و تقدیرات آن، مردم فراخوانده شده اند تا خدا را محبت کنند ونه تنها محبت کنند بلکه «با تمامی دل، تمامی جان و تمامی قوّت» که به ذات مطلق محبت اشاره دارد.

خدای را با تمامی دل و جان و قوّت دوست داشتن بدین معناست که محبت ما نسبت به او باید فراتر از محبتی باشد که برای هرچیزی و هرکسی داریم؛ زیرا  او سرآغاز و منبع تمامی وجودمان و هرچیز دیگری است. عشق به او علاقه ما را هر چیز دیگری تحت الشعاع قرار می دهد.

در عبرانیان، کلمه«خود» برای خدای خود، دل خود، قوت خود به صورت مفرد است. بله خدا منظورش را به طور کل به مردم بیان می کرد اما قدرتی که در این «کلّ» وجود دارد به اندازه قدرتی است که در«جزء» وجود دارد.  خداوند از هریک از ما خواهد خواست؛ اگرچه بخشی از یک بدن بزرگتر هستیم ، تا به طور فردی به او وفادار باشیم و بنیان آن وفاداری باید محبت ما برای او باشد، بخاطر آنکه سزاوار است و بخاطر آنچه که برایمان انجام داده است.

`برای شما جمله با تمامی دل و تمامی جان خدا را محبت کن چه مفهومی دارد؟`