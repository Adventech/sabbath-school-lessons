### کتاب عهد: تثنیه

داستان این گونه است که: در طی فرمانروایی یوشیای پادشاه در اورشلیم( سالهای ۶۰۹-۶۴۰ قبل از میلاد) فردی که احتمالا در معبد خدمت می کرده، کتابی را می یابد و این کتاب در حضور یوشیای پادشاه خوانده می شود. «وقتی پادشاه کلام تورات را شنید، از شدت ناراحتی لباس خود را پاره کرد» (دوم پادشاهان باب ۲۲ آیه ۱۱). چرا؟ چون پی برد که او و مردمش از احکام نوشته شده در کتاب اطاعت نمی کنند.

سپس بر اساس آن کتاب که «کتاب عهد» نام دارد( دوم پادشاهان باب ۲۳ آیه ۲)، یوشیا اصلاحاتی بزرگ را آغاز می کند. آن اصلاحات را می توانیم در دوم پادشاهان باب ۲۳ بخوانیم.

این چه کتابی بود که اینگونه بر پادشاه و مردمش تاثیر گذاشت؟ باور بر این است که این کتاب باید «تثنیه» باشد؛ که در این سه ماهه به مطالعه آن می پردازیم.

کتاب پنجم و کتاب آخر از پنج کتاب موسی؛ یعنی تثنیه- این لغت برگرفته از کلمه لاتین «دِئوتِرونومیوم deuteronomium » است (که به معنی «حکم دوم» می باشد)- و می تواند اینگونه خلاصه شود:

پس از خروج از مصر و با ورود به عهد با خداوند در کوه سینا، فرزندان اسرائیل- به جای اینکه مستقیما به سرزمین کنعان بروند- به مدت ۴۰ سال در بیابان سرگردان می شوند. وقتی دوره ۴۰ ساله به اتمام رسید و عبرانیان می خواستند تا به سرزمین موعود وارد شوند، موسی با مجموعه ای از گفتار با آنان سخن گفت. جوهره و خلاصه کلام او چنین بود: شما در آستانه ورود به سرزمین موعود هستید. در آخر فراموش نکنید که خداوند چه کارهایی برایتان انجام داده است و فراموش نکنید که حال از شما چه می خواهد؛ اینکه او را با تمامی دل و جان محبت کنید و محبت خود را با اطاعت از تمامی فرامین وی مطابق با عهد، نشان دهید.

و موسی به منظور تاکید بر اهمیت عهد، ده فرمان را برای مردم تکرار کرد؛ که سنگ مبنای عهدی بود که خداوند در ابتدا با پدرانشان بسته بود و چنین کاری را دوباره درست در مرزهای کنعان انجام داد.

از این رو می پرسیم: آیا نظیر آنچه که برای بنی اسرائیل در مرزهای سرزمین موعود بوقوع پیوست، برای ما نیزکه درست در مرزی (بهتر از) سرزمین موعود قرار داریم واقع خواهد شد؟

بدین جهت موضوع این دروس سه ماهه «حقیقت حاضر در کتاب تثنیه» نام گرفته است و این همان چیزی است که قصد داریم به آن نگاهی بیندازیم: پیام های حقیقت حاضرکه می توانیم از کلام خداوند به امت عهد او بر گیریم.

در این سه ماهه به صورت موضوعی به کتاب تثنیه نگاهی خواهیم انداخت که پوشش دهنده موضوعاتی همچون عهد ابدی، شریعت و فیض، معنای محبت به خدا و همسایه و مهمتر از همه اینکه کتاب تثنیه چگونه محبت خدا را آشکار می کند که به طور قدرتمندانه با مرگ عیسی بر صلیب و قیامش تحقق یافت.

به طور یقین تفاوت عظیم زمانی و فرهنگی، کلیسای امروز ما را از کلیسای بیابان آن زمان تفکیک می کند. اما شاید شباهت هایی که با آنان داریم به مراتب بیشتر از چیزی باشد که ما را از هم متمایز می کند. به عنوان مثال آیا کلام ذیل برای امروز ما نیز صادق است؟

«طبق فرمان خداوند خدای خود، تمام قوانین او را به شما تعلیم دادهام. هنگامی که سرزمین را تسخیر کردید از آنها پیروی نمایید. اگر از آنها با دل و جان اطاعت کنید، نزد مردم در داشتن حکمت و بصیرت مشهور میشوید و چون مردم کشورهای دیگر این قوانین را بشنوند، خواهند گفت: این قوم بزرگ واقعاً دارای حکمت و بصیرت هستند» (تثنیه باب ۴ آیات ۵ و۶).

توجه کنید که احکام به منظور «درک حکمت» آن داده نشده بود بلکه برای این بود که از آن ها اطاعت شود. یقیناً در اینجا پیامی برای وجود دارد. همانطور که خواهیم دید، یکی از آنها در کتاب تثنیه می باشد.

کلیفورد آر. گولدشتاین ویراستار کتاب «راهنمای مطالعه کتاب مقدس بزرگسالان» و نویسنده «تعمید اهریمن»: تکامل تدریجی واغوای مسیحیت» می باشد.