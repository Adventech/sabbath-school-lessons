---
title:  قلبهای خود را مختون سازید
date:  24/10/2021
---

تثنیه باب ۱۰ در ادامه تثنیه باب ۹ ، اساساً تصویب مجدد عهدی است که با اسرائیل بسته بود. در واقع، بیشتر این کتاب نوعی تجدید عهد است. خداوند هنوز کار خود را با آنان به پایان نرسانده بودکه  کوتاه زمانی پس از اینکه موسی آن ها را ترک گفت، مرتکب گناهی فاحش شده و در بت پرستی سقوط کردند.  در حوریب مرتکب شدند، پس از اینکه موسی آن ها را برای کوتاه زمانی ترک کرد، آنان به بت پرستی افتادند.

`تثنیه باب ۱۰ آیات ۱-۱۱ را بخوانید. چه اتفاقی در اینجا می افتد که به ما کمک می کند تا بفهمیم  که خدا گناهانشان را بخشید و قول عهدی را که به آنها و پدرانشان داده بود تأیید می کند؟`

موسی الواح سنگی ده فرمان را درهم شکست (تثنیه باب ۹ آیه ۱۷)-که نشانه ای از عهدی بود که شکسته شده بود (تثنیه باب ۳۲ آیه ۱۹). «موسی برای اینکه انزجار خود را نسبت به نافرمانی آنان نشان دهد، الواح سنگی را بر زمین زد و آنها جلوی چشمان قوم شکست؛ و این نشانه ای بود از اینکه چون آنان عهد خود را با خدا ، خدا نیز عهد خویش را با آنان شکست.»- (الن جی وایت، مشایخ و انبیاء، صفحه ۳۲۰).

از این رو، این واقعیت که خدا به موسی گفت تا لوح های سنگی جدیدی را «به مانند اول» بتراشد آن کلمات را مانند اول بر رویشان حک کند حاکی از این بود که خدا قوم را بخشیده بود ولی هنوز کار او با آنان تمام نشده بود.

`تثنیه باب ۱۰ آیات ۱۴-۱۶ را بخوانید. خدا به آنان چه می گوید؟ تصاویری که خداوند در اینجا به کار برده چه معنایی دارد؟`

ترکیبی از تصاویر در اینجا موجوداست: غُلفه، قلب، گردن. با این وجود، مفهوم روشن است. ختنه نشانه ای از عهد بود، اما تنها نشانه ای ظاهری. خدا قلب آن ها را می خواست؛ یعنی، ذهنشان، عواطفشان و محبتشان را خواهان بود. تصویر گردن کشی به سرسختی و عدم تمایل آنان به اطاعت از خداوند اشاره می کرد. و اساسا در اینجا و جای دیگر، خداوند به آنان می گفت تا از دمدمی بودن و بی ثباتی در وفاداری دست کشیده و او را با تمامی دل و جان خدمت کنند.

`در مورد تمامی زمانهایی که خداوند گناهانتان را بخشیده است تامل نمایید. این مطلب چه چیزی درمورد فیض خدا می گوید؟`