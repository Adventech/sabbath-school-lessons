---
title:  غریبه ای در خانه شما را می زند
date:  23/10/2021
---

### مطالعه این هفته
مرقس باب ۱۲ آیات ۲۹-۳۱، تثنیه باب ۱۰ آیات ۱-۱۹، مزامیر باب ۱۴۶ آیات ۵-۱۰، متی باب ۷ آیه ۱۲، تثنیه باب ۲۷ آیه ۱۹، یعقوب باب ۱ آیه ۲۷ تا باب ۲ آیه ۱۱.

> <p>آیه حفظی</p>
> «پس شما نیز غریبان را دوست بدارید، زیرا که خود درسرزمین مصر غریب بودید»(تثنیه باب ۱۰ آیه ۱۹).

همانطورکه هفته پیش خواندیم، وقتی یکی از کاتبان [علمای دین] می پرسد که «از تمام احکام، کدام از همه مهمتر است» (مرقس باب ۱۲ آیه ۲۸) عیسی با تاکید بر خدای یکتا برآن گفته صحه گذاشته و می گوید: « خداوندْ خدای خود را با تمامی دل و با تمامی جان و با تمامی فکر و با تمامی قوت خود محبت کن» (مرقس باب ۱۲ آیه ۳۰).

با این حال عیسی اینگونه ادامه می دهد و می گوید «حکم دوم مانند حکم اول است» (مرقس باب ۱۲ آیه ۳۱) ، مطلبی که کاتب در خصوص آن سوال نکرده بود. با این وجود، عیسی با علم به اهمیت موضوع گفت: « و دومین حکم این است: همسایه ات را همچون خویشتن محبت کن. بزرگتراز این دو حکمی نیست». (مرقس باب ۱۲ آیه ۳۱).

هیچ حکمی بزرگتر از اینها نیست؟ عیسی محبت به خدا و محبت به همسایه را  به هم پیوند می دهد که هر دو از بزرگترین احکام است.

علاوه بر این،  عیسی مطلبی جدید را عنوان نمی کند که برای یهودیان نا آشنا باشد. در عوض دعوت کردن از آنها تا او را در حد اعلی دوست داشته باشند -  ایده دوست داشتن همسایه و دیگران به عنوان شیوه ای برای ابراز محبت به خدا، یقیناً از کتاب تثنیه برگرفته شده است.