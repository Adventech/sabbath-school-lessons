---
title:  با انصاف داوری کنید
date:  27/10/2021
---

ما ایمانداران، فرا خوانده شده ایم تا شخصیت خدا را منعکس نماییم. پولس نوشت: « ای فرزندان من، بار دیگر درست مانند مادری در وقت زایمان، برای شما احساس درد میکنم تا شما شکل مسیح را به خود بگیرید »(غلاطیان باب ۴ آیه ۱۹). گذشته از همه اینها، ما اساسا «به شباهت خدا»آفریده شده ایم(پیدایش باب ۱ آیه ۲۷) صورتی که بعدها با گناه از بین رفت وهمانطورکه دیدیم وقتی موسی در مورد قدرت و عالی مرتبه بودن خدا صحبت کرد، به این موضوع اشاره کرد که خدا رشوه نگرفت و مراقب ضعیفان و طردشدگان بود. خدا این کار راکرد، بنابراین ما هم باید همان کار را انجام دهیم.

**آیات زیر را که از تثنیه برگرفته شده اند بخوانید. موضوع مشترک بین آنان چیست؟**

`تثنیه باب ۱ آیه ۱۶`

`تثنیه باب ۱۶ آیه ۱۹`

`تثنیه باب ۲۴ آیه ۱۷`

`تثنیه باب ۲۷ آیه ۱۹`

این ها تمثیلاتی هستند که چگونه ضعیفان ، فقیران ، و رانده شدگان در بسیاری از دادگاه های بشری همانند کسانی که پول ، قدرت و ارتباط دارند ، از «عدالت» برخوردار نمی باشند. مهم نیست کدام کشور، ناحیه، فرهنگ باشد و اینکه اصول عدالت و برابری چقدر عالی باشند که درقانون اساسی یا قوانینی دیگری گنجانده شده باشند؛ واقعیت همانگونه باقی مانده است: فقیران، ضعیفان و طردشدگان هرگز آن عدالتی که دیگران به دست می آورند را به دست نمی آورند.

به خاطر همین است آنچه که خداوندْ گفت حائز اهمیت است. این بی عدالتی که در هرجا دیده می شود، نباید در قوم اسرائیل، میان قوم خدا، و آنانی که باید او را به جهان بشناسانند وجود داشته باشد. به عبارتی دیگر با به کار بردن ادبیات امروزی، خداوند درآنجا خواست تا« عدالت و برابری تحت قانون» در اسرائیل کهن وجود داشته باشد.

اما این موضوع عمیقتر فقه می باشد. «مقدس باشید، زیرا من، یهوه خدای شما، قدوسم»(لاویان باب ۱۹ آیه ۲).

آری، آنان می دانستند که خدای حقیقی کیست و با آداب عبادت آشنا بودند و نوع درست قربانی را می آوردند. همگی اینها خوب است؛ اما در آخر، آیا نیکو بود  تا با همگی اینها با ضعیفان و فقیران در میان خود درست رفتار نکنند؟ مکررا در نبوتها، خداوند بر ضد ظالمانی است که بر نیازمندان و فقیران ستم می کنند. چطور ممکن است که در عین حال هم «مقدس» باشید و هم با دیگران بدرفتاری کنید؟ صرف مظر از اینکه چقدر به مناسک مذهبی مقید باشید، چنین چیزی ممکن نیست.

`عاموس باب ۲ آیه ۶؛ عاموس باب ۴ آیه ۱؛ عاموس باب ۵ آیه ۱۱؛ اشعیا باب ۳ آیه ۱۴و۱۵؛ اشعیا باب ۱۰آیه۱و۲؛ ارمیا باب ۲ آیه ۳۴ را بخوانید. انبیا در خصوص هشداری که خداوند به اسرائیل کهن داده بود چه می گویند؟ این سخنان برای ما امروزه چه می گویند؟`