---
title:  غریبه را دوست بدار
date:  25/10/2021
---

درمیان این پندها موسی اعلام می کند:« اینک آسمان، آری بلندترین آسمانها، ازآنِ یهوه خدای توست، ونیز زمین و هرآنچه درآن است»(تثنیه باب ۱۰ آیه ۱۴). این آیه حاکمیت خدا را  قدرتمندانه ابراز می کند، ایده ای که در دیگر جاهای کتاب مقدس یافت می شود: «زمین و هرآنچه درآن است ازآن خداوند است، جهان و همه ساکنانش» (مزامیر باب ۲۴ آیه ۱).

`تثنیه باب ۱۰ آیات ۱۷-۱۹ رابخوانید. در اینجا  موسی در خصوص خداوند چه مطلب دیگری بیان می کند؟ در این اعلان ، خداوند به قوم خود چه فرمان مهم دیگری می دهد؟`

یهوه نه تنها بر زمین و آسمان حکمرانی می کند، بلکه او«خدای خدایان و رب الارباب است»(تثنیه باب ۱۰ آیه ۱۷). این بدان معنا نیست که خدایان دیگری، خدایان پست تر،  نیز وجود دارد؛ به مانند خدایانی که بت پرستان اطراف آن ها را پرستش می کردند. در عوض این موضوع می گوید که تنها او خداست   بدانید که تنها من خدا هستم و خدای دیگری غیر از من نیست » (تثنیه باب ۳۲ آیه ۳۹) او بر تمامی قدرتهای دیگرادعای برتری می کند، خواه مجازی باشند خواه واقعی و یا بر زمین باشند یا در آسمان.

مضاف بر این، آیه ادامه می یابد که او«خدای بلندمرتبه، قادرمتعال ومهیب است که هیچ جانبداری نشان نمی دهد و رشوه نمی گیرد». تمامی اینها به پیامی بزرگ خلاصه می شود: یهوه خدای شماست و شما، قوم او، باید از او اطاعت کنید.

چه تضاد قدرتمندی در اینجا دیده می شود. آری، یهوه خدای خدایان و رب الارباب است، حاکم مستقل ونگهدارنده خلقت(کولسیان باب ۱ آیه ۱۶ و ۱۷)؛ اما او از بتیمان، بیوه زنان و بیگانگان مراقبت می کند و با بر آورده ساختن نیازهای آنان این مراقبت را به عمل می آورد. خدا به گنجشکی اشاره می کند که به زمین می افتد(متی باب ۱۰ آیه ۲۹) و از اوضاع و احوال آنچه که در حاشیه جامعه اتفاق می افتد آگاه است.

به عبارتی دیگرخداوند به مردم اینگونه می گوید که شاید شما انتخاب شده اید و خاص هستید و شما را دوست دارم اما دیگران را نیز دوست دارم و این شامل نیازمندان و بینوایان می شود که بین شما هستند و همانطور که من آنان را دوست می دارم شما نیز باید آنان را دوست بدارید. این یکی از الزامات عهد شماست و یکی از موضوعات مهم دیگر نیز می باشد.

`مزامیر باب ۱۴۶ آیات ۵-۱۰ را بخوانید. پیام خداوند در این آیات چیست و برای ما مسیحیان از چه مفهومی برخوردار است؟`