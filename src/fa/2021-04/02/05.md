---
title:  قادِش بَرنِع
date:  06/10/2021
---

شبحی بخشهای اولیه کتاب تثنیه را در بر گرفته است، شبح قادِش بَرنِع. این داستان تاسف آور، همانطور که شاهد آن هستیم، برای کتاب تثنیه حواشی ایجاد کرده و بررسی دقیق تر به این موضوع حائز ارزش می باشد.

`اعداد باب ۱۴ را بخوانید. قوم به گزارشی که جاسوسان آوردند چه عکس العملی نشان دادند ونتیجه عکس العملی که نشان دادند چه بود؟ (تثنیه باب ۱ آیات ۲۰-۴۶ را ببینید).`

ما می توانیم درسهای مهمی از این داستان بگیریم؛ اما یک درس مهم که مجددا در کتاب مذکور دیده خواهد شد را  نیز می توان  در اعداد باب ۱۴ یافت.

`اعداد باب ۱۴ آیات ۱۱-۲۰ را بخوانید.  اگرچه باز هم در اینجا موسی را به عنوان شفاعت کننده می بینیم، استدلال های او با خداوند در خصوص  اینکه چرا نباید آنان را نابود کند از چه اهمیتی برخوردار بود؟`

راجع به آنچه که موسی به خدا گفت تفکر کنید. اگر اینکار را بکنی، بنگر که چگونه در برابر چشمان مصریان و دیگر ملل ظاهرخواهی شد. این نکته مهم است چراکه نهایتا هرآنچه که خدا خواسته بود تا با قوم اسرائیل انجام دهد تنها محض خاطر قوم اسرائیل نبود؛ بلکه بطور کل برای بشر بود. قوم اسرائیل قرار بود تا نوری برای جهان باشند، شاهدی از قدیم الایام در خصوص محبت و قدرت و نجاتی که در خدای حقیقی یافت می شود و نه در بتهای بی ارزشی که این قوم پرستیده بودند.

با این حال همانطورکه موسی گفت، اگربخواهی تا این قوم را محو کنی بعدا چه؟ ملتها خواهند گفت:«چون خداوند نتوانست این قوم را به سرزمینی که بدیشان قسم خورده بود درآورَد، ایشان را درصحرا کشت.»(اعداد باب ۱۴ آیه ۱۶).

به عبارتی دیگر، آنچه که در اینجا می بینیم موضوعی است که در کل کتاب مقدس یافت می شود: این ایده که خدا در قومش جلال می یابد- اینکه جلال و نیکوئی و محبت و قدرت خدا بایستی در کلیسایش، از طریق آنچه که قومش انجام می دهند آشکار شود. البته این طور نیست که همیشه قومش بخواهند کار را برای خدا آسانتر کنند؛ اما در نهایت خدا از طریق اعمالش، در زمین جلال خواهد یافت.

`افسسیان باب ۳ آیه ۱۰ را بخوانید. پولس در اینجا چه می گوید، و این موضوع چگونه اتفاق می افتد؟ چگونه « حکمت گوناگون» خدا به جهان آشکار شده است؟ کدام نقش را، در صورت وجود، هر یک از ما در تحقق بخشیدن این نقش بر عهده می گیریم؟`