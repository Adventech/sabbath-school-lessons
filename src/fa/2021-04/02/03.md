---
title:  تحقق نبوت
date:  04/10/2021
---

علیرغم برخی از خطاهایی که علم مدرن در تلاش است تابه عنوان حقیقت القا کند (از قبیل اینکه جهان «مطلقا از هیچ» به وجود آمد و یا اینکه تمامی موجودات زنده بر روی زمین بطور تصادفی  از مواد شیمیایی ساده شکل گرفتند)، با این وجود، علم، دیدگاه های حیرت انگیزی از قدرت آفرینندگی خدا برای ما به ارمغان آورده است. هماهنگی، توازن و دقت در تمامی جنبه های دنیای طبیعی، حتی در وضعیت سقوط کرده اش، کسانی را که آنها را مطالعه و بررسی می کنند، به حیرت انداخته است.

و اگر خدا می تواند با موارد فیزیکی اینچنین دقیق باشد قطعا در موارد روحانی نیز دقیق خواهد بود. بنابراین در آیات آغازین کتاب تثنیه، می توانیم دقت خارق العاده خدا را بیشتر ببینیم.

`تثنیه باب ۱ آیات۱-۶ را بخوانید. برجستگی نبوتی واقعیتی که تثنیه ۱: ۳ در خصوص «سال چهلم»از آن سخن می گوید چیست؟`

پس از ناکامی، موسی وقتی جاسوسها را از قادِش بَرنِع برای بررسی سرزمین فرستاد و قوم  فراخوان را برای گرفتن سرزمین رد کردند- چه اتفاقی افتاد؟ به آنان گفته شد که به سرزمین موعود آنطور که امید داشتند وارد نخواهند شد. و چه مدت باید منتظر می ماندند تا بتوانند به آن سرزمین وارد شوند؟ «برحسب شمار روزهایی که زمین را تجسس کردید، یعنی چهل روز، یک سال به عوض هر روز، یعنی چهل سال متحمل جزای تقصیر خود خواهید شد و این گونه، ناخشنودی مرا درخواهید یافت.» (اعداد باب ۱۴ آیه ۳۴).

از اینرو تثنیه داستان قوم خدا را تا سال چهلم به پیش می برد، دقیقا همانطور که خدا به آنان گفته بود. به عبارتی دیگر کلام نبوی خدا به اندازه خود خداوند قابل اعتماد است و آنچه که در آیات نخست کتاب تثنیه می بینیم شواهد بیشتری از آن قابل اعتماد بودن است؛ یعنی خداوند به آنچه که گفته عمل می کند و آن کار را خواهد کرد زمانی که او بگوید که انجام خواهد داد.

البته این تنها دوره نبوتی ای نیست که تحقق یافته، همانطور که خدا گفته بود. وقتی از نقطه برتری امروزه نگاهی به عقب می اندازیم، می توانیم به عنوان مثال در دانیال باب ۹ آیات ۲۴-۲۷ دوره زمانی عیسی را کشف کنیم که درست همان گونه که خداوند گفته بود تحقق یافت. می توانیم «زمانی و زمانی و نصف زمان را ببینیم» (دانیال باب ۷ آیه ۲۵؛ همچنین مکاشفه باب ۱۲ آیه ۶ و۱۴؛ مکاشفه باب ۱۳ آیه ۵ را ببینید) که در تاریخ محقق شده است و همچنین تحقق یافتن ۲۳۰۰ روز را در دانیال ۸: ۱۴ می بینیم.

و در کنار عناصر دقیق زمانی، نبوتهای دانیال درباب های ۲ و۷ و۸ که عینا و دقیقا تاریخ جهان را پیش بینی کرد، شواهدی عظیم از پیش آگاهی خدا و کنترل امور و قابل اعتماد بودن آن را به ما  می دهد.

`می توانیم ببینیم که خداوند نبوتهای گذشته را همانطور که پیش گویی کرده بود صادقانه به انجام رسانید. چرا این قضیه به ما اطمینان می بخشد که می توانیم به او در خصوص وقایع آینده اعتماد کنیم؟`