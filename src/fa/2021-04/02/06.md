---
title:  شرارت اَموریان
date:  07/10/2021
---

در تثنیه باب های ۲ و۳، موسی تاریخ قوم اسرائیل را بر آنان بازگو می کند که به برکت خدا، چگونه توانستند دشمنانشان را تعقیب کنند؛ و وقتی پر از ایمان بودند خدا به آنان پیروزی را عطا کرد، حتی پیروزی بر «غول ها» (تثنیه باب ۲ آیه ۱۱و ۲۰، تثنیه باب ۳ آیه ۱۳).

البته این امر مشکلی ببار می آورد که باید آن را بررسی کنیم.  با وجودآنکه بنی اسرائیل اغلب نخست با قومی از در صلح وارد گفتگو می شدند (تثنیه باب ۲۰ آیه ۱۰ و۱۱)، در عین حال اگر آن ملت پیشنهاد آنان را نمی پذیرفتند بعضی اوقات قوم اسرائیل بر آنان تاخته و آنان را به همراه زنان و کودکان نابود می کردند. «ولی خداوند، خدایمان او را به ما تسلیم نمود و ما او را با تمام پسران و افرادش کشتیم و تمامی شهرهایش را به تصرف خود درآورده، همه مردان و زنان و اطفال را از بین بردیم» (تثنیه باب ۲آیات ۳۳ و ۳۴ ).

برخی سعی می کنند با گفتن این که این داستان ها واقعیت ندارند این موضوع را دور بزنند.با این حال، چون ما براین باوریم که «تمامی کتب مقدس الهام خداست و برای تعلیم و تادیب و اصلاح وتربیت درپارسایی سودمنداست.»(دوم تیموتائوس باب ۳ آیه ۱۶)؛ و این گزینه ای پایا برای ادونتیستهای روزهفتم نیست. بنابراین، ما مانده ایم و سوالی دشوار در خصوص این وقایع!

`پیدایش باب ۱۵ آیات ۱-۱۶ را بخوانید. خدا به ابرام در پیدایش باب ۱۵آیه ۱۶ چه گفت، واین امرچگونه می تواند نوری بر مبحث دشوار بتاباند؟`

جای هیچ تردیدی نیست که بسیاری از این اقوام بت پرست مردمی بسیار بی رحم و  ستمگر بودند که توجیه پذیر بود که بایستی ازمدتها قبل با غضب و مجازات خدا روبرو می شدند. و این درست است، حتی اگر خدا با صبر و شفقت منتظر ماند تا آنان راه هایشان را تغییر دهند، تغییر ندادند- این واقعیت سخت در مورد کشتن همه، از جمله کودکان تغییر نمی یابد. (البته احتمالا کودکان زیادی در واقعه طوفان نوح از بین رفتند چنانچه بخواهیم با کشتار اسرائیلیان آن را مقایسه کنیم).

واقعیت این است که بر اساس اطلاعات محدودی که نسبت به وقایع کل متن در دست داریم، ما باید این واقعیت سخت را پذیرفته و به نیکویی خدا که در طرق گوناگونی آشکار شده است اعتماد کنیم. ایمان صرفا دوست داشتن خدا در یک روز زیبا، در جنگلی زیبا پر از صداها و مناظر زیبا نیست؛ بلکه موضوع این است با وجود آنکه درک کاملی بر اتفاقات نداریم به او ایمان داشته باشیم.

`اول قرنتیان باب ۱۰ آیات ۱-۴ و یوحنا باب ۱۴ آیه ۹ را بخوانید. چگونه این آیات و آیات مشابه، در اعتماد کردن به محبت، عدالت و نیکویی خدا  به ماکمک می کنند؛ حتی وقتی ما با وقایعی روبرو می شویم که به نظر می رسد فهمیدن آن ها سخت باشد؟`