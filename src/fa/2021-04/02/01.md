---
title:  درس تاریخِ موسی
date:  02/10/2021
---

### مطالعه این هفته
تثنیه باب های ۱ تا ۳، خروج باب ۳۲ آیات ۲۹-۳۲، اعداد باب ۱۴، افسسیان باب ۳ آیه ۱۰، پیدایش باب ۱۵آیات ۱-۱۶، یوحنا باب ۱۴ آیه ۹.

> <p>آیه حفظی</p>
> «و همه از یک نان روحانی میخوردند. و از یک آب روحانی مینوشیدند؛ زیرا از صخرهای معجزهآمیز که ایشان را دنبال میکرد، مینوشیدند و آن صخره مسیح بود» (اول قرنتیان باب ۱۰ آیه ۳و ۴).

«اینها سخنانی است که موسی گفت» ( تثنیه باب ۱ آیه ۱) و سپس کتاب تثنیه شروع می شود و اگرچه موسی وحضور موسی بر کتاب غالب است؛ ازاین کلمات آغازین تا به مرگش در سرزمین موآب(تثنیه باب ۳۴ آیه ۵)، تثنیه(به عنوان کل کتاب مقدس) در واقع در باره خداوندْ عیسی می باشد؛ چراکه او آن یگانه ای است که ما را آفرید(پیدایش باب ۱ و باب ۲؛ یوحنا باب ۱ آیات۱-۳)، و از ما نگهداری نمود(کولسیان باب ۱ آیات ۱۵-۱۷، عبرانیان باب ۱ آیه ۳)، و ما را رهایی بخشید(اشعیا باب ۴۱ آیه ۱۴، تیطس باب ۲ آیه ۱۴) و به عبارتی ساده تر ، تثنیه به ما آشکار می کند که چطور خداوند به خلقت، حفظ ، نگهداری و نجات قومش در این برهه حساس زمانی در تاریخ نجات، ادامه داد.

بر این اساس  که بنی اسرائیل در نهایت وارد سرزمین کنعان خواهند شد، موسی به آنان درس تاریخ می دهد؛ مبحثی که در تمامی کتاب مقدس تکرار شده است: به خاطر بسپارید که خداوند چه کارهایی را در گذشته برایتان انجام داده است.

این توصیه برای ما نیز از معنایی برخوردار است که در مرزهای سرزمینی بهتر از سرزمین موعود هستیم: «در مرور تاریخ گذشته خودمان، با گامهایی که برداشتیم و به جایگاه زمان حاضر رسیدیم،... در حیرت فرو رفته ام و به مسیح به عنوان رهبر نیز اطمینان و تکیه دارم. ترسی از آینده نداریم. هراس ما باید زمانی باشد که مسیری را که خدا ما را در آن هدایت کرده و درس هایی را که در گذشته به ما تعلیم داده، به فراموشی بسپاریم»- (الن جی وایت، پیش طرح های زندگی، صفحه ۱۹۶).