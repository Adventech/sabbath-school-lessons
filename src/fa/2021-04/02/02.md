---
title:  خدمت روحانی موسی
date:  03/10/2021
---

در تمامی کتاب مقدس حضور موسی احساس می شود و اگرچه تا کتاب خروج باب ۲ آیه ۲ چیزی در باره او گفته نشده است، ولی او کتاب پیدایش را نوشته بود؛ داستان بنیادین و معتبر خدا از اینکه ما چه کسی هستیم، چگونه به این نقطه رسیده ایم، چرا خیلی چیزها بد هستند ودر عین حال چرا باید باز امیدوار باشیم. پیدایش، سقوط آدم، وعده نجات، طوفان نوح، ابراهیم، انجیل- همگی ریشه در کتاب پیدایش دارند و مولف آن موسی نبی بود. به سختی می توان تاثیر گذاری این فرد را بسنجیم که بی عیب و نقص نبود. با این وجود او به دستورات خدا عمل می کرد زیرا خداوند را دوست داشت و خواهان خدمت به او بود.

`خروج باب ۳۲ آیات ۲۹-۳۲ را بخوانید که گفتگوی بین خداوند و موسی بخاطرگناه دهشتناک گوساله طلایی را ثبت نموده است. این داستان از شخصیت موسی چه درک و بینشی به ما می آموزد و چرا با وجود هر گونه نقص و عیبی که داشت خداوند قادر بود او را اینچنین قدرتمندانه بکار برد؟`

اگرچه موسی با گناه سر و کار نداشت، ولی در پی شفاعت برای این قوم گناهکار بود؛  حتی اگرجانش را به خاطر آنان از دست می داد. جالب اینکه، در خروج باب ۳۲ آیه ۳۲ وقتی موسی از خدا طلب می کند تا «گناهانشان را ببخشد»، فعل در واقع به معنای «تحمل کردن» است. بدین ترتیب موسی- با درک سنگینی گناه و آنچه که کفاره گناه را در برداشت- براستی از خدا خواست تا گناهانشان را «تحمل کند» واین بدین معنی است که نهایتا این تنها راه است تا گناهان آنان و هر گناهی بتواند بخشیده شود.

بدین ترتیب ما در اینجا، در بخشهای اولیه کتاب مقدس، اصطلاح قدرتمندی از جایگزینی داریم که در آن خدا خودش، در شخص عیسی، بهای کامل و سنگین گناهانمان را خودش متحمل خواهد شد- که راه نجات از پیش تعیین شده خدا برای بشریت می باشد، مشروط بر اینکه بشر به اصول حاکمیت و احکام خدا صادق  وفادار بماند.

در واقع، پطرس قرن ها بعد درباره عیسی نوشت، آن که «خودْ گناهان ما را در بدن خویش بر دار [صلیب] متحمّل شد، تا از گناه مرده شده، به عدالت زیست نماییم، که به ضربهای او شفا یافتهاید» (اول پطرس باب ۲ آیه ۲۴).

درضمن آنچه که در این داستان از موسی و واکنش او  نسبت به گناهانشان می بینیم این است که موسی نقش شفاعت کننده را برای قوم سقوط کرده و گناهکار ایفا نمود و پیش قراول کاری شد که عیسی  برایمان انجام خواهد داد.( عبرانیان باب ۷ آیه ۲۵ را ببینید).

`تمایل داشت تا حتی جانش را به خاطر قومش از دست بدهد. به مفاهیم جمله بالا فکر کنید. از مفاهیم  فوق در خصوص دوست داشتن دیگران، چه درسی می آموزیم؟`