---
title:  هزار برابر بیشتر
date:  05/10/2021
---

موسی پس از پیاده روی طولانی در بیابان، با خدا حرف می زند(او یک نبی بود، اگرچه در واقع بیش از یک نبی) و گفت: « بنگرید که این سرزمین را پیش روی شما نهاده ام. پس داخل شده، سرزمینی را که خداوند برای پدرانتان، ابراهیم و اسحاق و یعقوب، قسم خورد که آن را به ایشان و بعد از آنها به نسل ایشان ببخشد، تصرف کنید»(تثنیه باب ۱ آیه ۸).

درهرحال، به آن چه که بعدا پیش آمد، توجه کنید.

`تثنیه باب ۱آیات ۹-۱۱ را بخوانید. اهمیت این کلمات درچیست؛ مخصوصا در پرتو این واقعیت که به معنی واقعی آنها به خاطر عصیانشان در قادِش بَرنِع توسط خدا تنبیه شدند؟`

دراینجا نمونه دیگری از لطف و سخاوتمندی خدا را می بینیم. حتی درحین سرگردانی در بیابان، آنها برکت یافتند:«چهل سال دربیابان برای ایشان تدارک دیدی، که به چیزی محتاج نشدند؛ جامه هایشان مندرس نشد و پاهایشان ورم نکرد.»(نحمیا باب ۹ آیه ۲۱).

و موسی مجددا محبت خود را به قومش نشان داده و از خدا خواست تا تعداد آنان را هزار برابر بیشتر از آن زمان، افزون کند!

`تثنیه باب ۱ آیات ۱۲-۱۷ را بخوانید. در نتیجه برکتی که خدا مستقیما به آنان ارزانی نمود، چه اتفاقی افتاد و موسی چه گامهایی را برداشت تا آن وضعیت را سامان دهد؟`

بنابراین، حتی باوجود آنکه خداوند با تمامی قدرت خویش در میان آنان حضورداشت، احتیاج به سازماندهی بود؛ نیاز به ساختار بود، تا سیستمی مسئول و پاسخگو باشد. اسرائیل، به زبان عبری «قَهَل» یا یک مجموعه سازماندهی شده بود (تثنیه باب ۳۱ آیه ۳۰ را ببینید) به عنوان طلیعه ای برای اِکلیسیای یونانی عهد جدید یا همان «کلیسا»، ( متی باب ۱۶ آیه ۱۸ را ببینید)

و اگرچه پولس در چارچوبی متفاوت در حال فعالیت بود، ولی هرگز از ریشه یهودی بودن خود دور نشد و در اول قرنتیان باب ۱۲ می بینیم که بطور واضح نیاز برای افراد حائز شرایط را بیان می کند تا نقش های مختلفی را بعهده بگیرند و در بدنه کلیسا عملکرد مناسبی داشته باشند، درست همانگونه که در اینجا در تثنیه و قهل در بیابان مشاهده می کنیم.  کلیسای امروزه نیز، مانند قهل کهن به افرادی نیاز دارد که نقش های گوناگونی را بر اساس عطایای خویش  پر کنند  تا به بدنی یکپارچه تبدیل شوند.

اگرچه بعضی اوقات می شنویم که مردم در برابر دین «سازماندهی شده» مانع ایجاد می کنند(آنها چه چیزی را ترجیح می دهند، دینی «سازماندهی نـــشده»؟)، کلام خدا مخصوصا در عهد جدید، کلیسایی را که سازماندهی شده و منظم است را اعلام می کند و نه چیز دیگر.