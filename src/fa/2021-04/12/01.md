---
title:  تثنیه در عهد جدید
date:  11/12/2021
---

### مطالعه این هفته
متی باب ۴ آیات ۱-۱۱، تثنیه باب ۸ آیه ۳، اعمال رسولان باب ۱۰ آیه ۳۴، غلاطیان باب ۳ آیات ۱-۱۴، اعمال باب ۷ آیه ۳۷، عبرانیان باب ۱۰ آیات ۲۸-۳۱.

> <p>آیه حفظی</p>
> «مکتوب است که: انسان تنها به نان زنده نیست، بلکه به هرکلامی که از دهان خدا صادر شود»(متی باب ۴ آیه ۴).

عهد جدید از بطن عهد قدیم مولود گشته است. یعنی نویسندگانی که الهام یافته و عهد جدید را نوشتند از نویسندگان الهام یافته عهد عتیق به عنوان منبع اقتدار بهره برده اند. عیسی خود گفت «مکتوب است»(متی باب ۴ آیه ۴)، یعنی «در عهد عتیق نوشته شده است»؛ و نیز گفت«آیات مقدس می باید تحقق یابد»(مرقس باب ۱۴ آیه ۴۹)- یعنی آیات عهد عتیق. و وقتی عیسی با دو تن از حواریون خویش در راه عمائوس می رفت، به جای اینکه به آنان توسط معجزه نشان دهد که کیست، «سپس از موسی و همه انبیاء آغاز کرد وآنچه را که در تمامی کتب مقدس در باره او گفته شده بود، برایشان توضیح داد»(لوقا باب ۲۴ آیه ۲۷).

خواه با استفاده از نقل قول مستقیم از عهد عتیق ، یا اشارات ، یا با ارجاع به داستان ها و پیشگویی ها ، نویسندگان عهد جدید دائماً از عهد عتیق برای تقویت، حتی توجیه ادعاهای خود استفاده می کردند.

و بین کتابهایی که از آنها به عنوان نقل قول یا مرجع استفاده می کردند تثنیه بود(به علاوه مزامیر و اشعیا). متی، مرقس، لوقا- اعمال رسولان، یوحنا، رومیان، غلاطیان، اول و دوم قرنتیان، عبرانیان، نامه های رسولان و مکاشفه همه به تثنیه رجوع می کنند.

این هفته به برخی از این نمونه ها نگاهی می اندازیم و می بینیم که چه درسی از حقیقت حاضر می توانیم بیاموزیم.