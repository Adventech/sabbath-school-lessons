---
title:  یک نبی مانند شما
date:  15/12/2021
---

خداوند به دفعات به اسرائیل هشدار داده بود تا از اعمال قوم های اطرافشان پیروی نکنند. درعوض آنان می بایست شاهدانی برای آن قوم ها می شدند(تثنیه باب ۴ آیات ۶ تا ۸). در تثنیه باب ۱۸ آیات ۹ تا ۱۴ موسی باز به آنان در مورد اعمالی خاص هشدار می دهد، که «نزد خداوند مکروه» بود(تثنیه باب ۱۸ آیه ۱۲). بعد او به آنان می گوید که باید «در حضور یهوه خدایتان بی عیب باشید»(تثنیه باب ۱۸ آیه ۱۳).

`تثنیه باب ۱۸ آیات ۱۵ تا ۱۹ را بخوانید. موسی در اینجا به آنان چه می گوید؟ بعد با اعمال باب ۳ آیه ۲۲ و اعمال باب ۷ آیه ۳۷ مقایسه نمایید. پطرس و استیفان چگونه به تثنیه باب ۱۸ آیه ۱۸ عمل می کنند؟`

با رجوع به عهد در کوه سینا، موسی در این باره صحبت می کند که چگونه فرزندان اسرائیل، در مکاشفه شریعت خدا(خروج باب ۲۰ آیات ۱۸ تا ۲۱)، خواستند تا موسی به عنوان شفیع عمل کند، میان آنان و خدا شفیع باشد. بعد ازآن بود که موسی به آنان دو مرتبه قول می دهد(تثنیه باب ۱۸ آیات ۱۵ و ۱۸) که خداوند فردی را همچون موسی بر می خیزاند، این ایده ، با توجه به بستر تاریخی، این نبی، مانند موسی، در میان چیزهای دیگر نیز شفاعت کننده ای بین مردم و پروردگار خواهد بود.

قرنها بعد هم پطرس و هم استیفان از آیه نقل قول نموده و به عیسی نسبت می دهند. برای پطرس، عیسی تحقق آن گفته هایی بود که توسط «همه انبیاء مقدس»(اعمال باب ۳ آیه ۲۱) گفته شده بود، و اینکه رهبران نیاز دارند تا از او وآنچه گفته اطاعت کنند. یعنی، پطرس از این آیه بهره می گیرد، که یهودیان از آن آگاه بودند و مستقیما آنرا برای عیسی بکار بردند، با این تفکر که آنان نیاز داشتند تا از آنچه برای او انجام داده بوده اند توبه کنند(اعمال باب ۳ آیه ۱۹).

سپس در اعمال باب ۷ آیه ۳۷، هنگامی که استیفان ، اگرچه در زمینه ای متفاوت از پطرس بود ، عیسی را اعلام می کرد ، او نیز به آن وعده  مشهور اشاره کرد ، و او نیز به عیسی اشاره کرد. او می گفت که موسی در نقش خویش در تاریخ و رهبری یهودیان، عیسی را مجسم کرده بود. همانند پطرس بود، استیفان در پی آن بود تا به مردم نشان دهد که عیسی تحقق نبوت بود و آنان باید به او گوش دهند. بر خلاف اتهامی که بر استیفان وارد شده بود که «سخنان کفرآمیز علیه موسی و خدا» می گوید(اعمال باب ۶ آیه ۱۱) استیفان، عیسی را به عنوان مسیح موعود اعلام کرد ، تحقق مستقیم آنچه خداوند از طریق موسی وعده داده بود.

`چگونه این آیات به ما نشان می دهند که عیسی در  کانون کل کتاب مقدس است و چرا درک ما  از آن باید مسیح محور باشد؟`