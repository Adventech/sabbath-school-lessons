---
title:  اندیشه هایی فراتر
date:  17/12/2021
---

دقیقا همانطور که عهد عتیق از خود نقل قول می کند(یعنی برخی از انبیاء به آن رجوع می کردند یا از آن نقل قول می کردند، به عنوان مثال پنج کتاب از کتابهای موسی)، عهد جدید پراست از نقل قولهای مستقیم، مرجع ها و اشاراتی به عهد عتیق. مزامیر، اشعیا و تثنیه از جمله کتابهایی بودند که از آنان نقل قول می شد. غالباً نویسندگان عهد جدید  نیز از آنچه که به عنوان سِپتوجنت (ترجمه یونانی کتاب مقدس از عهد قدیم) مشهور است نقل قول می کردند، بعضی وقتها هم «عهد عتیق یونانی» نامیده می شد که ابتدائی ترین ترجمه یونانی کتاب مقدس عبرانی است. پنج کتاب اول کتاب مقدس، که به عنوان تورات یا اسفار پنجگانه شناخته می شود، در قرن سوم قبل از میلاد ترجمه شد و باقی عهد عتیق تقریبا در قرن دوم قبل از میلاد.

همچنین می توان در مورد چگونگی تفسیر کتاب مقدس با استفاده از نویسندگان الهام گرفته شده از عهد جدید، چیزهای زیادی یاد گرفت. یکی از دروسی که می توانیم یاد بگیریم، برخلاف بسیاری از تعلیمات کتاب مقدسی امروزی، این است که نویسندگان عهد جدید هرگز اقتدار و اختیارات عهد عتیق را زیرسوال نمی بردند. هیچ چیزی در نوشته هایشان مکاشفه نشد، به عنوان مثال، شک درباره تاریخی بودن داستانهای عهد عتیق، از وجود آدم و حوا، سقوط انسان، طوفان نوح، تا فراخوانی ابراهیم و غیره.

« کار پژوهشگری» که این چیزها را زیر سوال می برد تنها شک گرائی بشری است و نمی تواند در قلبها و اذهان ادونتیست های روز هفتم جای داشته باشد.

**سوالاتی برای بحث:**

`۱. با در نظر گرفتن تمام نوری که به ما ادونتیست های روز هفتم داده شده است، چه درسی در مورد مسئولیت عظیمی که بر ما است تا نسبت به حقایقی که به ما داده شده است صادق بمانیم می دهد؟`

`۲. دوباره تثنیه باب ۱۸ آیات ۹-۱۴ را بخوانید. کدامیک از مظاهر مدرنی از چیزهایی که «برای خداوند مکروه است» امروزه وجود دارد ، و چگونه می توان اطمینان حاصل کرد که از آنها دوری می کنیم؟`

`۳. چرا، از بین تمامی مردم، مسیحیان که کاربرد جهانی مرگ مسیح بر روی صلیب را می فهمند هرگز نباید «صورتها را برافرازند» (به مطالعه روز دوشنبه رجوع کنید)؟ چگونه می توانیم در خودمان تمایل به انجام آن را تشخیص دهیم (و آیا خود را فریب نمی دهیم چنانچه انکار کنیم که تمایلی اندک در ما وجود ندارد؟).  چگونه صلیب مسیح و نگه داشتن صلیب در برابرمان، ما را از این نگرش اشتباه باز می دارد؟`