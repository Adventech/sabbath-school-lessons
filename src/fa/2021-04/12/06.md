---
title:  چیزی ترس آور
date:  16/12/2021
---

کتاب عبرانیان با تمام عمق و رفعت آن، در بسیاری از طرق، پند و اندرز طولانی برای ایمانداران مسیحی  یهودی بود وآنچه که در این پند باید انجام دهند این است: برای خداوند وفادار بمانید!

این وفاداری ، مطمئناً باید از عشق ما به خدا ناشی شود، بخاطر او  خصلت و نیکوئی او كه در صلیب مسیح  قدرتمندانه بیان شده است.هر چند گاهی لازم است به انسان یادآوری شود که عواقب وحشتناک دور شدن چه عواقبی خواهد داشت. یعنی ، باید به یاد داشته باشیم که ، در پایان ، اگر آنچه را که عیسی برای ما در پرداخت جریمه گناهان ما انجام داده است ، نپذیریم ، مجبور خواهیم شد که این مجازات را خودمان متحمل شویم، و این یعنی«گریه و فشار دندان» (متی باب ۲۲ آیه ۱۳) که به دنبال آن نابودی ابدی است.

`عبرانیان باب ۱۰ آیات ۲۸ تا ۳۱ را بخوانید. پولس چه می گوید و چگونه این مطلب را برای خودمان نیز می توانیم به کار ببریم؟`

چقدر جالب است که پولس برای اینکه به یهودیان اندرز بدهد تا به خدا وفادار بمانند، از تثنیه نقل قول می کند، که اندرزی برای ایمانداران یهودی بود تا نسبت به خدا وفادار بمانند! پولس برای اینکه به این واقعیت اشاره کند که کسی که لایق مرگ است تنها زمانی با مرگ روبرو می شود که حداقل دو نفر بر ضد آن شخص شهادت دهند، به تثنیه باب ۱۷ آیه ۶ رجوع می کند.

اما پولس اینکار را کرد تا این مطلب را بفهماند که اگر وفاداری تحت عهد می توانست به مرگ منتهی شود، چقدر«به گمان شما بیشتر کسی که پسر خدا را پایمال کرده و خون عهدی را که بدان تقدیس شده بود، ناپاک شمرده و به روح فیض، بی حرمتی روا داشته است، سزاوارمجازاتی بس سخت تر خواهد بود؟»(عبرانیان باب ۱۰ آیه ۲۹). به عبارتی دیگر، شما نور و حقیقت بیشتری از آنچه آنان کردند دارید، و شما درمورد قربانی پسر خدا برای گناهانتان می دانید؛ بنابراین، اگر شما دور شوید، محکومیتتان بسیار بیشتر ازآنان خواهد بود.

سپس پولس سریعا به تثنیه رجوع می کند، حال در تثنیه باب ۳۲ آیه ۳۵، تا استدلالش بر مبنای آن باشد. با در نظر گرفتن آنچه به آنان در مسیح داده شده بود، علم شان از برکت عظیمی که خداوند برایشان مهیا ساخت و خداوند گفت«انتقام از آن من است» و برای کفر و بی وفایی «مردم را داوری خواهد کرد». گذشته از همه اینها، او نیاکانشان را داوری کرده بود، که از آنچه که یهودیان عهد جدید دارند برخوردار نبودند، که مکاشفه کاملی از محبت خدا بود که در صلیب آشکار گردید. از این رو، اساسا، پولس چنین می گوید: مراقب باشید و دست از پا خطا نکنید!

`«زیرا خداوند قوم خود را داوری خواهد کرد»(تثنیه باب ۳۲ آیه ۳۶). تنها امیدمان در این داوری چیست(به رومیان باب ۸ آیه ۱ رجوع کنید)؟`