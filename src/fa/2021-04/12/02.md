---
title:  «مکتوب است»
date:  12/12/2021
---

`متی باب ۴ آیات ۱-۱۱ را بخوانید. عیسی چگونه به وسوسه های شیطان در بیابان پاسخ می دهد، ودرپاسخی که می دهد امروزه چه درسی برایمان در این پاسخ عیسی وجود دارد؟`

عیسی نه تنها با شیطان استدلال نمی کرد بلکه مباحثه هم نمی کرد. او به راحتی از کتب بهره می گرفت چراکه، به عنوان کلام خدا، «زنده و موثر است و برنده تر از هر شمشیردو دم»(عبرانیان باب ۴ آیه ۱۲). و هر بار که به کلام خدا رجوع می نمود از کتاب تثنیه بود. چقدر جالب است که عیسی در بیابان انتخاب کرد تا از متونی نقل قول کند که به اسرائیل هم در بیابان داده شد.

عیسی در اولین وسوسه اش به تثنیه باب ۸ آیه ۳ رجوع کرد. موسی برای اسرائیل کهن تعریف می کرد که خداوند در تمام آن سالها در بیابان ، از جمله دادن مَنـــّـــا - که بخشی از یک فرآیند پالایش برای قوم بود، به آنها کمک کرد،  زیرا خداوند در صدد این بود تا به آنان درسهای روحانی بیاموزد.

و در میان آن درسها این بود که «انسان تنها به نان زنده نیست، بلکه به هر کلام خدا که از دهان او صادر می شود». خدا به شما غذای جسمی داد ، اما همچنین به شما غذای روحانی می دهد. بدون دومی نمی توانید فقط اولی را بگیرید. عیسی از تصویر نان استفاده کرد تا به تثنیه پلی بزند تا تلاش شیطان را برای القا و ایجاد شک و تردید در او شکست داده و محکوم سازد.

در وسوسه دوم، عیسی به تثنیه باب ۶ آیه ۱۶ رجوع می کند، جایی که در آنجا موسی به مردم طغیانشان را یادآوری می کند که در مَسَّه مرتکب شدند(به خروج باب ۱۷ آیات ۱-۷ رجوع کنید)، «نباید خدا را امتحان کنید چنانچه در مسَّه او را امتحان کردید». کلمه «وسوسه کردن » می تواند به معنای «آزمایش نمودن» یا« امتحان کردن» باشد. خداوند قبلاً بارها و بارها به آنها قدرت و تمایل خود برای تأمین مایحتاجشان را نشان داده بود؛ بازهم لحظه ای که مشکل به وجود آمد آنان فریاد زدند«آیا خداوند در میان ما هست یا نه؟»(خروج باب ۱۷ آیه ۷) و از آن داستان بود که عیسی از کلام خدا بهره گرفت تا شیطان را سرزنش کند.

در وسوسه سوم این بار شیطان سعی بر این داشت تا مسیح را مجبور کند تا در برابرش کرنش نموده و او را بپرستد. چه افشاگری آشکاری از اینکه او واقعاً چه کسی بوده و واقعاً چه می خواهد! به جای بحث ، عیسی شیطان را سرزنش می کند و دوباره به کلام خدا ، به کتاب تثنیه رجوع نمود ، جایی که خداوند به مردم خود هشدار می داد که در صورت سقوط و پرستش خدایان دیگر ، چه اتفاقی خواهد افتاد. «از یهوه خدای خود بترس و اوراعبادت کن»(تثنیه باب ۶ آیه ۱۳)، یعنی تنها و تنها او را.

`چگونه می توانیم یاد بگیریم که از مطالعه کلام خدا قدرت بیشتری در زندگی خود بگیریم تا شخصیت عیسی را کاملاً منعکس کنیم و مانند او در برابر وسوسه های شیطان مقاومت کنیم؟`