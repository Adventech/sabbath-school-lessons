---
title:  حکمت و فهم آنان
date:  04/11/2021
---

همانطور که در تثنیه باب ۴ آیات ۱-۹ می بینیم، این آیات نه تنها بیان قدرتمندی ازویژگی خاص قوم است بلکه از فراخوانی آن برای خدمت نیز سخن می گوید. خلاصه آیات این است که آنها باید اطاعت و پیروی بکنند و فرمان خداوند را انجام دهند.

`تثنیه باب ۴ آیه ۶ را بخوانید. خداوند  با گفتن اینکه قوم های اطراف آنها را «با حکمت» و «با بصیرت» خواهند دید، چه منظوری داشت؟`

در نگاه اول ممکن است به نظر برسد که قوانین و احکام خود حاوی حکمت و فهم هستند.اما منظور آیه این نیست. آری، خداوند به آنان احکام و داوری را تعلیم داده بود؛ اما فهم و حکمت آنان ازنگه داشتن و اطاعت از آن احکام حاصل می شد. اطاعتی که فهم و حکمت آنان بود.

قوم اسرائیل از عالی ترین نظام قانون، مقررات و اصول برخوردار بودند که تا به آن زمان دنیا ندیده بود( که در واقع از طریق آنان دیده بود)، اما چه نفعی در پی می داشت اگر قوم اسرائیل از آن پیروی نمی کردند؟ در عوض، در آن زمان، حکمت و فهم آنان تجلی احکام خدا در زندگی آنان بود. آنان می بایست با حقایقی که خداوند به آنان داده بود زندگی می کردند و چنین چیزی تنها با اطاعت از آنان میسر بود. نور و حقایق برای قوم اسرائیل یا بت پرستان اطرافشان نفعی در پی نمی داشت، اگر با حقیقت زندگی نمی کردند. بنابراین آنان مکررا به اطاعت کردن فراخوانده می شوند چراکه اطاعتشان از آن احکام و داوری و نه خود احکام و داوری بود که در شاهد بودن برای دنیا مهم بود. از این رو ، آنها بارها و بارها به اطاعت فرا خوانده می شوند ، زیرا به عبارتی، اطاعت آنها از شرایع و احکام ، برای جهان از اهمیت برخوردار بود و نه خود شرایع و احکام.

«اطاعت نسبت به احکام خدا آنان را کامیاب نموده بود که اقوام جهان را شگفت زده کرده بود. آن قدوسی که توانست به آنان تدبیر و حکمت بخشد و همه کارهای ماهرانه را همچون معلم و مربی به آنها تعلیم دهد، به کار خود ادامه خواهد داد و آنان را به واسطه اطاعت از احکام او متعالی خواهد ساخت. چنانچه مطیع می بودند خداوند آنان را در مقابل بیماریهایی که اقوام دیگر را مبتلا کرده بود مصون داشته و با قوه عقل و خرد آنان را متبارک می ساخت. جلال خدا عظمت و قدرت خود را در همه موفقیت هایشان آشکار خواهد نمود. آنان در کهانت و ولایت عهدی سلطنت خواهند نمود. خداوند هر وسیله ای را برای آنان فراهم کرده بود تا بزرگترین قوم جهان شوند» (دروس پندآموز مسیح، صفحه ۲۸۸).

`متی باب ۵ آیات ۱۳-۱۶ را بخوانید. در این آیات، مسیح چه چیزی به ما می گوید که نشان دهنده همان چیزی است که او به اسرائیل کهن گفته بود؟ چگونه باید این امر مخصوصا برای ما ادونتیست های روز هفتم عملی شود؟`