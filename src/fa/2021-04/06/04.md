---
title:  به خداوندْ خدای خود بچسبید (توکل کنید)
date:  02/11/2021
---

هزاران نفر به خاطر ارتکاب گناه با بعل فغور مردند. «تمامی آنانی که از بت بعل فغور پیروی کردند» هلاک گردیدند. با اینحال، بسیاری از آنان از ارتداد پیروی نکردند.

آنان که بودند؟

`«اما شما که به یهوه خدایتان چسبیدید، همگی تا به امروز زنده اید»(تثنیه باب ۴ آیه ۴). این آیه چگونه تفاوت بین آنانی که مرتکب گناه شدند و آنانی که مرتکب گناه نشدند را توضیح می دهد؟ مهمترین پیامی که در اینجا برایمان در مورد گناه و وسوسه و قدرت خدا در زندگی هایمان وجود دارد چیست؟`

به تضاد کلمه «همگی» در آیه قبل و این آیه توجه کنید. «همگی» آنانی که پیرو بت بعل فغورشدند هلاک گردیدند؛ اما «همگی شما» که به خداوند چسبیدید زنده ماندید. گزینه سومی وجود نداشت و امروزه نیز وجود ندارد. یا با عیسی هستیم یا بر ضد او(متی باب ۱۲ آیه ۳۰).

کلمه عبرانی«چسبید» اغلب به طور قاطعانه امر می کند تا به چیزی خارج از خودمان بچسبیم. همان ریشه کلمه عبرانی در پیدایش باب ۲ آیه ۲۴ نیز هست، وقتی یک مرد از خانواده خود جدا می شود به همسر خود «می چسبد»(به روت باب ۱ آیه ۱۴ رجوع کنید). این مطلب، در این آیه، بارها در تثنیه تکرار گردیده است(تثنیه باب ۱۰ آیه ۲۰، تثنیه باب ۱۱آیه ۲۲، تثنیه باب ۱۳آیه ۴، تثنیه باب ۳۰ آیه ۲۰)، و در هر مورد همان امر اتفاق می افتد: آنان، قوم خدا، می بایست به خدایشان می چسبیدند(وفادار می ماندند).یعنی آنان باید خودشان را به او می سپردند و از او قدرت و قوت می یافتند.

مهمترین مسئله ای که باید به خاطر سپرد این است که فاعل ِ جمله، خود قوم خدا هستند: آنان باید بچسبند. آنان باید تصمیم بگیرند که به خدا «بچسبند» و سپس با قدرت و قوت او، از افتادن در گناه پرهیز کنند.

`یهودا آیه ۲۴ و اول قرنتیان باب ۱۰ آیه ۱۳ را بخوانید. اینجا چه گفته می شود که در تثنیه باب ۱۳ آیه ۴ نیز می توان یافت؟`

خدا وفادارهست؛ خدا قادر است تا نگذارد که بیفتیم. اما ما باید تصمیم آگاهانه بگیریم، همانطور که آنان به بت بعل فغور وفادارماندند، ما باید به خدا بچسبیم. اگر اینگونه باشد می توانیم یقین حاصل کنیم که در هرگونه وسوسه و آزمایش وفادار خواهیم ماند.

`چگونه دعا، مطالعه کتاب مقدس، پرستش و مشارکت به ما کمک می کند تا به خداوندمان متمسک شویم؟`