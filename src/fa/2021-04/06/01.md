---
title:  کدام قوم بزرگ است؟
date:  30/10/2021
---

### مطالعه این هفته
تثنیه باب ۴ آیات ۱-۹، متی باب ۱۵ آیات ۱-۹، اعداد باب ۲۵ آیات ۱-۱۵، اول قرنتیان باب ۱۰ آیه ۱۳، تثنیه باب ۴ آیات ۳۲-۳۵، متی باب ۵ آیات ۱۳-۱۶.

> <p>آیه حفظی</p>
> «و کدام قوم بزرگ است که دارای فرایض و قوانین عادلانه ای همچون این شریعت باشد که امروز من در برابر شما می نهم؟»(تثنیه باب ۴ آیه ۸).

سه فصل نخست کتاب تثنیه اساسا درس تاریخ بود و به مردم یادآوری می نمود که  تا آن زمان بر آنان چه گذشته است. وقتی به فصل چهارم می رسیم، درس تاریخ شکل موعظه به خود می گیرد. بازگو کردن وقایع فقط برای علاقه مندان به تاریخ نبود؛ در عوض هدفی در پشتش نهفته بود که به آنان فیض و قدرت خدا را که میان مردم کار می کرد نشان می داد و با وجودآنکه آنها همه چیز را به هم ریختند ، خداوند همچنان می خواست تا عهدی را که در میان آنان و او بود را گرامی بدارد.

فصل چهار با کلمه عبرانی آغازمی شود (حرف ربط وقید)، we‘attah که می توان به «و حال» یا «اکنون» ترجمه کرد. آنها تاریخ اخیرخود را مرورکرده بودند، یک مروری که به آنان یادآوری می کرد که خدا چه کارهایی انجام داده بود که آنها را بدین نقطه بیاورد- بنابراین، یا « اکنون»، بر آنهاست که آنچه را که خدا می گوید را در پاسخ به عمل بیاورند(همچنین به تثنیه باب ۱۰آیه ۱۲ رجوع کنید).

به خاطرهمین است که فعلی که بعد از«اکنون» می آید فعل «shama» «شِمَع» می باشد، همان فعلی(و در همان شکل) که در ابتدای دعا به عنوان Shema به کاربرده شد و به معنای «شنیدن» یا«بشنو» یا «اطاعت کردن» است- فعلی که در تمامی کتاب تثنیه مکررا گفته شده است.

بنابراین فصل اینگونه آغازمی شود: اکنون اسرائیل ، بخاطر آنچه من برای شما انجام داده ام ، باید از موارد زیر پیروی کنید....