---
title:  بَعَل فغور
date:  01/11/2021
---

در تثنیه باب ۴ آیه ۳ و ۴ به فرزندان اسرائیل درس بیشتری از تاریخ داده می شود تا به عنوان یادآوری از گذشته و حقایق روحانی و عملی باشند که بطور مطلوب بایستی از آن درس می گرفتند.

`اعداد باب ۲۵ آیات ۱-۱۵ را بخوانید. چه اتفاقی افتاد و قوم باید چه حقایق عملی و روحانی رااز این شکست و ناکامی استنباط می کردند؟`

هر چند که شنیدن اینکه اسرائیل برخی از قوم های بت پرست در اطراف خود را از صفحه روزگار محو نمود ناخوشایند باشد، این روایت یقیناً به ما کمک می کند تا منطقی را که در قفای فرمان وجود دارد بفهمیم.

قوم اسرائیل قرار بود تا برای بت پرستانی که در اطرافشان بودند، شاهدانی بر خدای حقیقی و یکتاباشند. آنها قرار بود تا الگوئی باشند تا به آنها نشان دهند که پرستش خدای راستین چگونه باید باشد. درعوض، با تمسک به «بت های» اطرافشان، صراحتا دربرابر خدای حقیقی که باید او را به جهان می نمایاندند، شورش و عصیان ورزیدند.

اگرچه عبارت «ارتکاب زنا» در اینجا اغلب مفهوم روحانی در بر دارد، قوم اسرائیل از بت ها و اعمال بت پرستی متابعت کردند (به هوشع باب ۴ آیات ۱۲-۱۴ رجوع کنید)، در این مورد زبان (و باقی داستان) اینگونه مطرح می کند که در ابتدا، حداقل، گناه جنسی وجود داشته است. دراینجا شیطان از طبیعت انسان سقوط کرده بهره برده و از زنان بت پرست استفاده نمود تا مردان ضعیف النفس را اغوا کنند.

هیچ شکی نیست که عمل زنای جسمی به عمل زنای روحانی کشیده شد. مردم با «پیوستن به بت بعل فغور» در نهایت در دام اعمال بت پرستان گرفتار شدند؛ یعنی آنها به نحوی به این خدای دروغین وابسته شده و حتی برایش قربانی می کردند. با وجودی که همه چیز به آنان تعلیم داده شده و گفته شده بود ولی در اوج شهوت و هوس، همه را زیر پا گذاشتند.

این چطور اتفاق افتاد؟ به راحتی. با اولین گناه جسمی وجدانشان سخت شد، و در گناه دیگری افتادند که گناه روحانی بود،  و این، هدف نهایی شیطان بود.

آنان تا بحدی به پستی گرائیدند که، بر اساس آیه، هنگامیکه مردم داشتند بیرون خیمه گریه و زاری می کردند  یکی از مردان زن مدیانی اش را به درون اردوگاه پیش موسی آورد.

`ذهن و جسم ما بطور نزدیکی به هم پیوند دارند. چو عضوی بدرد آورد روزگار، دگر عضوها را نماند قرار. از این داستان چه می آموزیم مبنی بر اینکه عشرت طلبی از لحاظ روحانی  چقدر می تواند برای ما خطرناک باشد؟`