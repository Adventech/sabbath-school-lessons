---
title:  دعای دانیال
date:  09/12/2021
---

یکی از مشهورترین دعاها در کل عهد عتیق، دعای دانیال در کتاب دانیال باب ۹ می باشد. دانیال زمانی که از نوشته های ارمیای نبی می یابد که زمان «پریشانی» اسرائیل (دانیال باب ۹ آیه ۲)، پس از گذشت هفتاد سال به سر رسیده است، با شور و  شوق شروع به دعا می کند.

و چه دعایی بود- دعایی تکان دهنده و تضرعاتی که در آن او به گناهان خود و گناهان قومش اعتراف می کند ، در حالی که در عین حال عدالت خدا را در میان بلایی که بر سر آنها آمده است تصدیق می کند.

`دانیال باب ۹ آیات ۱ -۱۹ را بخوانید. چه موضوعاتی می توانید بیابید که مستقیما با کتاب تثنیه ارتباط دارد؟`

دعای دانیال دقیقا خلاصه ای از همان چیزی است که قوم در تثنیه در مورد عواقب عدم پایبندی به عهد خود هشدار یافتند. دانیال دو بار به «شریعت موسی» (دانیال ۹: ۱۱ ، ۱۳) اشاره کرد ، که قطعاً شامل تثنیه بود و در این مورد ، ممکن است به طور خاص به آن اشاره شده باشد.

همانطور که تثنیه گفته بود آنان از سرزمین وعده(به تثنیه باب ۴ آیات ۲۷-۳۱ و تثنیه باب ۲۸ رجوع کنید) رانده شدند چراکه اطاعت نمی کردند، دقیقا همان چیزی که موسی در(تثنیه باب ۳۱ آیه ۲۹) به آنان گفته بود که اتفاق خواهد افتاد.

چقدر غم انگیز نیز بود که به جای اینکه قوم های اطرافشان بگویند ، « بدرستی این قوم بزرگ، مردمانی حکیم و فهیمند» (تثنیه باب ۴ آیه ۶) ، اسرائیل از طرف همان قوم ها «ملامت» شد (دانیال باب ۹ آیه ۱۶).

در تمام اشک ها و التماس های دانیال ، او هرگز خواسته معمولی را که خیلی ها در هنگام وقوع فاجعه مطرح می کنند ، نمی گوید: «چرا؟» او هرگز درخواست نمی کند زیرا کتاب تثنیه را خوانده بود و  دقیقا می دانست که علت تمامی این اتفاقات چه بود. به عبارتی دیگر، تثنیه به دانیال(و به دیگر تبعیدیان) تاریخچه ای را بیان می کند که در آن به آنان نشان می دهد که اگر شریر به سراغشان آمده است، بطور تصادفی یا تقدیر نبوده بلکه حاصل نا اطاعتی آنان بوده است، دقیقا در مورد آنچه هشدار یافته بودند.

اما، و شاید مهمتر از همه، دعای دانیال این حقیقت را ابراز داشت که علی رغم این حوادث، روزنه امیدی وجود دارد. خدا آنان را ترک نکرده بود، گرچه اینگونه به نظر می رسید. تثنیه نه تنها زمینه ای برای درک وضعیت آنها فراهم کرد ، بلکه به وعده ای برای احیای روابط نیز اشاره داشت.

`دانیال باب ۹ آیات ۲۴-۲۷ را بخوانید که نبوت عیسی و مرگش بر صلیب می باشد. چرا این نبوت در چارچوب تبعید اسرائیل و وعده بازگشت باید به دانیال (و به ما ) نیز داده شده است؟`