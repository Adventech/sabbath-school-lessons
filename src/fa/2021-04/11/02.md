---
title:  کتاب شریعت
date:  05/12/2021
---

یوشیای پادشاه، پادشاه یهودا هشت ساله بود وقتی به منصب پادشاهی رسید، و به مدت ۳۱ سال(از سال ۶۴۰ تا ۶۰۹ قبل از میلاد) قبل از مرگش در میدان نبرد، فرمانروایی کرد. در سال هجدهم فرمانروایی اش چیزی اتفاق افتاد که حداقل برای مدتی تاریخ قوم خدا را عوض کرد.

`دوم پادشاهان باب ۲۲ را بخوانید. از این حادثه چه درسی می آموزیم؟`

کارشناسان خیلی وقت پیش نتیجه گرفتند که «کتاب شریعت»(دوم پادشاهان ۲۲ آیه ۸) کتاب تثنیه بود که ظاهراً برای سالها از دسترسی قوم دور بوده است.

« یوشیا هنگامی که برای اولین بار خواندن توصیه ها و هشدارهای ثبت شده در این نسخه کهن را شنید بسیار تحت تاثیر قرار گرفت. او قبلاً هرگز به صراحتی که خداوند «مرگ و زندگی ، برکت و لعنت» را برای اسرائیل مقرر داشته بود پی نبرده  بود(تثنیه باب ۳۰ آیه ۱۹)... این کتاب  مملو از ضمانتهای خدا از تمایل برای نجات کسانی بود که باید کاملا به او توکل می کردند.  همانطور که رهایی آنها را  از اسارت مصریان صورت داده بود، به همان صورت با قدرت کار می کرد تا آنان را در سرزمین موعود مستقر نموده و آنان را راس قوم های زمین قرار دهد» (الن جی وایت، انبیاء و پادشاهان، صفحه ۳۹۳).

در سراسر فصل بعد می بینیم که چگونه یوشیای پادشاه با جدیت تمام در پی «نگاه داشتن فرامین وفرایض او با تمامی دل و جان» بود(دوم پادشاهان باب ۲۳ آیه ۳؛ همچنین به تثنیه باب ۴ آیه ۲۹، تثنیه باب ۶ آیه ۵، تثنیه باب ۱۰ آیه ۱۲، تثنیه باب ۱۱ آیه ۱۳رجوع کنید). و این اصلاحات شامل طهارت و تقدیس « تمام اعمال کریهی که در سرزمین یهودا و اورشلیم دیده می شد، تا بلکه سخنانی را که در کتابی که حلقیای کاهن در خانه خداوند یافته بودرا به انجام رساند»(دوم پادشاهان باب ۲۳ آیه ۲۴).

تثنیه سرشار از پندها و هشدارهایی بود که از اعمال قوم های اطراف بایستی دوری شود. اعمال یوشیا و تمامی چیزهایی که او انجام داد، شامل اعدام کاهنان بت پرستی بود که در سامره بوده اند(دوم پادشاهان باب ۲۳ آیه ۲۰)، این امر را آشکارساخت که چقدر از حقیقتی که بدان اعتماد کرده بودند دور شده بودند. قوم به جای اینکه در قدوسیت باقی بمانند، با دنیا سازش کردند، حتی با وجود آنکه اغلب فکر می کردند که میانه آنان با خداوند خوب استو از اصلاح سر باز می زدند.

چه فریب خطرناکی.

`در خانه خود یا حتی در موسسات کلیسایی، باید خود را از چه چیزهایی پاکسازی کنیم تا بتوانیم به واقع، با تمام وجود و قلب خود به خداوند خدمت کنیم؟`