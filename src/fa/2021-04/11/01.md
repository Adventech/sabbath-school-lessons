---
title:  تثنیه در نوشته های بعدی
date:  04/12/2021
---

### مطالعه این هفته
دوم پادشاهان ۲۲، نحمیا باب ۹ آیه ۶، ارمیا باب ۷ آیات ۱-۷، مزامیر باب ۱۴۸ آیه ۴، ارمیا باب ۲۹ آیه ۱۳، میکاه باب ۶ آیات ۱-۸، دانیال باب ۹ آیات ۱-۱۹.

> <p>آیه حفظی</p>
> «لیکن خداوند به پدران تو رغبت داشته، ایشان را محبت مینمود، و بعد از ایشان ذریت ایشان، یعنی شما را از همه قومها برگزید، چنانکه امروز شده است» (تثنیه ۱۰: ۱۵).

یکی از جذابیت های کتاب مقدس، مخصوصا در مورد عهد عتیق، این است که هر چند وقت یکبار به خودش ارجاع می دهد یا اشاره می کند؛ یعنی نویسنده های بعدی در عهد عتیق به نویسنده های قبلی ارجاع می دهند و از نوشته هایشان استفاده کرده و منظورشان را می رسانند.

برای نمونه مزامیر باب ۸۱ به کتاب خروج بر می گردد و سپس تقریباً کلمات کلیدی را از مقدمه ده فرمان نقل می کند که مزامیر اینگونه می نویسد:«من یهوه خدای تو هستم، که تو را ازسرزمین مصر بیرون آوردم»(مزامیر باب ۸۱ آیه ۱۰).

در سراسر عهد عتیق، پیدایش- مخصوصا پیدایش- به آیه ای همچون آیه مذکور اشاره می کند: «بر زمین نظر افکندم، و اینک بی شکل و خالی بود؛ و بر آسمان، هیچ نور نداشت»(ارمیا باب ۴ آیه ۲۳؛ همچنین به پیدایش باب ۱ آیه ۲ رجوع شود).

و آری، بارها نویسندگان متاخر عهد عتیق، مانند انبیاء، به کتاب تثنیه رجوع می کنند که در زندگی عهدی اسرائیل اولیه که بر پایه عهد بود نقشی محوری بازی می کرد. این هفته ما بر این موضوع تمرکز خواهیم کرد که چگونه کتاب تثنیه توسط نویسندگان متاخر به کار برده شد. آنان چه بخشی از کتاب تثنیه را به کار می بُردند و آنها به چه نکاتی اشاره می کردند که به امروز ما مرتبط می باشد؟