---
title:  خداوند چه چیزی را ملزم می دارد؟
date:  08/12/2021
---

بسیاری از نوشته های انبیاء شامل درخواست وفاداری است.  ونه تنها وفاداری عادی بلکه وفاداری خاص، وفاداری به عهد تا به آخر، که درست پیش از این که وارد سرزمین موعود بشوند مجددا مورد تایید قرار گرفت.  این آن چیزی است که کتاب تثنیه شرح می دهد: تایید دوباره عهد خدا با اسرائیل. خداوند هم اکنون پس از گذشت ۴۰ سال سرگردانی، در صدد تحققبیشتر وعده های عهدش و پایان معامله اش بود. بنابراین موسی به آنان هشدار داد تا آنها هم تا به آخرآنرا به انجام رسانند. براستی بیشتر نوشته های انبیاء اساسا یکسان بود: که مردم را دعوت می کند تا به عهد خود وفادار باشند.

`میکاه باب ۶ آیات ۱-۸ را بخوانید. خداوند دراینجا به مردم چه می گوید و با کتاب تثنیه چه رابطه ای می تواند داشته باشد؟ (همچنین به عاموس باب ۵ آیه ۲۴ و هوشع باب ۶ آیه ۶ رجوع کنید)`

دانشمندان کتاب مقدس در این آیات در میکاه آنچه را که به عنوان «دادخواست عهد» شناخته می شود ، دیده اند که در آن خداوند «شکایت» می کند یا پرونده ای را علیه قوم خود به دلیل نقض عهد مطرح می کند. در این مورد میکاه می گوید که خداوند «شکایتی بر ضد قومش دارد»(میکاه باب ۶ آیه ۲) که در این آیه کلمه «شکایت» می تواند به معنای نزاع قانونی باشد؛ یعنی خداوند در حال تشکیل دادخواست قانونی علیه آنها بود ، تصویری که حاکی از جنبه حقوقی (علاوه بر رابطه) عهد است. این نبایستی باعث حیرت شود چراکه با تمامی این، در کانون عهد شریعت قرار دارد.

در اینجا نیز توجه کنید که چگونه میکاه از زبان کتاب تثنیه پیروی می کند: «و اکنون ای اسرائیل، یهوه خدایت از توچه  می خواهد، جزآنکه از یهوه خدایت بترسی و درهمه راههایش گام برداری واو را دوست بداری و یهوه خدای خود را با تمامی دل و تمامی جان خود عبادت کنی و فرمانهای خداوند و فرایض او را که من امروز برای خیریت تو به تو امر می فرمایم نگاه داری»(تثنیه باب ۱۰ آیات ۱۲و۱۳). در عوض ، میکاه ، به جای نقل قول مستقیم ، آن را تغییر داده و «حرف شریعت» تثنیه را با «روح شریعت»، که در مورد عدالت و مهربانی است ، عوض می کند.

آنچه به نظر می رسد در اینجا اتفاق می افتد این است که دین و پارسایی ظاهری (قربانی های بسیار حیوانات ، به عنوان مثال ، «هزاران قوچ») ، چیزی نیست که رابطه عهد اسرائیل را با خدا تشکیل دهد. این همه زهد و پارسایی ظاهری چه فایده ای دارد ، به عنوان مثال ، «بر مزرعه ها طمع می ورزند و آنها را غصب می کنند؛ برخانه ها نیز، و آنها را به چنگ می آورند. بر مرد و اهل خانه اش ظلم می کنند، و بر آدمی و میراثش ستم روا می دارند»(میکاه باب ۲ آیه ۲)؟ بر اسرائیل بود تا نور جهان می بودند، در مورد آن چیزی که ملل با حیرت می گویند: «بدرستی این قوم بزرگ، مردمانی حکیم و فهیمند»(تثنیه باب ۴ آیه ۶). بنابراین، برآنها بود تا با حکمت و درایت رفتار می کردند که شامل رفتار منصفانه توام با مهرورزی با مردم هم می شد.