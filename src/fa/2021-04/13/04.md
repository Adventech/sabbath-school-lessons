---
title:  مرگ موسی
date:  21/12/2021
---

بیچاره موسی! تا بدینجا آمده، خیلی چیزها را پشت سر گذارده و تنها کافی بود که وعده ای که قرنها پیش به ابراهیم داده شد تحقق یابد: «این سرزمین را به نسل تو می بخشم»(پیدایش باب ۱۲ آیه ۷).

`تثنیه باب ۳۴ آیات ۱-۱۲ را بخوانید. چه اتفاقی برای موسی افتاد ، و خداوند درباره او چه گفت که نشان میداد او چه انسان خاصی است؟`

« موسی در خلوت خود فراز و نشیب ها  سختی های زندگی خود از زمان جلال و جبروت درباری و چشم انداز پادشاهی در مصر مرور کرد تا زمانی که بخت او با قوم برگزیده خدا همراه شد.

او آن سالهای طولانی را که در صحرا با گله های یترون بود به یاد آورد، ظاهر شدن فرشته در بوته آتشین و فراخوانی او برای نجات قوم اسرائیل. دوباره او معجزات قدرتمند قدرت خدا را كه به بخاطر قوم برگزیده نشان داد ، و رحمت دیرینه او را در طول سالهای سرگردانی و عصیان مشاهده كرد. علیرغم تمام آنچه خداوند برای آنها انجام داده بود ، با وجود دعا و زحمات خود ، از خیل عظیمی که مصر را ترک کردند تنها دو نفر وفادار یافت شدند که توانستند وارد سرزمین موعود شوند. همانطور که موسی نتیجه زحمات خود را مرور می کرد ، برای وی اینگونه به نظر می رسید که زندگی سراسر آزمون و ایثارگری او تقریباً بیهوده بوده است»-الن جی وایت، مشایخ و انبیاء صفحات ۴۷۱و۴۷۲.

تثنیه باب ۳۴ آیه ۴ مطلبی جالب  توجه در بر دارد. «این سرزمینی است که برای ابراهیم و اسحاق و یعقوب سوگندخورده، گفتم آن را به نسل شما خواهم داد». خداوند تقریباً به معنای واقعی کلمه از کلماتی که مرتباً به پدران و فرزندانشان درباره دادن این سرزمین به آنها گفته بود ، استفاده می کرد.  حال او آن را برای موسی تکرار می کرد.

خداوند همچنین گفت که«اکنون به تو اجازه دادم آنرا ببینی، ولی پایت را درآنجا نخواهی گذاشت»(تثنیه باب ۳۴ آیه ۴).  هیچ راهی وجود ندارد که موسی از  مکانی که ایستاده بود ، توانسته باشد آنچه را که خداوند به او اشاره کرده است ، با چشم عادی ببیند - از موآب تا دان تا نفتالی و غیره.

الن جی وایت واضح گفت: آن مکاشفه ای ماورای طبیعی بود، نه تنها مکاشفه سرزمین، بلکه آنچه که پس از تصرف و مالک شدن به نظر می رسید.

از یک نظر ، تقریباً به نظر می رسد که گویی خداوند مشغول طعنه زدن به موسی بود، و می خواست او را بخاطر خطایش شرمسار کند: اگر آنگونه که باید، از من حرف شنوی می کردی، می توانستی اینجا باشی.

در عوض ، خداوند به موسی نشان می داد که علی رغم همه چیز ، حتی با وجود اشتباه موسی ، خدا به وعده های عهدی که با پدران و خود اسرائیل داده بود وفادار خواهد بود. همانطور که خواهیم دید ، خداوند حتی چیزی بهتر از این برای بنده وفادار اما معیوب خود تدارک دیده بود.