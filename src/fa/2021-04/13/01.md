---
title:  قیام موسی
date:  18/12/2021
---

### مطالعه این هفته
اعداد باب ۲۰ آیات ۱-۱۳، تثنیه باب ۳۱ آیه ۲، تثنیه باب ۳۴ آیه ۴، تثنیه باب ۳۴ آیات ۱-۱۲، یهودا آیه ۹، اول قرنتیان باب ۱۵ آیات ۱۳-۲۲.

> <p>آیه حفظی</p>
> «حال آنکه حتی میکائیل، فرشته اعظم، آنگاه که با ابلیس درباره جسد موسی مجادله می کرد، جرات نکرد خودْ او را به سبب اهانت محکوم کند، بلکه فقط گفت:«خداوند تو را توبیخ فرماید!»»(یهودا آیه ۹).

همانطور که در تمام دروس این سه ماهه دیدیم، موسی انسانی خاکی است که زندگی اش، شخصیت اش وپیام هایش در کانون کتاب  تثنیه قرار دارد. آری، اگرچه تثنیه در مورد خدا و محبتش برای  «قوم اسرائیل» است، خدا اغلب برای اینکه محبتش را آشکار سازد و با قوم خود اسرائیل سخن گوید، موسی را بکار می برد.

حال که به پایان سه ماهه رسیدیم، در پایان مطالعه تثنیه، به پایان زندگی موسی هم می رسیم؛ حداقل زندگی او در اینجا.

همانطورکه الن جی وایت ابراز داشت: «موسی یقینا می دانست که به تنهایی در شرف مردن بود؛ هیچ دوست زمینی اجازه نداشت تا در آخرین ساعات عمرش به او خدمت کند. صحنه ای از یک راز مهیب در برابرش بود، رازی که قلب او را مشوّش ساخت. سخت ترین آزمایش که جدایی او از افرادی بود که به آنها علاقه داشت و تحت محبت او قرار داشتند و برای مدتهای طولانی زندگی اش با آنها پیوند داشت. اما او یادگرفته بود که به خدا اعتماد کند و با ایمانی بی چون و چرا خود را به آن، به مردمش و به محبت و فیضش وقف کرده بود.»- مشایخ و انبیاء، صفحات ۴۷۰ و۴۷۱ .

همانطورکه زندگی وخدمت موسی شخصیت خدا را هرچه بیشتر آشکار می ساخت، همینطور مرگ و قیام وی چنین می بود.