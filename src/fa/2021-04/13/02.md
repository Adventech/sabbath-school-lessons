---
title:  'گناه موسی: بخش ۱'
date:  19/12/2021
---

بارها و بارها ، حتی در میانه ارتداد و سرگردانی های آنها در بیابان، خداوند به طرز معجزه آسایی برای بنی اسرائیل مهیا می کرد. یعنی هر چند که آنها بی لیاقت بودند (و غالباً همینطور بودند) لطف و فیض خدا به  وفور شامل آنها می شد. امروز نیز ما دریافت کننده فیض او هستیم ، هرچند که لایق آن نیستیم.  به هر حال ، اگر لیاقت آن را داشتیم، فیضی در کار نمی بود، اینطور نیست؟

و در کنار غذای فراوانی که خداوند به طرزمعجزه آسایی برایشان در بیابان تدارک می دید، دیگر فیضی که از او تجلی می یافت آب بود، که بدون آن آنان طولی نمی کشید که از بین می رفتند، مخصوصا دربیابان خشک، داغ ولم یزرع. با سخن راندن در مورد این تجربه، پولس نوشت: «وهمان آشامیدنی روحانی را نوشیدند؛ زیرا ازآن صخره روحانی می نوشیدند که از پی می آمد، و آن مسیح بود.»(اول قرنتیان باب ۱۰ آیه ۴).

الن جی وایت اضافه می کند که «درهر طی هر جا که آب می خواستند در کنار اردوگاه آنان از صخره ای آب جاری می شد» مشایخ و انبیاء صفحه ۴۱۱.

`اعداد باب ۲۰ آیات ۱ تا ۱۳ را بخوانید. چه اتفاقی در اینجا افتاد و چگونه مجازات خداوند را برای موسی به خاطر آنچه او انجام داده بود می فهمیم؟`

در یک مقطع، سخت نیست که بتوان آزردگی موسی را دیده ودرک کرد. بعد از آن همه کارهایی که خداوند برایشان انجام داده بود، نشانه ها و علائم و معجزات رستگاری آنجا نزد آنان بود؛ سرانجام در مرز سرزمین موعود بودند. و بعد- چه؟ ناگهان با کمبود آب مواجه شدند و بنابراین شروع کردند به توطئه علیه موسی و هارون. آیا الان خدا نمی توانست برای آنها آب تهیه کند آنگونه که بارها چنین کرده بود؟ البته که نه؛ او توانسته بود و قرار بود دوباره چنین کند.

درهرحال، به سخنان موسی نگاه کنید وقتی بر صخره ضربه زد، حتی دوبار ضربه زد. «ای یاغیان گوش فرا دهید: آیا باید از این صخره آب برای شما بیرون آوریم؟» (اعداد باب ۲۰ آیه ۱۰). همه می توانند خشم صدای او را بشنوند ، زیرا او ابتدا آنها را «شورشی» صدا می کند.

با این حال به کلام موسی توجه کنید هنگامی که دوبار بر صخره ضربه زد. «هان بشنوید ای ای یاغیان! آیا باید از این صخره برای شما آب بیرون آوریم؟» (اعداد ۲۰: ۱۰). می توان صدای خشم او را شنید زیرا آنان را یاغیان خطاب کرد.  مشکل تنها خشم و عصبانیت او نبود، گر چه به اندازه کافی بد بود، - بلکه هنگامی بود که گفت «آیا باید برای شما از این صخره آب بیرون آوریم؟»، گوئی که او یا هر بنی بشری می توانست از صخره آب بیرون بیاورد. بنظر می رسید که او در خشم خود در آن لحه فراموش کرده بود که تنها قدرت خداست که در میان آنان کار می کند که توانسته بود اینهمه معجزه به ارمغان بیاورد. او و تمامی قوم باید این قضیه را دریافته بودند.

`هر چند وقت یکبار از روی خشم حرفی را زده اید یا مرتکب عملی شده اید، بر این باور که با خشم خود آنرا توجبه کرده باشید؟ چگونه می توانیم از این حرکت دست کشیده و با دعا در پی قدرت خدا بوده و قبل از اینکه حرفی بزنیم یا عملی انجام دهیم آنرا از قبل بسنجیم؟`