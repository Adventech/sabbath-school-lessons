---
title:  قیام همگی ما از مرگ
date:  23/12/2021
---

با اضافه نمودن نور عهد جدید، محرومیت موسی از سرزمین وعده یک تنبیه به نظر نمی رسد. به جای کنعان زمینی و بعدها هم اورشلیم زمینی(که همه تاریخ شناخته شده اش پر است از جنگ، غارت و رنج)، «اورشلیم آسمانی»(عبرانیان باب ۱۲ آیه ۲۲) حتی هم اکنون نیز خانه اوست و یقینا مسکنی بس بهتر!

موسی در کتاب مقدس نمونه ای شناخته شده از مردگانی بود که قیام کرد. خنوخ بدون آنکه طعم مرگ را بچشد به آسمان برده شد(پیدایش باب ۵ آیه ۲۴)، و ایلیا هم(دوم پادشاهان باب ۲ آیه ۱۱)، اما بر اساس آنچه نوشته ها نشان می دهد، موسی اولین نفر بود که برای زندگی جاودان قیام نمود.

ما نمی دانیم که موسی برای چه مدت در زمین خفته بود ، اما تا آنجا که به او مربوط می شد، مهم نبود. او چشمانش را در مرگ بست و اینکه ۳ ساعت طول کشید یا ۳۰۰ سال، برایش یکی بود. این برای همه مردگان در طول تاریخ یکی است؛ تجربه آنان، حداقل تا زمانیکه مرگ ادامه دارد، با مرگ موسی تفاوتی نخواهد داشت. ما چشمانمان را در مرگ می بندیم و چیزی که می دانیم یا بازگشت ثانویه عیسی است یا متاسفانه داوری نهایی(همچنین به مکاشفه باب ۲۰ آیات ۷-۱۵ مراجعه کنید).

`اول قرنتیان باب ۱۵ آیات ۱۳ تا ۲۲ را بخوانید. چه وعده عظیمی در اینجا یافت می شود،  و چرا گفته پولس معنی خواهد داد  اگر درک کنیم که مرگ یعنی خوابیدن در مسیح تا زمان قیامت؟`

بدون امید به قیام، هیچ امیدی نخواهیم داشت. قیام مسیح اطمینان همگی ماست؛ که«پس از پاک کردن گناهانمان»(عبرانیان باب ۱ آیه ۳) بر صلیب به عنوان بّره قربانی برای ما، مسیح مُرد و از مردگان قیام کرد و به خاطر قیام او ما نیز اطمینان می یابیم که قیام خواهیم کرد، با موسی که نمونه اولینِ انسان سقوط کرده، که از مردگان قیام کرد.

به خاطرآنچه که مسیح می کرد، موسی قیام کرده بود؛ و به خاطر آنچه که مسیح کرده است ما نیز به نوبه خود قیام خواهیم کرد.

بنابراین، ما در موسی نمونه ای از نجات توسط ایمان می یابیم، ایمانی که در زندگی، با وفاداری و توکل به خدا آشکار شده است ، حتی اگر در پایان دچار تزلزل شود، و درسرتاسر کتاب تثنیه می بینیم که موسی به دنبال دعوت قوم خدا به جهت همان ایمان مشابه است، پاسخ مشابه به فیض داده شده به آنان، گویی به ما داده شده باشد- ما نیزکه در مرز سرزمین موعود قرار داریم.

`آیا این خدا نیست، همان خدا، که ما را نیز به وفاداری و ایمان دعوت  می کند؟ چه کاری می توانیم انجام دهیم تا مطمئن شویم که همان اشتباهاتی که موسی بعدها در تثنیه مرتکب شد را مرتکب نشویم؟`