---
title:  قیام موسی از مرگ
date:  22/12/2021
---

«بنابراین موسی خدمتگزارخداوند، چنانکه خداوند گفته بود در سرزمین موآب درگذشت. خداوند او را در دره ای نزدیک بیت فعور درسرزمین موآب دفن نمود، ولی تا به امروزهیچ کس مکان دفن او را نمی داند»(تثنیه باب ۳۴ آیات ۵و۶). بنابراین با این تعداد محدود، موسی- که کانون زندگی اسرائیلیان بود، مردی که نوشته هایش تا بدین روز زنده است، نه تنها در اسرائیل بلکه در کلیسا و در کنیسه امروز نیز- مرد.

موسی مرد، دفن شد، مردم عزاداری نمودند و همین. یقینا اصول کلمات مکاشفه شده در اینجا بکار می رود: «خوشا بحال کسانیکه در خداوند مردند » «آری» روح القدس می گوید، «حال دیگر از تمام دردها آسوده می شوند، و به خاطرکارهای خوبی که کرده اند پاداش می گیرند»(مکاشفه باب ۱۴ آیه ۱۳).

درهرحال، مرگ موسی فصل آخر داستان زندگی او نیست.

`یهودا باب ۹ را بخوانید.  دراینجا چه واقعه ای در حال رخ دادن است، و چگونه این آیات  کمک می کند تا ظهورموسی را که بعدها در عهد جدید دیده می شود توضیح دهد؟`

با وجود آنکه نظری اجمالی به ما داده شده است، چه منظره فوق العاده ای در اینجا وجود دارد. میکائیل، خود مسیح، در مورد بدن موسی با شیطان اختلاف داشت. چگونه اختلاف نظری بود؟ هیچ شکی نیست که موسی گناهکار بود؛ به راستی، آخرین گناه شناخته شده اش، جلالی را که باید به خدا داده می شد را به خود داد، و این همان نوع گناه است-«به بالای ابرها خواهم رفت و مانند خدای متعال خواهم شد»(اشعیا باب ۱۴ آیه ۱۴)- که باعث شد تا لوسیفر از مکان نخستین خود یعنی آسمان برانداخته شود. اختلاف بر روی بدن او باید به این دلیل باشد که مسیح اکنون برای موسی قیام موعود را ادعا می کرد.

اما مسیح چگونه می توانست این کار را برای یک گناهکار ، موسی ، شخصی که قانون او را نقض کرده بود ، انجام دهد؟ پاسخ ، البته ، فقط می تواند صلیب باشد.

همانطور که تمام قربانیان حیوانات به مرگ مسیح اشاره می کردند ، بدیهی است که خداوند هم اکنون ، که به صلیب نگاه می کند ، ادعا می کرد که بدن موسی زنده می شود. « در نتیجه گناه، موسی تحت قدرت شیطان درآمد. به شایستگی خودش، او اسیر مرگ وحشتناک شد؛ اما او برای زندگی جاودان قیام کرد که عنوان منجی را نگه می داشت. موسی از معبد جلال یافته آمد و به همراه منجی اش به شهر خدا صعود کرد.»- الن جی وایت، مشایخ و انبیاء، صفحه ۴۷۹.

`چگونه این روایت از موسی به ما کمک می کند تا  عمق نقشه نجاتی را درک کنیم که حتی قبل از صلیب، موسی بتواند به جاودانگی قیام کند؟`