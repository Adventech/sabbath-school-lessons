---
title:  اندیشه هایی فراتر
date:  24/12/2021
---

«وقتی با خشم فریاد برآوردند، «آیا باید ما از این صخره برای شما آب بیرون آوریم؟» آنان خود را جای خدا قرار دادند، چنانچه گویی قدرت از خودشان نشات می گیرد، انسانهایی که مملو از ضعف و هوای نفس می باشند. موسی که با گلایه و عصیان مداوم مردم به تنگ آمده بود ، از یاریگر قادر متعال خود غافل شد و بدون قدرت الهی مجبور شد با جلوه ای از ضعف انسانی ، سوابق خود را از بین ببرد. مردی که تا پایان کار خود پاک ، محکم و غیرخودخواهانه ایستاده بود ، سرانجام مغلوب شد. خداوند در برابر جماعت اسرائیل بی حرمت شده بود، زمانی که باید عزت و رفعت می یافت» - الن جی وایت، مشایخ و انبیاء، صفحه ۴۱۸.

«بر فراز کوه تبدیل هیئت، موسی که متبدل شده بود به همراه ایلیا آمده بود. آنان به عنوان حاملان نور و جلال از طرف پدر و پسرش فرستاده شده بودند و بدین ترتیب دعای موسی، که قرنها پیش ادا گشته بود، در نهایت مستجاب گردید. او بر فراز«کوه چشمگیر» با میراث قومش ایستاد، حامل شهادتی برای او بود که تمامی وعده های داده شده به اسرائیل بر او تمرکز داشت. اینآخرین صحنه ای بود که درتاریخ  در برابر چشمهای فانی قرار گرفت، از مردی که در ملکوت از حرمت والایی برخوردار بود» -  مشایخ و انبیا، صفحه ۴۷۹.

**سوالاتی برای بحث:**

`۱. آری، در صحنه ای، موسی قیام کرد و مدت کوتاهی پس از مرگش به آسمان برده شد. اما همزمان، موسای بیچاره(اینگونه می پنداریم) شاهدی از وقایع وحشتناک بر روی زمین شد. چقدر خوش اقبال خواهیم بود که اکثر ما بعد از اینکه تمامی درگیری های زمین به پایان برسد در آمدن ثانی قیام داده خواهیم شد. بنابراین ، این از چه جهاتی نسبت به آنچه  که موسی تجربه کرد، برکت بزرگتری محسوب می شود؟`

`۲. داستان مرگ موسی و قیام بعدی چگونه به ما نشان می دهد که چگونه عهد جدید ، گرچه غالباً مبتنی بر عهد عتیق است ، ما را از عهد عتیق فراتر می برد و می تواند واقعاً نور جدیدی بر آن بتاباند؟`

`۳. چگونه داستان زندگی موسی ، از جمله ضربه زدن صخره با خشم ، نمونه ای از معنای زندگی با ایمان و نجات یافتن توسط ایمان ، جدا از اعمال شریعت است؟`

`۴. در کلاس ، در مورد وعده قیامت در آخر زمان صحبت کنید. چرا این مسئله برای همه امیدهای ما اینقدر مهم است؟ همچنین ، اگر ما می توانیم در این مورد به خدا اعتماد كنیم ، یعنی در قیام ما از مرگ، آیا نمی توانیم برای هر چیز دیگری به او اعتماد كنیم؟ از این گذشته ، اگر او بتواند این کار را برای ما انجام دهد ، چه کاری نمی تواند انجام دهد؟`