---
title:  'گناه موسی: بخش ۲'
date:  20/12/2021
---

`دوباره اعداد باب ۲۰ آیات ۱۲و ۱۳ را بخوانید. خداوند چه دلیل خاصی به موسی داد که چرا نمی تواند از آنجا عبور کند؟ همچنین به تثنیه باب ۳۱ آیه ۲ و تثنیه باب ۳۴ آیه ۴ رجوع کنید.`

بر اساس این آیات، در اینجا چیزی فراتر از گناه موسی بود مبنی بر اینکه سعی کرد خود را جای خدا بگذارد، که به اندازه کافی بد بود. او همچنین سست ایمانی نشان داد که برای کسی به مانند موسی غیرقابل توجیه بود. گذشته از همه اینها، این همان مردی است که از بوته در آتش(خروج باب ۳ آیات ۲ تا ۱۶) تا بعد آن، با خدا تجربه ای داشت که دیگران نداشتند و با این وجود طبق آیه موسی «به من ایمان داشته باش» را مورد بی توجهی قرار داد؛ یعنی موسی در مورد آنچه که خداوند گفته بود از خود کم ایمانی نشان داد، ودرنتیجه او، در برابر بنی اسرائیل، نتوانست «مرا تقدیس کن» را تحقق بخشد. به عبارتی دیگر اگر موسی آرامش خود را حفظ می کرد و با نشان دادن ایمان و اعتماد به خدا در میانه ارتداد آنان آنچه را که درست بود انجام می داد، می توانست خداوند را در برابر قوم جلال بخشیده و دوباره الگوپی از ایمان و اطاعت راستین برای آنان می شد.

به این نکته نیز توجه کنید که موسی چگونه از آنچه خداوند به طور مخصوص به او گفته بود تا انجام دهد سرپیچی کرده است.

`اعداد باب ۲۰ آیه ۸ را بخوانید. خداوند از موسی خواسته بود چه کاری انجام دهد، اما در عوض موسی چه کرد؟ (اعداد باب ۲۰ آیات ۹تا۱۱)`

در آیه ۹ موسی چوب دستی را همانطور که «خداوند به او امر کرده بود» در دست می گیرد. تا اینجا خوب پیش رفت. اما در آیه ۱۰، به جای آنکه به صخره بگوید، - تا با اعجاز و قدرت خداوند، آب از آن جریان یابد -  موسی به آن ضربه زد، نه یکبار بلکه دو مرتبه.آری با اینکه به صخره ضربه زد، آب از آن جاری شد که معجزه آسا بود ولی به اندازه ای که با آن سخن بگوید و آب از آن جاری شود، تاثیر معجزه شگفت آمیز تر می بود.

مطمئناً ، در ظاهر ممکن بود به نظر برسد که حکم خدا درباره موسی بسیار شدید باشد: بعد از همه آنچه موسی پشت سر گذاشته بود ، به او اجازه داده نشد تا به سرزمین موعود وارد شود. مردم  از این داستان شگفت زده شده اند که چرا – بخاطر آن عمل عجولانه – باید پس از سالها انتظار محروم شود.

`به نظر شما بنی اسرائیل باید از آنچه برای موسی اتفاق افتاد چه درسی می آموختند؟`