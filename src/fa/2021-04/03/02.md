---
title:  عهد و انجیل
date:  10/10/2021
---

در سراسر کتاب مقدس عهد و انجیل همگی با هم دیده می شوند. با وجودآنکه مفهوم عهد قبل از پیدایش قوم اسرائیل وجود داشت(به عنوان مثال عهد با نوح)، و با وجودآنکه وعده عهد قبل از اینکه قوم اسرائیل وجود داشته باشد منعقد شده بود، بطور برجسته ای از طریق تعامل  بین خدا و قومش ابراز گردیده است که ازپدرانشان، مشایخ آغاز شد.

و حتی از همان آغاز، انجیل کانون حقیقت عهد بوده است: رستگاری تنها از طریق ایمان.

`پیدایش باب ۱۲ آیات ۱تا۳، پیدایش باب ۱۵ آیات ۵ تا۱۸ و رومیان باب ۴ آیات ۱ تا ۵ را بخوانید. وعده عهدی که با ابرام(که بعدها ابراهیم خوانده شد) بسته شد چه بود، وانجیل چگونه در آن وعده عهد آشکار گشت؟`

ابراهیم به خدا ایمان داشت، به وعده های خدا به او نیز ایمان داشت و بنابراین دربرابر خدا عادل شمرده شد. درهرحال این اعلان، فیضی ارزان نبود: ابراهیم در پی این بود تا با اطاعت ، همانگونه که در پیدایش باب ۲۲ در کوه موریاه دیده می شود، عهد خود را تا به آخر حفظ کند. همه اینها، حتی «ایمان او عدالت محسوب می شود» (رومیان ۴: ۵). بدین خاطر قرنها بعد، پولس از ابراهیم به عنوان الگویی از آنچه که به معنی زندگی کردن با وعده های عهد خدا با امت وی می باشد یاد می کند.

این مبحث در تمامی کتاب مقدس طنین انداخته است. پولس این مطلب را در زمان دیگری در غلاطیان باب ۳ آیه ۶ بیان می کند، که درآنجا دوباره از پیدایش باب ۱۵ آیه ۶ نقل قول می کند مبنی بر این که ایمان ابراهیم  «...برای او عدالت محسوب شده است»، وبه وعده ای اشاره می کند که نخست با ابرام بسته شد که بواسطه ذریت او تمامی قوم ها متبارک خواهند گردید  ( غلاطیان باب ۳ آیه ۹). وعده های عهد به همگان داده شده است؛ یهودیان و غیریهودیانی که «از اهل ایمان هستند»(غلاطیان باب ۳ آیه ۷) و بنابراین کسانی که بدون اعمال شریعت، عادل شمرده می شوند- بخاطر عهد بیشتر ملزم هستند تا از احکام تبعیت کنند.

حتی زمانی که ارمیا از عهدی جدید سخن می گوید، آن را در چارچوب احکام بیان می کند: «این است عهدی که پس از آن ایام با خاندان اسرائیل خواهم بست: شریعت خود را در باطن ایشان خواهم نهاد و بر دلشان خواهم نگاشت، و من خدای ایشان خواهم بود و ایشان قوم من خواهند بود»(ارمیا باب ۳۱ آیه ۳۳)، که بازتاب دهنده زبانی است که به کتاب لاویان باز می گردد:« و در میان شما خواهم خرامید و خدای شما خواهم بود و شما قوم من خواهید بود »(لاویان باب ۲۶ آیه ۱۲).

`چگونه موضوع عهد و شریعت (احکام) و انجیل بطور کامل و با هم، با پیام های سه فرشته در مکاشفه باب ۱۴ در خصوص پیام هشدار نهایی خدا به جهان مطابقت دارد؟`