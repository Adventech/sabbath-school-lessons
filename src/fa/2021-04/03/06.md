---
title:  تصاویر دیگر
date:  14/10/2021
---

پژوهش های کتاب مقدسی مدتهاست که تشابهاتی بین عهد اسرائیل با خدا و توافقات عهد با پادشاهی های دیگر را شناسایی کرده استاین تشهابهات نباید مایه شگفتی باشد. خداوند در محیطی با قومش در حال کار کردن بود که آنها بتوانند درک کنند.

بطور همزمان، ایده عهد که توافقی قانونی بین دو طرف محسوب می شود ، با قوانین و مقررات و شرایط،  خیلی سرد و رسمی بنظر می آید. گرچه آن عنصر باید واقعاً وجود داشته باشد (خدا قانون گزار است) ، اما به اندازه کافی گسترده نیست که بتواند عمق و وسعت نوع رابطه ای که خدا می خواست با قومش داشته باشد را در بر بگیرد. بنابراین تصاویر دیگری که در تثنیه برای  ندایش دادن همان ایده عهد بین خدا و قوم اسرائیل بکار برده شد؛ تنها برای نشان دادن ابعاد بزرگتر آن است.

`تثنیه باب ۸ آیه ۵؛ باب ۱۴ آیه ۱ و باب ۳۲ آیه ۶، ۱۸ تا ۲۰ را بخوانید. چه نوع تصویرسازی در اینجا به کار رفته و چگونه می تواند رابطه ای  که خدا  می خواست با قومش داشته  باشد راآشکار کند؟`

`تثنیه باب ۴ آیه ۲۰ و تثنیه باب ۳۲ آیه ۹ را بخوانید. در اینجا چه نوع تصویرسازی یا تشبیه ادبی به کار رفته است و چگونه می تواند نوع رابطه ای که خدا می خواست با قومش داشته باشد را به نمایش بگذارد؟`

در هر مورد، ایده ای از خانواده وجود دارد که به طور ایده آل بایستی نزدیکترین، محکم ترین و دوست داشتنی ترین رابطه باشد. خدا همواره خواستار اینچنین رابطه ای با قومش بود.

حتی پس از اینکه بطور شرم آوری مسیح را در زمان مصلوب شدنش انکار کردند، عیسی پس از قیام از مرگ به دو مریم گفت:« بروید و به برادرانم بگویید که به جلیل بروند. درآنجا مرا خواهند دید»(متی باب ۲۸ آیه ۱۰). حتی به عنوان مسیحِ قیام کرده، او حواریون خویش را «برادرانم» خطاب کرد که نمونه ای از محبت و فیضی است که ازمحبتی سرچشمه می گیرد که یقینا سزاوار آن نبودند. این اساسا آن رابطه ای است که خدا همیشه با بشریت داشته است: فیض و محبتی که نا لایقان اعطا شد.

`چه نوع رابطه ای با خدا دارید؟ چگونه می توانید این رابطه را عمیق تر کرده و یادبگیرید که او را دوست داشته باشید و همزمان نیز الزامات عهدتان را درک کرده و از احکام او اطاعت نمایید؟ چرا این دو مفهوم مکمل هم هستند نه در تضاد هم؟`