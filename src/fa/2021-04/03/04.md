---
title:  کتاب عهد
date:  12/10/2021
---

اگرچه مفهوم عهد(به عبرانی، بِریت) رابطه خدا با قومش را تشریح می کند و در کل کتاب مقدس یافت می شود ، این کلمه آنقدر در تثنیه دیده می شود که تثنیه «کتاب عهد» نامگذاری شده است.

`به تثنیه باب ۵ آیات ۱ تا ۲۱ نگاه کنید. در اینجا چه رخ داده است که نشان  می دهد که چگونه  مفهوم عهد(بِریت) در کانون کتاب تثنیه قرار دارد؟`

کوتاه مدتی پس از اینکه بنی اسرائیل از مصر رهایی یافتند، درست قبل از آنکه قرار بود  به سرزمین موعود وارد شوند، خدا با آنان در کوه سینا عهدی بست.

آنگاه پس از ۴۰ سال سرگردانی، دقیقا قبل از آنکه قرار بود وارد سرزمین موعود شوند، عهد، دوباره در کانون وعده قرار گرفت (به پیدایش باب ۱۲ آیه ۷، خروج باب ۱۲ آیه ۲۵)، خداوند از طریق موسی به عنوان سخنگو، دوباره به آنان ده فرمان را می دهد، طریقی که در آن تاکید می کرد که تجدید الزامات عهد از اهمیت بسزایی برخوردار است.

آری، خداوند در صدد تحقق وعده های عهد خویش برای آنان بود. حال آنان ملزم بودند تا به آخر در عهد باقی بمانند:« او عهد خود را که شما را به نگاه داشتنش امر فرموده بود برای شما بیان کرد، یعنی ده فرمان را، و آنها را بر دو لوح سنگی نوشت»  (تثنیه باب ۴ آیه ۱۳). او این کار را در کوه سینا انجام داد و آنرا دوباره در کوه موآب انجام داد و این واقعه درست قبل از زمانی بود که قرار بود به سرزمین موعود وارد شوند، که خداوند قرنها قبل به پدرانشان وعده داده بود، تجلی «عهدِ جاودانی» که حتی پیش از وجود جهان وجود داشت.

«پیش از اینکه بنیاد زمین نهاده شود، پدر و پسر در عهدی برای نجات بشر با هم متحد شده بودند، چنانچه بشر مغلوب شیطان شود. آنان طی پیمانی جدی دستان یکدیگر را فشرده بودند تا مسیح ضمانتی برای نژاد بشر بشود» -( الن جی وایت، آرزوی اعصار صفحه ۸۳۴).

`تثنیه باب ۵ آیه ۳ را بخوانید. این آیه چه معنایی دارد؟`

موسی به آنان چه می گفت؟ به نظر می رسید که موسی بر این واقعیت تاکید داشت که پدرانشان از دنیا رفته اند و وعده عهد عالی که با آنان بسته شده بود، حال با خودشان بسته می شد. این راهی بود تا موسی به آنان خاطر نشان سازد که مراقب باشند مانند نسل گذشته خرابکاری نکنند. وعده ها(و الزامات آن) حال به عهده آنان است.