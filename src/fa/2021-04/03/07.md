---
title:  اندیشه هایی فراتر
date:  15/10/2021
---

«مداومت در زندگی متشرع مذهبی و تلاش برای برآورده ساختن آنچه شرع [احکام] تکلیف نموده، آنهم با توان و قوت خودمان، روحمان را به اسارت می گیرد. تنها امیدی که برای ما وجود دارد این است که تحت بیرق عهد ابراهیمی قرار بگیریم که عهد فیض بواسطه ایمان به عیسی مسیح می باشد. انجیل به واسطه امیدی که ابراهیم داشت برایش موعظه شد، همان امیدی که ما نیز داریم. ابراهیم بر عیسی چشم دوخته بود که مولف و کامل کننده ایمان ماست» - (نظرات الن جی وایت، کتاب مقدس تفسیری ادونتیست های روز هفتم، جلد ۶ ، صفحه ۱۰۷۷).

«پیش از اینکه بنیاد زمین نهاده شود، پدر و پسر در عهدی برای نجات بشر با هم متحد شده بودند، تا اگر بشر مغلوب شیطان شد نجاتی برای او مهیا باشد. آنان با پیمانی جدی دستان یکدیگر را فشرده بودند تا مسیح ضمانتی برای نژاد بشر بشود.. این تعهد توسط مسیح تمام شد. وقتی بر صلیب فریاد زد «تمام شد»،سخن او به پدرآسمانی خطاب شد. پیمان بطور کامل اجرا شده بود و حال او اعلام می کند: پدر،  تمام شد. ای خدایم، اراده ات را به انجام رسانیدم. من کارنجات را کامل کردم. اگر عدالت تو برآورده شده و راضی هستی، «می خواهم آنها که به من بخشیده ای با من باشند، همانجا که من هستم»(یوحنا باب ۱۷ آیه ۲۴؛ باب ۱۹ آیه ۳۰)» (الن جی وایت، آرزوی اعصار صفحه ۸۳۴ ).

**سوالاتی برای بحث:**

`۱. راجع به این مفهوم تفکرکنید: قبل ازاینکه بنیان جهان نهاده شود، پدر و پسر«درعهدی متحد شده بودند» تا اگربشریت سقوط کند ما نجات یابیم. چرا این امرباید اینقدر برایمان دلگرم کننده باشد؟ این مطلب درباره اینکه خدا اشتیاق دارد تا برای ملکوت او نجات یابیم چه چیزی به ما می آموزد؟`

`۲. به عنوان کلیسای ادونتیست روز هفتم، به چه شیوه هایی نقشی را که اسرائیل کهن باید در زمانشان ایفا می کرد، تحقق بخشیم؟ چگونه می توانیم یادبگیریم تا از خطاهایی که آنها مرتکب شدند جلوگیری کنیم؟`

`۳.  چرا انجیل و وعده های انجیل آنقدر در ایده کلی عهد جدید محوریت دارد؟ چه آیاتی را می توانید در عهد جدید بیابید که نشان دهد چطور شریعت و اطاعت از شریعت تحت عهد جدید از بین نرفته است؛ آنگونه که توسط تعالیم مسیحیان دیگر  متداول شده است؟ نظر شما در مورد اینکه بسیاری از مسیحیان می گویند که انجیل نیاز به رعایت ده فرمان را لغو کرده چیست؟`