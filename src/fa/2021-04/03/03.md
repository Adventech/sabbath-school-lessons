---
title:  عهد و قوم اسرائیل
date:  11/10/2021
---

«نه به سبب پارسایی و نه به سبب راستدلی شما است که به سرزمین ایشان داخل می شوید تا آنرا به تصرف درآورید، بلکه به سبب شرارت این قومهاست که یهوه خدایتان ایشان را از حضورشما بیرون می راند، و تا به وعده ای که خداوند برای پدرانتان ابراهیم، اسحاق و یعقوب سوگند خورده بود، وفا کند» ( تثنیه باب ۹ آیه ۵؛ همچنین تثنیه باب ۹ آیه ۲۷ را ببینید).

`چگونه واقعیت وعده های مرتبط با عهد در این آیه نمایان می شود؟`

در اینجا نیز فیض عهد ظاهر می شود: علیرغم خطاهای دائمی، خدا برای آنان کار کرد. ( مطمئنا عملکرد انجیل نیز برای امروز چنین است).

و این به خاطروعده ای بود که به پدرانشان داده شده بود که فیض خدا به نسل های آینده آنان داده می شد.

موسی در عملکرد خویش با قوم  که وعده های عهد به آنان داده شده بود، اغلب به وعده های عهدی اشاره می کرد که به مشایخ اسرائیل داده شده بود.

`خروج باب ۲ آیه ۲۴ ، خروج باب ۶ آیه ۸ و لاویان باب ۲۶ آیه ۴۲ را بخوانید. دراینجا چه چیزی گفته می شود که به نشان دادن عملکرد وعده عهد کمک می کند؟`

خروج از مصرکه نمادی عالی از فیض نجاتبخش خداست نیز بر اساس عهدی بود که خداوند با پدرانشان بسته بود. یعنی قبل از آنکه نفع برندگان عهد به دنیا آمده باشند، وعده ها به آنان داده شده بود. بدین جهت (دست کم اگر بتوان گفت) نه به خاطر شایستگی خودشان، آنان وعده رهایی را یافتند که خداوند از طریق معجزات و وقایع خروج [از مصر] برای آنان انجام داد.

البته اینها پایان ماجرا نبود. آنها از مصر به کجا رفتند؟ بله، به دامنه کوه سینا، جائیکه «رسما» عهد با آنان بسته شد(خروج باب ۲۰ را ببینید) و محور آن عهد، انجیل و شریعت، ده فرمان  بود که از آنان دعوت شده بود تا از آن اطاعت نمایند ،که تجلی رابطه نجات آنان با خدا بود؛ کسی که آنان را پیش از این نجات داده بود(انجیل). بنابراین در تثنیه مکررا  دیده می شود که آنها فراخوانده شدند تا از احکام به عنوان بخشی از مفاد عهدی اطاعت کنند که در کوه سینا تصویب شده بود.

`امروزه شریعت خدا چه نقشی را در زندگی هایمان بازی می کند، ما که از طریق فیض نجات یافته ایم؛ وچرا این شریعت در ارتباطمان با خدا موضوعی بسیار حساس است؟`