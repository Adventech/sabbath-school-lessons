---
title:  عهد جاودان
date:  09/10/2021
---

### مطالعه این هفته
پیدایش باب ۱۲ آیات ۱تا۳، رومیان باب ۴ آیات ۱ تا ۵، خروج باب ۲ آیه ۲۴، تثنیه باب ۵ آیات ۱ تا۲۱، تثنیه باب ۲۶ آیات ۱۶تا۱۹، تثنیه باب ۸ آیه ۵، متی باب ۲۸ آیه ۱۰.

> <p>آیه حفظی</p>
> « عهد خویش را میان خود و تو، و نسل تو، پس از تو، استوار خواهم ساخت تا نسل اندر نسل عهد جاودانی باشد؛ تا تو را و پس از تو، نسل تو را، خدا باشم»(پیدایش باب ۱۷آیه ۷).

«آنگاه فرشته ای دیگر دیدم که در دل آسمان پرواز می کرد و انجیل جاودان با خود داشت تا ساکنان زمین را بشارت دهد، ازهرقوم و طایفه و زبان و ملت که باشند.»(مکاشفه باب ۱۴ آیه ۶). به «انجیل جاودانی» توجه کنید؛ جاودانی یعنی وجودِ همیشگی، گوئی که همیشه بوده است ، گوئی که «قبل از زمان موعود» از طریق عیسی مسیح به ما وعده داده شده است(تیطس باب ۱ آیه ۲).

ازاین رو، هیچ شکی باقی نمی ماند که کتاب مقدس در باره زمانهای دیگر در خصوص «عهد جاودان» سخن به میان می آورد(پیدایش باب ۱۷ آیه ۷، اشعیا باب ۲۴ آیه ۵، حزقیال باب ۱۶ آیه ۶۰، عبرانیان باب ۱۳ آیه ۲۰)؛ چراکه عصاره انجیل، عهد و عصاره عهد، انجیل می باشد: خدا جدا از فیض نجاتبخش و محبت خویش، رستگاری را به شما عرضه می کند که سزاوار آن نبوده اید و احتمالا نمی توانید آن را کسب کنید؛ و شما در پاسخ «با تمامی دل، با تمامی جان و با تمامی ذهن و قوت خود» به محبت او واکنش نشان می دهید (مرقس ۱۲: ۳۰) و این محبتی است که با اطاعت از احکام او تجلی می یابد: «چرا که این حب به خداست که باعث می شود تا احکام او را نگاه داریم» (اول یوحنا ۵: ۳).

این هفته به مفهوم عهد نگاهی خواهیم انداخت همانطور که در کتاب تثنیه، که درآن عهد و تمامی آنچه که در بر دارد آشکار شده است.