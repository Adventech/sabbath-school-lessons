---
title:  شریعت در کتاب تثنیه
date:  08/11/2021
---

عبرانیان، قوم برگزیده خدا، در مرزسرزمین کنعان سرانجام در آستانه به ارث بردن سرزمینی بودند که خدا به آنان وعده داده بود. و همانطور که دیدیم، تثنیه آخرین دستورالعمل ها به عبرانیان پیش از تصرف سرزمین سرزمین موعود بود. و در میان آن دستورالعمل ها احکامی بودند که باید از آن ها فرمانبرداری می شد.

`آیات ذیل را بخوانید. چه نکته ای به دفعات، دوباره و دوباره تکرار گردیده است، و چرا این نکته آنقدر برای مردم حائز اهمیت است؟ (تثنیه باب ۴ آیه ۴۴، تثنیه باب ۱۷ آیه ۱۹؛ تثنیه  باب ۲۸ آیه ۵۸؛ تثنیه  باب ۳۰ آیه ۱۰؛ تثنیه باب ۳۱ آیه ۱۲؛ تثنیه باب ۳۲ آیه ۴۶؛ تثنیه باب ۳۳ آیه ۲).`

حتی مطالعه سطحی کتاب تثنیه نشان می دهد که پیروی از احکام  چقدر برای قوم اسرائیل حائز اهمیت بود.

به معنای واقعی، اینها الزامات عهد بودند که نسبت به آن تعهد داشتند.  خدا کارهای بسیاری در حق آنان کرده بود و همچنان کارهای زیادی برای آنان انجام می داد - کارهایی که از همان ابتدا نه از عهده خودشان بر می آمد و نه سزاوار آن بودند (و این همان فیض است، یعنی چیزی که خدا به ما می دهد درحالیکه لایقش نیستیم). وآنچه که او در عوض می خواست، اطاعت از احکامش بود.

امروزه نیز هیچ تغییری رخ نداده است. این فیض خداست که جدای از اعمال شریعت، ما را نجات می دهد -«زیرا ما بر این اعتقادیم که انسان از راه ایمان و بدون انجام اعمالِ شریعت، پارسا شمرده می شود» (رومیان باب ۳ آیه ۲۸).- و واکنش ما نیز اطاعت از شریعت است. هرچند ما از شریعت اطاعت می کنیم، نه با تلاشهای بیهوده تا توسط آن نجات یابیم- «زیرا هیچ بشری با به جا آوردن اعمال شریعت، در نظر خدا پارسا شمرده نمی شود، بلکه شریعت گناه را به ما می شناساند» (رومیان باب ۳ آیه ۲۰)- بلکه در نتیجه نجاتی که از روی فیض به ما بخشیده شده است. «اگر مرا دوست بدارید، احکام مرا نگاه خواهید داشت»( یوحنا باب ۱۴ آیه ۱۵ ).

کتاب تثنیه را می توان به عنوان درسی بزرگ،پندآموز و عملی در خصوص فیض و شریعت دید. توسط فیض است که خدا ما را رهایی می بخشد؛ و برای ما کاری را می کند که از عهده خودمان بر نمی آمد (همچون قوم اسرائیل که نمی توانستند با قدرت خودشان از مصر فرار کنند)، و در واکنش به آن کار عظیم رهایی، بایستی با ایمان به گونه ای زندگی کنیم که در تبعیت از او و احکام وی باشد. از بدو سقوط آدم به بعد، تا زمان کسانی که در زمان سختی و نشان وحش زندگی می کنند، افرادی توصیف شده اند که «...احکام خدا و ایمان به عیسی را حفظ می کنند» (مکاشفه باب ۱۴ آیه ۱۲)- رابطه خدا با قوم عهد وی، رابطه احکام و فیض است.

فیض خدا به خاطر اینکه از شریعتش تخطی نموده ایم ما را می بخشد و فیض خدا به ما این امکان را می دهد که از شریعتش نیز اطاعت کنیم؛ اطاعتی که از رابطه بین ما و عهدش نشات می گیرد.

به فیض و لطف خداست که بخاطر نقض احکامش ما را می بخشد و فیض خدا ما را قادر میسازد تا از احکام او اطاعت کنیم،  تبعیتی که از رابطه عهد ما با او ناشی می گردد.

`چگونه می توانیم در حینی که از احکام اطاعت می کنیم از دام قانون مداری  بگریزیم؟`