---
title:  احکام (یا شریعت) در آسمان
date:  07/11/2021
---

خدا خدای محبت است و محبت اصلی جامع است که شخصیت و بنیان پادشاهی او را فرا می گیرد. و چون خدا هم در عوض از ما می خواهد تا او را دوست داشته باشیم، ما را مخلوقاتی پایبند به اصول اخلاق با آزادی اخلاقی آفریده است؛ آزادی ای که محبت سرشت آن است.

و بنیان ایده آزادی اخلاقی، احکام مرتبط  با اخلاقیات است. ذرّات بنیادی اتم، امواج اقیانوس، کانگوروها، گرچه تا حدی از قانون طبیعی پیروی می کنند، به قانون اخلاق  احتیاج ندارند یا از آن پیروی نمی کنند. تنها موجوداتی که سرشت اخلاقی دارند چنین می کنند و به خاطر همین است که خدا برای فرشتگان در آسمان احکام و قانون اخلاق  تعین کرده است.

`حزقیال باب ۲۸ آیه ۱۵ و ۱۶ را بخوانید که در مورد سقوط لوسیفر [یا همان شیطان] از آسمان سخن می گوید. «شرارت» در او یافت شد،  و همچنین «گناه ورزید».  کاربرد این کلمات در اینجا، در مضمون و مفهوم آسمانی آن، چه چیزی را در مورد وجود قانون اخلاق در آسمان آشکار می کند؟`

«شرارت» و «گناه ورزید» هر دو کلماتی هستند که در بین ما انسانها به کار می رود. اما کلام نیز همان عبارات را راجع به آنچه که درآسمان اتفاق افتاد؛ در رابطه با آفرینش  بطور خاص به کاربرده است. این مطلب در خصوص آنچه که در آسمان و همچنین روی زمین وجود دارد چیزی به ما می گوید.

`«پس چه گوییم؟ آیا شریعت گناه است؟ به هیچ روی! براستی اگر شریعت نبود، هرگزدرنمی یافتم گناه چیست. زیرا اگر شریعت نگفته بود"طمع مورز"، نمی توانستم دریابم طمع ورزیدن چیست» (رومیان باب ۷ آیه ۷، ترجمه فارسی هزاره نو). چگونه ممکن است که همان ایده حد اقل درحد اصول در آسمان وجود داشته باشد، جایی که موجودات اخلاقی ذی وجود یعنی فرشتگان نیز وجود دارند؟`

همانطور که الن جی وایت توضیح می دهد: «اراده خدا دراحکام شریعت مقدس او بیان گردیده است و اصول این احکام مطابق با اصولی آسمانی می باشد. فرشتگان آسمانی به دانشی فراتر از شناخت اراده خدا نمی رسند و انجام اراده او والاترین خدمتی است که می توانند با توان خود در آن مشغول گردند». (اندیشه هایی برگرفته از کوه برکت، صفحه ۱۰۹).

آسمان یا زمین- اهمیتی ندارد: اگر خدا موجوداتی اخلاقی دارد، احکام اخلاقی نیز بر آنان حاکمیت آنان خواهد داشت؛ و نقض آن احکام،  چه در آسمان چه بر زمین، گناه محسوب می شود.

`چرا ایده احکام اخلاقی از ایده موجودات اخلاقی جدایی ناپذیر است؟ بدون آن احکام، چگونه می توان تعین کرد  که چه چیزی اخلاقی هست یا نه؟`