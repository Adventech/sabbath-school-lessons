---
title:  شریعت و فیض
date:  06/11/2021
---

### مطالعه این هفته
حزقیال باب ۲۸ آیات ۱۵، ۱۶ ؛ تثنیه باب ۴ آیه ۴۴؛ رومیان باب ۳ آیه ۲۰؛ تثنیه باب ۱۰ آیات ۱ تا ۱۵؛ تثنیه باب ۵ آیات ۶ تا ۲۲؛ تثنیه باب ۹ آیات ۱ تا ۶.  لطفا اعداد را به فارسی تایپ کنید

> <p>آیه حفظی</p>
> «فیض خدا را باطل نمی شمارم، زیرا اگر پارسایی از راه شریعت به دست می آمد، پس مسیح بیهوده مرد»(غلاطیان باب ۲ آیه ۲۱، ترجمه فارسی هزاره نو).

بسیاری از فرقه های مسیحی در مورد شریعت و فیض سخن به میان می آورند و رابطه هر دو را می فهمند. شریعت، معیار خدا برای سنجش قدوسیت و پارسایی است، و تخطی از شریعت گناه است. «هرکس در گناه زندگی می کند برخلاف شریعت عمل می کند؛ گناه به واقع مخالفت با شریعت است» (اول یوحنا باب ۳ آیه ۴) و چون همگی ما از آن شریعت تخطی نمودیم-«اما کتاب اعلام داشت که همه در بند گناه اسیرند»(غلاطیان باب ۳ آیه ۲۲)- تنها توسط فیض خداست که می توانیم نجات پیدا کنیم. «زیرا به فیض و از راه ایمان نجات یافته اید- و این از خودتان نیست، بلکه عطای خداست»(افسسیان باب ۲ آیه ۸).

(البته «جزئیات کمی» در مورد سبت روز هفتم که بخشی از شریعت [یا همان احکام] می باشد وجود دارد. با وجود این، به خاطر برخی دلایل، بسیاری از مسیحیان مصمم هستند که سبت روز هفتم را، حداقل برای زمان حاضر، رد کنند و هر گونه بهانه سستی را مستمسک قرار داده تا دلیل انکار خویش را توجیه نمایند. اما این خود کلاً موضوع دیگری است)

با وجود این، موضوع شریعت و فیض را به یقین می توان در کل کتاب مقدس یافت حتی اگربه طرقی متفاوت و شیوه هایی مختلف بیان شوند که این شامل کتاب تثنیه نیز می شود. کتاب تثنیه هم دقیقا رابطه بین شریعت و فیض را با متنی منحصر به فرد بازگو می کند.