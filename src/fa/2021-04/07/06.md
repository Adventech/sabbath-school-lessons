---
title:  نه برای پارسایی تان
date:  11/11/2021
---

عدالت و برائت بواسطه ایمان در واقع مبحث بزرگی است و در کانون مذهب مسیحیت و کل مذهب کتاب مقدسی وجود دارد. « زیرا کتاب چه می گوید؟ ابراهیم به خدا ایمان آورد و این برای او عدالت شمرده شد» ( رومیان باب ۴ آیه ۳).

الن جی وایت به طور روشن اینگونه تشریح کرده است: «عادل شدن  بواسطه ایمان چیست؟ کاری است که خدا درآن جلال انسان را در خاکی قرار داده که از آن آفرید و کاری در انسان کرد که با قدرت خود نمی تواند انجام دهد. وقتی انسانها تهی بودنشان را می بینند، خود را آماده می کنند تا با ردای عدالت مسیح ملبس شوند»( الن جی وایت، ایمانی که بواسطه آن زندگی می کنم ، صفحه ۱۰۹).

سوالی فراتر این است که، وقتی شما به این موضوع توجه می کنید که خدا کیست وچقدر مقدس است، در مقابل با ما که چه کسی هستیم و چقدر نسبت به او نا مقدس هستیم- عمل فوق العاده فیض برای نجات ما خواهد بود. و این شد: آن عمل فیض که در صلیب، با مسیح به عنوان کسی که بی گناه بود، اتفاق افتاد و برای گناهان گناهکاران مرد.

`این متن را در ذهن داشته باشید و تثنیه باب ۹ آیات ۱ تا ۶ را بخوانید. در اینجا موسی به مردم  چه چیزی می گوید که به طریقی واقعیت فیض خدا را برای کسانی که لایقش نیستند آشکار می کند؟ چگونه عملی که اینجا اتفاق افتاده است اصل عادل شدن (تبرئه شدن) بواسطه ایمان را منعکس می کند؟`

اگر کسی بتواند تعالیم پولس را در مورد انجیل خلاصه کند، شاید در متن تثنیه باب ۹ آیه ۵ یافت شود: «نه به سبب پارسایی و نه به سبب راستدلی شما است» که خدا می خواهد شما را نجات دهد. به جای آن، او اینکار را به خاطر وعده های «انجیل جاودان» انجام می دهد(مکاشفه باب ۱۴ آیه ۶). عهدی که به ما داده است «نه به سبب اعمال ما، بلکه به خاطر قصدوفیض خودِ اوست، فیضی که در مسیح عیسی از ایام ازل به ما عطا شده بود»(دوم تیموتائوس باب ۱ آیه ۹ ؛ همچنین به تیطس باب ۱ آیه ۲ مراجعه شود). اگر وعده مذکور«قبل ازآنکه وقت آن برسد» به ما داده می شد، یقینا نمی توانست به خاطر اعمال ما باشد چون «قبل ازآنکه وقت آن برسد»  حتی وجود نداشتیم و بنابراین هیچ تاثیری نمی داشت.

به طور خلاصه، علی رغم خطاهایتان و عیوبتان و سرسختی که دارید، خداوند می خواهد این کار فوق العاده را برای شما و در شما به انجام رساند. بنابراین در نتیجه آن، خداوند به شما حُکم می کند که از او و احکام وی اطاعت کنید. وعده هم اکنون داده شده است:

اعمال شما و اطاعت شما حتی اگر به اندازه کافی نیک باشد(که نیست) وسیله ای برای نجات و رستگاری شما نخواهد بود. در عوض، اعمال نیک شما ماحصل فرمانبرداری است.

خداوند شما را بواسطه فیض نجات داده است؛ و حال با احکامی در قلبهایتان حک شده، در قلبتان و روحتان به شما قدرت می بخشد؛ بروید و از احکام وی اطاعت کنید.