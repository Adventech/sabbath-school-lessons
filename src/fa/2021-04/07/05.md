---
title:  اسارت در مصر
date:  10/11/2021
---

در کتاب تثنیه، یکی مباحثی که به دفعات ظاهر می شود این است که خداوند قوم خویش اسرائیل را از مصر بازخرید می کند. بارها و بارها آنچه که خدا برای آنان انجام داده است به آنان یادآوری می شود: «و خداوند ما را به دست نیرومند و بازوی افراشته، و با اعمال بس مهیب وآیات و معجزات از مصربیرون آورد» ( تثنیه باب ۲۶ آیه ۸، به تثنیه باب ۱۶ آیات ۱ تا ۶ ).

در سراسر عهد عتیق به کتاب خروج در واقع به عنوان نمونه ای از رهایی بخشیدن قدرتمند خدا از بردگی و ظلم مصر ازطریق فیضش اشاره شده است: «زیرا شما را از سرزمین مصر به درآوردم و از خانه بندگی فدیه دادم» (میکاه باب ۶ آیه ۴).

حتی در عهد جدید، این ایده  به عنوان نمادی از رستگاری بواسطه ایمان در مسیح ظاهر می شود که با خروج از مصر توسط قدرت عظیم خدا همراه می باشد: «به ایمان بود که قوم از میان دریای سرخ همچون زمینی خشک گذشتند؛ اما چون مصریان کوشیدند همان کار را انجام دهند، غرق شدند» ( عبرانیان باب ۱۱ آیه ۲۹، همچنین به اول قرنتیان باب ۱۰ آیات ۱ تا ۴ مراجعه گردد).

`تثنیه باب ۵ آیات ۶ تا ۲۲ را بخوانید که در آن موسی احکام؛ یعنی ده فرمان را تکرار می کند که بنیاد شرط عهد آنان با یهوّه است. به چهارمین فرمان وعلت اینکه در این جا بیان گردیده است توجه کنید. در آنجا چه چیزی گفته شده است که واقعیت شریعت و فیض را آشکار می کند؟`

موسی اساس فرمان را تکرار می کند که در روز هفتم یعنی سبت استراحت کنید؛ اما آنرا با تاکید بیان می کند. به خاطر همین است که با وجود اینکه در خروج در لوح سنگی حک شده است، موسی آنچه که در آن لحظه به آنان داده شده بود تشریح می کند. سبت را نه تنها به عنوان نشانی از خلقت، بلکه به عنوان نشانی از رهایی از مصر نگاه دارید. فیض خدا آنان را از مصر نجات داد و به آنان آسایش و فراغت از کار را ارزانی داشت(عبرانیان باب ۴ آیات ۱ تا ۵). حال، در پاسخ به فیضی که خدا به آنان داد، آنان نیاز داشتند تا آن فیض را به دیگران منتقل کنند.

پس در این خصوص،  سبت روز هفتم نه تنها نمادی قدرتمندی از خلقت گردید بلکه نمادی قدرتمند از رهایی و فیض نیز شد. هر کسی در خانه، نه تنها فقط فرزندان بلکه خادمان، چارپایان و حتی بیگانگان بین آنان نیز می توانند استراحت کنند. سبت، فیض را که از یهودیان به دیگران تعمیم می دهد؛ حتی برای مردمی که خارج از عهد میباشند.

قلب احکام خدا در آن یافت می شود. آنچه را که خدا از روی سخاوتمندی برای آنان انجام داد، آنان باید برای دیگران نیز انجام دهند. و این کاری ساده است.

`متی باب ۱۸ آیات ۲۱ تا ۳۵ را بخوانید. در چه طریقی اصول  در این تمثیل در فرمان سبت آشکار گردیده است، خصوصا آنگونه که در تثنیه تاکید گردیده است؟`