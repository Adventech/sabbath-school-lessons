---
title:  برای خیریت خودتان
date:  09/11/2021
---

شک گرایان، کسانی که به دنبال عللی می گردند تا کتاب مقدس را مردود بشمارند، اغلب به کلام قدرتمند خدا اشاره می کنند که در عهد عتیق آمده است. ایده آنان این است که خدای عهد عتیق  به خصوص در قیاس با عیسی، خدایی خشن، کینه توز و دارای روحیه ای پست می باشد.. این مبحثی جدید نیست؛ اما به همان اندازه قرون گذشته که برای نخستین بار مطرح شد، نقص و ایراد دارد.

بارها و بارها عهد عتیق خداوند را خدایی معرفی می کند که قوم کهن خود یعنی قوم اسرائیل را دوست دارد و تنها بهترین را برای آنان می خواست و این محبت، با اقتدار در کتاب تثنیه ظاهر می شود.

`تثنیه باب ۱۰ آیات ۱ تا ۱۵ را بخوانید. حواشی متن این آیات چیست، و در باره احساس خدا نسبت به قومش، حتی پس از اینکه گناه ورزیدند چه می آموزد؟ فی الواقع، این آیات در خصوص فیض چه می آموزند؟`

فیض و محبت خدا نسبت به قوم اسرائیل از این متون ناشی می شود. به طور خاص به آیات ۱۲ و ۱۳ توجه کنید. این آیات طولانی هستند و این جمله یک سوال ساده است: خداوند می گوید: من از تو چه میخواهم، جز اینکه چنین کنی و در همه طریقهای من سلوک نمایی، و مرا دوست بداری و مرا خدمت کنی و احکام مرا برای خیریت خودت رعایت نمائی؟ در آیه بالا که از زبان عبری ترجمه گردیده، می توانیم ببینیم که افعال بطور مفرد بکار گرفته شده اند و نه بصورت جمع.  اگرچه خدا یقیناً با کل قوم خود سخن می گوید، سخنان وی چه منفعتی خواهد داشت اگر هر یک ازافراد قوم بطور جداگانه از آنها اطاعت نکنند؟ کل تنها به اندازه مجموع اجزاء خوب است. خداوند با قوم اسرائیل یک به یک به عنوان یک قوم صحبت می کرد.

ما نمی توانیم پایان آیه ۱۳ را فراموش کنیم که می گوید: اینها را که «برای خیریت خود» توست نگاه داری. به عبارتی دیگر، خدا از قوم درخواست می کند تا اطاعت کنند چرا که به نفعشان خواهد بود تا اینکار را انجام دهند. خدا آنان را آفریده، آنان را حفظ کرده، خدا می داند چه چیزی برای آنان بهتر است و خواهان بهترینها برای آنان است. اطاعت از احکام او، از ده فرمان او تنها به نفع آنان می تواند عمل کند.

شریعت اغلب اوقات به عنوان حصار، یعنی دیوار حفاظتی، تشیبه شده است و با ماندن در این حصار، پیروان او ازحملات شریرکه می خواهد بر آنها غلبه و آنان را نابود سازد محافظت می شوند. بطور خلاصه، خداوند از روی عشق و محبت خویش به آنان احکام خویش را سپرد و اطاعت از احکام وی «برای خیریت خودتان» خواهد بود.

`به چه شیوه هایی می توانیم ببینیم که پیروی از احکام خدا «برای منفعت خودمان» بوده است؟`