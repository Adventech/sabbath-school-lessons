---
title:  به یاد داشته باشید که برده بودید
date:  02/12/2021
---

`تثنیه باب ۵ آیه ۱۵؛ تثنیه باب ۶ آیه ۱۲؛ تثنیه باب ۱۵ آیه ۱۵؛ تثنیه باب ۱۶ آیه ۳ و ۱۲؛ و تثنیه باب ۲۴ آیات ۱۸ و ۲۲ را بخوانید. چه چیز مخصوصی را خداوند از آنان خواست تا فراموش نکنند و چرا؟`

همانطورکه دیدیم، درکل عهد عتیق، خداوند مکررا اذهان مردم را به سوی خروج ازمصر سوق می دهد، به سوی نجات معجزه آسایشان توسط خدا از مصر. تا به امروز پس از هزاران سال یهودیان همچنان عید پِسَح را برگزارمی کنند، که یادبودی است برای آنچه خداوند برایشان انجام داده است. «چون وارد سرزمینی شدید که خداوند آن را به شما وعده داده است، این عبادت را به جا آورید. اگر فرزندانتان از شما بپرسند که «معنای این عبادت چیست؟» بگویید:« این قربانی پِسَح برای خداوند است که در مصر از خانه های بنی اسرائیل حفاظت کرد، آنگاه که مصریان را زد ولی خانه های ما را رهایی بخشید» (خروج باب ۱۲ آیات ۲۵ تا ۲۷).

برای کلیسای امروزه، عید پِسَح نمادی است از رستگاری ای که ما در مسیح داریم: «زیرا مسیح، برّه پِسَح ما، قربانی شده است» (اول قرنتیان باب ۵ آیه ۷).

`افسسیان باب ۲ آیات ۸ تا ۱۳ را بخوانید. به این غیر یهودیان ایماندار گفته شد تا چه چیزی را به خاطر بسپارند؟ چگونه آن چیزی که به عبرانیان در تثنیه گفته شده است را به خاطر بسپارند؟`

پولس از این مردم می خواست تا آنچه را که خدا برایشان در مسیح انجام داده بود، اینکه از کجا آنان را نجات داده بود و آنچه را که هم اکنون به خاطر فیض خدا دارند را به خاطر بسپارند. بنی اسرائیل چیزی از خود نداشتند تا در حضور خدا جلوه ای داشته باشند. در عوض این تنها فیض خدا بود که به آنان عطا شد، حتی با وجود اینکه آنان «نسبت به وعده عهد بیگانه بودند» آنان را در دامان مسیح عیسی قرار داد.

خواه یهودی در بیابان، مسیحی در افسس یا ادونتیست های روز هفتم در هر جایی از جهان، چقدر حساس است تا ما به یاد داشته باشیم و آنچه را که خدا برایمان در مسیح انجام داده است فراموش نکنیم. بنابراین جای تعجب نیست که ما این گفته را داریم: «برایمان نیکو خواهد بود اگر روزانه هر ساعتمان را در تفکر مسیح به سربریم. ما باید آن را نقطه به نقطه بررسی کنیم و اجازه دهیم تخیلْ هر صحنه ، به ویژه صحنه های پایانی را درک کند. همانطور که ما در نجات عظیمش سکنی می گزینیم که برایمان انجام داد، اعتمادمان نیز در او هرچه بیشتر ثابت می گردد، محبتمان به او هرچه بیشتر و سریعتر ابرازمی گردد و ما عمیقاً با روح او آمیخته خواهیم شد» (الن جی وایت، آرزوی اعصار، صفحه ۸۳).