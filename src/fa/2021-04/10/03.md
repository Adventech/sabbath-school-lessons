---
title:  توجه به روزهایی که گذشته است
date:  29/11/2021
---

در تثنیه باب ۴ ما توصیه های شگفت انگیزی را که خداوند از طریق موسی در مورد امتیازات بزرگی که به قوم برگزیده خود دادهاست ، خوانده ایم. او آنها را از مصر نجات داد «با مصائب و آیات ومعجزات و جنگ، و با دست نیرومند و بازوی افراشته و اعمال عظیم و ترسناک، چنانکه یهوه خدایتان دربرابرچشمان شما در مصر برایتان کرد؟» (تثنیه باب ۴ آیه ۳۴). به عبارتی دیگر، نه تنها خدا کاری عالی برایتان انجام داده بلکه به روشی این کار را کرده تا به شما در یادآوری اش کمک کند تا هرگز فراموش نکنید که چه کارهای عظیمی برایتان انجام داده است.

`تثنیه باب ۴ آیات ۳۲-۳۹ را بخوانید. خداوند چه چیزی را به آنها می گفت که به یاد بیاورند ، و چرا اینقدر مهم بود که آنها این چیزها را به یاد بیاورند؟`

موسی تاریخ را به مردم یادآوری می کند، حتی به دوران خلقت می رود و از آنان می پرسد که آیا چیزی در طول تاریخ بوده که برای آنان انجام نشده باشد.  در واقع، او به آنها می گوید تا جویا شوند؛ یعنی خودشان مطالعه و بررسی کنند و ببینند آیا اینچنین چیزی را که تجربه کردند قبلاً  اتفاق افتاده است.  موسی با این سوالها در حقیقت تلاش می کرد تا به آنها اجازه دهد به این نکته پی ببرند که خداوند برایشان چه کارهایی انجام داده است و از این رو نهایتا چقدر باید برای او به خاطر اعمال قدرتمندش در زندگیشان قدردان وسپاسگزار باشند.

نجات از مصر محور این اقدامات بود و بعد شاید به شیوه ای متحیر کننده، گفتگوی او در کوه سینا بود که به آنان اجازه داد تا «کلام او را از میان آتش» بشنوند.

`تثنیه باب ۴ آیه ۴۰ را بخوانید. بنابراین موسی از مردم می خواست از این سخنان در خصوص کاری که خدا برای آنان انجام داده است چه نتیجه ای بگیرند؟`

خداوند همه این کارها را بی هدف انجام نداد. او قومش را نجات داده بود و تا به آخر عهد خود را با آنان حفظ می کرد. آنان از مصر آزاد شدند و در صدد ورود به سرزمین موعود بودند. خدا سهم خود را انجام داد؛ حال آنها فراخوانده شدند تا سهم خود را ایفا نمایند که چیزی جز اطاعت کردن نبود.

`این مدل چگونه طرح رستگاری را بیان می کند که در عهد جدید بیان شده است؟ عیسی برای ما چه کرد ، و چگونه باید به آنچه او برای ما انجام داده پاسخ دهیم؟ (مکاشفه باب ۱۴ آیه ۱۲ را ببینید)`