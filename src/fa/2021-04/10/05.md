---
title:  سیر و پُر
date:  01/12/2021
---

یکی از رهبران پیشین کلیسا که برای مدت ۳۴ سال در مجمع عمومی ادونتیست های روز هفتم خدمت کرده بود داستانی را گفت که درآن سالها پیش خود و همسرش به فرودگاهی رسیده بودند اما چمدانشان گم شده بود. اوگفت:« همانجا کنار بخش تحویل چمدان زانوزده و دعا کردیم و از خداوند خواستیم تا چمدان گم شده مان یافت شود» او گفت دوباره بعد از چند سال همان حادثه مشابه روی داد: به فردوگاه رسیدند اما چمدانشان نبود. او گفت که بعدا چه اتفاقی افتاد. به همسرش گفت:«نگران نباش، بیمه جبران خواهد کرد».

`با داشتن این داستان در ذهنتان، تثنیه باب ۸ آیات ۷ تا ۱۸ را بخوانید. چه اخطاری را خداوند به قومش در اینجا می دهد و امروزه این اخطار برایمان چه مفهومی دارد؟`

ببینید وفادار بودن آنها به پروردگار چه چیزی را برای آنها به ارمغان می آورد. نه تنها آنان سرزمینی زیبا و فوق العاده را صاحب می شدند «سرزمینی که در آن نان را به تنگدستی نخواهید خورد و به چیزی محتاج نخواهید شد»(تثنیه باب ۸ آیه ۹)، بلکه در آن سرزمین به وفور نعمت برکت می یافتند: گله ها و رمه ها و طلا و نقره و خانه های زیبا. به عبارتی، همه آنچه که لازم است تا این زندگی قابل زیستن باشد به آنان داده خواهد شد.

اما بعد چه؟ آنها با خطری که همواره ثروت و دارایی شان را به خطر می اندازد روبرومی شدند، که فراموش می کردند که این تنها خداوند است که«اوست که به شما نیرومی بخشد تا توانگری حاصل کنید»(تثنیه باب ۸ آیه ۱۸).

شاید در ابتدا اینگونه نباشد اما با گذرسالها که تمامی نیازهایشان برآورده می شود گذشته خود را فراموش خواهند کرد، فراموش خواهند کرد که چگونه خداوند آنها را «ازمیان آن بیابان بزرگ و ترسناک»(تثنیه ۱ آیه ۱۹) عبور داده بود؛ و در واقع فکر می کردند که زیرکی و توانایی خودشان بوده که توانسته اند اینگونه کامیاب باشند.

این دقیقا همان چیزی بود که خداوند بر ضد آن به آنان اخطار می داد تا از انجام آن اجتناب ورزند (و متاسفانه، علی الخصوص وقتی سخنان انبیای بعدی را بخوانیم، دقیقا همان چیزی است که برای آنان اتفاق افتاد).

بنابراین در میانه این کامیابی، موسی به آنها گفت تا فراموش نکنند که این خداوند بود که اینکار رابرایشان انجام داد و با برکات دنیوی فریفته نشوند. قرنها بعد، عیسی در مثل برزگر در باره «فریبندگی و عشق به ثروت»هشدار داد (مرقس ۴ آیه ۱۹).

`مهم نیست که چه مقدار پول و دارایی در اینجا داشته باشیم، همگی گوشت و خونیم که در انتظار رفتن به گودالی  در زمین هستیم. این به ما در باره خطری که از ثروت می آید چه هشداری می دهد، اینکه آیا ثروت باعث می شود تا نیازمان را به تنها کسیکه می تواند ما را از این گودال زمین نجات دهد فراموش کنیم؟`