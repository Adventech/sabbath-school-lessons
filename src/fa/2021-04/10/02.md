---
title:  یادآوری رنگین کمان
date:  28/11/2021
---

عبارت «به یاد داشته باشید» برای اولین بار در پیدایش باب ۹ دیده می شود، ؛ وقتی – پس از طوفانی که بر جهان واقع شد- خداوند به نوح گفت که رنگین کمان را علامتی از عهد بین ساکنین زمین وخودش خواهد گذاشت و هرگز دیگر تمامی زمین را با طوفان و سیل از بین نخواهد برد.

`پیدایش باب ۹ آیات ۸-۱۷ را بخوانید. چه درسی از عبارت «به یاد داشته باشید» می توانیم بیاموزیم و چگونه می توانیم کارهایی را که خدا برایمان انجام داده است را بیاد بیاوریم.`

لبته خدا احتیاجی به رنگین کمان ندارد تا وعده و عهدش را به یاد آورد. او به زبانی سخن می گوید تا آدمیان بفهمند.

رنگین کمان برای ما انسانها این است که قول و پیمان خدا را یادآوری کند که دیگر دنیا را با سیل نابود نخواهد کرد. به عبارتی دیگر، رنگین کمان برای کمک به مردم در به خاطر سپردن این عهد ویژه بود که خدا با آنان بسته بود؛ هردفعه که رنگین کمان ظاهرمی شود قوم خدا نه تنها داوری خود را برای گناه جهان یادآوری می کند بلکه محبت و وعده اش را نیز خاطر نشان می سازدکه دیگر دنیا را با سیل نابود نخواهد کرد.

از این روما اینجا اهمیت مفهوم یادآوری را می بینیم: یادآوری وعده خدا، یادآوری اخطارهای خدا، یاد آوری عمل خدا بر جهان.

رنگین کمان در آسمان امروزه اهمیت بیشتری دارد وقتی، بر اساس توالی قوانین طبیعت، بسیاری از دانشمندان این باور را رد می کنند که سیل از ابتدا در جهان وجود داشته است. الن جی وایت چقدر جذاب نوشت که قبل از وقوع سیل ، بسیاری از مردم تصور یکسانی داشتند که تداوم قوانین طبیعی احتمال وقوع سیل در جهان را منتفی می داند. او می نویسد که انسانهای حکیم بر این پدیده طبیعت بحث می کنند که «قوانین چنان به طور ثابت پایه گذاری گردیده اند که خود خدا نمی تواند آنها را تغییر دهد.»- (مشایخ و انبیاء، صفحه ۹۷). پس، قبل از وقوع طوفان، مردم در مورد اساس قوانین طبیعت بحث می کردند که آمدن سیل و طوفان امکان پذیرنیست؛ پس از سیل ، مردم بر اساس قوانین طبیعت استدلال می کنند که چنین چیزی وجود نداشته است.

با این حال خدا در کلامش به ما در مورد سیل گفت و به جهان نشانه ای داد؛ نه تنها نشانه سیل بلکه وعده اش را که دیگرجهان را با سیل نابود نخواهد کرد. بنابراین اگر به خاطر بسپاریم که مفهوم رنگین کمان چیست این اطمینان را می توانیم داشته باشیم که با نوشته های درون این رنگهای زیبا، کلام خدا وجود دارد. و اگربتوانیم به کلامش در این وعده اعتماد کنیم چرا نباید به کلامش در تمامی این چیزهایی که به ما می گوید هم اعتماد نداشته باشیم؟

`دفعه بعد که رنگین کمان را دیدید، در مورد وعده خدا تفکر نمایید. چگونه می توانیم یاد بگیریم که به تمامی وعده هایش اعتماد کنیم؟`