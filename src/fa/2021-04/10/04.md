---
title:  مراقب باشید... مبادا فراموش کنید
date:  30/11/2021
---

`تثنیه باب ۴ آیات ۹ و۲۳ را بخوانید. خداوند از آنها می خواهد تا چه کاری دراینجا انجام دهند و چرا این خواسته اینچنین اهمیت زیادی برای قوم دارد؟`

این دو فعل امری در این آیات حکمفرمانی می کنند: «مراقب باشید» و «فراموش مکنید». آنچه خداوند به آنان می گوید تا انجام دهند این است: مراقب باشید تا مبادا فراموش کنید. یعنی، آنچه که خداوند برایتان چه کرده است و همچنین عهدی را که با شما بسته است را فراموش نکنید.

فعل «مراقب باشید» (که به شکلی متفاوت در تثنیه باب ۴ آیه ۹ به کاربرده شده، به «حفظ کنید» ترجمه شده)، در کل عهد عتیق تکرار می شود و به معنای «نگه داشتن»، «مواظب بودن» و

«محافظت نمودن » یا «نگهبانی دادن» است. جالب اینجاست که اولین باری که این عبارت در کتاب مقدس ظاهر می شود به قبل از زمان گناه می رسد ، هنگامی که خداوند به آدم گفت باغی را که به او داده بود «حفظ» و نگهداری کند (پیدایش باب ۲ آیه ۱۵).

حال اگرچه خداوند به به تک تک افراد می گوید( فعل مفرد است) که مراقب خودشان باشند تا مبادا فراموش کنند. این امر به معنای این نیست که به خاطر داشتن حافظه ضعیف «فراموش می کنند»(اگرچه با گذر زمان و در نسل جدیدی که می آمد) بلکه  بیشتر به معنای سستی در مورد تعهدات عهدشان است. یعنی آنان بایستی هوشیار می بودند که فراموش نکنند که چه کسانی بودند و در محضر خدا و در حضور عبرانیان و در برابر غریبان در میان آنان  و در برابر اقوام اطرافشان چگونه باید زندگی کنند.

`تثنیه باب ۴ آیه ۹ را دوباره بخوانید (همچنین به تثنیه باب ۶ آیه ۷ و تثنیه باب ۱۱ آیه ۱۹ رجوع نمایید) اما به بخش آخر آیه توجه کنید که در مورد تعلیم آنان به فرزندانشان و نوه هایشان است. این مطلب چگونه به آنان کمک می کند تا فراموش نکنند؟`

این تصادفی نیست که بلافاصله بعد از اینکه موسی به آنها می گوید که فراموش نکنند ، اجازه ندهند این چیزها «از دلتان بیرون برود» ، به آنها می گوید این موارد را به نسل بعدی و به نسل بعد یاد دهید. نه تنها فرزندانشان نیاز دارند تا در مورد این گونه چیزها بشنوند بلکه حتی مهمتر از همه اگر آنچه را که خدا برای شان انجام داده را مکررا به آنها بگویند مردم فراموش نمی کنند که اینها چه معنایی دارد. بنابراین، چه راه  بهتری برای حفظ آنچه خداوند برای قوم برگزیده خود انجام داده است وجود دارد؟

`چگونه گفتن تجربه ای که با خداوند داشته اید ، نه فقط برای دیگران ، بلکه برای خود شما نیز مفید بوده است؟ چگونه بازگو کردن پیشگویی خداوند به شما کمک کرده است که رهنمودهای او را فراموش نکنید؟`