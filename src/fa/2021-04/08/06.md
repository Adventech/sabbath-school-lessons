---
title:  یک پرسش درباره عبادت
date:  18/11/2021
---

عبادت در محور رابطۀ عهد بین خداوند و اسرائیل قرار داشت. آنچه آنها را از تمام دنیای اطرافشان جدا می کرد این بود که آنها تنها ملّتی بودند که خدای واقعی را بر خلاف خدایان دروغین دنیای بت پرستی که واقعاً خدای راستین نبودند عبادت میکردند.  «حال ببینید که من خود، اویم! خدایی دیگر جز من نیست.  میمیرانم و زنده میکنم، مجروح میسازم و شفا میبخشم، و از دست من رهانندهای نیست»  (تثنیه فصل ۳۲ آیه ۳۹).

`آیه های تثنیه فصل ۴ آیه ۱۹، تثنیه فصل ۸ آیه ۱۹، تثنیه فصل ۱۱ آیه ۱۶، و تثنیه فصل ٣۰ آیه ١۷ را مطالعه کنید. هشدار مشترک در همه این آیات کدام است؟  چرا این هشدار برای قوم اسرائیل بسیار ضروری است؟`

هزاران سال پیش همانند امروز، مردم دارای فرهنگ و محیط زندگی بودند که در اکثر موارد، معیارها و سنت ها و مفاهیم آن،  با ایمان آن ها مغایرت داشت.  از این رو، امت خدا باید همیشه مراقب باشند که مبادا روش های دنیوی، بت ها و «خدایان» نیز به موضوعات عبادت آنها مبدل شوند.

خدای ما «خدایی غیور» است (تثنیه فصل ۴ آیه ۲۴، تثنیه فصل ۵ آیه ۹ و تثنیه فصل ۶ آیه ۱۵)، و تنها او به عنوان خالق و نجات دهنده ی ما، شایسته ی عبادت ما است. در اینجا نیز هیچ حد واسطی وجود ندارد.  یا خداوند را پرستش می کنیم، که زندگی، خیر و نعمت ها را به ارمغان می آورد و یا  خدای دیگری را می پرستیم که شر، نفرین و مرگ را به ارمغان می آورد.

`مکاشفه فصل ۱۳ آیه ۱ الی ۱۵ را مطالعه کنید و چگونگی عبادت کردن را توضیح دهید. سپس آن آیات را با آیات مکاشفه فصل ۱۴ آیه ۶ الی ۱۲ مورد مقایسه قرار دهید. چه چیزی در مکاشفه وجود دارد که منعکس کننده هشدار داده شده در مورد عبادت اشتباه است؟ درتثنیه (و در کل کتاب مقدس).`

با جود اینکه متن ها متفاوت اند، اما مشکل مشابه است: آیا مردم خدای واقعی را پرستش می کنند و زندگی را انتخاب می کنند  یا در برابر فشارها، چه آشکار و چه پنهان و یا هر دو، تسلیم خواهند شد؟ و دیگر به او وفادار نخواهند بود و با مرگ روبرو می شوند؟ جواب آن در قلب هرفردی نهفته است.  خدا اسرائیل کهن را وادار نکرد كه از او پیروی كنند و ما را نیز مجبور نخواهد كرد.  همانطور که در مکاشفه ۱۳ مشاهده می کنیم، تحمیل همان چیزی است که وحش و تمثال آن بکارمی برد در حالی که  کار خداوند  با عشق و محبت همراه است.

`چگونه می توانیم اطمینان حاصل کنیم که ما به آرامی وفاداری خود را به عیسی برای خدای دیگری ترک نمی کنیم؟`