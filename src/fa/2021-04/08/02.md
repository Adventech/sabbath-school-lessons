---
title:  درخت زندگی
date:  14/11/2021
---

هیچ یک از ما درخواست نکردیم که اینجا باشیم.  ما انتخاب نکردیم تا هستی یابیم به همان اندازه که زمان و مکان تولد و والدین به انتخاب ما نبوده است.

آدم و حوا هم همینطور بودند. یک برگ، یک سنگ و یک كوه نیز بیش از آنان در آفریده شدن حق انتخاب نداشتند.  به عنوان انسان، به ما فقط موجودیت نیافتیم (سنگ وجود دارد)، و فقط حیات نداریم (آمیب حیات دارد)، بلکه به عنوان موجودی آزاد و [دارای عقل و شعور] هستیم که به شباهت خدا آفریده شده ایم.

اما ما نیز زندگی را به عنوان موجودی آزاد و ذی شعور که در تصویر خدا خلق گردیده انتخاب نکردیم. با این حال، آنچه خداوند به ما پیشنهاد می دهد، انتخاب ماندن در هستی است. یعنی اینکه در پناه او، زندگی و حیات جاودان داشته باشیم، که این همان چیزی است که به خاطرعیسی و مرگ او بر روی صلیب می توانیم از آن بهره مند باشیم.

`پیدایش فصل ۲ آیه ۸ الی ۹ و آیه ۱۵ الی ۱۷ و پیدایش فصل ۳ آیه ۲۲ الی ۲۳ را مطالعه کنید.  دو گزینه ای که خداوند در خصوص هستی خویش در پیش روی آدم قرار داد چه بودند؟`

درخت حیات در وسط باغ عدن رشد کرده بود که میوه اش قدرت حیات ابدی داشت. اگر آدم مطیع به خدا باقی مانده بود از دسترسی مداوم به این درخت بهره مند می گردید و برای ابد زندگی می کرد. ولی وقتی گناه ورزید از دسترسی به درخت محروم گشت و تحت سلطه مرگ قرار گرفت. حکم الهی که «از خاک گرفته شدی و به خاک بازخواهی گشت» اشاره به نابودی کامل حیات بود. -  الن جی وایت، نبرد بزرگ، صفحات ۵۳۲ و ۵۳۳.

بنابراین، از همان ابتدا، كتاب مقدس فقط یکی از این دو گزینه را به ما ارائه  داده است: زندگی جاودان، همان چیزی  كه در ابتدا قرار بود داشته باشیم و مرگ ابدی، كه به تعبیری به نیستی  باز می گردیم که در آغاز از آن آماده بودیم.

و همچنین جالب است که چگونه «درخت حیات»، که کتاب مقدس می گوید جاودانگی می بخشد و برای اولین بار در بخش اول کتاب مقدس  به آن اشاره شده است، دربخش آخر کتاب  هم دوباره به آن اشاره شده است. مکاشفه فصل ۲: آیه ۷ و مکاشفه فصل ۲۲: آیه ۲ و ۱۴ را بخوانید.  شاید پیام آن این باشد که اگرچه قرار بود تا به درخت حیات دسترسی داشته باشیم، بخاطر گناه دسترسی به آن را از دست دادیم؛ آنگاه در پایان، به محض اینکه مشکل گناه بطور تمام و کمال بر طرف شود، به شکرانه عیسی و نقشه رستگاری، رهایی یافتگان، که زندگی را برگزیده اند، به درخت حیات دسترسی خواهند داشت، همانگونه که از ابتدا چنین قراری بود.

`بیندیشید: با انتخاب های روزانه خود،  چگونه زندگی یا مرگ را انتخاب می کنیم؟`