---
title:  زندگی را برگزینید
date:  13/11/2021
---

### مطالعه این هفته
پیدایش فصل ۲ آیه ٨ و ٩، رومیان فصل ۶ آیه ۲۳ ؛ اول یوحنا فصل ۵ آیه ۱۲، تثنیه فصل ۳۰ آیه ۱ الی ۲۰، رومیان فصل ۱۰ آیه ۶ الی ۱۰، تثنیه فصل ۴ آیه ۱۹، و مکاشفه یوحنا ۱۴ آیه ۶ الی ۱۲.

> <p>آیه حفظی</p>
> «امروز آسمان و زمین را بر شما شاهد میگیرم که زندگی و مرگ، و برکت و لعنت را پیش رویتان نهادم.  پس زندگی را برگزینید تا شما و نسلتان زنده بمانید».  تثنیه ۳۰: آیه ۱۹.

در این مقدمه غم انگیز، زنی جوان که بیست و دو سال سن داشت،تشخیص داده شد که به بیماری کشندۀ تومور مغزی مبتلاست.  حتی بکار بردن تمامی امکانات شگفت انگیز طب مدرن نمی توانست از این عذاب طولانی مدت جلوگیری کند تا اینکه زمانی که از آمدنش گریزی نبود فرا رسد. ولی این زن جوان بنام «سَنـدی» نمی خواست بمیرد.

به همین خاطر او نقشه ای داشت که پس از مرگ، سرش در ظرفی  از نیتروژن مایع قرار داده شده و در سردخانه ای سپرده شود؛ به امید اینکه سلولهای مغزیش در آنجا محفوظ بمانند.  و درآنجا به مدت پنجاه سال، صد سال، هزار سال نگاهداشته شود تا اینکه در زمانی از آینده هنگامی که فناوری به اندازه کافی  پیشرفته شد، مغز او که از پیوندهای عصبی تشکیل شده بتواند در یک کامپیوتر بارگذاری شود.  و آری، حتی شاید سنـدی بتواند برای همیشه «زندگی» کند.

داستان غم انگیزی است، نه فقط به این دلیل که یک جوان در آستانه مرگ بود، بلکه به این خاطر که امید زندگی خود را بر چیزی نا امید کننده قرار داده بود. مانند اکثر مردم، سنـدی می خواست زنده بماند و به زندگی ادامه دهد.  اما او مسیری را انتخاب کرده بود که در آخر مطمئناً امکان پذیر نبود.

در این هفته، در حینی که به مطالعه تثنیه ادامه می دهیم، به مبحث انتخاب در زندگی و  به فرصتی که ما داده شده تا زندگی را انتخاب کنیم نگاهی بیندازیم، ولی آنرا با شرایط و ضوابطی انتخاب کنیم که خدای ارزانی کننده زندگی و نگاهدارنده آن، به لطف و رحمت خویش بخشیده است.