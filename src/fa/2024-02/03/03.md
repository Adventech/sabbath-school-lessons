---
title:  گرگهای درنده
date:  15/04/2024
---

`اعمال ۲۰: ۲۷ – ۳۲ را بخوانید. پولس رسول از افسس چه هشدار خاصی به رهبران در خصوص ارتداد پیش رو می دهد؟`

هدف پولس از اندرز دادن آماده کردن کلیسا برای آن چیزی بود که در شرف وقوع بود. او در این آیات دو نگرانی عمده را شرح می دهد.

اولین نگرانی او این بود که «گرگان درنده به میان شما درخواهند آمد که بر گله ترحّم نخواهند نمود»(اعمال ۲۰: ۲۹). به عبارتی دیگر، ایمانداران با جفای خشن و ظالمانه ای در خود کلیسا روبرو خواهند شد. این نبوت در قرون اول و دوم به حقیقت پیوست.

مسیحیانی که از دستور امپراتور برای سجده در برابر خدایان روم امتناع ورزیدند شکنجه شده، زندانی شده و در آتش سوختند.

پولس رسول دومین نگرانی خود را ابراز نموده و گفت، «و از میان خودِ شما مردمانی خواهند برخاست که سخنان کج خواهند گفت تا شاگردان را در عقب خود بکشند»(اعمال ۲۰: ۳۰). ارتداد به کلیسا رخنه کرد. آموزه  های غلط جایگزین حقایق الهی شدند. اعمال بت پرستانه شیوع پیدا کرد. در قرون جهارم و پنجم، سازش بطور موذیانه ای به درون کلیسای مسیحیان خزید، با این بهانه و توجیه احتمالی که ماموریت را به پیش ببرد. ولی نتایج هولناک آن دوری از حقایق کلام خدا بود.

`دوم تسالونیکیان ۲: ۷- ۱۲ را بخوانید. پولس رسول چگونه آمدن ارتداد را شرح می دهد؟ باید بدنبال چه ویژگیهایی بود؟`

نظر پولس، «آن سِرّ بیدینی [که] الآن عمل میکند» قابل توجه است. حتی در زمان پولس دور شدن تدریجی از حقیقت کلام خدا به ویژه در اطاعت از شریعت خدا مشهود بود. این دوری گزیدن در قرون بعد افزایش یافت.

در تضاد با فرمان دوم، بتها به عبادت مسیحی وارد شدند. برای هزاره ها بتها در تمامی مذاهب بت پرستی پیشگام بودند. برای اینکه مسیحیت برای ملحدین قابل قبول باشد تا آنها وارد کلیسای مسیحی بشوند، بتها تغییر نام یافته و به اصطلاح مقدس شدند. یکشنبه، روز ستایش الهه خورشید، بتدریج به عنوان روز عبادت مسیحان به بهانه تجلیل و  تکریم از قیام مسیح مورد قبول واقع شد. این روز غلط، که در کلام تقدیس نشده حتی امروز رواج یافته است.

`چه نوع سازش هایی را می بینیم که امروز وارد کلیسا شده است؟ مهمتر اینکه در چه مواردی ممکن است شما سازش را بپذیرید؟ آیا گاهی اوقات با درهم آمیختن کردن حقیقت است یا به خطا چنین رخ داده است؟`