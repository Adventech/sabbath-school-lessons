---
title:  نور در تاریکی می درخشد
date:  13/04/2024
---

### مطالعه این هفته
برای مطالعه این هفته بخوانید: یوحنا ۸: ۴۴؛ امثال ۲۳: ۲۳؛ اعمال ۲۰: ۲۷ – ۳۲؛ دوم تسالونیکیان ۲: ۷ – ۱۲؛ مزمور ۱۱۹: ۱۰۵، ۱۱۶، ۱۳۰، ۱۳۳، ۱۶۰؛ امثال ۱۶: ۲۵؛ دوم قرنتیان ۴: ۳ – ۶.

> <p>آیه حفظی</p>
> «آنگاه عیسی بدیشان گفت، اندک زمانی نور با شماست. پس مادامی که نور با شماست، راه بروید تا ظلمت شما را فرو نگیرد؛ و کسی که در تاریکی راه میرود نمیداند به کجا میرود» (یوحنا ۱۲: ۳۵).

در آخرین کتاب از کتاب مقدس یعنی مکاشفه، شریر بعنوان اژدها و مار به تصویر کشیده شده است(مکاشفه ۱۲: ۹). او اژدهاست بخاطر اینکه خواستار نابودی قوم خداست و او مار است بعلت اینکه او از تمامی دروغهای موذیانه اش برای فریب مردم استفاده می کند. سالها پس از مرگ مسیح، توسط سلطنت روم، هزاران نفر شکنجه شدند، در مقابل شیرها افکنده شدند،  و در آتش زنده زنده سوختند بخاطر اینکه از پرستش «بتهای» آنان امتناع ورزیدند. با این وجود با اینکه با این مجازات ظالمانه مواجه بودند؛ بسیاری به ایمان خود وفادار ماندند و انتشار انجیل ادامه یافته و کلیسا رشد نمود.

در نتیجه، شیطان استراتژی خود را تغییر داد. ده ها بت پرست بدون تعلیم گرفتن رهنمودهایِ حقیقتِ کتاب مقدس تعمید داده شدند. سیلِ خطا ، کلیسا را در نوردید در حینی که رهبران، حقایق کتاب مقدس را با آداب و رسوم رایج در هم آمیختند. قرون چهارم و پنجم دوران سازش بود که رهبران کلیسا اعمال بت پرستی را با آموزه های مسیحی ادغام کردند.

با این وجود، حتی در دشوارترین زمانهای زندگی، خداوند دائما با امت خویش بود. آنان عیسی را یافتند، که «راه، حقیقت و حیات» بود و بواسطه قدرت روح القدس، استوار ایستادند، حتی در مواجهه با فشار بی حد تا از اعتقادات خود دست بکشند. آنان به اراده آشکار خدا یعنی کلام مقدس وفادار باقی ماندند و صرفنظر از فشاری که بطور آشکار یا فریبکارانه بر آنان وارد آمده بود، بطور تزلزل ناپذیری برای حقیقتِ کلام او پایدار ایستادند.