---
title:  اندیشه هایی فراتر
date:  19/04/2024
---

همان روح کینه و نفرت و مخالفت با حقیقت در دل دشمنان خدا در هر عصری رخنه کرده است و همان هوشیاری و امانتداری در خادمان خدا نیاز بوده است. کلام مسیح به اولین حواریون، برای پیروان او در پایان زمان قابل اجراست: «امّا آنچه به شما میگویم، به همه میگویم، بیدار باشید»(مرقس ۱۳: ۳۷).- الن جی. وایت، نبرد عظیم، صفحات ۵۶ و ۵۷.

در مناطق بسیاری از دنیا، خصوصا جایی که مردم دسترسی آزاد به کتاب مقدس دارند، شیطان روشهایی را برای تضعیفِ تاثیرگذاریِ آن بکار گرفته است. یکی از موثرترین شیوه ها تلاشهای مختلف علمی یا حتی پژوهشهای کتاب مقدس بوده است، که گاه مواضعی اتخاذ میکند که در صورت پذیرش، اعتماد به کلام خدا را تضعیف میکند.

به عنوان مثال، اگرچه قدمت کتاب دانیال به بیش از ۵۰۰ سال قبل از میلاد مسیح می رسد، بسیاری از پژوهشگرانِ کتاب مقدس، تاریخ آن را به اواسط قرن دوم قبل از میلاد نسبت داده اند. آنها استدلال می کنند که باید در این زمان نوشته شده باشد والا نبی باید به طور دقیق از آینده خبر می داد و این اتفاق نیفتاده است. بنابراین، آنها استدلال می کنند که آنچه که دانیال نوشته مربوط به آن زمان نیست بلکه مربوط به صدها سال بعد است.

متأسفانه، این دروغ در باره کتاب مقدس  در زمره یکی از دروغ های بسیاری است که دانش پژوهانِ مدرن در صدد تحمیل آن به ما هستند. و شوربختانه تر اینکه، بسیاری از مردم این خطا را میپذیرند، زیرا گذشته از همه این چیزها، پژوهشگرانِ کتاب مقدس آن را آموزش میدهند. جای تعجب نیست که پولس به ما هشدار می دهد: «همهچیز را تحقیق کنید، و به آنچه نیکو است متمسّک باشید»(اول تسالونیکیان ۵: ۲۱).

**سوالاتی برای بحث:**

`۱. به درس سهشنبه رجوع کرده و سپس به موارد زیر توجه کنید: چگونه شیطان امروزه از روشهای مشابه  استفاده می کند تا ماهرانه و با موذی گری اقتدار کتاب مقدس را تضعیف می کند؟`

`۲. بزرگترین حفاظ های ما در برابر تفسیر نادرست کلام خدا چیست؟`

`۳. تلاش اصلی شیطان در نبرد عظیم بین خیر و شر این است که شخصیت خدا را بد جلوه دهد و او را به عنوان یک ظالم مستبد و بی عطوفت معرفی کند. شیطان چگونه این کار را انجام می دهد و پاسخ خدا به دروغ های او چیست؟`

`۴. پطرس رسول تأیید میکند که «هیچ نبوّتِ کتاب از تفسیر خود نبی نیست» (دوم پطرس ۱: ۲۰). چگونه می توانیم مطمئن باشیم که مفهوم و معنای کتاب مقدس را برای رسیدن به اهداف خود تحریف نمی کنیم؟ چرا ممکن است انجام این کار آسان تر از آن چیزی باشد که ما تصور می کنیم، و بنابراین باید از خود در برابر این عمل محافظت کنیم؟ چگونه می توانیم از خود در برابر آن محافظت کنیم؟`