---
title:  استدلال بشری جدا از کلام خدا
date:  17/04/2024
---

روح القدس در اذهان ما کار می کند. او از ما دعوت می کند تا اسرار جهان را کنکاش کنیم. همانطور که فردی به درستی بیان کرده است: «به عنوان معتقدان مسیحی ما مغز های خود را در ایست بازرسی دربِ کلیسا تفتیش نمی کنیم». با این وجود، عالی بودن استدلال بشری به تنهایی قادر به کشف حقایق الهی کتاب مقدس نیست. حقیقت، ظن و گمان های بشری نیست، بلکه مکاشفه الهی است.

`امثال ۱۶: ۲۵، داوران ۲۱: ۲۵ و اشعیا ۵۳: ۶ را بخوانید. این آیات درخصوص استراتژی فریب شیطان چه چیزی را فاش می کنند؟`

یکی از اثرگذار ترین فریبهای اهریمن برای هدایت ما به این باور است که استدلال بشری، بدون مدد روح القدس و ناآگاهی از کلام خدا، برای فهم اراده خدا کافی است. ممکن است راهی باشد که برای ما درست بنظر بیاید یا حتی برای تمامی فرهنگ ها، ولی ممکن است کاملا در منظر خدا غلط باشد.

چند سال پیش با همسرم تصمیم گرفتیم تا در جنگلی در نزدیکی هتلی که در آن اقامت داشتیم در هنگام شب قدم بزنیم. مسیریابی من تقریبا خوب است، پس از حدود یک ساعت پیاده روی یا رفتن در مسیرهای مختلف، کاملا اطمینان داشتم که می توانم مسیر بازگشت را با کمی دشواری پیدا کنم ولی طولی نکشید که با درماندگی فهمیدیم در جنگل گم شده ایم. خورشید در حال غروب بود و خیلی ترسیده بودم. خدا را شکر که با چند نفر دیگر که مسیر را بلد بودند روبرو شدیم. ما حداقل حدود ۸ کیلومتر از مسیرمان دور شده بودیم ولی در نزدیکی یک جاده اصلی بودیم.

از آنجا که خودرو آنان در همان نزدیکی پارک شده بود، آنان تعارف کردند تا ما را به هتل برگردانند. یافتن فردی که راه را می دانست و کسی که توانایی داشت تا ما را به مقصدمان بازگرداند تفاوتی عمده ای را برای ما ایجاد کرد.

خدا ما را در سفرمان از زمین تا ملکوت تنها رها نکرده است. روح القدس تابلوی راهنمای کلام مقدس را به ما نشان می دهد که ما را به سوی خانه هدایت می کند. حقیقت و خطا، درست و غلط، خوب یا بد – اینها می تواند تنها در پرتو کلام خدا بدرستی درک شود. آنچه که خدا و کلام او را متناقض می کند خطاست، و خطا همیشه خطرناک است. آنچه که هماهنگی با خداست، حقیقت است و نیکوست. چقدر مهم است که کلام خدا را معیار نهایی حقیقت و اخلاقیات خود قرار دهیم.

`چرا ذهن انسان بدون کمک روح القدس قادر به کشف حقیقت الهی نیست؟ درخصوص رابطه استدلال بشری و مکاشفه الهی بحث کنید. استدلال چگونه به درک مکاشفه الهی کمک می کند؟ برای مثال، به دانیال ۲ نگاه کنید، نبوتی که تاریخ جهان را از زمان بابل تا آینده پوشش می دهد. چگونه نبوتی مانند این، قدرتمندانه عقل و استدلال بشر را مجذوب خود می کند؟`