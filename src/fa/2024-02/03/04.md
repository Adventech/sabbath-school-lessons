---
title:  محافظت شده توسط کلام خدا
date:  16/04/2024
---

`یوحنا ۱۷: ۱۵ – ۱۷ و اعمال ۲۰: ۳۲ را ملاحظه کنید. عیسی و پولس رسول در مورد محافظت از فریب های شیطان چه بصیرت هایی به ما می دهند؟`

کتاب مقدس، مکاشفۀ مصون از خطایِ اراده خداوند است. کتاب مقدس، برنامه آسمان را برای نجات بشر ارائه می کند. از آنجایی که «تمام کتاب مقدس از الهام خداست»، « بجهت تعلیم و تنبیه و اصلاح و تربیت در عدالت مفید است» (دوم تیموتائوس ۳: ۱۶). یعنی «تمام کتاب مقدس» از سوی خدا الهام شده است نه اینکه بخشی از آن الهام شده باشد. کل کتاب مقدس باید به عنوان کلام خدا پذیرفته شود. در غیر این صورت، درب برای فریب کاملا گشوده است.

کتاب مقدس، محبت بیکران خدا را در پرتو نبرد عظیم بوضوح آشکار می کند. همچنین توهمات شیطانی را بنمایش گذارده و فریبهای او را فاش می کند. شریر از کلام خدا بیزار است و در طی قرون، هر آنچه که در توان داشته بکار برده تا تاثیر آن را از بین ببرد.

از این گذشته، ما بدون کتاب مقدس در مورد برنامه نجات چه می دانیم؟ ما چگونه می توانستیم درباره تولد، زندگی، آموزهها و خدمت عیسی آگاهی داشته باشیم؟ بدون کتاب مقدس، آیا حتی می توانستیم عمق ایثار مسیح، شکوه قیام او، قدرت شفاعت او و عظمت بازگشت او را درک کنیم؟

تمامی این حقایق مهم در کلام خدا آشکار شده، تعلیم داده شده و بر آنها تاکید گردیده است. کتاب مقدس و تنها کتاب مقدس باید معیار غایی و نهایی برای درک تمامی حقایق مقدس باشد.

از این رو، ما باید با هر تلاشی که منجر به تضعیف اقتدار یا الهام آن مبارزه کنیم، حتی آنهایی که در عین علاقه شدید به کتاب مقدس، حتی به صورت نامحسوس در مورد آن شک و تردید ایجاد می کنند. به ویژه اندوهناک است که با وجود هجوم تفکر مدرن، بسیاری از الهیات شناسان و مسیحیان چنان بر جنبه انسانی کتاب مقدس تمرکز میکنند که کتاب مقدس به جای کلام خدا، کلام انسان میشود. آنها استدلال می کنند که کتاب مقدس نوشته های پادشاهان، شبانان، ماهیگیران، کشیشان، شاعران و دیگران است که درک و تصورات خود را از خدا، طبیعت و واقعیت به بهترین نحوی که در زمان و مکان خود درک کرده اند، به مشارکت گذارده اند.

آیا واقعا الان اینگونه اندیشیده می شود؟ اگر چنین مطالبی درست بود، چرا ما که امروز در قرن بیست و یکم زندگی میکنیم، واقعاً باید به آنچه این مردم فکر میکردند اهمیت بدهیم، چه رسد آنچه را که آنها معتقد بودند پایهای برای امید خود به ابدیت قرار دهیم؟

نه. نباید.

`مزمور ۱۱۹: ۱۰۵،  ۱۱۶،  ۱۳۰،  ۱۳۳ و ۱۶۰ را بخوانید. نویسنده مزمور در خصوص اهمیت کلام خدا در نقشه نجات چه بینشی به ما می دهد؟`