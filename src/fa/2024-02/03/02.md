---
title:  'سازش: استراتژی موذیانه شیطان'
date:  14/04/2024
---

`یوحنا ۱۴: ۶ را با یوحنا ۸: ۴۴ مقایسه کنید. چه تضادی بین شخصیت عیسی و شیطان در این دو آیه دیده شده است؟`

آنچه که عیسی می گوید درست است زیرا او مولفِ حقیقت است. حقیقت از قلب خدایِ کمالِ حکمت، کمالِ محبت،  کمالِ دانش سرچشمه می گیرد. او شالوده واقعیت و کمالِ حقیقت است.

در مقابل، شیطان درغگو و پدر دروغگویان است. او آماده است تا از دروغ و فریب و ناراستی و تحریفِ حقیقت استفاده کند تا قوم خدا را به گمراهی بکشاند. او با تحریفِ حقیقت، آدم و حوا را فریب داد، ایجادِ شک کرد، و آشکارا آنچه را که خدا گفته بود انکار کرد.

شیطان در زمینه خوردن میوه گفت، «مطمئنا نخواهی مرد»، که در تضاد آشکار با گفته خدا بود. در طی قرنها شیطان از همین استراتژی استفاده کرده است. او اعتماد به کلام خدا را از هم گسیخت،  که در تضاد با اراده آشکار خداست. او کلام خدا را تحریف نموده و زمانهایی برای منافع خودش از کتاب مقدس سوء استفاده کرده است.

`امثال ۲۳: ۲۳، یوحنا ۱۷: ۱۷ و یوحنا ۸: ۳۲ را بخوانید. چه تشابهاتی در این آیاتِ کتاب مقدس در خصوص حقیقتِ کلام خدا می بینید؟ پیام اصلی آنها چیست؟`

«شیطان بخوبی می دانست که کتاب مقدس انسانها را قادر به تشخیص فریب های او و استقامت در برابر قدرتش می کند. توسط کلام  خدا بود که منجی در برابر حملات او مقاومت نموده بود. در هر یک از حملات، مسیح سپرِ حقیقتِ جاودانی را با گفتن «مکتوب است» ارائه نمود. به هر پیشنهاد دشمن، او با حکمت و قدرت کلام به میدان آمد. پس شیطان برای حفظ استیلایش بر مردم و استقرار پاپِ غاصب، باید آنها را از کلام خدا غافل نگهدارد. کتاب مقدس خدا را اعتلا می دهد و انسانهای فانی را در موقعیت حقیقی شان نگه می دارد. بنابراین حقایق مقدس آن باید پنهان و پایمال گردد. این استدلال از طریق کلیسای کاتولیک اقتباس شد. برای صدها سال انتشار کتاب مقدس ممنوع گشت. خواندن و داشتن آن غذغن شده بود و کشیش ها و اسقف های بی مسلک، تعالیم آنرا برای حمایت از ادعاهای خود تفسیر می نمودند. بدین ترتیب پاپ به عنوان جانشین خدا بر زمین تقریبا به شکل جهانی و دارای اقتدار بر کلیسا و دولت شناخته شد».- الن جی وایت، نبرد عظیم، صفحه ۵۱.

`شیوه هایی که شیطان تلاش می کند تا کلام خدا را امروزه تحریف یا سوء تعیبر کند، به بحث بگذارید.`