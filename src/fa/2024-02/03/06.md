---
title:  نبردی برای ذهن و اندیشه
date:  18/04/2024
---

`دوم قرنتیان ۴: ۳ – ۶ را بخوانید. این آیه که «خدای این جهان فهم آنانی را که ایمان ندارند کور گردانیده است»(دوم قرنتیان ۴: ۴) به چه معنی است؟ چشمان آنان چگونه کور شده است؟ چشمها چگونه بینا می شود؟`

در این آیه واژه یونانی noema به معنی «ذهن» می باشد. این واژه معنای ادراک یا قوای ذهنی ما را متبادر می سازد. کتاب مقدس تفسیری ادونتیستهای روز هفتم در خصوص این آیه بیانیه ای برای روشن شدن مفهوم ارائه می کند، «نبرد بین مسیح و شیطان، نبردی برای اذهان انسانهاست». (رومیان ۷: ۲۳ و ۲۵،  ۱۲: ۲، دوم قرنتیان ۳: ۱۴، ۱۱: ۳؛ فیلیپیان ۲: ۵، ۴: ۷ و ۸). کار عمده شیطان کور کردن یا کدر کرد ذهن انسانهاست. او این کار را با دور نگاه داشتن آنها از مطالعه کتاب مقدس، با مختل نمودن قوای ذهنی از طریق بی اعتدالی در جسم و روح، با مشغول کردن کامل ذهن از طریق چیزهای این زندگی، و با مجذوب ساختن آنان به تکبر و خود بالندگی انجام می دهد. – جلد ۶، صفحه ۸۵۴.

عدم آگاهی گمگشتگان به این دلیل نیست که نمی توانند بدانند، بلکه به این خاطر است که نمی خواهند بدانند. بسیاری از آنها برای دانستن حقیقت از فرصت برخوردار بوده اند، اما ترجیح داده اند باور نکنند، و شیطان چشمان آنها را کور کرده است. پادشاهی شیطان پادشاهی تاریکی است. همانطور که کتاب مقدس تفسیری ادونتیست های روز هفتم اضافه میکند، «انجیل تنها وسیلهای است که به وسیله آن میتوان نقشهها و فریبهای اهریمنی شیطان را فاش کرد، و به وسیله آن انسانها میتوانند راه را از تاریکی به سوی نور ببینند» جلد ۶، صفحه ۸۵۴. لُبّ کلام در پیام عهد جدید، زندگی، مرگ و قیام عیسی می باشد. عیسی در قلب انجیل قرار دارد و کانون کتاب مقدس است. تمام کتاب مقدس در مورد او شهادت می دهد (یوحنا ۵: ۳۹).

`یوحنا ۱: ۴ و ۵ و ۹ و ۱۴را بخوانید. این آیات عیسی را چگونه توصیف می کنند؟ بطور خاص به یوحنا ۱: ۱۴ توجه کنید.`

در طول قرون اولیه کلیسای مسیحی، ایمانداران عهد جدید کاملاً به مسیح به عنوان کسی که نوری در تاریکی آنها بود متعهد بودند. آنها با فیض او رستگار شدند، با قدرت او متحول گردیدند و با محبت او انگیزه یافتند. حتی مرگ نیز نتوانست پیوند وفاداری آنها به مسیح را از بین ببرد. آنها فریبکاری های شیطان را در نور باشکوه انجیل تشخیص دادند. مسیح همیشه مردان و زنانی داشته است که با فیض او شجاعانه برای حقیقت او ایستاده اند. در قرون اولیه، نور محبت، فیض و حقیقت مسیح در تاریکی می درخشید.