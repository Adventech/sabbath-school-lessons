---
title:  داوری در طول هزاره
date:  26/06/2024
---

`مکاشفه ۲۰: ۴-۶ را بخوانید. عادلان در خلال هزار سال چه می کنند و چرا از اهمیت برخوردار است؟`

در خلال هزاره، عادلان فرصت خواهند داشت تا عدالت و محبت خدا را در نحوه رسیدگی به مشکل گناه مشاهده کنند. چه کسی سوالاتی درباره بسیاری مسائل از خدا نخواهد پرسید؟ حال در طی هزاره در آسمان، نجات یافتگان فرصت دارند تا سوالاتشان را بپرسند.

اگر عزیزی یا دوستی در آسمان غایب باشد، نجات یافتگان فرصت دارند تا تصمیمات خدا را بهتر درک کنند. نجات یافتگان به شیوهای جدید و قویتر از همیشه، تلاشهای قدرتمندانه  خدا برای نجات هر فردی را که تا کنون زندگی کرده است درک خواهند کرد. آنها دوباره متوجه خواهند شد که هر کسی که از دست رفته است به دلیل اینکه خودش مسیح را رد نموده، و ملکوت را از دست داده است. فقط در این صورت است که خدا داوری نهایی یعنی مرگ دوم که نابودی ابدی است را برای گمراهان حکم می کند.

`مکاشفه ۲۰: ۷ – ۹ را بخوانید. هزار سال چگونه به اتمام می رسد؟ سرنوشت شیطان و پیروانش چه خواهد بود؟`

شیطان برای هزار سال کسی را نخواهد داشت تا وسوسه یا فریب دهد. او و فرشتگانش تنها خواهند بود تا بر عواقب مرگبار گناه اندیشه کنند. در پایان هزاره، بدکارانِ مرده قیام داده می شوند تا با داوری روبرو شده و اجر نهایی خود را دریافت کنند(مکاشفه ۲۰: ۵).

حال شیطان ارتشی وسیع از پیروان خود را خواهد داشت. گرچه شیطان در نبرد عظیم شکست خورده بود، وقتی که جمعیت عظیمِ از دست رفتگان را مشاهده می کند دلگرم می شود. او که نمی خواهد به طغیان خود پایان دهد، میرود تا این ملتها را فریب دهد.

شیطان به آنان الهام می بخشد تا آخرین تلاش خود را برای سرنگونی خدا بکار گیرند و سلطنت خودشان را برقرار سازند. عبارت «جوج و ماجوج» بکار رفته است تا نمادی از شیطان و نجات نایافتگان تمامی اعصار باشد. شیطان و پیروان او «اردوگاه مقدسین و شهر محبوب را محاصره کردند»(مکاشفه ۲۰: ۹).

در پایان هزاره، نه تنها همه شریران زنده می شوند، بلکه شهر مقدس، اورشلیم جدید، از آسمان به زمین فرود می آید (مکاشفه ۲۱: ۲)! مقدسین برای هزار سال با مسیح در اورشلیم جدید زندگی کرده  و سلطنت می کنند. اکنون، در پایان ۱۰۰۰ سال، شهر همراه با خدا، عیسی، فرشتگان و همه نجات یافتگان به زمین فرود می آید. همه برای نبرد نهایی بزرگ حاضر می شوند. گناه یکبار برای همیشه ریشه کن می شود!

`جدول بندی زمانی داوری نهایی درباره شخصیت خدا چه می گوید؟`