---
title:  امید به بازگشت قریب الوقوع عیسی
date:  24/06/2024
---

`یوحنا ۱۴: ۱ – ۳ و تیطس ۲: ۱۱ – ۱۴ را بخوانید. در پرتو چالشهای آینده و فرا رسیدن زمان گرفتاری چرا این آیات امیدبخش و تشویق کننده هستند؟`

کلام عیسی که گفت «مگذارید تا قلبتان مضطرب شود»، این اطمینان را می دهد که او هرگز ما را رها نخواهد کرد و دوباره می آید تا ما را به خانه ببرد. این دنیا خانه ما نیست. روز بهتر در حال آمدن است. عهد جدید در هر ۲۵ آیه، از بازگشت خداوند ما سخن می گوید.

وقتی که روزهای تاریک و قوانین ظالمانه کلیسایِ حکومتی زندگی ما را تهدید می کند، وعده آمدن عیسی قلبهای ما را از امید پر می کند. این «امید متبارک» است که به قوم وفادار خدا در هر نسلی الهام بخشیده است.

`مکاشفه ۶: ۱۵ – ۱۷ و اشعیا ۲۵: ۸ و ۹ را بخوانید. نحوه برخورد نجات یافتگان و از دست رفتگان را که در این آيات آشکار شده است، مقایسه کنید.`

بدکاران متوجه عواقب هولناک گناه شده اند در حالی که عادلان پذیرای فیضی هستند که برایشان مهیا گردیده است. طغیان بر ضد خدا به ترس، تقصیر، محکومیت و سرانجام به از دست رفتن ابدی منجر می شود. واکنش ما به فیض رستگار کننده مسیح در بازگشت با شکوه او، به بخشیدن، آشتی، و خوشی ابدی منتهی می شود.

`مکاشفه ۱۵: ۳ و ۴ و مکاشفه ۱۹: ۷ را بخوانید. نجات یافتگان چگونه به رستگاری باشکوهی که به رایگان از طریق مسیح مهیا شده واکنش نشان می دهند؟`

«صلیب مسیح، دانش و سرود نجات یافتگان در کل ابدیت خواهد بود . آنان که در مسیح جلال یافته اند، بر مسیح مصلوب نظر می افکنند.... که خالق همه جهان، تعیین کننده سرنوشت ها، به عشق انسانها خویشتن را حقیر ساخت که موجب حیرت و تحسین جهان گردید».- الن جی وایت، نبرد عظیم، صفحه ۶۵۱.

`مکاشفه ۱۲: ۱۷؛ مکاشفه ۱۷: ۱۳ و ۱۴؛ و مکاشفه ۱۹: ۱۱ – ۱۶ را بخوانید. توالیِ این آیات درخصوص آخرین جنگ زمین و پیروزی نهایی مسیح چه می گویند؟`