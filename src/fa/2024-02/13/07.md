---
title:  اندیشه هایی فراتر
date:  28/06/2024
---

در آنجا دشتهای وسیع به تپههای زیبایی مبدل میشوند و  قله کوههای خدا در اوج رفعت خواهند بود. در آن دشت های آرام، در کنار آن نهرهای زنده، قوم خدا، که برای مدتهای طولانی زائر و سرگردانان بوده اند، خانه ای خواهند یافت....

در آنجا ذهن هایی که جاودان شده اند با شادمانی بی پایان از قدرت شگفت انگیز آفرینندگی، به رازهای محبت رهابخش می اندیشند. در آنجا هیچ خشم و فریب دهنده ای نیست تا با وسوسه گری باعث شود تا خدا فراموش شود. هر استعدادی رشد خواهد کرد، هر ظرفیتی افزایش خواهد یافت.

کسب دانش ذهن را خسته نمی کند و انرژی را تحلیل نمی دهد.

در آنجا میتوان بزرگترین کار ها را به پیش برد، به عالی ترین آرزوها رسید، و به بالاترین بلندپروازی ها جامه عمل پوشاند. و هچنان قله های بیشتری برای فتح وجود دارند، و شگفتی های تازه ای برای ستودن، حقایق جدیدی برای فهمیدن، موضوعات تازه ای که استعدادهای ذهنی، روحی و جسمی را فرا می خواند».- الن جی وایت، نبرد عظیم، صفحه ۶۷۵ و ۶۷۷.

فرزندان زمین با لذتی غیرقابل وصف به جمع شاد و خردمند موجودات سقوط نکرده ملحق می شوند. آنها گنجینه های دانش و فهمی که در طی دوران و اعصار با اندیشیدن به کارهای دست خدا کسب کرده اند را به اشتراک می گذارند.

آنان با بینشی روشن بر شکوه خلقت خیره می شوند- خورشید ها و ستارگان و افلاک، همگی در نظم تعیین شده خود، حول تخت الوهیت می گردند. بر فراز همه آنها از کوچکترین تا بزرگترین، نام خالق بر آنها نوشته شده است و در تمامی آنها غنای قدرت او به نمایش در آمده است».- نبرد عظیم، صفحه ۶۷۷ و ۶۷۸.

نبردِ عظیم خاتمه یافته است. گناه و گناهکاری دیگر وجود ندارد. کل جهان تطهیر شده است. نبض خلقت گسترده با یک ضربان می تپد. در سراسر قلمرو فضای نورانی ، از او که همه چیز را آفریده است، زندگی و نور و شادی جریان دارد. از کوچکترین اتم تا بزرگترین کهکشانها، همه چیز، متحرک و ثابت، در زیبایی و خوشی کامل خود، اعلام می کنند که خدا محبت است».- نبرد عظیم، صفحه ۶۷۸.

**سوالاتی برای بحث:**

`۱. ۱. بنظر شما چرا خداوند اجازه داده است که گناه تا این حد ادامه یابد؟ در عین حال، رنج بشر تا زمانی است که هستی داشته باشد. یعنی رنج به اندازه طول عمر است. عمر انسان در مقایسه با هزاران سال گناه چقدر کوتاه است؟ چگونه ممکن است این دیدگاه به ما کمک کند تا با مسئله دشوار شرارت مقابله کنیم؟`

`۲. دوره هزار ساله مشهور به هزاره در کجای برنامه نجات قرار دارد؟ به شخصیت خدا بیندیشید که تا زمانی که همه نجات یافتگان فرصتی برای دیدن عدالت و انصاف و محبت خدا نداشته باشند، داوری نهایی، مجازات نهایی، برای از دست رفتگان حکمی نخواهد شد.`