---
title:  پیروزی محبت خدا
date:  22/06/2024
---

### مطالعه این هفته
برای این هفته مطالعه کنید: مکاشفه ۲۲: ۱۱ و ۱۲؛ ارمیا ۳۰: ۵-۷؛ مزمور ۹۱: ۱ – ۱۱؛ ارمیا ۲۵: ۳۳؛ مکاشفه ۲۱: ۲؛ مکاشفه ۲۰: ۱۱ – ۱۵.

> <p>آیه حفظی</p>
> «و از تخت، صدای بلندی شنیدم که گفت: «اینک، مسکن خدا با آدمیان است، و او با آنها ساکن خواهد شد؛ و ایشان قوم او خواهند بود، و خود خدا با ایشان خواهد بود و خدای ایشان خواهد بود. او هر اشکی را از چشمان آنها پاک خواهد کرد. و دیگر مرگ نخواهد بود؛ و ماتم و شیون و درد وجود نخواهد داشت، زیرا چیزهای اوّل سپری شد»(مکاشفه ۲۱: ۳ و ۴).

ما می توانیم با قلبهایی مملو از امید با آینده روبرو شویم. گرچه زمانهای چالش برانگیز در حال آمدن است در هر رنج و سختی و اندوهی باشیم، اگر امید به فردایی بهتر داشته باشیم، می توانیم زندگی معنادار، هدفمند و شادی داشته باشیم.

فرانکلین دیی. روزولت در سالهای ۱۹۳۳- ۱۹۴۵ که سخت ترین دوران تاریخ ایالات متحده امریکا به شمار می رود رئیس جمهور این کشور بود. او در کودکی دچار بیماری فلج اطفال شده بود و نمی توانست بدون کمک راه برود.

او زمانی گفت، «ما همیشه باید به امید، ایمان و اعتقادی تکیه داشته باشیم که زندگی و دنیای بهتری فراسوی افق ها وجود دارد». آلبرت اینشتین یکی از باهوشترین انسانها نوشت، «از دیروز بیاموزید، برای امروز زندگی کنید و به فردا امید داشته باشید». آلفرد لرد تنیسون، شاعر مشهور انگلیسی، در دوران  ملکه ویکتوریا یکبار نوشت، «امید در آستانه سال پیش رو نجوا می کند که سال بهتری در پیش است».

در آخرین درس سه ماهه فعلی، محبت وفادارانه مسیح را در طی هیجان انگیزترین زمان در تاریخ جهان و پیروزی تمام و کمال در نبرد عظیم بین خیر و شر می بینیم. مکاشفه، آخرین کتاب از کتاب مقدس، به ما امیدی برای امروز، فردا و همیشه می دهد.