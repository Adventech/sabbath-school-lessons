---
title:  امید در زمان گرفتاری
date:  23/06/2024
---

`مکاشفه ۲۲: ۱۱ و ۱۲؛ دانیال ۱۲: ۱ و ۲؛ و ارمیا ۳۰: ۵ – ۷ را بخوانید. چه وقایعی درست قبل از بازگشت دوباره بوقوع می پیوندد؟`

پایان آزمون بشر با زمان سختی و گرفتاری ادامه می یابد، «چنان دوران سختی پیش میآید که در تاریخ بشر سابقه نداشته است». مکاشفه ۱۶ از آخرین هفت بلایا سخن می گوید که بر دنیای شریر فرو خواهد ریخت.

ولی همانطور که بلایا بر مصر نازل شد، قوم خدا در برابر آن بلایا محافظت خواهند شد. به وعده دانیال توجه کنید: «امّا هرکسی از قوم تو که نامش در کتاب خدا نوشته شده باشد، نجات مییابد»(دانیال ۱۲: ۱). این موضوع اشاره به «کتاب حیات» دارد (فیلیپیان ۴: ۳، مکاشفه ۱۳: ۸، مکاشفه ۲۰: ۱۲ و ۱۵، مکاشفه ۲۲: ۱۹ را بخوانید). اگر به عیسی وفادار بمانیم اسامی ما از کتاب حیات حذف نخواهد شد(مکاشفه ۳: ۵).

`اول یوحنا ۳: ۱ – ۳؛ یوحنا ۸: ۲۹؛ و یوحنا ۱۴: ۳۰ را بخوانید. چه چیزی به تنهایی کفایت می کند تا برای زمان دشوار پیش رو آماده باشیم؟`

در زمان سختی، قوم خدا با عیسی از رابطه شخصی عمیقی برخوردار خواهند بود که هیچ چیز نمی تواند آن را تغییر دهد. بزرگترین آرزوی آنها اینست که او را در هر چیزی خشنود سازند تا از طریق کار روح القدس، به همان اندازه که او مطهر است، مطهر باشند. هیچ چیزی در قلب مسیح وجود نداشت که به فریبکاری های شیطان پاسخ دهد. ما می توانیم این جنبه از شخصیت او را نیز منعکس کنیم. قلب مسیح آنقدر پاک بود که به خدعه های شیطان اعتنایی نکرد. ما باید در این جنبه از شخصیت او نیز تامل کنیم.

`مزمور ۲۷: ۵؛ مزمور ۹۱: ۱ – ۱۱؛ و مکاشفه ۳: ۱۰ – ۱۲ را بخوانید. خدا در زمان سختی چه وعده های اطمینان بخشی به ما می دهد؟`

برخی مفهوم زندگی در دوران سختی را بدون یک شفیع به درستی درک نکرده اند. عیسی شفاعت خود را در حرم مطهر آسمانی پایان می دهد، زمانی که هر فردی تصمیم نهایی خود را مبنی بر این که با او باشد و یا بر ضد او باشد، گرفته باشد.

ولی این بدان معنا نیست که در طی این زمان به توانایی و نیروی خودمان تکیه داشته باشیم. عیسی به ما اطمینان داد که او برای همیشه با ما خواهد بود(متی ۲۸: ۲۰). ایمان اعتماد می کند زمانی که نمی تواند ببیند، و ایمان دارد، حتی زمانی که دنیای اطراف ما در حال از هم پاشیدگی باشد. در خلال زمان سختی، ایمان ما تقویت می شود و اشتیاق ما برای ابدیت چنان افزایش می یابد که تنها آرزوی ما این خواهد بود که برای همیشه با عیسی زندگی کنیم.