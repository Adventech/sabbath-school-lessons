---
title:  دو ابدیت
date:  27/06/2024
---

`دوم قرنتیان ۵: ۱۰، رومیان ۱۴: ۱۰ و ۱۱ و مکاشفه ۲۰: ۱۱ – ۱۵ را بخوانید. این آیات درباره اینکه چرا بدکاران دوباره زنده می شوند، چه می گویند؟`

برای اینکه مشکل گناه حل شده و شرارت دوباره برنخیزد، هر کسی باید متقاعد شود که خدا در تمامی طریقهای خود منصف و عادل بوده است. نهایتا در نبرد عظیم هر زانویی باید خم شود و عدالت خدا را تصدیق کند، حتی شیطان و فرشتگان اهریمنی، و اینکه طغیان بر ضد خدا هیچ توجیهی نداشته است.

به دیدگاه الن جی وایت در این خصوص توجه کنید: «به محض اینکه دفتر اعمال گشوده شود، و عیسی بر بدکاران نظر اندازد، آنان از هر گناهی که مرتکب شده باشند آگاه می شوند.

آنان می بینند که مسیرشان در کجا از راه خلوص و قدوسیت منحرف شده، چقدر تکبر و طغیان، آنان را در تخطی از احکام خدا به پیش برده است. وسوسه های اغوا کننده ای که با افراط گری در گناه آنان را  ربود، برکتهایی که ضایع گشت، پیام آوران خدا که تحقیر شدند، هشدارهایی که نپذیرفته شد، موج های رحمتی که با سرسختی قلب توبه ناپذیر به عقب رانده شدند، – همگی بگونه ای پدیدار می شوند بگونه ای که در نامه های آتشین نوشته شده باشند....

«کل دنیای شرارت در دیوان عدالت داوری خدا  به اتهام خیانت بر ضد حکومت آسمان برای محاکمه ایستاده اند. آنها هیچ چیزی ندارند تا بخواهند تقاضای تجدید نظر کنند، آنان از هیچ عذر و بهانه ای برخوردار نیستند، و حکم مرگ ابدی بر ضد آنان اعلام می شود».- الن جی وایت، نبرد عظیم، صفحه ۶۶۶ و ۶۶۸.

`مکاشف ۲۰: ۹؛ مزمور ۳۷: ۲۰؛ و ملاکی ۴: ۱ و ۲ را بخوانید. این آیات درخصوص نابودی نهایی گناه و گناهکاران و پاداش عادلان چه بصیرتی می دهند؟`

خبر خوش این است که شیطان و فرشتگان اهریمنی اش در دریاچه آتش نابود خواهند شد. گناه و گناهکار محو خواهند شد. مطابق مکاشفه ۲۰: ۹، آنها بلعیده و نابود خواهند شد و برای ابد عذاب نخواهند کشید.

آیه بعدی از تعبیر «ابد و همیشه» استفاده می کند. بسته به زمینه، واژه «ابد» همواره به معنای «بی پایان» است، اما تا زمانی که چیزی به طور کامل انجام شود. (خروج ۲۱: ۶؛ اول سموییل ۱: ۲۲، ۲۸؛ یهودا ۷؛ و دوم پطرس ۲: ۴-۶) برای گمشده، خود هلاکت، نه عمل هلاکت، ابدی است. خدا شکنجه گر ابدی نیست.

`در پایان، یکی از دو ابدیت در انتظار همه ماست. متأسفانه گمشدگان «مزدی» را که به دست آوردهاند دریافت میکنند یعنی مرگ ابدی. پس چرا تنها امید مان برای تحقق نیافتن مرگ  که سزاوارش هستیم، در اعتماد به عدالت عیسی یافت می شود؟`