---
title:  نشان وحش
date:  29/05/2024
---

`مکاشفه ۱۲: ۱۲ و ۱۷ و مکاشفه ۱۳: ۷ را بخوانید. این آیات چگونه خشم شیطان را آشکار می کند؟ چرا اهریمن اینقدر از امت آخر زمان خدا خشمگین است؟`

مکاشفه ۱۲ یک شرح کلی از نبرد کیهانی بین مسیح و شیطان را در طول اعصار ارائه می دهد که با حمله نهایی شیطان به قوم خدا به اوج خود می رسد. مکاشفه ۱۳ دو متحد اژدها را معرفی می کند، که وحش دریا و وحش خشکی می باشند. این دو قدرت در نبرد با قوم خدا به اژدها ملحق می شوند.

`مکاشفه ۱۳: ۴ و ۸ و ۱۲ و ۱۵ و مکاشفه ۱۴: ۷ و ۹ – ۱۱ را بخوانید. (مکاشفه ۱۵: ۴ و مکاشفه ۱۶: ۲ و مکاشفه ۱۹: ۲۰ و مکاشفه ۲۰: ۴ و مکاشفه ۲۲: ۹ را نیز ببینید) یک موضوع کلیدی که در تمامی این آیات ظاهر می شود چیست؟`

به قیاس آیات توجه کنید که خاطر نشان می سازد که مردم یا خالق را عبادت می کنند یا به چیز دیگری تعلق خاطر دارند. خالق شایسته پرستش است (مکاشفه ۵: ۹). نبرد بین مسیح و شیطان در آسمان بر سر عبادت آغاز گردید: «تو میگفتی که بر فراز ابرها صعود میکنی و مثل قادر متعال خواهی بود» (اشعیا ۱۴:۱۴). شیطان می خواست عبادت فقط برای خالق باشد. طبق مکاشفه ۱۳، او از طریق اقدامات وحش دریا موفق می شود (مکاشفه ۱۳: ۴).

مقایسه با دانیال ۷ نشان می دهد که این وحش همانند شاخ کوچک است که «در پی تغییر زمان و احکام نبود» و اقتدارش برای مدت ۱۲۶۰ «روز» نبوتی یا همان ۱۲۶۰ سال واقعی بود (دانیال ۷: ۲۵ را با مکاشفه ۱۳: ۵ مقایسه کنید؛ درس ۶ را ببینید). تنها بخش از ده فرمان خدا که با زمان سر و کار دارد فرمان چهارم است. این کلیسا تلاش کرده بود تا روز عبادت را از شنبه روز هفتم، به یکشنبه روز اول هفته تغییر دهد.

برای قدرتی زمینی که در پی تغییر روز عبادت روز هفتم سبت بود، که خدا خودش به عنوان نشانه ای از اقتدار خویش داده بود(خروج ۳۱: ۱۳ حزقیال ۲۰: ۱۲ و ۲۰) تلاشی برای غصب اقتدار الهی در ابتدایی ترین سطح ممکن بود. در این نقطه، کانون نبرد متوجه پرستش حق و باطل است.

بدین خاطر، مکاشفه، افرادی را که به خدا وفادار هستند، به عنوان کسانی که «احکام خدا را نگاه می دارند» معرفی می کند (مکاشفه ۱۲: ۱۷، مکاشفه ۱۴: ۱۲). این قضیه شامل سبت روز هفتم می شود و نه یکشنبه. کسانی که دعوت نهایی سه فرشته را برای پرستش خدا در روز مقدس او رد می کنند (اشعیا ۵۸: ۱۳) و کسانی که وحش را در روز سبت جعلی او یعنی یکشنبه، می پرستند، نشان وحش را دریافت خواهند کرد (درس ۱۱ را ببینید).