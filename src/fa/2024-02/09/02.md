---
title:  حرم مطهر و احکام
date:  26/05/2024
---

`مکاشفه ۱۱: ۱۹، خروج ۲۵: ۱۶، خروج ۳۱: ۱۸ و مکاشفه ۱۲: ۷ را بخوانید. این آیات نشان می دهند که در صندوقِ عهدِ قُدس الاقداسِ حَرمِ مُطهر چه بوده است؟`

روز کفاره، روز داوری بوده است. به تمامی اسرائیل فرمان داده شده بود تا در این واقعه با توبه، تفتیش دل، و اجتناب از هر کاری شرکت جویند (لاویان ۲۳: ۲۹ – ۳۱). در این روز کاهنِ اعظم به تنهایی می توانست وارد مقدس ترین جایگاه شود تا کفاره گناهان را بدهد.

در آنجا در بخش داخلی حرم مطهر، صندوق عهد نگهداری می شد. ده فرمان در درون صندوق عهد بود که بر روی الواح سنگی نوشته شده بود. درب طلایی صندوق، صندلی رحمت نامیده می شد که خون برای تطهیر حرم مطهر از گناه، بر آن پاشیده می شد.

حضور خدا، تجلیِ شکوهِ [شکینه/سکینه] ساکن بر فراز صندلی رحمت بود. هر قربانیِ پیشکش شده، رحمتِ خدا را برای بشرِ گناهکار آشکار می کرد ولی روز کفاره نشان می دهد که گناه تا روز داوری بیاد آورده می شود (عبرانیان ۱۰: ۳) و اینکه بواقع گناه تنها بواسطه ایمان به خون مسیح تطهیر می شد(اول پطرس ۱: ۱۸ و ۱۹). در آنجا در حضور خدا، رحمت و عدالت، به زیبایی عجین شده اند.

یوحنای رسول با مشاهده حرم مطهر آسمانی، معبد خدا را دید که گشوده شده بود (مکاشفه ۱۱: ۹).

نبرد عظیم این تفسیر را اضافه میکند: «در قدس الاقداس، در حرم مطهر آسمانی، احکام الهی به صورت مقدس گنجانده شده است – احکامی که توسط خود خدا در میان رعد و برق در کوه سینا گفته شد و با انگشت خودش بر لوح های سنگی نوشته شد.

احکام خدا در حرم مطهر در آسمان، سند اصلی بزرگی است که بموجب آن احکامی که بر روی الواح سنگی حک گردید و موسی در پنج کتاب [تورات] نوشته است، رونوشتی عاری از خطا می باشد. به این ترتیب، کسانی که به درک این نکته مهم رسیدند، به دیدن ذات مقدس و تغییر ناپذیر احکام الهی هدایت شدند».- الن جی وایت، نبرد عظیم، صفحه ۴۳۴.

همانطور که ایماندران اولیه ادونتیست، آموزه های کتاب مقدس در خصوص حرم مطهر را مطالعه نمودند، متوجه اهمیت احکام خدا و سبت در قلب احکام خدا شدند. آنها استدلال کردند که چنانچه احکام خدا در صندوق عهد در معبد آسمانی به تصویر کشیده باشد، پس قطعاً نمی تواند در صلیب حذف شده باشد.

`به سبت فکر کنید، که با سرعت هزار مایل در ساعت، هر هفته و بدون استثنا به ما می رسد. این مطلب در خصوص اهمیت آموزه خلقت چه می گوید؟ کدام آموزه دیگری چنین یادآوری قدرتمند و تکراری دارد؟`