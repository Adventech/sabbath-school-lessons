---
title:  پیام های سه فرشته
date:  30/05/2024
---

در مکاشفه ۱۴: ۷ فرشته اول با صدایی بلند فریاد میزد: «از خدا بترسید و او را حمد گویید، زیرا که ساعت داوری او آمده است. او را که آسمان و زمین و دریا و چشمهها را آفرید، پرستش نمایید». درخواست ملکوت این است که ما در پرتو داوری قریب الوقوع، با تمامی دل خدا را پرستش نموده و با او بیعت کنیم.

فرشته دوم اعلام می کند: «بابل بزرگ –آن زنی که تمام ملّتها را مجبور کرده است از شراب شهوت و زناکاری او بنوشند- منهدم شد»(مکاشفه ۱۴: ۸). بابل معرف سیستم مذهبی منحطی است که پیام فرشته اول را در جهت منافع سیستم جعلی عبادت رد کرده است.

بهمین خاطر است که مکاشفه ۱۴: ۹ – ۱۱، بر ضد پرستشِ «وحش و تمثال او» هشدار می دهد. دو گزینه متضاد در اینجا ارائه شده است – پرستش خالق یا پرستش وحش. هر فردی بر روی سیاره زمین تصمیم نهایی و بدون بازگشت خود را بر سر اینکه با چه کسی هم پیمان است می گیرد – عیسی یا شیطان.

`مکاشفه ۱۴: ۱۲ را بخوانید. دو ویژگی تشخیصی کسانی که از پرستش وحش امتناع می ورزند، چه هستند؟ چرا هر دو بسیار مهم هستند؟`

خداوند از امتی در آخرالزمان برخوردار خواهد بود که در مواجهه با بزرگترین ضدیت ها و شدیدترین جفاها در تاریخ جهان به او وفادار باشند. از طریق هدیه عدالت مسیح، زندگی آنها سرشار از فیض و اطاعت خواهند بود. پرستش خالق در تقابل مستقیم با پرستش وحش است و در حفظ احکام خدا بیان می شود. این تضادِ نهایی بر سر وفاداری به مسیح یا وفاداری به قدرت وحش در پرستش تمرکز دارد و سبت در کانون این نبرد عظیم بین خیر و شر قرار دارد.

این پیروانِ وفادارِ منجی نه تنها «به» عیسی ایمان دارند بلکه ایمانشان «از» عیسی سرچشمه می گیرد. ایمان به عیسی، ایمانی چنان عمقی، با اعتماد کامل و وفادارانه است که تمامی دیوهای جهنم و تمامی سختی های زمین نمی تواند آنرا متزلزل سازد. این ایمانی است که به چیزهای نادیده اعتماد دارد، به چیزهایی که عقل توان استدلال آنرا ندارد ایمان دارد، و وقتی چیزی نمی تواند درک شود امیدوار است.

«ایمانِ عیسی» هدیه ای است که با ایمان دریافت می کنیم. این ایمان، ما را از بحرانها عبور می دهد. وقتی که بحرانهای نهایی آغاز می شود و ما با تحریم اقتصادی، جفا، زندان و حتی مرگ مواجه می شویم، ایمانِ عیسی ما را از ساعتهای نهایی زمین عبور می دهد تا اینکه عیسی بازگردد.

`خدا امروز چگونه ایمان شما را تقویت می کند تا برای آنچه که در آینده پیش روست آماده شوید؟`