---
title:  سبت و احکام
date:  28/05/2024
---

`مکاشفه ۱۴: ۶ و ۷؛ مکاشفه ۴: ۱۱؛ پیدایش ۲: ۱ – ۳ و خروج ۲۰: ۸ – ۱۱ را بخوانید. رابطه بین آفرینش، سبت و احکام خدا چیست؟`

خلقت از ارزش ما در نزد خدا سخن می گوید. ما در جهان تنها نیستیم – غبار کهکشانی – و بطور تصادف ژنتیکی خلق نشده ایم. بعبارتی دیگر، سناریوی علمی رایج در خصوص ریشه حیات، که توسط رسانه ها و فرهنگ عامه برگرفته شده است، جلوه ای از منشاء حیات ما را بطریقی ارائه می کند که با روایت کتاب مقدسی همخوانی و تطابق ندارد.

ما در اینجا هستیم بخاطر اینکه عیسی ما را خلق نموده است. و او شایسته پرستش است، نه تنها بخاطر اینکه ما را خلق کرده است، بلکه بخاطر اینکه ما را رستگار نموده است. خلقت و رستگاری در کانون پرستش راستین است. بنابراین، سبت برای درک برنامه نجات و رستگاری حیاتی است. سبت از مراقبت و دلسوزی خالق و محبتِ رهایی دهنده سخن بمیان می آورد.

در خاتمه هفته خلقت، خدا در زیبایی و شکوه و عظمت جهانی که آفریده بود، آرام گرفت. استراحت او همچنین الگوئی برای ما بود. سبت وقفه ای هفتگی برای شکرگزاری از آن یگانه ای است که ما را آفرید. در حینی که در سبت عبادت می کنیم، قلوب خود را برای دریافت برکت خاصی می گشائیم که در آن روز مقرر داشته و در روز دیگری مقرر ننموده است.

سبت ما را به سوی آفریدگاری هدایت می کند که به حدی ما را دوست داشت که زمانی که از هدف او دور شدیم ما را بحال خودمان رها نکرد. سبت نماد ابدی استراحت و آرامش ما در اوست. این نشانی خاص از وفاداری ما به خالق است(حزقیال ۲۰: ۱۲ و ۲۰).

سبت نماد استراحت و آرامش است و نه کار؛ فیض است و نه شریعتمداری؛ ضمانت است و نه محکومیت؛ وابستگی و تکیه به خدا برای رستگاری است و نه اینکه بر خود تکیه داشته باشیم. سبتِ راستین، سبتِ فیض در آغوش پُرمهر آن یگانه ای است که ما را آفرید، آن یگانه ای که فدیه رستگاری ما را داد، و آن یگانه ای که دوباره بخاطر ما می آید.

پیام مکاشفه ۱۴، پیام آخر زمان خدا برای دنیا، مردم را دعوت می کند تا در محبت و مراقبت او، در هر سبت استراحت کنند. ما را فرا می خواند تا بیاد داشته باشیم که آن یگانه ما را آفریده است و باید او را جلال دهیم. حفظ سبت همچنین پیوندی بین کمال عدن و شکوه آسمانهای تازه  و زمین جدیدِ آخرت است. به ما خاطر نشان می سازد که روزی شکوه عدن بازسازی خواهد شد.

`اکثر ادونتیستهای روز هفتم متهم به شریعتمداری  یا قانونگرا ئی شده اند و آن اتهام معمولا مرتبط با حفظ روز سبت از سوی ماست. سبت را به عنوان نماد رستگاری و عادل شمردگی از طریق ایمان مورد بحث قرار دهید. چرا اطاعت از فرمان خدا برای استراحت مردم را به این اندیشه سوق می دهد که ما در حال تلاش هستیم تا راهی برای خودمان به آسمان بسازیم؟`