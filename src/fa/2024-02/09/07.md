---
title:  اندیشه هایی فراتر
date:  31/05/2024
---

عده ای در جهت منافع خود با در نظر نگرفتن شهادتِ کتاب مقدس، بی وقفه بر حفظ روز یکشنبه در عوض روز سبت اصرار می ورزند، و فراموش کرده اند که همان استدلال بر علیه مسیح و رسولانش بکار گرفته شده بود: «چرا بزرگمردان ما این مسئله سبت را درک نمی کنند؟ ولی عهده قلیلی همچون شما به آن باور دارند. نمی شود که شما بر حق باشید و تمامی فرهیختگان دنیا در خطا باشند».

برای انکار چنین استدلالهایی فقط لازم است که به تعلیمات کلام مقدس و تاریخ رفتار و برخورد خداوند با قومش در تمام اعصار استناد  و رجوع شود.

مسیحیانِ نسلهای گذشته، روز یکشنبه را رعایت کرده اند و بر این فرض بودند که نیازی به حفظ سبت کتاب مقدسی نیست؛ و حال مسیحیان راستینی در هر کلیسایی حضور دارند ، به استثنای جامعه کاتولیک روم، که واقعا اعتقاد دارند که یکشنبه سبتِ تعیین شده الهی است.

خدا خلوص نیت و امانتداری آنان را در پیشگاه خویش می پذیرد. ولی وقتی که رعایت یکشنبه با قانون الزامی شود، و دنیا در خصوص الزامِ سبتِ واقعی به روشنگری برسد، آنگاه هر کسی که از فرمان خدا سرپیچی کند و از دستوری تبعیت کند که اقتدارش از روم بالاتر نیست، بدین ترتیب، سیستم پاپ را بر خدا مقدم شمرده است. او در حال ادای احترام به رم و قدرتی است که نهاد تعیین شده توسط رم را اجرا می کند.

او وحش و تمثال او را می پرستد. وقتی که انسانها مصوبه ای را که خدا به عنوان نشان اقتدار خویش مقرر داشته رد می کنند، و در عوض، آنچه را که روم به عنوان نشان برتری خود انتخاب کرده پذیرفته اند، بدین سبب نشان بیعت با روم، یعنی نشان وحش را پذیرفته اند.

و تا زمانی که این موضوع بطور آشکار در برابر مردم قرار نگیرد، و آنها را مجبور نکند تا بین احکام خدا و احکام انسان یکی را انتخاب کنند، آنهایی که به تخطی خود ادامه میدهند «نشان وحش» را دریافت خواهند کرد.- الن جی. وایت، نبرد عظیم، صفحات ۴۵۵ و ۴۴۹.

**سوالاتی برای بحث:**

`۱. ۱. دنیا به سرعت و بطور چشمگیری در حال تغییر است. چرا همیشه باید هشیار باشیم که وقایع روز آخر بدون اینکه آماده شده باشیم ما را غافلگیر نکند؟`

`۲. چگونه درک داوری و احکام خدا با این واقعیت که ما به تنهایی با فیض نجات یافته ایم، هماهنگی دارد؟`

`۳. با چه شیوه هایی می توانید برای کسانی که اهمیت سبت واقعی را درک نکرده اند و صادقانه یکشنبه روز اول هفته را حفظ می کنند، شاهدی از کتاب مقدس باشید؟`

`۴. چه خطرهایی در اتحاد بین کلیسا و قدرتهای حکومتی نهفته است؟ به عنوان باورمندان مسیحی ارتباط ما با دولت ها چگونه می تواند باشد؟`