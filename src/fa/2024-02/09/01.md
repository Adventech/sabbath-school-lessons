---
title:  بنیاد حکومت خداوند
date:  25/05/2024
---

### مطالعه این هفته
برای مطالعه این هفته بخوانید:  مکاشفه ۱۴: ۶ – ۱۲؛ جامعه ۱۲: ۱۳ و ۱۴؛ امثال ۲۸: ۹؛ دانیال ۷: ۲۵.

> <p>آیه حفظی</p>
> «و اژدها بر زن غضب نموده، رفت تا با باقیماندگانِ ذریّت او که احکام خدا را حفظ میکنند و شهادتِ عیسی را نگاه میدارند، جنگ کند» (مکاشفه ۱۲: ۱۷).

از طریق مطالعه فشرده کتاب مقدس، ادونتیست ها به اهمیتِ احکامِ مقدس ترین جایگاه حرمِ مطهرِ آسمانی پی بردند. آنها با مشاهده کانون احکام خدا، اهمیت روز سبت که چهارمین فرمان است را نیز یافتند. در واقع، این فرمان بیش از هر فرمان دیگری، به وضوح خدا را به عنوان خالق ما، اساس و بنیان تمامی پرستش های واقعی معرفی می کند – موضوعی که به طور خاص به روزهای پایانی تاریخ زمین مربوط خواهد بود (مکاشفه ۱۴: ۶ – ۱۲ را بینید).

هدف شیطان از ابتدا برای از بین بردن پرستش خدا از طریق تضعیف نمودن احکام خدا بوده است. او می داند که اگر کسی تمام احکام را نگاه دارد امّا (در یک مورد بلغزد)، مجرم به (شکستن تمام احکام) است (یعقوب ۲: ۱۰)؛ شیطان مردم را به تخطی از اجرای احکام خداوند تشویق می کند، شیطان از سبت نفرت دارد زیرا خالق را به مردم یادآوری می کند و اینکه او چگونه باید پرستش شود. لیکن [سبت] در احکام خدا، در مقدس ترین جایگاه حرم مطهرِ آسمانی نیز گنجانیده شده است. از آنجا که احکام گناه را تعریف می کند، تا زمانی که مردم به خدا وفادار باشند، احکام او و از جمله فرمان سبت همچنان معتبر است.

هدف این درس برای نشان دادن ارتباط بین حرم مطهر، احکام خدا، سبت، و بحران قریب الوقوعِ نشانِ وحش می باشد. همچنین ارتباط سبت را با نسل آخر زمان کنکاش خواهیم کرد.