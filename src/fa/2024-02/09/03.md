---
title:  تغییرناپذیری احکام خدا
date:  27/05/2024
---

`متی ۵: ۱۷ و ۱۸؛مزمور ۱۱۱: ۷ و ۸؛ جامعه ۱۲: ۱۳ و ۱۴؛ اول یوحنا ۵: ۳؛ و امثال ۲۸: ۹ را بخوانید. این آیات کتاب مقدس در خصوص رابطه مسیحیان با احکام چه می آموزند؟`

ادونتیستهای روز هفتم راه اصلاحطلبان پروتستان را دنبال میکنند که از قدوسیت شریعت و احکام خدا حمایت میکردند. به این تاکید قوی جان وسلی توجه کنید: «تشریفات یا مناسک احکام که موسی به بنی اسرائیل ارائه نمود، حاوی تمام دستورات و احکام مربوط به قربانیها و خدمات قدیمی معبد بود، و به واقع خداوند ما برای نابود کردن آنها آمده است، برای انحلال و منسوخ کردن کامل آن. . . . اما احکام اخلاقی مندرج در ده فرمان و اجرای آن توسط انبیا را حذف نکرد.

هدف از آمدن او منسوخ کردن بخشی از آن نبود. این احکامی است که هرگز نمی توان آن را شکست، که «چون شاهدی امین جاودانه خواهد ایستاد». . . . هر بخش از این احکام باید برای همه بشریت و در تمام اعصار به قوت خود باقی بماند. به زمان یا مکان یا هر شرایط دیگری که ممکن است تغییر کند وابسته نیست، بلکه به ماهیت خدا و طبیعت انسان و رابطه تغییر ناپذیر آنها با یکدیگر مرتبط است.

`خروج ۳۴: ۵-۷ را با رومیان ۷: ۱۱، ۱۲؛ مزمور ۱۹: ۷-۱۱؛ مزمور ۸۹: ۱۴؛ و مزمور ۱۱۹: ۱۴۲، ۱۷۲ مقایسه کنید. این آیات در مورد رابطه بین احکام و شخصیت خدا چه می گویند؟`

از آنجا که احکام خدا رونوشت خصلت و سلطنت اوست و مبنای اخلاقی برای بشریت است، از اینرو شیطان از آن بیزار است.

نباید از نظر دور داشت که چنانچه حرم مطهر زمینی، شکل یا الگوئی از آسمانیِ آن باشد، احکامی که در صندوق زمینی قرار گرفته است نسخه دقیق احکام در صندوق آسمانی است؛ و اینکه پذیرش حقیقت در خصوص حرم مطهر آسمانی شامل تایید مطالباتِ احکام و الزامِ سبتِ فرمانِ چهارم است.

«این راز مخالفت تلخ و مصمم با بیان هماهنگ کتاب مقدس بود که خدمت مسیح را در حرم مطهر آسمانی آشکار می کرد».- الن جی وایت، نبرد عظیم، صفحه ۴۳۵.

`دلایلی که اغلب مردم بحث می کنند که ما بیش از این ملزم به نگهداری ده فرمان نیستیم چیست؟ فکر می کنید که چه چیزی پشت آن باشد؟`