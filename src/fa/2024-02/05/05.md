---
title:  مسیح به تنهایی ... فیض به تنهایی
date:  01/05/2024
---

`افسسیان ۲: ۸ و ۹، رومیان ۳: ۲۳ و ۲۴، رومیان ۶: ۲۳ و رومیان ۵: ۸ – ۱۰. این آیات در خصوص برنامه نجات چه می آموزند؟`

خداوند، رستگاری و نجات را به عنوان فیض مهیا نموده است. روح القدس او ما را هدایت می کند تا با ایمان آنچه را که عیسی برایگان از طریق مرگ خویش بر روی صلیب جلجتا مهیا نمود بپذیریم. عیسی، پسر الهی خدا، زندگی بی عیب و نقص خویش را به عنوان فدیه گناهان ما ارزانی نمود.

عدالت الهی اطاعت کامل را مطالبه می کند. زندگی کاملِ عیسی در جایگاه زندگیِ ناقص ما قرار می گیرد. احکام الهی که ما می شکنیم ما را به مرگ ابدی محکوم می کند. کتاب مقدس شفاف است. از طریق انتخابهای گناه آلودی که می کنیم از کمال مطلوب مورد نظر خدا در زندگیمان «غفلت ورزیده ایم». ما گناه ورزیده ایم.

اگر به حال خودمان رها شویم نمی توانیم مطالبات منصفانه و عادلانه روح خدا را برآورده سازیم. در نتیجه، شایسته مرگ ابدی خواهیم بود. ولی خبر خوشی وجود دارد. پولس رسول به ما اطمینان می دهد که، «مزد گناه موت است، امّا نعمت خدا حیات جاودانی در خداوند ما عیسی مسیح»(رومیان ۶: ۲۳). حیات جاودان یک هدیه است که ما سزاوار آن نیستیم، اگر می توانستیم آن را با اعمال خود بدست می آوردیم، و اگر حقیقتی وجود داشته باشد تنها ار انجیل متصاعد می شود و آن اینست که نجات و رستگاری بدست آوردنی نیست، بلکه یک هدیه فیض است.

مارتین لوتر و اصلاحطلبان پروتستان، مسیح و تنها مسیح را به عنوان منبع نجات خود یافتند. در آن زمان بود که لوتر شروع به موعظه پیامِ فیض و رحمت نجات دهنده مسیح کرد. جمعیت برای شنیدن پیام های متحول کننده زندگی، گرد او  جمع شدند. سخنانش مانند نوشیدن آب خنک در کویر برهوت زندگیشان بود. مردم در غل و زنجیرِ سنت های کلیسای قرون وسطی گرفتار بودند و در بند سنت های چند صد ساله ای گرفتار بودند که هیچ زندگی روحانی ارائه نمی کرد. پیام های کتاب مقدسیِ لوتر، قلب ها را تحت تأثیر قرار داد و زندگی ها را متحول کرد.

در حینی که لوتر عهد جدید را می خواند، غرق نیکوئی های خدا شد. او از آرزوی خدا برای نجات تمام بشریت شگفت زده شد. دیدگاه رایجی که توسط رهبران کلیسا در آن زمان آموزش داده شد، رستگاری به عنوان یک کار انسانی و تا حدودی کار خدا بود. لوتر دریافت که مرگ مسیح بر روی صلیب برای همه بشریت کافی است.

«با مسیح آنگونه رفتار شد که ما مستحق آن بودیم تا آنگونه که شایسته اوست با ما رفتار شود. او بخاطر گناهان ما محکوم شد که او سهمی در آن نداشت تا با عدالت او عادل شمرده شویم که سهمی در آن نداشته ایم. او عذاب مرگی را کشید که متعلق به ما بود تا ما حیاتی را دریافت کنیم که متعلق به او بود.- الن جی وایت، آرزوی اعصار، صفحه ۲۵.

چه خلاصه قدرتمند و شگفتانگیزی از انجیل نوشته شده است، که می توانیم با عدالتی «که در آن سهمی نداشتیم» عادل شمرده شویم. چه وعده ای!

`اگر رستگاری کار خدا در مسیح است، اعمال خوب ما چه نقشی در زندگی مسیحی ایفا می کند؟ چگونه می توانیم اهمیت کارهای خوب را در تجربه خود تأیید کنیم، اما بدون اینکه آنها را شالوده امید خود برای نجات قرار دهیم؟`