---
title:  فقط کلام خدا
date:  28/04/2024
---

`مزمور ۱۱۹: ۱۰۳ و ۱۰۴؛ مزمور ۱۱۹: ۱۴۷؛ و مزمور ۱۱۹: ۱۶۲ را بخوانید. نگرش داوود در قبال کلام خدا چه بود؟ این چه تاثیری بر اصلاح طلبان داشت و چگونه بر زندگی امروز ما تاثیر می گذارد؟`

کتاب مقدس، بنیاد ایمان اصلاح طلبان و جوهره تعالیم آنان بود. آنان درک کرده بودند که با مکاشفه « کلام خدا که زنده و تا ابدالآباد باقی است»(اول پطرس ۱: ۲۳) سر و کار دارند. آنان هر کلمه را ارج می نهادند. در حینی که هر ورق را می خواندند و وعده های آن را باور می کردند ایمانشان تقویت، و شهامت می یافتند.

«به همین صورت به تمام وعده های کلام خدا ایمان داشتند. خداوند در کلام خود به طور فردی با ما صحبت می کند، طوری صحبت می کند که گویی ما می توانیم به صدای او گوش دهیم. در این وعده هاست که مسیح فیض و قدرت خود را به ما ابلاغ می کند. آنها برگهایی از آن درخت هستند که «برای شفای قومها» می باشند. (مکاشفه ۲۲: ۲. وقتی کلام خدا دریافت شود، جذب گردیده، شخصیت را تقویت نموده، الهام بخش بوده و نگهداره زندگی خواهد بود. هیچ چیز دیگری نمی تواند چنین قدرت شفابخشی داشته باشد. هیچ چیز غیر از این نمی تواند شجاعت و ایمانی را که به کل هستی انرژی حیاتی می بخشد، به انسان منتقل کند.

کتاب مقدس نور شادی را بر غم و اندوه ما می تاباند، در یاس به ما امید بخشیده، نوری در تاریکی خواهد بود. کلام خدا  مسیر درست را به گمگشتگیهای ما می دهد، در آشفتگی ها یقین می دهد، در ضعف ها قدرت می بخشد، و در نادانی های ما حکمت عطا می کند. وقتی در کلام خدا تعمق می کنیم و با ایمان به وعده های آن اعتماد می کنیم، قدرت حیات بخش خدا به کل وجود ما از لحاظ جسمی، ذهنی، احساسی و روحانی انرژی می بخشد.

اصلاح طلبان ذهن خود را با کتاب مقدس اشباع کردند. آنها بر اساس کلام زندگی کردند، و بسیاری از آنها به خاطر کلام مردند. آنها مسیحیان معمولی، از خود راضی و بی توجه با زندگی عبادی سطحی نبودند. آنها میدانستند که بدون قدرت کلام خدا، در برابر نیروهای شیطانی که علیه آنها قرار گرفته است، قادر به مقاومت نخواهند بود.

اشتیاق جان ویکلیف این بود که کتاب مقدس را به زبان انگلیسی ترجمه کند تا افراد عادی بتوانند آن را بخوانند و بفهمند. از آنجا که این کار غیرقانونی بود، او را به خاطر ایمانش محاکمه کردند، و به عنوان یک فرد بدعت گذار مجرم شناخته و محکوم به اعدام شد. ویکلیف در محاکمه خود به شدت درخواست تجدید نظر داد. «فکر می کنید با چه کسی ستیز می کنید؟ با پیرمردی که لب گور است؟ نه! با حقیقت – حقیقتی که از شما قوی تر است و بر شما غلبه خواهد کرد».- مرجع زیر: Wylie, book 2, chapter 13, quoted in Ellen G. White, The Great Controversy, p. 90

سخنان ویکلیف در آستانه  مرگ محقق شد زیرا نور حقیقتِ خدا، تاریکیِ قرون وسطی را از بین برد.

`کتاب مقدس به چه روشی به شما در مواقع سختی تسلی داده است؟`