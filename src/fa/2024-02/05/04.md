---
title:  توسط روح به روشنگری رسیده
date:  30/04/2024
---

مارتین لوتر روزی در کتابخانه دانشگاه در حال مطالعه بود که به نقطه عطفی در زندگی اش رسید. او یک نسخه لاتین کتاب مقدس را پیدا کرد. او قبلا هرگز نمی دانست که چنین کتابی هرگز وجود داشته باشد. او از واضح بودن و قدرت کلام خدا متحیر شده بود. در حالی که در صفحات آن غوطه ور شده بود، روح القدس ذهن او را روشن کرد. او هدایت روح القدس را احساس کرد زیرا به نظر می رسید حقایقی که توسط سُنّت پنهان شده بودند از صفحات کتاب مقدس بیرون می آیند. او در توصیف اولین تجربه خود با کتاب مقدس نوشت: «ای کاش خدا برای خودم چنین کتابی به من می داد!»

**اصولی که می توانیم از آیات ذیل در چگونگی تفسیر کتاب مقدس اتخاذ کنیم، چیست؟**

`یوحنا ۱۴: ۲۵ و ۲۶`

`یوحنا ۱۶: ۱۳ – ۱۵`

`دوم پطرس ۱: ۲۰ و ۲۱`

آنچه در این آیات بسیار قدرتمند می باشد، این اطمینان است که همان روح القدسی که الهام بخش نویسندگان کتاب مقدس است ما را هنگام خواندن کتاب مقدس راهنمایی می کند. او مفسر الهیِ حقیقت الهی است. متأسفانه، امروزه بسیاری از مسیحیان، عنصر ماوراء طبیعی در کتاب مقدس را کم اهمیت جلوه می دهند و با عنصر انسانی اغراق می کنند. از آنجایی که شیطان دیگر نمیتواند کتاب مقدس را از ما دور کند، بهترین کار بعدی را انجام میدهد: آن را از ویژگی ماوراء طبیعیاش خلع میکند، آن را صرفاً یک کتاب ادبی خوب جلوه دهد یا حتی بدتر اینکه آن را ابزار ظالمانه دین برای کنترل تودهها سازد.

اصلاحطلبان به وضوح دریافتند که روحالقدس مفسر بدور از هر خطای کتاب مقدس می باشد  و نه کشیشان، پیشوایان و پاپها. گفتگو و تبادل نظر جالبی بین جان ناکس، اصلاح طلب اسکاتلندی، و مری، ملکه اسکاتلند ثبت شده است.

«مری گفت: شما آیات کتاب مقدس را به شیوه ای تفسیر می کنید و آنان «معلمان کتاب مقدس» آن را به شیوه ای دیگر تفسیر می کنند. کدامیک را باید باور کنم و چه کسی داور است؟ اصلاحگرا پاسخ داد: شما باید به خدا ایمان داشته باشید که بوضوح از طریق کلام سخن گفته است و بیش از آن چه که کلام به شما تعلیم می دهد نباید به چیز دیگری اعتقاد داشته باشید.

کلام خدا بخودی خود واضح است و چنانچه در جایی ابهامی وجود داشته باشد، روح القدس که هرگز بر ضد خودش نیست، آن را بطور شفاف تر در جایی دیگر بیان خواهد کرد پس هیچ شکی باقی نمی ماند، بجز برای کسانی که با لجاجت نادان باقی مانده اند.- مرجع زیر: David Laing, The Collected Works of John Knox, vol. 2, pp. 281, 284, quoted in Ellen G. White, The Great Controversy, p. 251