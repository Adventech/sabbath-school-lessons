---
title:  'اطاعت: ثمرۀ ایمان'
date:  02/05/2024
---

`رومیان ۳: ۲۷ – ۳۱؛ رومیان ۶: ۱۵ – ۱۸ و رومیان ۸: ۱ و ۲ را بخوانید. این آیات درباره نجات تنها از طریق مسیح چه می آموزند؟`

در زمان لوتر باد جدیدی در کلیسای مسیحی میوزید. به ده ها هزار نفر تعلیم داده شد که بجای نگریستن به خویشتنِ گناهکار خود به عیسی نگاه کنند. بدون شک این افراد با نگاه کردن به خود و اینکه چگونه بودند، فقط چیزهایی می دیدند که آنها را دلسرد می کرد. کدام ایماندار امروز همان تجربه را ندارد؟ به همین دلیل است که ما باید در عوض به عیسی نگاه کنیم.

فیض خدا ما را تغییر می دهد. روزی جان وسلی در جلسه موراوین در لندن شرکت کرد. وسلی وقتی قرائت مقدمه رومیان را شنید حیرت زده شد. او برای اولین بار در زندگی اش شروع به درک انجیل نمود. چیزی در وجود او به حرکت در آمده بود و او بطرز عجیبی خود را مجذوب مسیح دید که زندگی اش را برای او ارزانی کرده بود. او فریاد زد، حس می کنم که به مسیح اعتماد کرده ام، تنها به مسیح برای نجات: و تضمینی به من داده شد که او گناهان مرا برداشته است و مرا از حکم گناه و مرگ نجات داده است».- مرجع زیر:-John Whitehead, The Life of the Rev. John Wesley, M.A. (London: Stephen  Couchman, 1793), p. 331

`اول پطرس ۲: ۲، دوم پطرس ۳: ۱۸، کولسیان ۱: ۱۰ و افسسیان ۴: ۱۸ – ۲۴ را بخوانید. این آیات چه حقایق مهم و حیاتی را درباره زندگی مسیح آشکار می کنند؟`

اصلاح طلبان به طور سیستماتیک کلام را مطالعه کردند تا حقیقت بیشتری را کشف کنند. آنان نه از وضع موجود خرسند بودند، و نه از تعصبات مذهبی که رشدی ایجاد نمی کرد یا کمی تغییر ایجاد می کرد، بلکه پیوسته مشتاق شناخت بهتر مسیح بودند. بسیاری از مسیحیانی که در قرون وسطی به کتاب مقدس اعتقاد داشتند بهای بسیار بالایی را برای تعهد خود پرداختند. آنها را شکنجه کردند، زندانی کردند، تبعید کردند و اعدام کردند. اموال آنها مصادره شد، خانه هایشان سوزانده شد، زمین هایشان غارت شد و خانواده هایشان مورد آزار و جفا قرار گرفتند. هنگامی که آنها از خانه های خود رانده شدند، به دنبال شهری بودند که «بناکننده و سازنده آن خداست» (عبرانیان ۱۱: ۱۰). هنگامی که شکنجه می شدند، شکنجه گران خود را برکت دادند، و هنگامی که در سیاه چال های تاریک و مرطوب به تنگ آمدند، وعده های خدا را برای فردای روشن تر مطالبه کردند. اگرچه جسم آنها زندانی بود، اما آنها آزاد بودند – در مسیح آزاد بودند، در حقایق کلام او آزاد بودند، و به امید بازگشت سریع او آزاد بودند.

`وقتی به خودتان نگاه می کنید، چه امیدی از نجات در خود می بینید؟`