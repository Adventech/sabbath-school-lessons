---
title:  اندیشه هایی فراتر
date:  03/05/2024
---

خادمان وفادار خدا به تنهایی زحمت نمی کشیدند. در حالی که ریاستها و قدرتها و روح های شریر در مقام های بالا بر ضد آنها هم پیمان شده بودند، خداوند قوم خود را فراموش و تنها رها نکرده بود. اگر چشمانشان را باز می کردند می توانستند نشانه های حضور و مدد الهی را ببینند، همانگونه که به انبیای کهن ارزانی شده بود.

هنگامی که خادم الیشع لشکریان دشمن را به سرور خود نشان داد که آنها را محاصره کرده بودند و تمامی راه ها را برای فرار بسته بودند، نبی چنین دعا کرد: «خداوندا، چشمانش را باز کن تا ببیند»(دوم پادشاهان ۶: ۱۷). پس خداوند چشمان خادم را گشود و او دید که اینک کوههای اطراف الیشع از سواران و ارابههای آتشین پر است. لشکر آسمانی مستقر شده بود تا از نبی محافظت کند. به همین صورت فرشتگان برای آرمان اصلاحات از کارگران محافظت نمودند».- الن جی. وایت، نبرد عظیم، صفحه ۲۰۸.

هنگامی که دشمنان قدرتمند برای از بین بردن ایمانِ اصلاحشده متحد میشدند و به نظر میرسید که هزاران شمشیر از غلاف بیرن بیاید، لوتر نوشت: «شیطان خشم خود را برافروخته است. پاپ های بی خدا توطئه می کنند. و ما به جنگ تهدید می شویم. مردم را تشویق کنید تا با ایمان و دعا در برابر تخت خداوند شجاعانه مبارزه کنند تا دشمنان ما توسط روح خدا، مغلوبِ صلح شوند. خواسته اصلی ما، کار اصلی ما، دعاست. مردم بدانند که اکنون در معرض تیغ شمشیر و در معرض خشم شیطان قرار گرفته اند و دعا کنند».- مرجع زیر: D’Aubigné, book 10, chapter 14, quoted in Ellen G. White, The Great Controversy, p. 209

عادل شمرده شدن با ایمان، حقیقت بزرگی که لوتر از نو کشف کرد، اساس انجیل است، حقیقتی که امید ما به رستگاری بر آن استوار است. سرود او، «یک قلعه مستحکم»، انجیل را با قدرت بیان میکند: «اگر به قدرت خودمان اعتماد کنیم، تلاشهایمان با شکست مواجه خواهد شد، اگر مرد شایسته ای در کنارمان نباشد، مردی که خود خدا انتخاب کرده است. نپرسید که چه کسی می تواند باشد؟ مسیح عیسی، اوست، خداوند صبایوت نام اوست، که در تمامی اعصار یکسان بوده است، و او باید در نبرد پیروز شود».- مرجع زیر:-Seventh-day Adventist Hymnal (Hagerstown, MD: Review and Herald Publishing Association, 1985), No. 506

**سوالاتی برای بحث:**

`۱. چگونه می توانیم اعتدال بین فیض و شریعت، ایمان و اعمال خوب را توضیح دهیم؟`

`۲. به نظر شما چرا بسادگی می توانیم اجازه دهیم تا ذهنمان در جهت قانون مداری یا شریعتمداری لغزش کند؟ قانون مداری را چگونه تعریف می کنید؟ چرا شریعتمداری اینقدر برای ایمان مسیحی ما مضر است؟`

`۳. اگر مفهوم «رستگاری از طریق فیض» به درستی درک نشود، آیا خطراتی وجود دارد؟ این سوء درک ممکن است به چه چیزی منتهی شود؟`

`۴. برخی از افراد وقتی از اصطلاح «فیض رایگان» استفاده می کنند چه منظوری دارند؟ آیا فیض ارزان است؟`