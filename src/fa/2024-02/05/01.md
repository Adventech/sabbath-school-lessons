---
title:  ایمان در مقابل همه
date:  27/04/2024
---

### مطالعه این هفته
برای مطالعه این هفته بخوانید:  مزمور ۱۱۹: ۱۶۲؛ یوحنا ۱۶: ۱۳ – ۱۵؛ دوم پطرس ۱: ۲۰ و ۲۱؛ افسسیان ۲: ۸ و ۹؛ رومیان ۳: ۲۳ و ۲۴؛ رومیان ۶: ۱۵ – ۱۵.

> <p>آیه حفظی</p>
> «کلام تو را در دل خود ذخیره کردهام، تا به تو گناه نورزم»(مزمور ۱۱۹: ۱۱).

اصلاح طلبان پروتستان در قرن ۲۱ به شدت به چیزی نیاز داشتند – هدفی برای زندگیشان. فیلیپ کوشمن، روانشناس مشهور آمریکایی، در کتاب خود بنام «تهی نفس»، درباره افرادی که زندگی بی هدفی دارند بحث می کند. اعتقادات آنها سطحی است. واقعیت برای آن ها کم اهمیت است، و هیچ چیز برای آنها ارزش ندارد تا بخاطر آن فداکاری کنند، بنابراین آنها ارزش زندگی را نمی دانند.

ولی مردان، زنان و کودکانِ پروتستانِ اصلاح طلب کاملا متفاوت بودند. آنها هدفی استوار و پایدار داشتند که زندگی ارزش آن را داشت. آنچه آنها معتقد بودند مهم بود و حاضر نبودند کرامت خود را به خطر بیندازند. اعتقادات اصلی آنها جزء جدایی ناپذیر آنها بود. انکار این اعتقادات به معنای انکار هویت آنها بود و در مقابلِ خود مرگ، از آرامش درونی برخوردار بودند.

در مطالعه این هفته، مثال هایی از اصلاحات را بررسی خواهیم کرد که چگونه آموزه های کتاب مقدس زندگی را تغییر می دهند، و بنیانی برای هدف و معنای واقعی در زندگی فراهم می کنند. درک این حقایق ابدی، ما را برای بحران نهایی در نبرد عظیم بین خیر و شر آماده می کند. نبردی که اصلاح طلبان در آن جنگیدند هنوز به پایان نرسیده است و از ما خواسته شده است که از جایی که آنها کار را ترک کردند ادامه دهیم. ما نیز می توانیم خدا را برای هر چالشی که با آن مواجه می یابیم به اندازه کافی بزرگ بیابیم تا مددرسان ما باشد، خدایی که به زندگی ما معنا و هدفی می دهد که هیچ چیز دنیوی تا به حال نتوانسته است.