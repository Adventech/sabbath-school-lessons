---
title:  انتقال کلام خدا
date:  29/04/2024
---

`دوم قرنتیان ۴: ۱ – ۶ و دوم قرنتیان ۲: ۱۴ را بخوانید. این آیات در مورد اعتماد پولس، علیرغم چالش هایی که در اعلام حقیقت کلام خدا با آن روبرو بود، به ما چه می گویند؟`

پولس رسول در کار خود برای گسترش انجیل با مشکلات بسیار زیادی روبرو بود. با این حال، او اطمینان داشت که کلام خدا در نهایت پیروز خواهد شد، «زیرا»، همانطور که او گفت، «هیچ نمیتوانیم به خلاف راستی عمل نماییم بلکه برای راستی» (دوم قرنتیان ۱۳: ۸).

اصطلاح طلبان با سختی های مشابهی مواجه بودند؛ با این وجود، آنان با ایمان به کلام خدا وفادار باقی ماندند. نمونه ای از رشادت در مواجهه با تعصب های خُرد کننده، ویلیام تندیل می باشد. بزرگترین آرزوی تندیل این بود که ترجمه ای دقیق و روان از کتاب مقدس به انگلستان بدهد. او تصمیم گرفت کتاب مقدس را از زبان های اصلی ترجمه کند و برخی از اشتباهات ۲۰۰ سال پیش ترجمه ویکلیف را اصلاح کند.

سرانجام تندیل نیز دستگیر و محاکمه شد. بسیاری از ترجمه های کتاب مقدس که در شهر وورم آلمان به چاپ رسیده بود توقیف شده و در ملاء عام سوزانده شدند. محاکمه او در سال ۱۵۳۶ میلادی در بلژیک برگزار شد. او به اتهام ارتداد به سوزانده شدن بر صلابه محکوم شد. حرف های او در حال مرگ که با غیرت و صدای بلند گفته شد اینگونه گزارش شده اند، «خداوندا چشمان پادشاه انگلستان را بگشا». خدا بطور معجزه آسا دعای تندیل را اجابت کرد.

چهار سال پس از مرگ او، چهار ترجمه انگلیسی کتاب مقدس منتشر شد. در سال ۱۶۱۱ نسخه کینگ جیمز کتاب مقدس به چاپ رسید که بطور وسیعی بر اساس کار تندیل بود. ۵۴ پژوهشگر که این اثر را تولید کردند، تا حدود زیادی از ترجمه انگلیسی قبلی تندیل بهره بردند.

تخمینی نشان می دهد که ۷۶ درصد عهد عتیق و ۸۳ درصد عهد جدید کتاب مقدس کینگ جیمز که در سال ۱۶۱۱ ترجمه شد از روی ترجمه تندیل می باشد. در سال ۲۰۱۱، نسخه کینگ جیمز کتاب مقدس، ۴۰۰ سالگی خود را با پشت سر گذاشتن نقطه عطف چاپ یک میلیارد کتاب مقدس جشن گرفت. این کتاب که به ۲۴۵۴ زبان ترجمه شده است، ده ها میلیون نفر را در سراسر جهان تحت تاثیر قرار داده است. فداکاری ویلیام تندیل ارزشش را داشت.

صرفنظر از این که شرایط چقدر سخت یا چالش برانگیز بود، تندیل و همکارانش که به کتاب مقدس معتقد بودند، اعتماد داشتند که خدا همه چیز را مطابق اراده خود انجام می دهد. زندگی تندیل برای ابدیت تفاوت ایجاد کرد.

`دانیال ۱۲: ۳ و مکاشفه ۱۴: ۱۳ را بخوانید. چگونه این آيات به شیوه ای قدرتمند در زندگی تندیل اثرگذار بودند؟ اکنون به زندگی خود و تأثیر گذاری خود بر دیگران بیندیشید. این آیات در رابطه با فرصتی که برای تأثیرگذاری بر دیگران برای ابدیت دارید، چه دلگرمی به شما می دهد؟`