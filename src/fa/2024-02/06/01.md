---
title:  دو شاهد
date:  04/05/2024
---

### مطالعه این هفته
برای مطالعه این هفته بخوانید:  مکاشفه ۱۱: ۳ – ۶؛ زکریا ۴: ۱۴؛ مکاشفه ۱۲: ۵ و ۶ و ۱۴ و ۱۵؛، دانیال ۷: ۲۵؛ اشعیا ۵۴: ۱۷؛ مزمور ۱۱۹: ۸۹؛ مکاشفه ۱۱: ۱۵ – ۱۸.

> <p>آیه حفظی</p>
> «گیاه خشک شد و گل پژمرده گردید، لیکن کلام خدای ما تا ابدالاباد استوار خواهد ماند»(اشعیا ۴۰: ۸).

در طی قرنها کلام خدا کالبد شکافی شده، مورد تردید قرار گرفته و انکار شده است. در صومعه ها به زنجیر کشیده شده، در میادین عمومی سوزانده  و پاره پاره شده است. ایمانداران به خاطرآن مورد استهزا قرار گرفته، دست انداخته شده، زندانی گردیده و حتی به شهادت رسیده اند. با تمامی اینها کلام خدا حفظ شد و ادامه یافت.

کلیسایِ قرون وسطی، مسیحیانِ وفادارِ باورمندِ به کتاب مقدس را مورد جفا قرار دادند. با این وجود ،کلام خدا در تاریکی درخشید. ظلم و بیداد باعث نشد تا کلام خدا اعلام نشود. زمانی  که مترجم کتاب انگلیسی بنام ویلیام تندیل  بخاطر ایمانش محاکمه می شد از او پرسیده شد که چه کسی به او در پخش کلام خدا کمک رسانده است. او در جواب کمی مکث کرد و گفت: «اسقف دورهام»، بازپرس ها شوکه شدند.

تندیل شرح داد که دریک رویداد، اسقف ترجمه های موجود کتاب مقدس به انگلیسی را خریداری کرده و در ملاء عام سوزانده بود. آنچه که اسقف در آن زمان نمی دانست این بود که او بطور عمده ای به آرمان حقیقت کمک کرده بود. او کتاب مقدس را به قیمتی بسیار بالاتر از معمول خریداری کرده بود. با آن خرید بزرگ، تندیل قادر شد تا  بتواند کتاب مقدس هایی بسیار بیشتر از آنچه که سوزانده شده بود را چاپ کند. حقیقتی که در خاک پایمال شده بود بارها و بارها برخاست تا در تمامی درخشندگی اش نورافشانی کند.

در این هفته یکی از هولناکترین و شدیدترین حملات به کتاب مقدس و ایمان مسیحی را مورد کنکاش قرار می دهیم. در جریان انقلاب فرانسه، جوی خون در خیابان های فرانسه جاری شده بود. گیوتین در میدان عمومی پاریس نصب شد و هزاران نفر سلاخی شدند. بی خدایی و الحاد، دین دولتی شد. با این وجود، شاهد کلام خدا نمی توانست ساکت بنشیند.