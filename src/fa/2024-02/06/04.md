---
title:  دو شاهد، کشته می شوند
date:  07/05/2024
---

`مکاشفه ۱۱: ۷ – ۹ را بخوانید. بیاد داشته باشید آنچه در این آیات بیان شده زبان نمادین است. این آیات پیشبینی میکنند که برای دو شاهد خدا، عهد عتیق و جدید، چه اتفاقی خواهد افتاد؟`

در سال ۵۳۸ پس از میلاد، امپراتوری روم بت پرست فروپاشید. ژوستینیانوس، امپراتور روم، قدرت مدنی، سیاسی و مذهبی را به پاپ ویگیلیس تسلیم کرد. دوره طولانی تسلط کلیسای قرون وسطی آغاز شد.

این دوره تا سال ۱۷۹۸ میلادی ادامه یافت. فرمانده فرانسوی بنام برتیه در ۱۰ فوریه سال ۱۷۹۸بدستور  ناپلئون، بی وقفه روم را درنوردید. پاپ پیوس ششم به اسارت گرفته شد و به فرانسه انتقال داده شد و او در آنجا مُرد. این تاریخ نشانی از پایان نبوتِ پیش گویی شده درباره اقتدار سکولار کلیسای روم بود، ۱۲۶۰ روز یا سال، آنگونه که در دانیال و مکاشفه ترسیم شده بود (درس روز گذشته را ببینید).

این تجلی قدرتمندی از تحقق پیشگویی کتاب مقدس بود! دانیال بیش از ۵۰۰ سال پیش از میلاد مسیح ، وقایع ۲۳۰۰ سال بعد را به دقت پیش گوئی کرده بود. ما در واقع میتوانیم به پیشگوییهای ارائهشده در کتاب مقدس اعتماد کنیم.

با اینحال، در تمام این دوران، حقیقت انجیل توسط شاهد کلام زنده نگه داشته شد. ولی حتی چالشهای بزرگتری، حقیقت کتاب مقدسی را مورد چالش قرار داد. جانوری (شیطان) که از چاه بی انتها بیرون آمد بر ضد کلام مقدس جنگید. او از طریق انقلاب فرانسه که در سال ۱۷۸۹ آغاز شد، حملات جدیدی را به اقتدار کتاب مقدس آغاز کرد.

در انقلاب فرانسه، دولت رسماً فرقه عقلگرایی را به عنوان یک دین الحادی تحت حمایت دولت تأسیس کرد که قصد داشت جایگزین مسیحیت شود. جشن عقلگرایی در ۱۰ نوامبر ۱۷۹۳ در سراسر کشور برگزار شد. کلیساها در سراسر فرانسه به معابد عقلگرایی تبدیل شدند و یک زن را به عنوان الهه عقل بر تخت نشاندند.

کتاب مقدس ها در خیابانها سوزانده شد. اعلام شد که خدا وجود ندارد، و مرگ به عنوان یک خواب بی پایان اعلام شد. شیطان از طریق انسانهای ملحد کار کرد تا دو شاهد خدا را بکشد. اجساد مردگان آنها «در میدان آن شهر بزرگ که بهکنایه سُدوم و مصر خوانده میشود بر زمین خواهد ماند؛ همان شهر که خداوندشان نیز در آنجا بر صلیب شد»(مکاشفه ۱۱: ۸).

مصر جایگاه فرهنگ بسیاری از خدایان بود که خدای راستین را انکار می کردند (خروج ۵: ۲ را ببینید). سدوم معرف فساد اخلاقی فاحش است. در انقلاب فرانسه، دو شاهد خدا – عهد عتیق و جدید – به دلیل بیداد بیخدایی و فساد اخلاقی  مرده بودند که در انقلاب باعث خونریزی و کشتار گردید.

مکاشفه ۱۱: ۹ می گوید که بدنِ دو شاهدِ خدا، برای مدت سه روز و نصف روز به عبارت روزهای نبوتی، یعنی سه سال و نیم، بدون اینکه دفن شوند خواهند ماند. بی خدایی در اوج انقلاب فرانسه قرار داشت، حداقل برای سه سال و نیم. این دوره از ۲۶ نوامبر ۱۷۹۳ شروع شد زمانی که دستوری برای حذف مذهب صادر گردید و تا ۱۷ ژوئن ۱۷۹۷ ادامه یافت، زمانی که دولت فرانسه محدویت را از قوانین مذهبی برداشت.