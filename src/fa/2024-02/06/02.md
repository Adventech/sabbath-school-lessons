---
title:  دو شاهد
date:  05/05/2024
---

`مکاشفه ۱۱: ۳ – ۶ را بخوانید. پنج شاخصۀ هویتیِ دو شاهد را که در این آیات پیدا کرده اید، فهرست کنید.`

در زکریا باب ۴، نبی دو درخت زیتون دید که در دو طرف چراغدان بودند – همان تشبیه تصویری که در مکاشفه ۱۱ می بینیم. به زکریا گفته شد که اینها معرف، «دو مسح شده می باشند که در کنار خداوند کل زمین ایستاده اند»(زکریا ۴: ۱۴).

درختان زیتون روغن را به چراغدان می رسانند تا دائما روشن باشد. در اینجا آنچه که نویسنده مزمور نوشته، به ما خاطر نشان شده است: «کلام تو برای پاهای من چراغ، و برای راههای من نور است»(مزمور ۱۱۹: ۱۰۵). روغن، معرف روح القدس است(زکریا ۴: ۲ و ۶). رویای یوحنا در مکاشفه ۱۱، کلام خدا را توصیف می کند که با قدرت روح القدس برای روشن شدن دنیا اعلام می شود.

این دو شاهد می توانند نبوت کرده و با پیشگوئی خود باران را از باریدن نگاه دارند. آنان می توانند باران را به خون تبدیل کنند و زمین را دچار بلایا کنند. ایلیا با کلام خدا گفت که بارانی بر اسرائیل نخواهد بارید و در اجابت به دعای او برای سه سال و نیم بارانی نبارید(یعقوب ۵: ۱۷ را بخوانید).

پس از اینکه انبیای بعل از پایان دادن به خشکسالی عقیم ماندند، ایلیا به درگاه خدا دعا کرد و باران بارید. (اول پادشاهان ۱۷ و ۱۸). موسی بواسطه کلام خدا بلایای گوناگون را بر مصر آورد، ازجمله تبدیل آب به خون، زیرا فرعون از آزاد کردن مردم امتناع ورزیده بود (خروج ۷).

کسانی که بخواهند به کلام خدا آسیبی برسانند توسط آتشی که از دهانشان می آید بلعیده می شوند. خدا می گوید، «من کلام خودم را مثل آتشی در دهان تو خواهم گذاشت. مردم مثل هیزم هستند و آتش همة آنها را میسوزاند»(ارمیا ۵: ۱۴). کلام خدا غضب داوری را بر تمامی کسانی که آن را انکار می کنند می آورد. کلام او مانند آتشی در دهان است.

در یوحنا ۵: ۳۹ عیسی اظهار نمود که عهد قدیم به او شهادت می دهد. او همچنین می گوید که انجیل «به عنوان شاهدی» به تمامی جهان اعلام خواهد شد(متی ۲۴: ۱۴) و عهد جدید به همراه عهد قدیم مبنایی برای آن شهادت هستند. ریشه واژه یونانی (شهید) در این دو آیه در مکاشفه ۱۱: ۳ برای «شاهد» استفاده شده است.

این دو شاهد چه کسانی هستند؟ نظر به این نکاتِ کتاب مقدسی، و ویژگی های داده شده در مکاشفه ۱۱، می توانیم (اما نه بطور متعصبانه) نتیجه گیری کنیم که دو شاهد، آیات عهد قدیم و عهد جدید می باشند که نور خدا و حقیقت را به جهان می رسانند.

`بسیاری از مسیحیان امروزی گرایش به کم اهمیت جلوه دادن عهد قدیم دارند تا به آن برچسب نامربوط و غیر لازم بزنند، زیرا ما از عهد جدید برخورداریم. این دیدگاه چه ایراد بزرگی دارد؟`