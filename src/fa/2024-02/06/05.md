---
title:  دو شاهد قیام کردند
date:  08/05/2024
---

`مکاشفه ۱۱: ۱۱ را بخوانید. این آیه در باره کلام خدا چه پیشگوئی می کند؟`

در پایان انقلاب فرانسه؛ کلام خدا، بطور استعاره ای، دوباره زنده شد. احیای بزرگی شکل گرفت. ترس عظیمی بر کسانی مستولی شد که دیدند کلام خدا یک بار دیگر به قدرت کلام همیشه زنده خدا برای رستگاری تبدیل می شود.

در پایان قرن هجدهم، خداوند مردان و زنانی را برانگیخت که متعهد به رساندن انجیل به اقصی نقاط جهان بودند. مردم پیام کتاب مقدس را به سرعت منتشر کردند، مانند ویلیام کری، که به هند سفر کرد و کتاب مقدس را به ده ها گویش هندی ترجمه کرد. به وسیله قدرت کتاب مقدس، مبشران به سراسر جهان اعزام شدند.

تصادفی نبود که این ماموریت های جهانی پس از انقلاب فرانسه آغاز شد. کلام خدا کلام زنده است و گرچه برای بسیاری بظاهر مرده است لیکن همچنان در قلبهای ایمانداران زنده است و دوباره در اوج زندگی قیام خواهد کرد همانطور که نبوتهای مکاشفه، پیشگوئی کرده است.

«ولتر کفرگو یکبار با تکبر و مباهات گفت: من از شنیدن اینکه مردم تکرار می کنند که دوازده مرد دین مسیحیت را تاسیس کرده اند، خسته شده ام. من ثابت خواهم کرد که ممکن است یک مرد برای سرنگونی آن کافی باشد». نسلها از مرگ ولتر گذشته است. میلیون ها نفر در جنگ علیه کتاب مقدس شرکت کرده اند.

اما تا نابودی فاصله زیادی دارد، جایی که در زمان ولتر صدها نسخه وجود داشت، اکنون ده هزار، بلکه بیشتر، صد هزار نسخه از کتاب خدا وجود دارد.

به نقل یکی از اصلاحگرایان اولیه در مورد کلیسای مسیحی، «انجیل سندانی است که چکشهای بسیاری را فرسوده کرده است».- الن جی. وایت، نبرد عظیم، صفحه ۲۸۸.

`مزمور ۱۱۹: ۸۹ و مزمور ۱۱۱: ۷ و ۸ را بخوانید. این آیات درباره کتاب مقدس چه می گویند و چرا می توانیم به آن اعتماد کنیم؟`

کلام خدا ممکن مورد حمله واقع شود یا تحت فشار قرار گیرد، ولی هرگز محو نخواهد شد. حتی بسیاری از مسیحیانِ مدعی، اقتدار آن را به شیوه های گوناگون تضعیف و بخشهایی از کتاب مقدس را به زیر سوال برده اند یا چنان بر عناصر بشری آن تاکید کرده اند که نشان الهی آن را کم رنگ کرده اند و حقیقت خدا را تضعیف نموده اند.

ما هرگز نباید به هیچ طریقی بخودمان اجازه دهیم تا با این حمله ها بر کلام خدا اغوا شویم. کلام خدا همچنان امروز زنده است و با قلوب بشری صحبت می کند و حیات تازه ای را به کسانی  می دهد که خواهان شنیدن کلام و پیروی از آموزه های آن هستند.

`چه نبوتهایی بطور خاص و بطور شخصی با شما سخن می گویند و چرا؟`