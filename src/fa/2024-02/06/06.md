---
title:  حقیقت پیروز است
date:  09/05/2024
---

برغم حملات دشمن، کار خدا بر روی زمین به اوج خود خواهد رسید. انجیل به «هر ملت و قوم و زبان و مردمی موعظه خواهد شد»(مکاشفه ۱۴: ۶). نبرد عظیم بین مسیح و شیطان با شکست دادن کامل قدرتهای جهنم پایان خواهد یافت.

ملکوت خدا بر هر اهریمنی پیروز خواهد شد و گناه برای همیشه از جهان زدوده خواهد شد. مکاشفه ۱۱ با تلاش شیطان از طریق انقلاب فرانسه برای نابودی ایمان مسیحی و محو اعتقاد به خدا شروع شد، ولی فصل با پیروزی ملکوت خدا بر ریاستها و قدرتهای اهریمن پایان می یابد. این موضوع برای تمامی کسانی که از آزمونهای سخت و آتشین برای آرمان مسیح و حقیقت او عبور می کنند دلگرمی خواهد بود.

`مکاشفه ۱۱: ۱۵ – ۱۸ را بخوانید. مطابق با این آیات چه وقایعی در خاتمه زمان اتفاق خواهند افتاد وقتی که بر شیپور هفتم دمیده شود؟`

پادشاهی های این جهان، پادشاهی خداوند ما خواهند گردید. مسیح پیروزمند است. اهریمن شکست خورده است. عیسی برنده و شیطان بازنده است. عدالت ظفر خواهد یافت. حقیقت سلطنت می کند. اگر به رهنمودهای زیر عمل کنیم کار خوبی کرده ایم: «هر چه که بر اقتدار انسان بنا شده باشد فرو خواهد ریخت ولی آنچه که بر صخره کلام تغییر ناپذیر خدا بنا گردد برای همیشه دوام خواهد داشت».- الن جی. وایت، نبرد عظیم، صفحه ۲۸۸.

`مکاشفه ۱۱: ۱۹ را بخوانید. چه چیزی را یوحنا دید که  در آسمان گشوده شد؟ و وقتی به آسمان نگریست چه دید؟`

معبد خدا در آسمان در مقابل دیدگان یوحنا گشوده شد. وقتی که به معبد مقدس خیره شد تابوت عهد را دید. در حرم مطهرِعهد قدیم که الگو و مدلی از اصل عالی آن در آسمان بود، حضور باشکوه خدا در بین دو تمثال فرشته که بر درپوش تابوت عهد بودند عیان گردید. احکام خدا درون تابوت بود.

گرچه، ما تنها با فیض از طریق ایمان نجات یافته ایم، اطاعت از احکام خدا اصالت ایمان ما را آشکار خواهد کرد. احکام خدا اساس یا معیار داوری است(یعقوب ۲: ۱۲). این واقعیت بطور خاصی مهم و مربوط به پایان زمان است(مکاشفه ۱۲: ۱۷؛ مکاشفه ۱۴: ۱۲).

`چگونه تضاد چشمگیر بین بی خدایی انقلاب فرانسه و اوج شکوهمندی که در مکاشفه ۱۱ به تصویر کشیده شده است، امروز با ما صحبت می کند؟`