---
title:  دوره های زمانی نبوتی
date:  06/05/2024
---

`مکاشفه ۱۱: ۳ و مکاشفه ۱۲: ۵ و ۶ و ۱۴ و ۱۵ را با دانیال ۷: ۲۵ مقایسه کنید. چه تشابهاتی در این دوره های نبوتی می بینید؟`

دو شاهد «پلاس در بَر، هزار و دویست و شصت روز نبوّت کنند»(مکاشفه ۱۱: ۳). این همان دوره زمانی است که در طی چهل و دو ماه «یهودیان» (آنهایی که با حقیقت خدا مخالفند) شهر مقدس را لگدمال خواهند کرد (مکاشفه ۱۱: ۲). دشمنان خدا به مدت ۱۲۶۰ روز (۴۲×۳۰ =۱۲۶۰، که هر روز نماد یک سال در نبوت آخرالزمانی است) حقیقت خدا را لگدمال می کنند، و دو شاهد خدا، عهد قدیم و جدید، در همین زمان بر ضد آنها نبوت می کنند.

همانطور که پیش از این (در درس چهارم) دیدیم، دانیال ۷: ۲۵ می گوید که قدرت شاخ کوچک که از ویرانه های امپراتوری روم برخواهد خاست قوم خدا را «برای زمانی و زمانی و نصف زمان» جفا خواهد داد. و «زمان» یک سال(۳۶۰ روز) است. بنابراین سه زمان و نصف زمان، برابر است با ۱۲۶۰ سال.

مکاشفه ۱۲: ۶ و ۱۳ از ۱۲۶۰ روز جفای قوم خدا سخن می گوید. مکاشفه ۱۲: ۱۴ از زمانی و زمانی و نصف زمان می گوید. مکاشفه ۱۳: ۵ درباره ۴۲ ماه می گوید. ۴۲ ماه و ۱۲۶۰ روز اشاره شده را در مکاشفه ۱۱: ۲ و ۳ می یابیم. همه این نبوتها جنبه های مختلف همان دوره زمانی تاریخی را توصیف می کنند.

وقتی که اقتدار کلام خدا مورد غفلت واقع شود، اقتدارهای (بشری) در عوض ظهور خواهند نمود. این اغلب به جفای کسانی منجر می شود که از کلام خدا حمایت می کنند که در طی زمان سلطه پاپ از سال ۵۳۸ تا ۱۷۹۸ پس از میلاد واقع شد، هنگامی که کلیسای قرون وسطی در تاریکی عمیق روحانی فرو رفت . دستورات انسانی جایگزین فرامین خدا شد. سنت های بشری بر سادگی انجیل سایه افکند. کلیسای روح با قدرت دنیوی هم پیمان شد تا قدرت خود را بر تمامی اروپا گسترش دهد.

در طی این ۱۲۶۰ سال، کلام خدا – دو شاهد او –  به پلاس ملبس گردیدند. حقایق آنها در زیر انبوهی از سنت ها و آداب پنهان شد. این دو شاهد همچنان نبوت کردند؛ حرف، همچنان حرفِ کتاب مقدس بود. حتی در میان این تاریکی روحانی، کلام خدا حفظ شده بود. افرادی بودند که آن را گرامی می داشتند و با رهنمودهای آن زندگی می کردند. ولی در مقایسه با توده های جمعیت در اروپا، این گروه قلیل بودند. والدنزی ها، جان هاس، جرومه، مارتین لوتر، الریخ زوینگلی، جان کالوین، جان و چارلز وسلی و عده ای از دیگر اصلاح طلبان در حینی که کلام خدا را درک کردند به آن وفادار ماندند.

`برخی از تعالیم امروز که مبتنی بر سنت است و نه بر اساس کلام خدا و بسیاری از مسیحیان به آن پایبند شده اند، چه هستند؟`