---
title:  'روحگرایی در ایام آخر: بخش ۲'
date:  06/06/2024
---

امید رستگاری ما در مسیح ریشه دارد. دستان خون آلود او بسوی ما دراز شده و از ما می خواهد تا قربانی او را که برایگان به ما عطا شده و به بهای کلان پرداخته شده است بپذیریم. مسیح بزودی باز می گردد تا آنچه را که متعلق به اوست مطالبه کند. تیطس ۲: ۱۳، بازگشت دوباره مسیح را «امید متبارک» خوانده است.

هدف شیطان نابودی این امید است. او معجزات، نشانه ها و شگفتیها، هر چه و هر چیزی را انجام می دهد تا بتواند مردم را از حقیقتِ کتاب مقدس و نجاتی که در مسیح است دور کند.

«و این پایداری مقدّسان را میطلبد که احکام خدا و ایمان به عیسی را حفظ میکنند» (مکاشفه ۱۴: ۱۲). در کشمکش نهایی، شیطان هر آنچه که در توان دارد انجام می دهد تا مردم را از حفظ «احکام خدا» یا «ایمان به عیسی» یا هر دو  باز دارد. از این رو، باید مراقب هر گونه تعالیمی بود که حتی اگر با نشانه ها، شگفتی ها و معجزات همراه باشد، ما را از این دو ویژگی بازماندگان رویگردان نکند.

`متی ۲۴: ۲۳ – ۲۷؛ دوم قرنتیان ۱۱: ۱۳ و ۱۴؛ و دوم تسالونیکیان ۲: ۹ – ۱۲ را بخوانید. این آیات در خصوص قدرت فریبکاری شیطان و نحوه کار آن چه می گویند؟`

در آخرین لحظات زمان، شیطان آخرین فریب خود را بکار خواهد بست: «مناظر ترسناک یک شخصیت ماوراء طبیعی با نشانه های قدرت اهریمنان معجزه گر به زودی در آسمان ها آشکار خواهد شد. روح های اهریمنی نزد پادشاهان زمین و تمام جهان خواهند رفت تا آنها فریب دهند و آنها را ترغیب کنند که در آخرین مبارزه او علیه حکومت آسمانی با شیطان متحد شوند.

توسط این عوامل، حاکمان و زیردستان، بطور یکسان فریب خواهند خورد. افرادی بر می خیزند و وانمود می کنند که خود مسیح هستند و عنوان و پرستشی را که متعلق به نجات دهنده جهان است ادعا می کنند. آنها معجزات شفابخش شگفت انگیزی انجام خواهند داد و ادعا خواهند کرد که مکاشفه هایی از آسمان دارند که با شهادت کلام مقدس در تضاد است.

«شیطان در اوج شاهکار فریبکاری اش، خود را به جای مسیح جا می زند. کلیسا برای مدتهای مدید، چشم انتظار و امیدوار ظهور منجی  بوده است. حال فریبکار اعظم اینگونه وانمود می کند که مسیح آمده است. در بخشهای مختلف زمین، شیطان خود را در میان انسانها بعنوان یک نور درخشان کبریایی نشان می دهد که شباهتی با پسر خدا دارد که توصیف آن توسط یوحنا در مکاشفه داده شده است. مکاشفه ۱: ۱۳ - ۱۵». – الن جی وایت، نبرد عظیم، صفحه ۶۲۴.

`چرا درک حقیقت درباره چگونگی بازگشت مسیح و همچنین وضعیت مردگان برای فریب نخوردن از اهمیت بسزایی برخوردار است؟`