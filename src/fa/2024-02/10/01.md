---
title:  در معرض روحگرایی
date:  01/06/2024
---

### مطالعه این هفته
برای مطالعه این هفته بخوانید: متی ۱۰: ۲۸؛ جامعه ۹: ۵؛ اشعیا ۸: ۱۹ و ۲۰؛ یوحنا ۱۱: ۱۱-۱۴ و ۲۱-۲۵ و ۲۱-۲۵ اول تسالونیکیان ۴: ۱۶ و ۱۷؛ مکاشفه ۱۶: ۱۳ و ۱۴؛ متی ۲۴: ۲۳-۲۷؛ دوم تسالونیکیان ۲: ۹ – ۱۲.

> <p>آیه حفظی</p>
> «زیرا خود خداوند با صدا و با آواز رئیس فرشتگان و با صور خدا از آسمان نازل خواهد شد و مردگانِ در مسیح اوّل خواهند برخاست. آنگاه ما که زنده و باقی باشیم، با ایشان در ابرها ربوده خواهیم شد تا خداوند را در هوا استقبال کنیم و همچنین همیشه با خداوند خواهیم بود»(اول تسالونیکیان ۴: ۱۶ و ۱۷).

دهه ها قبل ، داستانهایی در مورد «تجربیات نزدیک به مرگ» بر سر زبانها آمد که در آن افرادی که مرده بودند، دوباره به زندگی بازگشتند، و روایتهایی از آن چه که در مرگ دیده و شنیده بودند را  نقل می کردند.  هزاران مورد از این داستان ها مستند شده و مورد بررسی قرار گرفته اند. در سراسر جهان ، از جمله جهان مسیحی ، میلیون ها نفر معتقدند که این روایتها گواه بر این مدعاست که مردگان واقعاً نمرده اند. این اعتقاد بنیادینِ روح گرایی، یکی از گسترده ترین و مؤثرترین فریب های شیطان است.

در واقع، ایده روحگرایی به باغ عدن باز می گردد، زمانی که مار به دروغ به آدم و حوا گفت «مطمئنا نخواهید مرد»(پیدایش ۳: ۴).

این دروغ در طی تاریخ، اشکال گوناگونی به خود گرفته ولی همیشه با این ایده مبنا گرفته که زندگی حتی پس از مرگ ادامه می یابد. این ایده همچنین اساس یکی از جنبشهای کذب مذهبی قرن نوزدهم توسط خواهران فاکس بود که بعدها اعتراف به فریبکاری کردند و آنها مدعی بودند که می توانند با ارواح مردگان مکالمه کنند و پاسخ سوال های خود را از آنان دریافت کنند.

در نبرد نهایی، شیطان میلیونها نفر را از طریق پدیده روحگرایی فریب خواهد داد. کتاب مکاشفه اشاره می کند که این یکی از شیوه هایی است که او تلاش خواهد کرد تا دنیا را تحت کنترل خود قرار دهد.

هدف این درس نشان دادن این مطلب است که تنها محافظ ما بر علیه توهمات روز پایانیِ شیطان، رابطه شخصی با مسیح و بنیانی مستحکم در تعالیم کتاب مقدس است که شامل آموزه ای در خصوص مرگ می باشد، صرفنظر از آنچه که چشمها و گوشها و قلبهایمان ممکن است تلاش کند تا به ما بگویند.