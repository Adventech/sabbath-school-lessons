---
title:  عواقب مرگبار روحگرایی
date:  02/06/2024
---

این افسانه که مرگ واقعاً فقط ورود به مرحله جدیدی از زندگی است، بر اساس مفهوم جاودانگیِ طبیعیِ روح است. در کلیسای اولیه بود که این ایده بت پرستانه رخنه کرد، زیرا کلیسا از مبانی کتاب مقدسیِ خود دور شد تا بتواند ایمان خود را برای جهانی وسیعتر از روم قابل درک سازد: «نظریه جاودانگی روح یکی از تعالیم جعلی بود که روم از بت پرستی قرض گرفت، که در جهان مسیحیت ادغام شد».- الن جی. وایت، نبرد عظیم، صفحه ۵۴۹.

`«از کسانی که جسم را میکُشند امّا قادر به کشتن روح نیستند، مترسید؛ از او بترسید که قادر است هم روح و هم جسم شما را در جهنم هلاک کند» (متی ۱۰: ۲۸). این آیه در خصوص جاودانگی روح چه می گوید؟`

خداوند قوم خود را از دخیل شدن در هر گونه موهوم گرایی منع کرد. آنها باید «از فالگیری، غیبگویی، رمالی و جادوگری» حذر کنند (تثنیه ۱۸: ۱۱). چنین افرادی باید سنگسار می شدند (لاویان ۲۰: ۲۷). گرچه مجازات بسیار شدید به نظر می رسد، لیکن برای محافظت از اسرائیل در برابر پرستش خدایان جعلی در نظر گرفته شده بود.

جادوگری اعمال شیطانی است و مردم را به عبادت دروغین سوق داده و رابطه واقعی با خدا را جعل و ساختگی می سازد، اما هرگز نمی تواند عمیق ترین نیازهای قلبی را برآورده کند. روح گرایی در کانون نقشه شیطان برای به اسارت گرفتن جهان است. اما عیسی به فیض و قدرت خویش، اسیران را از زنجیر شیطانی که آنها را بسته آزاد می کند.

`جامعه ۹: ۵ ایوب ۷: ۷ – ۹ و اشعیا ۸: ۱۹ و ۲۰ را بخوانید. این آیاتِ کتاب مقدس درباره مرگ و مکالمه با مردگان (یا همان احضار ارواح) چه چیزی را به ما می آموزند؟`

عقیده ای که مردگان مستقیما بعد از مرگ به بهشت می روند، گرچه غیر کتاب مقدسی است، مانند نگاه داشتن روز یکشنبه، برای مدتها رواج داشته و ریشه دوانیده است و به همین دلیل برای مردم دشوار است تا از آن دست بکشند. مردم از تعدادی آیه که خارج از شرایط پیرامونی واقعه است بهره گرفته و تلاش می کنند تا عقیده خود را توجیه کنند. ولی این تعلیمِ غلط، آنها را در برابر نیرنگ هایی که شیطان می تواند به آنها تحمیل کند، به ویژه در بحران نهایی، بدون محافظت باقی می گذارد.

`تجربه شما از تلاش برای توضیح وضعیت مردگان برای سایر مسیحیان چه بوده است؟ در این صورت، چقدر تاثیر گذار بوده است؟`