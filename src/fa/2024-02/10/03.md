---
title:  مرگ در عهد قدیم
date:  03/06/2024
---

`مزمور ۶: ۵؛ مزمور ۱۱۵: ۱۷؛ اول پادشاهان ۲: ۱۰؛ اول پادشاهان ۱۱: ۴۳ و اول پادشاهان ۱۴: ۲۰. این آیات درباره وضعیت مردگان چه می آموزند؟`

عهد قدیم نه جاودانگی روح را می آموزد و نه می گوید که ایمانداران پس از مرگ به سوی خوشی ملکوت برای ابدیت پرواز می کنند. همچنین نمی گوید که بی ایمانان پس از مرگ به جهنم فرو می افتند تا برای ابد بسوزند. بلکه تعلیم می دهد که مرگ، یک خواب است.

کتاب پادشاهان از این عبارت استفاده می کند که، «آنان با پدرانشان خوابیدند»، تا مرگ مشایخ را توصیف کند. مزامیر آن را «خوابِ مرگ» می نامد (مزمور ۱۳: ۳ را با مزمور ۹۰: ۵ مقایسه کنید). ایوب، مرگ را خوابی تعبیر می کند که در آن بیداری نیست (ایوب ۱۴: ۱۲). نویسنده مزمور می افزاید، «و امّا من روی تو را در عدالت خواهم دید، و چون بیدار شوم، از صورت تو سیر خواهم شد»(مزمور ۱۷: ۱۵).

وقتی که ارتش آشوریان شکست خورده و نابود شد، مرگ سربازان آنان «خواب نهایی» یا خوابی گران نامیده شده است(مزمور ۷۶: ۶). ایده مردگان به عنوان ارواح بیجسم که برای برقراری ارتباط با زندگان در اطراف پرسه می زنند، به هیچ وجه یک مفهوم کتاب مقدسی نیست، بلکه کاملا ریشه در بت پرستی دارد.

کوتاهی در درک حقیقت درباره مرگ، درب را به روی فریبهای شیطان می گشاید.

«بسیاری با روح های شیاطین مواجه خواهند شد که از اقوام یا دوستان عزیزشان تقلید می کنند که مبدع خطرناک ترین انحرافات هستند. این ارواح، حس همدردی و دلسوزی قلبی ما را به خود جذب می کنند و برای تداوم ادعاهای خود معجزه خواهند کرد. ما باید آماده باشیم تا با این حقیقتِ کتاب مقدس با آنها مقابله کنیم که مردگان چیزی نمی دانند و آنها که به این ترتیب ظاهر می شوند ارواح اهریمنی هستند».- الن جی وایت، نبرد عظیم، صفحه ۵۶۰.

`دانیال ۱۲: ۲ و ایوب ۱۹: ۲۵ و ۲۶ را بخوانید. چه عناصری درباره وضعیت مرگ توسط این آیات افزوده شده است؟`

مرگ، استراحت در خواب تا روز قیام از مردگان است. هیچ ارواحِ بی جسمی برای برقراری ارتباط با زنده ها در اطراف معلق نیستند. اگرچه بت پرستان به جهان ارواح اعتقاد داشتند، اما اسرائیلیان، مرگ را خوابی می دانستند که تا صبح قیام ادامه خواهد داشت.

گرچه ما برای مردگان عزاداری می کنیم، ولی بطریق دیگری بیندیشید که آنان در مسیح مرده اند: آنان در زمان مرگ چشمان خود را می بندند، فارغ از اینکه چه مدت طول بکشد تا مسیح بازگردد، و بعد تنها چیز دیگری که خواهند دانست بازگشت دوباره او است. اولین اندیشه ای که ممکن است در قیام از مرگ داشته باشند، شگفتی است! بالاخره عیسی بازگشت!