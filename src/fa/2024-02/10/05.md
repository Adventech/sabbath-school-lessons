---
title:  'روحگرایی در ایام آخر: بخش ۱'
date:  05/06/2024
---

`متی ۲۴: ۵ و ۱۱ و ۲۴؛ دوم تسالونیکیان ۲: ۷ – ۹؛ مکاشفه ۱۳: ۱۳ و ۱۴ و مکاشفه ۱۶: ۱۳ و ۱۴ را بخوانید. مردم در ایام آخر با چه فریب هایی مواجه می شوند؟`

اهریمن از «نشانه ها و شگفتی ها» و معجزات چشمگیری استفاده می کند تا توده های مردم را درست قبل از آمدن مسیح فریب دهد. انجل رودریگز در خصوص قدرت فریبنده روح های اهریمنی چنین اظهار می کند:

«قدرت متقاعدسازی آنها را نه در محتوای پیامشان، بلکه در قدرت مظاهر ماوراء طبیعی به نام «نشانه ها» یا «معجزات» می توان یافت. آنها نشانه ها یا جلوه گریهایی را از خود بروز می دهند که مجذوب کننده احساس بشری است تا اینکه از نظر منطقی قابل تشخیص باشد.  واقعیت اینکه انجام این نشانه ها توسط اهریمنان، حاکی از پیام متحد سه قوای [اژدها، وحوش، و انبیای دروغین] می باشد که ماهیتی روحگرایی دارد و خداوند منشاء و سرچشمه آن نشانه ها نیست. با نزدیک شدن به پایان درگیری کیهانی، قدرت اهریمنی به شکلی بی سابقه وارد عرصه تاریخ بشر خواهد شد. روح گرایی که اساس آن تعالیمِ غیر کتاب مقدسیِ جاودانگیِ روح است، تقریباً جهان را تسخیر خواهد کرد».- مرجع زیر:-The Closing of the Cosmic Conflict: Role of the Three Angels’ Messages, unpublished manuscript, p. 6.

`چرا اعتماد به احساساتمان خطرناک است؟ احساساتمان چه نقشی در تجربه ایمانی مان ایفا می کنند، چه خوب یا بد؟ شیطان چگونه می تواند فرایندهای فکری ما را دور زده و بر احساساتمان غلبه یابد؟`

«شیطان برای مدتها خود را آماده کرده تا فریب نهایی خود را در دنیا بکار گیرد.... او کم کم راه را برای استادانه ترین فریب خود با رشد روحگرایی آماده کرده است. او هنوز به اجرای کامل نقشه  های خود نرسیده است؛ ولی در آخرین لحظات باقی مانده بدان دست خواهد یافت.... به استثنای کسانی که با قدرت خدا از طریق کلام وی محافظت شده اند، تمام جهان درمسیر سیل این توهم قرار می گیرند. مردم به سرعت به خواب غفلت مهلکی فرو می روند که تنها با ریزش غضب خدا از آن بیدار میشوند».- الن جی وایت، نبرد عظیم، صفحات ۵۶۱ و ۵۶۲. تنها مامن و ملجای ما در عیسی و کلام خداست.

مشاهده اینکه چگونه میلیون ها یا حتی میلیاردها نفر وضعیت مردگان را درک نکرده اند، سخت نیست، آنها می توانند با سیل توهمات این ایده که مُرده پس از مرگ زندگی دارد، هلاک شوند.

`حتی الان، برخی از فریب های رایج می گویند که مردگانِ خفته از چه چیزی در امان هستند؟`