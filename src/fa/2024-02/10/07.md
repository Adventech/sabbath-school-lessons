---
title:  اندیشه هایی فراتر
date:  07/06/2024
---

در کتاب اخیر استروبل لی بنام، پرونده ملکوت، این اندیشه فرض شده که در زمان مرگ، مُرده در حالتی از هشیاری و آگاهی باقی می ماند که برای «اثبات» آن از« تجربه نزدیک به مرگ» استفاده شده است. برای مثال دختری که در طی جراحی قلب تجربه نزدیک به مرگ داشته، تعریف می کند که با برادرش در جهان پس از مرگ ملاقات کرده است – که دختر را متحیر نموده زیرا او برادری نداشته است. وقتی که بعدا بهبود یافت و برای پدرش تعریف کرد، پدرش برای او فاش می کند که در واقع او برادری داشته ولی برادرش قبل از اینکه او بدنیا بیاید مرده بود».- مرجع زیر:

—Lee Strobel, The Case for Heaven (Grand Rapids, MI: Zondervan Books, 2021), p. 69.

با این حال، استروبل تقلا می کند تا ایده زندگی آنی پس از مرگ را با آموزه روشن کتاب مقدس هماهنگ کند که تنها زمانی که مسیح بازگردد، مسیحیان اجر نهایی خود را دریافت می کنند.

به ما هشدار داده شده است که: «بسیاری با روح های اهریمنی مواجه می شوند که وانمود می کنند که عزیزان یا دوستان از دست رفته آنها می باشند و خطرناک ترین بدعت ها را اعلام می کنند. این ارواح موجب دلسوزی و رقت قلبی ما شده و معجزاتی صورت می دهند تا  ظاهرسازی خود را حفظ کنند. ما باید آماده باشیم تا با حقیقت کتاب مقدس در برابر آنها مقاومت کنیم  مبنی بر اینکه مرده هیچ چیز نمی داند و اینکه آنهایی که ظاهر می شوند روح های اهریمنی هستند.

«ساعت آزمایشی که بر کل جهان خواهد آمد تا ساکنان زمین را بیازماید» درست در پیش روی ماست. (مکاشفه ۳: ۱۰).

همه کسانی که ایمانشان بر اساس کلام خدا استوار بنا نشده است توسط شیطان ربوده شده و مغلوب خواهند شد. کار شیطان این است که «راهیان طریق هلاکت را فریفته میسازد» تا فرزندان انسان را تحت کنترل خود قرار دهد و فریبهایش دائما افزایش خواهد یافت.  ولی او تنها زمانی به هدف خود نائل خواهد شد که انسانها بطور داوطلبانه تسلیم وسوسه های او شوند.

کسانی که با جدیت در پی شناخت حقیقت هستند و در تلاش برای پالایش جانهای خود از طریق اطاعت هستند، و خود را برای نبرد آماده سازند، خواهند یافت که در خدایِ حقیقت قطعا مدافعی خواهند داشت. این آیه: «چونکه کلام صبر مرا حفظ نمودی، من نیز تو را محفوظ خواهم داشت»(مکاشفه ۳: ۱۰)، وعده منجی است. او زودتر فرشتگان را از آسمانت خواهد فرستاد تا قومش را محافظت کنند تا اینکه هر جانی که به او اعتماد کند بر شیطان غالب شود».- الن جی وایت، نبرد عظیم، صفحه ۵۶۰.

**سوالاتی برای بحث:**

`۱. شیطان ممکن است از چه تاثیرگذاری روحگرایی موذیانه ای استفاده کند تا بر ذهن تاثیر بگذارد؟ رسانه های عمومی چه نقشی ایفا می کنند؟`

`۲. چگونه ایمان خود را با دوستی به شراکت می گذارید که بتازگی یکی از عزیزانش را از دست داده و باور دارد که این فرد در آسمان است؟ اقتضا می کند که چه بگویید، و چه چیزی جایز نیست؟`