---
title:  منجیِ دل شکسته
date:  07/04/2024
---

وقتی که عیسی بر کوه زیتون نشست که مُشرف به شهر اورشلیم بود، دلشکسته بود. انجیل یوحنا می گوید، «حتی در سرزمین خود و در میان قوم خود، یهودیان، کسی او را نپذیرفت»(یوحنا ۱: ۱۱). عیسی هر آنچه که توانست انجام داد تا قوم خود را از نابودی که بر شهر محبوبشان واقع می شود، نجات دهد.

محبت عیسی برای مردمش از قلبِ محبت بیکرانش جاری شده بود. او با محبت و بطور مکرر از آنان درخواست نمود تا توبه کرده و دعوتِ رحمت او را بپذیرند.

`لوقا ۱۹: ۴۱ – ۴۴؛ متی ۲۳: ۳۷ و ۳۸ و  یوحنا ۵: ۴۰ را بخوانید. این آیات درباره نگرش عیسی نسبت به مردمش و واکنش آنان به دعوت محبانه فیض و رحمت چه می گویند؟ چه مکاشفه ای از ماهیت خدا را می بینید؟`

درک وقایعی همچون ویرانی اورشلیم در پرتو شخصیت مهربان خدا دشوار است. تاریخ آشکار می سازد که هنگامی که ژنرال رومی بنام تیطس سپاهیان خود را برای حمله به شهر فرماندهی کرد، ده ها هزار نفر کشته شدند. مردان و زنان و کودکان به قتل رسیدند. خدا وقتی که قومش اینچنین در عذاب افتادند کجا بود؟

پاسخ واضح است ولی درک آن به سادگی ممکن نیست. قلب او شکسته بود. چشمان او اشکبار بود. برای قرنها قوم خویش را دعوت کرده بود.  آنان با طغیان خود در قبال محبت او، حمایت الهی او را از دست دادند. خدا هیچ وقت قوم خود را در انتخاب گزینه ها محدود نکرده بود.  او اجازه می دهد تا سیلِ طغیان ورزی، عواقبِ طبیعی خود را بهمراه داشته باشد. خداوند باعث قتل عام کودکان بی گناه در نابودی اورشلیم نشد. مرگ غم انگیز بی گناهان، کردارِ شیطان بود، نه خدا.

شیطان از وقوع جنگ خوشحال می شود، برا ی اینکه جنگ باعث برانگیخته شدن بدترین امیال نفسانی می شود. در طی قرن ها هدف او فریب و نابودی بوده و سپس با ملامت، اعمال اهریمنی خود را به خدا نسبت داده و به گردن او می اندازد.

`متی ۲۴: ۱۵ – ۲۰ را بخوانید. عیسی چه رهنمودی به قومش داد تا آنان از نابودیِ قریب الوقوعِ اورشلیم نجات دهد؟`

خوب است بخاطر داشت جمعیت کثیری از مسیحیان در سال ۷۰ پس از میلاد مسیح در اورشلیم زندگی می کردند که از تبار یهودی بودند. خدای مهربان مشتاق است تا آنجا که ممکن است از قومش محافظت و حمایت کند. به همین خاطر است که او رهنمود داد تا زمانی که سپاهیان رومی نزدیک شدند، آنان باید از شهر بگریزند.

`بر گفته های فوق تامل کنید: ما شخصیت خدا را با وقایع اطراف خودمان قضاوت نمی کنیم؛ در عوض تمامی وقایع را از پرتو شخصیت مهربان او نگاه می کنیم که در کتاب مقدس آشکار شده است. چرا این توصیۀ خوبی است؟`