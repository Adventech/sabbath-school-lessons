---
title:  دلسوزی و مراقب از جامعه
date:  10/04/2024
---

کلیسای مسیحیِ اولیه رشد کرد، نه تنها بخاطر اینکه اعضای آن انجیل را موعظه کردند بلکه بخاطر اینکه آنها مطابق انجیل زندگی کردند. ایمانداران، خدمت مسیح را الگوی خود قرار دادند که «در سرتاسر جلیل میگشت و در کنیسههای ایشان تعلیم میداد و بشارت پادشاهی را اعلام میکرد و هر درد و بیماری مردم را شفا میبخشید»(متی ۴: ۲۳). مسیح از مردم مراقبت می کرد و به آنها خیلی اهمیت می داد و به همین صورت کلیسای عهد جدید. این محبت ایثارگرایانه و تعهد برای رسیدگی به نیازهای بشر، با مشارکتِ خبر خوش انجیل و به قدرت روح القدس عجین بود که در قرون اولیه کلیسای مسیحی چنین اثرگذار بود.

`اعمال رسولان ۲: ۴۴ – ۴۷، اعمال ۳: ۶ – ۹ و اعمال ۶: ۱ – ۷ را بخوانید. گرچه شرایط متفاوت است، چه اصولی می توانیم از این آیات در خصوص مسیحیتِ درست و معتبر بیاموزیم؟`

ایماندارانِ عهد جدید مانند پطرس از الگوی مسیح پیروی کردند، [خداوند مسیح را] «با روحالقدس و قدرت خود مسح کرد، بهگونهای که همه جا میگشت و کارهای نیکو میکرد و همۀ آنان را که زیر ستم ابلیس بودند، شفا میداد، از آنرو که خدا با او بود»(اعمال ۱۰: ۳۸). کلیسای مسیح، بدن او بر روی زمین بود و در این قرون اولیه، محبت ایثارگرایانه مسیح و دلنگرانی او را برای جامعه آسیب دیده و در هم شکسته ابراز می داشتند. این ایمانداران الگوهای زنده ای از عطوفت مسیح بودند.

در نبرد عظیمی که در جهان زبانه می کشد اهریمن می خواهد تا تصویر خدا در بشر را  تخریب کند. هدف انجیل ترمیم تصویر خدا در بشریت است. ترمیم شامل جسم، ذهن، احساس و شفای روحانی است. در یوحنا ۱۰: ۱۰، عیسی برنامه رستگاری خود را برای هر یک از ما آشکار می سازد.

«دزد نمیآید جز برای دزدیدن و کشتن و نابود کردن؛ من آمدهام تا ایشان حیات داشته باشند و از آن به فراوانی بهرهمند شوند». او می خواهد تا ما از نظر جسمی سالم، از نظر ذهنی هوشیار، از نظر احساسی با ثبات و از نظر روحانی کامل باشیم.

این مطلب به ویژه در پرتو بازگشت موعود او درست است. دنیا با یک بحران عظیم مواجه است. پیشگویی های خود عیسی در متی ۲۴ و لوقا ۲۱، شرایط فاجعه باری را بر روی زمین، پیش از بازگشت او پیش گوئی می کنند. هنگامی که مسیح با فیض شفابخش خود ما را لمس می کند، ما نیز مشتاقیم که دیگران را با لمسِ مسیح لمس کنیم تا آنها بهبود یابند.

عیسی ما را اعزام می کند تا به عنوان سفیران مسیح به دنیای درهم شکسته از حضور گناه برویم تا دیگران را با محبت او لمس کنیم. مسیحیتِ عهد جدید با محبت مسیحی برای یکدیگر و جامعه آنها شکل گیری شده است.

`بحث کنید: چه نقشی کلیسا در همکاری با مسیح در اثبات نادرستی اتهامات شیطان دارد؟`