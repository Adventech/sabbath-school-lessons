---
title:  'مسئله اصلی: محبت یا خودخواهی'
date:  06/04/2024
---

### مطالعه این هفته
برای مطالعه این هفته بخوانید: لوقا ۱۹: ۴۱ – ۴۴؛ متی ۲۳: ۳۷ و ۳۸؛ عبرانیان ۱۱: ۳۵ – ۳۸؛ مکاشفه ۲: ۱۰؛ اعمال رسولان ۲: ۴۴ – ۴۷؛ یوحنا ۱۳: ۳۵.

> <p>آیه حفظی</p>
> «نترس، چون من با تو هستم؛ نگران نشو، زیرا من خدای تو هستم. من تو را تقویت خواهم کرد و یاری خواهم داد و تو را حمایت کرده، نجات خواهم بخشید»(اشعیا ۴۱: ۱۰).

فرض کنید که گله داری هستید که از بزهای خود را بر روی تپه های کوه زیتون که مُشرف بر شهر اورشلیم است نگهداری و مراقبت می کنید. در آن زمان صداهایی می شنوید. بلادرنگ صدای عیسی را تشخیص می دهید. از آنچه که می گوید متحیر می شوید.

درکِ گفتارِ مسیح برای حواریونش مشکل می نمود. هنگامی که آفتابِ کم رمق غروب بر روی گنبد طلایی معبد می تابید و از  طریق دیوارهای مرمری باشکوه سفید برفی منعکس می شد، عیسی  با تاکید گفت، «این ساختمانها چنان ویران خواهند شد که سنگ روی سنگ باقی نخواهد ماند»(متی ۲۴: ۲). حواریون گیج شده بودند، و شما نیز همچنین. منظور عیسی احتمالاً از این کلمات چه می تواند باشد؟  آنها چگونه با پایان جهانی که شاگردان عیسی درباره آن سؤال کردند، ارتباط دارند؟

هنگامی که عیسی استادانه وقایعی که به نابودی اورشلیم می انجامد را با اتفاقاتی که درست قبل از بازگشت او می افتند را درهم می آمیزد، توجه شما برای شنیدن، بیشتر جلب می شود. در ویرانیِ اورشلیم، پیش پرده ای از استراتژی جنگی شیطان را برای فریفتن و تباهی قوم خدا در آخر زمان مشاهده می کنیم. رهنمودِ عیسی در متی ۲۴ به وضوح ساختاری از وقایعِ ایام آخر  را در چارچوب سقوط اورشلیم ارائه می کند.

ما استراتژی دوگانۀ شیطان را برای فریب و نابودی قوم خدا مطالعه خواهیم نمود. اهریمن امید دارد آنچه را که نتوانست از طریق جفا و شکنجه محقق سازد، از طریق سازش بدست آورد. خداوند هرگز غافلگیر نمی شود و حتی در سخترین زمانهای چالش نیز از قوم خود محافظت می کند.