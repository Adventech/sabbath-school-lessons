---
title:  مسیحیان با مشیت خدا حفظ شده اند
date:  08/04/2024
---

رحمت، فیض، مشیت و پیش آگاهی خدا ، به وضوح در وقایعی که منجر به ویرانی اورشلیم شد آشکار می شود. سستیوس گالوس و لشکریان روم، شهر را محاصره کردند. در اقدامی غیرمنتظره وقتی حمله آنها قریب الوقوع به نظر می رسید، عقب نشینی کردند. سپاهیان یهود آنها را تعقیب کردند و به پیروزی بزرگی دست یافتند.

با فرار رومیان و تعقیب یهودیان، مسیحیانِ اورشلیم به پِلّا در بیریه که در آنسوی رود اردن بود، گریختند. «علامت وعده داده شده به مسیحیان منتظر داده شده بود و اکنون فرصتی برای همه کسانی که خواهان اطاعت از هشدار منجی بودند فراهم شده بود تا فرار کنند. وقایع آنچنان ترتیب یافت که یهودی ها و رومی ها نمی توانستند مانع فرار مسیحیان شوند».- الن جی. وایت ، نبرد عظیم، صفحه ۳۰.

`مزمور ۴۶: ۱ و اشعیا ۴۱: ۱۰ را بخوانید. این آیات درباره مراقبت از پیش تعیین شده خدا چه می گویند؟`

خدا قادر مطلق است و برای تحقق نهایی اهداف الهی خود، بر رویدادهای زمین سلطه دارد. گرچه گاهی خدا برنامه های اصلی خود را بر اساس انتخاب های انسانی ما تغییر می دهد، ولی برنامه نهایی او برای این سیاره محقق خواهد شد. مواقعی وجود خواهد داشت که قوم خدا سختی، جفا، حبس و مرگ را برای آرمان مسیح تجربه می کنند. اما حتی در چالشبرانگیزترین زمانها با بد طینت ترین یورش های شیطان، خداوند از کلیسای خود مراقبت نموده  و آنرا حفظ میکند.

`عبرانیان ۱۱: ۳۵ – ۳۸ و مکاشفه ۲: ۱۰ را بخوانید. این آیات چه واقعیتی را در خصوص نبرد ما با قوای اهریمن آشکار می کنند؟ این آیات چگونه با ایده محافظت خدا در سوال قبل هماهنگی دارند؟ آیا تناقضی در ایده محافظت خدا و اجازه دادن خدا برای مواجهه با برخی مصایب ناگوار و حتی شهید شدن برای آرمان مسیح وجود دارد؟`

«تلاشهای شیطان برای نابود کردن کلیسای مسیح بواسطه خشونت بیهوده بود. نبرد عظیمی که در آن حواریون عیسی، این پرچمداران وفادار، زندگی خود را تسلیم کردند متوقف نشد. شکست، پیروزی آنان بود.  خدمتگزارانِ خدا به قتل رسیدند ولی کار او با صلابت به پیش رفت».- الن جی. وایت، نبرد عظیم، صفحه ۴۱.

`اینکه نویسندگان کتاب مقدس، که مطمئناً درد و رنج را میشناختند، با این وجود توانستند بارها و بارها درباره واقعیت محبت خدا تحریر کنند، برای ما چه معنایی دارد؟ چگونه خودمان می توانیم همان محبت را تجربه کنیم؟`