---
title:  وفادار ماندن در میانه جفا
date:  09/04/2024
---

در سراسر قرون اولیه مسیحیت، کلیساهای مسیحی با وجود زندان، شکنجه و اعدام، بسرعت رشد کرد. ایمانداران وفادار که کاملا به مسیح متعهد بوده و از روح القدس پر بودند، کلام او را با قدرت اعلام نمودند. به همین خاطر زندگیِ ده ها هزار نفر از مردم متحول شده و به مسیحیت گرویدند.

`اعمال رسولان ۲: ۴۱، اعمال رسولان ۴: ۴ و ۳۱، اعمال رسولان ۵: ۴۲ و اعمال رسولان ۸: ۱ – ۸ را بخوانید. این آیات درباره چالشهایی که کلیسای عهد جدید با آن روبرو بود و اینکه چرا به این سرعت رشد نمود چه تعلیمی می دهند؟`

حواریون با تهدید(اعمال رسولان ۴: ۱۷)، زندان(اعمال رسولان ۵: ۱۷ و ۱۸)، شکنجه(اعمال رسولان ۸: ۱) و مرگ (اعمال ۷: ۵۹ و اعمال ۱۲: ۲) روبرو بودند. با این وجود به قدرت روح القدس با رشادت، قیامِ مسیح را اعلام نموده و کلیساها در سراسر یهودیه، جلیل و سامره گسترش یافت(اعمال ۹: ۳۱).

سیاهچالهای جهنم به لرزه درآمد. غل و زنجیرهای شیطان شکسته شد. خرافات بت پرستان در برابر قدرت مسیحِ قیام کرده از بین رفت. انجیل در مواجهه با مشکلات بسیار پیروز گردید. شاگردان دیگر در بالاخانه از ترس دور هم جمع نمی شدند. ترس مثل سایه ای محو شد.

در عوض، ایمان، قلب شاگردان را پُر کرد. یک نگاه اجمالی به پروردگار زنده شده آنها، زندگی آنان را تغییر داد. عیسی دلیل تازه ای برای زندگی به آنها داد. خداوندِ ما نه تنها مأموریت بزرگ را به آنها داده بود (مرقس ۱۶: ۱۵)، بلکه به آنها وعده بزرگ داده بود: «امّا چون روحالقدس بر شما آید، قدرت خواهید یافت و در اورشلیم و تمامی یهودیه و سامره و تا دورترین نقاط جهان، شاهدان من خواهید بود»(اعمال رسولان ۱: ۸).

انجیل به دورترین نقاط زمین نفوذ کرد(کولسیان ۱: ۲۳). گرچه یوحنا که آخرین حواری بود، در آخر قرن اول درگذشت، دیگران مشعل حقیقت را برداشته و مسیحِ زنده را اعلام نمودند. پلینی صغیر، حاکم رومی استان بیت عنیا در ساحل شمالی ترکیه مدرن، در حدود سال ۱۱۰ بعد از میلاد نامه ای به امپراتور تراژان نوشت. متن بیانیه پلینی قابل توجه است زیرا نزدیک به هشتاد سال پس از واقعه صلیب بود.

پلینی محاکمه های رسمی را که برای یافتن و اعدام مسیحیان بود شرح می دهد. وی اظهار داشت: «بسیاری از افراد در هر سن و سال و طبقه و هر جنس در معرض خطر  قرار می گیرند و متهم می شوند و این ادامه خواهد داشت. سرایت این خرافه [مسیحیت] نه تنها در شهرها، بلکه در روستاها و محدوده های خارج شهری نیز گسترش یافته است» .- مرجع زیر: Henry Bettenson, Documents of the Christian Church (New York: Oxford University Press, 2011), p. 4

برغم وحشیانه ترین حملات اهریمن، کلیسای مسیحی بسرعت رشد یافت.

`از کلیسای اولیه چه خواهیم آموخت که به کلیسای آخر زمان کمک کند؟`