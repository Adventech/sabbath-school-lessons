---
title:  دلگرم با امید
date:  25/04/2024
---

`عبرانیان ۲: ۱۴ و ۱۵ را بخوانید. ایمانداران در قرون وسطی چگونه واقعیت نبرد عظیم را تجربه کردند؟`

چه چیزی والدوسیان وفادار را در جریان جفا و شکنجه های وحشتناکی که با آن روبرو بودند، دلگرم نمود؟ چه چیزی به هاس و جروم، تیندال، لاتیمر و شهدای قرون وسطی شهامت داد تا در برابر  شعله های آتش و شمشیر مقاومت کنند؟ ایمان به وعده های خدا. آنها به وعده مسیح ایمان آوردند: «و چون من زنده هستم، شما نیز خواهید زیست» (یوحنا ۱۴: ۱۹). آنها قدرت او را برای بزرگترین آزمون های زندگی کافی یافتند. آنها حتی از طریق مشارکت با مسیح در رنج های او شادی یافتند. و وفاداری آنها شاهدی قدرتمند برای جهان بود.

آنها به فراتر از حال نگریستند. آنها می دانستند که قیام مسیح، مرگِ دشمنِ شکست خورده است. بخاطر این مردان و زنان شجاع بود که زنجیرهای مرگ از هم گسسته شد. آنها به وعده های کلام خدا متمسک شده و پیروزی را به ارمغان آوردند.

`یوحنا ۵: ۲۵ یوحنا ۱۱: ۲۵ و ۲۶ و اول یوحنا ۵: ۱۱ – ۱۳ را بخوانید. این وعده ها به شخص شما چه اطمینانی می بخشند؟ آنها در آزمونها و مشقات زندگی چه کمکی به ما می کنند؟`

جان هاس در مواجهه با زندان، بی عدالتی و حتی مرگ تزلزل نشان نداد. او ماه ها در زندان به سر برد. هوای سرد و نمناک باعث تب او شد که نزدیک بود زندگی اش پایان یابد.

با این وجود، «فیض خدا او را حفظ کرد. در طول هفتههای عذاب، قبل از این که حکم او نهایی شود، آرامشِ ملکوت، وجود او را پر ساخت.

در این نامه او به دوستی گفت، «این نامه را در زندان با دست بسته می نویسم، و فردا منتظر حکم اعدامم هستم. . .  هنگامی که با کمک عیسی مسیح، دوباره در آرامشِ لذت بخشِ زندگیِ آینده همدیگر را ملاقات خواهیم کرد، خواهی فهمید که خدا چقدر مهر و محبت خود را نسبت به من نشان داده است و چقدر حمایت او از من در میان وسوسه ها و آزمایش هایم موثر بوده است.- مرجع : (بانوچوی ز، جلد ۲، ص. ۶۷). او در ظلمتِ سیاهچال خود، پیروزی ایمان واقعی را پیش بینی کرد».- الن جی وایت، نبرد عظیم، صفحات ۱۰۷ و ۱۰۸.

اندرز پولس رسول بسیار با زمان ما مرتبط است. «بیایید بیتزلزل، امیدی را که به آن معترفیم همچنان استوار نگاه داریم، زیرا وعدهدهنده امین است»(عبرانیان ۱۰: ۲۳). همانطور که وعده های خدا قوم او را در اعصار گذشته محافظت نمود، به همین طور امروز نیز از ما پشتیبانی می کند.

`از دست دادن هر چیزی برای مسیح چه معنایی می تواند داشته باشد؟ در آخر به واقع چه چیزی را از دست خواهید داد؟(مرقس ۸: ۳۶ را ببینید). از والدوسیان و اصلاح طلبان چه درسهایی می توانیم بیاموزیم که بتواند ما را در نبرد نهایی زمین حفظ کند؟`