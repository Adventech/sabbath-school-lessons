---
title:  اندیشه هایی فراتر
date:  26/04/2024
---

خدا اجازه داد نور بزرگی بر ذهن این مردان برگزیده بتابد و بسیاری از خطاهای روم را برای آنها آشکار سازد. اما آنها تمام نوری را که قرار بود به جهان داده شود دریافت نکردند. خدا از طریق این خادمانش مردم را از تاریکی روم گرایی بیرون میبرد. اما باید از موانع بسیار و بزرگی می گذشتند، و او آنها را گام به گام به پیش برد تا آنها بتوانند آن را تحمل کنند.

آنان آماده نبودند تا نور را به یکباره دریافت کنند. اگر نور کاملِ خورشید در میانه روز یکباره بر کسانی که برای مدتها در تاریکی سکنی گزیده بودند می تابید، درخشش آن را تحمل نمی کرده و روی گردان می شدند. از این رو، او آن را برای ایمانداران کم کم آشکار نمود تا مردم بتوانند آن را بپذیرند. از قرنی به قرن دیگر، باید کارگران وفادار دیگری  کار را ادامه می دادند تا مردم را همچنان در مسیر اصلاحات هدایت کنند».- الن جی. وایت، نبرد عظیم، صفحه ۱۰۳.

«هاس در نامه دیگری با تواضعی عمیق به کشیشی که بتازگی شاگرد انجیل شده بود از اشتباهات خود صحبت کرد و خود را متهم کرد که در گذشته «از پوشیدن لباس فاخر لذت می برده و ساعت های زیاد را در مشاغل بیهوده به هدر داده است». آنگاه این نصیحت های تاثیرگذار را اضافه نمود: باشد که جلال خدا و نجات جانها ذهن تو را مشغول سازد و نه درآمد و املاک. بیشتر از آنکه خانه ات را مزین سازی ذهنت را مزین کن و بیشتر از همه به بنای روحانی خود توجه کن. با فقرا با تقوا و متواضع باش و ثروت را برای خوشگذرانی تلف مکن. آیا نباید زندگی ات را اصلاح کنی و از زیاده روی ها خودداری نمایی، می ترسم به شدت تنبیه شوی چنانکه من شده ام».- الن جی. وایت، نبرد عظیم، صفحات ۱۰۵ و ۱۰۶.

**سوالاتی برای بحث:**

`۱. «نور تدریجی» چیست؟ چرا خدا نور حقیقت را بطور تدریجی آشکار می کند؟ چگونه این اصول در کلیسای خدا امروز اعمال می شود؟`

`۲. چگونه کشفیات تازه حقیقت با حقایقی که قوم خدا قبلا درک کرده اند، ارتباط پیدا می کنند؟ چرا نور جدید هرگز نباید با نور قدیمی تضاد داشته باشد؟`

`۳. فارغ از محل زندگی شما فرهنگ شما، ارزشها، ایدهها، و قوانین اخلاقی را ترویج میکند که به نوعی با آنچه کتاب مقدس تعلیم میدهد در تناقض است. پس از شناسایی این تناقضات، به عنوان یک کلیسا چگونه باید با این چالش ها برخورد کنیم؟ چگونه میتوانیم شهروندان خوبی باقی بمانیم و در عین حال تسلیم ارزشهای انحرافی فرهنگ خود نشویم؟`

`۴. نامه جان هاس چه تأثیری بر تفکر امروز شما دارد؟ چه چیزی در این نامه شما را تحت تاثیر قرار می دهد؟`