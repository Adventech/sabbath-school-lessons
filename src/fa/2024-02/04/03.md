---
title:  نور بر تاریکی پیروز می شود
date:  22/04/2024
---

`یهودا ۳ و ۴ را بخوانید. هشدار در اینجا چیست و چگونه در مورد کلیسای مسیحی بعدی اعمال شد؟`

کتاب یهودا در حدود  ۶۵ پس از میلاد برای مسیحیان وفاداری نوشته شده بود که «در خدای پدر، حبیب و برای عیسی مسیح محفوظ میباشند»(یهودا ۱: ۱). از این ایمانداران وفادار خواسته شد که «برای ایمانی که یک بار برای همیشه به مقدسین تحویل داده شد، با جدیت مبارزه کنند. زیرا برخی کسان که محکومیتشان از دیرباز رقم خورده، مخفیانه در میان شما رخنه کردهاند»(یهودا ۱: ۳ و ۴).

این توصیه برای ایمانداران در قرون وسطی پس از هجوم  اعمال بت پرستانه به کلیسا و خطرسنتهای بشری برای کلام خدا، اهمیت بیشتری داشت. برای قرنهای متمادی، افرادی مانند والدوسیان به عنوان مدافعان حقایق کتاب مقدس ایستادند. آنها معتقد بودند که مسیح تنها واسطه آنها و کتاب مقدس تنها منبع قدرت آنهاست. «در هر عصری شاهدانی برای خدا وجود داشتند، مردانی که ایمان به عیسی را بعنوان تنها میانجی بین خدا و انسان عزیز می دانستند و کتاب مقدس را به عنوان تنها قانون زندگی می دانستند و روز سبت حقیقی را تقدیس می نمودند».- الن جی وایت، نبرد عظیم، صفحه ۶۱.

`مکاشفه ۲: ۱۰ را بخوانید. خدا به کسانی که تا حد مرگ به او وفادارند چه وعده ای میدهد؟`

این کلمات به کلیسای اسمیرنا نوشته شد. یکی از خدایان پشتیبان شهر، دیونیسیوس، خدای جشنها و باروری بود. هنگامی که کاهنانِ دیونیسیوس مُردند، در مراسم تشییع جنازه آنها تاجی بر سر آنها گذاشتند. یوحنا این تاج زمینی را که هنگام مرگ بر سر گذاشته می شود، با تاجِ حیات که بر سر کسانی که بر نیروهای شیطانی پیروز می شوند، مقایسه می کند. تاج حیات به کسانی تقدیم می شود که به خاطر مسیح آزمایش ها، مشکلات، رنج ها و حتی مرگ را تحمل کردند.

تاج حیات، این ایمانداران وفادار را انگیز می بخشد تا مرگ را به خاطر مسیح تحمل کنند. تاج حیات همیشه در شرایط چالش برانگیز، ایمانداران را الهام می بخشد. والدوسیان از طریق درد و جفا الهام یافته بودند. آنها می دانستند که روزی عیسی را خواهند دید و برای همیشه با او زندگی خواهند کرد. تاج حیات نیز با ما صحبت میکند: ممکن است اکنون آزمایشها و سختی هایی را پشت سر بگذاریم، اما تاج حیات در انتظار ماست در حینی که چشمانمان را به عیسی دوخته باشیم.

`در زمانهای سختی و چالش برانگیز چه چیزی به شما دلگرمی می دهد؟ چه چیزی شما را به وحشت می اندازد؟ چه وعده هایی را می توانید برای آن زمان ها بطلبید؟`