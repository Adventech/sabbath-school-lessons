---
title:  شهامت برای ایستادن
date:  23/04/2024
---

`اعمال ۵: ۲۸ – ۳۲، افسسیان ۶: ۱۰ – ۱۲ و مکاشفه ۳: ۱۱ را با هم مقایسه کنید. چه اصول اساسی در این آیات یافت می شوند؟`

یکی از ویژگیهای متمایز والدوسیان و هر یک از اصلاحطلبان، وفاداری مطلق آنها به خدا، اطاعت آنها از اقتدار کتاب مقدس، و تعهد آنها به برتری مسیح و نه پاپ بود. ذهن آنها از داستان های عهد جدید درباره ایمان و شجاعت اشباع شده بود.

آنها به همراه پطرس و رسولان میتوانستند بگویند: «خدا را باید بیش از انسان اطاعت کرد» (اعمال رسولان ۵: ۲۹). آنها پند پولس را درک کردند که «به پشتوانه قدرت مقتدر او نیرومند باشید» (افسسیان ۶: ۱۰). آنها توصیه عیسی را جدی گرفتند که گفت، «آنچه داری، محکم نگه دار تا کسی تاجت را نرباید» (مکاشفه ۳: ۱۱). این مردان و زنان با ایمان به جای تسلیم شدن در برابر سنتهای کلیسای روم، شجاعت ایستادگی برای حقایق کلام خدا را داشتند.

والدوسیان یکی از اولین گروه هایی بودند که کتاب مقدس را به زبان خودشان نوشتند. روایتی تاثیرگذار از دست نوشته های کتاب مقدس توسط جین لگار ، که کاتب کتاب مقدسِ والدوسی بود، حاوی اطلاعات دست اولی از کار آنان بود که شامل نقاشی بود. والدوسی ها مخفیانه آیات کتاب مقدس را در جوامع کوه نشین شمال ایتالیا و جنوب فرانسه رونویسی کردند. جوانان در هر رده سنی توسط والدینشان راهنمایی شدند تا بخشهای بزرگی از کتاب مقدس را به حافظه بسپارند.

تیم هایی از کاتبان کتاب مقدس با زحمت کار کردند تا کتاب مقدس را تکثیر کنند. بسیاری از این جوانان والدوسی در سراسر اروپا، بی سر و صدا بعنوان بازرگان سفر می کردند تا حقایق کتاب مقدس را به مشارکت بگذارند. وقتی فرصتی پیش می آمد برخی در دانشگاه ها ثبت نام کردند و بخشهایی از کلام مقدس را با همکلاسیان خود به مشارکت می گذاشتند.

با هدایت روحالقدس، در لحظه ای که حس می کردند که جوینده ای صادقانه از خود اشتیاق نشان می دهد،  گزیده ای از قسمتهای ارزشمند کتاب مقدسشان را تقدیم می کردند. بسیاری به بهای جان خود  وفادار  و متعهد باقی ماندند. اگرچه والدوسیان تمام آموزههای کتاب مقدس را به وضوح درک نمیکردند، اما با مشارکت آن با دیگران، برای قرنها از حقیقت کلام خدا محافظت کردند.

طریق پارسایان همچون طلوع سپیدهدمان است، که تا روشنایی نیمروز، نور آن هر دم فزونی میگیرد» (امثال ۴: ۱۸). سلیمان مسیری را که خداوند فرزندانش را در مسیر هدایت می کند، بسان خورشیدی مقایسه می کند که بالاتر و بالاتر می رود. اگر خدا خورشید را مانند زدن یک کلید یکدفعه روشن می کرد و خورشید با تمام درخشندگی خود یکباره می درخشید، ما را کور می کرد. پس از قرنها که تاریکی جهان را فرا گرفت، خداوند مردان و زنانی را برانگیخت که به کلام خود متعهد بودند و به تحقیق بیشتر ادامه دادند.

`چگونه می توانیم با بازتاب نور مسیح، در جامعه خود بدرخشیم؟ آیا چنین می کنیم؟`