---
title:  تحت جور وجفا و در عین حال پیروز
date:  21/04/2024
---

`دانیال ۷: ۲۳ – ۲۵ و مکاشفه ۱۲: ۶ و ۱۴ را بخوانید. آین آیات به چه دوران نبوی اشاره می کند؟`

هر زمان که قوم خدا به او وفادار باقی بمانند، شیطان خشمگین می شود و اغلب آزار و جفا به دنبال دارد. دانیال نبی زمانی را شرح داد که مربوط به آینده بود، که در آن کلیسای قرون وسطی بر علیه قوم خدا «جنگ میکرد» و «آزار و جفا» می رساند (دانیال ۷: ۲۱، ۲۵).

یوحنا نبی در پیشگویی خود در باره آینده زمانی را شرح داد  که کلیسای خدا مجبور به فرار به بیابان شد تا «زمانی و زمانی و نیم زمانی از او نگهداری شود»(مکاشفه ۱۲: ۱۴). مکاشفه ۱۲: ۶ می افزاید «آن زن [کلیسا]» به جایی که خدا برای او مهیا کرده بود، به بیابان گریخت». قوم خدا در بیابان پرورش یافتند. کلام او آنان را تقویت و حفظ نمود، در حالی که نبرد عظیم در این دوران طولانی و تاریک سلطه پاپ ادامه می یافت.

قوم خدا «مکانی را که خدا برایشان مهیا کرده بود» یافتند. در چالش برانگیزترین مراحل زندگی، خدا همیشه مکانی را برای پیروان وفادار خود مهیا می کند. در خلال بزرگترین مشقات و آزمونها، قوم او به دامن پر مِهر او پناه آوردند تا او از آنان مراقبت کند.(مزمور ۴۶ را ببینید).

۱۲۶۰ روز و زمانی و زمانی و نصف زمان در مکاشفه ۱۲: ۶ و ۱۴، هر دو به دوره مشابه اشاره می کنند(۳ و نیم زمان یا سال x ۳۶۰ روز / سال = ۱۲۶۰ روز).

نبوت  کتاب مقدس اغلب بطور نمادین نوشته شده است. در بخشهای نبوتی کتاب دانیال و مکاشفه، یک روز نبوتی برابر با یک سال واقعی است. ما این اصل روز- سال را در اعداد ۱۴: ۳۴ و حزقیال ۴: ۶ می یابیم.

اصل روز – سال نه تنها بر این دو آیه، بلکه بر بنیان کتاب مقدس گسترده ای استوار است. دکتر ویلیام شیا، تاریخ شناس و پژوهشگر عهد قدیم، ۲۳ سطر از شواهد کتاب مقدسی را در سراسر عهد قدیم برای این اصل ارائه می دهد. مفسران کتاب مقدس در طول قرن ها از آن استفاده کرده اند.

ویزیگوثها، واندالها، و اوستروگوثها قبایلی بودند که به آموزه هایی متفاوت از تعالیم رسمی روم عقیده داشتند. ۱۲۶۰ روز زمانی آغاز شد که آخرین قبایل بربر، اوستروگوثها، در سال ۵۳۸ بعد از میلاد، از روم بیرون رانده شدند. این دوره تاریکی روحانی تا سال ۱۷۹۸ پس از میلاد، زمانی که برتیه، ژنرال فرانسوی، پاپ را از روم برکنار کرد، ادامه یافت. مسیحیان بیشماری در این مدت طولانی به دلیل اطاعت از کلام خدا به شهادت رسیدند. حتی در مرگ هم پیروز شدند. در مسیح آنها از گناه و سلطه گناه آزاد بودند و «از طریق خون بره» غلبه کردند. پیروزی مسیح بر شیطان بر روی صلیب پیروزی آنها بود. گرچه آنها مُردند، اما مرگ آنها فقط یک استراحت تا بازگشت مسیح است.

`تحقق نبوت های کتاب مقدس چگونه ایمان شما را تقویت کرده است؟`