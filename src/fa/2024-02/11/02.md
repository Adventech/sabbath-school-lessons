---
title:  درگیری نهایی مکاشفه
date:  09/06/2024
---

پیام مکاشفه بسیار بیشتر از نمادهای رمزی، جانوران عجیب و غریب و تصاویر غیرعادی تشکیل شده است. این پیام از حقایق ابدی سخن می گوید که خدای مهربان به نسل آخرالزمان داده است. درگیری بین مسیح و شیطان در آسمان بر سر پرستش آغاز شد. بر سر عبادت  به اوج نهایی خود خواهد رسید.

`مکاشفه ۱۴: ۷ و ۹ را با مکاشفه ۴: ۱۱ مقایسه کنید. موضوع کلی مکاشفه در این درگیری کیهانی بین خیر و شر چیست؟`

در سراسر مکاشفه، پرستش و خلقت به طور ناگسستنی به هم مرتبط هستند. مکاشفه ۱۴: ۷ ما را به پرستش خداوند کل خلقت فرا می خواند. در چارچوب فرضیه  تکامل تدریجی، که در دو قرن اخیر جهان، طوفانی بپا  کرده است، سبت یادآوری ابدی از هویت ماست. این موضوع را دائما به ما یادآوری می کند که ما مخلوق هستیم و خالق ما سزاوار بیعت و پرستش می باشد. این یکی از دلایلی است که شیطان تا این حد از سبت نفرت دارد.

`مکاشفه ۱۲: ۱۷ و مکاشفه ۱۴: ۱۲ را بخوانید. اوج پرستش خالق چگونه معنا می یابد؟`

پرستش خالق بواسطه رعایت فرامین خدا در مقابله مستقیم با پرستش وحش قرار دارد. علیرغم شدیدترین ضدیت ها و سخت ترین جفاهای تاریخ، خداوند از مردم وفادار آخر زمان برخوردار خواهد بود.

«در  حالی که رعايت سبت جعلی بمنظور پیروی از قانون دولت، برخلاف فرمان چهارم، بيعت با قدرتی است كه در ضدیت با خداست، رعايت سبت راستین در متابعت از حکم خدا، گواهی از وفاداری نسبت به خالق است».- الن جی وایت، نبرد عظیم، صفحه ۶۰۵.

مکاشفه ۱۴: ۱۲ اظهار می کند که این پیروان متعهدِ منجی، از «ایمانِ عیسی» برخوردارند. ایمانِ عیسی ایمانی است بس عمیق که زمانی که نمی بیند اعتماد می کند. زمانی که نمی تواند بفهمد ثابت قدم می ماند. این هدیه ای از عیسی است که با ایمان دریافت می کنیم و ما را از درگیری قریب الوقوع عبور خواهد داد.

`سبت روز هفتم، نماد بنیادین خدا به عنوان خالق است که به خود عدن باز می گردد. از اینرو، تلاش برای غصب آن، همانطور که روم چنین کرد (دانیال ۷: ۲۵ را ببینید)، به معنای تلاش برای غصب اقتدار خدا در بنیادی ترین سطح ممکن است. چگونه این حقیقت به ما کمک می کند تا بدانیم، چرا در روزهای آخر نکته ای بحث برانگیز خواهد بود؟`