---
title:  بحران پیش رو
date:  10/06/2024
---

نبوتِ نشانِ وحش در مکاشفه ۱۳، درباره غضبناک ترین و بدترین مرحله جنگ شیطان بر ضد خدا سخن می گوید. از زمانی که عیسی بر روی صلیب مرد، دشمن دانست که شکست خورده است ولی او مصمم است هر چه که بتواند دیگران را با خود به زیر بکشد. اولین راهبرد او در این کارزار، فریب است.  وقتی که فریب بکارش نیاید، او به زور متوسل می گردد.

البته جفای مذهبی موضوع تازه ای نیست. از زمانی که قابیل، هابیل را به خاطر اطاعت از فرمان خدا کُشت، این مشکل وجود داشته است. عیسی گفت که حتی در بین ایمانداران هم اتفاق خواهد افتاد.

`یوحنا ۱۶: ۲، متی ۱۰: ۲۲، دوم تیموتائوس ۳: ۱۲، و اول پطرس ۴: ۱۲ را بخوانید. کلیسای عهد جدید چه چیزی را تجربه کرد، و چگونه آن در مورد کلیسای آخرالزمان مسیح صدق میکند؟`

در سراسر تاریخ کلیسا، جفا متداول بوده است. چنین چیزی در روم بت پرست بوقوع پیوست اما به ویژه در جفای وحشیانه مسیحیان باورمند به کتاب مقدس توسط کلیسای قرون وسطی مشهود بود. نشانِ وحش تنها حلقه نهایی این زنجیره جهنمی است. مانند جفاهای گذشته، برای وادار کردن همه افراد به انطباق با مجموعه معینی از عقاید و یک سیستم پرستشیِ مورد تایید طراحی شده است.

این پیشگویی نشان میدهد که جفا با تحریمهای اقتصادی آغاز میشود: هیچکس نمیتواند بخرد یا بفروشد مگر اینکه نشان وحش را داشته باشد. هرکسی که از دریافت نشان امتناع کند سرانجام با حکم مرگ مواجه می شود (مکاشفه ۱۳: ۱۵، ۱۷).

شریر هم اینک مسیحیان متحد خود را آماده کرده تا نشان وحش را بپذیرند. در هنگام آزمون نهایی، او آنان را تشویق می کند تا زندگی خود را با دریافت این نشان تطبیق دهند. وقتی به نظر می رسد که تمام جهان با شگفتی توام با تحسین از وحش پیروی می کند (مکاشفه ۱۳: ۳)، ناگهان صحنه تغییر می کند و دوربین نبوی بر قوم خدا متمرکز می شود.

مکاشفه ۱۴: ۱۲ این تصویر را ارائه می کند. «در اینجا کسانی هستند که احکام خدا و ایمان عیسی را حفظ مینمایند».زندگی قوم خدا، زندگی عابدانه و مطیعانه است. به فیض او، هنگامی که همه چیز در اطرافشان مازلزل می شود، محکم می ایستند. در حالی که جهان از وحش پیروی می کند، آنها «برّه را هر کجا میرود متابعت میکنند»(مکاشفه ۱۴: ۴). با قدرت مسیح آنان بر قدرتهای جهنم که بر ضد آنها جبهه گرفته اند پیروز می شوند.

همانطور که در درس ۹ دیدیم، کانون درگیری بین خیر و شر بر سر پرستش است. وحش فریب را بکار می گیرد، هنگامی که شکست می خورد، به زور و خشونت متوسل می شود.

`چقدر سریع اجازه می دهید، که ملاحظات اقتصادی باعث شود تا رعایت سبت را بخطر بیندازید؟`