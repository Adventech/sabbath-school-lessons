---
title:  'شناسایی وحش: بخش ۱'
date:  11/06/2024
---

`مکاشفه ۱۳: ۱ و ۲ را بخوانید. این جانور از کجا بر می خیزد و چه کسی به او اقتدار می بخشد؟`

کتاب مکاشفه اژدها را به عنوان شیطان شناسایی می کند. مکاشفه ۱۲: ۳-۵ می گوید که اژدها تلاش کرده تا «فرزند مذکر» را به «محض تولد» نابود کند، آنکه «بعدها به نزد خدا و تخت او ربوده شد». این اهریمن بود که از طریق روم بت پرست اقدام کرد و تلاش کرده بود تا مسیح را نابود کند(متی ۲: ۱۶-۱۸ را ببینید). دشمن اصلی خدا و انسان از طریق نهادهای سیاسی و مذهبی برای تحقق اهداف خود تلاش می کند.

درباره این جانور به ما گفته شده است، «مانند پلنگ بود و پایهایش مثل پای خرس و دهانش مثل دهان شیر. و اژدها قوّت خویش و تخت خود و قوّت عظیمی به وی داد»(مکاشفه ۱۳: ۲). این نبوت صدها سال بعد بطور دقیق محقق شد، وقتی که کنستانتین امپراتور روم پایتخت خود را به کنستانتینوپل، واقع در ترکیه فعلی تغییر داد. این تغییر مکان خلاء قدرتی را در پایتخت سابق سزارها، شهر امپراتوری روم، ایجاد کرد. بدین ترتیب، روم بت پرست تخت یا پایتخت خود را به وحش واگذار کرد.

آیزاک بیکاس اظهار داشت، «با جابجایی امپراتوری به کنستانتینوپل، ... کنستانتین راه را برای بیشاپ روم باز کرد تا خود را برتر از هر انسانی بر روی زمین و فراتر از خدای آسمانها قرار دهد».- مرجع زیر: —The Infinite Importance of the Obedience of Faith, and of Separation from the World, p. 16 (quoted in Le Roy Edwin Froom, The Prophetic Faith of Our Fathers, vol. 3, p. 213).

طبق گفته توماس هابز، « پاپ، چیزی جز شبح امپراتوری روم درگذشته نیست که بر قبر آن تاجگذاری کرده است».- مرجع زیر: —Leviathan (New York: Oxford University Press, 1996), p. 386.

تجزیه و تحلیل دقیق نشان می دهد که جانور دریایی مکاشفه ۱۳ یک قدرت مذهبی مرتد است که از روم برمی خیزد و به یک سیستم پرستش جهانی تبدیل می شود (مکاشفه ۱۳: ۳، ۴)..این جانور یک شخص نیست؛ او یک سازمان مذهبی است که دستورات بشری را جایگزین حقیقت کلام خدا نموده است.

`مکاشفه ۱۳: ۱ و ۶ را بخوانید. در تشخیص قدرت وحش، کدام واژه کلیدی بکار رفته است؟`

کتاب مقدس در یوحنا ۱۰: ۳۳ و لوقا ۵: ۲۱ ملحد دجال را با دو مثال تعریف می کند: (۱) مردی که تظاهر به خدا می کند یا ادعا می کند که خداست، و (۲) مردی که ادعا می کند قدرت بخشش گناهان را دارد. این ادعاها ناعادلانه بود زیرا عیسی واقعاً خداست و بنابراین حق دارد گناهان را ببخشد. پاپ روم دو آموزه متمایز دارد که کتاب مقدس آنها را کفر می نامد: ادعای آن مبنی بر اینکه کشیشان قدرت بخشش گناهان را دارند و اینکه پاپ از اختیارات خدا بر روی زمین برخوردار است.