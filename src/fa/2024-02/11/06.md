---
title:  جانوری از زمین یا وحش زمینی
date:  13/06/2024
---

`مکاشفه ۱۳: ۱۱ – ۱۸ را بخوانید. این جانور دوم چقدر با جانور اول مکاشفه ۱۳ تفاوت دارد؟`

جانور اول از دریا برخاست؛ جانور دوم «از زمین بر می خیزد»(مکاشفه ۱۳: ۱۱). دریا معرف «مردم، جمعیت، ملتها و زبانهاست»(مکاشفه ۱۷: ۱۵). پس زمین معرف یک منطقه کوچک مملو از جمعیت دنیاست. این جانور دوم در نزدیکی خاتمه دوره نبوی بر می خیزد که جانور اول اقتدار خود را ممارست می کند(مکاشفه ۱۳: ۵).  یعنی اینکه در حدود سال ۱۷۹۸ میلادی به اوج خود می رسد.

ایالات متحده دقیقا با این توصیف مطابقت دارد که استقلال خود را در سال ۱۷۷۶ یافت و قانون اساسی خود را در سال ۱۷۸۹ تصویب کرد و در اواخر قرن نوزدهم به عنوان قدرتی جهانی به رسمیت شناخته شد.

یوحنا ادامه می دهد، « و دیدم وحش دیگری را که از زمین بالا میآید و دو شاخ مثل شاخهای برّه داشت و مانند اژدها تکلّم مینمود»(مکاشفه ۱۳: ۱۱). شاخها در نبوت کتاب مقدس نماد قدرت می باشند. غیر متشابه با جانور اول، این جانور نه تاجی داشت و نه شاخی، که حاکی از این بود که قدرتی سلطنتی نیست. دو شاخ معرف دو اصول ابتدایی حکومتی بود که مرجع قدرت و موفقیت ایالات متحده می باشند: آزادی سیاسی و مذهبی.

`مکاشفه ۱۳: ۱۱ و ۱۲ را بخوانید. چه تغییری در این جانور می بینید و چگونه سخن می گوید؟`

این ملت آرام و همچون بره است ولی در نهایت مانند اژدها صحبت می کند. «تمام اقتدار وحش اول» را اعمال می کند (مکاشفه ۱۳: ۱۲) و اصول آزادی مذهبی خود را کنار می گذارد و باعث می شود «زمین و ساکنان آن وحش اول را بپرستند» (مکاشفه ۱۳: ۱۲). ایالات متحده با به رسمیت شناختن اقتدار روحانی و سکولار پاپ، همه را بر روی زمین ملزم می دارد  تا جانور اول را بپرستند. بر اساس این نبوت، ایالات متحده تمثالی برای جانور ایجاد می کند که اتحاد کلیسا و دولت لازمه آن است و همه را ملزم میدارد تا این تمثال را پرستش کنند.

آنچه جالب است این است که در زمانی که ایالات متحده برای اولین بار بعنوان قدرت  وحش شناخته شد، تصور نمی شد که به غول نظامی و اقتصادی که الان هست تبدیل شود.

`به عدم ثبات سیاسی امروز امریکا فکر کنید. چگونه ممکن است روزی به تحقق این پیشگویی متنهی شود؟`