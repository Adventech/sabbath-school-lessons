---
title:  اندیشه هایی فراتر
date:  14/06/2024
---

پرستش وحش و تصویر او به دانیال ۳ اشاره دارد، جایی که پادشاه بابل به شدرک، میشک و عبدنغو دستور داد تا در برابر مجسمه طلایی سجده کنند و در غیر اینصورت در کوره آتش افکنده می شوند. بابل کهن، بابل مدرن – مسئله عبادت است. پرستش واقعی از ذهنی سرچشمه می گیرد که توسط کلام خدا تعلیم داده شده است، روحی که با عشق او دگرگون شده است، و قلبی پر از روح اوست. آنگاه ما «مطابق با این جهان» نخواهیم بود، بلکه بر اساس اراده خدا که در کلام او آمده است زندگی خواهیم کرد. این تنها پناهگاه و ملجای ماست!

«خداوند هرگز اراده و خواست خود را تحمیل نمی کند ولی شیطان متوسل به زور می شود تا افراد را تحت کنترل خود در آورد و یا آنان را اغوا کند. او با ایجاد ترس و ارعاب و اعمال زور و فشار، درصدد است تا بر وجدان حکومت کند و از آنها پیمان وفاداری بگیرد. برای انجام چنین کاری او مقامات مذهبی و سکولار را وادار به اجرای قوانین انسانی و تخطی از احکام خدا سوق می دهد».- الن جی وایت، نبرد عظیم، صفحه ۵۹۱.

«بمنظور اینکه دربرابر مشقات دوام بیاورند، آنها بایستی اراده خدا را همانطور که در کلام او آشکار شده درک کنند؛ آنان می توانند او را تکریم کنند همانطور که مفهوم درستی از شخصیت او، حکومت و اهداف و اعمال او در قبال خودشان دارند. هیچ کس به غیر از کسانی که ذهن را با حقایق کتاب مقدس تقویت کرده باشند، نخواهند توانست در آخرین درگیری بزرگ ایستادگی کنند».- الن جی وایت، نبرد عظیم، صفحه ۵۹۳.

«ولی خدا بر روی زمین از قومی برخوردار خواهد بود تا کتاب مقدس را حفظ و ابقا کنند و تنها کتاب مقدس را به عنوان معیار تمامی آموزه ها و اساس تمامی اصلاحات در نظر بگیرند.

«نظرات فرهیختگان، استنباط های علمی، عقاید یا تصمیمات موافق یا مخالف شوراهای مذهبی متعدد کلیساهایی که نماینده آن هستند، نه یک نفر و نه صدای اکثریت، نباید به عنوان شواهدی موافق یا علیه نقطه نظر ایمان مذهبی باشد.  قبل از قبول هر آموزه یا دستورالعملی، ما باید آنچه را که «خداوند فرموده است» را در نظر بگیریم».- الن جی وایت، نبرد عظیم، صفحه ۵۹۵.

**سوالاتی برای بحث:**

`۱. چطور می توانیم در انتظار آمدن مسیح زندگی کنیم و آن امید را بدون ترساندن به اشتراک بگذاریم؟`

`۲. بر مسئله پرستش تامل کنید. زندگی روزانه، زندگی معمولی ما، درباره اینکه چه کسی یا چه چیزی را پرستش می کنیم، به ما چه می گوید؟`

`۳. چگونه می توانیم به خودمان و دیگران کمک کنیم تا با اطمینان و بدون ترس با آینده روبرو شویم؟`

`۴. درک وقایع روزهای آخر چه تفاوت عملی را در زندگی امروز ما ایجاد می کند؟`