---
title:  'شناسایی وحش: بخش ۲'
date:  12/06/2024
---

قوم خدا بهجای پرستش وحش، بیشترین لذت و بالاترین حظ خود را در پرستش او مییابند. اطاعت آنها از دلی می جوشد که آکنده از عشق و محبت است. آنها به او متعهد هستند زیرا می دانند که او چقدر به آنها متعهد است.

`مکاشفه ۱۳: ۵ را بخوانید. مشخصات شناسایی او  را در زیر بنویسید.`

از درس ۴ به یاد بیاورید که خدا کلیدی برای درک زمان نبوی به ما می دهد – یک روز نبوی برابر با یک سال واقعی است (اعداد ۱۴: ۳۴، حزقیال ۴: ۶). محاسبه دوره زمانی ۴۲ ماهه ذکر شده در مکاشفه ۱۳:۵ با استفاده از ماه عبری ۳۰ روزه، برابر است با ۱۲۶۰ روز یا سال نبوی.

پاپ از سال ۵۳۸ تا ۱۷۹۸ میلادیاز  نفوذ زیادی برخوردار بود. اما هنگامی که برتیه، ژنرال ناپلئون، پاپ را در سال ۱۷۹۸ پس از میلاد به اسارت گرفت، دوره نبوی برتریِ پاپ به پایان رسید و نبوت مکاشفه محقق شد: «اگر کسی اسیر نماید به اسیری می رود» (مکاشفه ۱۳: ۱۰). ضربه به پاپ بسیار جدی بود اما کشنده نبود. طبق مکاشفه ۱۳:۱۲، زخم مرگبار التیام می یابد. نفوذ پاپ بار دیگر در سراسر جهان محسوس خواهد بود.

امروزه رهبران جهان از پاپ به عنوان سفیر کلیسای رم استقبال می کنند و مرتباً از وی در واتیکان دیدن می کنند. در دنیای بیثباتِ بیسابقه، صحنه برای پاپ روم آماده میشود تا به رهبر اخلاقی تحسینشده جهان تبدیل شود که میتواند مردم را دور هم جمع کند. پاپ بندیکت شانزدهم طی سخنرانی خود در ۶ ژوئن ۲۰۱۲ در جمع بیش از پانزده هزار نفر که در میدان سنت پیترز در رم تجمع کردند، اعلام کرد: «یکشنبه روز خداوند و روز مردان و زنان است، روزی که در آن همه باید بتوانند آزاد باشند، آزاد برای خانواده و آزاد برای خدا. در دفاع از یکشنبه، ما از رستگاری انسان دفاع می کنیم. —https://www.vatican.va/content/benedict-xvi/en/audiences/2012/documents/hf_ben-xvi_aud_20120 606.html.

نبرد عظیم به وضوع آشکار می کند که این جنبش سرانجام به کجا منتهی خواهد شد:

«کسانی که سبت کتاب مقدس را محترم می شمارند به عنوان دشمنان نظم و قانون، شکستن محدودیتهای اخلاقی جامعه، مسببان هرج و مرج و فساد، و آورندگان غضب خدا به زمین محکوم می شوند.... آنان متهم به نارضایتی از حکومت می شوند. کشیشانی که از الزام حکم الهی سرپیچی می کنند از منبرها پائین کشیده شده و باید تسلیم مقامات مدنی شوند که باصطلاح مسح خدا هستند. در مجالس قانونگذاری و محاکم دادگستری، رعایت کنندگان فرمان، افرادی بد جلوه داده شده و محکوم خواهند شد».- الن جی وایت، نبرد عظیم، صفحه ۵۹۲.

`هر چند اکنون دیدن چنین اتفاقی سخت است،اما مشاهده کنید که دنیای ما به چه سرعتی تغییر می کند. این تغییرات درباره سرعت وقایع آخر زمان که بر ما واقع خواهد شد چه می گوید؟`