---
title:  درگیری قریب الوقوع
date:  08/06/2024
---

### مطالعه این هفته
برای مطالعه این هفته بخوانید: مکاشفه ۱۴: ۷ و ۹ و ۱۲؛ مکاشفه ۴: ۱۱؛ مکاشفه ۱۳: ۱ و ۲؛ مکاشفه ۱۲: ۳-۵ و ۱۷؛ مکاشفه ۱۳: ۱۱-۱۸.

> <p>آیه حفظی</p>
> «ایشان را به راستی خود تقدیس نما. کلام تو راستی است»(یوحنا ۱۷: ۱۷).

یک قطعه پزشکی نسبتاً جدید به نام تراشه زیستی یا وریچیپ وجود دارد که به اندازه یک دانه برنج است که می تواند در نسج بیمار کاشته شود. تراشه زیستی حاوی اطلاعاتی در مورد سابقه پزشکی بیمار است، که می توان با عبور دادن یک اسکنر خارجی در منطقه ای که تراشه زیستی یا وریچیپ در آن قرار داده شده است، به اطلاعات آن دست پیدا کرد. برخی از مسیحیان این را بخشی از توطئه ای برای اِعمال علامت وحش می دانند. برای دیگران، علامت وحش مربوط به بارکد روی قوطی های غذاست. یا یک عدد مرموز روی اسکناس های دلاری است که ظاهراً به ۶۶۶ ختم می شود. برای برخی این عدد به نظم فراماسونری، اشراقیون، هلیکوپترهای سیاه رنگ سازمان ملل متحد، و سازمان ملل مربوط می شود.

هدف درس این هفته آشکار ساختن تضاد پیش رو بر سر پرستش است. شیطان با تلاش برای تضعیف قانون خدا، اقتدار خدا را به چالش خواهد کشید. به طور خاص، سبت به مرکز درگیری جهانی بر سر پرستش تبدیل خواهد شد. شیطان از سبت متنفر است زیرا از خالق متنفر است. او از اجبار، فشار و زور برای شکستن تعهد ما به مسیح استفاده خواهد کرد. بر سر روز پرستشِ درست و غلط، تصادم اعتقادات وجود دارد.

درخواست نهایی خدا این است که به رغم جفا، تحریم اقتصادی، زندان و حکم مرگ، به مسیح وفادار باشیم. مطالعه این هفته بر این تاکید دارد که قوت عیسی، ما را از میان درگیری نهایی زمین عبور می دهد.