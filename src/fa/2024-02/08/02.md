---
title:  حرم مطهر آسمانی
date:  19/05/2024
---

`خروج ۲۵: ۸ و ۹ و ۴۰ و عبرانیان ۸: ۱ – ۶ را بخوانید. چه چیزهایی در این آیات درباره دو حرم مطهر چه مطرح می شوند؟`

همانطور که ایمانداران اولیه ادونتیست در ماههای بعد از ۱۸۴۴ کتاب مقدس را بررسی می کردند، فهمیدند که دو حرم مطهر در کتاب مقدس ذکر گردیده است – یکی که موسی ساخت و دیگری که  اصلی می باشد و در آسمان است. در کتاب مقدس، اصطلاح «حرم مطهر»، همانطور که در کتاب مقدس به کار برده شده است، ابتدا به خیمه ای که موسی ساخته بود، به عنوان الگو یا «مدل» از چیزهای آسمانی اشاره دارد. و ثانیاً، به «خیمه واقعی» در آسمان، که حرم مطهر زمینی به آن اشاره دارد. با مرگ مسیح، آداب و مناسک حرم مطهر زمینی اهمیت خود را از دست داد. «خیمه واقعی» در آسمان، حرم مطهرِ عهد جدید است. و همانطور که نبوت دانیال ۸: ۱۴ در این دوران محقق می شود، حرم مطهری که به آن اشاره می شود باید حرم مطهر عهد جدید باشد.

«در پایان ۲۳۰۰ روز، در سال ۱۸۴۴، قرن ها هیچ حرم مطهری بر روی زمین وجود نداشت. به این ترتیب نبوت: «تا دو هزار و سیصد روز؛ آنگاه حرم مطهر تطهیر خواهد شد، بیتردید به حرم مطهر در آسمان اشاره میکند».- الن جی. وایت، نبرد عظیم، صفحه ۴۱۷.

حرم مطهر در بیابان یک مدل یا الگوی حرم مطهر آسمانی بود. خدمات در حرم مطهر زمینی نقشه الهی نجات را نشان می داد. هر قربانی ارائه شده نشان دهنده قربانی عیسی بر روی صلیب جلجتا بود (یوحنا ۱: ۲۹ را ببینید). از طریق قربانی مسیح، ما از محکومیت گناه آزادیم. بخشش از آن ماست. وقتی قربانی عیسی را برای خود می پذیریم و به گناهان خود اعتراف می کنیم، گناه ما از بین می رود (اول یوحنا ۱: ۹). عیسی نه تنها بره ای است که برای ما مرد، بلکه او کاهنی است که برای ما زندگی می کند.

عبرانیان ۷: ۲۵ شرح می دهد: «پس او قادر است آنان را که از طریق وی نزد خدا میآیند، جاودانه نجات بخشد، زیرا همیشه زنده است تا برایشان شفاعت کند». او تقصیر گناه را بر می دارد و ما را از قدرت گناه نجات می بخشد(رومیان ۸: ۱ – ۴؛ دوم قرنتیان ۵: ۲۱). خدمت مسیح در حرم مطهر آسمانی برای ماست.

در نتیجۀ شفاعت او، چنگال گناه در زندگی ما شکسته شده است. ما دیگر تحت اسارت ذات گنهکارمان نیستیم. ما در مسیح آزاد شده ایم: از محکومیت گناه و از کنترل گناه آزاد شده ایم.

`برای شما چه معنی می دهد که بدانید که عیسی در آسمان بخاطر شما خدمت می کند، یعنی اینکه او برای شما در آنجا شفاعت می کند؟ چرا به یک شفیع نیاز دارید؟ چرا این حقیقت، خبر خوشی است؟`