---
title:  نور از حرم مطهر
date:  18/05/2024
---

### مطالعه این هفته
برای مطالعه این هفته بخوانید: خروج ۲۵: ۸ و ۹ و ۴۰؛ عبرانیان ۸: ۱ – ۶؛ لاویان ۱۶: ۲۱ و ۲۹-۳۴؛ لاویان ۲۳: ۲۶-۳۲؛ عبرانیان ۹: ۲۳-۲۸؛ دانیال ۷: ۹ و ۱۰؛ متی ۲۵: ۱ – ۱۳؛ لاویان ۱۱: ۹.

> <p>آیه حفظی</p>
> «جان کلام در آنچه میگوییم این است که ما چنین کاهن اعظمی داریم که بر جانب راست تختِ مقام کبریا در آسمان نشسته. و خدمتگزار مکان اقدس یعنی آن خیمۀ حقیقی است که خداوند برپا کرده، نه انسان»(عبرانیان  ۸: ۱ و ۲).

مدت کوتاهی پس از یاس و ناامیدی ۲۲ اکتبر ۱۸۴۴ برخی از میلری ها پس از مطالعه و دعا به اشتباه خود پی بردند. نبوت ۲۳۰۰ روز به  آمدن دوم عیسی آنگونه که عموما استنباط شده بود ربطی نداشت بلکه با کار مسیح در حرم مطهر آسمانی مربوط بود که بطور موثر در کتاب عبرانیان ترسیم شده است.

تطهیر حرم مطهر در آسمان، تحقق تطهیر حرم مطهر زمینی بود، آنگونه که لاویان تعلیم داده بودند. برای درک بهتر این حقیقت، به مقایسه بین دانیال ۷ و دانیال ۸ نگاه کنید:

<table id="table001" class="No-Table-Style"><colgroup><col> <col></colgroup><tbody><tr class="No-Table-Style"><td class="No-Table-Style"><p class="Body-Text-FA" lang="fa-IR">دانیال ۸</p></td><td class="No-Table-Style"><p class="Body-Text-FA" lang="fa-IR">دانیال ۷</p></td></tr><tr class="No-Table-Style"><td class="No-Table-Style"><p class="Body-Text-FA" lang="fa-IR">------</p></td><td class="No-Table-Style"><p class="Body-Text-FA" lang="fa-IR">بابل</p></td></tr><tr class="No-Table-Style"><td class="No-Table-Style"><p class="Body-Text-FA" lang="fa-IR">ماد- پارس</p></td><td class="No-Table-Style"><p class="Body-Text-FA" lang="fa-IR">ماد- پارس</p></td></tr><tr class="No-Table-Style"><td class="No-Table-Style"><p class="Body-Text-FA" lang="fa-IR">یونان</p></td><td class="No-Table-Style"><p class="Body-Text-FA" lang="fa-IR">یونان</p></td></tr><tr class="No-Table-Style"><td class="No-Table-Style"><p class="Body-Text-FA" lang="fa-IR">روم</p></td><td class="No-Table-Style"><p class="Body-Text-FA" lang="fa-IR">روم</p></td></tr><tr class="No-Table-Style"><td class="No-Table-Style"><p class="Body-Text-FA" lang="fa-IR">تطهیر حرم مطهر</p></td><td class="No-Table-Style"><p class="Body-Text-FA" lang="fa-IR">داوری در آسمان</p></td></tr></tbody></table>

مقایسه بالا کمک می کند تا ماهیت درست تطهیر حرم مطهر نشان داده شود که پیش از ظهور بزرگ، تحقیقِ پیش از داوری خواهد بود. در درس این هفته حقیقت حیاتیِ کتاب مقدسیِ خدمت مسیح در حرم مطهر آسمانی را کنکاش خواهیم کرد.