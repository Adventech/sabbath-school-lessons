---
title:  اندیشه هایی فراتر
date:  24/05/2024
---

به چگونگی کار مسیح برای ما در داوری و نقش ما که شرح داده شده توجه کنید: «عیسی گناهان ایشان را معذور نمی دارد بلکه شکیبایی و ایمان آنان را نشان می دهد و برای آنان آمرزش طلب می کند. او دستان زخمی خود را در پیشگاه پدر و فرشتگان مقدس بلند می کند  و می گوید: من آنها را با نام می شناسم.

من آنها را بر کف دستان خود حک کرده ام. «قربانیهای خدا روح شکسته است. خدایا دل شکسته و کوبیده را خوار نخواهی شمرد»(مزمور ۵۱: ۱۷). و به اتهام زننده قوم خود اظهار می دارد: «ای شیطان خداوند ترا سرزنش کند؛ حتی خداوند که اورشلیم را برگزیده است ترا سرزنش کند».- الن جی وایت، نبرد عظیم، صفحه ۴۸۴.

«این واقعیت که قوم تصدیق شده خدا با لباس های کثیف در مقابل خدا می ایستند، باید به فروتنی و جستجوی عمیق قلب از جانب همه کسانی که نام او را اقرار می کنند منجر شود. کسانی که به راستی با اطاعت از حقیقت، جانهای خود را تطهیر می کنند، خاضعانه ترین ترین دیدگاه را در قبال خود دارند. هرچه شخصیت بی نقص مسیح را دقیقتر ببینند، تمایلشان به هماهنگی با تصویر او قویتر میشود و کمتر خلوص یا قدوسیت را در خود میبینند. اما در حالی که باید وضعیت گناه آلود خود را درک کنیم، باید به مسیح به عنوان عدالت، قدوسیت و رستگاری خود تکیه کنیم. ما نمی توانیم به اتهامات شیطان علیه خود پاسخ دهیم. مسیح به تنهایی می تواند به نفع ما دعای مؤثری کند. او میتواند با استدلالهایی که نه بر اساس شایستگیهای ما، بلکه بر اساس خود او است، متهم را ساکت کند».- الن جی وایت، شهادتهایی برای کلیسا، جلد پنجم، صفحات ۴۷۱ و ۴۷۲.

«اینک در روز بزرگ کفاره زندگی می کنیم. در مراسم معمولی، در حالی که کاهن اعظم کفاره اسرائیل را می داد، همه موظف بودند که جانهای خویش را با توبه از گناه و فروتنی و خودشکنی در حضور خداوند رنجور سازند، مبادا از میان قوم  طرد شوند. به همین ترتیب، همه کسانی که میخواهند نامشان در کتاب زندگی حفظ شود، باید هم اینک، در چند روز باقیمانده از دوران آزمون خود، جانهای خود را در پیشگاه خداوند با اندوهی برای گناه و توبه واقعی رنجور سازند».- نبرد عظیم، صفحات ۴۸۹ و ۴۹۰.

**سوالاتی برای بحث:**

`۱. با این اندیشه که عیسی دست های زخمی خود را بخاطر ما در برابر پدر بلند می کند، چه احساساتی در ما برانگیخته می شود؟ چرا این تنها امید ما در روز داوری است؟`

`۲. ما در روز کفاره زندگی می کنیم. کفاره کار خدا در نجات گناهکارانِ از دست رفته است. پس چرا باید هر روزی که به کار خدا در نجات گناهکاران اختصاص داده شود، خبر خوبی باشد؟`

`۳. توجه کنید که الن جی وایت چه نوشته است: «مسیح به تنهایی میتواند بخاطر ما شفاعت مؤثری کند. او میتواند با استدلالهایی که نه بر اساس شایستگیهای ما، بلکه بر اساس شایستگیهای خود اوست، متهم را ساکت کند». چگونه می توانید این امید را از آن خود سازید؟ —Advent Review and Sabbath Herald, January 2, 1908`