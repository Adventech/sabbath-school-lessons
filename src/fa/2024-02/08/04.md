---
title:  داوری فرا رسیده است
date:  21/05/2024
---

`دانیال ۷: ۹ و ۱۰ را با مکاشفه ۱۴: ۶ و ۷ مقایسه کنید. این آیات چه تشابهی با هم دارند؟`

داوری موضوع برجسته ای در سراسر کتاب مقدس است. «چون خدا هر کار خوب یا بد انسان را، حتّی اگر در خفا هم انجام شده باشد، داوری خواهد کرد» (جامعه ۱۲: ۱۴). عیسی نظر مخاطبین خود را به زمان آینده داوری معطوف داشت، زمانی که «در روز داوری همۀ مردم باید جواب هر سخن بیهودهای را که گفتهاند بدهند»(متی ۱۲: ۳۶). پولس رسول می افزاید «او آنچه را که در تاریکی پنهان است در برابر نور آشکار خواهد ساخت و نیّات پنهانی آدمیان را فاش خواهد کرد»(اول قرنتیان ۴: ۵). فرشته پیام آور به یوحنا گفت «زمان داوری خدا فرا رسیده است» (مکاشفه ۱۴: ۷).

`مکاشفه ۲۲: ۱۰ – ۱۲ را بخوانید. وقتی که عیسی بازگردد چه سرنوشتی در انتظار کل بشریت است؟ چه اعلامیه روشنی به یوحنا داده شد؟`

وقتی که مسیح بیاید تا پاداشهای نهایی خود را ارزانی کند، قبل از آن باید داوری باشد تا نشان داده شود که چه کسی در زمان آمدن او پاداش خواهد گرفت. وقتی که مسیح بازگردد، بخت دومی در کار نخواهد بود. هر بشری اطلاعات کافی داشته است تا تصمیم نهایی و غیرقابل بازگشت خود را برای بودن با مسیح یا بر ضد مسیح بگیرد.

`متی ۲۵: ۱ – ۱۳ را بخوانید. چرا عیسی این گروه از ایمانداران را اینقدر متفاوت نقل می کند؟`

«هنگامی که کار تحقیق به پایان رسید، هنگامی که پرونده های کسانی که در همه اعصار تصور می کردند پیروان مسیح هستند مورد بررسی قرار گرفته و تصمیم اتخاذ شود، آن زمان ، آزمون خاتمه می یابد و درب رحمت بسته خواهد شد.  بنابراین در یک جمله کوتاه ، «کسانی که آماده بودند با او به مجلس عروسی وارد شدند و در بسته شد»، و ما در جریان آخرین روندی هستیم که منجی در آن خدمت می کند و به زمانی خواهیم رسید که کار بزرگ نجات انسانها به پایان خواهد رسید».- الن جی. وایت، نبرد عظیم، صفحه ۴۲۸.

لازم نیست تا از داوری هراس داشته باشیم. از طریق مسیح، بخشش از آن ماست، آزادی از گناه از آن ماست، قدرت زندگی خداپسندانه از آن ماست، و پیروزی نهایی از آن ماست.