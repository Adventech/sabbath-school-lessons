---
title:  در مقدس ترین جایگاه
date:  20/05/2024
---

`لاویان ۱۶: ۲۱ و ۲۹ – ۳۴؛  لاویان ۲۳: ۲۶ – ۳۲؛ و عبرانیان ۹: ۲۳ – ۲۸ را بخوانید. چرا روز کفاره در اسرائیل کهن از اهمیت بسزایی برخوردار بود؟`

کاهنان هر روز از سال را خدمت می کردند، ولی در روز کفاره که به زبان عبری یوم کیپور تلفظ می شود، چشمان تمام اسرائیل بر حرم مطهر دوخته می شد. تمامی فعالیتهای معمولی متوقف می شد. همه روزه می گرفتند. در حالی که کاهن اعظم بخاطر آنان به حضور خدا در قدس الاقداس وارد می شد، مردم قلوب خویش را تفتیش می کردند. آنان با فروتنی و با اعتراف قلبی خدا را طلب می کردند.

هر کسی که در روز کفاره خود را «رنجور» نمی ساخت منقطع یا «طرد» می شد و دیگر در زمره قوم برگزیده نبود(لاویان ۲۳: ۲۷ و ۲۹). در روز کفاره، کاهن اعظم، خون بُز خداوند را بر می داشت و به درون حرم مطهر می رفت و بر صندلی رحمت می پاشید و خون را بر شاخهای مذبح طلایی و مذبح برنجی می مالید و حرم مطهر را بطور کامل تطهیر می کرد.

وقتی که این مراسم [برای مصالحه] تمام می شد، کاهن اعظم دستان خود را بر روی بُز زنده می گذاشت و گناه اسرائیل را اقرار می کرد. بعد آن بُز را در بیابان رها می کرد تا از اردوگاه برای همیشه دور باشد (لاویان ۱۶: ۲۰ – ۲۲).

خون در طول خدمات روزانه به حرم مطهر منتقل می شد و حاکی از این بود که گناهان هر روزه ثبت می شود (ارمیا ۱۷: ۱) و در نهایت این خدا بود که مسئولیت زدودن گناه را بر عهده داشت.

حال در روز کفاره، خون به بیرون از حرم مطهر برده شده و بر روی سر بُز عزازیل یا [بز بلاگردان/بز طلیعه] قرار می گرفت که مُعرف شیطان بود و مسئولیت نهایی مشکل گناه با او بود.

این بُز به بیابان برده  و رها می شد تا در پایان روز کفاره ،خداوند حرمی مطهر و قومی پاک داشته باشد. در حرم مطهر آسمانی، مسیح برای ما خدمت می کند، ابتدا در قُدس و حال از سال ۱۸۴۴ در پایان ۲۳۰۰ روز در قُدس الاقداس.

ما بخاطر عیسی، که جایگزین کفاره گناه ما شد از این داوریِ عظیم خلاص می شویم. آنگونه که الن جی. وایت گفت، «ما با عدالت او تبرئه و تطهیر می شویم که سهمی از آن نداشتیم». – آرزوی اعصار صفحه ۲۵.  در نتیجه این عدالت که به حساب ما گذاشته شد – ما جانهای خود را رنجور می سازیم که رویگردانی از گناه است. که بدین معناست که ما از پذیرش شرارت راحت نیستیم و بهانه ای بخود نمی دهیم تا به گناه بچسبیم، بلکه با فیض رشد می کنیم و در قدوسیت زیست می کنیم.

`اهمیت روز کفاره در زندگی امروز ما چیست؟ چرا باید در نحوه زندگی ما تفاوت ایجاد کند؟`