---
title:  جنگی در پس تمامی جنگها
date:  30/03/2024
---

### مطالعه این هفته
برای مطالعه این هفته بخوانید: مکاشفه ۱۲: ۷ – ۹، حزقیال ۲۸: ۱۲ – ۱۵، اشعیا ۱۴: ۱۲ – ۱۴، پیدایش ۳: ۱۵، یوحنا ۱۷: ۲۴ – ۲۶.

> <p>آیه حفظی</p>
> «و در آسمان جنگ شد، میکائیل و فرشتگانش با اژدها جنگ کردند و اژدها و فرشتگانش جنگ کردند ولی غلبه نیافتند بلکه جای ایشان دیگر در آسمان یافت نشد»(مکاشفه ۱۲: ۷ و ۸).

اگر خدا خوب است پس چرا اوضاع دنیا اینقدر بد است؟ چطور خدای محبت تا این حد اجازه می دهد تا شرارت موجود باشد؟ چرا چیزهای بد برای افراد خوب اتفاق می افتد؟ در درس این هفته، نبرد طولانی در طی اعصار بین نیک و بد را بررسی خواهیم کرد. با طغیان لوسیفر در آسمان شروع می کنیم و سرچشمه شرارت و اهریمنی را مورد بررسی قرار داده و خواهیم دید که شکیبایی و حلمِ خدا چگونه با مشکل گناه برخورد می کند.

خداوند، خدای محبتی  شگفت آور و غیر قابل باور است. ذات او محبت است (اول یوحنا ۴: ۷ و ۸). تمامی کردارهای او محبانه است (ارمیا ۳۱: ۳). محبت هرگز تحمیل نمی شود،  جبر و الزامی در آن نیست، یا قانون وضع شده ای نیست. الن جی وایت بخوبی این مطلب را بیان می کند، «تنها با محبت است که محبت بیدار می شود»[اصطلاح فارسی می گوید: محبت، محبت می آورد].- آرزوی اعصار ، صفحه ۲۲.

برای انکار قدرت انتخاب باید توانایی محبت ورزیدن را نابود کرد و برای نابود کردن توانایی محبت ورزیدن باید امکان شادی واقعی را زدود. خداوند وفاداری ما را با محبت خویش بدست می آورد. او با نبرد بین خیر و شر به شیوه ای برخورد می کند که گناه دیگر هرگز نتواند در جهان رخ بنماید. هدف خدا این است که به تمامی جهان نشان دهد که او همواره برای خیریت مخلوقات خویش به بهترین نحو عمل می کند. با نگاه کردن به جهان از طریق لِنز محبت خدا، در پرتو نبرد عظیم بین خیر و شر، هر یک از ما اطمینان می یابیم که راستی بر ناراستی برای همیشه چیره خواهد گشت.