---
title:  کاهن اعظم ما
date:  04/04/2024
---

آنچه که عیسی بر روی صلیب برای ما انجام داد، او را قادر ساخت تا در آسمان شفیع ما نیز باشد؟ خداوندِ قیام کردۀ ما ، کاهن اعظم ماست که هر چیزی را که نیاز داریم مهیا کرده تا نجات یابیم و در ملکوت خدا برای همیشه زندگی کنیم.

`عبرانیان ۴: ۱۵ و ۱۶ و عبرانیان ۷: ۲۵ را بخوانید. چگونه این آیات به ما در دنیای وسوسه، رنج، بیماری و مرگ اطمینان می بخشد؟`

آیه می گوید که «او از هر حیث همچون ما وسوسه شده است، بدون اینکه گناه کند»(عبرانیان ۴: ۱۵). و می افزاید «پس آزادانه به تخت فیض نزدیک شویم تا رحمت بیابیم و فیضی را حاصل کنیم که بههنگام نیاز یاریمان دهد»(عبرانیان ۴: ۱۶).

به بیانی ساده، عیسی ما را در کائنات با لباس عدالت خویش معرفی می نماید که با مرگ وی نجات یافته و از طریق خون او فدیه گناهان ما پرداخت شده است. هر بلایی که قرار بود به سر ما بیاید، بر سر او آمد. در مسیح، محکومیتی برای گناهان گذشته نیست. در مسیح تقصیرهای ما زدوده شده و از طریق شفاعت قدرتمند او، چنگالِ گناه در زندگی ما شکسته است. زنجیرهایی که ما را بسته است، باز شده و ما آزاد شده ایم.

`یوحنا ۱۷: ۲۴ – ۲۶ را بخوانید. در نبرد عظیم بین خیر و شر، مسیح چه آرزویی دارد؟`

«وقتی قربانی عظیم تحقق یافت، مسیح به آسمان صعود نمود، و از قبولِ تمجیدِ فرشتگان امتناع ورزید تا اینکه درخواست خود را ارائه نماید: «ای پدر، میخواهم آنها که به من بخشیدهای با من باشند، همانجا که من هستم»(یوحنا ۱۷: ۲۴). آنگاه با محبت و قدرتی وصف ناپذیر، پاسخی از درگاه خداوند رسید که: «جمیع فرشتگان خدا او را بپرستند»(عبرانیان ۱: ۶). هیچ لکه ای بر عیسی نبود. تحقیر کردن او پایان یافت، قربانی اش کامل گشت، و نامی به او داده شد که فوق تمامی نامهاست».- الن جی وایت، نبرد عظیم، صفحه ۵۰۱ و ۵۰۲.

آنچه که عیسی می خواست، فراتر از یک چیز عادی بود. او می خواست تا ما با او در ملکوت باشیم. آرزوی قلبی او، دلیل مرگ و شفاعت او ، برای نجات و رستگاری ماست. آیا نیاز خاصی در زندگی خود دارید؟ به عیسی بگوئید. جایی که اندوه است، او آسایش و تسلی می آورد. جایی که ترس و واهمه است، او آرامش می آورد.  جایی که گناه و تقصیری وجود دارد، او بخشش و آمرزش می آورد. در جایی که ضعف است، او قوت می آورد.

`فکر می کنید که چرا مسیح خودش را برای ما قربانی کرد؟ چه چیزی ما را برای او  ارزشمند می سازد؟`