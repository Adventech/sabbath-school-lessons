---
title:  جنگ در آسمان
date:  31/03/2024
---

`مکاشفه ۱۲: ۷ – ۹ را بخوانید. این آیات درخصوص آزادی حضور در آسمان و منشاء اهریمن چه چیزی را آشکار می کنند؟ وقتی که لوسیفر شورش کرد، خداوند به چه شیوه ای واکنش نشان داد؟`

این آیات نبردی کهکشانی بین خیر و شر را تشریح می کنند. شیطان و فرشتگان او بر علیه مسیح جنگیدند و سرانجام از آسمان رانده شدند. شاید بظاهر جای بسی تعجب باشد که جنگ در چنان مکان بی عیب و نقصی اتفاق افتاده باشد. چرا چنین اتفاقی افتاد؟ آیا خدای محبت، فرشتگان اهریمنی را آفرید تا این جنگ را آغاز کنند؟ آیا خطایی مهلک و کشنده در این فرشته وجود داشت که او را به شورش سوق داد؟ کتاب مقدس به وضوح منشاء شرارت را توضیح داده و پرده حجاب نبرد بین نیک و بد  را فرو می کشد.

`حزقیال ۲۸: ۱۲ – ۱۵ را با اشعیا ۱۴: ۱۲ – ۱۴ مقایسه کنید. در اندیشۀ این فرشتۀ خلق شده توسط خداوند، بنام لوسیفر چه گذشت که او را به طغیان کشاند؟`

خدا اهریمن را نیافرید. او موجودی به نام لوسیفر آفرید که  درخشندگی  او خیره کننده بود. این موجود، فرشته کامل، بی عیب و نقص آفریده شد.  او در کمال خود، از آزادی اختیار برخوردار بود – این یک اصل بنیادین از حکومت خدا  بود که اداره امور توسط خدا  نه با زور و  جبر بلکه با محبت همراه است.  منشاء گناه از لوسیفر در آسمان بود.  هیچ توضیح منطقی وجود ندارد که چرا این فرشتۀ بی عیب و نقص به خود اجازه داد تا غرور و حسادت در قلب او ریشه زده و بر علیه آفریدگار خود طغیان ورزد.

لوسیفر، آن موجودِ خلق شده توسط خالق، خواستار پرستشی شد که تنها از آنِ آفریدگار بود. او با به زیر سوال بردن قدرت خدا مبادرت به غصب بارگاه خدا نمود. شورش او منجر به آغاز نبردی در آسمان گردید.

گرچه خداوند برای مدتها لوسیفر را تحمل کرد، ولی نتوانست به او اجازه دهد تا با طغیانش آسمان را ضایع کند. «شورای آسمانی به لوسیفر تذرع نمودند و پسر خدا عظمت، نیکوئی، و عدالت خالق و اینکه ماهیت احکام او مقدس و تغییر ناپذیر است را برای او بیان و معرفی کرد. خداوند خودش نظمی را در آسمان برقرار ساخته بود؛ و لوسیفر با خارج شدن از آن نظم، به خالق خویش بی حرمتی ورزیده و تباهی را بر خود آورد. ولی آن هشداری که با محبت بیکران و از روی رحمت به او داده شد تنها باعث برانگیخته شدن روحیه ستیز و مقاومت در او گردید».- الن جی وایت، نبرد عظیم، صفحات ۴۹۴ و ۴۹۵.

`چه درسهایی می توان درباره شخصیت خدا در برخورد با اهریمن بدست آورد؟`