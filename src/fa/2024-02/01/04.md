---
title:  سیاره زمین درگیر می شود
date:  02/04/2024
---

وقتی که خدا زمین را آفرید، آن را کامل آفرید. کتاب مقدس می گوید که خدا «هرآنچه را که ساخته بود دید، و اینک بسیار نیکو بود» (پیدایش ۱: ۳۱). هیچ لکه گناه یا شرارتی در هیچ جای آن نبود. ولی او به آدم و حوا همان آزادیِ اختیاری را داد که به لوسیفر داده بود. او نه در زمین و نه در آسمان، آدم آهنی نمی خواست.

در واقع او دور شد تا این آزادی معلوم و آشکار باشد. او درختی در باغ عدن کاشت و نام آن را درخت دانش خوب و بد گذاشت. او تصمیم گرفت تا این موضوع را با آنان در میایند بگذارد، زیرا می خواست اطمینان   حاصل کند که آنان بدانند فقط یک حق انتخاب دارند.

شیطان به کنار درخت آمد و در حینی که حوا در آنجا پرسه می زد به او گفت: «یقینا نخواهید مرد. بلکه خدا میداند روزی که از آن بخورید، چشمان شما باز خواهد شد و همچون خدا شناسندۀ نیک و بد خواهید بود»(پیدایش ۳: ۴ و ۵). اگر از میوه این درخت بخوری وارد قلمرو جدیدی از هستی خواهی شد. هیجان خواهی داشت. از شور و وَجدی برخوردار خواهی شد که قبلا از آن بهره مند نبودی. حوا، خدا چیزی را  از شما پنهان نگه داشته است. بیا این میوه ممنوعه را بگیر و بخور.

وقتی که حوا و بعد آدم، تصمیم خود را گرفتند، آنان دری را گشودند که خدا می خواست برای همیشه بسته بماند. این دروازه گناه بود، دروازه رنج، غم و غصه، بیماری و مرگ.

`پیدایش ۳: ۱ – ۳ ، رومیان ۳: ۲۳  و رومیان ۵: ۱۲ را بخوانید. این آیات چه چیز مشترکی دارند؟ نتایج نهایی گناهی که به تمامی نژاد بشر سرایت کرد  را شرح بدهید.`

در کانون گناه، طغیان بر ضد خدا قرار داشت و به جدایی از خدا منجر می شد. از آنجا که خدا منشاء حیات است، جدایی از خدا به مرگ منتهی می شود. گناه همچنین به نگرانی، اضطراب، بیماری و مرض ختم می شود. رنج در دنیای ما نهایتا نتیجه زندگی در سیاره ای است که توسط گناه ویران شده است. البته این مطلب به این معنی نیست که هر بار که متحمل رنج می شویم یا دچار بیماری می گردیم، به این  دلیل است که گناه کرده ایم. بلکه به این معنی است که هر یک از ما بواسطه زندگی در سیاره تباه شده توسط گناه ، تحت تاثیر قرار گرفته ایم.

`پیدایش ۳: ۱۵، لاویان ۵: ۵ و ۶ و یوحنا ۱: ۲۹ را بخوانید. پس از ارتکاب به گناه، خدا در باغ عدن چه وعده ای به آدم و حوا داد که به آنان در زمان گناه و ناامیدیشان، امید می بخشید؟ او چه خدمتی را در عدن آغاز کرد که آنها را در طی قرن ها به سمت راه حل مشکل گناه راهنمایی کرد؟`