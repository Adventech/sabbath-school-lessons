---
title:  اندیشه هایی فراتر
date:  05/04/2024
---

: «در بیرون راندن شیطان از آسمان، خدا عدالت خود را اعلام کرد و عزت  و کرامت بارگاه خویش را حفظ نمود. ولی وقتی انسان با تسلیم شدن به این روحِ مرتد گناه ورزید، خدا گواهی از محبت خویش را با ارزانی کردنِ فرزند یگانه خود بخاطر فدیه گناه بشرِ سقوط کرده عطا نمود. در کفاره، شخصیت خدا آشکار شد. برهان قدرتمند صلیب به تمامی جهان نشان می دهد که مسیرِ گناهی که لوسیفر انتخاب کرده بود را به هیچ طریقی نمی توان بر عهده خدا گذاشت».- الن جی وایت، نبرد عظیم، صفحه ۵۰۰ و ۵۰۱.

صلیب جلجتا در حالی که اعلام می کند شریعت غیر قابل تغییر است به تمامی جهان اعلام می دارد که مزد گناه موت است. در صدای منجی که پیش از تسلیم زندگی فریاد زد «تمام شد»، ناقوس نابودی شیطان به صدا در آمد. نتیجه نبرد عظیمی که برای مدتها در جریان بود مشخص شد و نابودی نهایی اهریمن قطعی شد. فرزند خدا از گذرگاه قبر گذشت «تا بوساطت موت، صاحب قدرت موت، یعنی ابلیس، را تباه سازد»(عبرانیان ۲: ۱۴).

**سوالاتی برای بحث:**

`۱. اگر خدا می دانست که لوسیفر قرار است عصیان کند، چرا از ابتدا به او قدرت انتخاب داد؟ یا وقتی لوسیفر شورش کرد، چرا خدا بلافاصله او را نابود نکرد؟ اگر خدا فورا لوسیفر را محو می کرد، واکنش جهان سقوط نکرده به آن چگونه می بود؟ چرا مفهوم علاقه کائنات به نقشه نجات (اول پطرس ۱: ۱۲، مکاشفه ۵: ۱۳، مکاشفه ۱۶: ۷) اینقدر برای درک نبرد عظیم مهم است؟`

`۲. چه دلیل یا دلایلی می توانید برای مرگ مسیح بر روی صلیب در نظر بگیرید؟ آیا فقط برای آشکار کردن شخصیت خدا بود؟ آیا برای پرداخت فدیه گناه بود؟ اگر چنین است، فدیه به چه کسی پرداخت شده است؟ افکار خود را به اشتراک بگذارید و دلایل کتاب مقدسی برای آنها بیاورید.`

`۳. وقتی از اصطلاحِ «نبرد عظیم» استفاده می کنیم، منظورمان چیست؟ در مورد جنبه های مختلف نبرد عظیم و اینکه چگونه درس این هفته در زندگی شما کاربرد دارد، بحث کنید.`

`۴. کدام آیات از کتاب مقدس در مورد واقعیت نبرد عظیم سخن می گویند؟ (به عنوان مثال، ایوب ۱، ۲؛ افسسیان ۶: ۱۲ را ببینید).`

`۵. چگونه درک ادونتیست های روز هفتم در میان دیگر فرقه های مسیحی منحصر به فرد است؟ چه چیزی در این موضوع نبرد عظیم وجود دارد که ادونتیست ها را متمایز می کند؟`