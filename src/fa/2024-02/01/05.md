---
title:  محبت راهی را خواهد یافت
date:  03/04/2024
---

آدم و حوا گناه ورزیدند و خدا به آنان گفت که بایستی خانه عدنی خود را ترک کنند. از الان به بعد رنج و مشقت نصیب آنان خواهد بود. آیا آنان رنج خواهند کشید و بدون هیچ امیدی خواهند مرد؟ آیا مرگ پایان هر چیزی است؟

در این جا بود که خدا به آنان وعده ای داد که در پیدایش ۳: ۱۵ ثبت گردیده است: «میان تو و زن، و میان نسل تو و نسل زن، دشمنی میگذارم؛ او سر تو را خواهد کوبید و تو پاشنۀ وی را خواهی زد». آنان شاید کاملا در آن لحظه معنیِ دقیق آن را نفهمیدند ولی دانستند که امیدی دوباره خواهند داشت. بطریقی «از طریق ذریت زن»، آنان فدیه و رهایی خواهند یافت.

«ذریت زن» البته عیسی مسیح است(غلاطیان ۳: ۱۶). شیطان بر روی صلیب، پاشنه او را زد. ولی پیروزی عیسی ضمانت ماست که روزی سَر مار  لِه خواهد شد و درب رنج و مرگی که آدم و حوا گشوده بودند، روزی بسته خواهد شد.

`عبرانیان ۲: ۹ غلاطیان ۳: ۱۳ و دوم قرنتیان ۵: ۲۱ را بخوانید. این آیات درباره عظمت قربانی مسیح بر روی صلیب چه می گویند؟`

آیا تا کنون به این موضوع  اندیشیده اید که آیا خدا واقعاً شما را دوست دارد؟ به صلیب بنگرید؛ به تاج خار نگاه کنید، به میخ هایی که دست و پای او را سفته اند بنگرید. با هر قطره خونی که عیسی بر روی جلجتا میریزد، خدا میگوید دوستت دارم. من نمی خواهم بدون شما  در آسمان باشم. بله، شما گناه کردید؛ خودتان را به دست دشمن تسلیم کردید. بله، شما به خودی خود سزاوار زندگی ابدی نیستید. اما من برای بازگرداندن شما خونبها داده ام. وقتی به صلیب نگاه می کنید، دیگر هرگز نباید نگران باشید که آیا مورد محبت قرار گرفته اید.

کتاب مقدس از عیسی سخن می گوید که به این جهان آمد، غم و اندوه، نومیدی، و درد تمامی بشر را بطور کلی تجربه کرد. این موضوع، مسیح را آشکار می کند که با همان وسوسه هایی روبرو شد که ما روبرو می شویم – مسیحی که بر ریاستها و قدرتهای جهنم، هم در حیاتش و از طریق مرگش، بر صلیب ظفر یافت – همه این رنجها برای هر یک از ما، تک به تک از ما.

در این باره بیندیشید: عیسی، آن یگانه ای که کهکشانها را آفرید(یوحنا ۱: ۳ را ببینید)، از آسمان قدم به پائین نهاد و نه تنها به این دنیای سقوط کرده آمد بلکه در آن، دچار درد  و رنجی شد که هیچ یک از ما هرگز تجربه نخواهیم کرد (اشعیا ۵۳: ۱ – ۵ را ببینید). و او طعم درد و رنج را به عشقِ ما چشید و برای هر یک از ما. چه دلیل بزرگی برای این امید و دلگرمی داریم!

`مسیح به اتهامات شیطان بر روی صلیب چگونه پاسخ داد؟ در پرتو نبرد عظیم بین خیر و شر، مرگ او چه چیزی را محقق نمود؟`