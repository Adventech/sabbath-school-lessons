---
title:  'لوسیفر خدعه می کند: مسیح چیره می شود'
date:  01/04/2024
---

هیچ توضیح منطقی بر این که چرا لوسیفر، این فرشته کامل، بخود اجازه داد تا غرور و حسادت در قلبش ریشه دوانده و به طغیان بر علیه آفریدگارش منجر شود، وجود ندارد. طغیان و شورش، میوۀ غرور شیطان بود. او خدا را به بی انصافی و بی عدالتی متهم کرد. او باعث شد تا فرشتگان، آلودۀ تردیدها و اتهامات او بشوند.

`مکاشفه ۱۲: ۴ را بخوانید. این آیه در خصوص توانایی شیطان برای خدعه و فریب چه چیزی را آشکار می کند؟ چه تعدادی از فرشتگان در دام دروغهای او درباره خدا افتادند؟`

هنگامی که جنگ در آسمان شروع شد، فرشتگان مجبور به انتخاب بودند- آیا باید از عیسی پیروی کنند یا از لوسیفر؟ ماهیت این نبرد در آسمان چه بود؟ آیا جنگی فیزیکی بود یا جنگ ایده ها، یا هر دو بود؟ ما از جزئیات مطلع نیستیم ولی نبرد به اندازه کافی فیزیکی بود که شیطان و فرشتگانش سرانجام «افکنده شدند»، و «دیگر پایگاهی در آسمان نداشتند» (مکاشفه ۱۲: ۸ و ۹). این نبرد بطور آشکار شامل نوعی عنصر فیزیکی بود.

یک چیز در باره جنگ در آسمان قطعی بود. هر فرشته ای مجبور بود تا موضع خود را انتخاب کند که با عیسی است یا بر علیه عیسی. از چه کسی باید تابعیت کند؟ به صدای چه کسی گوش بدهد؟ فرشتگان سلطنتی تصمیم گرفتند تا تحتِ فرمانِ محبانه عیسی باشند در حالی که یک سوم از فرشتگان به صدای لوسیفر گوش دادند و از خدا نافرمانی کرده و ملکوت را از دست دادند. ما نیز در این زمانِ بحرانیِ تاریخِ زمین فراخوانده شده ایم تا جبهه خود را انتخاب کنیم که با مسیح باشیم یا بر ضد مسیح؟ ما نیز باید موضع خود را اعلام کنیم که با عیسی هستیم یا با شیطان.

`پیدایش ۲: ۱۵ – ۱۷، خروج ۳۲: ۲۶، یوشع ۲۴: ۱۵، اول پادشاهان ۱۸: ۲۰ و ۲۱، و مکاشفه ۲۲: ۱۷ را بخوانید. این آیات در راستای نبرد عظیم، چه اصول بنیادینی را به ما تعلیم می دهند؟`

وقتی که خدا بشر را خلق نمود، توانایی اندیشیدن، تعقل و انتخاب را در اعماق مغز ما گنجانید. جوهره بشریت ما، توانایی برای انتخابهای  اخلاقی است. ما آدم آهنی یا ماشین دیجیتال برنامه ریزی شده نیستیم. ما به شکل خدا آفریده شدیم، متمایز از خلقت حیوانی، و توانایی داریم تا با گزینه اخلاقی بر اساس اصول روحانی ابدی زندگی کنیم. از زمان طغیان لوسیفر در آسمان، خداوند قوم خویش را فرا خواند تا با انتخابِ خدمت به او، محبت او را اجابت نموده و از احکام او متابعت کنند.

`چه درسی می توانیم از نبرد در آسمان بیاموزیم که مرتبط به نبرد شخصی خودمان با اهریمن است؟ اگر شیطان توانست این موجودات عادل و مقدس آسمانی را فریب دهد، در خصوص تلاش های اهریمنی اش برای فریب دادن ما چه نتیجه ای باید بگیریم؟`