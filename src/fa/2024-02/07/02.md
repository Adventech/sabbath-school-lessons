---
title:  وعده بازگشت او
date:  12/05/2024
---

اصلاحگرایان پروتستان و مهاجرانی که هلند را برای دنیایی تازه ترک کردند مشتاق آمدن مسیح بودند. برای آنان بازگشت دوباره مسیح واقعه ای دلپذیر بود که بشدت چشم انتظار آن بودند. جان ویکلیف  چشم براه آمدن مسیح بودن همانطور که کلیسا چنین امیدی داشت. کالوین زمانی که از بازگشت باشکوه مسیح به عنوان «فرخنده ترین رویدادها» صحبت می کرد، از طرف همه اصلاح طلبان سخن می گفت. برای مردان و زنانِ وفادارِ خدا، آمدن دوم مسیح چیزی بود که باید آن را با آغوش باز پذیرفت، نه به عنوان چیزی که باید از آن هراسید.

`یوحنا ۱۴: ۱ – ۳ اول تسالونیکیان ۴: ۱۳ – ۱۸ و تیطس ۲: ۱۱ – ۱۴ را بخوانید. چرا این آیات کتاب مقدس در طی قرنهاچنین امیدی را به مسیحیان می دهند؟`

فهم اینکه چرا عقیده آمدن دوم مسیح چنین خوشی و امیدی را برای مسیحیان باورمند به کتاب مقدس می آورد ساده است. این مطلب به پایان بیماری، رنج و مرگ اشاره می کند که آغازگر پایان فقر، بی عدالتی و ظلم است؛ چشم انتظار خاتمه نزاع، درگیری و جنگ است. این موضوع دنیایی را در  آینده پیش بینی می کند که صلح، خوشبختی، و همنشینی دائمی با مسیح و رهایی یافتگان تمامی اعصار را به ارمغان می آورد.

«آمدن خداوند در تمام اعصار، امیدِ پیروان واقعی او بوده است. وعده منجی بر کوه زیتون زمانی که در شُرُف مِعراج بود، مبنی بر اینکه او دوباره بازخواهد گشت، افق آینده را برای شاگردانش روشن نمود و قلب ایشان را سرشار از شادی و امید ساخت، زیرا که سر به بالینِ غم و  اندوه گذاشتن از فراق منجی، نه مشکلِ مصیبتها را حل می کرد و نه از مقدار آن می کاست.  در میانه رنج و عذاب، «تجلی جلال خدای عظیم و نجات دهنده ما عیسی مسیح»، «امید متبارک» بود. هنگامی که مسیحیانِ تسالونیکی بخاطر دفن عزیزانشان غرق اندوه شدند، کسانی که امید به زندگی داشتند تا شاهد آمدن خداوند باشند، معلم آنان پولس، به واقعه رستاخیز مردگان در زمان ظهور دوباره مسیح اشاره کرد، زمانی که مردگان در مسیح بر می خیزند و به هوا برده می شوند تا با خداوند خود دیدار کنند. پس با این سخنان همدیگر را تسلی بدهیم «زیرا خود خداوند با صدا و با آواز رئیس فرشتگان و با صور خدا از آسمان نازل خواهد شد و مردگانِ در مسیح اوّل خواهند برخاست»(اول تسالونیکیان ۴: ۱۶ - ۱۸).

`چرا آمدن دوباره مسیح اینقدر برای ایمان ما مهم است؟ خصوصا بخاطر اینکه می دانیم که مرگ، خواب است(درس ۱۰ را ببینید)، چرا این آموزه از حائز اهمیت برخوردار است؟ بدون آن، چرا همانطور که پولس گفت، در یک وضعیت کاملاً ناامید کننده قرار خواهیم گرفت؟(اول قرنتیان ۱۵: ۱۵ – ۱۸).`