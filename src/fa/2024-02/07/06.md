---
title:  طولانی ترین جدول زمانی نبوی
date:  16/05/2024
---

`عزرا ۷: ۷ – ۱۳ را بخوانید. حکمی که به اسرای اسرائیل در سرزمین پارس اجازه داد که آزاد شده و بروند تا معبد خود را بازسازی کنند، در چه زمانی بود؟`

این فرمان توسط اردشیر ، پادشاه پارس در سال ۴۵۷ قبل از میلاد صادر شد.  این فرمان آخرین فرمان از سه فرمانی بود که به یهودیان اجازه داد تا بازگشته تا اورشلیم را بازسازی کنند و معبد را برای مراسم پرستش ترمیم نمایند. این سومین فرمان کامل ترین بود و نشان دهنده آغاز پیشگویی ۲۳۰۰ روز / سال است.

`دانیال ۹: ۲۵ و ۲۶ را بخوانید. کل این دوره نبوی چه زمانی آغاز می شود؟ این آیات چه رویدادهای مهمی را پیش گویی می کنند؟`

در این نبوتِ قابل توجه، دانیال پیشگوئی کرد که «از صدور فرمان به جهت تعمیر نمودن و بناکردن اورشلیم» تا ظهور مسیح، ۶۹ هفته نبوی یا ۴۸۳ روز نبوی یا سال واقعی خواهد بود. از آنجا که فرمان در پائیز ۴۵۷ قبل از میلاد صادر شد، ۴۸۳ سال تا پاییز سال ۲۷ قبل از میلاد امتداد می یابد. واژه مسیح، اشاره به آن یگانه مسح شده می باشد.

در پائیز سال ۲۷ قبل از میلاد، مسیح تعمید یافت و روح مسح شدگی را دریافت نمود(اعمال ۱۰: ۳۸). عیسی پس از تعمید به جلیل رفت و «انجیل ملکوت خدا را موعظه نموده« و گفت «وقت تمام شد». (مرقس ۱: ۱۴ و ۱۵).

در بهار سال ۳۱ قبل از میلاد در میانه این آخرین هفته نبوتی، عیسی سه سال و نیم بعد از تعمیدش، مصلوب شد. نظام [آداب] قربانی که به بره خدا اشاره داشت با قربانی شدن مسیح بر روی جلجتا پایان یافت. مدل و اصل یکی شدند و سرانجام تمامی مراسم قربانی ها و پیشکش ها خاتمه یافت.

`دانیال ۹: ۲۷ را بخوانید. نبوت هفتاد هفته چگونه پایان یافت؟`

هفتاد هفته یا ۴۹۰ روز که بطور خاص به یهودیان اختصاص یافته بود در سال ۳۴ قبل از میلاد با انکار پیام انجیل توسط شورای سنهدریان [علمای یهود] خاتمه یافت (اعمال رسولان ۶: ۸ – ۷: ۶۰).

کسر کردن ۴۹۰ سال از ۲۳۰۰ سال نبوتی، ۱۸۱۰ سال را برای کامل شدن نبوت باقی می گذارد. این ما را به سال ۱۸۴۴ بعد از میلاد می رساند.  ویلیام میلر و ادونتیستهای اولیه باور داشتند که حرم مطهر در دانیال ۸: ۱۴ زمین بوده است و پنداشته بودند که مسیح خواهد آمد تا زمین را با آتش در سال ۱۸۴۴ پالایش کند. (نمودار روز جمعه را ببینید).