---
title:  '۲۳۰۰ روز در دانیال ۸: ۱۴'
date:  15/05/2024
---

ویلیام میلر مشاهده کرد که وقایع پیشگویی شده توسط انبیا بدقت محقق شده اند: ۴۰۰ سال اقامت نسلهای ابراهیم در بیابان، ۴۰ سال سرگردانی اسرائیل در بیابان، ۷۰ سال اسارتِ قوم اسرائیل، و ۷۰ هفته که به اسرائیل اختصاص داده شده بود (پیدایش ۱۵: ۱۳، اعداد ۱۴: ۳۴، ارمیا ۲۵: ۱۱،  دانیال ۹: ۲۴).

`مرقس ۱: ۱۵، غلاطیان ۴: ۴ و رومیان ۵: ۶ را بخوانید. این آیات درباره جدول زمانی اولین ظهور چه می گویند؟`

وقتی که میلر نبوتها را مطالعه کرد، آیات را با هم مقایسه کرد، محاسبه کرد که اگر خدا جدول زمانی الهی در سراسر کتاب مقدس داشته باشد، برای آمدن دوم خداوندِ ما نیز باید جدول زمانی داشته باشد.

`دانیال ۸: ۱۴ را بخوانید. چه واقعه ای قرار بود در پایان ۲۳۰۰ روز اتفاق بیفتد؟`

ویلیام میلر این دیدگاه رایج را پذیرفته بود که «تطهیر حرم مطهر»، پالایش زمین با آتش بوده است. او با جدیت کتاب مقدس را مطالعه کرد تا چنین رویداد مهم و شگفت انگیزی را بفهمد. او ارتباط بین دانیال ۸ و دانیال ۹ را کشف کرد. در دانیال ۸، به فرشته دستور داده شد تا «معنی این رویا را به این مرد بفهماند»(دانیال ۸: ۱۶).

در پایان فصل، تنها بخشی از کل رؤیای دانیال ۸ بدون توضیح باقی مانده بود (دانیال ۸: ۲۷ را ببینید) که مربوط به ۲۳۰۰ روز بود. بعداً فرشته نزد دانیال برگشت و گفت: «ای دانیال، من آمدهام که به تو دانش و فهم ببخشم تا بتوانی این اسرار را بفهمی»(دانیال ۹: ۲۲؛ همچنین دانیال ۹: ۲۳ و ۲۵ – ۲۷ را ببینید).

ما این را می دانیم زیرا پس از اینکه به دانیال گفته شد تا «توجّه کن تا آنچه را که در مورد خوابت میگویم، بفهمی» (دانیال ۹: ۲۳)، اولین کلمات فرشته این بود: «هفتاد هفته برای قوم تو و برای شهر مقدّست مقرر میباشد»(دانیال ۹: ۲۴). واژه ترجمه شده «مقرر شده» به معنای واقعی «قطع شدن» می باشد. هفتاد هفته، ۴۹۰ سال، باید قطع شود. اما از چه؟

رویای ۲۳۰۰ روز بطور بدیهی – تنها بخش از دانیال ۸ است که دانیال درک نکرده بود و بموجب آن فرشته ای آمد تا آنرا شرح دهد.

و از آنجا که نقطه آغازین ۷۰ هفته «از صدور فرمان به جهت تعمیر نمودن و بناکردن اورشلیم بود» (دانیال ۹: ۲۵)، میلر می دانست، حال که او از این تاریخ برخوردار است می تواند شروع ۷۰ هفته و ۲۳۰۰ روز نبوت را بفهمد.