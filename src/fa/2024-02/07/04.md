---
title:  ویلیام میلر و کتاب مقدس
date:  14/05/2024
---

درست همانطور که خدا از اصلاحگرایان پروتستان استفاده کرد تا حقیقتِ پارسایی را تنها از طریق ایمان به مسیح دوباره دریابند، او از ویلیام میلر استفاده کرد تا حقیقت چگونگی بازگشت دوباره مسیح را  کشف کند. وقتی که میلر آیات مقدس را مطالعه کرد، او یافت که مسیح، که او را دوست می دارد، بیش از آن چیزی است که او تصور می کند. او با  یک کتاب مقدس، یک قلم و یک دفتر یادداشت شروع به مطالعه و بررسی  کتاب پیدایش نمود و تا مطلبی را نمی فهمید از آن به سرعت نمی گذشت. با مقایسه آیات با هم، او اجازه داد تا کتاب مقدس خودش را توضیح بدهد.

`اشعیا ۲۸: ۹ و ۱۰، امثال ۸: ۸ و ۹، یوحنا ۱۶: ۱۳ و دوم پطرس ۱: ۱۹ – ۲۱ را بخوانید. در این آیات چه اصولِ تفسیریِ کتاب مقدسی را می یابید؟`

در حینی که ویلیام میلر آیات را با آیات مقایسه می کرد، اسرار کتاب مقدس برای او گشوده شد. او گوئی بدنبال گنج پنهانی می گشت و اجر فراوانی می یافت. روح القدس  باعث شد تا او کلام خدا را درک کند. او به موضوع نبوت در کتاب مقدس با همان دقتی توجه کرد که به آیات دیگر توجه می نمود.

`دانیال ۱: ۱۷؛ دانیال ۲: ۴۵؛ اول پطرس ۱: ۱۰ و ۱۱؛ و مکاشفه ۱: ۱ – ۳ را بخوانید. این آیات درباره درک نبوتهای کتاب مقدس چه به ما می آموزند؟`

نمادهای کتاب های نبوتی در صندوقچه اسرار قفل نشده است. خدای مهربان به ما کلام نبوتی خویش را داده تا ما را برای وقایع بزرگی که بزودی در این دنیا به اوج می رسد آماده سازد. ویلیام میلر بروشنی فهمید که نبوت، بهترین مفسر خود می باشد. نمادهای نبوت توسط خود کتاب مقدس واضح گردیده است. جانوران، معرف پادشاهان یا حکومتها هستند(دانیال ۷: ۱۷ و ۲۳).

در کتاب مقدس، باد نماد ویرانگری است(ارمیا ۴۹: ۳۶). آب معرف قومها یا ملتهاست (مکاشفه ۱۷: ۱۵). یک زن معرف کلیساست(ارمیا ۶: ۲، افسسیان ۵: ۲۲ – ۳۲). زمان نبوتی دانیال و مکاشفه همچنین با زبان نمادین است که یک روز نبوتی معرف یک سال واقعی است(اعداد ۱۴: ۳۴، حزقیال ۴: ۶). وقتی که ویلیام میلر این اصول تفسیر کتاب مقدسی را اعمال کرد، از آنچه که باور داشت که در خصوص زمان بازگشت مسیح کشف کرده است شگفت زده شد.

`چرا درک درست از نمادهای نبوتی اینقدر برای ایمان ما مهم است؟`