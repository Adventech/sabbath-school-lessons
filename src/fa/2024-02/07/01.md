---
title:  با امید انگیزه یافته
date:  11/05/2024
---

### مطالعه این هفته
برای مطالعه این هفته بخوانید: اول تسالونیکیان ۴: ۱۳ – ۱۸؛ متی ۲۴: ۲۷ و ۳۰ و ۳۱؛ دوم پطرس ۱: ۱۹ – ۲۱؛ دانیال ۸: ۱۴؛ دانیال ۹: ۲۰ – ۲۷؛ عزرا ۷: ۷ – ۱۳.

> <p>آیه حفظی</p>
> «و در آن روز خواهند گفت: «اینک این خدای ما است که منتظر او بودهایم و ما را نجات خواهد داد. این خداوند است که منتظر او بودهایم پس ازنجات او مسرور و شادمان خواهیم شد» (اشعیا ۲۵: ۹).

بازگشت دوم عیسی در کانون کلام مقدس قرار دارد.  این موضوع اساس کتاب مقدس است که اوراق آن را به هم پیوند می دهد. طبق تخمین پژوهشگران در عهد قدیم، ۱۸۴۵ بار در کتاب مقدس به بازگشت دوباره مسیح اشاره شده است. در ۲۶۰ فصل از عهد جدید بیش از ۳۰۰ مرجع در خصوص بازگشت دوباره مسیح وجود دارد. یعنی از هر ۲۵ آیه، یک آیه به این موضوع اشاره دارد. بیست و سه کتاب از ۲۷ کتاب عهد جدید به این واقعه عظیم اشاره دارند.

پس از اینکه اصلاحات در اروپا پایه گذاری شد و با اختلاف و کشمکش مواجه شد، پروتستانتیزم در دنیای جدید، از جمله ایالات متحده ریشه دوانید، جایی که بسیاری به دنبال یافتن ردای حقیقت، از جمله حقیقت در خصوص بازگشت دوباره مسیح بودند.

در میان آنان کشاورزی از فرقه تعمیده دهندهگان بنام ویلیام میلر بود. او با مطالعه کتاب مقدس باور داشت که عیسی بزودی می آید حتی در زمانی که زندگی می کرد و بعد شروع به موعظه آن پیام کرد و نهضتی را آغاز نمود، گرچه با یاس و ناامیدی عظیمی روبرو شد، حقایق کتاب مقدس را بروی بسیاری از مردم گشود که تا امروز، مرتبط باقی مانده است.

در درس امروز بررسی خواهیم کرد که چرا آمدن دوباره مسیح قلبهای بسیاری از ایمانداران را در طی قرن ها از شادی پر کرده است و اینکه چگونه می توانیم برای آن  واقعه عظیم آماده باشیم.