---
title:  اندیشه هایی فراتر
date:  17/05/2024
---

اندیشه ای فراتر: به نمودار زیر برای پیشگویی های ۷۰ هفته و ۲۳۰۰ روز نگاه کنید. پیشگویی ها از ۴۵۷ قبل از میلاد شروع می شود. و وقایع پیرامون «مسیح شاهزاده» را پیشگویی می کند، که پیشگویی ۷۰ هفته ای بر او بنا شده است. با آن پایه محکم، پیشگویی ۲۳۰۰ روزه در سال ۱۸۴۴ به پایان می رسد.

![Chart](chart.png)

«ویلیام میلر و دستیارانش مانند اولین حواریون،  کاملا به اهمیت پیامی که حامل آن بودند پی نبرده بودند. خطاهایی که برای مدتها در کلیسا بر جای مانده بود آنان را از فهم درست نکته ای مهم در نبوت باز داشته بود. گرچه آنان پیامی را که خداوند به آنان سپرده بود اعلام نمودند با این وجود از عدم درک درست معنی آن، از یاس و ناامیدی رنج کشیدند».- الن جی. وایت، نبرد عظیم، صفحه ۳۵۱ و ۳۵۲.

«با این وجود خدا هدف خیرخواهانه خود را به کمال رساند، تا هشدار داوری آنگونه که معرفی شد ارائه شود. روز بزرگ فرا رسیده بود و به مشیت وی مردم در یک زمان معین تحت آزمون قرار گرفتند تا آنچه را در دل داشتند بر آنان عیان سازد. این پیام برای آزمایش و تطهیر کلیسا طراحی شده بود.

آنها باید هدایت می شدند تا ببینند که آیا دل به این جهان بسته اند یا به مسیح و ملکوت. آنها اظهار داشتند که منجی را دوست می دارند. حالا آنها باید عشق و علاقه خود را ثابت کنند. آیا آنها حاضر بودند از امیدها و جاه طلبی های دنیوی خود دست بکشند و با شادی از ظهور خداوندشان استقبال کنند؟ پیام طراحی شده بود تا آنها را قادر سازد تا وضعیت روحانی واقعی خود را تشخیص دهند. این رحمت او بود که ارسال شد تا آنها را برانگیزد تا خداوند را با توبه و فروتنی بطلبند.- الن جی وایت، نبرد عظیم، صفحه ۳۵۳.

**سوالاتی برای بحث:**

`۱. چه درس هایی می توانیم از تجربه ویلیام میلر بیاموزیم؟ آیا خدا گاهی اوقات فهم اشتباه ما را نادیده می گیرد؟`

`۲. چرا درک دانیال ۹: ۲۴-۲۷ در تثبیت یکپارچگی کتاب مقدس و الوهیت مسیح از اهمیت زیادی برخوردار است؟`

`۳. درک نبوت چه نقشی در نقشه نجات دارد؟ چرا نبوت در برنامه خدا اینقدر مهم است؟`