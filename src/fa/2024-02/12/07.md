---
title:  اندیشه هایی فراتر
date:  21/06/2024
---

در اوایل سال ۱۸۵۱ پیشگامان ادونتیست جانور دوم مکاشفه ۱۳: ۱۱ – ۱۷ را با ایالات متحده امریکا مطابقت دادند. اما در آن زمان دشوار بود که ببینیم چگونه ایالات متحده می تواند همه جهان را وادار به پرستش جانور اول کند(مکاشفه ۱۳: ۱۲). حتی قبل از سال ۱۸۸۰ کل ناوگان ایالات متحده شامل تنها ۴۸ کشتی فرسوده می شد.

ولی از زمان پایان جنگ سرد هیچ قدرتی با ارتش ایالات متحده برابری نمی کند. و گرچه امریکایی ها از آزادی های شگفت انگیزی بهره برده اند وقتی زمانهای دشواری فرا برسد، دیدن آن آزادی هایی که تضعیف و  پایمال شده یا حتی کاملا از میان رفته دشوار نیست. بسیاری ایمان دارند که حتی الان در حال دیدن  این اتفاق هستیم.

تمامی کسانی که از تبعیت [در رعایت سبت جعلی] امتناع می ورزند، با مجازات مدنی روبرو می شوند و در نهایت اعلام می شود که سزاوار مرگ می باشند. از سوی دیگر، احکام خداوند که روز استراحت خالق را مطالبه می کند و هشدار می دهد که  کسانی که از دستورات آن تخطی کنند، دچار غضب می شوند».- الن جی وایت، نبرد عظیم، صفحه ۶۰۴.

در حالی که طوفان نزدیک می شود، طبقه بزرگی که مدعی ایمان به پیام فرشته سوم هستند، ولی از طریق اطاعت از حقیقت تقدیس نشده اند، جایگاه خود را رها کرده و به صفوف مخالفان می پیوندند. با اتحاد با دنیا و شریک شدن از روح آن، آنان با همان مسائل مشابه روبرو می شوند و وقتی که آزمون فرا می رسد، آنان مسیر آسان و مورد علاقه را انتخاب می کنند.

افرادی که از استعداد و حُسن سخن برخوردار بوده اند، که قبلا از حقیقت محظوظ می شدند، از قدرت خود برای فریب دادن و گمراه کردن مردم استفاده می کنند. آنان به دشمنان سرسختِ برادران سابق خود تبدیل شده اند. وقتی نگاهدارندگان سبت به سالن های محاکمه آورده می شوند تا جوابگوی ایمان خود باشند، این مرتدین تبدیل به عوامل موثر شیطان برای بد جلوه دادن و متهم کردن آنان می شوند و با گزارشات غلط باعث تحریک حکم دهندگان بر علیه آنان می شوند».- الن جی وایت، نبرد عظیم، صفحه ۶۰۸.

**سوالاتی برای بحث:**

`۱. چرا درک وقایع زمان آخر در آمدن بحران اینقدر مهم است؟ آیات مقدس چگونه حفاظی در مقابل فریب ایجاد می کنند؟`

`۲. جوامع آزاد در سراسر جهان قرن ها سنگر آزادی مذهبی بوده اند. چگونه ممکن است این تغییر بسرعت واقع شود؟`

`۳. به اظهارات الن جی وایت در بالا نگاه کنید. امروز چه گزینه هایی را انتخاب می کنید که می تواند شما را در ردیف ادونتیستهای مدعی فردا قرار دهد؟`

`۴. چگونه پیام فرشته دوم تحت فریاد بلند تغییری ایجاد می کند، و شخصا چگونه آماده می شوید تا بتوانید باران دوم را  برای پایان کار خدا بر روی زمین دریافت کنید؟`