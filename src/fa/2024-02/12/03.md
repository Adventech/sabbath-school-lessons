---
title:  مُهر و موم شده برای ملکوت
date:  17/06/2024
---

در بحران پیش رو بر سر پرستش، امت وفادار خدا تسلیم فشارهای دنیوی نمی شوند(مکاشفه ۱۴: ۱۲). آنها با روح القدس مُهر شده اند(افسسیان ۴: ۳۰) و آن مُهر پاک و برداشته نمی شود. در زمانهایِ کُهن مُهرها، تاییدی بر موثق بودن اسناد رسمی بودند. آنها نشانهای مشخص و انحصاری بودند. از آنچه که نبرد نهایی بر حول عبادت و اقتدار خداست که در احکام وی آشکار شده است، ما انتظار خواهیم داشت تا مُهر خدا بر احکام او نقش بسته باشد(با اشعیا ۸: ۱۶).

`خروج ۲۰: ۸ – ۱۱ را بخوانید. عواملی که در مُهر فرمانِ سبت آمده اند، چه هستند؟`

در اینجا سه عامل برای یک مهر موثق و معتبر داریم: (۱) نام کسانی که مهر به آنان تعلق دارد، «خداوند، خدای تو». (۲) عنوان او، آن یگانه ای که «آفرید»- خالق. (۳) قلمرو او، «آسمان، زمین، دریا و هر چه که در آن است». یک مهر گاهی به عنوان نشان در کتاب مقدس خوانده شده است(رومیان ۴: ۱۱). دو واژه قابلیت جابجایی دارند. همانطور که نشان یا مهر خدا در قلب احکام خداست، سبت در کانون نبرد نهایی بر سر پرستش است(حزقیال ۲۰: ۱۲ و ۲۰، مکاشفه ۱۲: ۱۷).

`مکاشفه ۷: ۱ و ۲ و مکاشفه ۱۴: ۱ را با مکاشفه ۱۳: ۱۶ و ۱۷ مقایسه کنید. جایگاه مهر خدا و نشان وحش در کجاست؟ چرا فکر می کنید که تفاوتی وجود دارد؟`

مُهر خدا بر پیشانی قرار دارد. پیشانی نماد ذهن است و معرف تصمیم آگاهانه است.

نشان وحش یا بر پیشانی و یا بر دست قرار دارد که حاکی از این است که مردم بطور هوشمندانه متقاعد شده اند و با انتخاب خود دروغهای شیطان را پذیرفته اند، یا از طرف دیگر، با پرستش جعلی موافقت کرده اند تا از کشته شدن اجتناب ورزند.

اهریمن از کسانی که مطیع خدا هستند نفرت دارد. نبرد عظیم زمانی به اوج خود میرسد که اژدها(شیطان) با بازماندگان معتقد که «فرامین خدا و ایمان عیسی را حفظ می کنند» نبرد می کند(مکاشفه ۱۴: ۱۲). آنها در وفاداری خود به مسیح پابرجا هستند.

`چرا زمانی که بحران نهایی فرا میرسد، وفاداری روز به روز به خداوند، کلید آمادگی است؟`