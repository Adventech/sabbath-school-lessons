---
title:  باران اول و آخر
date:  19/06/2024
---

`یوئیل ۲: ۲۱-۲۴ و اعمال ۲: ۱-۴ و ۴۱-۴۷ را بخوانید. چه پیشگویی هایی در قرن اول به حقیقت پیوسته است؟ چقدر تاثیر گذار بوده است؟`

بارش روح القدس در روز پنطیکاست بازگشایی پر قدرت کلیسای مسیحی بود. سه هزار نفر در آن روز ایمان آوردند. کتاب اعمال رسولان، معجزاتی را پس از معجزاتِ فیضِ متحول کننده خدا ثبت کرده است: «امّا بسیاری از آنانی که کلام را شنیدند ایمان آوردند و عدد ایشان قریب به پنج هزار رسید»(اعمال ۴: ۴). تنها ۱۲۰ نفر برای دعا گرد آمده بودند ولی دعا تغییری چشمگیر بوجود آورد. هزاران ایماندار بسرعت به کلیسا پیوستند.

حتی جمعی کثیر از کاهنان نیز مطیع ایمان شدند (اعمال ۶: ۷). وقتی که حواریون در اورشلیم بطور وحشیانه مورد جفا قرار گرفتند آنان «پراکنده شده بودند، هر جا که پا مینهادند، به کلام بشارت میدادند»(اعمال ۸: ۴). کلیساها در سراسر یهودیه، سامره و جلیل ایجاد شدند(اعمال ۹: ۳۱ را ببینید). پولس پس از ایمان آوردن، مسیح را در سراسر منطقه مدیترانه موعظه کرد.

در تسالونیکیه تنی چند از یهودیان بر ضد انجیل مخالفت ورزیده و این بیانیه شگفت آور را صادر نمودند: «کسانی که دنیا را زیر و رو کرده اند به اینجا نیز آمده اند»(اعمال ۱۷: ۶). از طریق قدرت روح القدس، شاگردان در مدت زمان نسبتاً کوتاهی به دنیایی که مکانهای جدیدی در دنیا رفتند. پیشگویی یوییل نبی از باران اول در پنطیکاست محقق شد ولی باران آخر با قدرت بیشتری خواهد بارید تا زمین را برای حصاد نهایی آماده سازد.

`زکریا ۴: ۶؛ زکریا ۱۰: ۱؛ هوشع ۶: ۳؛ و یعقوب ۵: ۷ و ۸ را بخوانید. بر اساس این آیات، کار خدا بر روی زمین چگونه کامل و تمام خواهد شد؟`

عبارات باران «اول» و «آخر» از چرخه برداشت محصول اسرائیل برگرفته شده است. باران وال در پائیز هر سال می بارد تا بذر جوانه بزند. باران آخر در بهار می بارد تا محصول را رسیده کند.... این کار روح القدس را برای اعلام انجیل شرح می دهد.

همانطور که باران پیشین در بارش روح القدس در آغاز انجیل داده شده است تا سبب جوانه زدن بذرهای ارزشمند بشود، بعدا باران آخر در خاتمه داده خواهد شد تا سبب رسیدن محصول شود.

کار بزرگ انجیل در ختم تجلیِ قدرت خدا کمتر از گشایش یا شروع آن نیست. نبوتهایی که در بارش باران اول در گشایش انجیل محقق شده اند دوباره در باران آخر در ختم آن محقق خواهند شد».- الن جی وایت، نبرد عظیم، صفحات ۶۱۱ و ۶۱۲.