---
title:  فریاد بلند
date:  20/06/2024
---

`مکاشفه ۱۸: ۱-۴؛ حبقوق ۲: ۱۴ و متی ۲۴: ۱۴ را بخوانید. این آیات درباره این که چگونه کار خدا بر روی زمین تمام خواهد شد چه می گویند؟`

اعلام فرشته مبنی بر سقوط بابل از «اقتدار بزرگی» برخوردار است. مانند فرشتگان مکاشفه ۱۴، این فرشته معرف پیام آوران بشری است. این فرشته جلال خدا را بگونه ای آشکار می کند که کل زمین را منور خواهد ساخت. واژه یونانی برای اقتدار در عهد جدید exousia می باشد که اشاره بر پیروزی مسیح بر ریاستها و قدرتهای جهنمی دارد.

عیسی در انجیل متی این واژه را در هماهنگی با اعزام حواریون خویش بکار میبرد. در متی ۱۰: ۱ عیسی به حواریون خویش اقتدار بر ریاستها و قوای جهنمی می دهد. او آنان را با قدرت الهی اعزام می کند تا در نبرد بین خیر و شر پیروزمند باشند. در متی ۲۸ او یکبار دیگر حواریون را با «تمامی اقتدار و اختیارات آسمان و زمین اعزام می کند «تا» بروند و تمامی ملتها را شاگرد سازند»(متی ۲۸: ۱۸ و ۱۹).

کلیسای عهد جدید پر از قدرت روحالقدس، با قدرت مسیح زنده که در زندگی و مرگ خود بر ریاستها و قدرتهای جهنم پیروز شد، زمین را با جلال خدا منور ساخت. شاگردان  تنها در طی چند سال ، انجیل را به مناطق جدید جهان آن زمان اعلام کردند (کولسیان ۱: ۲۳).

در پایان زمان، روحالقدس با قدرتی غیر قابل انتظار خواهد بارید و انجیل به سرعت تا اقصی نقاط جهان منتشر خواهد شد. هزاران نفر در یک روز متحول خواهند شد و فیض خدا، و حقیقت بر کل سیاره تأثیر خواهد گذاشت. به این ترتیب به  جهان هشدار داده می شود و انجیل و امیدی که ارائه می دهد را در سراسر جهان منتشر خواهد کرد.

«کار بزرگ انجیل در ختم تجلیِ قدرت خدا کمتر از گشایش یا شروع آن نیست. نبوتهایی که در بارش باران اول در گشایش انجیل محقق شده اند دوباره در باران آخر در ختم آن محقق خواهند شد....

«خادمان خدا با صورتهای نورانی و درخشنده با قدوسیت روح از مکانی به مکان دیگر می شتابند تا پیام ملکوت را اعلام کنند. هشدار توسط هزاران صدا به سراسر زمین اعلام خواهد شد. معجزاتی رخ خواهد داد، بیمار شفا خواهد یافت، و نشانه ها و شگفتی ها، ایمانداران را دنبال خواهد نمود».- الن جی وایت، نبرد عظیم، صفحات ۶۱۱ و ۶۱۲.

`چه چیزی مانع ریزش قدرتمند روح القدس، باران آخر و صدای بلند است؟ هر قدر هم نقش ما کوچک باشد، چه نقش قابل قبولی را می توانیم  بطور موثر در بارش روح القدس ایفا کنیم؟`