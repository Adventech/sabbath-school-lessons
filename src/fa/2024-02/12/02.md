---
title:  وفاداری به خدا و کلام او
date:  16/06/2024
---

`امثال ۲۳: ۲۳ یوحنا ۸: ۳۲ و یوحنا ۱۷: ۱۷ را بخوانید. چه وجه اشتراکی در این آیات وجود دارد؟`

در سراسر اعصار، نبرد عظیم، نبردی بین حقیقت و خطا بوده است. شیطان دروغگو و پدر دروغگویان است(یوحنا ۸: ۴۴). عیسی خالق کل حقیقت است. او اعلام داشت، «من راه، حقیقت و حیات هستم» (یوحنا ۱۴: ۶). حقیقتی که ما را از فریب های شیطان آزاد می کند در کلام خدا یافت می شود.

کتاب مقدس نقاب از استراتژی شیطان بر می دارد و برنامه های خدا را آشکار می سازد. کلام مقدس چراغ مقابل پاهای ماست(مزمور ۱۱۹: ۱۰۵). نویسنده مزمور اعلام می کند، «کلام تو برای پایهای من چراغ، و برای راههای من نور است». «کشف کلام تو نور میبخشد و ساده دلان را فهیم میگرداند» (مزمور ۱۱۹: ۱۳۰). بعد می افزاید، «جمله کلام تو راستی است و تمامیِ داوریِ عدالت تو تا ابدالآباد است» (مزمور ۱۱۹: ۱۶۰).

`دوم پطرس ۱: ۱۶ – ۲۱ را بخوانید. رسول چه ضمانتی به ما در خصوص نبوت می دهد؟ او از چه تصویری برای نشان دادن اهمیت کلام نبوی خدا استفاده می کند؟`

ما «قصه های حیله گرانه» را دنبال نکرده ایم. پیشگویی های کلام خدا راه پیش رو را روشن می کند. آنها به ما کمک می کنند تا حقیقت را از خطا تشخیص بدهیم. بدون انجیل، ما در دام نظریه های بشری رها شده  و به سادگی فریب می خوریم.

«قوم خدا با کلام مقدس هدایت می شوند تا از آنها مانند حفاظی در برابر تاثیر معلمان کذبه و قدرت فریب دهنده ارواح تاریکی محافظت کند. شیطان هر وسیله ای را بکار می گیرد تا انسانها را از بدست آوردن دانش کتاب مقدس محروم سازد، چرا که به صراحت فریب های خود را آشکار کرده است.... توهمِ بزرگِ آخر، بزودی در مقابل ما گشوده می شود.

«دجال، کارهای شگفت آور خود را در مقابل دیدگان ما اجرا می کند. جعلیات او بسیار به واقعیتی شباهت دارد که تشخیص آن ها از هم ناممکن است مگر اینکه از صافی کتاب مقدس عبور کند.... هیچ کس بجز کسانی که ذهن را با حقایق کتاب مقدس محصور داشته اند نمی تواند در برابر آخرین کارزار عظیم ایستادگی کند. هر جانی مورد تفتیش و آزمایش قرار می گیرد: آیا در عوض خدا از انسان اطاعت می کنم؟  زمان تعیین کننده در حال فرا رسیدن است. آیا پای ما بر صخره کلام تغییر ناپذیر خدا محکم شده است؟ آیا ما آماده ایم که در دفاع از احکام خدا و ایمان عیسی محکم بایستیم؟».- الن جی وایت، نبرد عظیم، صفحات ۵۹۳ و ۵۹۴.

`سوالات بالا را مورد توجه قرار دهید. چه چیزی ما را قادر می سازد تا در بحران نهایی ایستادگی کنیم؟ چه چیزی ما را از مطالعه کلام خدا دور می سازد؟ چگونه ممکن است که حقیقت را برای خرسندی و لذت شخصی فدا کنیم؟`