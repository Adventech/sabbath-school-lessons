---
title:  ما بخشی از خانواده خدا هستیم
date:  01/01/2023
---

`«از این رو، زانو میزنم در برابر آن پدر که هر خانوادهای در آسمان و بر زمین، از او نام میگیرد» (افسسیان ۳: ۱۴، ۱۵). از این آیه چه تصویری برای شما تداعی می شود و چه امیدی در آن یافت می شود؟`

عیسی در اوان خدمت خویش چنین اظهار نمود: «پس شما اینگونه دعا کنید: ای پدر ما که در آسمانی، نام تو مقدّس باد» (متی ۶: ۹). بعداً همان دعا را به طور خصوصی برای شاگردانش تکرار می کند (لوقا ۱۱: ۲). عیسی به ما فرمود که پدرش را «پدر آسمانی ما» خطاب کنیم. هنگامی که عیسی پس از قیام با مریم روبرو شد، مریم می خواست او را در آغوش بگیرد. اما «عیسی به او گفت: بر من میاویز، زیرا هنوز نزد پدر صعود نکردهام. بلکه نزد برادرانم برو و به آنها بگو که نزد پدر خود و پدر شما و خدای خود و خدای شما صعود میکنم» (یوحنا ۲۰: ۱۷).

از آنجا که ما همان پدر را مانند عیسی داریم، او برادر ماست و همه ما در خداوند خواهر و بردار هستیم. عیسی یکی از اعضای خانواده زمینی شد تا ما بتوانیم از اعضای خانواده آسمانی شویم. «خانواده آسمانی و اهل زمین یکی هستند». اِلن جی وایت، آرزوی اعصار، ص. ۸۳۵.

`خروج ۳: ۱۰؛ خروج ۵: ۱؛  و غلاطیان ۳: ۲۶، ۲۹ را بخوانید. این آیات در مورد چگونگی ارتباط خدا با ما چه می گویند؟ چرا این امر باید اینقدر دلگرم کننده باشد؟`

برخلاف دیدگاه آفرینش که به موجب آن ما را صرفاً محصول قوانین سرد و بیاهمیت طبیعت میداند، کتاب مقدس به ما میآموزد که نه تنها خدا وجود دارد، بلکه او ما را دوست دارد و به گونهای محبتآمیز با ما ارتباط برقرار میکند، که تشبیه خانواده اغلب در کتاب مقدس برای به تصویر کشیدن آن رابطه استفاده می شود. خواه عیسی اسرائیل را «قوم من»، یا ما را «پسران خدا» خطاب کند، یا از خدا به عنوان «پدر ما» یاد کند، موضوع همچنان یکسان است: خدا ما را به گونهای دوست دارد که اعضای خانواده باید یکدیگر را دوست داشته باشند. چه خبر خوبی در میان جهانی که، به خودی خود و اگر به حال خود رها شود، می تواند بسیار خصمانه باشد!

`دنیایی را تصور کنید که در آن ما با همه مانند خانواده خود رفتار می کنیم. چگونه می توانیم یاد بگیریم که به عنوان برادر و خواهر خود با همه انسان ها ارتباط بهتری برقرار کنیم؟`