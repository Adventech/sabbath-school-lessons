---
title:  گنج در آسمان
date:  05/01/2023
---

`«بر زمین گنج میندوزید، جایی که بید و زنگ، زیان میرساند و دزدان نَقْب میزنند و سرقت میکنند. بلکه گنج خود را در آسمان بیندوزید، آنجا که بید و زنگ زیان نمیرساند و دزدان نَقْب نمیزنند و سرقت نمیکنند. زیرا هر جا گنج توست، دل تو نیز آنجا خواهد بود» (متی ۶: ۱۹ تا ۲۱). عیسی در اینجا چه حقایق مهمی را بیان می کند؟`

کسی نیست که داستان کسانی را که ثروت زیادی اندوخته اند و به نحوی آن را از دست داده اند را نخوانده باشد؟ دنیای ما مکانی بسیار ناپایدار است: جنگ ها، جنایت ها، خشونت ها، بلایای طبیعی، هر چیزی می تواند در یک لحظه اتفاق بیفتد و تمام آنچه را که برای آن تلاش کرده ایم و شاید حتی آنچه را صادقانه و از راه درست به دست آورده ایم را از بین ببرد. بعد هم در یک لحظه مرگ فرا می رسد، و بنابراین، این چیزها به هر حال برای ما بی فایده می شوند و سودی نخواهند داشت.

البته، کتاب مقدس هرگز به ما نمی گوید که ثروتمند بودن یا اندوختن ثروت اشتباه است؛ در عوض، در این آیات، عیسی به ما هشدار می دهد که اهمیت و ارزش هر چیز را در رابطه و در مقایسه با چیزهای دیگر ببینیم.

با این حال، گنج اندوزی در آسمان به چه معناست؟ این بدان معناست که به جای اینکه اولویت شما پول درآوردن باشد، خدا و آرمان او را در درجه اول در زندگی خود قرار دهید. همچنین این جمله به این معناست که از آنچه که در اختیار داریم برای کار خدا، برای پیشرفت ملکوت او، برای کار به نفع دیگران و برای اینکه مایه برکت دیگران باشیم، استفاده کنیم.

به عنوان مثال، هنگامی که خدا ابرام را فراخواند، او برنامه ریزی کرد که از ابرام و خانواده اش برای برکت دادن به همه خانواده های زمین استفاده کند. خداوند به ابراهیم که «دوست خدا خوانده شد» (یعقوب ۲:  ۲۳) گفت: «از تو قومی بزرگ پدید خواهم آورد و تو را برکت خواهم داد؛ نام تو را بزرگ خواهم ساخت و تو برکت خواهی بود. برکت خواهم داد به کسانی که تو را برکت دهند، و لعنت خواهم کرد کسی را که تو را لعنت کند؛ و همۀ طوایف زمین به واسطۀ تو برکت خواهند یافت» (پیدایش ۱۲: ۲، ۳).

«پس آنها که به ایمان اتکا دارند، با ابراهیمِ ایماندار برکت مییابند» (غلاطیان ۳: ۹). ما هم همین چالش را پیش روی خود داریم که او با آن روبرو شد.

«پول ارزش زیادی دارد، زیرا می تواند کارهای خوبی انجام دهد. پول در دست فرزندان خدا یعنی تهیه غذا برای گرسنگان، نوشیدنی برای تشنگان و لباس برای برهنگان است. دفاع از مظلوم و وسیله ای برای کمک به بیماران است. اما پول ارزشی بیشتر از ماسه ندارد، فقط برای تأمین مایحتاج زندگی، برکت دادن به دیگران و پیشبرد امور مسیح است» - الن جی. وایت، دروس پندآموز مسیح، صفحه ۳۵۱.

`«زیرا هر جا گنج توست، دل تو نیز آنجا خواهد بود» (متی ۶: ۲۱).  قلبتان می گوید، گنج شما در کجاست؟`