---
title:  خداوند مالک همه چیز است
date:  02/01/2023
---

`مزمور ۵۰: ۱۰ تا ۱۲؛ مزمور ۲۴: ۱؛ اول تواریخ ۲۹: ۱۳، ۱۴؛ و حجی ۲: ۸ را بخوانید. چه پیامی در اینجا برای ما وجود دارد، و این حقیقت باید برای ما چه معنایی داشته باشد و ارتباط ما با هر آنچه که داریم چگونه است؟`

در کتاب اول تواریخ، در آغاز فصل ۱۷، تمایل داود پادشاه را برای ساختن خانهای برای خدا شرح داده شده است. او این آرزو را با ناتان نبی در میان گذاشت که او پاسخ داد: «هرآنچه در دل داری به جای آور، زیرا خدا با توست» (اول تواریخ ۱۷: ۲). اما در آن شب کلام خدا به ناتان نبی نازل شد و به او دستور داد که به پادشاه بگوید که چون او مردی اهل جنگ بود، نمی تواند خانه خدا را بسازد. پسرش به جای او آن کار را انجام خواهد داد. داود پرسید که آیا می تواند نقشه ها را بکشد و مصالح ساختمانی را آماده کند؟ وقتی با این درخواست داود موافقت شد، او بقیه عمر خود را صرف جمع آوری مقدار زیادی سنگ تراشیده، چوب درخت سرو، آهن، طلا، نقره و برنج  نمود که «بی اندازه» بود. هنگامی که تمام مصالح ساختمانی آماده و در محل ساخت ساختمان جمع آوری شد، داود همه رهبران اسرائیل را برای مراسم ستایش و شکرگزاری جمع کرد.

در اول تواریخ باب ۲۹: ۱۳، ۱۴، داود پادشاه در دعای خود در حضور عموم مردم، چه کسی را سرچشمه و مالک واقعی تمام مصالح ساختمانی که او و مردم وقت و پول خود را صرف تهیه آن کرده بودند، دانست؟  البته او در اصل گفت: «ما واقعاً نمیتوانیم برای تقدیم همه این اجناس و مصالح خاص امتیاز و اعتباری برای خود قائل شویم، زیرا فقط آنچه را که متعلق به توست باز می گردانیم».

این نکته برای همه ما چه ثروتمند و چه فقیر (اما مخصوصاً ثروتمندان) مهم است. از آنجایی که خدا همه چیز را در ابتدا آفرید (به پیدایش ۱: ۱؛ یوحنا ۱: ۳؛ مزمور ۳۳: ۶، ۹ مراجعه کنید)، او واقعاً مالک واقعی و بر حق همه چیزهای موجود است، از جمله هر آنچه که داریم – صرف نظر از اینکه چقدر سخت و با پشتکار و صادقانه برای بدست آوردن آنها تلاش کرده باشیم. اگر خدا و لطف او نباشد، ما هیچ چیزی نخواهیم داشت، و هیچ هستیم؛ در واقع، ما حتی وجود هم نخواهیم داشت. بنابراین، ما باید همیشه با این درک زندگی کنیم که در نهایت، خداوند مالک هر آنچه هست است، و با ستایش و سپاس از او به خاطر خوبی هایش نسبت به خود، می توانیم این حقیقت مهم را نزد خود حفظ کرده به یاد داشته باشیم.

`«ولی من و قوم من چه هستيم كه چنين افتخاری نصيب ما ساختهای كه به تو چيزی بدهيم؟» (اول تواریخ ۲۹: ۱۴). چه اصول زیبایی در این کلمات بیان شده است و چگونه آنها منعکس کننده چگونگی نگرش ما نسبت به خدا و نگرش ما نسبت به آنچه داریم هستند؟`