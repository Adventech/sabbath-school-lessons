---
title:  اندیشه هایی فراتر
date:  06/01/2023
---

«محبت خدا برای فرزندان زمینی اش فراتر از مرگ می باشد. او با ارزانی نمودن پسرش، هدیه ملکوت را برای همه ما بارانیده است. زندگی و مرگ و شفاعت نجات دهنده، خدمت فرشتگان، دعای روح، پدری که در بالا و در همه چیز کار می کند، علاقه بی وقفه کائنات و ملکوتیان، همگی برای خیریت رستگاری انسان هستند». الن جی .ایت، گامهایی بسوی مسیح، صفحه ۲۱.

«اگر خود را انکار نموده و به مسیح سپردهاید، عضوی از خانواده خدا هستید و همه چیز در خانه پدر از آن شماست. همه گنجینه های خدا به روی شما گشوده شده است، چه دنیایی که اکنون هست و چه آن چیزی که در آینده خواهد آمد. خدمت فرشتگان، هدیه روح او، زحمات خادمان او - همه برای شماست.  دنیا، با همه چیز در آن، تا جایی که برای خیریت شما باشد، از آن شماست». – این جی وایت، اندیشه هایی از کوه برکت، صفحه ۱۱۰.

**سوالاتی برای بحث:**

`۱. با وجود تمام این هدایای شگفت انگیزی که خدا به فرزندانش می دهد، ما همچون نویسنده مزمور باید بدانیم که، «دِینِ خود را به خداوند چگونه ادا کنم، برای همۀ احسانهایی که به من کرده است؟ (مزمور ۱۱۶: ۱۲).  فهرستی از برکات و مواهب خداوند در زندگی روحانی و دنیوی خود تهیه کنید و آماده باشید تا آن را با کلاس خود به اشتراک بگذارید. این مطلب در خصوص اینکه فی الواقع چقدر باید از خدا سپاسگزار باشید، به شما چه می آموزد؟`

`۲. هرچند ما در مورد خداوند، و به درستی، به عنوان خالق خود فکر می کنیم، کتاب مقدس بارها و بارها تعلیم می دهد که او حامی و روزی دهنده ما نیز هست. (نگاه کنید به عبرانیان ۱: ۳؛ ایوب ۳۸: ۳۳ تا ۳۷؛ مزمور ۱۳۵: ۶، ۷؛ کولسیان ۱: ۱۷؛  اعمال رسولان ۱۷: ۲۸؛ دوم پطرس ۳: ۷). از کهکشان ها در گیتی تا  ضربان قلب ما، تا نیروهایی که ساختارهای اتمی را که همه مواد شناخته شده جهان را تشکیل میدهند را در کنار هم نگه میدارند، تنها قدرت نگهدارنده خداست که وجود آنها را حفظ می کند. این حقیقت کتاب مقدس چگونه باید به ما کمک کند تا بفهمیم که دقیقاً چه تعهداتی در قبال خدا در نحوه استفاده از آنچه او به ما داده است، داریم؟ چگونه این واقعیت به ما کمک می کند تا زندگی و هدف زندگی خود را در چشم اندازی مناسب ببینیم؟`

`۳. در این درس در مورد این صحبت شد که چرا از بین همه چیزهایی که خدا به ما داده است، عیسی و طرح نجات بزرگترین این هدایا است. چرا این حقیقت است؟ اگر آن  و امید بزرگی که به ما می دهد را نداشتیم، چه می داشتیم؟ یک نویسنده خداناباور، انسان ها را چیزی جز «تکه های گوشت فاسد شدنی بر روی استخوان های در حال متلاشی  شدن» به تصویر نمی کشد. چرا؟ آیا بدون هدیه انجیل، او می توانست نکته ای برای گفتن داشته باشد؟`