---
title:  مسئولیت های اعضای خانواده خدا
date:  04/01/2023
---

همه ما از عطایا و برکات روحانی و دنیوی که خداوند به ما می دهد، بهره می بریم. همچنین، چقدر آرامش بخش  است که بدانیم ما «بخشی از خانواده» هستیم.

`تثنیه ۶: ۵ و متی ۲۲: ۳۷ را بخوانید. این به چه معناست و چگونه آن را انجام دهیم؟`

چگونه خدا را با «تمام قلب خود، با تمام جان و تمام عقل و ذهن خود» دوست خواهید داشت (متی ۲۲: ۳۷)؟ جالب است که کتاب مقدس پاسخ را به ما می دهد، و این همان پاسخی نیست که اکثر مردم انتظار آنرا دارند.

`تثنیه ۱۰: ۱۲، ۱۳ و اول یوحنا ۵: ۳ را بخوانید. از نظر کتاب مقدس، پاسخ مطلوب و مناسب ما در رابطه محبانه خود با پدرمان در آسمان چیست؟`

حفظ شریعت؟ اطاعت از احکام؟ برای بسیاری از مسیحیان، متأسفانه، ایده اطاعت از شریعت (به ویژه فرمان چهارم) شریعت گرایی است و آنها ادعا می کنند که ما فقط به محبت و دوست داشتن خدا و دوست داشتن همسایه خود مانند خود، فرا خوانده شده ایم. با این حال، گفته خداوند در این خصوص واضح است: ما با اطاعت از دستورات و احکام او، محبت خود را به خدا و به همسایگان خود آشکار می کنیم.

«محبت به خدا همین است که از احکام او اطاعت کنیم» (اول یوحنا ۵: ۳). ما عادت داریم به این آیه اینگونه نگاه کنیم، خوب،  ما خدا را دوست داریم و، بنابراین، ما دستورات او را حفظ می کنیم. این خوب است. اما شاید همچنین بتوانیم آن را به عنوان «اینست محبت خدا» بنگریم، یعنی ما محبت خدا را با حفظ افرامین او بشناسیم و تجربه کنیم.

در متی باب ۷: ۲۱ تا ۲۷، عیسی فرمود که کسانی که کلام خدا را میشنوند و به آن عمل می کنند، همچون معمار دانایی هستند که خانهاش را بر صخرهای محکم بنا می کند. کسانی که می شنوند اما اطاعت نمی کنند، همچون معمار نادانی هستند که خانه خود را بر روی شن و ماسه ساخته اند  که نتایج فاجعه بار در پی خواهد داشت. هر دو کلام را شنیدند؛ یکی اطاعت کرد، و دیگری نکرد. نتایج، تفاوت بین حیات و مرگ را نشان می دهد.

`به رابطه خدای مهربان و اطاعت از احکام او بیندیشید. چرا محبت به خدا باید به این شکل ابراز شود؟ حفظ احکام چیست که واقعاً آن محبت را آشکار می کند؟ (نکته: به این فکر کنید که سرپیچی از احکام او به چه چیزی منجر می شود).`