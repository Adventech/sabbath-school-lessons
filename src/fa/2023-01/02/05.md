---
title:  عهد عشر
date:  11/01/2023
---

رابطه روحانی نزدیکی بین به پرداخت عشر و رابطه ما با خدا وجود دارد. هر گاه بنی اسرائیل از خدا اطاعت کردند و در پرداخت عشر خود امین و وفادار بودند، به کامیابی نائل شدند. در مقابل، زمانی که آنها در انجام این کار نافرمانی کردند در شرایط سختی قرار گرفتند. به نظر می رسید که آنها چرخه ای از اطاعت و رفاه و سپس نافرمانی و مشکلات را دنبال می کنند. در یکی از این دوران بی وفایی و سرپیچی بود که خداوند از طریق نبی خود ملاکی پیشنهاد عهدی دوجانبه با قوم خود را داد.

`ملاکی ۳: ۷ تا ۱۱ را بخوانید. وعده ها و تعهدات در این آیات چه هستند؟`

خداوند به مردم وعده داد که اگر به سوی او بازگردند، به سوی آنها باز خواهد گشت. وقتی آنها از او پرسیدند که منظور او از بازگشت به سوی او چیست، صریحاً گفت: «از دزدیدن عشرها و هدایای من دست بردارید». دزدی آنها دلیل لعنت شدن آنها بود. در اینجا راه حل خداوند برای مشکل لعنت این است: «پس حال، همۀ عشرها [بطور کامل] را به انبارها بیاورید» (ملاکی ۳: ۱۰). «…. به این ترتیب مرا امتحان کنید و ببینید که چطور روزنههای آسمان را میگشایم و شما را آنچنان برکت خواهم داد که گنجایش آن را نداشته باشید». اگر او چنان ما را برکت دهد که فضای کافی برای دریافت آن نداشته باشیم، مازادی داریم که با آن میتوانیم به دیگران کمک کرده و به پیشبرد امر خدا کمک کنیم.

«کسی که پسر یگانه خود را داد تا برای شما بمیرد، با شما عهد بسته است. او برکات خود را به شما می دهد و در ازای آن از شما می خواهد که عشر و هدایای خود را برای او بیاورید. هیچ کس هرگز جرات نمی کند بگوید که هیچ راهی برای درک این موضوع وجود ندارد. برنامه خداوند در مورد عشر و هدایا قطعاً در فصل سوم کتاب ملاکی بیان شده است. خدا از کارگزاران انسانی خود می خواهد که نسبت به عهدی که با آنها بسته است وفادار باشند». – الن جی وایت، اندرزهایی در خصوص مباشرت، صفحه ۷۵.

یکی از چرخه های مثبت اطاعت در دوران سلطنت حزقیا، پادشاهِ خوبِ یهودا به ثبت رسیده است. احیای واقعی در یهودا رخ داد و مردم با وفاداری، ده یک ها و هدایای خود را به خزانه معبد بازگرداندند. آنقدر هدایا آوردند که همچون پشته هایی بر روی هم در معبد انباشته شد. دوم تواریخ ۳۱: ۵ در مورد آنچه که اتفاق می افتاد می گوید، «بلافاصله بعد از صدور این فرمان، مردم اسرائیل سخاوتمندانه، هدایایی از نوبر غلاّت، شراب، روغن زیتون، عسل و دیگر محصولات کشاورزی و همچنین ده در صد آنچه را که داشتند، آوردند».

`ده یک شما (یا فقدان آن) در مورد روحانیت و رابطه شما با خدا چه می گوید؟`