---
title:  نخست در پی او باشید
date:  12/01/2023
---

در مورد عیسی گفته شده است که «… انبوه جمعیت با خوشحالی سخنان او را گوش می دادند» (مرقس ۱۲: ۳۷). اکثر مردم که در انبوه جمعیت به دنبال عیسی میرفتند و به او گوش میدادند، مردم عادی جامعه بودند. آنها کسانی بودند که در دامنه کوه به آنان خوراک داده شد و موعظه بالای کوه را شنیدند. عیسی به آنها گفت، اساساً، من می دانم که شما نگران تأمین معاش خانواده خود هستید. شما نگران خوراک و نوشیدنیهایی هستید که روزانه به آن نیاز دارید و لباسهایی که برای گرما و محافظت نیاز دارید. اما در اینجا چیزی است که من پیشنهاد می کنم.  .  .

`متی ۶: ۲۵ تا ۳۳ را بخوانید. در اینجا چه وعده هایی داده شد و مردم برای دریافت آن وعده ها چه باید می کردند؟`

بسیاری از وعده های خداوند دارای اصول یک عهد دوجانبه است. یعنی ما برای دریافت برکات باید سهم خود را نیز ایفا کنیم.

`اشعیا ۲۶: ۳ را بخوانید. چه کاری از ما خواسته شده تا به آرامش خدا دست یابیم؟`

`اول یوحنا ۱: ۹ را بخوانید. اگر ما به گناهان خود اعتراف کنیم عیسی چه خواهد کرد؟`

`دوم تواریخ ۷: ۱۴ را بخوانید. «اگرها» و «آنگاه های» پیشنهاد خدا در اینجا چه هستند؟`

همه این آیات و بسیاری دیگر به این حقیقت مهم می پردازند که اگرچه خداوند حاکم است، اگرچه خداوند خالق و رزاق و روزی رسان ما است، و اگرچه رستگاری، موهبتی از فیض و بدون شایستگی از جانب ماست، اما ما هنوز نقشی برای بازی در صحنه مناقشه بزرگ اینجا بر روی زمین داریم. ما با استفاده از موهبت مقدس اراده آزاد، انتخاب آزاد، باید انتخاب کنیم که از هدایت روح القدس پیروی کنیم و از آنچه خدا ما را به انجام آن فرا می خواند اطاعت کنیم. اگرچه خداوند برکت و حیات را به ما عطا می کند، اما ما می توانیم به جای آن لعنت و مرگ را انتخاب کنیم. جای تعجب نیست که خدا می گوید، «… پس زندگی را برگزینید تا شما و نسلتان زنده بمانید» (تثنیه ۳۰: ۱۹).