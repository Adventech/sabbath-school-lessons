---
title:  اندیشه هایی فراتر
date:  13/01/2023
---

«هرگاه قوم خدا در هر دوره ای از جهان، نقشه او را با شادی و رغبت در خیرخواهی منظم [عشر] و هدایا و پیشکشها بجا آوردند، به این وعده پابرجا پی بردند که سعادت و خوشبختی به تمامی زحمات آنان بستگی دارد و به همان نسبتی است که آنان به تعهدات خود عمل نموده اند. وقتی که مطالبات خدا را تصدیق و به الزامات او عمل نمودند، و با موجودی خویش او را تکریم نمودند، انبارهای آنان از وفور نعمت پر شد. ولی هنگامی که خدا را از عشر ها و پیشکشها سرقت نمودند متوجه شدند که او را سرقت نمی کنند بلکه از خودشان سرقت می کنند زیرا او به همان نسبتی که پیشکشهای خود را به او محدود کردند برکاتشان محدود شد».- شهادتهایی برای کلیسا، جلد ۳، صفحه ۳۹۵.

کتاب مقدس در این مورد بسیار صریح است یعنی ما تنها از طریق ایمان، هدیهٔ فیض خدا، نجات یافته ایم. اطاعت ما از اوامر خدا پاسخی به فیض خداست؛ آن بدست آوردنی نیست! (گذشته از هر چیز، اگر رستگاری به دست می آمد، دیگر فیض نبود: رومیان ۴: ۱ تا ۴ را ببینید).

در واقع، وقتی به عهد دوجانبه خداوند با خود نگاه می کنیم، هم برکات و هم مسئولیت های خود را می بینیم. با پاسخ هایمان در مقابل آنچه خدا به ما می دهد، رابطه خود را با او برقرار می کنیم و تا حد زیادی سرنوشت خود را تعیین می کنیم. اطاعت - خدمت و سرسپردگی ناشی از محبت - نشانه واقعی شاگردی است. این ایمان و فقط ایمان است که به جای اینکه ما را از اطاعت رها کند، ما را در فیض مسیح شریک میسازد، و ما را قادر میسازد اطاعتی را که خدا از ما میخواهد انجام دهیم.

**سوالاتی برای بحث:**

`۱. گفته شده است که اگر هر ادونتیست در بازگرداندن ده یک خود وفادار بود، دارایی کلیسای ما بیش از پول مورد نیاز برای تمام کارهایی را که برای نشر پیام انجیل نیاز است، می بود. برای کمک به کلیسا در انجام کاری که برای انجام آن فراخوان داده شده است، شما از نظر پرداخت ده یک و هدایا چه می کنید؟`

`۲. بیشتر برروی این ایده تمرکز کنید که چقدر انتخاب ها، کارها، و اعمال ما در رابطه ما با خدا مهم هستند. چگونه میتوانیم مسائل مربوط به اعمال و اطاعت، از جمله پرداخت ده یک و نظارت شایسته را پیش روی خود قرار دهیم، اما بدون اینکه در دام شریعت گرایی بیفتیم؟`

`۳. در کلاس، در مورد سؤال پایانی مطالعه سهشنبه در مورد اینکه زمانی که روزهای سخت میآیند، حتی زمانی که ما وفادار بودهایم، صحبت کنید. وقتی این اتفاق میافتد، چگونه میتوانیم این را درک کنیم، و اگر این اتفاق افتاد چگونه از ناامید و دلسرد شدن جلوگیری کنیم؟`