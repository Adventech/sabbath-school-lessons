---
title:  عهد خدا با ما
date:  07/01/2023
---

### مطالعه این هفته
برای متی ۱۰: ۲۲؛ یوحنا ۶: ۲۹؛ تثنیه ۲۸: ۱ تا ۱۴؛ امثال ۳: ۱ تا ۱۰؛ ملاکی ۳: ۷ تا ۱۱؛ متی ۶: ۲۵ تا ۳۳.

> <p>آیه حفظی</p>
> «و اگر صدای یهوه خدای خویش را بهدقّت بشنوید و به هوش باشید تا تمامی فرمانهایی را که من امروز به شما امر میفرمایم به جای آورید، آنگاه یهوه خدایتان شما را بر همۀ قومهای جهان برتری خواهد بخشید. آری، اگر صدای یهوه خدای خویش را بشنوید، تمامی این برکات بر شما خواهد آمد و از شما پیشی خواهد گرفت» (تثنیه ۲۸: ۱، ۲).

بطور شگفت انگیزی، خدا با ما عهدهایی یا به عبارتی قراردادهایی بسته است. اکثر آنها دو طرفه هستند، به این معنی که هر دو طرف (خدا و انسان) سهمی برای انجام دادن دارند. نمونه ای از میثاق دوجانبه اینگونه است که «اگر شما این کار را انجام دهید، من آن کار را انجام خواهم داد». یا «من در قبال کاری که انجام می دهید متقابلا کاری خواهم کرد».

یک نوع نادرتر را می توان، عهد یک طرفه گفت. یعنی «چه شما کاری انجام دهید چه ندهید، من این کار را انجام خواهم داد». تعداد کمی از عهد و پیمان های خدا با بشریت یک جانبه است. مثلا، «او آفتاب خود را بر بدان و نیكان، یكسان میتاباند و باران خود را بر درستكاران و بدكاران میباراند» (متی ۵: ۴۵). چه کاری انجام دهیم یا ندهیم، می توانیم برای داشتن آفتاب و باران روی خدا حساب کنیم. پس از طوفان، خداوند به بشریت و «همه جانداران روی زمین» وعده داد که هرگز سیل دیگری روی زمین نخواهد آمد (پیدایش ۹: ۹ تا ۱۶)، بدون توجه به اعمال ما  او همچنین وعده داد: «تا زمانیکه دنیا هست، كشت و زرع، سرما و گرما، زمستان و تابستان و روز و شب هم خواهد بود» (پیدایش ۸: ۲۲).  فصل ها می آیند و می روند، صرف نظر از اینکه ما چه کار می کنیم.

این هفته چند پیمان دوجانبه بسیار مهم بین خدا و فرزندانش را مطالعه خواهیم کرد. بیایید دعا کنیم که با فیض خداوند، «تا به آخر به عهد خود وفادار بمانیم».