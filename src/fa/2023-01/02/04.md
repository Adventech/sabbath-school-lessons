---
title:  خداوند را تکریم نما
date:  10/01/2023
---

کتاب امثال آنقدر ها هم درباره درست و غلط نیست و بیشتر در خصوص حکمت و حماقت است.  در حینی  که فردی این کتاب را مطالعه می کند، فواید و مزایای حکمت و چاله های حماقت را می بیند.

`امثال ۳: ۱ تا ۱۰ را بخوانید. چه وعده های شگفت انگیزی در اینجا داده شده است؟ همچنین، «نوبرهای افزایش {محصول}» به چه معناست؟`

خدا از ما میخواهد که او را در مدیریت داراییهایمان در جایگاه نخست قرار دهیم تا مالکیت او را بر همه چیز تصدیق کرده، و به عنوان نشانهٔ ایمان ما به او برای تأمین مایحتاج ما باشد. اما حتی فراتر از این، او میگوید که اگر او را در اولویت قرار دهیم، آنگاه مازاد آنچه که می ماند را برکت خواهد داد. برای ما انجام این کار - یعنی قرار دادن او در جایگاه نخست - یک عمل ایمانی است، توکل و تجلی اعتماد به خداوند با تمام وجود و در واقع عدم تکیه بر درک خود است (که بسیار مهم است، زیرا اغلب چیزهایی اتفاق می افتد که ما نمی توانیم درک کنیم و نمی توانیم آن را معنی کنیم).

با این حال، هیچ چیز نمی تواند بیش از صلیب در اعتماد به خدا و محبت او برای ما حرکت بخش باشد. وقتی متوجه می شوید که در عیسی به هر یک از ما چه چیزی داده شده است، نه فقط به عنوان خالق خود (یوحنا ۱: ۱ تا ۴) و نگهدارنده ما (عبرانیان ۱: ۳)،  بلکه به عنوان نجات دهنده خودمان (مکاشفه ۵: ۹)،  برگرداندن نوبرها و اولین ثمرات از هر چه که داریم به نزد خدا در واقع کمترین کاری است که می توانیم انجام دهیم.

خداوند نه تنها عشر را به عنوان چیزی که متعلق به اوست مطالبه می کندُ بلکه به ما می گوید که چطور باید برای او نگهداری شود. او می فرماید: « از مایملک خود خداوند را تکریم نما و از نوبرهای همه محصول خویش». این مطلب تعلیم نمیدهد که ما باید دارایی خود را صرف خود کنیم و باقیمانده را نزد خداوند بیاوریم، بلکه باید بگونه دیگری باشد و عشر وفادارانه باید داده شود. بگذارید تا اول سهم خدا جدا شود» - الن جی. وایت، اندرزهایی در خصوص مباشرت، صفحه ۸۱.

خدا میگوید که اگر او را در اولویت قرار دهیم، «انبارهای [ما] به وفور نعمت پر خواهد شد». با این حال این اتفاق به طور معجزه آسا رخ نمی دهد؛ یعنی قرار نیست یک روز از خواب بیدار شوید و متوجه شوید که انبارها و خمره های شما ناگهان پر شده است.

در عوض، کتاب مقدس سرشار از اصولی درباره سرپرستی و مباشرت خوب، برنامه ریزی دقیق، و مسئولیت مالی است، که نشان می دهد صداقت و وفاداری به آنچه خدا ما را به انجام آن فرا می خواند، اولین و مهمترین مسئولیت ماست.

`اما چگونه یاد میگیریم که در مواقع سخت مالی به خدا و وعدههای او اعتماد کنیم، حتی زمانی که سعی می کنم وفاودار باشیم، و انبارها و خمرهها پر نیستند؟`