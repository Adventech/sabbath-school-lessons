---
title:  اندیشه هایی فراتر
date:  24/03/2023
---

در اینجا تشبیهی کلامی از یک خانواده کلیسایی آمده است که از نظر مالی مدیران وفادار کار خدا بر روی زمین هستند.

چشم انداز مباشرت برای کلیساهای ادونتیست روز هفتم در سراسر جهان

این زمانی در آینده است؛ که شبانان و رهبران کلیسای محلی در ایجاد یک محیط مباشرتی در کلیسا موفق هستند. آنها خانواده کلیسا را در مدیریت امور مالی کتاب مقدس آموزش و تعلیم داده ، و آنها را حمایت و تشویق می کنند.

مردم اصول کتاب مقدس را در زندگی خود پیاده می کنند. آنها در سخاوتمندی و بخشش رشد می کنند، به طور مرتب برای موارد و حوادث غیرمنتظره پس انداز می کنند و از اسارت بدهی های کالاهای مصرفی خارج می شوند.

مشخصه سبک زندگی آنها اعتدال، نظم و قناعت خواهد بود. پول به عنوان رقیب و جایگزین خداوند از میان می رود و آنها در رابطه خود با خالقشان در حال رشد خواهند بود.

صبح روز سبت است و مردم برای شرکت در مراسم عبادی می آیند. در رفتار آنها آرامش را می شود حس کرد - فقدان اضطراب در مورد مسائل مالی، احساس رضایت و قناعت و سپاسگزاری در آنها مشهود است.

اختلافات زناشویی بر سر پول تا حد زیادی از بین رفته است. آنها با حس انتظار و امید برای حضور خداوند و کار در میان آنها به عبادت و پرستش او می پردازند.

بخش های خدماتی کلیسا به طور کامل تامین و حمایت می شود، و در بشارت و رساندن پیام انجیل بسیار قوی عمل می کند. کلیسا مهر و محبت مسیح را به شیوه های بسیار ملموس به نیازمندان می رساند.

بودجه برای فراهم کردن امکانات و تسهیلات کلیسا که به طرز شگفت انگیزی از خدمات کلیسایی پشتیبانی می کند وجود دارد، و خیلی خوب حمایت می شود.

سوالی که برای همه ما وجود دارد اینست که «خداوند با هر گونه امکاناتی که به هر یک از ما سپرده است، ما را به چه کاری فرا می خواند؟»

**سوالاتی برای بحث:**

`۱. در کلاس، در مورد این سؤال صحبت کنید که چگونه باید دو آموزه بسیار روشن کتاب مقدس را درک کنیم: نجات با ایمان و پاداش بر اساس اعمال. چگونه این دو مفهوم را با هم منطبق کنیم؟`

`۲. چرا قناعت به آنچه که اکنون داریم به این معنی نیست که نمی توانیم به دنبال بهبود وضعیت مالی خود باشیم؟ یعنی چرا این عقاید لزوماً  با هم در تضاد نیستند؟`

`۳. شکی نیست که ابدیت در انتظار ماست. اکنون چه انتخابهایی میکنیم، حتی انتخابهای «کوچک» که به تعیین اینکه آن ابدیت را کجا سپری خواهیم کرد، کمک میکنند؟`