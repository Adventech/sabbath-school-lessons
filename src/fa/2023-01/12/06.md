---
title:  چشم انتظار پاداش
date:  23/03/2023
---

پولس پس از گرویدن به مسیح، زندگی خود را بطور کامل وقف مسیح کرد. او به دلیل تحصیلات و درایتش می توانست از منظر دنیوی بسیار موفق باشد. پولس نیز مانند موسی تصمیم گرفت که همراه با فرزندان وفادار خدا و به خاطر مسیح رنج بکشد. او متحمل ضرب و شتم، سنگسار، زندان، گرسنگی، سرما، و موارد دیگر شد، حتی سه بار کِشتی او را غرق کردند، که در دوم قرنتیان ۱۱: ۲۴ تا ۳۳ شرح آن آمده است.  او چطور توانسته بود همه اینها را تحمل کند؟

`رومیان ۸: ۱۶ تا ۱۸ را بخوانید. چگونه درک و شناخت این امر که او فرزند خداست عامل ایمان و وفاداری او شد؟`

ارزشی که پولس برای پاداش ایمان و وفاوداری قائل شد همان چیزی است که به او در رنج کشیدن و تحمل آزار و اذیت برای مسیح انگیزه و قوت می دهد. او از زندان نوشت: «برادران، گمان نمیکنم هنوز آن را به دست آورده باشم؛ امّا یک کار میکنم، و آن اینکه آنچه در عقب است به فراموشی میسپارم و به سوی آنچه در پیش است خود را به جلو کشانده، برای رسیدن به خط پایان میکوشم، تا جایزهای را به دست آورم که خدا برای آن مرا در مسیحْ عیسی به بالا فرا خوانده است» (فیلیپیان ۳: ۱۳، ۱۴).

`اول تیموتائوس ۶: ۶ تا ۱۲ را دوباره بخوانید، چون ارزش دوباره خوانی را دارد. پیام بسیار مهم در این آیات، به ویژه برای ما مسیحیان چیست؟`

از دیدگاه کتاب مقدس، سعادت و کامیابی، داشتن چیزی است که به آن نیاز دارید. خوشبختی در انباشت مال نیست. سعادت همچنین مطالبه وعده خدا در فیلیپیان ۴: ۱۹ می باشد: «و خدای من، همۀ نیازهای شما را بر حسب دولت پرجلال خود در مسیحْ عیسی رفع خواهد کرد». سرانجام، سعادت این است که برای آنچه در پروردگار دارید و به شما عطا شده شکرگزار باشید و در همه امور به او توکل کنید.

خداوند به فرزندان خود وعده نمی دهد که آنها همگی از متاع دنیا متمولمی شوند. در واقع، او می گوید که همه کسانی که زندگی الهی دارند و به خداوند وفادارند، مورد جفا قرار خواهند گرفت. آنچه او به شما می دهد بهتر از هر مال دنیوی است. او می گوید، «من نیازهای شما را تامین می کنم و هر کجا که بروید با شما خواهم بود».  سپس در پایان، او به وفاداران و ایمانداران خود ثروت و مسئولیت واقعی و زندگی ابدی خواهد بخشید. چه پاداش عظیمی!

پولس در اواخر عمر خود توانست بگوید: «زیرا من، هماکنون، همچون هدیهای ریختنی، در حال ریخته شدنم و زمان رحلتم فرا رسیده است. جنگِ نیکو را جنگیدهام، مسابقه را به پایان رسانده و ایمان را محفوظ داشتهام. اکنون تاج پارسایی برایم آماده است، تاجی که خداوند، آن داور عادل، در آن روز به من عطا خواهد کرد - نه تنها به من، بلکه به همۀ آنان که مشتاق ظهور او بودهاند» (دوم تیموتائوس ۴: ۶ تا ۸). باشد که همه ما به لطف و رحمت خداوند بتوانیم همین حرف را نیز با همان اطمینان بزنیم.