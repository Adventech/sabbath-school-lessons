---
title:  پاداش وفاداری
date:  18/03/2023
---

### مطالعه این هفته
برای عبرانیان ۱۱: ۶؛ اشعیا ۶۲:  ۱۱؛ رومیان ۶: ۲۳؛ یوحنا ۱۴: ۱ تا ۳؛ مکاشفه ۲۱؛ متی ۲۵: ۲۰ تا ۲۳؛ رومیان ۸: ۱۶ تا ۱۸.

> <p>آیه حفظی</p>
> «سرورش پاسخ داد: ”آفرین، ای خادم نیکو و امین! در چیزهای کم امین بودی، پس تو را بر چیزهای بسیار خواهم گماشت. بیا و در شادی ارباب خود شریک شو!» (متی ۲۵: ۲۱).

با اینکه ما هرگز نمیتوانیم رستگاری را بوسیله اعمال خود به دست آوریم، اما کتاب مقدس از امید پاداش به عنوان انگیزهای برای زندگی وفادارانه به عنوان دریافتکنندگان نالایق فیض خدا استفاده میکند، زیرا در نهایت هر آنچه دریافت میکنیم، همیشه و فقط از طریق فیض خداست.

داود می نویسد: «شریعت خداوند کامل است، و جان را احیا میکند. شهادات خداوند امین است، و سادهلوحان را حکیم میگرداند. احکام خداوند راست است، و دل را شادمان میسازد. فرمان خداوند پاک است، و دیدگان را روشن میکند. ترس خداوند طاهر است، و پایدار تا به ابد. قوانین خداوند حق است، و به تمامی، عدل. از طلا مرغوبتر است، حتی از زر بسیار خالص؛ از شهد شیرینتر است حتی از قطرات شانۀ عسل. خدمتگزارت نیز از آنها هشدار مییابد، و در حفظشان پاداشی عظیم است» (مزمور ۱۹: ۷ تا ۱۱).

کتاب مقدس در جاهای مختلف در مورد پاداشهای ما صحبت میکند، آنچه که از طریق مسیح پس از آمدن ثانویه او به ما وعده داده شده است و اینکه این گمراهی هولناک و مهیب در اثر گناه، یکبار برای همیشه به پایان رسیده و تمام می شود.

چه چیزی به ما وعده داده شده است و چگونه ما از دریافت آنچه که وعده داده شده، اطمینان داریم؟