---
title:  اورشلیم جدید
date:  21/03/2023
---

توصیف کتاب مقدسی اورشلیم جدید همان چیزی است که ابراهیم با ایمان دید. «زیرا چشمانتظار شهری بود با بنیاد، که معمار و سازندهاش خداست» (عبرانیان ۱۱: ۱۰). اورشلیم جدید شاهکار خداست که برای کسانی ساخته شده است که او را دوست دارند و احکام او را نگاه می دارند. اورشلیم جدید خانه فرزندان وفادار خدا در بهشت در طول میلیون ها سال و پس از آن، برای ابدیت برروی زمین جدید خواهد بود. برای ما که دوست نداریم مرتب بار خود را ببندیم و جابجا شویم، خبر خوبی است. خداوند مراقب همه چیز است. یوحنا می گوید که شهر را دیده است. «و شهر مقدّسِ اورشلیمِ جدید را دیدم که از آسمان از نزد خدا پایین میآمد، آماده شده همچون عروسی که برای شوهر خود آراسته شده باشد» (مکاشفه ۲۱: ۲).

`مکاشفه ۲۱ را بخوانید. برخی از چیزهایی که به ما وعده داده شده چه هستند؟`

در اینجا چیزهای زیادی وجود دارند که ذهن ما به سختی می تواند آنها را درک کند، آنها از گناه آسیب دیده اند، و فقط یک دنیای سقوط کرده گناه آلود را می شناسیم. اما آنچه ما می توانیم بفهمیم سرشار از امید است.

اولاً، همانطور که عیسی در این دنیای سقوط کرده در میان ما ساکن شد، در دنیای جدید نیز با ما ساکن خواهد شد.  برای کسانی که عیسی را از نزدیک دیدند، چه افتخاری بود! ما دوباره آن فرصت را خواهیم داشت، فقط اینبار بدون اینکه پردۀ گناه، آنچه را که می بینیم تحریف کند.

پس، ما که فقط اشک، اندوه، گریه، و درد را شناخته ایم، چگونه یکی از بزرگترین وعده های کتاب مقدس را  می توانیم درک می کنیم: «و خدا هر اشکی را از چشمانشان پاک خواهد کرد. دیگر نه مرگ خواهد بود، و ماتم، شیون، وهیچ دردی وجود نخواهد داشت، زیرا چیزهای اول سپری شد» (مکاشفه ۲۱: ۴)؟  همه آن «چیزهای سابق» از بین خواهند رفت، چیزهایی که هرگز نباید از ابتدا اینجا باشند.

همچنین از عرش خداوند نهر آب حیات جاری است و در دو سوی نهر درخت حیات است. سریر خداوند در آنجا خواهد بود، و «روی او را خواهند دید» (مکاشفه ۲۲: ۴).  باز هم، رستگاران در حضور خدا زندگی خواهند کرد که، قسمت بزرگ َآن را، اکنون نداریم.

`مکاشفه ۲۱: ۸، در مورد سرنوشت کسانی که با مرگ دوم روبرو خواهند شد را بخوانید. عیسی کدامین گناه از کسانی که در آنجا به تصویر کشیده شده اند را نمی تواند ببخشد؟ پس چرا عده ای دیگر که همین کارها را انجام داده اند نجات می یابند، ولی این افراد هلاک می شوند؟  تفاوت اساسی بین این دو گروه چیست؟`