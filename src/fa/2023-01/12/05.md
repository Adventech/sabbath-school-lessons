---
title:  حساب پس دادن
date:  22/03/2023
---

عیسی به پایان رسالت خویش نزدیک می شد که شاگردانش به طور خصوصی نزد او آمدند و پرسیدند: «به ما بگو این وقایع کِی روی خواهد داد و نشانۀ آمدن تو و پایان این عصر چیست؟» (متی ۲۴: ۳). سپس عیسی دو فصل را برای پاسخ به سؤالات آنها در نظر می گیرد. متی باب ۲۴ از علائمی در دنیای اطراف ما می گوید، مانند جنگ ها، بلایا، و غیره. سپس متی باب ۲۵ در مورد شرایط کلیسا درست قبل از بازگشت ثانویه عیسی صحبت می کند. این وضعیت با سه داستان نشان داده شده است، یکی از آنها تمثیلی از سکّه است که در مورد چگونگی استفاده قومش از هدایایی که خدا به آنها داده بود صحبت می کند.

`متی ۲۵: ۱۴ تا ۱۹ را بخوانید. کسی که به مملکتی دور سفر می کند، کیست؟ مال خود را به چه کسانی می سپارد؟ « حساب پس دادن» به چه معناست (متی باب ۲۵: ۱۹ را ملاحظه کنید)؟`

ما گاهی سکه ها را به عنوان استعداد ها و عطایای ذاتی مانند آواز خواندن، صحبت کردن و غیره در نظر می گیریم، اما در داستان مشابه قنطارها، در لوقا ۱۹: ۱۲ تا ۲۴، پول و مدیریت آن به طور خاص بیان شده است. خانم الن جی وایت همچنین اظهار داشت: «برای من آشکار شده است که تمثیل سکه ها به طور کامل درک نشده است. این درس مهم برای خیریت مسیحیان ساکن در روزهای آخر به شاگردان داده شد. و این سکه ها صرفاً بیانگر توانایی موعظه و آموختن از کلام خدا نیست. مَثَل در مورد دارایی های دنیوی که خدا به قومش سپرده است، صدق می کند» شهادت هایی برای کلیسا، جلد اول، صفحه ۱۹۷.

`متی ۲۵: ۲۰ تا ۲۳ را بخوانید. خدا به کسانی که مدیران وفاداری در مدیریت پول او و حمایت از آرمان او بودند چه می گوید؟ «بیا و در شادی ارباب خود شریک شو!» به چه معناست (متی ۲۵: ۲۳) ؟`

این کاملاً طبیعی است که فکر کنیم عطایای طرف مقابل بیشتر از ماست و در نتیجه در برابر خدا مسئولیت بیشتری دارد. اما در این حکایت، این شخصی است که تنها یک سکّه - کمترین پول – را دارد که بدعهدی کرده و ملکوت را از دست داده است. به جای اینکه به مسئولیت های دیگران فکر کنیم، روی آنچه خدا به ما سپرده است و اینکه چگونه می توانیم از آن برای جلال او استفاده کنیم، توجه و تمرکز کنیم.

`در هنگام آمدن خداوند چگونه حساب پس خواهید داد؟`