---
title:  پاداش وفاوداری
date:  19/03/2023
---

`عبرانیان ۱۱: ۶ را بخوانید. این آیه برای ما چه معنایی باید داشته باشد؟ عکس العمل ما به آنچه که می گوید چگونه باید باشد؟ مکاشفه ۲۲: ۱۲؛ اشعیا ۴۰: ۱۰؛ و اشعیا ۶۲: ۱۱ را ملاحظه کنید. این آیات چه چیزی را به ما می آموزند؟`

پاداش خداوند به فرزندان وفادارش بینظیر است و مانند بسیاری از امور روحانی، ممکن است فراتر از درک محدود ما باشد.

«زبان انسان از توصیف پاداش نیکوکاران قاصر است. آن را فقط کسانی می دانند که به آن عمل می کنند. هیچ ذهن محدودی نمی تواند جلال ملکوت خدا را درک کند».- الن جی وایت، نبرد عظیم، صفحه ۶۷۵.

عیسی زمانی که موعظه سر کوه را آغاز کرد با خوشا بحال ها آن را جمع بندی و کامل کرد: «خوشا به حال شما، آنگاه که مردم بهخاطر من، شما را دشنام دهند و آزار رسانند و هر سخن بدی بهدروغ علیهتان بگویند. خوش باشید و شادی کنید زیرا پاداشتان در آسمان عظیم است. چراکه همینگونه پیامبرانی را که پیش از شما بودند، آزار رسانیدند» (متی ۵: ۱۱، ۱۲). پس از فهرست کردن افراد با ایمان در عبرانیان ۱۱، نویسنده فصل بعدی را آغاز می کند و توضیح می دهد که چرا عیسی مایل بود بر روی صلیب بمیرد.

«پس چون چنین ابری عظیم از شاهدان را گرداگرد خود داریم، بیایید هر بارِ اضافی و هر گناه را که آسان به دست و پای ما میپیچد، از خود دور کنیم و با استقامت در مسابقهای که برای ما مقرر شده است، بدویم. و چشمان خود را بر قهرمان و مظهر کامل ایمان یعنی عیسی بدوزیم که بهخاطر آن خوشی که پیشِ رو داشت، صلیب را تحمل کرد و ننگ آن را ناچیز شمرد و اکنون بر جانب راست تخت خدا نشسته است» (عبرانیان ۱۲: ۱، ۲).

با این حال، دریافت پاداش برای وفاداری، مانند رستگاری از طریق اعمال نیست. کدام یک از ما، یا از میان شخصیتهای کتاب مقدس، چنان اعمال نیکو و خوب داشته است که شایستگی حضور در پیشگاه خدا به او داده شود؟ البته هیچکدام. این کاملاً هدف و علت صلیب است. اگر ما می توانستیم خود را با اعمالمان نجات دهیم، عیسی هرگز به روی صلیب نمی رفت. در عوض، باید رستگاری ما بواسطه فیض خداوند باشد. «امّا اگر از راه فیض باشد، دیگر بر پایۀ اعمال نیست؛ وگرنه فیض دیگر فیض نیست. [امّا اگر از راه اعمال باشد، دیگر بر پایۀ فیض نیست؛ وگرنه عمل دیگر عمل نیست.]» (رومیان ۱۱: ۶). در عوض، پاداشها صرفاً انجام کارهایی است که خدا برای ما و در ما انجام داده است.

`چگونه تفاوت بین نجات از روی فیض، و پاداش بر اساس اعمال را درک کنیم؟ پاسخ خود را در روز شنبه به کلاس بیاورید.`