---
title:  با نیازهای شخصی شروع کنید
date:  07/03/2023
---

در دوران عهد عتیق، بسیاری از قوم بنی اسرائیل کشاورز و گله دار بودند. بنابراین برخی از برکات موعود خداوند در شکل  مزرعه بیان می شدند. برای مثال، در امثال ۳: ۹، ۱۰، خدا میگوید که اگر از نظر مالی به او وفادار باشیم، «انبارهایمان از فراوانی پر خواهد شد». به احتمال زیاد بسیاری از مسیحیان امروزه انباری ندارند. بنابراین، ما درک می کنیم که اگر مایل به پیروی و اطاعت از او باشیم، خداوند به کار یا تجارت ما برکت خواهد داد.

`امثال ۲۷: ۲۳ تا ۲۷ را بخوانید. آیه «از وضع گلههایت نیک آگاه باش از رمههایت بهدقّت مراقبت کن» را برای مسیحیان دوران حاضر چگونه تفسیر می کنید؟`

با اینکه کتاب مقدس در مورد پایمال کردن حق فقرا توسط ثروتمندان، یا حریص بودن ثروتمندان هشدار می دهد، کتاب مقدس هرگز ثروت یا تلاش مردم برای به دست آوردن ثروت را محکوم نمی کند، البته مشروط بر اینکه آنها این کار را از طریق نادرست یا ظلم به دیگران انجام ندهند. در واقع، آیات امروز در امثال نشان می دهند که باید در امور مالی کوشا باشیم تا برای خود و خانواده خود به اندازه کافی بدست آوریم. «شیر بزها برای خوراک تو کافی خواهد بود، و برای خوراک خانواده و معیشت کنیزانت» (امثال ۲۷: ۲۷).

چگونه آیه فوق را برای امروز بازنویسی کنیم؟ شاید ما پیشنهاد کنیم، «گزارش مالی خود را بررسی کنید و وضعیت امور خود را تعیین کنید». یا «ترازنامه ای تهیه کنید و از نسبت بدهی تان به سرمایه شخصی خود آگاهی پیدا کنید». هرچند وقت یکبار در طول سال های درآمدزایی خود، مناسب است وصیت نامه یا سایر اسناد و دارایی های فعلی خود را بررسی کرده و در صورت لزوم آنها را به روز کنید. اسنادی مانند وصیت نامه و قرارداد امانی در اولین مرحله برنامه ریزی برای اموال و دارایی ها شما بعد از مرگ، به منظور محافظت در برابر مرگ نابهنگام یا عدم توانایی به دلایل سلامتی در تصمیم گیری در مورد اینکه دارایی های شما به چه کسی یا سازمانی تعلق بگیرند، تنظیم می شوند. هدف اینست که از قبل برای نحوه مصرف دارایی هایتان برنامه ریزی کنید، برای زمانی که دیگر متعلق به شما نیستند.

به طور خلاصه، سرپرستی و نظارت درست و خوب از آنچه که خداوند به ما ارزانی داشته است، تنها به آنچه در زمان حیات داریم، مربوط نمی شود، بلکه با آنچه پس از رفتن ما بر سر آنها می آید نیز سروکار دارد – مگر اینکه خداوند در زمان حیات ما بازگردد، ما روزی خواهیم رفت و اموال مادی ما، چه کم و چه زیاد، بعد از ما باقی می ماند. از این رو، اکنون بر ماست که تمهیداتی را فراهم کنیم تا آنچه به ما برکت داده شده، برکتی برای دیگران و برای پیشبرد کار خدا باشد.

`«زیرا ثروت ابدی نیست» (امثال ۲۷: ۲۴). چرا مهم است که این فکر را همیشه به یاد داشته باشیم؟`