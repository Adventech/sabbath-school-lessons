---
title:  بازگرداندن
date:  04/03/2023
---

### مطالعه این هفته
برای لوقا ۱۲: ۱۶ تا ۲۱؛ جامعه ۲: ۱۸ تا ۲۲؛ امثال ۲۷: ۲۳ تا ۲۷؛ دوم قرنتیان ۴: ۱۸؛ جامعه ۵: ۱۰؛ کولسیان ۱: ۱۵ تا ۱۷.

> <p>آیه حفظی</p>
>  «آنگاه، صدايی از آسمان شنيدم كه به من میگفت: «اين را بنويس: خوشا به حال كسانی كه در راه مسيح شهيد شدهاند. زيرا روح خدا میگويد: حالا ديگر از تمام دردها آسوده میشوند، و به خاطر كارهای خوبی كه كردهاند پاداش میگيرند» (مکاشفه ۱۴: ۱۳).

با نزدیک شدن به پایان سال هایی که ما می توانیم درآمدزایی داشته باشیم و کار کنیم، تمرکز مالی ما به سمت حفظ دارایی هایمان در انتظار پایان عمر معطوف می شود. گذر از مرحله کار به بازنشستگی می تواند یک تجربه بسیار آسیب زا باشد. از نظر مالی، بهترین راه برای گذشتن از این دوران و ادامه چیست؟

با بالا رفتن سن افراد، آنها تقریباً به طور طبیعی شروع به نگرانی در مورد آینده می کنند. رایج ترین ترس ها عبارتند از: مرگ زودرس (قبل از مراقبت و حمایت از خانواده)؛ زندگی بیش از حد طولانی (طول عمر بیشتر از دارایی ها یا پس اندازها در نظر گرفته شده)؛ بیماری سخت و علاج ناپذیر (تمام منابع من ممکن است به یکباره صرف درمان شود)؛ و ناتوانی ذهنی و/یا جسمی (چه کسی از من مراقبت خواهد کرد؟).

خانم الن جی وایت هنگام اظهار نظر در مورد این ترس ها نوشت: «همه این ترس ها از شیطان سرچشمه می گیرد.  .  .  .  اگر آنها به موقعیت و جایگاهی که خداوند می خواهد آنها داشته باشند برسند، آخرین روزهایشان بهترین و شادترین روزهایشان خواهد بود.  .  .  .  آنها باید اضطراب و بار رنج  و مشقت را کنار بگذارند و تا آنجا که می توانند با شادی وقت خود را بگذرانند و برای کامل شدن و رسیدن به بهشت آماده شوند». شهادتهایی برای کلیسا، جلد اول، صفحه ۴۲۴.

این هفته توصیه های خدا در مورد سال های آخر عمر خود را مرور خواهیم کرد. چه کارهایی باید انجام دهیم، از انجام چه کارهایی اجتناب کنیم و از چه اصولی پیروی کنیم؟