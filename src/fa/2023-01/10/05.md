---
title:  نیکوکاری در بستر مرگ
date:  08/03/2023
---

**در مورد نحوه برخورد با پول چه اصولی را می توانیم از آیات زیر بگیریم؟**

`اول تیموتائوس ۶: ۱۷`

`دوم قرنتیان ۴: ۱۸`

`امثال ۳۰: ۸`

`جامعه ۵: ۱۰`

پول می تواند تاثیرات قدرتمندی بر انسان ها داشته باشد، چیزی که به نابودی بسیاری منجر شده است. کسی نیست که در مورد افرادی که کارهای وحشتناکی را به خاطر پول انجام داده اند، نشنیده باشد - حتی زمانی که آنها قبلاً مقدار زیادی پول برای شروع داشتند؟

هرچند لازم نیست اینگونه باشد. با اتکا به قدرت خدا میتوانیم بر تلاش دشمن برای تصاحب آنچه که قرار است موهبت (اموال مادی) باشد، غلبه کنیم و مانع او برای تبدیل آنها به لعن و نفرین شویم.

با توجه به اینکه یک مباشر خوب برای زمان مرگش آماده و برنامه ریزی می کند، یکی از خطراتی که انسان ها با آن روبرو هستند وسوسه ثروت اندوزی در زمان حاضر است، که این مال اندوزی را با این عقیده توجیه می کنند که خوب، «وقتی بمیرم، می توانم همه چیز را پس بدهم». اگرچه بهتر از خرج کردن تمام آن در حال حاضر است، (یک میلیاردر گفته بود، او میدانست که تنها در صورتی زندگی درست و خوبی می داشت که فقط به اندازه مخارج مراسم تشییع جنازهاش پس انداز کرده بود)، ما میتوانیم و باید بهتر از آن عمل کنیم.

«من دیدم که بسیاری تا زمانی که زنده اند از این امر خودداری می کنند، و آنها با این عقیده وجدان خود را آرام می کنند که در هنگام مرگ خیرخواه و بخشنده خواهند بود؛ آنها به سختی جرأت می کنند در طول زندگی به خدا ایمان داشته باشند و به او اعتماد کنند. اما این نیکوکاری و خیرات در بستر مرگ چیزی نیست که مسیح از پیروانش می خواهد؛ این نمی تواند خودخواهی افرادی که در قید حیات هستند را توجیه کند. کسانی که اموال خود را تا آخرین لحظه محکم نگه می دارند، آن را به مرگ تسلیم می کنند تا به علت آن. ضرر و زیان به طور مداوم رخ می دهد. بانک ها ورشکست می شوند و دارایی ها به طرق مختلف مصرف می شود. خیلی ها قصد انجام کاری را دارند، اما آن را به تأخیر می اندازند و شیطان در تلاش است تا این اموال و دارایی ها اصلا به خزانه خداوند برنگردد. قبل از اینکه این دارایی ها به خداوند بازگردانده شوند از بین می روند و شیطان از این که چنین است خوشحال می شود». اِلن جی وایت، شهادت هایی برای کلیسا، جلد ۵، صفحه ۱۵۴.

`چرا باید در نحوه توجیه استفاده از هر برکت مادی بسیار مراقب باشیم؟`