---
title:  اندیشه هایی فراتر
date:  10/03/2023
---

الن جی وایت دو فصل در مورد این موضوع مهم یعنی توزیع دارایی های ما نوشته است. رجوع کنید به «توصیه ای به  [سالمندان و] والدین ثروتمند» در شهادت هایی برای  کلیسا، جلد سوم، صفحات ۱۱۶ تا ۱۳۰، و «وصیت نامه ها و میراث ها»، در شهادت هایی برای کلیسا، جلد چهارم،  صفحات ۴۷۶ تا ۴۸۵.

همچنین بخشی وجود دارد که برنامه ریزی املاک را در اندرزهایی در خصوص مباشرت، صفحات ۳۲۳ تا ۳۳۵ مورد بحث قرار می دهد. خانم الن جی وایت همچنین مینویسد: «آنچه را که بسیاری وصیت میکنند تا زمان مرگشان به تعویق بیفتد، اگر واقعاً مسیحی بودند در حالی که زنده بودند باید انجام می دادند. آنها باید خود و اموال خود را وقف خدا می کردند و در عین حال که به عنوان مباشر او عمل می کردند، از انجام وظیفه رضایت می داشتند. آنها با تبدیل شدن به مجریان وصایای خود، به جای اینکه مسئولیت را بر دوش دیگران بگذارند، می توانستند مطالبات خدا را خودشان برآورده کنند،» شهادت هایی برای کلیسا، جلد چهارم، صفحه ۴۸۰.

منظور او از «مجری  وصایای خود شدن» چیست؟ در یک وصیت نامه معمولی، وصیت کننده یک مجری را تعیین می کند تا دارایی هایش را پس از مرگش در راستای خواسته های او که در وصیت نامه بیان شده تقسیم کند. با تبدیل شدن به مجری وصایای خود، به سادگی دارایی های خود را در زمانیکه در حیات هستید، تقسیم می کنید. با این کار، از دیدن نتایج و دانستن اینکه سپرده های خدا را به درستی مدیریت میکنید، احساس رضایت و خرسندی خواهید کرد.

برای مسیحیان، بازگشت دوباره مسیح «امیدی خجسته و مبارک» است. همه ما مسلما تصور کرده ایم که دیدن عیسی که در ابرها از آسمان می آید چقدر عالی خواهد بود. ما مشتاق شنیدن این کلمات هستیم: «خوشا بحال». اما چه خواهد شد اگر قبل از بازگشت عیسی ما فوت کنیم؟ اگر از خواست و اراده آشکار او پیروی کرده باشیم، اکنون می توانیم از دیدن پیشرفت کار به دلیل تلاش هایمان خرسند باشیم، زیرا می دانیم که به دلیل برنامهریزیهای ارثیه مان، کار پس از رفتن ما ادامه خواهد یافت.

**سوالاتی برای بحث:**

`۱. اگرچه اکنون میتوانیم گنج های خود را در آسمان  ذخیره کنیم، چرا این به معنای [همان] تلاش برای کسب، یا حتی «خرید» راه نجات و رستگاری شما نیست؟`

`۲. در حالی که باید در بخشش آنچه که اکنون داریم سخاوتمند باشیم، باید عاقل هم باشیم. چقدر شنیده ایم که مردم، به ویژه انبیای کذبه، درخواست پول می کنند و ادعا می کنند چون قرار است فلان واقعه در فلان تاریخ اتفاق بیفتد، بنابراین پول ما در آن زمان بی فایده خواهد بود، و بهتر است آن را اکنون در اختیار آنان قرار دهیم. چگونه میتوانیم یاد بگیریم که حیله این افراد را از راههای مشروع که میتوانیم حتی اکنون از طریق آنها پول خود در راه خدا استفاده کنیم، تشخیص دهیم؟`