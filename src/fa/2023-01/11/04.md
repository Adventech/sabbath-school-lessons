---
title:  زمان ساده سازی؟
date:  14/03/2023
---

مسیحیان کلیسای ادونتیست روز هفتم در واکنش به دوران سختی چه باید بکنند؟ آیا ما غرق تلاش برای حیات و بقا می شویم؟ نه، در واقع درست برعکس است. از آنجا که می دانیم پایان جهان و بازگشت دوباره مسیح نزدیک است، می خواهیم از دارایی های خود استفاده کنیم تا مژده انجیل و آنچه را که خدا برای کسانی که او را دوست دارند آماده کرده است به دیگران بگوییم. ما درک می کنیم که روزی به زودی همه چیز روی این زمین خواهد سوخت و از بین خواهد رفت.

`دوم پطرس ۳: ۳ تا ۱۲ را بخوانید. پطرس با این سخنان به ما چه می گوید؟`

ما از کلام خدا می فهمیم که او اتومبیل های حمل و نقل را برای بردن وسایل ما به بهشت نمی فرستد. وقتی همه آثار و ثمرات گناه و بدی، به جز زخمهای روی دستهای مسیح، برای همیشه از بین برود، همه در شعله های نهایی خواهند سوخت.

پس با دارایی هایمان چه کنیم؟ «اکنون زمان آن است که برادران ما باید دارایی های خود را به جای افزایش آن کاهش دهند. ما در آستانه رفتن به مملکتی بهتر، حتی آسمانی هستیم. پس بیایید دل به سکونت بر زمین نبندیم، بلکه همه چیز را تا حد امکان در جهت  به آنجا قرار دهیم». اِلن جی وایت، اندرز هائی در خصوص مباشرت، صفحه ۵۹.

البته او این کلمات را بیش از یک قرن پیش نوشته است! اما هنوز این اصل باقی است: فرصت همیشه کم است، زیرا زندگی ما همیشه کوتاه است. ۶۰ سال یا ۸۰ سال یا ۱۰۰ سال (اگر ژن های خوب و زندگی سالم و تندرستی داشته باشیم) در مقابل ابدیت چیزی نیست؟ زندگی شما می تواند قبل از به پایان رساندن درس این هفته به پایان برسد، و چیز بعدی که با آن روبرو شوید بازگشت دوباره عیسی است. (آه، بالاخره سریع بود، اینطور نیست؟)

به عنوان مسیحیان کلیسای ادونتیست روز هفتم، ما باید همیشه در پرتو ابدیت زندگی کنیم. بله، البته، ما باید سخت تلاش کنیم تا زندگی خود و خانواده خود را تامین کنیم؛ و اگر مال و ثروتی نصیبمان شده است، بهرهمندی و لذت از آن اشکالی ندارد، مشروط بر اینکه حریص نشویم و نسبت به نیازمندان هم سخاوتمند و بخشنده باشیم. با این حال، همیشه باید به خاطر داشته باشیم که هر چیزی که در اینجا جمع می کنیم گذرا، و زودگذر است، و اگر مراقب نباشیم، قابلیت آنرا دارد که باعث فساد روحانی شود.

`اگر می دانستید که عیسی در ده سال آینده خواهد آمد، چگونه زندگی خود را تغییر می دادید؟  یا در پنج سال؟  یا سه سالِ آینده؟`