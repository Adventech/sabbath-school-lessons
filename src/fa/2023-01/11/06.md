---
title:  زمانی که هیچ کس نمی تواند خرید و فروش کند
date:  16/03/2023
---

کتاب مقدس تصویر دردناکی از جهان قبل از بازگشت دوباره عیسی ترسیم می کند. دانیال در مورد ایامی صحبت می کند که «چنان ایام مصیبتی خواهد بود که نظیر آن از زمانی که قومی به وجود آمد تا آن روز نبوده است» (دانیال ۱۲: ۱). با در نظر گرفتن برخی از زمان های مصیبت بار و سخت در گذشته، آنچه او در اینجا به آن اشاره می کند باید بسیار بد و سخت باشد.

کتاب مکاشفه همچنین به زمان های سخت و مصیب بار قبل از بازگشت مسیح اشاره می کند.

`مکاشفه ۱۳: ۱۱ تا ۱۷ را بخوانید. چگونه مسائل مالی با آزار و اذیت زمان آخر انطباق می یابد؟`

نمی توانید خرید و فروش کنید؟ چقدر از زندگی امروز ما حول محور خرید و فروش می چرخد؟ به یک معنا، کار ما فروش وقت، مهارت ها و کالاهایمان به کسانی است که می خواهند آنها را بخرند. اما عدم توانایی خرید یا فروش به معنای عدم توانایی فعالیت در جامعه است. فشار، آزار، و اذیت بر کسانی که ایماندار و وفادار می مانند، بسیار زیاد خواهد بود. علاوه بر این، هر چه پول بیشتری داشته باشید، حداقل از نظر دارایی های مادی، در این دنیا در خطر بیشتری خواهید بود، و بنابراین، مطمئناً، فشار برای سازگاری و پیروی شما حتی بیشتر خواهد بود.

پس چگونه برای آن دوران آماده شویم؟ ما اکنون با اطمینان از فیض خدا که برده پول خود و امور دنیا نیستیم آماده می شویم. اگر اکنون در زنجیر و برده آنها نباشیم، زمانی که برای وفاداری به خداوند مجبور به ترک آنها خواهیم شد، اسیر آنها نخواهیم بود.

`تثنیه ۱۴: ۲۲ و قسمت آخر آیه ۲۳ را بخوانید. قوم خدا هر سال با افزایش سود یا تولید خود چه کار می کردند؟ چرا خدا از آنها چنین خواسته بود؟`

خداوند از طریق موسی توضیح داد که یکی از دلایلی که او سیستم ده یک را ایجاد کرد این بود «تا بیاموزید در همه روزهای زندگی از یهوه خدایتان بترسید» (تثنیه ۱۴: ۲۳). در بند شاعرانه مزمور ۳۱: ۱۹، می بینیم که ترس مترادف با اعتماد است.

«وه که چه عظیم است احسان تو که برای ترسندگانت ذخیره کردهای، و آن را برای کسانی که در تو پناه میجویند، در برابر چشمان بنیآدم به عمل میآوری».

این موازات و برابری به ما نشان می دهد که ترس از خداوند اعتماد به اوست.  بنابراین، ما میدانیم که خدا سیستم عشریه را ایجاد کرد تا ما را از خودخواهی محافظت کند و ما را تشویق کند که به او اعتماد کنیم تا ما را تأمین و حمایت کند.  در حالی که وفادار بودن در ده یک مطمئناً تضمینی برای وفادار ماندن مردم در زمان آخر نیست، کسانی که در عشر وفادار نیستند مطمئناً خود را در معرض سختی و مصیبت قرار داده اند.