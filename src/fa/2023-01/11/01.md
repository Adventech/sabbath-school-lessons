---
title:  مدیریت در دوران سخت و دشوار
date:  11/03/2023
---

### مطالعه این هفته
برای دوم تواریخ ۲۰: ۱ تا ۲۲؛ اول تواریخ ۲۱: ۱ تا ۱۴؛ دوم پطرس ۳: ۳ تا ۱۲؛ اول یوحنا ۲: ۱۵ تا ۱۷؛ مکاشفه ۱۳: ۱۱ تا ۱۷.

> <p>آیه حفظی</p>
> «قربانی واقعی كه بايد تقديم كنيد اين است كه خدای خويش را شكر نماييد و نذرهايی را كه كردهايد ادا كنيد. هنگامی كه در مشكلات هستيد مرا بخوانيد؛ من شما را نجات خواهم داد و شما مرا ستايش خواهيد كرد» (مزمور ۵۰: ۱۴، ۱۵).

گاهی اوقات به نظر می رسد که جهان ما خارج از کنترل است: جنگ، خونریزی، جنایت، فساد اخلاقی، بلایای طبیعی، بیماری های همه گیر، عدم اطمینان اقتصادی، فساد سیاسی، و موارد دیگر. انگیزه شدیدی برای افراد و خانواده ها وجود دارد که ابتدا به فکر نجات و بقای خود باشند. بر این اساس، در این دوران نامطمئن و بی ثبات افراد به دنبال امنیت خاطر هستند که البته قابل درک است.

سختیها و مشکلات زندگی قسمت اعظم افکار ما را روزانه معطوف به خود می کند. بدهی هایی که باید پرداخت کرد، فرزندانی که باید پرورش داد، اموالی که باید  از آنها نگهداری شوند، همه نیاز به زمان و اندیشه دارند. و البته ما به لباس، غذا و سرپناه هم نیاز داریم. در موعظه کوه، عیسی به این نیازهای اساسی پرداخت و سپس گفت: «پدر آسمانی شما میداند که بدین همه نیاز دارید. بلکه نخست در پی پادشاهی خدا و عدالت او باشید، آنگاه همۀ اینها نیز به شما عطا خواهد شد» (متی ۶: ۳۲، ۳۳).

در زمانهای سختی که بیش از هر زمان دیگری نیاز داریم به خداوند اعتماد کنیم، برخی گامهای مشخص بر اساس اصول کتاب مقدس وجود دارند که باید از آنها پیروی کنیم.