---
title:  اندیشه هایی فراتر
date:  17/03/2023
---

اگرچه کتاب مقدس در هیچ جایی درباره ثروت هشدار نمی دهد، همچنین در هیچ جای کتاب مقدس در مورد ثروت به عنوان افزایش دهنده تعهد روحانی فرد صحبت نمی کند. در واقع، خطر برعکس این موضوع صادق است. «عشق به پول، میل به ثروت، زنجیر طلایی است که آنها [مردم] را به زنجیر شیطان میبندد». - الن جی وایت، گامهایی بسوی مسیح، صفحه ۴۴.

در واقع، از زمان شکل گرفتن مسیحیت، هیچ کلیسایی تا به حال از چنین ثروت و آسایش موجود که امروزه کلیسا در بسیاری از کشورهای جهان برخوردار است، بهره مند نبوده است. سوال این است: این به چه قیمتی بوده است؟ چنین ثروتی مطمئناً بر معنویت ما تأثیر می گذارد - و نه تاثیرات خوب و مثبت. این چطور ممکن است؟ از چه زمانی ثروت و فراوانی مادی باعث رشد فضایل مسیحی از خودگذشتگی و ایثار شده است؟  آیا برگشتن به خانه با یخچالهایی پر از مواد غذایی فراوان، بیش از آنچه که میتوانیم بخوریم، و داشتن یک یا دو ماشین، گذراندن تعطیلات سالانه، خرید آنلاین، و داشتن جدیدترین رایانههای خانگی و گوشیهای هوشمند، آیا می تواند میل و علاقه نداشتن به دنیا و امور آن  را آسانتر کند؟ اگرچه بسیاری از اعضای کلیسای ما از این امکانات تجملاتی برخوردار نیستند، و بسیاری هم از این امکانات برخوردار هستند - و جان و روح خود را به خطر می اندازند. در اینجا حرف از «ثروتمندان» مانند میلیونرها و پولدارترها نیست. آنها حداقل می دانند که ثروتمند هستند و می توانند (در صورت تمایل) به هشدارهای کتاب مقدسی که به آنها داده شده است توجه کنند. در عوض، ما در مورد بسیاری از افراد طبقه متوسط صحبت می کنیم که در میان گوشیهای هوشمند، آیمکها، کامپیوترها و خودروهای شاسیبلند آنقدر غرق شده و فریب خوردهاند که فکر میکنند چون فقط «طبقه متوسط» هستند، در خطر مشکلات و فروپاشی روحی به خاطر رفاه خود نیستند. به همین دلیل است که پرداخت ده یک می تواند، اگر هیچ چیز دیگری نباشد، پادزهر معنوی قدرتمندی برای خطرات ثروت، حتی برای کسانی که به ویژه «ثروتمند» نیستند باشد.

**سوالاتی برای بحث:**

`۱. حتی اگر طبق معیارهای جهانی ثروتمند نیستیم، چرا همه باید مراقب نگرش خود نسبت به پول و ثروت باشیم؟`

`۲. برخی از کارهای عملی که میتوانیم انجام دهیم، به جز ده یک، چیست که میتواند به ما کمک کند مطمئن شویم که زیاد درگیر امور این دنیا نمیشویم؟`

`۳. اگر ناگهان نتوانید خرید و فروش کنید، فردا چه اتفاقی برایتان میافتد، زیرا شما در میان کسانی قرار دارید «که احکام خدا و ایمان به عیسی را حفظ میکنند» (مکاشفه ۱۴: ۱۲). ایمان شما چقدر قوی و محکم است؟`