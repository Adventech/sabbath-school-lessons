---
title:  اندیشه هایی فراتر
date:  10/02/2023
---

خداوند با برکت دادن به ابراهیم، عهد خود را با انسان گرامی داشت. و ابراهیم خدا را با ذخیره نکردن گنج هایش بر زمین گرامی داشت.

«میراثی که خداوند به قومش وعده داده است، در این جهان نیست. ابراهیم در این جهان میراثی نداشت. « خداوند، حتی به اندازه یک وجب زمین به او میراث نبخشید » (اعمال رسولان ٧ آیه ۵). او مال و ثروت فراوان داشت و از آن برای جلال خداوند و خیریت همنوعانش استفاده کرد و در عین حال، این جهان را به چشم وطنش نگاه نکرد. خداوند از ابراهیم خواست تا خویشاوندان بت پرست خود را ترک کند و وعده داد که سرزمین کنعان را به او ببخشد، با این حال، او و فرزندش و نوه اش آن را دریافت نکردند. زمانی که ابراهیم مکانی را در خواست کرد تا پیکر وی در آن دفن شود، مجبور شد آن را از کنعانیان خریداری کند. تنها مایملک او در سرزمین وعده، قبری تراشیده از سنگ بود که در مغاره مکفلیه قرار داشت». – الن جی وایت، مشایخ و انبیا، صفحه ۱۶۹.

در حالی که به زندگی خود می پردازیم، گاهی وسوسه می شویم که به سمت ثروت و راحتی و تن آسایی برویم. برای خاتمه دادن به وسوسه خوشی و لذت دنیا، ایمان قوی لازم است.

«قصر مجلل فرعون و تخت پادشاهی مصر، به عنوان یک رشوه به موسی پیشنهاد شده بود، امّا او می دانست که لذّتهای زود گذر گناه که انسان را وادار می کنند تا خدا را فراموش کند، در دربارهای با شکوه آن وجود دارند. او به چیزی فراتر از قصر با شکوه و تخت پادشاهی فرعون، چشم دوخته بود که به مقدسین قادر مطلق در ملکوت عاری از گناه داده خواهد شد. او با ایمان، تاج زوال ناپذیری را دید که پادشاه آسمان بر سر پیروزمندان خواهد گذشت. این ایمان موجب شد که او اشخاص ثروتمند و متکبر این جهان را رد کند و به قومی متواضع، فقیر و تحقیر شده بپیوندد که به جای گناه، اطاعت از خداوند را برگزیده بود». – مشایخ و انبیا، صفحه ۲۴۶.

**سوالاتی برای بحث:**

`۱. با بازگشت عیسی چه اتفاقی برای اموال و دارایی های ما خواهد افتاد؟ (دوم پطرس ۳: ۱۰). در واقع، حتی قبل از آمدن عیسی چه اتفاقی ممکن است برای آنها بیفتد؟ (متی ۶: ۲۰) پس، چرا همیشه مهم است که امور را از دیدگاه مناسبی رویت کرد؟`

`۲. مسیح در مورد عشق به ثروت و «فریبندگی دنیا» (مرقس ۴: ۱۹) به ما هشدار می دهد. او در مورد چه چیزی صحبت می کند؟ چگونه ثروت می تواند ما را فریب دهد؟`

`۳. در کلاس، در این مورد بحث  کنید که چه چیزی موسی را توجیه کرد تا بجای اینکه در مصر بماند، همه چیز را رها کرد و با جماعتی از بردگان به دشتی برهوت گریخت.  در نهایت چه چیزی باید باعث شده بود که او آنگونه تصمیم بگیرد؟`