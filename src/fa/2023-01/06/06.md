---
title:  موسی در مصر
date:  09/02/2023
---

شخصیت موسی شخصیت پیروز سالهای اولیه تاریخ مقدس است. او براساس خواست و مشیت الهی زنده نگه داشته شد، خداوند از طریق یک مادر بی باک  و خواهری مهربان و دلسوز اراده خویش را به انجام رسانید. هنگامی که دختر فرعون موسایِ نوزاد را در سبدی بافته شده از نی یافت، از مادر عبری موسی خواست که از او مراقبت کند و به او پول داد تا این کار را انجام دهد. چه چالش و امتحان بزرگ و پر برکتی برای  یک مادر جوان که هم تبعیدی و هم برده بود! یوکابد تنها ۱۲ سال فرصت داشت تا به فرزندش یاد دهد که دعا کند، به خدا اعتماد کرده و به او احترام بگذارد و شخصیت او را برای یک عمر خدمت به خدا شکل دهد. موسی سالها در دربار سلطنتی مصر آموزش دید.

`عبرانیان باب ۱۱: ۲۴ تا ۲۹ را بخوانید. به این فکر کنید که موسی چه مسایلی را پشت سر گذاشت و در عوض با چه چیزهایی روبرو شد. سعی کنید از جایگاه و موقعیت او قبل از اینکه انتخابش را بکند به موضوع نگاه کنید.  او چه چیزی را ترک و با اجابت به رفتن چه چیزی را انتخاب می کرد؟`

سرزمین مصر، اگر نگوییم با عظمت ترین، اما یکی از باشکوه ترین قدرت های جهان کهن در آن زمان بود. به برکت وجود رود نیل چنان زمین حاصلخیزی به وجود آمده بود که مصر، مملو از محصولات کشاورزی، و کشوری ثروتمند و قدرتمند بود و جایگاه خود موسی در راس این حاکمیت و پادشاهی قرار داشت. تصور اینکه چقدر فریب دنیا، جهان مصر، و تمام ثروت ها و گنجینههای آن در سالهای اولیه زندگی [دوران جوانی] او می توانست برای او وسوسهانگیز بوده باشد، دشوار است. مطمئناً او باید وسوسه ستایش، لذت، و ثروت را حس کرده باشد. بی شک، او احتمالاً به راحتی میتوانست ماندنش را توجیه کند تا اینکه با انبوهی از بردههای حقیر و خوار، سرنوشت خود را یکی کند و با آنان همراه شود.

و با این حال، چه کرد؟ همانطور که کتاب مقدس می گوید، او انتخاب کرد تا «به همراه با قوم خدا رنج بکشد و آنرا بر لذتِ زودگذرِ گناه ترجیح داد » (عبرانیان ۱۱: ۲۵). و آیا در مورد مصائب صحبت می کند؟ بخش عمدهای از کتاب خروج به مبارزات و چالش های موسی میپردازد، که حتی پس از تمام مشکلاتی که از سر گذراند، باز هم نتوانست به سرزمین موعود برود (به اعداد ۲۰: ۱۲ مراجعه کنید). با این حال، در پایان، همه ما می دانیم که موسی انتخاب درستی انجام داده است، حتی اگر در مواقعی حتماً از خود می پرسید که آیا واقعاً این چنین بوده یا خیر.

`از دیدگاه دنیوی، موسی باید در مصر می ماند. با این حال، به عنوان باورمندان مسیحی، دیدگاه خاصی نسبت به واقعیت موضوع به ما داده شده است که ما را به فراتر از این جهان می برد. وقتی  توسط اغواهای دنیا وسوسه میشویم، چگونه میتوانیم تصویر و آرمان بزرگ و مسایل فراتر از این جهان را همیشه در نظر داشته باشیم؟ چرا اینقدر مهم است که این کار را انجام دهیم؟`