---
title:  اَبرام، پدر ایمانداران
date:  06/02/2023
---

خداوند ابرام را فرا خواند تا وطن و خویشاوندان خود را ترک کند و به سرزمینی برود که به او نشان خواهد داد. اگرچه در کتاب مقدس جزئیات ارائه نشده است، اما اَبرام مجبور شد تا سرزمین محل تولد و دوران جوانی خود را ترک کند. مطمئناً این تصمیم آسانی نبود و بدون شک او برخی از خوشی ها و امکانات و راحتی های زمینی را برای اطاعت ازدعوت خداوند کنار گذاشت.

`پیدایش ۱۲: ۱ تا ۳ را بخوانید. چگونه در نتیجه این وعده و پذیرش آن ، «همه طوایف روی زمین .  .  .  برکت خواهند یافت»؟`

این برای اَبرام و خانواده اش یک رویداد بزرگ تغییر زندگی بود. «به ایمان بود که ابراهیم هنگامی که فرا خوانده شد، اطاعت کرد و حاضر شد به جایی رود که بعدها به میراث مییافت؛ و هرچند نمیدانست کجا میرود، روانه شد» (عبرانیان ۱۱: ۸). «یکی از بارزترین و برجسته ترین شواهد ایمان که  بشود در تمام کتاب مقدس یافت، اطاعت بی چون و چرای ابراهیم است». اِلن جی وایت، مشایخ و انبیاء، صفحه ۱۲۶.

بسیاری از ما مشتاق به ترک وطن، دوستان، و اعضای خانواده خود نیستیم. اما ابرام این کار را کرد. ابرام راضی بود در جایی  باشد که خدا می خواهد. ابرام، اسحاق و یعقوب هرگز در طول زندگی خود وعده سرزمین موعود را دریافت نکردند، هر چقدر هم که این موضوع عجیب به نظر برسد، اما آنها با این وجود، به خدا وفادار ماندند.

`عبرانیان ۱۱: ۸ تا ۱۳ را بخوانید. چه پیامی در این رابطه برای ما در اینجا وجود دارد؟`

اَبرام توسط اطرافیانش به عنوان یک سرور ملوکانه شناخته می شد. او را سخاوتمند، شجاع، مهمان نواز و بنده خدای متعال می دانستند. او شاهدی شایسته و الگوئی برای خدا بود. به لطف خدا ما وارث ابراهیم هستیم. «چنانکه ابراهیم به خدا ایمان آورد و این برای او پارسایی شمرده شد. پس میبینید کسانی فرزند ابراهیماند که به ایمان تکیه دارند» (غلاطیان ۳: ۶، ۷). «و حال اگر شما از آنِ مسیح هستید، پس نسل ابراهیماید و بنا بر وعده، وارثان نیز هستید» (غلاطیان ۳: ۲۹).

ما در ابراهیم، مانند نوح، فردی را می بینیم که در نتیجه اطاعت از خدا تصمیم بزرگی برای تغییر زندگی خود می گیرد.

`دوم قرنتیان ۴: ۱۸ را بخوانید. پیام این آیه چگونه باید بر نوع تصمیمات روحانی ما تأثیر بگذارد؟ چگونه موسی و ابراهیم از این اصل پیروی کردند؟`