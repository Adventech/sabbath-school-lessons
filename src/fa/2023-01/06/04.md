---
title:  تصمیماتِ نابخردانۀ لوط
date:  07/02/2023
---

هنگامی که ابرام در اجابت به فراخون خداوند جلای وطن کرد، برادرزاده اش لوط تصمیم گرفت که با او در این سفر همراه شود. پیدایش باب ۱۳ شرح می دهد که خدا ابرام را تا آنجا برکت داده بود که او«مرد بسیار ثروتمندی بود. او گوسفندان، بُزها، گاوها [معیار اولیه ثروت در آن فرهنگ] و طلا و نقرهٔ فراوانی داشت» (پیدایش ۱۳: ۲). لوط همچنین «گله و رمه و خیمه هایی داشت» (پیدایش ۱۳: ۵). هر دو آنها آنچنان از طریق تکثیر گله هایشان ثروتمند شدند که دیگر نمی توانستند در کنار هم زندگی کنند. برای جلوگیری از نزاع بین گلهداران، آبرام به لوط پیشنهاد داد محلی را برای سکونت خود انتخاب کند. البته، لوط باید به ابرام که مهترش بود، احترام می گذاشت و حق انتخاب را به او می داد،  چون سعادت خود را مدیون ارتباطش با او بود. با این حال، او هیچ قدردانی از ولینعمت خود نکرد و خودخواهانه آنچه را که بهترین زمین موجود می دانست طلب کرد.

`پیدایش ۱۳: ۱۰ تا ۱۲ را بخوانید. چه عوامل منطقی می توانست لوط را به سمت تصمیمی که گرفت سوق داده بود؟`

هر چند لوط به راحتی می توانست تصمیم خود را برای نقل مکان به شهر توجیه کند، اما همه چیز برای او در آنجا به خوبی پیش نرفت، و وقتی ابرام از اتفاقی که برای لوط افتاد مطلع شد، نگفت: «خوب، خیلی بد شد، لوط.  هرچه کاشتی درو کردی». در عوض نوح به کمک او شتافت (پیدایش باب ۱۴ را ملاحظه کنید).

گاهی اوقات، ما در طمع دست یافتن به چیزهای بیشتری، به درستی عبرت نمی گیریم. لوط مستقیما به سدوم برگشت! اما خداوند در فیض و رحمت واسعه خود قاصدانی را به سوی لوط و خانواده اش فرستاد و آنان را از ویرانی که در انتظار این شهرها بود آگاه ساخت.

`پیدایش باب ۱۸: ۲۰ تا ۳۳ را بخوانید. خدا به ابراهیم در مورد نزول خود برای رسیدگی به زمین چه گفت؟ واکنش ابراهیم به این خبر که خدا قصد دارد این شهرهای شریر را نابود کند چه بود؟`

به دلیل نگرانی ابراهیم برای لوط و خانوادهاش، او با خدا وارد معامله شد که اگر افراد صالحی در آن شهرها یافت شود، آن شهرها از خشم خداوند در امان بمانند. او با ۵۰ فرد پارسا شروع کرد و به ۱۰ نفر رسید. در راستای شخصیت خداوند که محبت و رحمت است، خداوند هرگز رحمت خود را دریغ نکرد تا زمانیکه خود ابراهیم از درخواست بیشتر دست کشید! خداوند و دو فرشته شخصاً  لوط، همسر و دو دخترش را نجات دادند. اما همسرش به عقب نگاه کرد و تبدیل به ستون نمک شد. لوط به عنوان مردی ثروتمند وارد سدوم شد و تقریباً بدون چیزی از آنجا بیرون آمد. چقدر باید مراقب نوع تصمیمهایی باشیم که میگیریم، بهویژه زمانیکه فقط به دستاوردها و اهداف کوتاهمدت در مقابل اهداف بزرگ فکر میکنیم (مرقس ۸: ۳۶، ۳۷ را ببینید).