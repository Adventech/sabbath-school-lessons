---
title:  نوح برکت یافت
date:  05/02/2023
---

شایان ذکر است که کسانی که در جستجوی گنج آسمانی هستند، مکرراً توسط خداوند دعوت می شوند تا تغییرات عمده ای در زندگی خود در اینجا بر روی زمین ایجاد کنند. در صورت لزوم، برای مواجهه با همین امر آماده باشید.

`پیدایش ۶: ۵ تا ۱۴ را بخوانید. در نتیجه اطاعت از خدا چه تغییرات اساسی در زندگی نوح ایجاد شد؟ در دنیایی که درباره مجازات  قریب الوقوع باید به آن هشدار داده شود چه اصولی یافت می شود؟`

نوح میتوانست وقت و دارایی های خود را صرف ساختن خانهای برای خود کند، اما تصمیم گرفت تغییری اساسی در زندگی خود ایجاد کند و ۱۲۰ سال از زندگی خود را صرف پیروی از فراخوان خدا برای ساخت کشتی کرد.

امروز، بسیاری از شکاکان، حکایت طوفان نوح را یک افسانه قلمداد می کنند و آنرا رد می کنند که اغلب بر اساس گمانه زنی های علمی در مورد قوانین شناخته شده طبیعت است. این چیز جدیدی نیست. «دنیای پیش از طوفان تصور می کرد که قوانین طبیعی برای قرنها ثابت مانده است. فصل ها به طور منظم و به ترتیب خودشان ظاهر می شدند. تا آنزمان هرگز باران نباریده بود؛ و زمین با شبنم و مِه آبیاری می شد. رودها و نهرها هرگز طغیان نکرده بودند و آبهایشان را به آرامی به دریا می ریختند. احکام صریح خداوند آبها را از طغیان باز داشته بود» اِلن جی وایت، مشایخ و انبیاء، صفحه ۹۶. قبل از طوفان، مردم بر اساس درک نادرست از واقعیت تصور می کردند، سیل هرگز نمیتواند رخ دهد؛ پس از سیل، بر اساس درک نادرست از واقعیت، استدلال می کنند که آن واقعه هرگز از ابتدا رخ نداده است.

در همین حال، کتاب مقدس همچنین میگوید که مردم نسبت به رویدادهای آخر زمان تردید خواهند داشت، همانطور که در مورد سیل چنین تصوری داشتند (دوم پطرس ۳: ۳ تا ۷ را ببینید). پس چگونه می توانیم برای ویرانی هایی که در آینده رخ خواهد داد آماده شویم؟ یک تصمیم آگاهانه وجود دارد که به آن «رضایت با تاخیر» [اجر اُخروی] می گویند.  یعنی ما برای اجر و پاداشی که نه برای حال، بلکه برای آینده است صبر می کنیم. این اصطلاح اساساً به این معنی است که ما باید کاری را که خدا از ما خواسته است با صبر و حوصله به امید پاداشی باشکوه تر در آینده انجام دهیم. ما نمی دانیم مسیح چه زمانی باز خواهد گشت. به عبارتی، مهم نیست که چه زمانی او باز می گردد. در عوض، آنچه که اهمیت دارد این است که مانند نوح، آنچه را که خدا از ما می خواهد در این بین تا زمان بازگشت دوباره او انجام دهیم، حتی اگر مانند نوح باید تغییرات اساسی در زندگی ما به وجود بیاید.

`اگر مانند نوح برای انجام این کار فراخوانده شوید، چقدر آمادهاید که تغییری اساسی در زندگیتان ایجاد کنید؟ (لوقا ۱۶: ۱۰ را ملاحظه کنید).`