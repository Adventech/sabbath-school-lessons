---
title:  اندوختن گنجینه در آسمان
date:  04/02/2023
---

### مطالعه این هفته
برای پیدایش ۶: ۵ تا ۱۴؛ عبرانیان ۱۱: ۸ تا ۱۳؛ دوم قرنتیان ۴: ۱۸؛ پیدایش ۱۳: ۱۰ تا ۱۲؛ پیدایش ۳۲:  ۲۲ تا ۳۱؛ عبرانیان ۱۱: ۲۴ تا ۲۹.

> <p>آیه حفظی</p>
> «انسان را چه سود که تمامی دنیا را ببَرد امّا جان خود را ببازد؟ انسان برای بازیافتن جان خود چه میتواند بدهد؟» (مرقس ۸: ۳۶، ۳۷).

عیسی بهترین خط مشی سرمایه گذاری در جهان را به ما ارائه داد وقتی گفت: «بر زمین گنج میندوزید، جایی که بید و زنگ، زیان میرساند و دزدان نَقْب میزنند و سرقت میکنند. بلکه گنج خود را در آسمان بیندوزید، آنجا که بید و زنگ زیان نمیرساند و دزدان نَقْب نمیزنند و سرقت نمیکنند» (متی ۶: ۱۹، ۲۰). عیسی راهبرد سرمایه گذاری خود را با این جمله جمع بندی می کند: «زیرا هر جا گنج توست، دل تو نیز آنجا خواهد بود» (متی ۶: ۲۱). به عبارت دیگر: به من نشان دهید که پول خود را برای چه چیزی خرج می کنید، و من به شما نشان خواهم داد که قلب شما کجاست، زیرا هر کجا پول خود را بیندوزید، مطمئناً قلب شما در پی آن خواهد رفت، اگر هم اینک آنجا نباشد.

آیا قلبتان برای پادشاهی خداوند می تپد؟ اگر چنین است، پس پول خود را در جایی بیندوزید که پاداش های ابدی را برای شما کسب کند. وقت و پول و دعای خود را برای خدمت در کار خدا قرار دهید. اگر این کار را بکنید، به زودی بیشتر به آن کار علاقه مند می شوید و قلبتان هم در پی آن خواهد رفت. این هفته آیات و نمونه هایی را مرور خواهیم کرد که به ما نشان میدهند که چگونه گنجینههایی را در آسمان ذخیره کنیم و در نهایت پاداشی ابدی را بدست آوریم.