---
title:  انگیزه ای برای بخشش
date:  22/01/2023
---

ما خدا را دوست داریم زیرا او ابتدا ما را دوست داشت. پیشکش های ما در پاسخ به هدیه شگفت انگیز او به ما یعنی عیسی مسیح است. در واقع، به ما گفته می شود: «خداوند به هدایای ما نیازی ندارد. ما نمی توانیم او را با هدایای خود غنی سازیم. نویسنده مزمور می گوید: «همۀ این چیزها از آن تو است و از دست تو به تو دادهایم«. با این وجود خدا به ما اجازه داده است تا به رحمتهایش با تلاشهای ایثارگرایانه قدردانی نشان دهیم و همان را به دیگران تعمیم دهیم. این تنها راهی است که بموجب آم برای ما ممکن میسازد تا سپاسگزاری  و محبت خود را نسبت به خدا عیان سازیم. این همان روشی است که او می خواهد». – الن جی وایت، اندرزهایی در خصوص مباشرت، صفحه ۱۸.

وقتی پول «خودمان» را به عیسی می سپاریم، در واقع این امر محبت ما را به او و دیگران تقویت می کند. بنابراین، پول می تواند یک قدرت واقعی برای نیکویی باشد. عیسی بیش از هر موضوع دیگری وقت خود را صرف صحبت در مورد پول و ثروت کرد. از هر شش آیه در متی، مرقس و لوقا یک آیه در مورد پول است. خبر خوب انجیل این است که خدا می تواند ما را از بکارگیری و استفاده نابجای پول و پول پرستی نجات دهد.

`متی ۶: ۳۱ تا ۳۴ و تثنیه ۲۸: ۱ تا ۱۴ را بخوانید. اگر ما از خداوند اطاعت کنیم، او چه کاری برای ما انجام خواهد داد؟ آیا مطالبه وعده های خدا از جانب ما خودخواهی است؟`

هدایای ما دلیلی بر آمادگی و تمایل ما برای فداکاری برای خداست. آنها می توانند تجربه ای عمیقاً روحانی باشند، که مبین این واقعیت است که زندگی ما به طور کامل به خداوند به عنوان مالک ما تسلیم شده است. برای ما، همانطور که یک اصطلاح انگلیسی میگوید، اینگونه است «از حرف تا عمل، فاصله بسیار است». شما می توانید ادعا کنید که خدا را دوست دارید، اما بخشش های سخاوتمندانه آن دوستی را آشکار می کند (و حتی آن را تقویت می نماید).

پیشکش ها از دلی بیرون می آید که به خدایی اعتماد دارد که دائماً نیازهای ما را همانطور که می بیند، در می یابد، و تأمین می کند. هدایای ما بر پایه این اعتقاد است که ما اطمینان نجات را در مسیح یافته ایم. آنها برای دلجویی از خداوند یا در پی پذیرش از سوی او نیستند. در عوض، هدایای ما از قلبی سرچشمه میگیرد که مسیح را با ایمان به عنوان تنها و شایسته ترین طریق فیض و رستگاری پذیرفته است.

`دوم قرنتیان ۹: ۶، ۷ را بخوانید. خداوند در اینجا به ما چه می گوید؟ «هر کس همان قدر بدهد که در دل نیت کرده است» به چه معناست؟ چگونه یاد بگیریم که با شادمانی و گشاده دستی ببخشیم؟`