---
title:  پیشکش ها و عبادت
date:  24/01/2023
---

کتاب مقدس به ما دستورالعملی برای نحوه عبادت نمی دهد. اما ظاهراً حداقل چهار چیز در عبادات گنجانده شده است. در عهد جدید، این فهرست شامل مطالعه/موعظه، دعا، موسیقی و عشر و هدایاست.

هر سال مردان (و خانوادههای) اسرائیل سه بار باید در اورشلیم در پیشگاه خداوند حضور به هم می رساندند. و «آنها دست خالی در حضور خداوند ظاهر نخواهند شد» (تثنیه ۱۶: ۱۶). به عبارت دیگر، بخشی از مراسم عبادت، بازگرداندن عشر و قربانی بود. در عید پِسَح، پنطیکاست و عید خیمه ها بود که فرزندان خدا عشر ها و هدایای خود را می آوردند. تصور اینکه کسی با دست خالی در آن مناسک و اعیاد حضور یابد، سخت و غیرممکن است.

به عبارت دیگر، برای اسرائیل کهن، دادن عشر ها و هدایای آنها بخش اصلی مراسم پرستش آنها بود. پرستش، عبادت واقعی، تنها ابراز بیان شکر و سپاس خود از خداوند با کلمات و سرودهای پرستشی و دعا نیست، بلکه با آوردن هدایای خود به خانه خداوند، همچنین سپاسگزاری و شکرگزاری خود را از خداوند بیان می کنیم. آنها آن را به معبد آوردند؛ ما آن را در روز سبت (حداقل به عنوان یکی از راه های بازگرداندن عشر و هدایای خود)، به عنوان یک عمل عبادی، به کلیسا می آوریم.

`اول تواریخ ۱۶: ۲۹؛ مزمور ۹۶: ۸، ۹؛  و مزمور ۱۱۶: ۱۶ تا ۱۸ را بخوانید. چگونه اصول بیان شده در اینجا را در عمل پرستشی خود اعمال می کنیم؟`

به عنوان فرزندان خدا، که مسئولیت مدیریت امور او بر روی زمین را بر عهده داریم، این یک امتیاز، یک فرصت، و یک مسئولیت است که پیشکش ها و بخشش های خود را به حضور او بیاوریم. اگر خداوند به ما فرزندانی داده است که برای او بزرگ کنیم، باید آنها را در شادی آوردن عشر و هدایا به مدرسه سبت و مراسم کلیسا تشویق کنیم. در برخی مکان ها، مردم عشر خود را به صورت آنلاین یا به روش های دیگر برمی گردانند. هر طور که این کار را انجام دهیم، بازگرداندن عشر و هدایا بخشی از مراسم پرستش ما در حضور خداست.

`تجربه خود شما در مورد نقش بازگرداندن عشر و هدایا به عنوان بخشی از عبادت چه بوده است؟ این امر چگونه بر رابطه شما با خدا تأثیر می گذارد؟`