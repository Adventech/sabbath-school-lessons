---
title:  هدایا برای عیسی
date:  21/01/2023
---

### مطالعه این هفته
برای مطالع این هفته:  دوم قرنتیان ۹: ۶، ۷؛ تثنیه ۱۶: ۱۷؛ مزمور ۱۱۶: ۱۲ تا ۱۸؛ اول تواریخ ۱۶: ۲۹؛ مرقس ۱۲: ۴۱ تا ۴۴؛ مرقس ۱۴: ۳ – ۹.

> <p>آیه حفظی</p>
> «دِینِ خود را به خداوند چگونه ادا کنم، برای همۀ احسانهایی که به من کرده است؟ پیالۀ نجات را بر خواهم افراشت و نام خداوند را خواهم خواند. نذرهای خود را به خداوند ادا خواهم کرد، در حضور تمامی قومش» (مزمور ۱۱۶: ۱۲ تا ۱۴).

علاوه بر عشردهی، از ۹۰ درصدی که پس از بازگرداندن عشر ما به خدا باقی می ماند، می تواند هدایایی پرداخت شود. در اینجاست که سخاوت شروع می شود. هدایای مختلفی از سوی قوم خدا به او تقدیم می شد، مانند قربانی های گناه، که در پاسخ به فیض خدا داده می شد، یا قربانی های شکرگزاری که در پاسخ به محافظت و حمایت، نعمت سلامتی، رفاه، کامیابی، و قدرت نگهدارنده او ارائه می شد. همچنین پیشکش هایی برای فقرا و هدایایی برای ساختن و نگهداری خانه پرستش وجود داشت.

وقتی عظمت و بزرگی هدایای خدا را به خود در نظر می گیریم، سپس، درک می کنیم که بخشش ها و هدایای ما باید چیزی فراتر و بیشتر از سنگ فرش کردن پارکینگ یا خرید لباس گروه کر کلیسا باشد. ما هدایای خود را در پاسخ به آنچه خدا برای ما بخصوص برای فداکاری عیسی به حضور او می آوریم. «محبت ما نسبت به خدا، از محبتی ناشی میشود كه او اول نسبت به ما داشت» (اول یوحنا ۴: ۱۹).  آنگاه، کلیسا، چه محلی باشد، یا مجمع کلیسایی یا جهانی، از عطایای ما برای پیشبرد امور خدا استفاده می کند. این هفته آنچه را که کتاب مقدس درباره هدایا به عنوان بخشی از مدیریت کار خدا در زمین می گویدرا مرور خواهیم کرد.