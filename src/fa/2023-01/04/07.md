---
title:  اندیشه هایی فراتر
date:  27/01/2023
---

کتاب آسمانی همچنین به وفاداری مالی اعضای خانواده خدا اشاره می کند. «فرشتهِ مسئول ثبت پیشکش ها از هر هدیه ای که به خدا تقدیم شده و در خزانه گذاشته میشود، و همچنین از ثمره نهایی هدایایی که بدین ترتیب اعطا شده است، صادقانه صورت برداری میکند. چشم خدا هر چیزی که در راه آرمان او بخشیده می شود را می بیند، و از تمایل یا اکراه بخشنده آگاه است. انگیزه بخشش نیز یاداشت و ثبت می شود. آن ایثارگران و مقدسین ، آنچه را که خداوند از آنها می خواهد، به خدا باز می گردانند، و بر حسب اعمالشان پاداش خواهند گرفت. هر چند از هدایایی که به این ترتیب وقف شده است به اشتباه استفاده شود، به طوری که هدفی را که بخشنده در نظر داشت، یعنی جلال خدا و نجات جانها، محقق نکند، کسانی که با خلوص نیت و با چشم دوختن به جلال خداوند فداکاری کردند، اجر خود را از دست نمی دهند». اِلن جی وایت، شهادتهایی برای کلیسا، جلد دوم، صفحه ۵۱۸.

«خداوند از مردم می خواهد که دعا کنند و برای پیشرفت کارش برنامه ریزی کنند. اما، مانند کرنلیوس، ما باید دعا را با بخشش همراه کنیم. دعاها و خیرات ما باید به عنوان یادبود به پیشگاه خداوند بیایند. ایمان بدون عمل مرده است؛ و بدون ایمان زنده، رضایت و خرسندی خدا غیرممکن است. در حالی که ما دعا می کنیم، باید هر چه در توان داریم، هم از کار و هم از امکانات خود، برای اجابت دعایمان صرف کنیم. اگر به ایمان خود عمل کنیم، خداوند ما را فراموش نخواهد کرد. او هر عمل از روی محبت و خودگذشتگی را به خاطر می سپارد. او راههایی را خواهد گشود که از طریق آنها میتوانیم ایمان خود را با اعمالمان نشان دهیم» - الن جی وایت، اتحادیه آتلانتیک گلینر، ۱۷ ژوئن ۱۹۰۳.

**سوالاتی برای بحث:**

`۱. چگونه دعا با بخشش همراه است؟ یعنی چگونه دعا کردن می تواند به شما کمک کند که بدانید، چه چیزی را، چه زمانی و چقدر باید ببخشید؟`

`۲. یک مجله معروف در ایالات متحده در مورد جوانان حرفه ای در وال استریت که پول زیادی به دست می آورند نوشت، در عین حال که آنها پول زیادی بدست می آورند بسیار درمانده، تهی، و پر از اضطراب و نگرانی هستند. یکی از آنها که مدیر اوراق بهادار بود، گفت: «پس از مرگم چه اهمیتی دارد که یک درصد سود اضافی در سهام خود داشته باشم؟» چه درسهایی میتوانیم از این داستان در مورد اینکه چگونه بخشش، حتی قربانی کردن، میتواند از نظر روحی برای اهداکننده مفید باشد، بگیریم زیرا به ما کمک میکند تا از «فریبندگی ثروت» رها شویم (متی ۱۳: ۲۲).`

`۳. در نقل  قول بالا از خانم الن جی وایت، به بخش مربوط به «استفاده نادرست» وجوه توجه کنید. چرا برای برخی از ما که بخشش می کنند مهم است که نظر او را در ذهن داشته باشند؟`