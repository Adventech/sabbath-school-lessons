---
title:  خدا به پیشکش های ما توجه می کند
date:  25/01/2023
---

`مرقس ۱۲: ۴۱ تا ۴۴ را بخوانید. چه ما ثروتمند باشیم یا نه، چه پیامی از این داستان می توانیم بگیریم؟ اصلی که این آیات به ما می آموزند چیست، و چگونه می توانیم آن را در هنگام پرستش و عبادات خود به کار ببریم؟`

عیسی و شاگردانش در حیاط معبد بودند که صندوقهای خزانه در آن قرار داشت، و او کسانی را که هدیه می آوردند می نگریست. به قدری به صندوق ها نزدیک بود که توانست ببیند بیوه زنی دو سکه مسی داد. پیر زن تمام آنچه را که داشت در صندوق گذاشت.

«اما عیسی انگیزه او را درک کرد. آن زن باور داشت که خدمات معبد از سوی خدا تعین شده است، و او مشتاق بود که تمام تلاش خود را برای حفظ آن انجام دهد. او هر کاری که می توانست انجام داد، و عمل او یادگاری را از او برای تمامی اعصار باقی گذاشت و شادی او برای ابدیت تامین نمود. او قلب خود را با هدیه اش داد. ارزش آن نه با ارزش سکه، بلکه با عشق به خدا و علاقه به کار او که باعث این عمل شده بود، برآورد شد». – الن جی وایت، اندرزهایی در خصوص مباشرت، صفحه ۱۷۵.

نکته بسیار مهم دیگر اینست که این تنها هدیه ای است که عیسی آنرا را ستوده است - هدیه به کلیسایی که در آستانه انکار او بود، کلیسایی که به شدت از  هدف و دعوت مردم به انجیل و مأموریت خود منحرف شده بود.

`اعمال رسولان باب ۱۰: ۱ تا ۴ را بخوانید. چرا افسر رومی رویای مواجهه با فرشته آسمانی را دید؟ دو مورد از اقدامات اوکه در ملکوت مورد توجه قرار گرفته بودند، چه بودند؟`

ظاهراً نه تنها دعاهای ما در ملکوت شنیده می شوند، بلکه انگیزه های ما در دادن هدایای ما نیز مورد توجه قرار می گیرند. این آیه اشاره می کند که کرنیلیوس بخشنده ای سخاوتمند بود. «زیرا هر جا گنج توست، دل تو نیز آنجا خواهد بود» (متی ۶: ۲۱). قلب کرنلیوس با هدایای او همراه بود. او آماده بود تا درباره عیسی بیشتر بیاموزد.  دعا و بخشش و انفاق ارتباط تنگاتنگی با هم دارند و نشان دهنده و بیانگر محبت ما به خدا و همنوعانمان هستند - دو اصل بزرگ شریعت خدا اینست: «خداوندْ خدای خود را با تمامی دل و با تمامی جان و با تمامی قوّت و با تمامی فکر خود محبت نما“؛ و ”همسایهات را همچون خویشتن محبت کن» (لوقا ۱۰: ۲۷). اولی در دعا و دومی در انفاق آشکار  و ابراز می شود.