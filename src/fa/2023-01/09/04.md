---
title:  قلب یهودا
date:  28/02/2023
---

یکی از غم انگیزترین داستان های کتاب مقدس، داستان یهودا اسخریوطی است. این مرد از افتخار و امتیازی برخوردار بود که تنها ۱۱ نفر دیگر در تمام تاریخ جهان از آن برخوردار بودند: تمام آن دوران با عیسی بوده و حقایق ابدی را مستقیماً از خود استاد آموخته است. چقدر غم انگیز است که بسیاری از مردم دوردست که هرگز فرصتی مانند فرصت هایی که یهودا داشت را نداشته اند، نجات خواهند یافت، در حالی که می دانیم سرنوشت یهودا اکنون برای نابودی ابدی مقدر شده است.

چه اتفاقی برای او افتاد؟ پاسخ را می توان در یک کلمه یافت: طمع، خواستها و آرزوهای دلش.

`یوحنا ۱۲: ۱ تا ۸ را بخوانید. مریم چه کاری انجام داد که در طول میهمانی توجه زیادی را به خود جلب کرد؟ یهودا چگونه واکنش نشان داد؟ چرا؟ پاسخ عیسی چه بود؟`

توبیخ و سرزنش ملایم  از سوی ناجی به اظهارات طمع آلود یهودا باعث شد که او میهمانی را ترک کند و مستقیماً به کاخ کاهن اعظم، جایی که دشمنان عیسی در آنجا جمع شده بودند، برود. به او پیشنهاد داده شد که عیسی را با مبلغی بسیار کمتر از هدیه مریم به دست آنها تسلیم کند. (متی ۲۶: ۱۴ تا ۱۶ را ملاحظه کنید).

چه اتفاقی برای یهودا افتاد؟ با داشتن فرصتهای فوقالعاده، این همه امتیازات نادر، چرا او دست به چنین کار بدی میزند؟ به گفته خانم الن جی وایت، یهودا «معلم بزرگ را دوست داشت و اشتیاق داشت تا با او باشد. او تمایل داشت شخصیت و زندگی اش تغییر کند، و امیدوار بود که این تغییر را از طریق ارتباط با عیسی تجربه کند. منجی یهودا را رد نکرد. او را در میان دوازده نفر قرار داد. عیسی به او اعتماد کرد که به عنوان مبشر کاری انجام دهد. عیسی به او قدرت شفای بیماران و بیرون راندن شیاطین را داد. اما یهودا به این نقطه نرسید که خود را کاملاً به مسیح تسلیم کند». – آرزوی اعصار، صفحه ۷۱۷.

در نهایت، همه ما نقایص و ضعف های شخصیتی داریم که در صورت تسلیم شدن به خداوند، می توان از طریق قدرت خدا که در ما کار می کند، بر آنها غلبه کنیم. اما یهودا کاملا خود را تسلیم مسیح نکرد و گناه طمع، که می توانست با قدرت مسیح بر آن غلبه کند، در عوض بر او غلبه کرد و نتایج غم انگیزی برای او به همراه داشت.

کدام یک از ما به گونه ای با طمع بر سر چیزی مبارزه نمی کنیم؟ در این مورد، چیزی که یهودا آرزو داشت پول بود، و آن طمع، که مشکل قلبی بود، او را به دزدی کشاند (یوحنا ۱۲: ۶)، و در نهایت باعث شد به عیسی خیانت کند.

چه درس وحشتناکی! برای همه ما در مورد خطری که طمع می تواند به همراه داشته باشد. امری که کوچک به نظر می رسد، یک آرزوی ساده قلبی است، ولی می تواند منجر به مصیبت و زیان ابدی شود.