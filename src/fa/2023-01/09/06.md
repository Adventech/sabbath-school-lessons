---
title:  غلبه بر طمع
date:  02/03/2023
---

طمع امری قلبی است و اغلب همانند غرور و خودخواهی مورد توجه قرار نمی گیرد، به همین دلیل است که می تواند بسیار کشنده و فریبنده باشد. غلبه بر گناهانی که آشکار هستند به اندازه کافی سخت است: دروغ، زنا، دزدی، بت پرستی، عدم رعایت سبت. اما اینها اعمال ظاهری هستند، چیزهایی که قبل از انجام آنها باید به آنها فکر کنیم. اما در مورد غلبه بر افکار اشتباه خود چطور؟ اینجاست که اوضاع سخت می شود.

`اول قرنتیان باب ۱۰: ۱۳ را بخوانید. چه قولی در اینجا داده شده است، و چرا درک این موضوع در زمینه طمع بسیار مهم است؟`

پس چگونه میتوانیم با تکیه به قدرت خدا در برابر این گناه فریبنده خطرناک از خود محافظت کنیم؟

۱. تصمیم بگیرید که به خدا خدمت کنید و به او تکیه کنید و جزئی از خانواده او باشید. «…. همین امروز برای خود برگزینید چه کسی را عبادت خواهید کرد، ….. اما من و خاندانم، یهوه را عبادت خواهیم کرد» (یوشع ۲۴: ۱۵).

۲. هر روز در دعا باشید و متی ۶: ۱۳ را در ذهن داشته باشید، «و ما را در آزمایش میاور، بلکه از آن شریر رهاییمان ده. زیرا پادشاهی و قدرت و جلال، تا ابد از آنِ توست. آمین». وقتی نسبت به چیزی که میدانید آنرا نباید داشته باشید، طمع میورزید، برای این امر دعا کنید، و وعدههای کتاب مقدس برای پیروزی بر آن را از خداوند بطلبید، مانند اول قرنتیان ۱۰: ۱۳.

۳. بطور مرتب کتاب مقدس را مطالعه کنید. «کلام تو را در دل خود ذخیره کردهام، تا به تو گناه نورزم!» (مزمور ۱۱۹: ۱۱).

عیسی با مشکل انسان/گناه مواجه شد. او در هر نقطه ای که ما وسوسه می شویم وسوسه می شد. و برای دریافت قدرت مقاومت در برابر آن، شبهای زیادی را در دعا با پدرش به صبح رساند. و عیسی قبل از اینکه این زمین را ترک کند، هر دو راه را با الگو نشان داد و سپس وعده قدرت روح القدس را داد تا زندگی با ایمان و اطاعت را برای همه ممکن سازد، و هر کس قادر باشد مسیح وار باشد.

«خداوند را در حینی که یافت میشود بجویید، و تا زمانی که نزدیک است او را بخوانید. شریر راههای خود را ترک گوید، و شخص بدکار افکار خویش را؛ به سوی خداوند بازگردد، که بر وی رحم خواهد کرد؛ و به سوی خدایمان بیاید، که او را بهفراوانی خواهد آمرزید» (اشعیا ۵۵: ۶، ۷).

`در صورت وجود طمع در زندگی شما عواقب آن چه بوده است؟ چه درس هایی آموخته اید؟ چه چیزی ممکن است هنوز نیاز داشته باشید که از آن یاد بگیرید؟`