---
title:  اندیشه هایی فراتر
date:  03/03/2023
---

در فتح اریحا، عخان تنها مردی نبود که نقره و طلا را به اردوگاه اسرائیل آورد. یوشع به مردان گفته بود که نقره و طلا و ظروف برنجی و آهنی را به خزانه خانه خدا بازگردانند (یوشع ۶: ۱۹، ۲۴). قرار بود هر چیز دیگری سوزانده شود. اما عخان تنها مردی بود که مقداری از غنایم را برای خود نگه داشت.

در فهرست پولس در مورد نشانه های روزهای آخر، دو مورد اول شامل نگرش ما نسبت به پول و دارایی است. «امّا آگاه باش که در روزهای آخر، زمانهای سخت پیش خواهد آمد. زیرا مردمانْ خودپرست، پولدوست، ….»  (دوم تیموتائوس ۳: ۱، ۲). خودخواهی و پول پرستی، توصیف های مهمی از بشریت در آخرین روزهای ما هستند.

**سوالاتی برای بحث:**

`۱. اول تیموتائوس ۶: ۶ تا ۱۰ را بخوانید. «البتّه خداپرستی همراه با قناعت، منفعت بسیار دارد. زیرا ما چیزی به این جهان نیاوردهایم و نمیتوانیم از این جهان چیزی ببریم. پس اگر خوراک و پوشاک داشته باشیم، به آنها قناعت میکنیم. امّا آنانی كه در آرزوی جمع كردن ثروت هستند، به وسوسه و دام آرزوهای پوچ و زیانبخشی كه آدمی را به تباهی و نیستی میکشاند گرفتار میشوند. زیرا عشق به پول، سرچشمهٔ همهنوع بدیهاست و به علّت همین عشق است كه، بعضیها از ایمان منحرف گشته، قلبهای خود را با رنجهای بسیار جریحهدار ساختهاند». در کلاس، در مورد افرادی صحبت کنید که به دلیل عشق به پول، «خود [و دیگران] را در غم و اندوه فرو برده اند». مثال های زیادی وجود دارند، اینگونه نیست؟ چگونه میتوانیم تعادل مناسب بین دانستن این امر که برای گذراندن زندگی به پول نیاز داریم، اما در دام آن نیفتیم، ایجاد کنیم، همانطور که پولس در اینجا درباره آن هشدار میدهد؟`

`۲. به جز پول چه چیزهای دیگری وجود دارند که می توانیم نسبت به آنها طمع ورزیم؟`

`۳. تفاوت بین میل درست به چیزی و طمع چیست؟ چه زمانی ممکن است میل درست به چیزی تبدیل به طمع شود؟`