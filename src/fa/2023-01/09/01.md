---
title:  مراقب حرص و طمع باشید
date:  25/02/2023
---

### مطالعه این هفته
برای اشعیا ۱۴: ۱۲ تا ۱۴؛افسسیان ۵: ۵؛ یوشع ۷؛ یوحنا ۱۲: ۱ تا ۸؛ اعمال ۵: ۱ تا ۱۱؛ اول قرنتیان ۱۰: ۱۳.

> <p>آیه حفظی</p>
> «پس به مردم گفت: «بههوش باشید و از هر گونه حرص و آز بپرهیزید، زیرا زندگی انسان به فزونی داراییاش نیست» (لوقا ۱۲: ۱۵).

طمع به عنوان میل بیش از حد به ثروت یا دارایی هایی که واقعاً به شما تعلق ندارد، تعریف شده است. طمع، جدی و مهم است. در واقع آنقدر مهم که در ده فرمان خداوند قبل از دروغ نگویید، دزدی نکنید، یا قتل نکنید، آمده است. آنقدر زیان آور است که خدا در شریعت بزرگ اخلاقی [ده فرمان] خود در مورد آن هشدار داد. «به خانۀ همسایهات طمع مورز، به زن همسایهات، یا غلام و کنیزش، یا گاو و الاغش، یا هیچ چیز دیگر او، طمع مدار» (خروج ۲۰: ۱۷).

طمع مکررا و بارها در فهرست گناهان شرم آور و بزرگ قرار می گیرد که شخص را از ملکوت خدا دور می کند. «مگر نمی دانید که مردم نادرست از برکات سلطنت خدا بی نصیب خواهند ماند؟ خود را فریب ندهید. شهوت رانان، بت پرستان و زانیان و آنانی که بدنبال زنان و مردان بدکاره می افتند، و همینطور دزدان، طمعکاران، مشروب خواران و کسانی که به دیگران تهمت می زنند و یا مال مردم را می خورند، در دنیای جدیدی که خدا سلطنت می کند، جایی نخواهند داشت» (اول قرنتیان ۶: ۹، ۱۰).

طمع، تا اخاذی، بت پرستی، فحشا و زنا؟ این چیزی است که این آیات می گویند، و این هفته به نمونه هایی از اینکه چقدر مضر و ناصحیح است و برای غلبه بر آن چه کاری می توانیم انجام دهیم نگاه خواهیم کرد.