---
title:  سرچشمه نخستین گناه؟
date:  26/02/2023
---

چگونگیِ ظهورِ گناه در جهانِ خداوند، اولین سؤالی است که اغلب مطرح می شود، و قابل درک است. حد اقل تا حدودی می دانیم، که چگونه گناه وارد جهان هستی شد. در واقع، به خاطر طمع بود. پس شاید طمع سرچشمه نخستین گناه باشد.

`اشعیا ۱۴: ۱۲ تا ۱۴ را بخوانید. چه نکاتی در مورد سقوط لوسیفر در آنجا ارائه شده است؟ چگونه طمع نقش مهمی در آن سقوط داشت؟`

«او که به مقام خود راضی نبود، گرچه بالاتر از ملکوتیان بود، به خود جرات داد تا از ملکوتیان بیعت بگیرد با اینکه می دانست که بیعت گرفتن مختص خداست. به جای این که خدا را در محبت ها و بیعت های همه موجودات برتر قرار دهد، تلاش کرد تا آنان را به خدمت خود گماشته و وفاداری آنها را نسبت به خود جلب نماید. و این سرور فرشتگان با طمع به جلالی که پدر ازلی بر پسرش تفویض کرده بود، در آرزوی قدرتی بود که تنها در اختیار مسیح بود».- الن جی وایت، مشایخ و انبیا، صفحه ۳۵.

`افسسیان ۵: ۵ و کولسیان ۳: ۵ را بخوانید. پولس طمع را با چه چیزی یکی می داند و چرا؟`

چقدر جالب است که پولس دوبار اعلام می کند که طمع را با بت پرستی برابر می داند. مردم هنگام عبادت، بت را پرستش می کنند - زندگی خود را به او تسلیم می کنند – یعنی به جای تسلیم به خالق به  چیزی غیر از خدا، چیزی که خلق شده است و مخلوق است (رومیان ۱: ۲۵).  پس آیا طمع می تواند خواستن چیزی باشد که نباید داشته باشیم، و آنقدر خواستار آن باشیم که میل ما به آن، جای خداوند را در قلب ما بگیرد؟

بدون شک، لوسیفر در ابتدا نمیدانست که خواستههای اشتباهش او را به کجا میکشاند. در مورد ما هم چنین چیزی می تواند صدق کند. فرمان خداوند برضد طمع، تنها فرمانی که فقط با افکار و اندیشه های ما سروکار دارد، می تواند ما را از اعمالی که موجب نقض سایر احکام نیز می شود باز دارد. (به عنوان مثال، دوم سموئیل باب ۱۱ را ملاحظه کنید).

`اول تیموتائوس ۶: ۶، ۷ را بخوانید. تمرکز و توجه بر آنچه پولس در اینجا مینویسد چگونه میتواند از ما در برابر طمع محافظت کند؟`