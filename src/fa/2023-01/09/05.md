---
title:  حنانیا و سفیره
date:  01/03/2023
---

زمان هیجان انگیزی برای عضویت در کلیسا بود. به دنبال بارش عظیم روح القدس در روز پنطیکاست، رسولان با قدرت، انجیل را موعظه می کردند و هزاران نفر به کلیسا می پیوستند.

«پس از دعای ایشان، مکانی که در آن جمع بودند به لرزه درآمد و همه از روحالقدس پر شده، کلام خدا را با شهامت بیان میکردند. همۀ ایمانداران را یک دل و یک جان بود و هیچکس چیزی از اموالش را از آنِ خود نمیدانست، بلکه در همه چیز با هم شریک بودند» (اعمال ۴: ۳۱، ۳۲).

چه امتیاز و افتخاری بزرگتر از این برای حنانیا و سفیره بود که بخشی از کلیسای اولیه بودند، رشد و گسترش آن را دیدند، و تجلی روح القدس را به گونه ای آشکار مشاهده کردند. «هیچکس در میان آنها محتاج نبود، زیرا هر که زمین یا خانهای داشت، میفروخت و وجه آن را پیش پای رسولان میگذاشت تا بر حسب نیازِ هر کس بین همه تقسیم شود» (اعمال ۴: ۳۴، ۳۵).

در چنین شرایطی حنانیا و سفیره  آشکارا تحت تأثیر اتفاقاتی که در حال رخ دادن بود قرار گرفتند و خواستند تا بخشی از آن باشند، پس تصمیم گرفتند مقداری از دارایی خود را بفروشند و عواید آن را به کلیسا کمک کنند. تا اینجای کار همه چیز خیلی خوب بود.

`اعمال رسولان ۵: ۱ تا ۱۱ را بخوانید. به نظر شما چه چیزی بدتر بود، نگه داشتن بخشی از پول یا دروغ گفتن در مورد آن؟ چرا چنین مجازات سختی شامل حال آنان شد؟`

در ابتدا، به نظر می رسید که آنها در خواست و تمایل خود برای انجام اینکار صادق هستند. با این حال پس از آن، حنانیا و سفیره با تسلیم شدن در برابر حس طمع ورزی، روح القدس را اندوهگین کردند. آنها از کار خود پشیمان شده بودند و به زودی تأثیر شیرین برکتی را که قلب آنها را با میل به انجام کارهای بزرگ به نفع مسیح گرم کرده بود از دست دادند».- الن جی وایت، اعمال رسولان صفحه ۷۲.

به عبارت دیگر، اگرچه آنها با بهترین انگیزه ها شروع به کار کرده بودند، اما حرص و طمع آنها باعث شد که ظاهرسازی کنند و به چیزی وانمود کنند که واقعاً نبودند.

`«آنگاه ترسی عظیم بر تمامی کلیسا و همۀ آنان که این را شنیدند، مستولی شد» (اعمال ۵: ۱۱). پس از این واقعه، مردم مطمئناً باید در بازگرداندن عشرشان دقت بیشتری کرده باشند. اما این روایت غم انگیز در کتاب مقدس به عنوان هشداری در مورد وفاداری در عشر گنجانده نشده است. در عوض، در مورد این که طمع تا کجا میتواند پیش برود، این مسئله چه چیزی را به ما می آموزد؟`