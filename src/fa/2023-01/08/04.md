---
title:  سالهای درآمدزایی
date:  21/02/2023
---

همانطور که دیدیم، خدا در نظر گرفته بود که انسانها در یک دوره توانایی کاری ، کار کنند. این مرحله از زندگی ما (سالهای کاری) معمولاً حدود ۴۰ سال طول می کشد. برای بسیاری از افراد این زمانی است که کودکان پرورش داده می شوند، تحصیل می کنند، و خانه و سایر خریدهای مهم و عمده انجام می شوند. این می تواند یک زمان بسیار سخت از نظر مالی باشد. این زمان بسیار حساس است زیرا خانواده در حال یادگیری همکاری با یکدیگر هستند و اعضای آن در حال ایجاد پیوندهای مادام العمر هستند. استرس مالی می تواند ازدواج را در این مرحله نابود کند و اغلب این امر اتفاق می افتد. خانواده هایی که هر دو طرف تعهد مسیحی خود را به انجام می رسانند و مایل به پیروی از اصول کتاب مقدس هستند، زندگی زناشویی آنان بسیار با ثبات تر و پایدارتر است.

`اول تیموتائوس باب ۵: ۸؛ و امثال ۱۴: ۲۳؛ کولسیان ۳: ۲۳، ۲۴ را بخوانید. چه نکات مهمی را می توانیم از این آیات در مورد امور مالی خانه بدست آوریم؟`

در بسیاری از موارد، شوهر اصلی ترین فرد نان آور خانواده است، هرچند که اغلب هر دو همسر کار می کنند. البته، شرایط غیر منتظره ای مانند بیماری، رکود اقتصادی، هر آنچه که این ایده آل را دشوار کند، می تواند بوجود آید. بنابراین، مردم باید قابلیت و آمادگی سازگاری متناسب با شرایط غیر منتظره را داشته باشند.

کودکانی که در این مرحله از زندگی به دنیا آورده می شوند «میراثی از جانب خداوند» نامیده می شوند (مزمور ۱۲۷: ۳). باید به یاد داشته باشیم که کودکان مسئولیت بسیار مهمی را با خود به همراه می آورند. هدف والدین مسیحی این است که فرزندان خود را آموزش دهند تا در این زندگی دوران بزرگسالانی متکی بر خود و مستقل شوند و شایسته حیات آینده ابدی باشند. در اینجا سه نکته برای کمک به والدین وجود دارد:

۱. در خانه یک محیط مسیحی فراهم کنید. این شامل عبادت مرتب، جالب، و سرگرم کننده خانوادگی، حضور منظم در کلیسا و کلاس روز سبت، و وفاداری در پرداخت ده یک ها و هدایا است. این عادت های خوبی برای شکل گیری در اوایل زندگی هستند.
۲. به آنها تمایل و اشتیاق به کار و ارج نهادن به آن را بیاموزید. از این طریق کودکان متوجه خواهند شد که پشتکار و صداقت در محل کار همیشه مورد توجه ، قدردانی و پاداش قرار می گیرد. آنها یاد خواهند گرفت که پول در نتیجه وقت گذاشتن ما برای دیگران با انجام کارهایی که برای آنها ارزشمند است به دست ما می رسد.
۳. با یک آموزش خوب کمک کنید. امروزه آموزش و پرورش به ویژه آموزش در یک مدرسه خصوصی  مسیحی پر هزینه و گران است. اما برای والدینی که برای فرزندان خود نه تنها برای زندگی این دنیا بلکه برای آنچه در آینده در انتظار آنهاست برنامه ریزی می کنند، ارزش آن را دارد.

`البته، مهم نیست که آنها چگونه عملکردی دارند، هیچ کس نمی تواند در مورد مسیری که فرزندانشان خواهند رفت، هیچ تضمینی بدهد. چرا مهم است که والدین خود را به خاطر انتخاب های اشتباهی که فرزندان در بزرگسالیشان ممکن است انجام دهند، سرزنش نکنند؟`