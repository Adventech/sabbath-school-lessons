---
title:  کار با راستی و صداقت
date:  22/02/2023
---

آخرین مرحله از یک زندگی «موفق»، می تواند لذت بخش ترین مرحله زندگی باشد - مشروط بر اینکه تصمیمات سالهای اولیه عاقلانه بوده باشد و توسط وقایع غیر منتظره خراب نشده باشد. در یک شرایط ایده آل، والدین فرزندان خود را برای بزرگسالانی مستقل و سعادتمند پرورش داده اند، خانه، و نیازهای حمل و نقل آنها فراهم و برآورده شده، بدهی های معوق وجود ندارند، و یک درآمد کافی مداوم برای تأمین نیازهای خانواده سالمند وجود خواهد داشت.

خداوند فرزندان خود را به یک استاندارد بالاتر در کار و زندگی فرا می خواند. این معیار، شریعت خداوند است که در قلب های ما نوشته شده است (ارمیا باب ۳۱: ۳۳ را ملاحظه کنید) و در شخصیت های ما منعکس شده است. به خاطر فساد جامعه و کمرنگ و کوچک شمردن آموزش مسیحیان، برای فرد مسیحی زندگی و کار در سطحی فراتر از خواری و مذلت حتی اهمیت بیشتری پیدا خواهد کرد. کتاب مقدس می گوید: «نیکنامی از ثروتِ عظیم برتر است؛ و محبوبیت از سیم و زر، بهتر» (امثال ۲۲: ۱).

کتاب مقدس نمونه هایی از کارفرمایانی را که درک کرده اند که به دلیل داشتن یک کارمند باخدا و عابد برکت داده شده اند را به ما نشان می دهد. هنگامی که یعقوب می خواست پدر همسر خود، لابان، را ترک کند و به همراه خانواده  اش به وطن خود بازگردد، لابان از او خواست که او را ترک نکند، و به او گفت: «کاش که نظر لطف بر من افکنی، زیرا با فال گرفتن دریافتهام که خداوند مرا بهخاطر تو برکت داده است» (پیدایش ۳۰: ۲۷). و هنگامی که یوسف در مصر به بردگی فروخته شد، ارباب او، فوطیفار، تحلیل مشابهی در مورد کار یوسف کرد و بر اساس آن به او پاداش داد.

`پیدایش ۳۹: ۲ تا ۵ را بخوانید. اگرچه متون به طور خاص به ما نمی گویند، اما تصور می کنید یوسف چه کاری انجام داده بود تا مورد عنایت اربابش قرار گیرد؟`

«پس هر چه میکنید، خواه خوردن، خواه نوشیدن و خواه هر کار دیگر، همه را برای جلال خدا بکنید» (اول قرنتیان ۱۰: ۳۱). بنابراین در کار و مدیریت مالی و هر کاری که انجام می دهیم، باید همه این کارها را برای جلال خدا انجام دهیم. او کسی است که به ما دانش و قدرت می دهد تا در زندگی موفق شویم. «ای خداوند، عظمت و قدرت و جلال و پیروزی و شوکت از آنِ توست، زیرا هرآنچه در آسمان و زمین است متعلق به توست. ای خداوند، پادشاهی از آنِ توست، و تو بر همگان چون سَر متعال هستی. دولت و حرمت از تو میآید، و تو بر همگان حاکمی. قوّت و توانایی در دست توست؛ عظیم ساختن و نیرو بخشیدن به همگان، در دست توست» (اول تواریخ ۲۹: ۱۱، ۱۲).

`بطور کل، در کار و زندگی از چه اصولی پیروی می کنید؟ چه تغییراتی ممکن است نیاز داشته باشید؟`