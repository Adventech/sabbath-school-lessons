---
title:  هر چیز به نوبت
date:  19/02/2023
---

`جامعه ۱۲: ۱ را بخوانید. چه پیامی در اینجا برای ما وجود دارد؟`

همانطور که جوان به بلوغ بزرگسالی می رسد، افکاری در مورد نیازهای اولیه - غذا، پوشاک، و سرپناه – در ذهن او ایجاد می شود. خود عیسی به ما گفته است که چگونه نیازهای خود را اولویت بندی کنیم وقتی گفت: «بلکه نخست در پی پادشاهی خدا و عدالت او باشید، آنگاه همۀ اینها نیز به شما عطا خواهد شد» (متی ۶: ۳۳). البته، برای کسانی که مسنتر هستند و در دوران جوانی عیسی را انتخاب نکرده اند، هنوز فرصت برای تصمیمگیری درست در مورد مباشرت وجود دارد.

همانطور که در پیدایش ۲۸: ۲۰ تا ۲۲ دیدیم، یعقوب در زندگیش چند انتخاب مهم، هم روحانی و هم مالی انجام داده بود. در رؤیا، خداوند خود را به یعقوب معرفی کرد «و هان خداوند بر بالای آن ایستاد و گفت: «من یهوه، خدای پدرت ابراهیم و خدای اسحاق هستم. سرزمینی را که بر آن خفتهای به تو و به نسل تو خواهم داد» (پیدایش ۲۸: ۱۳). سپس یعقوب به عنوان بخشی از عهد خود با خدا گفت: «آنگاه یهوه خدای من خواهد بود» (پیدایش ۲۸: ۲۱).

`پیدایش ۲۹: ۹ تا ۲۰ را بخوانید. زمان وقوع این رویداد در زندگی یعقوب چه اهمیتی دارد؟`

پس از اینکه یعقوب تعهدات روحانی و مالی خود را نسبت به خدا انجام داد، خداوند او را به نزد راحیل در کنار چاه راهنمایی کرد (به پیدایش ۲۹: ۹ تا ۲۰ مراجعه کنید). بهتر است که قبل از متعهد شدن به پیمان ازدواج، تصمیم خود را در مورد مسایل روحانی و یک عمر زندگی مشترک بگیرید .همسر آینده شما باید بداند که «به چه نوع زندگی مشترکی وارد می شود». آیا این شخص یک مسیحی متعهد است؟ او در چه نوع کاری مشارکت خواهد کرد؟ آیا این شخص یک معلم، پرستار، وکیل، کارگر، و غیره خواهد بود؟ من به چه نوع زندگی متعهد خواهم شد؟ سوالات دیگری که قبل از ازدواج نیاز به پاسخ دارند عبارتند از: همسرشان فارغ التحصیل چه مقطع تحصیلی است؟ چه میزان بدهی بعد از ازدواج خواهند داشت؟ آیا حاضرم این وضعیت را به عنوان بخشی از مسئولیت خود بپذیرم؟

`دوم قرنتیان ۶: ۱۴، ۱۵ را بخوانید. چرا هنگام جستجوی شریک زندگی باید به این اصل توجه کرد؟ اگرچه این اصل ازدواج خوب و موفق را تضمین نمی کند، اما چرا به بیشتر شدن شانس یک ازدواج خوب کمک می کند؟`