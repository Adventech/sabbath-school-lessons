---
title:  برنامه ریزی برای موفقیت
date:  18/02/2023
---

### مطالعه این هفته
برای جامعه ۱۲: ۱؛ پیدایش ۲: ۱۵؛ اول تیموتائوس ۵: ۸؛ کولسیان ۳: ۲۳، ۲۴؛ پیدایش ۳۹: ۲ تا ۵؛ امثال ۳: ۵ تا ۸.

> <p>آیه حفظی</p>
> «هر کاری را از جان و دل چنان انجام دهید که گویی برای خداوند کار میکنید، نه برای انسان، زیرا میدانید پاداشتان میراثی است که از خداوند خواهید یافت، چرا که در حقیقت خداوندْ مسیح را خدمت میکنید» (کولسیان ۳: ۲۳، ۲۴).

بیشتر مردم می خواهند یک زندگی «موفق» و شاد داشته باشند. البته، در دنیای سقوط کرده در گناه، که در آن تراژدی و مصیبت می تواند هر لحظه رخ دهد، دستیابی به این هدف ممکن است همیشه آسان نباشد.

سپس این سؤال نیز مطرح می شود که چگونه «موفقیت» را تعریف می کنیم. در یک مورد، می توانیم زندگی یوسف در مصر را مثال بزنیم که اگر زندگی های موفقی وجود داشته باشد، مطمئناً این مثال یکی از آنها خواهد بود، اینطور نیست؟ از زندان به قصر، چیزی شبیه به این. [یوسف گمگشته ز رغم برادران غیور، ز قعر چاه بر آمد به اوج ماه رسید – حافظ شیرازی]. از سوی دیگر، زندگی یحیی تعمید دهنده را داریم، زندگی او چطور؟ از زندان به آرامگاهش رفت. زندگی او چقدر موفقیت آمیز بود؟ باز هم، همه چیز به این بستگی دارد که شما «موفقیت و سعادت» را چگونه تعریف کنید.

این هفته قصد داریم به ایده «موفقیت» در چارچوب اصول مالی و مباشرت نگاه کنیم. مهم نیست که ما چه کسی هستیم یا کجا زندگی می کنیم، پول و امور مالی خواه ناخواه بخشی از زندگی ما خواهند بود. بنابراین، برخی از مراحل، گامهای عملی، که میتوانیم در این مسیر برداریم، که اگرچه تضمین کننده «موفقیت» نیستند، آیا میتوانند به ما کمک کنند تا از افتادن در دامها و اشتباهات رایجی که میتوانند موفقیت مالی را کمی دشوارتر کنند، اجتناب کنیم؟