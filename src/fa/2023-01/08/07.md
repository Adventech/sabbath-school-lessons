---
title:  اندیشه هایی فراتر
date:  24/02/2023
---

«هیچ طرحی برای تجارت یا زندگی نمی تواند صحیح و کامل باشد، چنانچه فقط سالهای کوتاه این زندگی فعلی را در بر بگیرد و هیچ گونه دوراندیشی برای آینده ابدی نداشته باشد. …… هیچ کس نمی تواند در ملکوت گنجی ذخیره کند مگر اینکه زندگی خود را در زمین غنی و شریف سازد». اِلن جی وایت، آموزش، صفحه ۱۴۵.

«آنچه بر پایه درستی تجارت و موفقیت واقعی قرار دارد، به رسمیت شناختن مالکیت خداوند است.  خالق جهان هستی، مالک اصلی است. ما مباشر او هستیم. هر چه ما داریم امانتی است از طرف او که باید مطابق دستور او استفاده شود». آموزش، صفحه ۱۳۷.

به دلیل فشاری که برای تامین معاش خانوادهمان وجود دارد، بسیاری از اوقات فکر میکنیم که کار ما صرفاً تامین درآمد است. اما بهعنوان یک مسیحی، ما نیز با انجام وظیفه بزرگی که عیسی به همه پیروانش داد، روبرو هستیم. پس از نقل قول از این ماموریت، همانطور که در مرقس ۱۶: ۱۵ یافت می شود، خانم الن جی وایت نوشت: «نه این که همه به معنای متداول کلمه به عنوان مبشر یا مبلغ دعوت می شوند؛ اما همه ممکن است با او در «بشارت» به همنوعان خود همکاری کنند. به همه ما، بزرگ یا کوچک، دانشمند یا جاهل، پیر یا جوان، این فرمان داده می شود».  آموزش، ص. ۲۶۴.

«ما باید از برنامه و نقشه حیات خداوند با دقت بیشتری پیروی کنیم. برای انجام بهترین کار که در سر راهمان است، طریقهای خود را به خدا بسپاریم، و به نشانههای اراده و مشیت او توجه داشته باشیم - اینها قوانینی هستند که راهنمایی های مطمئن در انتخاب شغل را تضمین میکنند». آموزش، صفحه ۲۶۷.

**سوالاتی برای بحث:**

`۱. چگونه ما مسیحیان می توانیم زندگی «موفق» را تعریف می کنیم؟ چه تفاوتی بین آنچه که دنیا آنرا موفقیت تعریف می کند و آن موفقیتی که ما (در حالت ایده آل) باید داشته باشیم وجود دارد؟ به عنوان مثال، یحیی تعمید دهنده را در نظر بگیرید. چگونه زندگی او را تعریف می کنید که به طرز فجیعی در زندان به پایان رسید، همه بر اساس هوی و هوس یک زن شرور؟ آیا شما آن زندگی را موفق می نامید؟ چه دلایلی می توانید برای پاسخ خود ارائه دهید؟`

`۲. چگونه ما این واقعیت را توضیح می دهیم که بسیاری از افراد «بسیار موفق» وجود دارند که هیچ یک از اصول کتاب مقدس در مورد مدیریت ثروت یا زندگی به طور کلی پیروی نمی کنند؟ یا در مورد کسانی که سعی می کنند از آنها پیروی کنند و با این وجود موفق نمی شوند؟ شاید آنها بیمار شوند، یا دچار مصیبت و بدبختی شوند؛ چگونه باید این شرایط را درک کنیم؟`