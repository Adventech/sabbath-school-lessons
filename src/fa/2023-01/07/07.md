---
title:  اندیشه هایی فراتر
date:  17/02/2023
---

هنگامی که پسر انسان در جلال خود و تمامی فرشتگان مقدّس با او بیاید، آنگاه بر تخت جلال خود خواهد نشست و همه امتها در حضور او جمع خواهند شد و او آنها را از یکدیگر جدا خواهد کرد. مسیح در کوه زیتون صحنه روز داوری بزرگ را برای شاگردانش به تصویر کشید. و او تصمیم آن را به عنوان عطف به یک نکته نشان داد. هنگامی که امت ها در حضور او جمع شوند، جز دو طبقه وجود نخواهد داشت و سرنوشت ابدی آنها به واسطه آنچه برای او در شخص فقرا و دردمندان انجام داده اند یا کوتاهی کرده اند تعیین می شود».- الن جی وایت، آرزوی اعصار، صفحه ۶۳۷.

همانطور که درب خود را به روی نیازمندان و رنج کشیدههای مسیح می گشایید از فرشتگان نادیده پذیرایی میکنید. شما ملکوتیان را به همنشینی دعوت می کنید. آنها فضای مقدس شادی و آرامش را به ارمغان می آورند. آنها با ستایش بر لبان خود می آیند و صدای پاسخ در آسمان شنیده می شود. هر رحمتی در آنجا موسیقی می سازد. پدر از تاج و تخت خود کارگران فداکار را در زمره گرانبهاترین گنجینه های خود قرار می دهد».- آرزوی اعصار صفحه ۶۳۹.

**سوالاتی برای بحث:**

`۱. «زیرا نیازمند از سرزمین شما رخت نخواهد بست» (تثنیه ۱۵: ۱۱). علیرغم این پیش گویی، با وجود هزاران سال قدمت، که متأسفانه محقق شده است، امروز چگونه باید آن را درک کنیم؟ برخی از این کلام برای همه چیز استفاده کرده اند، ولی برای کمک به فقیران آنرا توجیه نکرده اندُ با این استدلال که، «خوب، خدا گفته است که فقیران همیشه در میان ما خواهند بود، پس همینطور باید باشد».  اشتباهِ این طرز تفکر در چیست؟`

`۲. اول تیموتائوس ۶: ۱۷ تا ۱۹ را بخوانید. «ثروتمندانِ این دنیا را حکم نما که متکبّر نباشند و بر مال ناپایدار دنیا امید مبندند. بلکه امیدشان بر خدا باشد که همه چیز را بهفراوانی برای ما فراهم میسازد تا از آنها لذت ببریم. آنان را امر کن که نیکویی کنند و در کارهای خیر دولتمند بوده، سخاوتمند و گشادهدست باشند. بدینسان، گنجی برای خود خواهند اندوخت که پی استوار زندگی آیندۀ ایشان خواهد بود و آن حیات را که حیات واقعی است، به دست خواهند آورد». توجه کنید که چه خطری وجود دارد: اعتماد و توکل به ثروت خود در مقابل خدای زنده.  چرا این کار برای کسانی که پول دارند اینقدر آسان است، حتی با اینکه می دانند که در نهایت حتی تمام پولشان آنها را زنده نگه نمی دارد؟ چرا همه ما باید مراقب باشیم که به هیچ چیز غیر از خدای زنده اعتماد و توکّل نکنیم؟`