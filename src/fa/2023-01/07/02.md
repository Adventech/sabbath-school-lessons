---
title:  زندگی و ماموریت عیسی
date:  12/02/2023
---

در اوایل خدمت عمومی عیسی، او به ناصره، در منطقه جلیل، سفر کرد. این محل زادگاه او بود و مردم محلی قبلاً در مورد اعمال و معجزات او شنیده بودند. عیسی طبق عادتش برای شرکت در مراسم سبت به کنیسه رفت. گرچه عیسی معلم رسمی نبود، خادم طومار اشعیا را به او داد و از او خواست که کتاب مقدس را بخواند. عیسی اشعیا  باب ۶۱: ۱، ۲ را خواند.

`لوقا ۴: ۱۶ تا ۱۹ را بخوانید و آن را با اشعیا ۶۱: ۱، ۲ مقایسه کنید (همچنین به لوقا ۷: ۱۹ تا ۲۳ مراجعه کنید). به نظر شما چرا عیسی این کتاب خاص را انتخاب کرد؟ چرا این آیات در کتاب اشعیا در مورد مسیح تلقی می شوند؟ آنها چه چیزی را در مورد کار مسیح آشکار کردند؟`

زیرا رهبران دینی ظاهراً پیشگویی هایی که از مصایب مسیح موعود سخن رانده بود را نادیده گرفته بودند و پیشگویی هایی که به شکوه ظهور ثانویه او اشاره می کرد را ، به اشتباه به کار برده بودند. (که در اصل باید به ما یادآوری کند که درک نبوت چقدر مهم است)، اکثر مردم این ایده غلط را باور داشتند که مأموریت مسیح این بود که اسرائیل را از دست رومیان غاصب و ستمگر برهاند. تصور این امر که شرح مأموریت مسیح موعود از اشعیا ۶۱: ۱، ۲ آمده است، باید واقعاً یک شوکه کننده برای آنان بوده باشد.

افراد فقیر معمولاً از سوی مقامات بی وجدان مانند مأموران مالیاتی، کاسبان و حتی همسایگان خود تحقیر می شدند. معمولاً تصور می شد که فقر لعنت خداست و وضعیت ناگوار آنها باید تقصیر خودشان باشد. با این طرز فکر، کمتر کسی نگران فقرا و وضعیت ناخوشایند آنها بود.

با این حال، محبت عیسی به فقرا یکی از بزرگترین شواهد بود مبنی بر اینکه او همان مسیح موعود بود، همانطور که در نحوه پاسخ عیسی به سؤال یحیی تعمید دهنده در مورد او به عنوان مسیح موعود دیده می شود (متی ۱۱: ۱ تا ۶ را ملاحظه کنید). همچون حواریون منجی ، یحیی تعمید دهنده ماهیت ملکوت مسیح را درک نکرده بود. او انتظار داشت که عیسی تاج و تخت داود را در دست گیرد و با گذشت زمان، وقتی که منجی هیچ ادعایی برای قدرت پادشاهی نکرد، موجب اضطراب و نگرانی یحیی شد.

`«دینداریِ پاک و بیلکه در نظر پدرِ ما خدا، آن است که یتیمان و بیوهزنان را به وقت مصیبت دستگیری کنیم و خود را از آلایِش این دنیا دور بداریم» (یعقوب ۱: ۲۷). این آیه در تعیین اولویت های دینی چه کمکی به ما کند؟`