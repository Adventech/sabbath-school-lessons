---
title:  تمهیدات خدا برای فقرا
date:  13/02/2023
---

نویسندگان کتاب مقدس در نوشته های خود بسیاری از حمایتها و تمهیدات خدا را برای فقرا، غریبه ها، بیوه ها و یتیمان  گنجانده اند. ما سوابق این موضوع که به کوه سینا باز می گردد داریم. «شش سال مزرعۀ خود را بکار و محصولش را درو کن، اما در سال هفتم بگذار بیاساید و آن را به حال خود واگذار، تا نیازمندانِ قوم تو بتوانند از آن بخورند، و از آنچه باقی ماند وحوش صحرا بهرهمند گردند. با تاکستان و باغ زیتون خود نیز چنین عمل نما» (خروج ۲۳: ۱۰، ۱۱).

`لاویان باب ۲۳: ۲۲ و تثنیه ۱۵: ۱۱ را بخوانید. هر چقدر هم که سابقه تاریخی این آیات با زندگی امروز ما متفاوت باشد، چه اصولی را باید از این آیات یاد بگیریم؟`

به طور کلی درک می شود که «اخوت و برادری» در اینجا به هموطنان اسرائیلی یا هم ایمانان اشاره دارد. ما همچنین آنها را فقرای ارزشمند یا «کوچکترین برادران من» میدانیم. مزامیر راهنمایی می کند که چگونه باید با نیازمندان رفتار کنیم. «بینوایان و یتیمان را دادرسی کنید؛ و حقِ ستمدیدگان و فقیران را بستانید! بینوایان و نیازمندان را خلاصی دهید، و آنان را از دست شریران برهانید!» (مزامیر ۸۲: ۳، ۴). این آیات نشان دهنده مشارکت ما خیلی فراتر از تامین خوراک برای آنها است.

سپس به کسانی که به نیازمندان کمک می کنند وعده هایی داده می شود. «آن که به فقیران میبخشد، به ناداری گرفتار نمیآید» (امثال ۲۸: ۲۷). «پادشاهی که بر بینوایان به انصاف داوری کند، تختش تا به ابد برقرار میماند» (امثال ۲۹: ۱۴). و داود پادشاه می نویسد «خوشا به حال کسی که به فکر بینوایان باشد؛ خداوند او را در روز بلا رهایی خواهد بخشید» (مزمور ۴۱: ۱). بنابراین، این همیشه در اسرائیل باستان یک اولویت بوده است، حتی اگر در برخی مواقع از دید آن دور شده بود.

در مقابل، حتی در دوران مدرنتر، بهویژه در انگلستان، تحت تأثیر آنچه به عنوان «داروینیسم اجتماعی» شناخته میشود، بسیاری فکر میکردند که نه تنها هیچ الزام اخلاقی برای کمک به فقرا وجود ندارد، بلکه در واقع انجام اینکار اشتباه است. در عوض، «داروینیستهای اجتماعی» با پیروی از نیروهای طبیعت، که در آن قویها به قیمت نابودی ضعیفها زنده میمانند، معتقد بودند که کمک به فقرا، بیماران، افراد بی بضاعت، و مستمندان برای جامعه زیانبار و مضر است، مبنی بر اینکه اگر آنها زیاد و چند برابر شوند، فقط ساختار اجتماعی ملت را در کل تضعیف می کنند. هرچند ظالمانه بود، اما این تفکر نتیجه استدلالی باور به تکامل و روایت نادرستی بود که آن را بیان می کرد.

`این ایده انجیل که مسیح برای همه جان خود را داد، چگونه باید بر رفتار ما با همه انسانها، صرف نظر از اینکه چه کسی هستند، تأثیرگذار باشد؟`