---
title:  تامل در کتاب ایوب
date:  16/02/2023
---

`ایوب: باب ۱: ۸ را بخوانید. ایوب توسط خداوند چگونه توصیف شده بود؟`

این بسیار نیکوست، که حتی خدا ایوب را «کامل» و «درستکار» خطاب میکند (ایوب ۱: ۸). آنقدر کامل و صالح که هیچکس دیگری بر روی زمین در آن زمان نمیتوانست با او برابری کند. باز هم، اینها سخنان خود خداوند، کلمه به کلمه، درباره ایوب است.

حتی پس از اینکه ایوب یکی پس از دیگری دچار مصیبت شد، خداوند همان چیزی را که ابتدا در مورد ایوب گفته بود تکرار کرد که هیچ کس دیگری مانند او در روی زمین وجود ندارد، کامل و صالح و غیره، با این تفاوت که خصلت جدیدی به او اضافه شد. ایوب هنوز همه این صفات را دارا بود، «آنگاه خداوند به شیطان گفت: «هرچند مرا بر ضد او برانگیختی تا او را بیسبب ضرر رسانم» (ایوب ۲: ۳).

بهرحال، ما دیدگاهی قوی به کمال و درستی ایوب پیدا می کنیم که چگونه با تمام این اتفاقات و با وجود طعنه  همسر بی وجدانش حاضر نشد خدا را رها کند، «آنگاه زنش به او گفت: «آیا همچنان کاملیت خود را حفظ میکنی؟ خدا را لعن کن و بمیر!» (ایوب ۲: ۹)، این کتاب جنبه دیگری از زندگی ایوب را قبل از شروع واقعه غم انگیز نشان می دهد.

`ایوب ۲۹: ۱۲ تا ۱۶ را بخوانید. چه چیزی در اینجا به تصویر کشیده شده است که به ما بینش بیشتری نسبت به راز شخصیت ایوب می دهد؟`

شاید آنچه در اینجا قابل تشخیص است، سخنان ایوب باشد، « و در پی فهم ماجرا بودم ولی نمی فهمیدم» (ایوب ۲۹: ۱۶). به عبارت دیگر، ایوب صرفاً منتظر نشد، برای مثال، یک گدای ژنده پوش به او نزدیک شود تا او را یاری کند. در عوض، ایوب در تکاپوی رفع نیازها بود و بخاطر آن اقدام می نمود.

خانم الن جی وایت پیشنهاد می کند: «منتظر نباشید تا آنها [فقیران] توجه شما را به نیازهایشان جلب کنند. مانند ایوب عمل کنید. چیزی که او نمی دانست و از آن بی خبر بود را جستجو کرد. جستجو و بررسی کنید تا بیاموزید که چه چیزی مورد نیاز است و چگونه می توانید آن را به بهترین نحو تهیه کرد». شهادت هایی برای کلیسا، جلد پنجم، صفحه ۱۵۱. این بخشی از مدیریت پول و سرپرستی اموال و دارایی های خداوند است که امروز فراتر از عملکرد و رویه بسیاری از فرزندان خدا است.

`اشعیا ۵۸: ۶ تا ۸ را بخوانید. امروز چگونه میتوانیم این کلام عهد کهن را در مورد خودمان به کار ببریم؟`