---
title:  نسبت به کوچکترین اینها
date:  11/02/2023
---

### مطالعه این هفته
برای لوقا ۴: ۱۶ تا ۱۹؛ اشعیا ۶۲: ۱، ۲؛ تثنیه ۱۵: ۱۱؛ متی ۱۹: ۱۶ تا ۲۲؛ لوقا ۱۹: ۱ تا ۱۰؛ ایوب ۲۹: ۱۲ تا ۱۶.

> <p>آیه حفظی</p>
> «سپس به آنان که در سمت راست او هستند خواهد گفت: «بیایید، ای برکت یافتگان از پدر من، و پادشاهیای را به میراث یابید که از آغاز جهان برای شما آماده شده بود» (متی ۲۵: ۳۴).

کتاب مقدس اغلب از غریبه ها (گاهی اوقات بیگانه ها نامیده می شوند)، یتیم ها و بیوه ها صحبت می کند. این گروه ممکن است کسانی باشند که عیسی به آنها  به عنوان «یکی از کوچکترین برادران من …» (متی ۲۵: ۴۰) اشاره کرده است.

امروز چگونه می توانیم این افراد را شناسایی کنیم؟ غریبه های زمان کتاب مقدس افرادی بودند که شاید به دلیل جنگ یا قحطی مجبور به ترک وطن خود می شدند. معادل آن در روزگار ما میتواند میلیونها پناهنده باشند که به دلیل شرایطی که انتخاب آنها نبوده تا در آن قرار بگیرند، فقیر و تهی دست شده اند.

یتیمان کودکانی هستند که پدران خود را بر اثر جنگ، تصادف یا بیماری از دست داده اند. این گروه همچنین می تواند شامل کسانی باشد که پدرانشان در زندان یا بطریقی در غیاب هستند. چه حوزه گسترده ای خدمتی [برای خدمت] در اینجا نمایان می شود.

بیوه ها کسانی هستند که همسران خود را به دلایل مشابه یتیمان از دست داده اند. بسیاری از آنها در راس خانواده تک سرپرست هستند و می توانند از کمکی که کلیسا می تواند ارائه دهد استفاده کنند.

همانطور که در این هفته خواهیم دید، بدلیل اینکه ما مدیران و مباشرانِ کار خدا بر روی زمین هستیم، کمک به فقرا فقط یک گزینه نیست. بلکه پیروی از عیسی و اطاعت از دستورات اوست.