---
title:  حاکم جوان ثروتمند
date:  14/02/2023
---

ما چیز زیادی در مورد حاکم جوان ثروتمند در مرقس باب ۱۰ نمی دانیم جز اینکه او جوان، حاکم و ثروتمند بود. و به امور روحانی نیز علاقه داشت. او چنان پرانرژی و مشتاق بود که دوان دوان به سوی عیسی آمد (مرقس ۱۰: ۱۷). او برای یادگیری در مورد حیات ابدی شور و شوق فراوان داشت. این داستان آنقدر مهم است که در هر سه انجیل همسان ثبت شده است: متی ۱۹: ۱۶ تا ۲۲؛ مرقس ۱۰: ۱۷ تا ۲۲؛ و لوقا ۱۸: ۱۸ تا ۲۳.

`متی ۱۹: ۱۶ تا ۲۲ را بخوانید. منظور عیسی چه بود وقتی به او گفت: «اگر میخواهی کامل شوی، برو و آنچه داری بفروش و به فقیران بده که در آسمان گنج خواهی داشت. آنگاه بیا و از من پیروی کن» (متی ۱۹: ۲۱).`

عیسی از بسیاری از ما نمی خواهد که هر چه داریم را بفروشیم و پول آنرا به فقرا بدهیم. اما پول باید خدای این مرد جوان بوده باشد، و اگرچه پاسخ عیسی ممکن است کاملاً قاطع  به نظر برسد، اما او می دانست که این تنها امید این مرد برای رستگاری است.

کتاب مقدس می گوید که مرد جوان بسیار غمگین شد زیرا بسیار ثروتمند بود و این نشان می دهد که چقدر پول و ثروتش را می پرستید. به او زندگی ابدی در محفل عیسی پیشنهاد شد («از من پیروی کن»- همان کلماتی که عیسی در فراخوان ۱۲ شاگرد به کار برد).  با این حال ما دیگر خبری در مورد از این مرد جوان نمی شنویم. او ابدیت را با دارایی های زمینی خود معاوضه می کند.

چه معامله وحشتناکی! اینطور نیست؟ چه مثال غم انگیزی از خاتمه ندادن به وسوسه خوشی و لذت دنیا و منتظر نماندن برای «سعادت ابدی» (به هفته گذشته مراجعه کنید). اگر انتخاب ما همانند انتخاب این مرد باشد، همچون فریبکاری است، زیرا مهم نیست که اکنون دنیا چه ثروت مادی می تواند به ما بدهد، دیر یا زود همه ما می میریم و با چشم انداز ابدیت روبرو هستیم. و در همین حال، بسیاری از ثروتمندان دریافتهاند که ثروتشان آرامش و سعادتی که بدان امید داشته اند را به آنها نداده است؛ در واقع، در بسیاری از موارد، به نظر می رسد برعکس آن اتفاق افتاده است. زندگینامه های زیادی در مورد بسیاری از افراد ثروتمند که چقدر بدبخت و درمانده بوده اند، نوشته شده است. در واقع، در کلّ تاریخ نگاشته شده، یکی از بهترین تصاویری که تا به حال از اینکه ثروت، به خودی خود، چقدر می تواند ناخوشایند باشد، در کتاب جامعه یافت می شود. به استثناء هر درس دیگری که بتوان از آن گرفت، یک نکته به وضوح در آن یافت می شود: پول نمی تواند آرامش و شادی را برای ما به ارمغان بیاورد.

`«زیرا هر که بخواهد جان خود را نجات دهد، آن را از دست خواهد داد؛ امّا هر که بهخاطر من و بهخاطر انجیل جان خود را از دست بدهد، آن را نجات خواهد داد. انسان را چه سود که تمامی دنیا را ببَرد امّا جان خود را ببازد؟ انسان برای بازیافتن جان خود چه میتواند بدهد؟»  (مرقس ۸: ۳۵ تا ۳۷). از دست دادن جان خود به خاطر انجیل به چه معناست؟`