---
title:  زکّای خراجگیر
date:  15/02/2023
---

زکّا یک فرد یهودیِ متمول بود که پول و ثروت خود را از طریق کار به عنوان خراجگیر برای رومیان منفور به دست آورده بود. به همین دلیل، و از آنجا که او و سایر باجگیران از مردم مالیاتی بیش از آنچه واقعاً باید پرداخت می کردند، می ستاندند، زکا منفور و «گناهکار» خوانده می شد.

زکّا در اریحا، در مسیر تجاری که در آنجا تجارت و بازرگانی زیادی انجام می شد زندگی می کرد. ملاقات زکّا و عیسی تصادفی نبود. زکّا ظاهراً تحت تاثیر محکومیت روحانی قرار گرفته بود و می خواست تغییراتی در زندگی خود ایجاد کند. او درباره عیسی شنیده بود و می خواست او را ببیند. حتماً به او خبر رسیده بود که گروهی که عیسی با آنها سفر می کرد در آن روز به اریحا می رسد. عیسی در آخرین سفر خود از جلیل به اورشلیم باید از اریحا عبور می کرد. اولین سخنان مسیح به زکّا نشان داد که عیسی حتی قبل از ورود به شهر، همه چیز را در مورد او می دانست.

`لوقا ۱۹: ۱ تا ۱۰ را بخوانید. تفاوت بین تجربه این مرد ثروتمند یعنی زکا با عیسی و تجربه حاکم جوان ثروتمند با او چه بود؟`

زکّا و حاکم جوان ثروتمند نقطه مشترکی با هم داشتند. هر دو ثروتمند بودند. هر دو می خواستند عیسی را ببینند و هر دو خواهان زندگی ابدی بودند. اما در همین حد شباهت ها متوقف می شوند.

توجه داشته باشید که وقتی زکّا گفت که «نیمی از اموالم» را به فقرا خواهم داد (لوقا ۱۹: ۸)، عیسی این حرکت و ژست او را به عنوان ظهور یک تحول واقعی پذیرفت. عیسی به او نگفت، متاسفم، زکّا، اما مانند حاکم جوان ثروتمند، یا همه چیزیت را می دهی و رستگار می شوی یا هیچ. قرار نیست نصفش را بدهی. چرا؟ به احتمال زیاد به این دلیل که، اگرچه زکّا، مطمئناً، ثروت خود را دوست داشت، اما اموالش برای او بت نبود که برای حاکم جوان ثروتمند بود. در واقع، اگرچه ما نمی دانیم که عیسی به طور خاص به او چه گفت، زکّا کسی بود که خودش اول در مورد بخشش به فقرا صحبت کرد. در مقابل، عیسی مجبور شد به طور خاص به حاکم جوان ثروتمند بگوید که همه چیز را رها کند؛ در غیر این صورت ثروتش او را به هلاکت می رساند. اگرچه زکّا، مانند هر فرد ثروتمند دیگری، باید مراقب خطرات ناشی از ثروت می بود، و به نظر میرسید که کنترل بهتری بر ثروت نسبت به حاکم جوان ثروتمند داشت.

هنگامی که فرمانروای جوان ثروتمند از عیسی روی گردان شد، شاگردان از سخنان استاد خود متعجب شده بودند: « راهیافتن به پادشاهی خدا چه دشوار است! شاگردان به یکدیگر می گفتند: پس چه کسی می تواند نجات یابد؟». حال آنان حقیقت کلام مسیح را نشان داده بودند، «آنچه که برای انسان غیر ممکن است برای خدا ممکن است». (مرقس ۱۰: ۲۴ و ۲۶  لوقا ۱۸: ۲۷). آنان دیدند که چطور از طریق فیض خدا، مردی ثروتمند می تواند وارد ملکوت خداوند بشود».- الن جی وایت، آرزوی اعصار، صفحه ۵۵۵.