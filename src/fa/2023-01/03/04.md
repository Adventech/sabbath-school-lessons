---
title:  هدف از عشردهی
date:  17/01/2023
---

`لاویان ۲۷: ۳۰ و اعداد ۱۸: ۲۱ ، ۲۴ را بخوانید. خدا پیشنهاد می کند که با ده یک چه کار کنند؟`

از آنجایی که خدا مالک همه چیز است (مزمور ۲۴: ۱)، بدیهی است که او به پول نیاز داشته باشد. اما از آنجایی که عشر متعلق به اوست، او به ما می گوید که با آن چه کنیم، و آن اینست که از ده یک او برای حمایت و پشتیبانی از بشارت انجیل استفاده کنیم. و بنابراین، نیازهای خادمان با عشر خدا برطرف می شود.

به قبیله لاوی - قوای بشارتی در عهد عتیق - مانند بقیه قبایل، املاک بزرگی داده نشد. به لاویان شهرهای خاصی از جمله شهرهای پناهگاه داده شده بود که زمین کافی در اطراف آنها به منظور ایجاد باغ های شخصی وجود داشت. آنها توسط عشر دیگران حمایت می شدند و خودشان هم عشرشان را پرداخت می کردند.

`اعمال رسولان ۲۰: ۳۵ را بخوانید. چه پیامی در اینجا وجود دارد، و این موضوع چه ارتباطی با مسئله عشر دارد؟`

عشر مهم است زیرا به ما کمک می کند تا با خدا رابطه ای بر اساس اعتماد برقرار کنیم. کنار گذاشتن یک دهم درآمد خود و «بخشیدن» آن (اگرچه از نظر اصولی به هر حال متعلق به خداست) واقعاً یک عمل ایمانی است و فقط با عمل به ایمان، ایمان شما رشد خواهد کرد.

به عنوان مثال، در مورد روزهای آخر نیز فکر کنید، زمانی که وفاداران نمی توانند خرید یا فروش کنند، همانطور که در مکاشفه باب های ۱۳ – ۱۴ نشان داده شده است (به هفته ۱۱ مراجعه کنید). اعتماد و توکل به خدا، مشیت های او، قدرت، و محبت او زمانی از اهمیت بالایی برخوردار خواهد بود که به نظر می رسد همه جهان علیه ماست. ده یک ایمانداران مطمئناً می تواند به توسعه این اعتماد کمک کند. حتی قبل از آن، چقدر برای همه ما مهم و حیاتی است که یاد گرفته باشیم بدون توجه به موقعیت خود به خدا اعتماد کنیم.

دومین دلیل بزرگ برای وفاداری مالی، دسترسی به برکات و نعمت های محسوس وعده داده شده از طرف خداوند است. به عنوان بخشی از قرارداد ده یک، خداوند عطای برکاتی را وعده داده است که آنقدر زیاد هستند که ما جای کافی برای دریافت و ذخیره کردن آنها را نخواهیم داشت. ما می توانیم با مازاد آنچه که دریافت می کنیم به دیگران کمک کنیم و با هدایای خود به حمایت از کار خدا کمک کنیم.

`از چه راه هایی این حقیقت بزرگ را تجربه کرده اید که «بخشیدن به واقع از دریافت کردن بابرکت تر است»؟`