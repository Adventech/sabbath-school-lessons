---
title:  انبار کجاست؟
date:  16/01/2023
---

`ملاکی ۳: ۱۰ را بخوانید. از این آیه در مورد اینکه عشر ما باید کجا برود چه چیزی را می توانیم بیاموزیم؟`

اگرچه دستورالعملهای مشخصی در متن ارائه نشده است، با این وجود واضح است که قوم خدا میدانستند منظور او از کلمه «انبار» چیست. خدا در دستورات خود گنجانده است: «تا در خانه من خوراک باشد». قوم او فهمیدند که خانه خدا در ابتدا عبادتگاه بود - خیمه مزینی که بر اساس دستورات خاصی که به موسی در کوه سینا داده شد ساخته شده بود. بعداً هنگامی که اسرائیل در سرزمین موعود زندگی می کرد، مکان مرکزی آن ابتدا در شیلوه و سپس برای همیشه در معبد اورشلیم بود.

`تثنیه ۱۲: ۵ تا ۱۴ را بخوانید. این آیات حاکی از این نیست که فرزندان خدا میتوانستند از صلاحدید و تشخیص خود برای اینکه عشر هایشان به کجا سپرده شود استفاده کنند. امروزه، چه اصولی را می توانیم از این آیات در مورد خود برداشت کنیم؟`

ما به عنوان اعضای خانواده خدا می خواهیم اراده او را در مورد اینکه با عشر خود چه کنیم درک کرده و به آن عمل کنیم. از شرح کتاب مقدس می آموزیم که سه بار در هر سال - پِسَح، پنطیکاست، و عید خیمه ها - (خروج ۲۳: ۱۴ تا ۱۷) قوم خدا باید به اورشلیم سفر می کردند تا عشر ها و هدایای خود را شخصاً برده و خدا را ستایش و عبادت کنند. سپس لاویان عشر ها را بین برادران خود در سراسر سرزمین اسرائیل تقسیم می کردند (دوم تواریخ ۳۱: ۱۱ تا ۲۱؛ نحمیا ۱۲: ۴۴ تا ۴۷؛ نحمیا ۱۳: ۸ تا ۱۴ را ببینید). در راستای اصل انبار مرکزی کتاب مقدس، کلیسای ادونتیست روز هفتم، کنفرانسهای محلی، خدمات بشارتی، و اتحادیههای کلیساها را بهعنوان انبار یا خزانه ای  از طرف کلیسای جهانی تعیین کرده است که هزینه های بشارت و خدمت از آن صندوق یا خزانه پرداخت میشود.

برای راحتی اعضای کلیسا، عشر ها به کلیسای محلی آورده میشود، جایی که اعضا به عنوان بخشی از مناسک عبادی خود، عشر ها و هدایای خود را میآورند، گرچه برخی آنلاین و الکترونیکی اینکار را انجام می دهند. خزانه داران محلی سپس عشر ها را به خزانه کنفرانس [مجمع عمومی کلیسای ادونتیست] ارسال می کنند. این سیستم مدیریت عشر، که توسط خدا مشخص و مقرر شده است، کلیسای ادونتیست روز هفتم را قادر ساخته است تا تأثیری جهانی و رو به رشد در جهان داشته باشد.

`تصور کنید هرکسی تصمیم بگیرد که بنام کلیسای ادونتیست عشر خود را به هر کسی که میخواهد بدهد. چه اتفاقی برای کلیسای ما خواهد افتاد؟ چرا اینگونه عملکرد، همانند، ایده ای غلط و بر خلاف کتاب مقدس است؟`