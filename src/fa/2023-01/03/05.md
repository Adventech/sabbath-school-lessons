---
title:  عشر دهی از درآمد ناخالص یا خالص؟
date:  18/01/2023
---

ما چه به صورت ساعتی یا ماهیانه حقوق بگیریم، عشر خود را از روی «درآمد» خود محاسبه میکنیم، و اگر برای خود کار می کنیم و کسب و کار خود را داشته باشیم، باز هم «افزایش» یا سود درآمد خود را محاسبه و پرداخت میکنیم. در بسیاری از کشورها، دولت برای پوشش هزینه خدمات انجام شده برای مردم، مانند امنیت، جاده ها و پل ها، مزایای بیکاری و غیره، از دستمزد کارگران مالیات می گیرد. مسئله ناخالص یا خالص در درجه اول به این موضوع مربوط می شود که آیا ما عشر درآمد خود را قبل یا بعد از اخذ چنین مالیاتی از سوی دولت محاسبه و برمی گردانیم. کسانی که خوداشتغال هستند می توانند به طور قانونی هزینه و مخارج انجام تجارت خود را کسر کنند تا سود واقعی خود را قبل از کسر مالیات شخصی خود تعیین کنند.

بررسی های مربوط به عادات اهدایی اعضا نشان میدهد که اکثریت ادونتیستهای روز هفتم از درآمد ناخالص، یعنی قبل از برداشتن و کسر مالیات، ده یک خود را محاسبه و پرداخت می کنند. در واقع، طبق اصول و دستورالعمل های عشریه، که توسط مجمع عمومی کلیسا ادونتیست در سال ۱۹۹۰ منتشر شد، «عشر باید بر روی مبلغ ناخالص درآمد حاصل از دستمزد یا حقوق، قبل از کسر موارد قانونی مورد نیاز یا سایر کسرهای مجاز کارمندان محاسبه شود. این شامل مالیات بر درآمد فدرال و ایالتی است که این مالیات صرف خدمات و سایر مزایای شهروندی می شود.  کمک به امور تأمین اجتماعی ممکن است کم شود - به دستورالعمل اف- ۱۱۱، صفحه ۲۲ مراجعه کنید».

`اول پادشاهان ۱۷: ۹ تا ۱۶ را بخوانید. وضعیت زن بیوه قبل از آمدن ایلیا به نزد او چگونه بود؟ نبی قبل از کمک به او و پسرش از او خواسته است که چه کار کند؟ از این حکایت در مورد سوال مورد نظرمان چه می توانیم بیاموزیم؟`

خدا به بیوه زن صرفه ای گفت که مرد خدا برای دیدن او می آید (اول پادشاهان ۱۷: ۹). وقتی ایلیا وارد شد، پیرزن شرایط وخیم خود را توضیح داد. ایلیا ابتدا آب خواست و به او گفت: «مترس. برو و آنچه گفتی بکن؛ ولی نخست قرصِ نانی کوچک از آن برایم بپز و نزدم بیاور و بعد از آن، برای خود و پسرت چیزی بپز. زیرا یهوه خدای اسرائیل چنین میفرماید: ”ظرف آرد تمام نخواهد شد و کوزۀ روغن خالی نخواهد گشت، تا آن روز که خداوند بر زمین باران بباراند» (اول پادشاهان ۱۷: ۱۳، ۱۴).

آیا این خودخواهی از سوی ایلیا بود، یا او صرفاً ایمان پیرزن را آزمایش می کرد - در واقع به او اجازه می داد تا ایمان خود را ممارست کند؟ پاسخ باید آشکار باشد.

همانطور که به ما گفته شده است،  هر کسی باید ارزیاب خود باشد و آزاد است تا با کَرَم بخشی خود ارزانی نماید» - الن جی وایت، شهادتهایی برای کلیسا، جلد ۴ صفحه ۴۶۹.

`چگونه به کسی که هرگز عشر پرداخت نکرده است، برکات ناشی از ارزانی داشتن آن را توضیح خواهید داد؟ آن برکات چه هستند، و بازگرداندن عشر چگونه ایمان شما را تقویت می کند؟`