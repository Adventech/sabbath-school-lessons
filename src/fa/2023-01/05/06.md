---
title:  محدودیت های زمانی و نکات وام گرفتن
date:  02/02/2023
---

`تثنیه ۱۵: ۱ تا ۵ را بخوانید. همانطور که در این آیات آمده است، خداوند از قوم خود چه خواسته است؟`

در هماهنگی با سایر احکام هفت ساله (خروج ۲۱: ۲؛ لاویان ۲۵: ۳، ۴ را ملاحظه کنید)، نه تنها در مورد بردگان یا خدمتکاران و زمین، بلکه در مورد وام دهندگان نیز در آن احکامی تنظیم شده بودند. از آنجایی که وام دهندگان نمی خواستند هیچ بدهی را ببخشند، طولانی ترین مدتی که کسی می توانست بدهکار باشد هفت سال بود. به غیر از هر چیز دیگری که بتوانیم از این آیات دریابیم، همچنین این آیات نشان میدهند که خداوند به این نوع مسائل مالی اهمیت میدهد، بهویژه زمانی که به همنوعان اسرائیلیان مربوط میشد. این آیات همچنین نشان میدهند که خداوند واقعیت بدهی را قبول دارد، مهم نیست که به طور کلی چقدر بد باشد. وی همچنین تاکید کرد که باید تا حد امکان از آن اجتناب شود.

در مقابل، امروزه در بسیاری از نقاط جهان برای خرید خانه وام های ۳۰ و ۴۰ ساله وجود دارند. به نظر می رسد یکی از دلایل گرانی خانه ها اینست که اعتبار لازم برای ارائه وام برای خرید آنها در دسترس است.

در همین حال، بسیاری از مردم، والدین و دانشآموزان نگران قرض گرفتن پول برای تحصیل هستند. به عنوان یک قاعده، گرفتن مدرک دانشگاهی، توانایی درآمدزایی یک فرد را تا پایان عمر افزایش می دهد. برخی از افراد ممکن است مجبور شوند برای پرداخت هزینه تحصیل خود مقداری وام بگیرند، اما این عوامل را در نظر داشته باشید. شما باید آن را با بهره پس بدهید.

سعی کنید تمام کمک هزینه ها و بورسیه هایی را که می توانید واجد شرایط آنها شوید، دریافت کنید. کار کنید و هرچه می توانید برای مخارج مدرسه پس انداز کنید. فقط در دوره ها و رشته هایی شرکت کنید که بتوانید پس از گذراندن آنها شغل بیابید. از والدین خود در این زمینه کمک بگیرید. در دوران کتاب مقدس، والدین به فرزندان خود زمین های کشاورزی می دادند تا بتوانند امرار معاش کنند. امروزه آن «ارث» احتمالاً باید یک آموزش باشد تا آنها بتوانند بزرگسالان مستقلی شوند.

در یک دنیای ایده آل، هیچ قرض و بدهی وجود نخواهد داشت. اما از آنجایی که ما در یک دنیای ایده آل زندگی نمی کنیم، ممکن است زمان هایی وجود داشته باشد که لازم باشد وام بگیریم. فقط مطمئن شوید که بهترین معامله ممکن و بهترین نرخ بهره موجود را انتخاب کنید. سپس کمترین مبلغ و مقدار مورد نیاز خود را وام بگیرید و آن را در سریع ترین زمان ممکن پرداخت کنید تا در هزینه های بهره وام صرفه جویی کنید. با این حال، در اصل، تا هر درجه ای که از نظر انسانی ممکن است، باید از داشتن بدهی اجتناب کنیم، و با پیروی از اصول مالی کتاب مقدس در زندگی روزمره خود، می توانیم از بدهی های غیرضروری و فشارهای وحشتناکی که می توانند بر ما و خانواده ما وارد کنند دوری کنیم.

`اگر به مردم پول قرض داده اید، چقدر در معامله با آنها صادق، منصف، و مهربان هستید؟ چقدر میتوانید منصف باشید، وقتی باید پاسخگوی آن معاملات در پیشگاه خداوند باشید؟ (جامعه ۱۲: ۱۴).`