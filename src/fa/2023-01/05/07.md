---
title:  اندیشه هایی فراتر
date:  03/02/2023
---

فرآیند سه مرحله ای حذف بدهی در واقع در یک صفحه از نوشته های خانم الن جی وایت یافت می شود. تاکید برای برجسته کردن نکات اضافه شده است.

«مصمم شوید که متحمل بدهی دیگری نشوید. خود را از هزاران چیز محروم کنید در عوض اینکه بدهکار باشید. این شیوه زندگی شما بوده است که خود را در بدهکاری قرار دهید. مانند بیماری آبله از آن دوری کنید. با خدای خود عهد ببندید که با برکات او بدهی خود را می پردازید و بعد اگر حتی با نان و پنیر زندگی کنید دیگر به کسی بدهی نداشته باشید. بسیار ساده است تا برای رونق بخشیدن به سفره خود پول خرج کنید. مراقب خرده پولها باشید چون، قطره قطره جمع گردد وانگهی دریا شود. خرده خرج ها در اینجا و در آنجا ناگهان جمع می شود و سر به فلک می کشد. حداقل در طی زمانی که در محاصره بدهی هستید خودانکار باشید..... متزلزل نشوید تا دلسرد شده و به عقب برگردید. از خرید پوشاک گران و یا خریدهای نامعقول و رفتن به رستوران برای شکم پرستی اجتناب کنید و هر سکه ای را حفظ کنید تا بدهی های خود را بپردازید. تا جائی که می توانید با سرعت حساب خود را صاف کنید. وقتی که دوباره توانستید با فراغت و رها بایستید و هیچ بدهی به کسی نداشته باشید، آنگاه به پیروزی بزرگی دست یافته اید». – الن جی وایت، اندرزهایی در خصوص مباشرت، صفحه ۲۵۷.

اگر برای نداشتن بدهی به کمک نیاز دارید، این نکات را امتحان کنید:

بودجه تعیین کنید. با ثبت و یاد داشت تمام درآمدها و هزینه ها/خریدهای خود در یک دوره سه ماهه، یک بودجه ساده را در نظر بگیرید. بسیاری از افراد از دانستن اینکه چقدر پول برای اقلام غیر ضروری خرج می کنند شگفت زده می شوند.

کارت های اعتباری را از بین ببرید. کارت های اعتباری یکی از دلایل اصلی بدهکاری خانواده ها هستند. استفاده از آنها بسیار آسان و بازپرداخت آنها بسیار سخت است. اگر متوجه شدید که هر ماه کاملا بدهی کارت ها را پرداخت نمی کنید، یا از آنها برای خرید اقلام غیرضروری استفاده می کنید که در صورت نداشتن این کارتها نمی خریدید، باید کارت های اعتباری خود را قبل از اینکه شما یا زندگی زناشویی شما یا هر دو را نابود کنند، از بین ببرید.

اقدامات اقتصادی و صرفه جویانه را آغاز کنید. گاهی اوقات ما نمی دانیم که فقط با دقت در مورد خرید برخی از چیزهای کوچک چقدر می توانیم در هزینه های ماهانه خود صرفه جویی کنیم. آنها به سرعت جمع و اضافه می شوند.

**سوالاتی برای بحث:**

`۱. میزان بدهی که بسیاری از ملت ها و همچنین افراد بر عهده دارند، سرسام آور است. تجربه خود شما در مورد بدهی و مشکلاتی که بدهی برای شما یا دیگران ایجاد کرده است، چگونه بوده است؟`

`۲. کلیسای محلی شما چه کاری می تواند انجام دهد تا به اعضا کمک کند تا مدیریت بدهی یا مسائل مالی را به طور کلی یاد بگیرند؟`

`۳. برخی از وعدههای کتاب مقدس را که میتوانید مطالبه کنید تا شما را در برابر فریب دنیا و خطرات مالی طمع محافظت کنند، چه هستند؟`