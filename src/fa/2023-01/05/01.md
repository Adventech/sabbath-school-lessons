---
title:  سر و کار داشتن با بدهی
date:  28/01/2023
---

### مطالعه این هفته
برای مطالعه هفته: تثنیه ۲۸: ۱، ۲، ۱۲؛ متی ۶: ۲۴؛ اول یوحنا ۲: ۱۵؛ امثال ۲۲: ۷؛ امثال ۶: ۱ تا ۵؛ تثنیه ۱۵: ۱ تا ۵.

> <p>آیه حفظی</p>
> «غنی بر فقیر حکومت میکند، و بدهکار بندۀ طلبکار است» (امثال: ۲۲: ۷).

یکی از تعریفهای بدهی اینست که «امروز با آنچه انتظار دارید در آینده به دست آورید، زندگی کنید». امروزه به نظر می رسد بدهی یک روش زندگی است، اما این نباید برای مسیحیان عادی شود. کتاب مقدس مخالف داشتن بدهی است و آنرا نفی می کند. در کتاب مقدس حداقل ۲۶  آیه وجود دارد که به بدهی اشاره می کند و همه منفی هستند. کتاب مقدس نمی گوید که قرض گرفتن پول گناه است، اما درباره عواقب اغلب بد آن صحبت می کند. هنگام بررسی تعهدات مالی، پولس توصیه کرد: «دِین خود را به همگان ادا کنید: اگر مالیات است، مالیات بدهید؛ اگر خَراج است، خَراج بپردازید؛ اگر احترام است، احترام بگذارید؛ و اگر اکرام است، تکریم کنید. هیچ دِینی به کسی نداشته باشید جز اینکه یکدیگر را پیوسته محبت کنید. زیرا هر که به دیگری محبت کند، در واقع شریعت را به جا میآورد» (رومیان ۱۳: ۷، ۸).

چرا بدهی را می توان بگونه ای یک آفت بین المللی در هر سطحی دانست - چه شخصی، یا شرکتی و حتی اگر دولتی باشد؟ همیشه در هر جامعه ای حداقل درصد کمی از افراد بدهکار وجود داشته است. اما امروزه بخش بسیار بیشتری از مردم بدهکار هستند و تقریباً هرگز به نفع آنها نیست.

در این هفته دلایل بدهی و نحوه برخورد با آن را بررسی خواهیم کرد. شما ممکن است بدهی نداشته باشید، اما می توانید این اطلاعات ارزشمند را با خانواده و دوستانی که می توانند از آن بهره مند شوند به اشتراک بگذارید.