---
title:  پیروی از اندرزهای الهی
date:  30/01/2023
---

ما موجوداتی مادی هستیم و در دنیای مادی زندگی می کنیم، دنیایی که گاهی می تواند بسیار جذاب باشد. شما باید از فولاد و روغن مصنوعی ساخته شده باشید، نه از گوشت و خون، تا گاهی فریب اموال مادی و میل به ثروت را نخورید و آنرا احساس نکنید. چه کسی یکبار هم که شده در مورد ثروتمند شدن یا برنده شدن در بلیت بخت آزمایی خیال پردازی نکرده باشد؟

اگرچه همه ما با آن روبرو هستیم، و به خودی خود هیچ اشکالی ندارد که سخت کار کنیم تا زندگی خوب داشته باشیم یا حتی ثروتمند باشیم، اما هیچ یک از ما نباید از پول برای خود بُتی بسازیم و در دام ثروت و دارایی های مادی بیافتیم. به ما وعده قدرت الهی داده شده است تا به آنچه می دانیم که درست است وفادار بمانیم. این مهم است، زیرا وسوسه ثروت و دارایی های مادی منجر به تباهی بسیاری از جان ها شده است.

`متی ۶: ۲۴ و اول یوحنا ۲: ۱۵ را بخوانید. اگرچه به گونهای متفاوت بیان میشود، اما موضوع مشترک در هر دوی آنها چیست؟`

متأسفانه، دنیا پرستی می تواند چنان شدید باشد که مردم برای بدست آوردن آن - همانطور که امیدوارند – به چاه بدهکاری بیفتند. (این کاری بیهوده است؛ جامعه ۴: ۸ را ببینید).

و از آنجایی که قرض یا بدهی یکی از دام های شیطان است که برای جان ها پهن می کند، منطقی است که خدا دوست دارد فرزندانش را بدون بدهی ببیند. او از طریق کتاب مقدس و هدیه نبوی به ما مشاوره داده است که ما را در رسیدن به آزادی مالی هدایت خواهد کرد.

`مزمور ۵۰: ۱۴، ۱۵ را بخوانید. قوم خدا باید با چه نگرشی زندگی کنند؟ «ادای نذرهای خود» به چه معناست؟`

ما با ستایش و سپاس از خدای خود که ما را آفریده و نجات داده است، به عضویت کلیسای خود در می آییم. در بند ۹ (از ۱۳) در پیمان غسل تعمید، از ما پرسیده شد: «آیا به سازمان کلیسا اعتقاد دارید؟ آیا هدف شما این است که خدا را پرستش کنید و از کلیسا از طریق عشرها و هدایای خود و با تلاش و تأثیر شخصی خود حمایت کنید؟» به عنوان ادونتیست های روز هفتم، همه ما بله گفتیم. بنابراین، این متن (مزمور ۵۰: ۱۴، ۱۵) وعده ای است به کسانی که خدا را شکر می کنند و به نذرهای خود صادقانه عمل می کنند.

`انتخاب های شما در مورد اینکه چگونه با فریبکاری دنیا کنار می آیید به شما چه می گویند؟ چرا سخت کوشی برای کسب درآمد خوب، لزوماً با ساختن بت از ثروت یا پول یکسان نیست؟ چگونه می توانیم تفاوت بین این دو را یاد بگیریم؟`