---
title:  ضمانت دیگران و طرح های سریع ثروتمند شدن
date:  01/02/2023
---

نظر کتاب مقدس در این مورد بسیار واضح است، اینکه خدا نمی خواهد فرزندانش مسئول تعهدات بدهی دیگران شوند. خداوند در کتاب امثال ما را از ضمانت کردن دیگران برحذر داشته است، یعنی از کفیل یا ضامن شدن برای دیگری.

`امثال ۶: ۱ تا ۵، امثال ۱۷: ۱۸و امثال ۲۲: ۲۶ را بخوانید. چه پیامی در اینجا وجود دارد؟`

ضمانت معمولاً زمانی اتفاق می افتد که فردی با اعتبار ضعیف به دنبال دریافت وام از یک موسسه وام دهنده باشد و واجد شرایط دریافت وام نباشد. مسؤل یا متصدی وام به فرد فاقد صلاحیت میگوید که اگر او با حمایت و همراهی دوستی که دارای اعتبار خوب است برای دریافت وام اقدام کند و امضای وی نیز در قرارداد وام باشد، آن موسسه یا بانک وام را اعطا میکند و در صورت کوتاهی در بازپرداخت وام ضامن مسئولیت آن را بر عهده میگیرد.

گاهی یکی از اعضای کلیسا نزد شما می آید و از شما می خواهد که پای قرارداد وام او را امضا کنید. پاسخ شما باید این باشد: «کتاب مقدس می گوید من هرگز نباید این کار را انجام دهم». لطفاً درک کنید که کتاب مقدس ما را تشویق می کند که به نیازمندان کمک کنیم، اما نباید مسئول بدهی های آنها باشیم.

گاهی اوقات نوجوانان از والدین درخواست می کنند که برای خرید اولین ماشین، ضامن آنها بشوند. یا فرزندان بزرگتر از والدین می خواهند که در دریافت یک وام تجاری با آنان همکاری کرده و ضامن آنان شوند. همین پاسخ در مورد آنها نیز صدق می کند. در صورت نیاز واقعی کمک به دیگران جایز و مناسب است، اما در قبال بدهی دیگران ضامن نشوید. مطالعات نشان می دهد که ۷۵ درصد از کسانی که برای دریافت وام ضامن دیگران شده اند و در قرارداد وام نام و امضا آنها ثبت شده است در نهایت بازپرداخت وام را آنان انجام داده اند!

`امثال ۲۸: ۲۰ و اول تیموتائوس ۶: ۹، ۱۰ را بخوانید. چه هشدار و اخطاری در اینجا وجود دارد؟`

طرح های پولدار شدن سریع یکی دیگر از تله های مالی است؛ آنها تقریباً تضمین شده اند که منجر به ویرانی مالی کسانی شوند که گرفتار آنها می شوند. وقتی بیش از اندازه خوب و آسان به نظر می رسند، مطمئناً باشید که کاسه ای زیر نیم کاسه است. بسیاری از افراد از نظر روحی و مالی از این طرح ها  و در اصل تله ها صدمه دیده اند. یک فاجعه دیگر در مورد این نقشه های فریبنده اینست که در بسیاری از موارد، افراد مجبور شده اند در وهله اول پول قرض کنند تا درگیر آنها شوند. بسیاری از زندگیها و خانوادهها توسط طرحهای ثروتمند شدن سریع ویران شدهاند که در نهایت تنها کلاهبردارانی که آنها را هنرمندانه طراحی میکنند ثروتمند میشوند، به قیمت ضرر و نابودی کسانی که در دام آنها میافتند. وقتی دوست یا حتی یکی از عزیزانتان سعی می کند شما را به یکی از این طرح ها بکشاند، فرار کنید. نه تنها آهسته بلکه سریع دوری کنید- تا جایی که می توانید سریع از گرفتار شدن در این دام ها فرار کنید.