---
title:  خدا را جلال دادن
date:  19/04/2023
---

مطالعه استفاده از عبارت «خدا را جلال دادن» در عهد عتیق (مکاشفه ۱۴: ۷) نشان می دهد که اغلب (اما نه همه) در چارچوب داوری الهی ظاهر می شود (یوشع ۷: ۱۹؛ اول سموئیل ۶: ۵؛ ارمیا ۱۳: ۱۵و۱۶؛ ملاکی ۲: ۲) درست همانطور که در پیام فرشته اول نیز چنین است (مکاشفه ۱۴: ۷). این ایده در مکاشفه ۱۹: ۱، ۲ نیز دیده میشود - « هَلِّلویاه! نجات و جلال و اکرام و قوّت از آنِ خدای ما است. زیرا که احکام او راست و عدل است».

`اول قرنتیان ۳: ۱۶ و ۱۷؛ اول قرنتیان ۶: ۱۹ و ۲۰؛ و اول قرنتیان ۱۰: ۳۱. این آیات چگونه به ما کمک می کنند تا بفهمیم که تنها یک طریق است که می توانیم خدا را جلال دهیم؟`

به گفته پولس رسول، بدن ما یک حرم مقدس، مَسکن روح خدا، و معبدی است که با حضور خدا مقدس گردیده است. کتاب مقدس به ما یک فراخوان واضح می دهد تا خدا را در هر جنبه ای از زندگی خود جلال دهیم. وقتی خدا مرکز زندگی ماست، تنها آرزوی ما این خواهد بود که او را جلال دهیم، چه با رژیم غذایی، چه با لباس، چه سرگرمی هایمان، یا با معاشرتهایمان با دیگران. ما خدا را جلال میدهیم، زیرا از طریق تعهد خود به انجام خواسته و اراده او، شخصیت محبانه او را به جهان آشکار میکنیم. این در پرتو داوری آخرالزمانی زمین از اهمیت بیشتری برخوردار است.

`رومیان ۱۲: ۱ و ۲ را بخوانید. پولس رسول در مورد مجموع انتخاب های زندگی مان چه درخواستی می کند؟`

کلمه یونانی عهد جدید برای بدن ها در این آیه واژه سوماتا است، که بهتر است مجموعه ای از جسم، ذهن، و احساسات ترجمه شود. ترجمه فیلیپس از کتاب مقدس، عبارت «خدمت معقول» را به عنوان «عمل عبادت هوشمندانه» ترجمه میکند. به عبارت دیگر، وقتی شما تعهد کامل به «ترس از خدا» و «جلال دادن او» در تمام کارهایتان دارید و ذهن، جسم و احساسات خود را در اختیار او میگذارید، این یک عبادت هوشمندانه است. و همچنین، در پرتو داوری خدا، توجه به اطاعت، در واقع، ایده خوبی است.

`به آنچه که با بدن خود می کنید بیندیشید. چه کاری می توانید انجام دهید تا اطمینان حاصل کنید که در واقع با جسم خود خدا را جلال می دهید؟`