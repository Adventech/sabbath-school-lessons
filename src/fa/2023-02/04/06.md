---
title:  پیروزمندان مکاشفه
date:  20/04/2023
---

«در اینجاست صبرِ مقدّسین که احکام خدا و ایمان عیسی را حفظ مینمایند» (مکاشفه ۱۴: ۱۲). این ترسیمی از قوم وفاداران خدا در روزهای آخر است. با این وجود، تنها راهی که هرکس می تواند فرامین خدا را نگاه دارند، چه قبل یا چه حال، از طریق ایمان عیسی می باشد. توجه کنید که آیه ما نمی گوید که «ایمان به عیسی»، گرچه این امر از اهمیت والایی برخوردار است، ولی این گفته، «ایمانِ عیسی»، چیز بیشتری است.

این کیفیت ایمان است که مسیح را قادر ساخت تا بر شدیدترین وسوسه های شیطان پیروز شود. ایمان هدیه ای است که به هر ایمانداری داده می شود. هنگامی که به ایمانی که روح القدس در قلب ما قرار می دهد عمل می کنیم، آن ایمان رشد می کند. ما پیروز می شویم، نه با اراده خود، بلکه با قدرت مسیح زنده که از طریق ما کار می کند. ما غلبه می یابیم نه به خاطر اینکه چه کسی هستیم، بلکه به خاطر اینکه او هست.

ما می توانیم غلبه کنیم زیرا او غلبه کرد. ما می توانیم ظفرمند شویم زیرا او ظفرمند بود. ما می توانیم بر وسوسه پیروز بشویم زیرا او بر وسوسه پیروز شد.

`عبرانیان ۴: ۱۴ – ۱۶ و عبرانیان ۷: ۲۵ را بخوانید. به چه طریقی می توان با خداترسی و جلال دادن خدا غالب شده و زندگی کرد؟`

عیسی، پسر الهی خدا، بر مکرهای اهریمن غلبه کرد. او با تکیه بر وعده های خدا با وسوسه ها روبرو شده، اراده و خواسته خود را به اراده پدر سپرد و به قدرت پدر وابسته شد. با اعتماد به او، نگاه کردن به او، باور کردن او، ما نیز می توانیم ظفرمند شویم. عیسی همه چیز و همه چیز ماست، و پیامهای سه فرشته همگی درباره اوست. پیام مکاشفه از پیروزی است و نه شکست. این پیام از قومی سخن می گوید که از طریق فبض او و با قدرت او غلبه یافته و پیروز شده اند.

واژه «غلبه» یا شکل دیگری از آن ۱۱ مرتبه در کتاب مکاشفه بکار برده شده است. در رویای هفت کلیسا که معرف کلیساهای مسیحی از قرن اول تا زمان ما هستند، در هر نسلی ایماندارانی وجود دارند که به گفته یوحنا، «غلبه یافتند». در آخر زمان، کسانی که «غلبه می یابند» همه چیز را به ارث می برند (مکاشفه ۲۱: ۷). این قانون گرایی نیست. این پیروزی از طریق عیسی مسیح است، که زندگی بی عیب و نقص او با عدالت کامل، و به تنهایی، به آنها وعده زندگی جاودان می دهد. این ایمان است که عمل می کند. این فیض متحول کننده، تغییر دهنده زندگی و فیض معجزه آسا در زندگی ایماندار است.

`آیا چیزهایی در زندگیتان وجود دارد تا خواهان آن باشید که بر آنها غلبه یابید؟ ما چگونه می توانیم خواسته های خود را به عمل تبدیل کنیم؟ چه گامهای عملی می توانیم برداریم تا یکی از «پیروزمندان» مکاشفه باشیم؟`