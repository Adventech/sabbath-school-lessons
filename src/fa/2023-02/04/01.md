---
title:  از خدا بترسید و او را حمد نمایید
date:  15/04/2023
---

### برای مطالعه این هفته بخوانید
مکاشفه ۱۴؛ پیدایش ۲۲: ۱۲؛ جامعه ۱۲: ۱۳ و ۱۴؛ کولسیان ۳: ۱، ۲؛ عبرانیان ۱۲: ۱و ۲؛ اول قرنتیان ۳: ۱۶ و ۱۷.

> <p>آیه حفظی</p>
> «در اینجاست صبرِ مقدّسین که احکام خدا و ایمان عیسی را حفظ مینمایند» (مکاشفه ۱۴: ۱۲).

نویسنده دانمارکی بنام سوون کیه کِگور تمثیلی را درباره زمان آخر گفت:او چنین چیزی گفت:

پشت صحنه یک سالن تئاتر بزرگ آتش گرفت. یک دلقک، که بخشی از نمایش بود، بیرون آمد تا به تماشاچیان هشدار بدهد: بیرون بروید، این مکان آتش گرفته است! تماشاچیان فکر کردند که این تنها یک شوخی بزرگ بود، بخشی از نمایش، همین، و فقط کف زدندو او هشدار را تکرار کرد: بیروید بیرون! بروید بیرون! ولی هر چه قاطع تر به آنان هشدار داد، تشویق ها هم بیشتر بود. از دیدگاه کیه کِگور، جهان اینگونه به پایان خواهد رسید. همین! یعنی با تشویق عمومی هوشمندانی که معتقدنداین تنها یک شوخی است.

پایان جهان، و وقایعی که به آن منتهی می شود، همانگونه که می دانیم، یک شوخی نیستند. جهان با جدی ترین بحرانهایی روبرو می شود که از زمان سیل نوح به خود ندیده است. در واقع، پطرس خود نیز داستان سیل را به عنوان نمادی از پایان بکار می برد، همان هشداری که جهان کهن توسط آب نابود شد، در پایان زمان، «آسمانها به صدای عظیم زایل خواهند شد و عناصر سوخته شده، از هم خواهد پاشید، و زمین و کارهایی که در آن است سوخته خواهد شد» (دوم پطرس ۳: ۱۰). با توجه به این هشدار که چه چیزی در شرف وقوع است، اکنون نیز باید خود را برای آن آماده کنیم.