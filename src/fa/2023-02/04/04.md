---
title:  زندگی خدا محوری
date:  18/04/2023
---

در دوره مصرفگرایی، زمانی که ارزشهای بی دینی، خود را در محوریت قرار دادهاند، ملکوت درخواست می کند تااز ظلم خود محوری و اسارت خودبزرگ بینی رویگردان شده و خدا را در کانون زندگی خودمان قرار دهیم. برای برخی، پول کانون زندگی آنهاست. برای دیگران، کامروائی  یا قدرت است. برای برخی، ممکن است ورزش، موسیقی یا سرگرمی باشد. پیام مکاشفه فراخوانی روشن برای ترس، احترام و تکریم به خدا به عنوان کانون زندگی راستین است.

`متی ۶: ۳۳ کولسیان ۳: ۱ و ۲  و عبرانیان ۱۲: ۱ و ۲ را بخوانید. این آیات در باره اینکه خدا را کانون واقعی زندگی خود بسازیم چه می گویند؟`

موضوع اصلی در نبرد نهایی زمین، نبرد برای فکر است.این موضوع به واقع سرسپردگی و تعهد به اراده خدا است.

کارزار نهایی در نبرد عظیم بین خیر و شر برای کنترل افکار ما است. پولس رسول اینگونه پند می دهد: « پس همین فکر در شما باشد که در مسیح عیسی نیز بود» (فیلیپیان ۲: ۵).

ذهن و اندیشه، ارگ وجودی ماست. سرچشمه اعمال ماست. کلمه اجازه دادن [که در آیه «باشد» ترجمه شده] به معنای مجاز شمردن یا انتخاب کردن است. در اینجا از یک عمل رضامندانه و از روی قصد که مرتبط با خواست و اراده است صحبت می کند.

انتخاب ذهن مسیح، گزینه ای است که به عیسی اجازه می دهد تا افکار ما را با امور ابدی پر ساخته و شکل دهد. اعمال ما نشان می دهد که روند فکری ما چگونه است. خداترسی این است که او را سرلوحه زندگی خود قرار دهیم.

به این بیندیشید که از یک جهت کنترل افکارتان چقدر آسان است، حداقل زمانی که می دانید که باید آن را کنترل کنید. اغلب مشکل این است که تا زمانی که تلاشی آگاهانه برای تمرکز بر روی چیزهای درست انجام ندهیم، «امور بالا، نه امور روی زمین»، ذهن ما، که سقوط کرده و گناه آلود است، طبیعتاً به سمت چیزهای پست گرایش پیدا می کند. از این رو، امور دنیا همانطور که پولس گفت، باید هدفمندانه و تعمدی انتخاب شوند، و از عطیه مقدس اختیار و اراده آزاد بهره برده و روی امور آسمانی ساکن شویم.

`«در خاتمه ای برادران، دربارة هر آنچه راست، شریف، درست، پاک، دوست داشتنی، نیکنام و هرچه عالی و قابل ستایش است، بیندیشید» (فیلیپیان ۴: ۸). چگونه می توانیم آنچه را که پولس در اینجا به ما می گوید انجام دهیم؟`