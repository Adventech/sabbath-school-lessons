---
title:  ترس و اطاعت از خدا
date:  17/04/2023
---

کتاب مقدس چه چیز دیگری را درباره معنی خداترسی تعلیم می دهد؟

`تثنیه ۶: ۲ ؛ مزمور ۱۱۹: ۷۳ و ۷۴؛ و جامعه ۱۲: ۱۳ و ۱۴ را بخوانید. این آیات چه چیزی را در نتیجه «خداترسی» آشکار می سازند؟`

این آیات پیوندی را بین خداترسی و رعایت فرامین او آشکار می سازند. خداترسی رفتار و نگرشی احترام آمیز است که ما را به اطاعت از او سوق می دهد.

درخواست عاجل آسمان برای کسانی که با فیض نجات یافته اند این است که مطیع فرامین خدا باشند (افسسیان ۲: ۸ – ۱۰). فیض ما از قید فرامین خدا آزاد نمی سازد. انجیل، ما را از محکومیت احکام و شریعت آزاد می سازد و نه از مسئولیتِ اطاعت از آن.

فیض نه تنها ما را از تقصیرات گذشته آزاد می سازد، بلکه ما را توانمند می سازد تا در زمان حال زندگی مطیعانه خدایی داشته باشیم. پولس رسول اظهار می دارد که « به او فیض و رسالت را یافتیم برای اطاعت ایمان در جمیع امّتها» (رومیان ۱: ۵).

افرادی هستند که ایده های عجیبی دارند مبنی بر این که رستگاری با فیض به طریقی احکام خدا را نفی می کند یا لزوم اطاعت از آن را به حداقل می رساند. آنان باور دارند که هر گفتگوئی در خصوص اطاعت، قانون گرائی یا شریعتمداری است. آنان اعلام داشته اند که تنها چیزی که میخواهیم عیسی است. سوالی در اینجا پیش می آید، «کدام عیسی؟» عیسایی که خودمان می سازیم یا عیسای آیات کتاب مقدس؟ مسیح کلام خدا، هرگز ما را به کم اهمیت جلوه دادن احکام او، که رونوشتی از شخصیت اوست، هدایت نمی کند.

مسیح کتاب مقدس، هرگز ما را هدایت نمی کند تا آموزه ها و اصول تعالیم کتاب مقدس را تقلیل بدهیم که واضح تر نشان می دهد که او کیست و برنامه های او برای این جهان چیست. مسیح کتاب مقدس هرگز ما را هدایت نمی کند تا تعالیم او را به حد زهد پیش و پا افتاده که غیر ضروری هستند تقلیل دهیم. مسیح مظهر کامل حقایق اصول اعتقادی است. عیسی حقیقتِ تجسم یافته است. او آموزه زندگی است.

درخواست نهایی مکاشفه ما را فرامی خواند تا از طریق ایمان به عیسی تمامیت هر آنچه را که او ارزانی می دارم را بپذیریم. مکاشفه ما را به «خداترسی» فرا می خواند که با ایمان به قدرت رهابخشی ابراز گردیده تا ما را برای زندگی عابدانه و مطیعانه توانمند سازد.

`چگونه کلام عیسی که می گوید، « از قاتلان جسم که قادر بر کشتن روح نیاند، بیم مکنید، بلکه از او بترسید که قادر است بر هلاک کردن روح و جسم را نیز در جهنّم» (متی ۱۰: ۲۸) – به ما کمک می کند بفهمیم که خداترسی به چه معنی است؟`