---
title:  از خدا بترسید
date:  16/04/2023
---

هدف کتاب مکاشفه برای نسل ما، آماده ساختن مردم برای بازگشت قریب الوقوع عیسی است که با او متحد شده تا پیام روزهای آخر را به جهان برسانیم. مکاشفه برنامه های خدا آشکار می کند و نقاب از دسیسه های شیطان بر می دارد. مکاشفه پیام درخواست نهایی، فوری، ابدی، و جهانی خدا را برای تمامی بشریت ارائه می کند.

`درخواست اضطراری پایان زمان یوحنای رسول را در مکاشفه ۱۴: ۷ بخوانید. (همچنین پیدایش ۲۲: ۱۲؛ مزمور ۸۹: ۷؛ امثال ۲: ۵؛ جامعه ۱۲: ۱۳ و ۱۴؛ افسسیان ۵: ۲۱ را بخوانید). این آیات چه دستورالعمل خاصی را به ما می دهند؟`

واژه عهد جدید یونانی «ترس» در مکاشفه ۱۴: ۷ فوبئو می باشد. کلمه بکار برده شده خداهراسی را تداعی نمی کند بلکه حسی از تکریم، بزرگداشت و حرمت دادن به خدا را نشان می دهد. این کلمه اندیشه ای از وفاداری مطلق به خدا و تسلیم کامل بودن به اراده او را ابراز می کند. این بینشی ذهنیِ خدا محور بودن در عوض خود محور بودن است. این متضاد دیدگاه لوسیفر می باشد که در اشعیا ۱۴: ۱۳ و ۱۴ آمده است، « به آسمان صعود نموده، کرسی خود را بالای ستارگان خدا خواهم افراشت، و بر کوه اجتماع در اطراف شمال جلوس خواهمنمود. بالای بلندیهای ابرها صعود کرده، مثل حضرت اعلی خواهم شد».

در عوض، بینش مسیح چنین است که گرچه، « در صورت خدا بود ... خویشتن را فروتن ساخت و تا به موت بلکه تا به موت صلیب مطیع گردید» (فیلیپیان ۲: ۶ و ۸).

خلاصه و ماهیت نبرد عظیم حول تسلیم خدا بودن می گردد. لوسیفر خود محور بود. او از تسلیم شدن به هر اقتداری بجز خودش امتناع ورزید. لوسیفر در عوض اینکه خود را تسلیم آن یگانه تخت نشین سازد، آرزومند فرمانروایی از تخت بود.

با بیانی ساده تر، ترس از خدا به این معناست که او را در اوج افکار خود قرار دهیم. به همین جهت از خود محوری و تکبر خود دست کشیده و با تابعیت کامل از او زندگی کنیم.

و بدیهی است که چنین امری مهم است زیرا اولین کلامی بود که از دهان اولین  فرشته از سه فرشته صادر گشت.

`تجربه خودتان از خداترسی چه بوده است؟ چگونه در شیوه ای مثبت به فردی شرح خواهید داد که چرا «خداترسی» چیز خوبی است؟`