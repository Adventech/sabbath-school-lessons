---
title:  اندیشه هایی فراتر
date:  21/04/2023
---

«درباره کلام شگفت انگیز پولس در عبرانیان ۷: ۲۵ اندیشه کنید، که درباره عیسی بعنوان کاهن اعظم ما سخن به عمل می آورد و می گوید که، «از این جهت نیز قادر است که آنانی را که بهوسیله وی نزد خدا آیند، نجات بینهایت بخشد، چونکه دائماً زنده است تا شفاعت ایشان را بکند». نجات بی نهایت بخشد. واژه یونانی برای «بی نهایت» به معنی «پر، کامل، کل» می باشد. این عیسی است که ما را نجات می بخشد؛ کار ما تسلیم شدن به اوست، و مطالبه پیروزی او برای خودمان است. اعتماد و تکیه ما باید به او باشد و نه به خودمان.

ما می توانیم نیروی عبارت «خداترسی» را در مکاشفه به عنوان فراخوان نهایی خدا به بشر برای انتخاب او به عنوان خدای پر جلال و با شکوه خلاصه کنیم، ... که بر قوای اهریمن که مخالف او و برنامه او برای نژاد بشر است پیروز خواهد گردید (رجوع کنید به مکاشفه ۱۴: ۹ – ۱۱).

این ترس خود را عیان نمی کند، حداقل نه برای الان (رجوع کنید به مکاشفه ۶: ۱۴ – ۱۷)، در وحشت و لرزیدن، بلکه در تسلیم محبانه و شادمان به احکام خدا و پرستش خاص او. هیچ قدرت دیگری را نباید شایسته چنین فداکاری و وفاداری دانست.

در واقع، انتخاب دیگری وجود ندارد، زیرا آنچه که خود را در افق نبرد کیهانی به عنوان احتمالات خود را نشان می دهد فعالیتهای قدرتهای اهریمنی است که محکوم به فنا و نابودی می باشند (مکاشفه ۱۶: ۱۳ و ۱۴؛ ۱۷: ۱۴؛ ۲۰: ۱۱ – ۱۵).

بنابراین ترس از خداوند دعوت الهی مثبتی است ... تا در نبرد کیهانی در جبهه خدا قرار گرفته و در پیشگاه شکوهمند او قرار گیریم که سرشار از خوشی در همنشینی ابدی با اوست (مکاشفه ۲۱: ۳ – ۴  مکاشفه ۲۲: ۳ – ۵). – انجل مانوئل رودریگز، «خاتمه نبرد کیهانی: نقس پیام های سه فرشته»، صفحه ۲۷).

**سوالاتی برای بحث:**

`۱. به قدرت باورنکردنی خدا فکر کنید، کسی که کل گیتی را آفرید و حفظ کرد. ما به سختی می توانیم ایده کهکشان را درک کنیم. پس چگونه میتوانیم شروع به درک آفریننده آن کنیم؟ به این فکر کنید که او چقدر از ما بزرگتر، وسیعتر و قدرتمندتر است. و این خدا روزی ما را داوری خواهد کرد؟ چگونه این حقایق به ما کمک می کند تا ایده «ترس از خدا» و معنای آن را درک کنیم؟`

`۲. وقتی در مورد مفاهیم کتاب مقدسی قدوسیت، غلبه و پیروزی بحث می کنیم، چگونه می توانیم از قانون گرایی اجتناب کنیم؟ چرا باید همیشه درک کنیم که پیروزی مسیح برای ما، بر روی صلیب، تنها پایه امید ما به رستگاری است، صرف نظر از پیروزیها (یا حتی شکستهایمان) در اینجا؟`

`۳. چرا، حتی با وجود تمامی وعدههای پیروزی بر گناه، اغلب متوجه میشویم که شکست خورده ایم و بر اساس الگوهای معیار عدالتی که خود عیسی برای ما مهیا نموده و به ما قول میدهد که میتواند متعلق به ما باشد، زندگی نمیکنیم؟ چه اشتباهاتی مرتکب می شویم که به خدا اجازه نمی دهد کاری را که در ما وعده داده است انجام دهد؟`