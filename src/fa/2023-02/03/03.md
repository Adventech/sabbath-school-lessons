---
title:  انجیل «ابدی»
date:  10/04/2023
---

به آنچه که در کتاب مکاشفه ۱۴: ۶ در آغاز پیامهای سه فرشته آمده است توجه کنید: انجیل «ابدی» یا «جاودان». چنانچه نتوانیم عمق انجیل را درک کنیم، کل نکته اصلی پیام های سه فرشته را از دست داده ایم. چنانچه انجیل را درک نکنیم، هرگز نمیتوانیم مسائل مربوط به پیام زمان داوری خدا یا سقوط بابل یا نشان وحش را بطور کامل بفهمیم.

`اول قرنتیان ۱۵: ۱ – ۴، رومیان ۳: ۲۴ – ۲۶ و رومیان ۵: ۶ – ۸ را بخوانید. «انجیل ابدی» چگونه در این آیات ارائه و معرفی گردیده است؟ چه امید بزرگی در اینجا برای ما ارائه شده است؟`

انجیل خبر عالی و خوش مرگ مسیح برای گناهان ماست، قیام باشکوه او، و عشق و نگرانی همیشگی او برای ماست. با ایمان به خون ریخته شده و قدرت رستاخیز او، هم از مجازات و هم از قدرت گناه رهایی مییابیم. مسیح افکار پولس رسول را به خود جلب کرد و او را در کانون تعلیم و موعظه خود قرار داد. مسیح مصلوب شده او را از محکومیت و تقصیر گذشته نجات داد.

مسیحِ قیام کرده به او برای زمان حاضر قدرت داد، و بازگشت مسیح به او برای آینده امید بخشید.

به چهار نکته در این آیات در رومیان توجه کنید:

فیض مسیح با شایستگی و لیاقت بدست نیامده است. مرگ عیسی با درد و عذاب همراه بود که گناهکاران از دست رفته چنین خواهند مرد. او پُری غضب پدر یا داوری بر علیه گناه را تجربه نمود. او مطرود گشت تا که ما بتوانیم پذیرفته شویم. او به گونه ای مرد که گوئی مرگ ما بود، تا ما بتوانیم شایستگی زندگی او را نصیب خود کنیم.

آیا نباید جای تعجب باشد که رستگاری بایستی از روی ایمان باشد و بدون انجام احکام؟ آنچه که احتمالا بتوانیم اضافه کنیم، آنچه که کارهای ما بتواند بکند، حتی با بهترین قصد و نیت، کارهای از روح القدس پر شده، چه چیزی می تواند به آنچه که مسیح بر روی صلیب برای ما انجام داد بیفزاید؟

و این برنامه، برنامه نجات، حتی پیش از شروع زمان تدوین گردیده بود (دوم تیموتائوس ۱: ۹؛ تیطس ۱: ۲؛ افسسیان ۱: ۴) که کمک می کند تا شرح داده شود که چرا «انجیل ابدی» نامیده می شود. پیش از اینکه جهان آفریده شود، خدا می دانست که چه اتفاقی خواهد افتاد، و بدین سبب برنامه نجات را مقرر ساخت تا به بحرانی که سرانجام فرا می رسد رسیدگی کند.