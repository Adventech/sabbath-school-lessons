---
title:  به تمامی جهان
date:  12/04/2023
---

`مکاشفه ۱۴: ۶ را دوباره بخوانید. اعلام انجیل ابدی تا چه حد باید باشد، و چرا این پاسخ برای ما و مأموریت و فراخوانی ما به عنوان یک کلیسا از اهمیت برخوردار است؟`

مطابق با اولین پیام اضطراری پایان زمانی از این سه فرشته، «انجیل ابدی» باید به هر ملت و قوم و زبان و نژادی اعلام شود. در آنجا ماموریت آنقدر بزرگ، وسیع، عظیم و بسیط است که همه چیز را در بر می گیرد.

این امر بهترین تلاشهای ما را می طلبد و ما را ملزم می دارد تا کاملا متعهد باشیم. این امر ما را از مشغول بودن به علاقه های شخصی به سوی اشتیاق برای خدمت به مسیح هدایت می کند. این امر چیزی فراتر از خودمان را به ما الهام می کند و ما را هدایت می کند تا از کوته بینی های ذهنی خودمان بیرون آمده و به رویا و چشم اندازی عظیم تر بیندیشیم.

`متی ۲۸: ۱۹ و ۲۰ را بخوانید. این آیات چگونه با پیام فرشته اول همخوانی دارد؟`

پل دیوید تریپ در کتاب خود به نام «تلاش برای بیشتر: زندگی برای چیزی بزرگتر از تو»، نیاز روانی هر انسان را به بخشی از چیزی بزرگتر از خود مورد بحث قرار می دهد: «انسان ها خلق شده اند تا بخشی از چیزی بزرگتر از زندگی خودشان باشند. گناه باعث می شود تا سایز زندگی ما فشرده و متراکم شود. فیض مسیح عطا شده است تا ما را از محدودیت هایِ هراسناکِ پادشاهی کوچکمان که بر خودمان متمرکز است نجات داده و ما را آزاد کند تا برای اهداف ابدی و خوشی های مسرت بخش ملکوت خدا زندگی کنیم.

هیچ چیزی الهامبخشتر، رضایتبخشتر، و اجر دهنده تر از این نیست که بخشی از یک نهضت الهی باشیم، که با مشیت خداوند برای انجام وظیفهای بسیار وسیعتر، بسیار عظیم تر از آن چیزی که هر انسانی میتواند به تنهایی انجام دهد، انگیزه بیابیم. مأموریت داده شده توسط خدا که در مکاشفه ۱۴ شرح داده شده است، بزرگترین وظیفه ای است که تاکنون به کلیسای او سپرده شده است. این یک درخواست جدی است که زندگی خود را به بزرگ ترین وظیفه آسمانی بسپاریم تا محبت غیر قابل درک خدا را درست قبل از بازگشت عیسی آشکار نماییم.

`تجربه خودتان از دخیل شدن در چیزی بزرگتر از خودتان چه بوده است؟ چگونه آن تجربه به شما کمک می کند تا نکته مطالعه امروز را درک کنید؟ همچنین، چه چیزی میتواند بزرگتر از این باشد که خالق کهکشانها از آن برای ایجاد تفاوت ابدی در جهان استفاده کند؟`