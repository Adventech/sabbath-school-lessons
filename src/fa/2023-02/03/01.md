---
title:  انجیل ابدی
date:  08/04/2023
---

### برای مطالعه این هفته بخوانید
مکاشفه ۱۴: ۶ – ۱۲؛ اول قرنتیان ۱۵: ۱ – ۴؛ رومیان ۳: ۲۴ – ۲۶؛ اول پطرس ۱: ۱۸ – ۲۰؛ متی ۲۸: ۱۹و ۲۰؛ اعمال رسولان ۱: ۸.

> <p>آیه حفظی</p>
> «و فرشتهای دیگر را دیدم که در وسط آسمان پرواز میکند و انجیل جاودانی را دارد تا ساکنان زمین را از هر امّت و قبیله و زبان و قوم بشارت دهد»(مکاشفه ۱۴: ۶).

در اسرائیل کهن، وقتی که بت پرستان اطراف آنها چند خدایی بودند و «خدایان» متعددی از چوب و سنگ را می پرستیدند، پیام روشن، قابل تشخیص و قدرتمند ایمان در تثنیه ۶: ۴ چنین یافت شد: «ای اسرائیل بشنو، یهُوَه، خدای ما، یهُوَه واحد است».

در سراسر قرون، سرود شِمَع (نام دعایی بر اساس واژه عبری است – مُعرّب سِمَع یا اِسمَع [بشنو])به یهودیان این بینش و دیدگاه روحانی را یادآوری می کرد که آنان را به عنوان یک امت یا قوم واحد، متحد کند و این دیدگاه، آنان را راسخ می نمود تا با حفظ هویت منحصر بفرد خود به عنوان پرستندگان خدای یگانه تقویت شوند.

برای ادونتیستهای روز هفتم، پیام های سه فرشته در مکاشفه ۱۴، شِمَع ما هستند. آنها بیانیه های هویتی ایمان ما می باشند. آنها تعریف می کنند که ما به عنوان یک امت که هستیم و ماموریت ما را برای دنیا تشریح می کنند. بطور خلاصه، هویت منحصربفرد نبوتی ما در مکاشفه ۱۴: ۶ – ۱۲ فهرست شده است و در اینجاست که اشتیاق می یابیم تا انجیل را به دنیا اعلام کرده و بشناسانیم.

در درس این هفته، بطور جزء به جزء مطالعه مکاشفه ۴: ۶ – ۱۲ را آغاز می کنیم ولی از طریق چشمان فیض چنین خواهیم کرد در حینی که به خدا که با دلهای ما سخن می گوید گوش دل می سپاریم.