---
title:  کتاب امیدِ پُر فیض
date:  09/04/2023
---

وقتی که اکثر مردم درباره مکاشفه،آخرین کتاب از کتاب مقدس فکر می کنند، به فیض خدا نمی اندیشند. وقتی که پیام روزهای آخر خدا را در نظر می گیرند، اندیشه های آنان اغلب بلافاصله به جانوران ترسناک، نمادهای اسرارآمیز، و تصاویر عجیب چرخش پیدا می کند. کتاب مکاشفه به همان اندازه که بسیاری از مردم را می ترساند، اطمینان خاطر و دلگرمی مجدد هم می دهد، که مایه خوشبختی است زیرا در واقع سرشار از لطف و امید است. بدان معنی که حتی در میانه جانوران ترسناک و هشدارهای جفا و زمانهایِ سختِ پیش رو، خداوند همچنان به ما دلایلی ارائه می کند تا از رستگاری او شادمان باشیم.

`مکاشفه ۱: ۱ – ۳ و مکاشفه ۱۴: ۶ را بخوانید. این آیات با هم به ما چه می گوید که این کتاب نه تنها از مکاشفه بلکه از «انجیل ابدی» نیز سخن به میان می آورد؟`

تمامی مکاشفه درباره عیسی می باشد. این کتاب پیام او به قومش می باشد و بطور خاصی برای کلیسایش در ایام آخر قابل اِعمال می باشد. این پیامی پُر فیض از امید زمان آخر است. در سراسر کتاب، مسیح به عنوان بره ذبح شده توصیف گردیده، و برکت به کسانی وعده داده شده که آنرا می خوانند، می فهمند، و به حقایقی که آشکار گردیده عمل می کنند.

بر اساس مکاشفه ۱: ۵ و ۶، عیسی آن یگانه ای است که «ما را محبت نمود و با خون خود گناهانمان را شست و ما را نزد پدر خود پادشاهان و کَهَنه ساخت». در مسیح، ما بخشیده شده ایم. فیض گذشته ما را عفو نموده، حال ما را توانمند ساخته، و برای آینده ما امیدی مهیا ساخته است. و در مسیح است که ما از قدرت و مجازات گناه آزاد گردیده و بزودی روزی فرا می رسد که از حضور و شر گناه خلاص خواهیم شد. این پیام مکاشفه، آخرین کتاب از کتاب مقدس است.

و این همچنین پیامی اضطراری است که ابتدا به عنوان فرشته ای به تصویر کشیده شده که در میانه آسمان پرواز می کند  با خود «انجیل ابدی» را به همراه دارد.

انجیل؟ رستگاری و نجات از طریق ایمان به مسیح؟ مرگ مسیح کفاره گناهان ما را می دهد؟ وعده حیات ابدی، نه به خاطر اعمال ماست بلکه بخاطر آنچیزی است که مسیح برای ما انجام داده است؟ همه اینها در ابتدای پیام های سه فرشته است؟ دقیقا!

پس جای تعجب نیست که آنها پیام هایی مملو از فیض، امید، و وعده برای ماست که مخلوقاتی در هم شکسته و مصیبت زده هستیم.

`گرچه تمرکز بر جانوران و هشدارهای ایام آخر آسان است، همانطور که در مکاشفه به تصویر کشیده شده، ولی چطور می توانیم تعادلی را در بین تمامی اینها بیابیم که بطور غیر قابل انکاری پیام مهم مکاشفه هستند: مرگ داوطلبانه و ایثارگرایانه مسیح بخاطر ما؟`