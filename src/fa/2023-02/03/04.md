---
title:  داستان فیض
date:  11/04/2023
---

پیام های سه فرشته داستان فیض است. آنها داستان محبت منجی هستند که فراتر از اندازه گیری است – داستان عیسی که ما را چنان دوست می داشت که او خودش ترجیح داد تا جهنم را در عوض هر یک از ما، از دست رفتگان تجربه نماید. آنها داستان محبت بی حد و حصر، ژرف، غیرقابل درک، جاودان و پایان ناپذیر هستند.

خداوند هرگز غافلگیر نمی شود. او در معرض تغییر بادهای انتخاب های بشریت نیست. همانطور که قبلاً دیدیم، برنامه او برای رهایی ما از قلمرو گناه، پس از آن که گناه قامت زشت خود را برافراشت، برنامه ریزی و در نظر گرفته نشد. خدا با نمایش وحشتناک گناه غافلگیر نشد.

`مکاشفه ۱۳: ۸ و اول پطرس ۱: ۱۸ – ۲۰ را بخوانید. این آیات درباره برنامه رستگاری چه می آموزند؟`

عبارت «انجیل ابدی» در مکاشفه ۱۴: ۶ از گذشته، حال و آینده سخن می گوید. هنگامی که خداوند بشریت را با توانایی انتخاب های اخلاقی آفرید، پیش بینی کرد که آنها انتخاب های نادرستی انجام دهند. هنگامی که مخلوقات او توانایی انتخاب را داشتند، این ظرفیت را نیز داشتند که علیه ماهیت پرمهر او عصیان ورزند. تنها راه برای جلوگیری از این واقعیت، ایجاد موجوداتی رباتیک [یا آدم آهنی] است که توسط یک برنامه کیهانی الهی کنترل و قابل تنظیم هستند. وفاداری و بیعت اجباری با ذات خداوند سازگاری ندارد.

محبت مستلزم انتخاب است و به محض اینکه به موجودات قدرت انتخاب داده شد، احتما انتخاب های اشتباه نیز وجود داشت. بنابراین، طرح نجات قبل از شورش والدین اولیه ما در باغ عدن در ذهن خدا شکل گرفت.

«برنامه رستگاری برای ما فکر یا چاره اندیشی ثانوی نبود، که پس از سقوط آدم تدوین شده باشد. این مکاشفه ای از « سرّی بود که از زمانهای ازلی مخفی بود» (رومیان ۱۶: ۲۵). این گشودن اصولی بود که از اعصار ابدی بنیاد حکومت خدا بوده است» (الن جی وایت، آروزی اعصار، صفحه ۲۲).

«انجیل ابدی» نه تنها از گذشته و حال سخن می گوید – بلکه اساس و بنیاد امید آینده نیز هست. انجیل ابدی از زندگی ابدی با یگانه ای سخن می گوید که قلبش برای همیشه بودن با ما می تپد.

`افسسیان ۱: ۴ را بخوانید. به این بیندیشید که حتی پیش از «بنیاد جهان»، شما در مسیح «برگزیده شدهاید» تا در او نجات داشته باشید. چرا این حقیقت را باید اینقدر دلگرم کننده بیابیم؟`