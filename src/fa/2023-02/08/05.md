---
title:  آفرینش، سبت، و آخر زمان
date:  17/05/2023
---

نبرد عظیم که در آسمان از هزاران سال قبل آغاز شده بود بر سر مسئله اقتدار خدا بوده است. این چالش امروز نیز به همین شکل باقی مانده است.

**مکاشفه ۱۴: ۷ و ۹ و ۱۲ را بخوانید. این آيات را با کامل کردن جملات زیر خلاصه کنید.**

`مکاشفه ۱۴: ۷ فراخوانی برای`

`مکاشفه ۱۴: ۹ درخواستی جدی برای`

`مکاشفه ۱۴: ۱۲ مردمی را شرح می دهد که`

این عبارات روشن می کند که موضوع اصلی در ستیز روزهای آخر بین خیر و شر، مسیح و شیطان، عبادت است. آیا خالق را می پرستیم یا جانور را؟ و از آنجا که آفرینش پایه و اساس همه باورهای ما را تشکیل می دهد (بالاخره، ما به چه چیزی اعتقاد داریم، که جدا از خدا به عنوان خالق ما معنی دارد؟)، سبت روز هفتم - که در خود شرح آفرینش پیدایش گنجانده شده است (پیدایش ۲: ۱ - ۳) - به عنوان نشانه ابدی و تغییر ناپذیر آن آفرینش است. این ابتدایی ترین نماد، ابتدایی ترین آموزش است. تنها چیزی که برای آن اساسیتر است، خود خداست.

از این رو، غصب سبت روز هفتم، غصب اقتدار خداوند در عالی ترین سطح ممکن، یعنی قدرت او به عنوان خالق است. مثل این است که همه چیز را پشت سر بگذاریم و آن را ریشه کن کنیم. در واقع، این است که بخواهیم جای خود خدا را بگیریم (دوم تسالونیکیان ۲: ۴).

البته مسئله اصلی در روزهای آخر محبت و وفاداری ما به عیسی است. اما طبق کتاب مقدس، این محبت در اطاعت از احکام بیان می شود (اول یوحنا ۵: ۳، مکاشفه ۱۴: ۱۲) - و روز سبت به تنهایی در میان احکام همه چیز را پشت سر می گذارد زیرا به تنهایی به خدا به عنوان خالق اشاره می کند (خروج ۲۰: ۸ - ۱۱). جای تعجب نیست که این نماد ظاهری شکاف نهایی بین کسانی که خداوند را می پرستند و کسانی که وحش را می پرستند خواهد بود (مکاشفه ۱۴: ۱۱ و ۱۲). با در نظر گرفتن اینکه سبت چقدر بر هر چیز دیگری مقدم و اساسی است، سخت است که بفهمیم موضوع غایی و نهایی پرستش خالق چگونه بتواند چیز دیگری باشد.

`بسیاری از مردم استدلال می کنند که فرقی نمی کند که چه روزی را به عنوان سبت برگزار کنیم، فقط نگاه داشتن یک روز کافی است. چگونه می توانیم این استدلال را با کتاب مقدس توضیح بدهیم؟`