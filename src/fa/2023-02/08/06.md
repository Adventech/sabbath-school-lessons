---
title:  سبت و استراحت ابدی
date:  18/05/2023
---

سبت ملجایی برای پناه بردن از خستگی های دنیاست. هر هفته ما دلنگرانی های این دنیا را رها می کنیم و وارد کانون خلوتگاه خدا - سبت می شویم. نویسنده مشهور یهودی، آبراهام هشل، سبت را «قصری در زمان» می نامد. هر هفتمین روز، قصر آسمانی خدا از آسمان به زمین فرود میآید و خداوند ما را به شکوه حضور خود در این دوره ۲۴ ساعته دعوت میکند تا زمانی را با او به مشارکت بگذرانیم.

هَشِل در کتاب خود در باب زیبایی و عظمت روز سبت، در مورد اهمیت روز سبت چنین می نویسد: «سبت استعاره ای از ملکوت و گواهی بر حضور خداوند است. در دعاهایمان، دوران مسیحایی را پیشبینی میکنیم که یک سبت خواهد بود، و هر شبات ما را برای آن تجربه آماده میکند: مگر اینکه کسی یاد بگیرد که چگونه از طعم سبت لذت ببرد. . . انسان نمی تواند از طعم ابدیت در دنیای آینده لذت ببرد».

در زمان آفرینش، عیسی یک مکان و مسکن ویژه برای ما ساخت. ما می توانیم به آنجا پناه ببریم. ما می توانیم در آنجا امن باشیم. کار او کامل است. کا او تمام شده است. وقتی در روز سبت استراحت می کنیم، تحت مراقبت محبت آمیز او استراحت می کنیم. ما در انتظار آرامش ابدی خود در آسمان های جدید و زمین جدید که به زودی خواهد آمد، آرام می گیریم.

`اشعیا ۶۵: ۱۷؛ اشعیا ۶۶: ۲۲؛ دوم پطرس ۳: ۱۳ و مکاشفه ۲۱: ۱ را بخوانید. چگونه نگاه داشتن سبت ما را به سوی ابدیت سوق می دهد؟`

همان خدایی که زمین را برای اولین بار آفرید، دوباره آن را خلق خواهد کرد، و سبت نماد ابدی او به عنوان خالق باقی می ماند (اشعیا ۶۶: ۲۳ را ببینید). در واقع، یهودیان سبت را نمادین میدیدند، یک مزه یا پیش طعم از چیزی که در عبری اولام حبا، یعنی جهان آینده نامیده میشد.

پیام سه فرشته ای که در آسمان ها پرواز می کنند و از ما درخواست می کنند خالق را پرستش کنیم، پاسخ آسمان به ناامیدی مایوس کننده بسیاری در قرن بیست و یکم است. این ما را به خالق خود، کسی که ابتدا همه چیز را آفرید، و به نجات دهنده ما، کسی که پس از داوری، پس از ریشه کن شدن گناه، همه چیز را نو خواهد ساخت، اشاره می کند. «آن تخت نشین گفت، الحال همه چیز را نو میسازم. و گفت، بنویس، زیرا که این کلام امین و راست است» (مکاشفه ۲۱: ۵).

`چگونه می توانید شخصاً سبت را به پیش درآمد یا مزه ای[مشتی از خروار] از ملکوت در زندگی خود و خانواده خود تبدیل کنید؟`