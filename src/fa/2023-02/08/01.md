---
title:  سبت و پایان
date:  13/05/2023
---

### برای مطالعه این هفته بخوانید
یعقوب ۲: ۸ – ۱۳؛ تثنیه ۵: ۱۲ – ۱۵؛ مزمور ۳۳: ۶ و ۹؛ مکاشفه ۱۴؛ دوم پطرس ۳: ۱۳؛ مکاشفه ۲۱: ۱.

> <p>آیه حفظی</p>
> «و همه را روشن سازم که چیست انتظام آن سِرّی که از بنای عالمها مستور بود، در خدایی که همهچیز را بهوسیلة عیسی مسیح آفرید» (افسسیان ۳: ۹).

جوهره کرامت بشری این است که در خلقت از یک ریشه مشترک هستند. این یک واقعیت است که ما منحصراً توسط خدا آفریده شده ایم و او برای هر انسانی ارزش قائل است. نوزاد متولد نشده در رحم مادر، نوجوان فلج، جوانی با سندرم داون، و مادربزرگ مبتلا به آلزایمر، همگی برای خداوند از ارزش زیادی برخوردارند. خدا پدر آنان است. آنها پسران و دختران او می باشند. « خدایی که جهان و آنچه در آن است آفرید، چونکه او مالک آسمان و زمین است، در هیکلهای ساخته شده به دستها ساکن نمیباشد. ... و هر امّت انسان را از یک خون ساخت تا بر تمامی روی زمین مسکن گیرند و زمانهای معیّن و حدود مسکنهای ایشان را مقرّر فرمود» (اعمال ۱۷: ۲۴ – ۲۶).

آنچه متعلق به ماست اینست که ما یک میراث مشترک داریم. ما به یک خانواده تعلق داریم. ما برادران و خواهرانی هستیم که توسط یک خدا شکل و صورت و قالب گرفته ایم. خلقت حس واقعی خودارزشمندی را ایجاد می کند. زمانی که ژن ها و کروموزوم ها با هم ترکیب شدند تا ساختار بیولوژیکی منحصر به فرد شخصیت شما را تشکیل دهند، خدا این الگو را دور انداخت. هیچ کس دیگری مثل تو در تمام کائنات وجود ندارد. تو بی نظیری، مخلوقی بی نظیر، موجودی با چنان ارزشی که خدایی که جهان هستی را آفرید، بدن های ما را بر خود گرفت و خود را به عنوان قربانی برای تو و گناهان تو تقدیم کرد.