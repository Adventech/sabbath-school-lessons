---
title:  سبت و آفرینش
date:  15/05/2023
---

به خاطر اینکه خدا سبت را به ما داده است، جهان ما به شدت به پیام اطمینان بخش آفرینش نیاز دارد. در اواسط دهه ۱۸۰۰، زمانی که فرضیه تکامل، جهان روشنفکری را تحت تأثیر قرار می داد، خداوند پیام امیدی باورنکردنی فرستاد. ما این پیام را که در مکاشفه ۱۴: ۶ و ۷ یافت میشود، مطالعه کردهایم.

شیطان تمام تلاش خود را برای تحریف ایده خلقت انجام داده است، زیرا او از عیسی انزجار دارد و نمی خواهد که او به عنوان خالق و نجات دهنده ما پرستش لازم را دریافت کند. سبت در مرکز نبرد بزرگ بر سر شایستگی مسیح برای دریافت پرستش به عنوان خالق ما قرار دارد. پیام زمان آخر خدا پیامی است که همه بشریت را به پرستش مسیح به عنوان خالق آسمان و زمین فرا می خواند. بنیان همه عبادات این است که او ما را آفریده است.

`پیدایش ۲: ۱ – ۳؛ خروج ۲۰: ۸ – ۱۱؛ و تثنیه ۵: ۱۲ - ۱۵ را در چارچوب مکاشفه۱۴: ۶ و ۷ بخوانید. چگونه در فرمان سبت، پیوند بین خلقت و رستگاری را نیز می توانیم ببینیم؟`

سبت نماد ابدی آرامش ما در اوست. این نشانه خاصی از وفاداری به خالق است (حزقیال ۲۰: ۱۲ و ۲۰). به جای یک الزام قانونی خودسرانه، نشان میدهد که آرامش واقعی از عدالت با اعمال در او یافت میشود. سبت از خدایی صحبت می کند که برای ما به انجام کاری متوسل شده است که ما هرگز نمی توانستیم برای خود انجام دهیم.

کتاب مقدس ما را فرا می خواند تا در هر سبت در محبت و مراقبت او استراحت کنیم. سبت نماد استراحت است نه کار؛ از فیض است، نه قانون گرایی؛ از اطمینان و تضمین است، نه محکومیت؛ از وابستگی به اوست، نه تکیه به خودمان. هر سبت در نیکوئی او شادی می کنیم و او را برای نجاتی که فقط در مسیح یافت می شود ستایش می کنیم.

سبت همچنین رابط ابدی بین کمال عدن در گذشته و جلال آسمانهای جدید و زمین جدید در آینده است (اشعیا ۶۵: ۱۷ ؛ مکاشفه ۲۱: ۱).

سبت ما را به بازگشت به ریشه هایمان فرا می خواند. این پیوندی به خانواده اصلی می باشد. سبت بطور مداوم از آغاز زمان رعایت  شده است. این پیوندی ناگسستنی به زمان خلقت ماست. این ما را بر حقیقت باشکوهی که ما فرزندان خدا هستیم متمرکز می کند. این ما را فرا می خواند تا رابطه ای نزدیک و صمیمی با او داشته باشیم.

`فرمان سبت چگونه در مکاشفه ۱۴: ۶ و ۷ اشاره شده است، و چرا برای پیام آخر زمان ما مهم است؟`