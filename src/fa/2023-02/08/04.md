---
title:  فریبی چنین زیرکانه
date:  16/05/2023
---

در تلاش برای از بین بردن منحصر به فرد بودن خلقت ما، شیطان فریبی چنین زیرکانه ترتیب داده است. فریبی که حتی توسط برخی از ما  پذیرفته شده است. این پیام چنین است: خدا علت اصلی خلقت است، ولی او دوران های طولانی را برای به وجود آوردن حیات صرف نمود، تکامل فرآیندی بود که او از آن استفاده کرد. این رویکرد فریبنده تلاش میکند «دادههای علمی» را با حساب پیدایش هماهنگ کند. ادعا می کند که روزهای آفرینش دوره های زمانی طولانی و نامحدود است و عمر روی زمین میلیاردها سال است.

`مزمور ۳۳: ۶ و ۹ و همچنین ۱۱: ۳ را بخوانید. این آیات کتاب مقدسی درباره اینکه خدا چگونه جهان را آفریده چه پیام شفافی به ما می دهد؟`

روایت کتاب مقدسی واضح است. خدا «گفت و شد؛ او امر نمود و قائم گردید» (مزمور ۳۳: ۹). «به ایمان فهمیدهایم که عالمها به کلمه خدا مرتّب گردید، حتّی آنکه چیزهای دیدنی از چیزهای نادیدنی ساخته شد» (عبرانیان ۱۱: ۳). اولین فصل از پیدایش تایید کنده این است که خدا جهان را در شش روز واقعی ۲۴ ساعته آفریده است و در روز هفتم استراحت کرد. ساختار زبانشناختی پیدایش ۱ و ۲ هیچ چیز دیگری را مجاز نمی دارد. حتی پژوهشگرانی که به شش روز واقعی خلقت ایمان ندارند تصدیق کرده اند که نیت مولف تعلیم شش روزه خلقت بوده است.

کلمه عبری «روز» در پیدایش «یوم» می باشد. در سراسر کتاب مقدس، هر زمان عددی واژه «یوم» را به عنوان صفت تغییر می دهد (روز سوم، روز اول، ...)، زمان را به دوره ای ۲۴ ساعته محدود می سازد. در کتاب مقدس هیچ موردی وجود ندارد که عددی که اسم «یوم» را تغییر میدهد، یک دوره نامعلوم را نشان دهد. بدون استثنا، همیشه یک دوره ۲۴ ساعته است.

همچنین، و در نهایت، اگر خداوند جهان را در شش روز واقعی نیافریده است، سبت روز هفتم چه اهمیتی دارد؟ چرا خدا به نگه داشتن آن دستور می دهد؟ اگر هفتهِ آفرینش شش روزه هرگز از ابتدا وجود نداشته باشد، اصلاً معنی ندارد که سبت را به عنوان میراث ابدی یک هفته خلقت شش روزه بگذاریم. پذیرش دوران طولانی آفرینش به معنای به چالش کشیدن نیاز روز هفتم سبت است. همچنین سؤالات جدی در مورد یکپارچگی کتاب مقدس ایجاد می کند.

شیطان با حمله به سبت، کانون اقتدار خدا را به چالش می کشد، و چه چیزی می تواند مؤثرتر از انکار واقعیت آفرینش شش روزه در تخریب یادبود آفرینش شش روزه باشد؟ جای تعجب نیست که بسیاری از مردم، از جمله مسیحیان، سبت روز هفتم را نادیده می گیرند. چه خدعه ای برای فریب نهایی!