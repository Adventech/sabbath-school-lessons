---
title:  'مُهر خدا و نشان وحش: بخش ۲'
date:  10/06/2023
---

### برای مطالعه این هفته بخوانید
مکاشفه ۱۲: ۶ و ۱۴؛ دانیال ۷: ۲۵؛ دوم تسالونیکیان ۲: ۳ و ۴؛ تثنیه ۶: ۸؛ تثنیه ۱۱: ۱۸؛ خروج ۲۰: ۸ – ۱۱.

> <p>آیه حفظی</p>
> «اگر کسی میباید به اسارت برود، به اسارت خواهد رفت.اگر کسی میباید به شمشیر کشته شود، به شمشیر کشته خواهد شد. این پایداریِ مقدسین را میطلبد و ایمان آنان را» (مکاشفه ۱۳: ۱۰).

در قرن پانزدهم، درههای پیمونت، در ارتفاعات آلپ در شمال ایتالیا، محل زندگی والدنس ها بود، مردمی که مصمم بودند به درک خود از کتاب مقدس وفادار بمانند. در نتیجه وفاداری استوارشان به مسیح، آنها به شدت مورد جفا قرار گرفتند. در سال ۱۴۸۸ پس از میلاد مسیح، والدنس ها در دره لویز بهخاطر ایمانشان توسط کلیسای روم، بیرحمانه و وحشیانه ای به قتل رسیدند.

موج دیگری از جفا در قرن هفدهم آغاز شد، زمانی که دوک ساووی، سپاهی ۸۰۰۰ نفری را به قلمرو آنها فرستاد و از مردم محلی خواست که سربازانش را در خانههای خود جا دهند. آنها همانطور که او خواسته بود انجام دادند، اما این یک استراتژی برای دسترسی آسان سربازان به قربانیان بود. در ۲۴ آوریل ۱۶۵۵، در ساعت ۴ صبح، سیگنالی برای شروع قتل عام داده شد. این بار تعداد کشته ها بیش از ۴۰۰۰ نفر بود.

متأسفانه، تاریخ اغلب تکرار می شود. پیشگویی «نشان وحش» در مورد حلقه نهایی در یک زنجیره غیر خدایی جفای مذهبی است که به اعصار گذشته باز می گردد. مانند جفا های گذشته، طراحی شده است تا همه را وادار کند تا با مجموعه معینی از اعتقادات و یک سیستم عبادی تأیید شده سازش کنند. با این حال، مثل همیشه، خداوند قومی خواهد داشت که تسلیم نمی شوند.