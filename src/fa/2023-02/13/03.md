---
title:  دانستن حقیقت
date:  19/06/2023
---

`یوحنا ۸: ۳۲ و یوحنا ۱۷: ۱۷ را بخوانید. عیسی چه وعده هایی درخصوص دانستن حقیقت و اینکه در کجا یافت می شود به ما می دهد؟`

درخواست نهایی خدا از قومش این است که از خطاهای بابل بگریزند و در پرتو حقیقت ابدی که در کلام او یافت می شود گام بردارند. کلید همه چیز کتاب مقدس است. تا زمانی که مردم به کتاب مقدس پایبند باشند و از آنچه که آن تعلیم می دهد پیروی کنند، در بحران نهایی، به ویژه در مورد سبت، فریب نخواهند خورد.

پیام فرشته دوم از ما می خواهد که حقیقت را به جای خطا، کتاب مقدس را به جای سنت، و آموزه های کلام خدا را به جای خطاهای آموزه های نادرست بپذیریم.

پیام فرشته سوم، که به دنبال دو فرشته اول می آید، هشداری را نسبت به علامت وحش ارائه می دهد. در سراسر نبوت های کتاب مقدس، یک جانور نماینده یک قدرت سیاسی یا مذهبی است. جانور دریایی مکاشفه ۱۳ و ۱۴ به عنوان یک سیستم پرستش جهانی از روم برمی خیزد. سرانجام این قدرت رومی نفوذ خود را بر کل جهان گسترش می دهد و در جنبشی برای اتحاد کلیسا و دولت به پیش خواهد رفت. هدف، دستیابی به وحدت جهانی در زمان تحولات اقتصادی، فجایع طبیعی، آشفتگی اجتماعی، بحران سیاسی بینالمللی و درگیریهای جهانی خواهد بود.

«و ایالات متحده سرانجام رهبری این همایش جهانی را در دست می گیرد.

شیطان توسط دو خطای عظیم بقای روح و قدوسیت روز یکشنبه مردم را تحت فریب خود در خواهد آورد. در حالی که اولی اساس روحگرائی را می گذارد، دومی همبستگی با روم را ایجاد می نماید. پروتستانهای ایالات متحده در دراز کردن دست شان از آن سوی ورطه و پذیرفتن روحگرائی پیشقدم خواهند بود. آنها بر فراز هاویه دست دراز نموده و قدرت روم را به دست خواهند گرفت و تحت نفوذ این اتحاد سه جانبه این کشور در قدم های روم در پایمال کردن حقوق وجدان قدم خواهد گذاشت». (الن جی. وایت، نبرد عظیم، صفحه ۵۸۸).

این پیامها با درخواستی فوری برای پیروان وفادار مسیح به پایان میرسند تا احکام خدا را از طریق ایمان زنده عیسی که در قلبشان ساکن است، حفظ کنند (مکاشفه ۱۴: ۱۲).

`چگونه این کلام عیسی را درک می کنید که «حقیقت شما را آزاد خواهد کرد؟» به چه معنی است؟ حقیقت چطور شما را آزاد خواهد کرد؟ در این چارچوب «آزاد بودن» به چه معنی است؟`