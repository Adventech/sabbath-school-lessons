---
title:  آمادگی برای بحرانهای نهایی
date:  18/06/2023
---

`اول تسالونیکیان ۵: ۱ – ۶ را بخوانید. پولس رسول درخصوص روزهای آخر تاریخ زمین چه پندهایی می دهد؟`

پولس رسول به ایمانداران در تسالونیکیه اصرار می ورزد تا در چارچوب آمدن دوباره مسیح «مراقب» بوده و «هوشیار» باشند. و وقتی پولس به ایمانداران آن دوره چنین توصیه ای می کند، امروز به ما چه خواهد گفت؟

او همچنین اعلام کرد که آنها «فرزندان نور» هستند (اول تسالونیکیان ۵: ۵) و آنها در «تاریکی» نیستند تا این روز [بازگشت مسیح] (اول تسالونیکیان ۵: ۴) تا «چون دزد» غافلگیر شوند (اول تسالونیکیان ۵: ۴). عیسی در این رابطه با دعای جدی و صمیمانه از مفهوم و تعبیر «مراقب باشید» استفاده کرد (متی ۲۴: ۴۲، متی ۲۶: ۴۰، ۴۱). هوشیار بودن به معنای جدی بودن در مورد زمان هایی است که در آن زندگی می کنیم و روی چیزهایی که واقعاً مهم هستند تمرکز می کنیم.

الن جی. وایت می افزاید: «ما که حقیقت را می دانیم باید برای آنچه که بزودی به عنوان غافلگیری عظیم در دنیا اتفاق می افتد آماده باشیم».- (شهادتهایی برای کلیسا، جلد ۸، صفحه ۲۸).

و در حالی که این امر ممکن است برای دنیا غافلگیری باشد، شما را نباید غافلگیر کند. گرچه نمیدانیم که چه زمانی اتفاق می افتد، به اندازه کافی می بینیم تا بدانیم که می آید و اینکه حالا یعنی همین امروز، روز آمادگی است.

`دانیال ۲ را مرور کنید، و به توالی پادشاهی هایی که آمدند و رفتند توجه کنید، که دقیقا پیشگوئی شده بودند. این قضیه درباره اینکه چطور می توانیم به آنچه که خدا می گوید که اتفاق خواهد افتاد و در واقع اتفاق می افتد اعتماد کنیم؟`

مسیح به ما این پیام های روز آخر را داده است تا بدانیم که چه چیزی واقع خواهد شد و بتوانیم برای آن آماده باشیم. نبوتهای دانیال و مکاشفه که با عطیه نبوت زمان معاصر عجین شده است نسبت به آنچه که واقع می شود، به ما بینش الهی می دهد. کلام نبوی خدا تاریخ رستگاری را پیشاپیش فهرست می کند و دانیال ۲ شواهد و قرائنی قدرتمند و منطقی به ما می دهد که می توانیم به خدا اعتماد کنیم.

`پولس می گوید که مانند دیگران در خواب نباشیم. این به چه معنی است و چگونه می توانیم بدانیم که واقعا در خواب هستیم و چنانچه هستیم چه چیزی باعث بیداری ما خواهد شد؟`