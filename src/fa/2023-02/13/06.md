---
title:  بره، بره ذبح شده
date:  22/06/2023
---

نمادهای بسیاری در مکاشفه وجود دارد، نمادهای کتاب مقدسی مهم؛ از قبیل اژدها در آسمان، (مکاشفه ۱۲: ۳ و ۴ و ۷)،  فرشتگانی که در میانه آسمان پرواز می کنند (مکاشفه ۱۴: ۶)، و زنی که بر اژدهایی سرخ فام سوار است (مکاشفه ۱۷: ۳) و امثالهم. آنها در کلام خدا هستند؛ روح القدس آنها را به یوحنا الهام نموده تا درج کند، و آنها نقش های بسیار مهمی در آشکار نمودن حقیقت برای کسانی دارد که این کتاب را می خوانند زیرا می گوید، «خوشابه حال کسی که این پیشگوییها را برای دیگران بخواند؛ و خوشابه حال آنان که به آن گوش فرا دهند، زیرا زمان وقوع این رویدادها چندان دور نیست» (مکاشفه ۱: ۳).

با این حال، تصویر دیگری وجود دارد که بارها و بارها در سراسر کتاب مکاشفه ظاهر می شود. آن تصویر چیست و چه چیزی را نشان می دهد؟

`مکاشفه ۵: ۶ و ۸ و ۱۲؛ مکاشفه ۷: ۱۷؛ مکاشفه ۱۴: ۱؛ مکاشفه ۱۵: ۳؛ مکاشفه ۱۹: ۷؛ مکاشفه ۲۱: ۲۲ و ۲۳ و مکاشفه ۲۲: ۱ و ۳ را بخوانید. معنی نمادگرایی بره چیست و چرا بارها در کتاب مکاشفه ظاهر می شود؟`

البته، همانطور که در کلمات آغازین کتاب آمده است، این مکاشفۀ «عیسی مسیح» است. و نه تنها یک بره، بلکه یک بره «ذبح شده» (مکاشفه ۵: ۶، ۱۲؛ مکاشفه ۱۳: ۸). یعنی عیسی مسیح مصلوب شد.اینجا قلب و روح است، نه تنها تمام کتاب مقدس، بلکه کتاب مکاشفه و پیام های سه فرشته. ما نمیتوانیم به دعوت خود وفادار باشیم، نمیتوانیم کاری را انجام دهیم که خدا این کلیسا را برای انجام آن برانگیخته است، مگر اینکه بره، بره ذبح شده، یعنی عیسی مصلوب شده، قربانی برای گناهانمان را به عنوان مرکز پیام خود قبول داشته باشیم.

ما باید عمداً برهای را که کشته شده است، در مرکز آموزهها و بشارتهای خود و در قلب هر موعظهای که میکنیم، هر مقالهای که مینویسیم، هر دعایی که میکنیم، هر سرودی که میخوانیم، هر مطالعه کتاب مقدسی که مطرح میکنیم، قرار دهیم. و در هر کاری اجازه دهید تا محبت آشکار شده توسط بره روی صلیب نحوه رفتار ما با یکدیگر را تغییر دهد و ما را به مراقبت از جهان سوق دهد. (انجل مانوئل رودریگز، «خاتمه نبرد کیهانی: نقش پیام های سه فرشته» صفحه ۷۰).

یعنی در میان تصاویر جانوران خطرناک، جنگ اژدها، طاعون، جفا، و نشان وحش، آنچه در پیشاپیش و در کانون پیام قرار دارد بره ذبح شده است. و او به تنهایی، و آنچه برای ما انجام داده است، اکنون انجام می دهد، و قبل از تمام شدن همه چیز انجام خواهد داد - او در نهایت همان چیزی است که پیام های سه فرشته درباره آن است.

`چرا نگه داشتن بره ذبح شده در مرکز پیام ما نه تنها برای هدایت دیگران به آن، بلکه برای زندگی روحانی ما نیز حیاتی است؟`