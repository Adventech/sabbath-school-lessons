---
title:  صحنه ای با شکوه
date:  25/04/2023
---

کتاب های نبوی دانیال و مکاشفه کتابهای همراهی هستند که وقایع روزهای آخر تاریخ زمین را برای ما می گشایند. کتاب مکاشفه اعلام می دارد که زمان داوری خدا فرا رسیده است. کتاب دانیال زمانی که داوری آغاز می شود را آشکار می کند.

در دانیال ۷، خدا تاریخ دنیا را برای نبی آشکار می کند. ملتها ظهور کرده و سقوط می کنند. قدرت های جفاکار بر قوم خدا ستم می کنند.

پس از شرح بابل، ماد و پارس، یونان، روم، در هم شکستگی امپراتوری روم، و جفای کلیسا برای ۱۲۶۰ سال که به تصویر کشیده شده است (دانیال ۷: ۲۵ ؛ همچنین مکاشفه ۱۲: ۶، ۱۴ را ببینید)، خدا ذهن دانیال را بر روی یک رویداد آسمانی با شکوه متمرکز می کند که همه چیز را درست خواهد کرد. توجه نبی از ظهور و سقوط ملت ها و قدرت های ستمگر زمین به بارگاه عرش جهان و داوری نهایی خداوند معطوف می شود، زمانی که او هر اشتباهی را اصلاح می کند و پادشاهی جاودانی عدالت خود را برپا می کند.

خداوند از طریق رویای نبوی دانیال را از هرج و مرج و کشمکش های زمین به معبد باشکوه آسمان به مجلس دادگاه عالی جهان می برد، جایی که مسیح، فرمانروای بر حق این دنیا، از پدر خویش پادشاهی را که مستحق آن است تحویل می گیرد.

`دانیال ۷: ۹ و ۱۰ و ۱۳ را بخوانید و شرح بدهید که دانیال در این آیات چه دید. چه چیزی نیز نتیجه نهایی این داوری است؟ دانیال ۷: ۱۴ و ۲۶ و ۲۷ را ببینید.`

سرنوشت کل بشریت در بارگاه آسمانی رقم می خورد. حق مستولی می گردد. حقیقت ظفر می یابد. عدالت سلطنت می کند. این یکی از شگفت انگیز ترین، حیرت انگیزترین، و تماشایی ترین صحنه های تمام کلام مقدس است. و خبر خوش این است که به خیریت تمامی قوم وفادار ختم به خیر می شود، کسانی که جامه عدالت مسیح را پوشیده اند.

عیسی در حضور تمام جهان به پدر آسمانی خود نزدیک می شود. ملکوتیان در اطراف عرش خدا ازدحام می کنند. تمام موجودات سقوط نکرده گیتی در این صحنه داوری هیبت انگیز ایستاده اند. درگیری طولانی که برای هزاران سال به راه افتاده است به زودی پایان خواهد یافت. نبرد برای تاج و تخت جهان به طور کامل و قطعی پایان می پذیرد.

`دانیال درخصوص امپراتوری هایی که آمدند و رفتند همانگونه که پیشگوئی شده بود درست گفته بود. پس چرا اینقدر منطقی است که به کلام خدا در خصوص آنچه در مورد آخرین «پادشاهی ابدی» که هرگز «از بین نمیرود» اعتماد کنیم؟`