---
title:  خبر خوش داوری
date:  22/04/2023
---

### برای مطالعه این هفته بخوانید
 مکاشفه ۱۴: ۷؛ مزمور ۵۱: ۱ – ۴؛ مکاشفه ۲۰: ۱۲؛ دانیال ۷: ۹ و ۱۴ و ۲۶ ؛ مکاشفه ۴: ۲ – ۴؛ مکاشفه ۵: ۱ – ۱۲.

> <p>آیه حفظی</p>
> «به آواز بلند میگوید، از خدا بترسید و او را تمجید نمایید، زیرا که زمان داوریِ او رسیده است. پس او را که آسمان و زمین و دریا و چشمههای آب را آفرید، پرستش کنید» (مکاشفه ۱۴: ۷).

آنچه که در کتاب مقدس بسیار واضح است این است که خداوند، خدای داوری است و اینکه دیر یا زود، به طریقی داوری – آن داوری که الان فقدان آن وجود دارد – فرا می رسد و توسط خود خداوند انجام خواهد شد که «داور کل زمین» است (پیدایش ۱۸: ۲۵؛ همچنین مزمور ۵۸: ۱۱؛  مزمور ۹۴: ۲؛ مزمور ۹۸: ۹ را ببینید). یا همانگونه که پطرس خود نوشته است: «پس هر یکی از ما حساب خود را به خدا خواهد داد» (رومیان ۱۴: ۱۲).

اندیشه ای ترسناک است، اینطور نیست؟ حساب پس دادن در پیشگاه خدا، خداوندی که همه جزئیات را می داند، خدایی که «هر عمل را با هر کار مخفی خواه نیکو و خواه بد باشد، به محاکمه خواهد آورد» (جامعه ۱۲: ۱۴)؟

با این وجود، داوری در نهایت نیکوئی و فیض خدا را آشکار می سازد واینکه او در نحوه برخوردش با نجات یافتگان و حتی با از دست رفتگان هم منصانه و هم رحمت آمیز عمل می کند.

در این هفته موضوعات عمیقتر داوری را در رابطه با نبرد عظیمی که در جهان شعله ور شده است مورد بررسی قرار خواهیم داد، و به ویژه به قوم وفادار که مواجهه آنان با داوری آینده بدیهی است خواهیم پرداخت (اعمال رسولان ۲۴: ۲۵).