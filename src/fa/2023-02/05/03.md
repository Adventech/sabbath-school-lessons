---
title:  رحمت و داوری خدا
date:  24/04/2023
---

صلیب و داوری هر دو آشکار می کند که خدا عادل و رحیم است. احکام شکسته شده مرگ گناهکار را مطالبه می کند. عدالت اظهار می دارد، «مزد گناه موت است». رحمت پاسخ می دهد، «هدیه خدا حیات ابدی در مسیح عیسی خداوند ماست» (رومیان ۶: ۲۳). اگر احکام خدا می توانست تغییر یافته یا باطل شود، مرگ عیسی کاملا غیر ضروری می بود. مرگ مسیح ماهیت ابدی احکام را برقرار می سازد و احکام، اساس داوری است.

`مکاشفه ۲۰: ۱۲ را بخوانید. ما چگونه داوری می شویم؟ اعمال خوب ما چه ارتباطی با رستگاری ما دارد؟`

کارهای ما انتخاب های ما و وفاداری ما به خدا را آشکار می کند. مطابق با افسسیان ۲: ۸ و ۹، « زیرا که محض فیض نجات یافتهاید ... و نه از اعمال، تا هیچکس فخر نکند». ولی وقتی که مسیح ما را نجات دهد، ما را تغییر می دهد. «زیرا که صنعت او هستیم، آفریده شده در مسیح عیسی برای کارهای نیکو» (افسسیان ۲: ۱۰).

کارهای خوب ما، که با روح القدس قدرتمند شده است، ما را رستگار نمی سازد، ولی تصدیق می کند که ایمان ما اصیل است. داوری نهایی خدا هر گونه تظاهر، ریا، دروغ را از بین می برد و به عمق وجود ما نفوذ می کند. الن جی وایت در به تصویر کشیدن موقعیت ما در برابر خدا در داوری، این بینش قدرتمند را در مورد اینکه چگونه انجیل و داوری دست به دست هم می دهند ارائه می دهد.

«این واقعیت که قوم تایید شده خدا در برابر خداوند با جامه های کثیف می ایستند بایستی به فروتنی و تفتیش دل تمامی کسانی که به نام او اقرار نموده اند بینجامد. کسانی که به واقع باطن خود را با اطاعت از حقیقت پالایش می کنند نظریه بسیار فروتنانه ای نسبت به خودشان دارند.

هر چه که از نزدیک تر شخصیت بی عیب مسیح را مشاهده کنند، اشتیاق آنان برای تطبیق دادن خود به شباهت او مشتاق تر می شوند و خلوص و قدوسیت را در خود کم تر می بینند. ولی در حالی که باید به وضعیت گناه آلود خود توجه کنیم، بایستی به مسیح تکیه کنیم که عدالت، قدوسیت و رهایی دهنده ماست. ما نمی توانیم به اتهامات شیطان بر علیه خودمان پاسخ دهیم. مسیح به تنهایی می تواند از جانب ما دادخواست تاثیربخشی ارائه نماید. او قادر است تا با استدلالهایی که نه پایه بر شایستگیهای خودمان دارد، بلکه با شایستگیهایی که در خودش یافت می شود اتهام زننده را ساکت نماید» (شهادتهایی برای کلیسا، جلد ۵ صفحات ۴۷۱ و ۴۷۲).

`به قول الن جی وایت، جدایی ناپذیر بودن انجیل از داوری را چگونه می بینید؟ از این پیوند بین انجیل و داوری چه امیدی می توانید برای خود داشته باشید؟`