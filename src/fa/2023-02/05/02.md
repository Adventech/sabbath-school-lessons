---
title:  اهمیت زمان داوری
date:  23/04/2023
---

مکاشفه، آخرین کتاب از کتاب مقدس، بر اوج گیری نبرد طویل المدت بین خیر و شر تمرکز دارد. در اینجا لوسیفر، فرشته طغیانگر را داریم که عدالت، انصاف و حکمت خدا را به چالش کشید. او ادعا کرد که خدا در شیوه ای که جهان را اداره کرده بی انصاف و نا عادل بوده است. داوری نهایی مکاشفه در کانون مناقشه بر سر شخصیت خداست.

`مکاشفه ۱۴: ۷ می گوید: «و به آواز بلند میگوید، از خدا بترسید و او را تمجید نمایید، زیرا که زمان داوریِ او رسیده است. پس او را که آسمان و زمین و دریا و چشمههای آب را آفرید، پرستش کنید». چرا تا این حد مهم است که درست بعد از اینکه درباره «انجیل ابدی» به ما گفته شد، پیام فرشته اول از داوری خدا سخن به میان می آورد؟ انجیل ابدی چه ربطی به داوری خدا دارد؟`

انجیل و داوری، هر دو بخشهایی از پیام فرشته اول هستند که بطور انفصال ناپذیری با هم پیوند دارند. اگر بخاطر انجیل ابدی نبود، امیدی برای داوری نمی داشتیم. در واقع، آنگونه که خواهیم دید، انجیل ابدی در واقع، تنها امید ما به داوری است. جای تردید نیست که اعلام داوری بخشی از محتوای انجیل است.

در خلال این داوری، جهان های سقوط نکرده خواهند دید که خدا از هیچ کاری برای هر یک از انسانها دریغ نکرده است. این داوری، عدالت و رحمت خدا را آشکار می سازد. این داوری دربارت محبت و احکام اوست و از فیض او سخن می گوید تا رستگار کند و با قدرت خویش رهایی بخشد.

داوری بخشی از راه حل نهایی خدا برای مشکل گناه است. در نبرد عظیم بین خیر و شر در جهان، خدا به اتهامات شیطات بر روی صلیب پاسخ داد، ولی در داوری، او آشکار می کند که او هر کار ممکنی را انجام داده تا ما را نجات داده و ما را به صلیب هدایت کند.

سوابق دقیق ازلی آسمانی از جزئیات گشوده خواهد شد (دانیال ۷: ۱۰ را ببینید). ما آنقدر برای خدا ارزشمندیم که کل جهان باز خواهد ایستاد تا تصمیم هایی که در پرتو اظهار علاقه روح القدس و رهایی  که مسیح بر روی صلیب جلجتا به رایگان مهیا کرد، اتخاذ کرده ایم را بررسی کند.

`مزمور ۵۱: ۱ – ۴ بخصوص آیه ۴ را به دقت بخوانید. چگونه این آیات به روشن شدن معنا و هدف داوری کمک می کند؟`