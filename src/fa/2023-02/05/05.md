---
title:  نگاهی اجمالی به آسمان
date:  26/04/2023
---

در مکاشفه ۴، یوحنا دری گشوده را در آسمان مشاهده می کند و دعوت می شود و به او گفته می شود، « به اینجا صعود نما تا اموری را که بعد از این باید واقع شود به تو بنمایم» (مکاشفه ۴: ۱).

عیسی، آن رسول را دعوت می کند، از میان آن در باز درب حرم مطهر آسمانی را بنگرد تا صحنه های ابدی در نبرد عظیم بین خیر و شر را مشاهده کند. ما نیز می توانیم از طریق آن درب گشوده با یوحنا نگاه کنیم و گوشه های از نقشه ابدی رستگاری را ببینیم. ما شاهدان مسائلی هستیم که در بارگاه آسمانی درباره آنها تصمیم قاطع گرفته شده است. مسائل بنیادین در نبرد عظیم بیت خیر و شر در برابر چشمان ما مطرح می گردند.

`مکاشفه ۴: ۲ – ۴ را بخوانید. چه تشابهاتی را می توانید در اینجا را صحنه داوری در دانیال ۷ ببینید؟`

بدیهی است که این صحنه ای از بارگاه است. خدای پدر بر تخت می نشیند که توسط ملکوتیان احاطه شده است. رعد و برق نماد داوری خداوند است. همچنین در مکاشفه ۴: ۴ متوجه می شویم که ۲۴ پیر فرزانه در اطراف تخت خدا حضور دارند.

این ۲۴ نفر چه کسانی هستند؟ در اسرائیل کهن ۲۴ بخش در کهانت لاویان وجود داشت. این کاهنان معرف قوم در برابر خدا بودند.

در اول پطرس ۲: ۹، رسول اظهار می دارد که ایمانداران عهد جدید «نسل برگزیده»، «کهانتی همایونی» هستند. شاید این ۲۴ پیر معرف تمامی رهایی یافتگان باشند که روزی در اطراف سریر خداوند به شادمانی خواهند پرداخت، یا شاید معرف افرادی باشند که در زمان قیام مسیح قیام کرده اند و با او به آسمان صعود کرده اند (متی ۲۷: ۵۲ و افسسیان ۴: ۷ و ۸).

به هر جهت، این خبر خوبی است. بعضی از رهایی یافتگان از زمین در اطراف سریر خدا گرد هم می آیند. آنان با همان وسوسه هایی روبرو شده بودند که ما می شویم. بواسطه فیض مسیح و قدرت روح القدس، آنان غلبه می یابند. آنان با «رداهای سپیدی» ملبس شده اند که حاکی از عدالت مسیح است که گناهانشان را پوشانیده و پاک کرده است. آنها تاجهایی طلایی بر سر دارند که دلالت بر پیروزی آنان در نبرد با اهریمن دارد و از دودمان سلطنتی آسمانی از ایمان پرگشته ایمانداران می باشند.

تخت را می بینیم که در آسمان برپاداشته شده است و خداوند بر روی آن نشسته است. ملکوتیان در اطراف تحت حلقه زده اند و بزودی تمامی موجودات آسمان شروع به سرودخوانی می کنند و حمد و ستایش به اوج می رسد: «ای خداوند، مستحقّی که جلال و اکرام و قوّت را بیابی، زیرا که تو همة موجودات را آفریدهای و محض ارادة تو بودند و آفریده شدند» (مکاشفه ۴: ۱۱).