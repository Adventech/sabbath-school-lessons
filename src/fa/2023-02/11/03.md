---
title:  کشمکش کیهانی
date:  05/06/2023
---

`متی ۲۷: ۴۵ – ۵۰ را بخوانید. این موضوع درباره آنچه که عیسی بر روی صلیب تجربه کرده بود چه تعلیم می دهد؟ منظور عیسی از سوالش از خدا که چرا مرا ترک کرده ای، چه بود و این صحنه چگونه به ما کمک می کند تا درک کنیم که «ایمان عیسی» را داشتن به چه معنایی است؟`

عیسی با آویخته شدن بر صلیب، غرق در ظلمت، تحمل گناه، شرم و محکومیت گناهان جهان، و دور از احساس محبت پدرش، به رابطه ای که با پدر در طول زندگی خود داشت اتکا داشت. یعنی از طریق یک زندگی با وابستگی کامل به پدر، حتی در زمانهای خوب، عیسی برای بدترین زمانها، حتی صلیب، آماده شده بود. منجی ما اعتماد کرد، حتی زمانی که همه اطرافیان او فریاد می زدند که تردید کند. حتی زمانی که به نظر می رسید که خدا او را ترک کرده است، عیسی تسلیم نشد.

«در میان تاریکی خوفناک، که بظاهر ترک شدن از سوی خدا بود، مسیح آخرین جرعه از جام مهیب بشری را نوشیده بود. در آن ساعتهای ترسناک او بر شواهد پدرش مبنی بر اینکه او را پذیرفته بود تکیه کرده بود....  مسیح با ایمان به پیروزی دست یافته بود». – (الن جی وایت، ظفرمندی مسیح، صفحه ۲۷۷).

ایمان عیسی چنان ایمان عمیق و قابل اعتماد و متعهدانه ای است که تمامی دیوها در کهکشان و تمامی آزمونها و سختی ها بر روی زمین نمی تواند آنرا متزلزل کند. این ایمان است که اعتماد می آورد زمانی که نمی تواند ببیند، باور می کند زمانی که نمی تواند بفهمد، وفادار می ماند وقتی چیزی برای دست آویز شدن بر آن وجود ندارد. این «ایمانِ عیسی» هدیه ای است که با ایمان دریافت می کنیم و ما را در میان بحرانها به پیش می برد. این ایمان عیسی است که در دلهای ما ساکن است که ما را قادر می سازد تا مسیح را به عنوان مقتدا عبادت کنیم و بر او ثابت قدم بمانیم زمانی که نشان وحش در مکاشفه تحمیل می شود.

و با این وجود، این چیزی نیست که از ناکجاآباد به طور ناگهانی ظاهر شده باشد. قوم خدا روز به روز یاد گرفته اند که با ایمان زندگی کنند. در زمانهای خوب، در زمانهای بد، وقتی خدا را به خود نزدیک می یابند، زمانی که خدا دور به نظر میرسد - مهم نیست. «عادل به ایمان زندگی خواهد کرد» (غلاطیان ۳: ۱۱؛ همچنین نگاه کنید به حبقوق ۲: ۴). زمان آماده سازی الان است. الان هر آزمایشی، اگر با ایمان تحمل شود، می تواند ثمره گرانبهایی در زندگی ما داشته باشد.

`به زمانی فکر کنید که به نظر می رسید زندگی در اطراف شما در حال فروپاشی است و تنها چیزی که داشتید ایمان شما بود. چطور از پس آن برآمدید؟ چه درس هایی یاد گرفتید؟ چه چیزی را تجربه کردید که میتوانست به دیگران کمک کند که ممکن است دچار مشکل مشابهی شوند؟`