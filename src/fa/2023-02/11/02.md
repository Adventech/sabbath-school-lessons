---
title:  استقامتی پایدار
date:  04/06/2023
---

همانگونه که در مکاشفه ۱۴: ۷ دیدیم، خداوند همه مردم را فرا می خواند تا خالق را عبادت کنند. این اولین پیام فرشته است. در مکاشفه ۱۴: ۸ خداوند در خصوص سیستم مذهبی «بابل» و ریشه هایی که در بابل کهن دارد هشدار می دهد. این پیام فرشته دوم است.

در مکاشفه ۱۴: ۹ و ۱۰ فرشته سوم بر ضد پرستش وحش هشدار می دهد. فرشته با صدایی بلند تصریح می کند، «اگر کسی وحش و صورت او را پرستش کند و نشان او را بر پیشانی یا دست خود پذیرد. او نیز از خمرِ غضبِ خدا که در پیاله خشم وی بیغش آمیخته شده است، خواهد نوشید، و در نزد فرشتگانِ مقدّس و در حضور برّه، به آتش و کبریت، معذّب خواهد شد».

`مکاشفه ۱۴: ۱۲ را بخوانید. دو ویژگی که در این آیه درباره قوم خدا در روزهای آخر می یابیم چیست؟ چرا هر دو از اهمیت برخوردارند؟`

واژه یونانی هوپومون - که بهتر است «استقامت و پایداری» ترجمه شود. خداوند مردمی را در زمان آخر خواهد داشت که در مواجهه با ضدیت و جفای شدید وفادار باقی بمانند.

از طریق فیض او، آنها با استقامت و پایداری تحمل کرده، خدا محور زندگی می کنند، از فیض پر گشته و زندگی مطیعانه ای خواهند داشت.

پرستش آفریننده (مکاشفه ۱۴: ۷) در تقابل مستقیم با پرستش وحش قرار دارد (مکاشفه ۱۴: ۹) و تاکید خود را در قومی می یابد که احکام خدا را حفظ می کنند و به عیسی ایمان دارند (مکاشفه ۱۴: ۱۲). این نبرد نهایی بر سر وفاداری به مسیح یا وفاداری به قدرت وحش بر حول پرستش می چرخد، و کانون این نبرد بزرگ بین خیر و شر روز سبت می باشد.

`رومیان ۸: ۱ – ۴؛ افسسیان ۲: ۸ – ۱۰ و کولسیان ۱: ۲۹ را بخوانید. این آیات درباره نتیجه زندگی با ایمان چه می آموزند؟`

ما در زندگی با ایمان، فیض او را دریافت می کنیم و زندگی ما تغییر می یابد. پیروان متعهد منجی نه تنها به عیسی ایمان دارند، ایمانِ عیسی را نیز خواهد داشت. کیفیتِ ایمانِ آخرالزمانیِ عیسی از آن آنها خواهد بود، و مانند عیسی تا حد مرگ وفادار خواهند ماند.

`در امور کوچک چقدر وفادار هستید؟ چه چیزی ممکن است به شما بگوید که در زمان آزمایش واقعی چگونه خواهید بود؟ (لوقا ۱۶: ۱۰).`