---
title:  'مهر خدا و نشان وحش: بخش ۱'
date:  03/06/2023
---

### برای مطالعه این هفته بخوانید
مکاشفه ۱۴: ۱۲؛ افسسیان ۲: ۸ – ۱۰؛ متی ۲۷: ۴۵ – ۵۰؛ مکاشفه ۱۳: ۱۵ – ۱۷؛ مکاشفه ۱۴: ۴؛ لوقا ۵: ۱۸ – ۲۶.

> <p>آیه حفظی</p>
> «و فرشته دیگری دیدم که از مَطلَع آفتاب بالا میآید و مُهر خدای زنده را دارد. و به آن چهار فرشتهای که بدیشان داده شد که زمین و دریا را ضرر رسانند، به آواز بلند ندا کرده میگوید، هیچ ضرری به زمین و دریا و درختان مرسانید تا بندگان خدای خود را بر پیشانیِ ایشان مُهر زنیم» (مکاشفه ۷: ۲ و ۳).

همانطور که ما رویدادهای آخر زمان را در رابطه با علامت وحش مطالعه می کنیم، یکی از نکات مهمی که به دست می آید تفاوت بین نحوه عملکرد خدا و نحوه عملکرد دشمن جانها است.

همانطور که مطالعه کردیم، موضوعات اصلی در نبرد بزرگ بین مسیح و شیطان بر وفاداری، اقتدار، و عبادت متمرکز است. پیشگویی هایی که در مکاشفه ۱۳، قدرت وحش، شاخ کوچک در دانیال ۷، و «پسر هلاکت» در ۲ تسالونیکیان ۲ را توصیف می کنند، همگی از قدرتی صحبت می کنند که اقتدار خدا را غصب می کند، به وفاداری فرمان می دهد، و سیستم جعلی عبادت را معرفی می کند. و آنها این کار را از طریق استفاده از زور، اجبار، و گاه رشوه و پاداش انجام می دهند - همه اینها برای تحمیل عبادت است.

در مقابل، محبت نیروی محرک بزرگ ملکوت خداست. قوم خدا در عوض پرستش وحش، از پرستش خداوند به اوج شادی و خوشی می رسند. آنها به او متعهد هستند زیرا می دانند که او چقدر به آنها متعهد است. تنها یک چیز وجود دارد که هر یک از ما را از دریافت نشان وحش در آخرالزمان باز می دارد: عشق و علاقه به عیسی به قدری عمیق است که هیچ چیز نمی توانداعتماد و اتکا ما بر او را بشکند.

در این درس، مضامین بیشتری را کشف و بررسی خواهیم کرد.