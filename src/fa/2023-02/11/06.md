---
title:  'عیسی: تنها شفیع ما'
date:  08/06/2023
---

`مکاشفه ۱۳: ۴ و ۵ را بخوانید. از این آیات چگونه می توانیم علامت های وحش را تشخیص بدهیم؟`

وحش مکاشفه یک قدرت مرتد مذهبی است که از روم بت پرست سر در آورده و رشد نموده و به یک سیستم عبادتی جهانی مبدل می شود. بر اساس مکاشفه ۱۳: ۵ این قدرتی کفرآمیز است. در عهد جدید، توهین به مقدسات یا کفرورزی یعنی اینکه امتیازات خداوند را به عنوان یکسان برای انسان قائل شدن.

`لوقا ۵: ۱۸ – ۲۶ و یوحنا ۱۰: ۳۳ را بخوانید. این آیات کدام دو جنبه از کفر را تشخیص می دهد؟`

عیسی توسط رهبران به کفرگویی متهم شد. در مورد عیسی، این اتهامات ناعادلانه بود، زیرا او تمام اختیارات و اقتدار خدا را داشت - از جمله از حق آمرزش گناهان ما برخوردار بود. و این به این دلیل است که عیسی خداست. یا همانطور که او با قدرت بیان کرد: «فیلیپ،آیا پس ازاین مدت که با شما بودم هنوز مرا نشناختید؟ هر که مرا دیده است، پدر را دیده است. پس چگونه می توانید بگویید: «پدر را به ما نشان بده؟» (یوحنا ۱۴: ۹).

ضمنا اول تیموتائوس ۲: ۵ به ما می آموزد که تنها یک شفیع و واسطه بین خدا و انسان وجود دارد و آن فرد عیسی مسیح است. در مقابل، کلیسای روم تعلیم می دهد که کاهن واسطه بین خدا و بشر گناهکار است. ولی بخاطر اینکه کاهن خودش یک بشر گناهکار است او نمی تواند واسطه و شفیع ما باشد زیرا او نیز به شفیعی نیاز دارد.

کفر نیز به عنوان ادعای بشریِ خدا بودن یا ایستادن در جای خدا تعریف می شود. در اینجا فقط دو بیانیه از منابع معتبر کلیسای روم آورده شده است:

«پاپ از چنان مقام و منزلتی شامخ و رفیع برخوردار است که او یک انسان صرف نیست .... او به عنوان خدایی بر روی زمین است».- لوسیوس فراریس، «پاپا» مقاله ۲ از پرومپتا بیبلیوتکا (۱۷۶۳)، جلد ۶ صفحات ۲۵ – ۲۹.

پاپ لئو سیزدهم اینگونه به خود می بالید: «ما [پاپ ها] در این زمین جایگاه خدای متعال را داریم» - مرجع: نامه های مهم کلیسای کاتولیک از پاپ لئو سیزدهم (نیویورک: بنزیگر، ۱۹۰۳) ص. ۱۹۳.

این ادعاها زمانی بیشتر مرتبط میشوند که بفهمیم کلمه «انتی»، مانند انتی کرایست، همیشه به معنای «علیه یا ضد» نیست، بلکه میتواند به معنای «جایگزین» نیز باشد. از این رو انتی کرایست نیز به معنای « جایگزین یا به جای مسیح» است. اینجاست که کفرگوئی اتفاق افتاده!