---
title:  زنجیره بی خدایی
date:  06/06/2023
---

پیشگویی در مورد علامت وحش در خصوص عدم تحمل مذهبی، تحریم اقتصادی، جفا و در نهایت حکم مرگ می باشد. با کمال تعجب، در اینجا پیامی برای تشویق نیز هست. حتی در بدترین زمان، خدا قوم خود را که «احکام خدا را نگاه می دارند و به عیسی ایمان دارند» حمایت خواهد کرد (مکاشفه ۱۴: ۱۲). و البته، در میان آن احکام، حکم چهارم - روز هفتم سبت می باشد.

نبوت نشانه وحش در مکاشفه ۱۳ به ما در مورد بدترین، یعنی از شرایط حاد جنگ شیطان بر علیه خدا سخن می گوید. اولین راهبرد او در این کارزار، بکار بردن مکر و فریب است. مکاشفه ۱۳ در مورد زمانی در آینده سخن می گوید که شیطان از طریق یک قدرت [مذهبی ـ سیاسی] زمینی به نام وحش کار می کند و به زور متوسل می شود.

البته جفای مذهبی چیز تازه ای نیست. از زمانی که قابیل هابیل را کشت به خاطر شیوه عبادتی که خدا به آنها دستور داده بود (پیدایش ۴: ۱ – ۸ را ببینید). عیسی گفت که جفا و شکنجه حتی برای ایمانداران در قرن اول و بعد از آن در طول اعصار اتفاق خواهد افتاد: «او هشدار می دهد که زمانی فرا می رسد که افرادی می اندیشند که اگر شما را بکشند خدا را خدمت کرده اند» (یوحنا ۱۶: ۲ و همچنین متی ۱۰: ۲۲؛ اول پطرس ۴: ۱۲ را ببینید).

علامت نبوت وحش مربوط به حلقه نهایی این زنجیره غیر الهی است. مانند جفاها و شکنجه های گذشته، این برنامه برای وادار کردن همه افراد برای تطبیق یافتن با مجموعه معینی از عقاید و یک سیستم عبادی مورد تایید طراحی شده است.

`مکاشفه ۱۳: ۱۵ – ۱۷ را بخوانید. قوم خدا در زمان آخر در بحران نهایی با چه چیزی مواجه می شوند؟`

این پیشگویی می گوید که جفا و شکنجه با تحریم های اقتصادی آغاز می شود: «هیچ کس نمی تواند بخرد یا بفروشد» مگر اینکه «علامت» را داشته باشد. وقتی این اتفاق بیفتد، اکثریت عظیمی تسلیم خواهند شد. هر کسی که امتناع کند در نهایت تحت حکم اعدام قرار می گیرد.

اهرمین، مسیحیان اقرار کرده را آماده می سازد تا در زندگی با او سازش کرده و نشان وحش را قبول کنند زمانی که آزمون نهایی در آینده بر ما بیاید. محبت خدا برای هر یک از ما، ما را تقویت نموده و در زمان های سختی پیش رو محفوظ خواهد داشت.

`غلاطیان ۶: ۷ - ۹ را بخوانید. گرچه در چارچوب وقایع آخر زمان نوشته نشده است، چرا آن اصل آنقدر با مسائل نشان وحش مرتبط است و چگونه می توانیم وفادارانه و پابرجا بایستیم؟`