### پیام های سه فرشته

در ۱۵ اکتبر ۱۸۴۴، یک هفته قبل از یاس و ناامیدی عظیم، پسری در یک خانواده مذهبی با اعتقادات لوترین در آلمان متولد شد. نام او فردریک نیچه بود که به یکی از تاثیرگذارترین معتقدان خداناباوری جهان مدرن مبدل شد. نیچه با این باور که خدای مسیحیان در غرب در آستانه مرگ قرار دارد، کارزاری را بر ضد تاثیر اخلاقی مداوم مذهب مسیحیت براه انداخت و آن را به عنوان «اخلاقیات اسارت» به باد تمسخر گرفت. او مسیحیان را افراد ضعیفی خطاب کرد که در صدد محافظت از خود در برابر قوی تر ها هستند و تصورات ابلهانه ای را ساخته و پرداخته اند. مفاهیمی از قبیل «دشمنان خود را دوست بدارید». برای نیچه، مدرنیته باید از مفاهیم قدیمی «خیر و شر» فراتر می رفت. شخصیتی در یکی از کتاب هایش به نام(چنین گفت زرتشت)اعلام نمود: «لوح های کهنه احکام را در هم بشکن!» (که البته منظور او ده فرمان است).

سال ۱۸۴۴ برای کارل مارکس بانی کمونیزم نیز مهم بود. این اثر که «نسخه های خطی اقتصادی و فلسفی ۱۸۴۴» نام داشت، توسط مارکس در آن سال نوشته شده بود، با اینکه تا سال ۱۹۳۲ توسط اتحاد جماهیر شوروی انتشار نیافته بود. نسخه های خطی، نشان دهنده رویش ابتدائی ایدئولوژی مارکس است که در آن او برای واقعیتی کاملاً ماتریالیستی [مادیگرایی]استدلال میکرد که از فازهای گوناگون اقتصادی گذر خواهد کرد تا کارگران جهان متحد شده، ظالمان کاپیتالیست [سرمایهداری] را سرنگون کرده و یک مدینه فاضله بر روی زمین ایجاد نمایند.

سال ۱۸۴۴ برای چارلز داروین نیز مهم بوده است. در آنچه که به عنوان «مقاله ۱۸۴۴» مشهور شد، داورین یکی از گفتمان های نخستین فرضیه تکامل تدریجی را تدوین نمود؛ با اینکه عمومی نشده بود. تنها در سال ۱۸۹۵ با انتشار «مطالعه ای بر خاستگاه گونه ها»، داروین بطور علنی دیدگاه خود را اعلام کرد که کل حیات بر روی زمین از نیاکان مشترک و تنها با فرایندی طبیعی و تصادفی سرچشمه گرفته است.

با این وجود سال ۱۸۴۴، سال محقق شدن ۲۳۰۰ روز نبوت دانیال ۸: ۱۴ بود، و همان سالی بود که در خاکسترهای نومیدی عظیم بذری کاشته شد که در یک جنبش جهانی جوانه زد و هسته اصلی پیام آن، ایدئولوژی تکانشی مارکسیست، نیچه و داروین را پس زد.

نهضت ادونتیست روز هفتم که متضاد مارکس بود، اعلام کرد که نبرد بزرگ بین مسیح و شیطان یک جریان ماتریالیستی تاریخی نیست، بلکه تاریخ جهان را تشریح می کند که نه با ایجاد یک آرمانشهر یا مدینه فاضله کمونیستی ساخته دست بشر، بلکه با برپائی پادشاهی ابدی خدا که فراطبیعی است خاتمه می یابد.

نهضت ادونتیست روز هفتم که در مقابل داروین قرار داشت تعلیم می داد که حیات نه بطور طبیعی و در یک فرآیند جهشی تصادفی و انتخابی بلکه با قدرت خدای خالق سرچشمه گرفته است که در طی شش روز حیات را بر روی زمین خلق نمود و در روز هفتم آرام گرفت.

و جنبش ادونتیست روز هفتم که بر ضد اندیشه نیچه بود اعلام داشت که خدا نه تنها وجود دارد بلکه قوانین اخلاقی جهان شمول او (احکام قدیمی حک شده بر لوح های سنگی)، یعنی ده فرمان، به عنوان معیار غایی داوری باقی است و بر تمامی بشریت الزام آور می باشد.

آیا تمامی این رخدادهای سال ۱۸۴۴، بطور تصادفی بطور همزمان بوده است؟ نه نباید چنین اندیشید.

کارهای سه شخصیت تاثیر گذار مارکس، نیچه و داروین، صدمات جبران ناپذیری را بر بشریت وارد ساخته است.

ولی در میان این سه عقیده نادرست، خدا جهان را بدون شاهدی برای حقیقتش رها نکرد، به همین دلیل است که چرا در میان این ایدئولوژی های مخرب، او نهضتی را برپا ساخت که به مرور زمان به کلیسای ادونتیست روز هفتم – که حامل پیام های سه فرشته بودند مبدل شد.

اینها پیام هایی هستند که در هسته خود، خطاها و برداشتهای غلطی را که از طریق این مردان به شدت فریب خورده ترویج شده بود، نفی نمودند.

پیام های سه فرشته، در مفهمومی، دستورات اکید و کلیدی کلیسای ادونتیست روز هفتم می باشد. و آنها در هسته خود انجیل را دارند که ناب و ساده است ولی انجیلی است که در چارچوب «حقیقت حاضر» ارائه شده است (دوم پطرس ۱: ۱۲).

و این پیامهای سه فرشته، در این سه ماهه مورد مطالعه قرار می گیرد.

مارک فینلی،اهل کنتیکت ایالات متحده مبشری جهانی و مشهور است که از سال ۲۰۰۵ تا ۲۰۱۰ معاونت مجمع عمومی را در اختیار داشت. پس از بازنشستگی از مشغله تمام وقت، دستیار دبیر کل مجمع عمومی شد. کشیش فینلی و همسرش ارنستین، دارای سه فرزند و پنج نوه می باشند.

درس یکم ۵ – ۱۱ فروردین ۱۴۰۲

عیسی پیروز می شود – شیطان شکست می خورد