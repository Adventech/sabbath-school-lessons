---
title:  اندیشه هایی فراتر
date:  31/03/2023
---

به مفهومی می توانیم استدلال کنیم که خدا گزینه دیگری نداشت: اگر او می خواست تا موجوداتی داشته باشد که او و دیگران را دوست داشته باشند، باید آنان را آزاد می آفرید.

اگر آزاد نمی بودند، نمی توانستند دوست داشته باشند و جهان ما بدون محبت چگونه جهانی می شد؟ این همان چیزی است که برخی افراد ادعا کرده اند: چیزی نمی شد جز یک ماشین بی ذهن که طبق قوانین سختگیرانه علت و معلولی کار می کند و در آن نه اختیار آزاد داریم، نه انتخاب آزاد، و ما چیزی نبودیم جز تکه های گوشتی و خونی که از ذرات زیراتمی تشکیل شده، که فقط از قوانین فیزیک تبعیت می کنند.

این نه تصویری دلنشین است و نه معرف آنچه که می دانیم درست است می باشد. برای مثال چه کسی در میان ما می اندیشد که محبت ما به والدینمان، فرزندانمان، همسرانمان چیزی نیست جز چیدمان اتم ها؟

«قانون محبت بنیاد حکومت خداست، شادی و سعادت تمامی موجودات هوشمند بستگی به هماهنگی کامل با اصول عالی عدالت دارد. خداوند مشتاق است که تمامیه مخلوقاتش خادمین محبت باشند – خدمتی که از قدردانی از شخصیت او سرچشمه می گیرد. او از اطاعت تحمیل شده خشنود نمی شود؛ و به همگان آزادی اختیار ارزانی داشته است، تا بطور داوطلبانه او را خدمت کنند.

«مادامی که همه مخلوقات آفرینش وفاداری و بیعت محبت آمیز خویش را اعلام کردند، در سرتاسر ملکوت خدا، هماهنگی کامل و عالی وجود داشت. سپاه فرشتگان بخاطر تحقق اهداف خالق، شادمانی می کردند. آنان از منعکس کردن جلال خدا و حمد و پرستش او شاد و مسرور می شدند. و تا زمانی که محبت به خدا مقدم بر هر چیز بود، محبت به یکدیگر نیز پاکدلانه و ایثارگرانه بود. هیچ نشانی از نفاق برای بر هم زدن هماهنگی های آسمانی دیده نمی شد» (الن جی وایت، مشایخ و انبیا، صفحات ۳۴ و ۳۵).

**سوالاتی برای بحث:**

`۱. چرا مکاشفه ۱۲ مقدمه مناسبی برای پیام های سه فرشته است، بخصوص در راستای دیدگاه نبردی که در پایان زمان فرا می رسد؟`

`۲. مکاشفه ۱۲ چگونه در وسوسه ها و مشقاتی که روزانه بطور شخصی با آنها مواجه می شوید به شما مجددا اطمینان خاطر می بخشد؟`

`۳. برخی باور دارند که اعمال ما بطور وسیعی به وراثت و شرایط محیطی ما بستگی دارد. آيا شما با این باور موافق یا مخالف هستید؟ انتخاب ما در تعیین رفتار ما چه نقشی ایفا می کند؟ رابطه بین انتخاب های ما و قدرتِ گردانندگیِ امور توسط خدا در زندگیمان را به بحث بگذارید.`