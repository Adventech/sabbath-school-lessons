---
title:  نبرد در آسمان
date:  26/03/2023
---

مکاشفه ۱۲ سلسله حوادث چشمگیری را ارائه می دهد، شِمائی از یک نبرد طویل المدت بین خیر و شر که در آسمان شروع شده، ولی در اینجا بر روی زمین خاتمه خواهد یافت. این سلسله حوادث ما را از طریق جریان زمان به پائین می آورد، از صحنه های آغازین طغیان شیطان در آسمان تا حمله های سبعانه ای که بر امت خدا در روزهای پایانی روا می دارد.

`مکاشفه ۱۲: ۷ – ۹ را بخوانید که این نبرد کیهانی بین خیر و شر را شرح می دهد. چطور ممکن است که چنین چیزی در آسمان اتفاق افتاده باشد؟ این آیات درباره واقعیت آزادی اختیار و آزادی انتخاب بر چه چیزی دلالت دارند؟`

آزادی انتخاب اصل بنیادین حکومت خداوند هم در آسمان و هم در زمین است. خداوند چه در آسمان و چه در زمین آدم آهنی درست نکرده است. ما که به شباهت از خدا آفریده شده ایم می توانیم انتخاب های اخلاقی داشته باشیم.

قدرت انتخاب بطور نزدیکی با قدرت توانایی برای محبت نمودن همسو است. اگر قدرت انتخاب را از بین ببرید، توانایی محبت کردن را از بین می برید، زیرا که محبت هرگز نمی تواند تحمیل شده یا به زور اعمال شود.

محبت تجلی آزادی اختیار است. هر فرشته ای در آسمان با گزینه ای روبرو بود، تا محبت خدا را قبول کرده، از خودخواهی و تکبر و سرکشی دوری کند. درست همانطور که فرشتگان آسمانی توسط محبت با انتخاب ابدی مواجه بودند، مکاشفه در نبرد نهایی زمین به هر یک از ما گزینه های ابدی ارائه می کند.

در نبرد عظیم هرگز بی طرفی وجود نداشته است (لوقا ۱۱: ۲۳ را ببینید) و در نبرد نهایی زمین نیز بی طرفی نخواهد بود.

درست همانطور که هر فرشته ای جبهه عیسی یا لوسیفر را انتخاب کرد، تمامی بشریت با انتخاب غیر قابل بازگشت خود در پایان زمان رهبری خواهد شد. از چه کسی بیعت نموده، پرستش کرده، یا فرمانبرداری می کنیم؟این قضیه مشکل همیشگی بشر بوده و خواهد بود، با این وجود در بحران نهایی تاریخ زمین چشمگیرتر و پرشور تر خواهد بود.

ولی در اینجا خبرهای خوش غیر قابل باوری وجود دارد: مکاشفه ۱۲ پیروزی مسیح را در نبرد توصیف می کند، و تنها کاری که ما با استفاده از اراده آزاد خود باید انجام دهیم اینست که در کنار او باشیم، در کنار طرف برنده. چقدر عالیست که بتوانید طرفی را در یک نبرد انتخاب کنید که از قبل می دانید، پیروز خواهد بود.

`در خصوص آزادی اختیار و انتخاب مقدس عیسی بیندیشید، با علم به اینکه می دانست او را به صلیب خواهد برد (دوم تیموتائوس ۱: ۹ را ببینید)، به هر صورت به ما آزادی اختیار داد. این موضوع درباره اینکه چطور باید محتاطانه از این هدیه ارزشمند و مقدس استفاده کنیم چه چیزی را به ما می گوید؟`