---
title:  عیسی پیروز می شود – شیطان شکست می خورد
date:  25/03/2023
---

### برای مطالعه این هفته بخوانید
مکاشفه ۱۲؛ افسسیان ۵: ۲۵ – ۲۷ و ۳۲، فیلیپیان ۳: ۹؛ دانیال ۷: ۲۵؛ اشعیا ۱۴: ۱۲ – ۱۴؛ مکاشفه ۱۳: ۱۴ – ۱۷.

> <p>آیه حفظی</p>
> «و اژدها بر زن غضب نموده، رفت تا با باقیماندگانِ ذریّت او که احکام خدا را حفظ میکنند و شهادتِ عیسی را نگاه میدارند، جنگ کند» (مکاشفه ۱۲: ۱۷).

کورمک اوبراین، داستانهایی از نبردهای سپاهیانی را بازگو میکند که گرچه تعداد نفرات ارتش مقابل بسیار بیشتر از تعداد آنها بود، ولی بر آن ها پیروز شدند. این داستان از تعداد ۵۵۰۰۰ سرباز هانیبال می گوید که در نبرد کارتاژ سپاهیان ۸۰۰۰۰ نفریِ «شکست ناپذیر» رومی را شکست دادند. این داستان شگفت انگیز شکست دادن امپراتوری پارس توسط سپاه عظیم یونان به رهبری اسکندر است.

ما نیز در یک کارزار زندگی و مرگ در برابر دشمنی حلیه گر قرار داریم. تعداد ما اندک است و بر ضد نابرابری های غیرقابل باوری می جنگیم. قوای اهریمن، شکست ناپذیر ظاهر می شوند. ما به ظاهر با شکست حتمی روبرو هستیم. شکست خوردن اجتناب ناپذیر است. چشم اندازی از پیروزی وجود ندارد.

تنها از دیدگاه انسانی، بنظر می رسد که قوای شیطان ما را مغلوب می سازند.

ولی خدا را شکر که گرچه تعداد ما کمتر است، گرچه نابرابری ها (از دیدگاه انسانی) بر علیه ما متحد شدهاند، گرچه حملات شیطان شریرانه است، سرانجام بواسطه عیسی برنده خواهیم شد. موضوع آخرین کتاب از کتاب مقدس، مکاشفه است که چنین می باشد: عیسی برنده می شود، شیطان شکست می خورد. مرکز این نبرد در مکاشفه ۱۲ فهرست شده است، که کانون مطالعه ما در این هفته می باشد. این مطالعه به ما آمادگی می دهد تا از مکاشفه ۱۴ و پیام سه فرشته درک خوبی کسب کنیم.