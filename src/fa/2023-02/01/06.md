---
title:  بازماندگان زمان آخر خدا
date:  30/03/2023
---

اهریمن با مسیح از زمان طغیانش در آسمان در نبرد بوده است (مکاشفه ۱۲: ۷). هدف شیطان از آن به بعد تا الان بدست آوردن کنترل جهان بوده است (اشعیا ۱۴: ۱۲ – ۱۴ را ببینید). تمرکز او در آخرین روزهای تاریخ زمین بر امت خدا است. مکاشفه ۱۲: ۱۷ بطور قاطع تصریح می کند که اژدها (شیطان) از زن (کلیسا) غضبناک (عصبانی) بوده است و رفت تا با بقیه اولاد او بجنگد. این عبارت، اولاد باقی مانده او، «بازماندگان» نیز ترجمه گردیده است. بازماندگان خدا مطیع مسیح بوده، از حقیقت او تبعیت نموده، و نسبت به رسالت و ماموریت او وفادار هستند.

`مکاشفه ۱۲: ۱۷ را بخوانید. بازماندگان خدا در کلیسای روزهای آخر او در این آیه، از چه ویژگی هایی برخوردارند؟`

در مکاشفه ۱۲: ۱۷، شیطان (اژدها) از زن، کلیسای خدا عصبانی است. شریر از مردمی که فرامین خدا را نگاه می دارند بشدت غضبناک است و به هر اقدامی دست می زند تا آنها را نابود سازد.

سرانجام، او تحریک کننده صدور فرمانی می شود تا آنان نتوانند خرید و فروش کنند و به زندان افتاده و با مرگ روبرو شوند (مکاشفه ۱۳: ‍۱۴ – ۱۷ را ببینید). وقتی که شیطان نتوانست مسیح را نابود کند، تلاش خواهد کرد تا کسانی را که بشدت تحت شفقت مسیح هستند، یعنی کلیسای مسیح را نابود کند.

آخرین نبرد بر روی زمین بر خاورمیانه و نبردهای گوناگون در آنجا متمرکز نیست؛ بلکه بر اذهان امت خدا که در سراسر زمین پخش هستند متمرکز است. این نبردی بین دو قوای مخالف است، مسیح و شیطان. دوباره، هیچ کس در این جنگ بی طرف نیست.

سوالی اصلی در این جنگ نهایی این است که «چه کسی به ما وفادار است؟ چه کسی متحد ماست؟». ملکوت ایماندارانی را فرا می خواند که مجذوب محبت مسیح هستند، به فیض او فدیه گشته اند، متعهد به اهداف او هستند، با روح او توانمند شده اند، و چنان مطیع فرمان او هستند که تمایل به مواجهه با مرگ برای تحقق آرمان و اهداف او دارند.

دنیای ما بسوی بحران بزرگ به پیش می رود. ولی در عیسی، با عیسی، و از طریق عیسی، و بخاطر عیسی، پیروزی ما تضمین شده است – درست تا زمانی که با ایمان به او پیوند داشته باشیم، ایمانی که ما را به اطاعت و فرمانبرداری رهنمون می سازد. همه اینها بستگی به انتخاب ما دارد.

`واقعیت مکاشفه ۱۲: ۱۷ را در زندگی خود، و در تجربه مسیحی خود چگونه می بینید؟ به این معنا که نبرد بزرگ در زندگی شما از چه راه هایی در حال انجام است؟`