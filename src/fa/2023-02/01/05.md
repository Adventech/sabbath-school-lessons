---
title:  زن در بیابان
date:  29/03/2023
---

`مکاشفه ۱۲: ۶ را بخوانید و آن را با مکاشفه ۱۲: ۱۴ – ۱۶ مقایسه کنید. بدقت به زمان آن دوره ، حمله شیطان به «زن» (کلیسای خدا)، و تمهیدات خدا برای امت خودش توجه کنید. این آیات در باره چه چیزی سخن می گویند؟`

۱۲۶۰ روز در مکاشفه ۱۲: ۶ مساوی است با زمانی، و زمانی و نصف زمان در مکاشفه ۱۲: ۱۴. همین زمان نبوت، همان دوره زمانی را در دانیال ۷: ۲۵؛ مکاشفه ۱۱: ۲ و ۳؛ و مکاشفه ۱۳: ۵ شرح می دهد.

از آنجاییکه اینها نمادهای نبوتی هستند (یک زن واقعی با بال به بیابان نمی رود)، ما زمان نبوتیِ اصلِ روز – سال را برای این نبوتها اعمال می کنیم (برای مثال، اعداد ۱۴: ۳۴ و حزقیال ۴: ۴ – ۶ را ببینید). بطور ساده، این بدان معنا می باشد که یک روز نبوتی برابر با یک سال می باشد.

انجیل مطالعاتی کتاب مقدس دانشگاه اندروز در تفسیر همین دوره زمانی نبوتی در مکاشفه ۱۱: ۲ چنین بیان میکند: «بنابراین، مفسران تاریخ شناس عموماً دوره ۱۲۶۰ روز نبوی را به معنای ۱۲۶۰ سال واقعی از ۵۳۸ بعد از میلاد تا ۱۷۹۸ میدانند» (صفحه ۱۶۷۳ در خصوص مکاشفه ۱۱: ۲). یک کلیسای فاسد - همراه با یک دولت فاسد - قوم وفادار خدا را تحت ستم، آزار و بیدادگری قرار میداد و گاهی سلاخی میکرد.

این شکنجه های محشیانه و شیطانی مسیحیان باورمند به کتاب مقدس، نبرد عظیم بین خیر و شر بود که تعمیم یافته بود. با بیرون آمدن از ظلمت قرون وسطی، در زمان اصلاحات، مردان و زنان با یک انتخاب بودند. آیا به کلام خداوند وفادار باقی خواهند ماند و یا تعالیم کشیشان و روحانیون را می پذیرند؟ یکبار دیگر حقیقت پیروز شده بود و خدا مردمی را داشت که در مقابل مخالفت های قدرتمند به او وفادار بودند.

عباراتی بسیار دلگرم کننده و دلربا از دلسوزی و مراقبت خدا در این آیات وجود دارد. مکاشفه ۱۲: ۶ این عبارت «مکانی توسط خدا آماده شده است» را بکار می برد. مکاشفه ۱۲: ۱۴ اظهار می دارد که زن در بیابان تیمار و پرستاری می شد و مکاشفه ۱۲: ۱۶ اعلام می دارد که «زمین او را حمایت می کرد». در زمانهای جفای شدید، خداوند تمهیداتی را برای کلیسای خویش آماده ساخته بود. همانگونه که چنین کرده بود به همانگونه نیز برای بازماندگان زمان آخر خویش عمل خواهد نمود.

`زمان سختی یا گرفتاری در زندگی خود را شرح بدهید که بسادگی می توانسنید ناامید بشوید، ولی خدا مکانی را بعنوان پناهگاه شما آماده کرده و شما را در چالش هایتان حمایت نموده است. وقتی که بسیار نیازمند بودید خداوند چگونه از شما حمایت بعمل آورد؟`