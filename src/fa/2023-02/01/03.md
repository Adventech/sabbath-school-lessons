---
title:  حمله شیطان
date:  27/03/2023
---

شیطان از همان ابتدا (مکاشفه ۱۲: ۴ و ۵ را بخوانید) در پی نابودی مسیح بود. با این وجود، شیطان در هر تلاشی شکست خورد. برای نمونه، در هنگام ولادت مسیح، فرشته ای به یوسف و مریم درباره نقشه های شریرانه هرودوت هشدار داد و آنها به مصر فرار کردند. عیسی وسوسه های تحریک کننده شیطان در بیابان را با جمله «مکتوب است» در هم کوبید و بدینسان کلام خدا را ملجایی برای خود یافت. در مرگ خویش بر روی صلیب او محبت عظیم خود را عیان ساخت و ما را از مجازات محکومیت گناه رهایی بخشید. او با قیام خود، به عنوان کاهن اعظم ما، ما را از قدرت گناه در زندگی هایمان آزاد ساخت.

**مکاشفه ۱۲: ۴ – ۶ و ۹؛ افسسیان ۵: ۲۵ – ۲۷ و ۳۲  و مزمور ۲: ۷ – ۹ را بخوانید و نمادهای زیر را تعریف کنید:**

`اژدها`

`زن`

`پسر بچه`

`عصای آهنی`

در کتاب مقدس، عصای آهنی نمادی از برتری یا فرمانروایی بود. عصای آهنی نمادی از یک فرمانروایی مستحکم، دارای قدرت مطلقه، و شکست ناپذیر بود. عیسی با همان وسوسه هایی روبرو شد که ما تجربه می کنیم ولی او از آنها پیروز بیرون آمد.

اهریمن، دشمن شکست خورده است. مسیح با زندگی، مرگ و قیام خویش بر او چیره گشت. از آنجا که عیسی از پیش اهریمن را در صلیب جلجتا شکست داد، ما نیز می توانیم پیروزمند باشیم. پیروزی مسیح بر شیطان کامل بود ولی نبرد بزرگ بین مسیح و شیطان هنوز تمام نشده است.

با این وجود، وقتی که با ایمان می پذیریم که مسیح برای ما چه کرده است، بدهی گناه ما باطل شده و گناهان ما بخشیده می شود. ما در برابر خدا بی عیب ایستاده و با ردای عدالت مسیح پوشیده شده ایم. همانطور که پولس گفت: «نه با عدالتِ خود که از شریعت است، بلکه با آن که بهوسیلة ایمان مسیح میشود، یعنی عدالتی که از خدا بر ایمان است» (فیلیپیان ۳: ۹).

اگر بخشیده شده ایم دیگر هیچ چیزی نیست که بتواند ما را متهم کند. عیسی برای همیشه بر بدترین چیزی که گناه و اهریمن می توانست بر سر او بیاورد، پیروز شد. او با تمام قدرت به اهریمن حمله کرد و بر آن غلبه یافت. وقتی عیسی را با ایمان بپذیریم، پیروزی او از آن ماست.

`چرا اطمینان از رستگاری، بخاطر پیروزی مسیح بر شیطان، برای ما اینقدر اهمیت دارد؟ چطور آنچه که پولس در فیلیپیان ۳: ۹ نوشت می تواند تجربه خود ما باشد؟`