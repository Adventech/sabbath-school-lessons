---
title:  پذیرش پیروزی عیسی
date:  28/03/2023
---

همان طور که در کتاب مقدس به تصویر کشیده شده است، عیسی هرگز نبرد با شیطان را نباخت. او پیروز مقتدر است. پیروز بر قدرتهای اهریمن. یک چیز را باید باور داشت که عیسی بر وسوسه های شیطان پیروز شد؛ و چیز دیگری را باید کاملا باور داشت که پیروزی عیسی، پیروزی ما نیز هست.

`مکاشفه ۱۲: ۱۰ را بخوانید. از این واقعیت که اتهام زننده شما بر زمین خورده است چه دلگرمی می یابید؟`

گرچه نبرد همچنان در زمین شعله ور است، ولی شیطان شکست خورده است. ختم کلام. نه تنها پیروزی نهایی مسیح در اوج تاریخ بشر صحت دارد، بلکه نبرد ما با فرمانروایان و قدرتهای اهریمنی در زندگی های شخصیمان صحت دارد. بعضی از مسیحیان در شکستی عاجزانه زندگی می کنند. آنان امید به پیروزی بر برخی رفتارها یا عادتهایی را دارند، اما هرگز واقعیت پیروزی مسیح برای آنها را در زندگی شخصی خود درک نکرده اند.

`مکاشفه ۱۲: ۱۱ را بخوانید. در این آیه، مسیح چه تضمینی از پیروزی را به ما می دهد؟`

در پیام های مکاشفه به هفت کلیسا این عبارت را می یابیم که «چه کسی غالب [چیره] می شود». در اینجا در مکاشفه ۱۲: ۱۱ مفهوم غلبه را دوباره می یابیم. واژه «غلبه» در زبان اصلی متن نیکائو می باشد. آن را به معنای واقعی کلمه می توان «فاتح، چیره، مظفر، یا پیروزمندانه آمدن ترجمه کرد. توجه کنید که چقدر برای ما ممکن است تا فاتح باشیم. مکاشفه ۱۲: ۱۱ تصریح می کند که پیروزی تنها «بوسیله خون بره» میسر است.

در مکاشفه ۵: ۶، در رویای نبوی، یوحنا به آسمان خیره شده و «بره ای را می بیند که [گوئی] ذبح شده است». هیچ چیز والاتر از صلیب برای نشان دادن محبت بیکران و غیرقابل درک خدا وجود ندارد.

وقتی که با ایمان بپذیریم که مسیح برای ما چه کرده است، بدهی و تاوان گناه ما باطل می شود و در منظر خدا بی عیب می ایستیم. گناهان ما آمرزیده شده است (کولسیان ۱: ۱۴ ؛ افسسیان ۱: ۷ ؛ کولسیان ۲: ۱۴) و «اتهام زننده برادران ما ... بیرون رانده شده است» (مکاشفه ۱۲: ۱۰). ما رهایی یافته، پیروز شده و نجات می یابیم، نه بخاطر شایستگی خودمان بلکه بخاطر پیروزی های مسیح بخاطر ما.