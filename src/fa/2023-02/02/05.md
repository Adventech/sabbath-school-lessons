---
title:  تاج فاتح
date:  05/04/2023
---

یوحنا عیسی را به عنوان «پسر انسان [می بیند که] نشسته بود، تاجی زرّین بر سر و داسی تیز در دست داشت» (مکاشفه ۱۴: ۱۴). واژه برای «تاج»، استفانوس می باشد. این تاج فاتح است. وقتی که یک ورزشکار در مسابقه ای مهم برنده می شود، به او استفانوس داده می شود، تاج افتخار، شکوهمندی برای پیروزی.

عیسی یکبار تاجی از خار بر سر داشت، که نمادی از شرم و استهزاء بود. او خار و مطرود آدمیان شده بود. او مورد دشنام و سخره قرار گرفت، بر او آب دهان انداخته شد، مضروب شده و شلاق خورد. ولی اینک او تاج شکوه بر سر داردو دوباره باز می گردد اما حال به عنوان پادشاه پادشاهان و سرور سروران.

`مکاشفه ۱۴: ۱۵ و مرقس ۴: ۲۶ – ۲۹ را بخوانید. چه تشابهاتی در بین آیات می بینید؟ هر دو از چه سخن به میان می آورند؟`

فرشته از حضور خدا در شکوه معبد می آید. خدا به فرشته نگریسته و می گوید، «زمان فرا رسیده و محصول کاملا رسیده است. فرشته از معبد به سوی عیسی پرواز می کند و با صدای بلند اعلام می دارد: «زمان فرا رسیده و محصول رسیده است». رفته و فرزندان خود را به خانه بیاور.

«عیسی استعاره کشاورزی را در عهد جدید به دفعات به کار می برد. در بیش از یک رویداد او نماد محصول رسیده را بکار می برد تا رشد بذر انجیل را در زندگی امت خویش به تصویر بکشد.

جوانه زدن دانه حاکی از شروع یک زندگی روحانی است و رشد گیاه تصویری زیبا از رشد مسیحی است. همانند طبیعت، بدون فیض خدا، حیات و رشدی در زندگی نخواهد بود. گیاه یا باید رشد کند یا خشک شود. همانگونه که گیاه رشد تدریجی و پیوسته دارد، رشد روحانی زندگی مسیحی نیز همچنین است. در هر مرحله از پیشرفت، زندگی ما می تواند به کمال برسد با این حال چنانچه هدف خدا برای ما کامل شود، پیشرفت پی در پی وجود خواهد داشت. قدوسیت کاری یک عمر از زندگی است. همانگونه که موقعیت ها تکثر می یابد، تجربه ما نیز وسعت خواهد یافت و دانش ما افزون خواهد گردید» (الن جی وایت، دروس پند آموز مسیح، صفحه ۶۵ و ۶۶).

رسیدن دانههای طلایی نشاندهنده همه کسانی است که با فیض تحول یافته اند، با محبت و عشق انگیزه یافته اند و برای جلال نام مسیح زندگی مطیعانه دارند. دل های آنان با دل عیسی یکی است، و تمامی آنچه که می خواهند، همان چیزی است که او می خواهد.

`این بیانیه الن جی وایت را چگونه درک می کنید که می گوید، «در هر مرحله از پیشرفت، زندگی ما می تواند به کمال برسد»؟ چه معنایی دارد، بخصوص وقتی که می توانیم الان قصورات و نقایص شخصیتهایمان را ببینیم؟`