---
title:  داوری آسمانی
date:  04/04/2023
---

`مکاشفه ۱۴: ۱۴ و اعمال رسولان ۱: ۹ – ۱۱ را بخوانید. چه شباهتهایی را می توانید بیابید؟`

یوحنا اظهار می دارد که، « دیدم که اینک، ابری سفید پدید آمد و بر ابر، کسی مثل پسر انسان نشسته است» (مکاشفه۱۴: ۱۴). وقتی که عیسی به آسمان صعود نمود، لوقا در اعمال رسولان ۱: ۹ ثبت نمود که در حالی که  حواریون ایستاده به آسمان خیره شده بودند، « وقتی که ایشان همی نگریستند، بالا برده شد و ابری او [عیسی] را از چشمان ایشان در ربود».

عیسی در میان ابرهایی [انبوه عظیمی] از فرشتگان عروج نمود و با ابرهایی [انبوه عظیمی] از فرشتگان بازخواهد گشت.آنگاه فرشتگان به حواریون حیرت زده در اعمال ۱: ۱۱ اعلام نمودند، «همین عیسی که از نزد شما به آسمان بالا برده شد، باز خواهد آمد به همین طوری که او را به سوی آسمان روانه دیدید».

حقیقت الهی در این آیه بگونه ای نهفته شده است که ممکن است عیان نباشد. این «همان عیسی»، «پسر انسان»، کسی که در کوچههای خاکی ناصره راه میرفت، در خیابانهای شلوغ اورشلیم خدمت میکرد، در دهکده های اسرائیل بیماران را شفا میداد و در علفزارهای کوهپایه های جلیل موعظه میکرد، دوباره میآید.

«پسر انسان» در پرتو داوری در دانیال ۷ آمده است.

`دانیال ۷: ۹ و ۱۰ و ۱۳ و ۱۴ را بخوانید. چرا دانیال عیسی را در مسئله ای به جدیت داوری «پسر انسان» می خواند؟ با توجه به آنچه که قبلاً به آن نگاه کردیم، با علم به این که «پسر انسان» در کانون داوری قرار دارد، چه چیزی می تواند برای ما تسلی دهنده باشد؟`

در دانیال ۷: ۹ و ۱۰، دانیال نشست دادگاه آسمانی را با حضور ده ها هزار نفر از خلایق آسمانی می بیند که در اطراف تخت گرد آمده اند. داوری برپا می شود، دفاتر – سوابق کیهانی زندگی ما – در برابر گیتی گشوده می شود. در دانیال ۷: ۱۳ و ۱۴، پسر انسان به نزد موجود ازلی، پدر رفت و سلطنت ابدی خود را دریافت نمود. داوری در برابر کل گیتی آشکار می شود که پدر، پسر، و روح القدس از هیچ کاری دریغ نکردند تا تمام بشریت را نجات دهند. این داوری نه تنها مقدسین بلکه اتهامات دروغین شیطان را بر ضد شخصیت خود خدا اثبات می کند (به ایوب باب ۱ تا ۲ و مزمور ۵۱: ۱ تا ۴ نگاه کنید).

`به این واقعیت بیندیشید که کل زندگی شما در پیشگاه خدا بدقت تحت بازبینی قرار خواهد گرفت. آنگاه تنها امید شما در این واقعه چه خواهد بود؟ (رومیان ۸: ۱).`