---
title:  انتخاب های ابدی
date:  02/04/2023
---

مکاشفه ۱۴ پیام رحمت نهایی عیسی برای سقوط کردگان و دنیای طغیانگر است، دنیایی که در حدود ۶۰۰۰ سال است که در سراشیبی گناه و اهریمن لغزش خورده است. روزی فرا خواهد رسید که هر انسانی بر روی سیاره زمین تصمیم بازگشت ناپذیری را اتخاذ خواهد نمود، خواه موافق یا مخالف عیسی. پیام مکاشفه عدالت مسیح، ما را از محکومیت گناه و همچنین از چنگال گناه در زندگی هایمان خلاصی می بخشد، و این پیام در سراسر زمین طنین انداخته و دوباره طنین خواهد انداخت.

`متی ۲۴: ۱۴ را بخوانید و آن را با مکاشفه ۱۴: ۶ مقایسه کنید. عیسی چه وعده ای به حواریون خود در خصوص گسترش جهانی انجیل درست قبل از بازگشت خود می دهد؟`

عیسی وعده می دهد که «انجیل ملکوت در سراسر دنیا موعظه خواهد شد»، با آنچه که در متی ۲۴: ۱۴ داده شده است، تحقق نهایی خود را در پیام روزهای آخر مسیح می یابد،

وعده عیسی مبنی بر اینکه «این انجیل ملکوت در تمام جهان موعظه خواهد شد»، که در متی ۲۴: ۱۴ داده شده است، تحقق نهایی خود را در پیام روز آخر مسیح، در مکاشفه ۱۴: ۶ می یابد، که می گوید انجیل به «هر قوم، قبیله، زبان و ملتی» اعلام گردیده است.

عیسی سه بار در مکاشفه ۲۲ می گوید که او بزودی می آید (مکاشفه ۲۲: ۷ و ۱۲ و ۲۰). در چارچوب بازگشت قریب الوقوع وی، خداوند ما می افزاید، « هر که ظالم است، باز ظلم کند و هر که خبیث است، باز خبیث بماند و هر که عادل است، باز عدالت کند و هر که مقدّس است، باز مقدّس بشود» (مکاشفه ۲۲: ۱۱). مکاشفه به اوج پرشکوه خود می رسد جایی که هر فردی هدایت می شود که در موافقت یا مخالفت با عیسی موضع خود را اتخاذ کند.

البته، هر روز، با تصمیم هایمان حتی در «امور جزئی»، موضعی در جهت عیسی یا بر ضد او اتخاذ کرده ایم.

بعید نیست که کسی که الان در زندگی خود بطور دائم تصمیم های اشتباهی اتخاذ می کند، به طور ناگهانی، در بحران نهایی، به طرفداری از عیسی بر آید، به خصوص زمانی که کل قوای شریر در دنیا بر ضد آنان باشند.

حال، امروز، و هر روز بایستی انتخاب کنیم تا به مسیح و فرامین او وفادار باشیم. «زیرا همین است محبّت خدا که احکام او را نگاه داریم» (اول یوحنا ۵: ۳). همانگونه که الن جی وایت گفته است: «عیسی شخصیت را در آمدنش تغییر نخواهد داد. کار تحول باید الان انجام شود. زندگی روزانه ما، تعین کننده سرنوشت ما خواهد بود» - (وقایع روز آخر، صفحه ۲۹۵).

`خدا چگونه شخصیت های ما را شکل می دهد؟ او از چه وسیله ای برای رشد ما در فیض استفاده می کند؟ چه کنیم تا به روحالقدس اجازه دهیم تا ما را به شباهت عیسی متحول کند؟`