---
title:  اندیشه هایی فراتر
date:  07/04/2023
---

«با مشاهده یا دیدن است که ما متحول می شویم واین امر یک قانون ذاتی عقلانی و روحانی است. ذهن بتدریج به شکل مباحثی در می آید که اجازه به تامل در آن یافته است. به شکل چیزی در می آید که عادت به علاقه و احترام به آن یافته است. انسانها هرگز اعلاتر از معیار خود در پاکی و نیکویی و حقیقت صعود نخواهند نمود. اگر نفس عالی ترین ایده آل اوست هرگز به چیزی مرتفع تر و عالی تر از آن دست نخواهد یافت بلکه دایما به پست تر و پست تر خواهد رفت. تنها فیض خدا قادر است انسان را اعتلا بخشد. اگر به حال خود واگذاشته شود مسیر انسان به شکل غیر قابل اجتناب رو به پایین است».اِلن جی وایت، نبرد عظیم، صفحه ۵۵۵.

خصایل و شخصیت ما در ابتدا به طور نامحسوس و تقریباً بدون اینکه توجه کسی را جلب کند، بر اساس بذرهایی که در ذهن خود می کاریم تغییر می کند. بذرهای خوب بکارید، میوه خوبی خواهید داد. بذرهای شیطانی این دنیا را بکارید و میوه این دنیا را در شخصیت خود تولید خواهید کرد.

اگر نسبت به خدا و ارزشها و اولویتهای روحانی بذرهای بیتفاوتی بکاریم، ثمره بیتفاوتی را درو میکنیم - که بی علاقگی، خودشیفتگی از وضعیت روحانی و سرخوردگی در زندگی روحانیمان می باشد.

به همین خاطر است که کسانی که فکر می کنند، «میدانم که روزی جفای نهایی خواهد آمد، نشان وحش و چیزهای دیگر، ولی وقتی که چنین شود، آنگاه به همه چیز رسیدگی خواهم کرد»، مسیر بسیار خطرناکی را در پیش گرفته اند. خدا الان ما را فرا می خواند، در این لحظه، تا زندگی خود را تسلیم او کنیم. هر چه بیشتر در اجابت به دعوت روح القدس تاخیر شود، روح نسبت به انگیزه های خدا سخت تر و سخت تر می شود و مستعدتر می شود تا در دام دروغ های اهریمن سقوط کرده و یا آنها باور کند.

**سوالاتی برای بحث:**

`۱. رابطه بین نجات یافتن با فیض و رشد یافتن در فیض، در چارچوب مکاشفه ۱۴: ۱۴ – ۲۰ و اصل برداشت محصول چیست؟`

`۲. عواملی را به بحث بگذارید که برای رشد گیاهان ضروری هستند و آن را با رشد روحانی خودمان مقایسه کنید. چه تشابهاتی وجود دارد؟ از موضوع رشد گیاهان، چگونه می توانیم این اصل را در زندگی خودمان اِعمال کنیم؟`

`۳. آیا بین توانایی خدادادی مان در انتخاب و قدرت ارادی تفاوتی وجود دارد؟ چرا درک این تفاوت برای مسیحیان در حال رشد حائز اهمیت است؟`

`۴. چرا عنوان «پسر انسان» در زمان داروی در بازگشت دوباره مسیح که چشم انتظار آن هستیم باعث دلگرمی است؟ چرا درک اینکه انسان، یک بشر، در بالا در داوری معرف ماست تسلی بخش می باشد؟`