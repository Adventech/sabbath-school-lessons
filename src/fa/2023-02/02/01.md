---
title:  لحظه سرنوشت
date:  01/04/2023
---

### برای مطالعه این هفته بخوانید
متی ۲۴: ۱۴ و مکاشفه ۱۴: ۱۴ – ۲۰ و متی ۱۶: ۲۷ و اعمال رسولان ۱: ۹ – ۱۱ و مرقس ۴: ۲۶ – ۲۹ و مکاشفه۱۶: ۱.

> <p>آیه حفظی</p>
> «و دیدم که اینک، ابری سفید پدید آمد و بر ابر، کسی مثل پسر انسان نشسته که تاجی از طلا دارد و در دستش داسی تیز است. و فرشتهای دیگر از قدس بیرون آمده، به آواز بلند آن ابرنشین را ندا میکند که داس خود را پیش بیاور و درو کن، زیرا هنگام حصاد رسیده و حاصل زمین خشک شده است»(مکاشفه ۱۴: ۱۴، ۱۵).

خداوند همواره با امت خویش سخن گفته و حقایق مرتبطی را که در آن زمان نیاز به شنیدن داشته اند به آنان داده است. از هشدار در مورد سیل (پیدایش ۶: ۷) تا آمدن اول عیسی (دانیال ۹: ۲۴ – ۲۷) تا داوری پیش از ظهور (دانیال ۷: ۹ و ۱۰ ؛ دانیال ۸: ۱۴) تا و قایع نهایی پیش از بازگشت مسیح (مکاشفه ۱۲ – ۱۴)، خداوند با ما سخن گفته است. در این آخرین روزهای تاریخ بشر، او پیام خاصی را به دنیا و امت خویش فرستاده است، که برای رفع نیاز آن زمان بوده است. او این پیام را بصورتی به تصویر کشیده که سه فرشته در حال پرواز در میانه آسمان پیام عاجل و آخرالزمانی خود را به تمام جهان منتقل می کنند.

پیام های سه فرشته پیام نهایی رحمت عیسی می باشد، دعوتی که ما را از اعتماد به عدالت خودمان به سوی اعتماد به عدالت عیسی سوق می دهد، برای تطهیر و تبرئه، برای تقدیس، و در پایان زمان برای جلال دادن ما.

مانند همیشه، گرچه بایستی مسیح را انتخاب کنیم، تسلیم و مطیع او باشیم، و انتخاب ها و تصمیماتی که الان اتخاذ می کنیم، در واقع، بر انتخابهایی که بر بحران نهایی در پیش رو داریم تاثیر می گذارد.

از این رو، اکنون، زمان آماده شدن است.