---
title:  هر بذری محصولی تولید می کند
date:  06/04/2023
---

در مکاشفه ۱۴ دو محصول وجود دارد. محصول دانه های طلایی که معرف عادلان، و محصول انگورهای له شده که معرف ناعادلان یا از دست رفتگان است. هر دو محصوال کاملا رسیده اند. هر بذر کاشته شده ای کاملا رشد کرده است.

`مکاشفه ۱۴: ۱۷ – ۲۰ را بخوانید. عبارت «چَرخُشت عظیم غضب خدا» به چه معنی است؟ مکاشفه ۱۴: ۱۰ و مکاشفه ۱۵: ۱ و مکاشفه ۱۶: ۱ را بخوانید.`

«و فرشتهای دیگر که بر آتش مسلّط است، از مذبح بیرون شده» (مکاشفه ۱۴: ۱۸). در اینجا فرشته ای وجود دارد که بر آتش های نهایی داوری خدا فرمان می دهد. محصول رسیده است. گناه به حد خود رسیده است. طغیان از خط رحمت خدا عبور کرده است. به همان اندازه که همه چیز شرارت و بد بوده است، قبل از اینکه همه چیز خاتمه یابد به بدترین حالت خود خواهد شد. خدای مهربان از هیچ کاری برای ما دریغ نکرده است، که شامل ارزانی کردن خود بر روی صلیب به عنوان قربانی برای گناه ما بود. «زیرا او را که گناه نشناخت، در راه ما گناه ساخت تا ما در وی عدالتِ خدا شویم» (دوم قرنتیان ۵: ۲۱؛ همچنین غلاطیان ۳: ۱۳ را ببینید).

خداوند چه کاری فراتر از صلیب می توانست انجام دهد؟ هیچ فیضی بیشتر از این نمی توانست کسانی را که به دفعات روح القدس را رد کرده اند، رهایی بخشد.

در اینجا پیام عاجل نبوتی مکاشفه ۱۴ آمده است. هر بذری که کاشته شده است. دانه ها کاملا رسیده اند و انگور ها کاملا رسیده اند. امت خدا تصویر فیض، شفقت، رحمت و محبت او را در برابر جهان آشکار می کنند. فرزندان شریر طمع ورزی، شهوت، حسادت و نفرت را از خود نشان می دهند. شخصیت عیسی در یک گروه و شخصیت شیطان در گروه دیگر نمایش داده می شود.

جهان در امت خدا مکاشفه عدالت را خواهد دید که شاید هیچ نسلی پیش از این شاهد آن نبوده است. در مقایسه با عدالت مسیح که در امت او آشکار گردیده، جهان عواقب کامل طغیان بر ضد خدا را خواهد دید. بدکاری، شرارت، گناه و هرج و مرج بطور کامل در برابر انسان ها و فرشتگان به نمایش خواهد آمد. مقایسه بین خیر و شر، درست و غلط، اطاعت و نافرمانی، در تمامی جهان هم در برابر انسانها و هم فرشتگان مشهود خواهد بود.

`تا چه حد می توانید قیاس بین خیر و شر را تشخیص دهید؟ چرا چنین کاری اهمیت دارد؟ (عبرانیان ۵: ۱۴ را ببینید).`