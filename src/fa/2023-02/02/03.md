---
title:  پسر انسان باز می گردد
date:  03/04/2023
---

مکاشفه ۱۴ حاوی آیات کلیدی در خصوص پیام ایام آخر خداوند به امت وی و دنیا می باشد. کانون تمامی اینها بازگشت عیسی است، تحقق یافتن وعده او که « پسر انسان را خواهید دید که برطرف راست قوّت نشسته، در ابرهای آسمان میآید» (مرقس ۱۴: ۶۲).

`مکاشفه ۱۴: ۱۴ را بخوانید. چه عنوانی برای توصیف عیسی بکار برده شده، زمانی که به زمین بازگردد؟ از نظر شما چرا یوحنا این عنوان را برای عیسی بکار می برد؟`

مسیح عبارت «پسر انسان» را در انجیل ها ۸۲ بار برای اشاره به خودش بکار برده است. این یکی از عناوین مورد علاقه وی بوده است. او این عبارت را محترم شمرده و به آن ارج نهاده تا هویت ما را با هویت خودش یکی بشمارد. او نجات دهنده ای است که ما را درک می کند، وسوسه های ما را تجربه کرده و از میان مشقات ما گذر کرده است. او «پسر انسان» است که باز می گردد تا ما را با خود به خانه ببرد. عیسائی که می آید همان عیسی است که در میان ما زندگی کرد. او صلاحیت دارد تا ما را رهایی بخشد، بخاطر این که او یکی از ما شد و با این وجود، به عنوان یکی از ما، او با وسوسه های سهمگین و خشم شیطان روبرو گشته و آری، او پیروز شد.

**از آیات کتاب مقدس زیر در انجیل متی، در خصوص عیسی، پسر انسان، چه می آموزیم؟**

`متی ۱۶: ۲۷`

`متی ۲۴: ۲۷ و ۳۰`

`متی ۲۵: ۳۱ و ۳۲`

برخی از جزئیات را در این آیات مورد توجه قرار دهید:

(۱) عیسی، پسر انسان، با شکوه و جلال در معیت و همراهی فرشتگان خویش می آید. (۲) او بره ها را از بزها جدا خواهد کرد (اساسا داوری می کند). (۳) سرنوشت ملتها و تمامی بشریت برای ابدیت تعیین خواهد شد.

`به عبارت «پسر انسان» بیندیشید و بگوئید که از بشر بودن مسیح چه می گوید. گرچه خدا بود، یکی از ما شد، درست مانند ما، اما علیرغم ما هرگز گناه نورزید. چه امید شگفت انگیزی به شما ارزانی می دارد (۱) دانستن اینکه محبت خدا برای ماست؛ (۲) دانستن اینکه او می تواند در گرفتاری های شما دخالت کرده و به شما توفیق و پیروزی عطا نماید؟`