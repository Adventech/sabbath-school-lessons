---
title:  'بابل: مرکز خورشیدپرستی'
date:  30/05/2023
---

خورشیدپرستی در مصر، آشور، پارس و یقینا در بابل متداول و برجسته بود. جیمز جی. فریزر در کتاب خود به نام پرستش طبیعت مشاهدات خود رااینگونه بیان می کند، «در بابل کهن خورشید را از ایام دیرباز می پرستیدند» - جلد ۱ صفحه ۵۲۹. بنظر شگفت انگیز بیاید ولی در دوران بابل خورشید پرستی بر مردم خداپرست در عهد قدیم تاثیر گذاشته بود.

`حزقیال ۸: ۱۶ و دوم پادشاهان ۲۳: ۵ و ۱۱ را بخوانید. انبیا درباره تاثیر خورشید پرستی در اسراییل و یهودا چه نوشته اند؟ (رومیان ۱: ۲۵ را نیز بنویسید).`

حزقیال نبی که هم عصر با دانیال بود تصویری از قوم خدا را بتصویر کشیده که به معبد خدا پشت کرده و به سمت شرق خورشید را می پرستند. در عوض اینکه خالق خورشید را بپرستند، خورشید را می پرستیدند.

در مکاشفه ۱۷ یوحنا زمانی را شرح می دهد که اصول بابل شامل خورشید پرستی، در طی عصر سازش وارد کلیسای مسیحیان می شود. گرویدن غیرمنتظره کنستانتین به مسیحیت در اوایل قرن چهارم باعث شادی زیادی در امپراتوری روم شد.

کنستانتین میل شدیدی به خورشید پرستی داشت. ادوارد گیبون، مورخ مشهور، می نویسد: «خورشید به عنوان هادی شکست ناپذیر و محافظ کنستانتین مورد تجلیل جهانی قرار گرفت» - تاریخ زوال و سقوط امپراتوری روم، فصل ۲۰. در سال ۳۲۱ پس از میلاد، کنستانتین همچنین اولین «قانون یکشنبه» را تصویب کرد. در این فرمان آمده بود: «در روز ارجمند خورشید، قضات و مردم ساکن در شهرها استراحت کنند و همه کارگاهها تعطیل شوند» - فرمان کنستانتین، ۳۲۱ پس از میلاد. این رعایت اجباری قانون یکشنبه تنها برای تمامی زیردستان کنستانتین نبود بلکه باعث قوت گرفتن رعایت یکشنبه در اذهان جمعیت روم شد.

در دهههای بعدی بود که امپراتورها و پاپها از طریق احکام ایالتی و شوراهای کلیسا پیگیری کردند تا یکشنبه را به عنوان روز عبادت منحصربفرد تعیین کنند، که امروز نیز برای اکثریت مسیحیان باقی مانده است. چه مثال قدرتمندی از حقیقتی سخت که فقط به این دلیل که اکثریت مردم به چیزی اعتقاد دارند یا آن را عمل می کنند، آن را بر حق نمی کند.

`به اطراف نگاه کنید که عبادت یکشنبه در کلیساهای مسیحی چقدر رایج است. این واقعیت در مورد اینکه فریبکاریهای شیطان چقدر فراگیر است، چه چیزی به ما می آموزد؟ باز هم مانند وضعیت مردگان، تنها محافظ ما چیست؟`