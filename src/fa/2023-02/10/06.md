---
title:  فیض برای اطاعت
date:  01/06/2023
---

زن قرمز و ارغوانی، سوار بر جانور سرخ فام، جام شراب خود را به اطرافیان داده و جهان مست از آموزه های دروغین بابل شده است. الن جی وایت در مورد «شراب بابل» صراحتا بیان می کند: «آن شراب چیست؟ آموزه های غلط او. او به جای سبت فرمان چهارم، یک سبت دروغین به جهان داده است، و دروغی را که شیطان برای اولین بار در عدن به حوا گفت، یعنی جاودانگی طبیعی روح را تکرار کرده است.» – الن جی وایت، ریویو و هرالد، ۶ دسامبر ۱۸۹۲. این آموزه های غلط میلیون ها نفر را فریب داده است. در نتیجه، خدا به قوم خود، که همچنان در گمراهی ریشه دواندهاند، آخرین درخواست روز آخر را میدهد.

`مکاشفه ۱۸: ۴ و ۵ را بخوانید. درخواست خدا برای انبوهی از جماعت که همچنان در سازمانهای مذهبی گمراه و سقوط کرده هستند، چیست؟`

همانطور که قبلاً دیدیم (اما،ارزش تکرار دارد)، بسیاری از قوم خدا در سازمان های مذهبی هستند که آموزه های کتاب مقدس را به خطر انداخته اند. آنها حقایق کتاب مقدس را درک نمی کنند. درخواست محبت آمیز خدا صریح است: «ای قوم من، از او بیرون بیایید تا مبادا در گناهان او شریک شوید و به بلاهای او گرفتار شوید» (مکاشفه ۱۸: ۴).

`اول یوحنا ۳: ۴ را بخوانید و آن را با رومیان ۱۴: ۲۳ مقایسه کنید. کتاب مقدس چگونه گناه را تعریف می کند؟ این آیات چه هماهنگی با هم دارند؟`

گناه تجاوز یا شکستن قانون خداست. تنها راهی که کسی بتواند از احکام پیروی کند، ایمان به قدرت مسیح زنده است. ما انسان هایی ضعیف، لغزش خورنده، متزلزل و گناهکار هستیم. وقتی با ایمان مسیح را می پذیریم، فیض او کفاره گذشته [گناه آلود] ما را می دهد و به زمان حال ما قدرت می بخشد. او به ما «فیض و رسالت برای اطاعت» (رومیان ۱: ۵) می بخشد.

درخواست پدر آسمانی از قوم خود در کلیساهایی که به قانون خدا احترام نمی گذارند و از آنها اطاعت نمی کنند این است که با ایمان قدم بردارند. درخواست او از ادونتیست ها در حفظ جماعت ها در سبت این است که تمام تلاش های خود محور و انسانی برای اطاعت را کنار بگذارند و با ایمان به فیض مسیح، زندگی خدایی داشته باشند، که ما را از محکومیت گناه و سلطه گناه رهایی می بخشد. و همانطور که وفاداری اسرائیل به احکام (تثنیه ۴: ۶) شاهدی قدرتمند برای جهان بود، وفاداری ما نیز میتواند شاهدی قدرتمند باشد و به هدایت مردم برای بیرون آمدن از بابل کمک کند.