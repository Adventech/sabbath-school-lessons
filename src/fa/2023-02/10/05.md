---
title:  فراخوانی برای وفاداری و بیعت
date:  31/05/2023
---

پیام دومین فرشته در مکاشفه ۱۴ این است: «بابل سقوط کرده است». در مکاشفه ۱۷، زنی که به عنوان بابل روحانی شناخته می شود، با لباس ارغوانی و قرمز، بر جانوری سرخ فام سوار است، و شراب خود را به اطرافیان می دهد و دنیا را از جام خطا مست می سازد. کلیسا و حکومت متحد می شوند. بطالت و دروغ غالب می شود. اهریمنان معجزات خود را برای فریب دادن انجام می دهند. جهان وارد درگیری نهایی خود می شود.

در عین حال، قوم خدا مورد بدگویی، تمسخر، ستم و آزار قرار می گیرند، اما در مسیح و به وسیله قدرت روح القدس او، بر تعهد خود ثابت قدم هستند. تمام نیروهای جهنم و نیروهای شیطانی نمی توانند وفاداری آنان را به مسیح درهم بشکنند. آنها نزد او در امان هستند. «خدا ملجا و قوّت ماست، و مددکاری که در تنگیها فوراً یافت میشود» (مزمور ۴۶: ۱).

خداوند قوم آخر زمان را به وفاداری به کلام او فراخوانده است. عیسی دعا کرد، «ایشان را به راستی خود تقدیس نما. کلام تو راستی است» (یوحنا ۱۷: ۱۷). حقیقت کلام خدا، نه عقاید یا سنتهای بشری، ستاره شمال است تا ما را در این ساعت بحرانی تاریخ زمین هدایت کند.

در اینجا یک بیانیه قابل توجه توسط دکتر ادوارد تی هیسکوکس، نویسنده کتاب راهنمای استاندارد برای کلیساهای باپتیست موجود است. در سال ۱۸۹۳، او گروهی متشکل از صدها خادم باپتیست [تعمید دهنده] را خطاب قرار داد و آنها را شوکه کرد و توضیح داد که یکشنبه چگونه وارد کلیسای مسیحی شده است.

«افسوس که آن [یکشنبه] با علامت بت پرستی، و با نام خدای خورشید توسط ارتداد پاپ پذیرفته شده و مورد تایید قرار گرفته و به عنوان میراثی مقدس برای پروتستانتیزم به ارث رسیده است!» - ادوارد هیسکوکس، قبل از کنفرانس مبشران نیویورک، ۱۳ نوامبر ۱۸۹۳.

`حزقیال ۲۰: ۱ – ۲۰ را بخوانید. اصل پیام حزقیال در اینجا چیست، و چگونه سبت با این دعوت به وفاداری مطابقت دارد؟`

حزقیال ۲۰ یک درخواست جدی برای اسرائیل است که اعمال بت پرستی را کنار بگذارند و به جای خدایان دروغین خود، در این مورد «بت های مصر»، پروردگار را بپرستند. در پیام سه فرشته، خدا درخواست مشابهی برای «پرستش خالق» دارد، زیرا «بابل سقوط کرده است». و همچنین، همانطور که می دانیم، سبت و وفاداری به آن، نقش بزرگی در رویدادهای پایانی خواهد داشت.

`از آنچه در حزقیال ۲۰: ۱ - ۲۰ نوشته شده است، چه درس هایی می توانیم برای خود بگیریم؟ (اول قرنتیان ۱۰: ۱۱ را نیز ببینید)`