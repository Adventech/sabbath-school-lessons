---
title:  شیوه ای که در چشم انسان بنظر درست می رسد
date:  28/05/2023
---

در چارچوب روزهای آخر، عیسی هشداری قدرتمند ایراد نمود، «ازانرو که مسیحان دروغ و انبیای کَذَبَه ظاهر شده، آیات و معجزات از ایشان صادر خواهد شد، بقسمی که اگر ممکن بودی، برگزیدگان را هم گمراه نمودندی» (مرقس ۱۳: ۲۲). «برگزیدگان» چه کسانی هستند؟ «و فرشتگان خود را با صور بلند آواز فرستاده، برگزیدگان او را از بادهای اربعه از کران تا بکران فلک فراهم خواهند آورد» (متی ۲۴: ۳۱).

`مکاشفه ۱۲: ۹ را بخوانید. چه کسی توسط شیطان فریب داده شد؟ چگونه می توانیم این کلام را بفهمیم؟`

بدیهی است که خدا مردمی وفادار را در روزهای آخر خواهد داشت، همانگونه که در طی اعصار داشته است. با این وجود، کلمه بندی ها در اینجا نشان می دهد که فریب شیطان به واقع چقدر گسترده است.

`امثال ۱۴: ۱۲ را بخوانید. چه هشدار قدرتمندی در اینجا داده شده است؟`

به مردم اکثرا گفته شده است تا به منظور اتخاذ درست و غلط، خوبی و بدی، به وجدان خود رجوع کنند و بعد مطابق با آن زندگی کنند. ولی کلام مقدس می گوید که همه ما گناهکاریم، همه فاسد شده ایم (ارمیا ۱۷: ۹ رومیان ۳: ۹ – ۱۸)، و بنابراین دیر یا زود به این اشتباه پی می بریم که اعتماد به احساسات خودمان راهی تضمین شده نیست.

در طول اعصار، بسیاری از افراد به گمان اینکه کاملا متقاعد شده اند که راهی که می روند درست است، به راه شرارت کشیده شده اند. یعنی آنها از «راهی که به نظرشان درست می آمده» پیروی کرده بودند.

در عوض، ما باید خود را در کلام خدا غوطه ور کنیم، و از کلام او، همانطور که به روح القدس تسلیم می شویم، حقیقت را از خطا، درست را از نادرست، خوب را از بد بیاموزیم. اگر به حال خود، یا حتی به احساسات خود رها شویم، میتوانیم طعمه فریبهای شیطان شویم.

`به نمونه هایی از افرادی فکر کنید که بر اساس آنچه که خودشان معتقد بودند درست است، یا حتی آنچه را که معتقد بودند خواست خدا بوده، عمل کرده بودند، اما کارهای شیطانی انجام دادند. ما از این حوادث تلخ چه درسی می توانیم بگیریم؟`