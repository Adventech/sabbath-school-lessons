---
title:  همراهی در سختی ها و مصایب
date:  07/05/2023
---

پس از عروج خود به آسمان (اعمال رسولان ۱: ۹)، عیسی با یکی از آخرین حواریون زنده یعنی یوحنا در جزیره پاتموس دیدار کرد، که یوحنا توسط امپراتور ظالم روم بنام دومیتیان به آنجا تبعید شده بود.

`مکاشفه ۱: ۹ را بخوانید. همچنین متی ۱۳: ۲۱ اعمال رسولان ۱۴: ۲۲ و یوحنا ۱۶: ۳۳ را ببینید. در اینجا چه پیامی برای تمامی کسانی که در پی پیروی از عیسی در این دنیا هستند وجود دارد؟`

یوحنا که از حمایت خانواده، دوستان و جامعه مسیحی برخوردار نبود، در مصیبت ها و مشکلاتی که بعنوان یکی از پیروان عیسی با آن روبرو بود، تنها رها نشد. دوران خدمت بشارتی او تمام نشده بود. او همچنان باید به عیسی شهادت می داد. یک فرشته بعنوان مهمان با درخشندگی خیره کننده یوحنا را در آن جزیره تنها ملاقات کرد و مستقیماً از بارگاه خدا پیامی برای او آورد. این پیام از عیسی قرار بود در طول قرن ها در دالان های زمان طنین بیندازد.این پیامی از امید برای هر نسلی بود، ولی بخصوص پیامی برای آماده شدن قوم روزهای آخر خدا برای آمدن عیسی بود. این پیام هشدار جدی و همچنین یک پیام تشویقی آخرالزمان است زیرا ما باید برای رویارویی با آزمایشات روزهای پایانی (یا هر آزمایشی که ممکن است اکنون با آن روبرو شوید) آماده شویم.

اگر قرار بود وارد غاری شوید که ادعا می شود فرشته آسمانی، با رویای نبوی مکاشفه به دیدار یوحنا رفته است، بلافاصله بر روی پلاک ورودی آن متوجه این کلمات می شوید که خلاصه کل کتاب مکاشفه است: «و به آواز بلند میگوید، از خدا بترسید و او را تمجید نمایید، زیرا که زمان داوریِ او رسیده است. پس او را که آسمان و زمین و دریا و چشمههای آب را آفرید، پرستش کنید» (مکاشفه ۱۴: ۷).

موضوع اصلی در کتاب مکاشفه عبادت است. ما به عنوان موجوداتی عابد آفریده شده ایم. هر یک از ما چیزی یا کسی را پرستش می کند. عبادت راستین، عبادت آفریدگار، ما را قادر می سازد تا هدف واقعی زندگی را کشف کنیم. این به ما دلیلی برای زندگی می دهد. این به ما نه تنها چیزی می دهد تا برای آن بمیریم بلکه حتی بطور برجسته تری، چیزی که برای آن زندگی کنیم، و اگر لازم باشد مصیبت ها را تحمل کنیم. و به واقع زمانی که بحرانهای نهایی فرا می رسد، این کلمات را بهتر درک خواهیم کرد که « و دلهای شاگردان را تقویت داده، پند میدادند که در ایمان ثابت بمانند و اینکه با مصیبتهای بسیار میباید داخل ملکوت خدا گردیم» (اعمال ۱۴: ۲۲).

`اگر خادمان وفادار خدا، مانند یوحنا، با رنج و مصیبت روبرو شدند، چه چیزی باعث میشود فکر کنیم که خود ما با چنین مشکلاتی مواجه نخواهیم شد؟ (اول پطرس ۴: ۱۲ – ۱۵ را ببینید)`