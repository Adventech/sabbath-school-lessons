---
title:  عبادت خالق
date:  06/05/2023
---

### برای مطالعه این هفته بخوانید
مکاشفه ۱: ۹؛ اشعیا ۴۰: ۲۶؛ دوم قرنتیان ۵: ۱۷؛ کولسیان ۱: ۱۷؛ مکاشفه ۴: ۱۱؛ یوحنا ۱۹: ۱۶ – ۳۰.

> <p>آیه حفظی</p>
> «ای خداوند، مستحقّی که جلال و اکرام و قوّت را بیابی، زیرا که تو همة موجودات را آفریدهای و محض ارادة تو بودند و آفریده شدند» (مکاشفه ۴: ۱۱).

ساده پنداری امور، به خصوص اموری که همیشه از آن آگاه بوده ایم یا تجربه کرده ایم، آسان است. به عنوان مثال، برای کودکان خردسال بدیهی است که پدر و مادر خود را که در تمام عمر کوتاه خود می شناسند، حق خود بدانند؟ برای ما نیز چقدر آسان است که خورشید، آسمان، هوا یا زمین زیر پایمان را حق خود بدانیم.

با این حال، آیا تاکنون مکث کرده و تفکر کرده اید که چقدر هستی خود را چیزی طبیعی و از آن خود می دانیم؟ یعنی هر چند وقت یکبار می ایستیم و این سوال مشهور فلسفی را می پرسیم که چرا به جای هیچ چیز، چیزی وجود دارد؟

چرا در جهان ما از ابتدا این همه هیبت و عظمت و چیزهای شگفت انگیز وجود دارد؟ چه تضاد منطقی بزرگی رخ خواهد داد اگر جهانی نبود و ما در آن نبودیم؟ طبق آخرین نظریه علمی (آنها تمایل به تغییر دارند)، جهان ما زمانی وجود نداشته است. به عبارت دیگر، وجود ما یک وجود ممکن است، و در اصل، این یک معجزه است که ما اینجا هستیم. و علیرغم انواع افسانه ها در مورد جهان که مطلقاً از هیچ، یا از نوعی معادله ریاضی ناشی می شود، جهان ما وجود دارد زیرا خداوند، آفریدگار، جهان و هر چه در آن است را آفریده است.