---
title:  خالق را عبادت کنید
date:  08/05/2023
---

`مکاشفه ۱۴: ۷ را بخوانید. پیام فرشته اول به کجا ختم می شود؟ درخواست نهایی این پیام ساعت داوری چیست؟ (همچنین اشعیا ۴۰: ۲۶؛ یوحنا ۱: ۱ – ۳؛ و رومیان ۱: ۲۰ را ببینید).`

مکاشفه ۱۴: ۷ با فراخوانی روشن برای پرستش خالق پایان می یابد. این دعوت به ویژه در حال حاضر مهم است، زمانی که بیشتر جهان علمی و حتی مسیحی، فرضیه تکامل تدریجی را پذیرفته اند، آموزه ای که به قلب همه چیزهای کتاب مقدس و مسیحی ضربه می زند. اگر تکامل تدریجی درست بود، ایمان ما به ضرورت دروغ می بود. می بینیم که مسائل تا چه حد واضح هستند.

آنگاه درخواست نهایی مکاشفه ریشه در کتاب پیدایش، اولین کتاب از کتاب مقدس دارد. ما هرگز بطور کامل مسائل را در این نبرد کیهانی بر عبادت درک نمی کنیم مگر اینکه برجستگی و اهمیت آفرینش را درک کنیم. «در ابتدا خدا آسمانها و زمین را آفرید»(پیدایش ۱: ۱). این آیه اساس تمامی کلام مقدس است. «خدا در ابتدا آفرید». واژه عبری برای خلق کردن بارا می باشد، فعلی که تنها و منحصرا خدا را فاعل آن می داند.

برای اینکه شمه ای از ایده ای را بدست آوریم که قدرت نامحدود خدا چقدر است، بیائید تنها یک از اشیاء را مورد توجه قرار دهیم – خورشید. انرژی تولید شده خورشید در یک ثانیه بیش از انرژی تولید شده توسط نفت، گاز، ذغال سنگ، یا آتش از ابتدای زمان است.

قطر خورشید تقریبا ۸۶۵۰۰۰ مایل است و می تواند یک میلیون سیاره را به اندازه زمین در خود جای دهد. اما خورشید تنها یکی از حداقل ۱۰۰ میلیارد ستاره در کهکشان ما، یعنی کهکشان راه شیری است. یک ستاره به نام ستاره تپانچه ده میلیون برابر انرژی تولید شده توسط خورشید ما تولید می کند. یک میلیون ستاره به اندازه خورشید ما به راحتی در ستاره تپانچه جای می گیرد. ذهن کوچک ما چگونه می تواند عظمت خلقت را درک کند؟

آفرینش، خدایی را با قدرت مهیب و قدرت نامحدود آشکار می کند. قدرت آفرینندگی او نه تنها آسمان ها و زمین را به وجود آورد، بلکه در طول قرن ها به نفع قوم خود کار کرده است. او خدایی است که این جهان را آغاز کرد و همیشه در این دنیا حاضر است و هرگز قوم خود را در این دنیا ترک نخواهد کرد.

`چقدر اندازه بیکران آفرینش به تنهایی بزرگنمایِ واقعیت محبت خداست، زیرا نشان می دهد که علیرغم اینکه ما در مقابل آفرینش چقدر کوچک هستیم، به هر حال مسیح برای ما مُرد؟`