---
title:  اندیشه هایی فراتر
date:  12/05/2023
---

پرستش خدا در کتاب مقدس مرکزیت دارد و همیشه محل اختلاف بین انسانها و قوم خدا بوده است. در سراسر عهد عتیق، انبیا، قوم خدا را به دلیل پرستش خدایان دیگر یا پرستش خداوند با استفاده از اعمال پرستش دنیای بت پرست، سرزنش می کردند. تضاد بین پرستش خدا یا پرستش خدایان دیگر در مرکز تضاد کیهانی است و با بی توجهی به قانون خدا همراه است.

«عبادت به اساسی ترین جنبه وجودی انسان می پردازد، زیرا مربوط به آن چیزی است که انسان ها به عنوان موجودات زنده در مواجهه با حضور خالق باید انجام دهند. . . . فقط کسانی که زنده هستند می توانند خداوند را پرستش کنند. مردگان نمی توانند او را ستایش و عبادت کنند. . . . کسی که ما را آفرید، ما را دعوت می کند تا زندگی خود را در عبادت تسلیم کنیم تا آن را غنی از او باز پس گیریم، تا به نفع دیگران استفاده شود. عبادت با ماهیت و هدف وجودی ما و نیاز به داشتن مرکزی در خارج از خود که ما را از خودخواهی رها می کند، ارتباط دارد. عبادت نکردن خدا به معنای از دست دادن دلیل وجودی ماست. این است که در حالت سرگردانی و در نتیجه مردن، به سوی انقراض کامل پیش میرویم، زیرا ما از منبع حیات جدا شدهایم – (انجل مانوئل رودریگز، خاتمه نبرد کیهانی: «نقش پیامهای سه فرشته» صفحه ۴۲).

**سوالاتی برای بحث:**

`۱. بیشتر روی این ایده تمرکز کنید که چرا در دنیای سقوط کرده،آفریده شدن توسط خدا کافی نیست. چرا ما به وعده رستگاری نیز نیاز داریم؟`

`۲. به تجربهای بیندیشید که در آن بدون تردید قدرت خدا را در زندگیتان کارآمد دیده اید، یعنی به گونه ای که محبت خدا را بطور شخصی به شما نشان داده شده است و سپس به این واقعیت فکر کنید که این خداست که کل جهان را آفریده است! و این خدا آنقدر شما را دوست دارد که به زندگی شما اهمیت دهد. چرا این واقعیت نه تنها باید تسلی بخش، بلکه فروتن کننده نیز باشد؟`

`۳. اگر فرضیه تکامل حقیقت داشت، به این فکر کنید که چگونه به پرستش آفریننده ای فراخوانده می شدیم که میلیاردها سال مرگ، خشونت، ویرانی، رنج و انقراض دسته جمعی را به کار گرفت تا ما را بیافریند و در عین حال  بتواند به ما یک آفرینش کامل را بدهد. داستانی متفاوت از پیدایش در مورد چگونگی خلقت ما. و با این حال، قرار است ما او را بپرستیم؟ برای چه او را بپرستید؟ برای اینکه هزاران سال به ما دروغ گفته اند که چگونه به اینجا رسیده ایم؟`