---
title:  شراب غضب
date:  22/05/2023
---

`مکاشفه ۱۷: ۱ و ۲ و ۱۵ و همچنین مکاشفه ۱۸: ۱ – ۴ را بخوانید. تاثیر بابل تا چه حد گسترده است؟`

سیستم کلیسای منحط از نفوذ بین المللی برخورداراست که با خدعه های خود بر مردم سراسر جهان تأثیر می گذارد. شیطان از این که انجیل به «هر قوم، قبیله، زبان و قوم» اعلام خواهد شد، و این «انجیل ملکوت در تمام جهان موعظه خواهد شد»، خشمگین است، بنابراین او از هر فریب ممکنی استفاده میکند تا اذهان «ساکنان زمین» را مجذوب کند. (مکاشفه ۱۴: ۶، متی ۲۴: ۱۴، (مکاشفه ۱۷: ۲).

مکاشفه ۱۷: ۲ توصیف خود از راز بابل بزرگ را با اعلام اینکه او با پادشاهان زمین «زنا کرده است» ادامه می دهد. زنا چیست؟ این یک وحدت غیرمشروع است. در سیستم کلیسای منحط، به اتحاد با حکومت اطلاق می گردد. در سیستم کلیسایی واقعی، کلیسا با عیسی مسیح متحد می شود. کلیسای منحط برای کسب قدرت و اقتدار به رهبران سیاسی زمین دست آویز می شود. از دولت می خواهد تا احکام خود را اجرا کند. او به جای اینکه قدرت خود را از عیسی به عنوان سر واقعی خود[کلیسا] بگیرد، به دنبال کسب حمایت از دولت های زمینی است.

مکاشفه ۱۷: ۲ به نمایش دراماتیک خود ادامه می دهد: «که پادشاهان جهان با او زنا کردند و ساکنان زمین، از خَمر زنای او مست شدند». نمادگرایی آب میوه انگور خالص در سراسر عهد جدید معرف خون خالص و آلوده نشده مسیح است که برای رستگاری ما بر روی صلیب ریخته شده است (متی ۲۶: ۲۷ – ۲۹). در لوقا ۲۲: ۲۰ عیسی می گوید، «و همچنین بعد از شام پیاله را گرفت و گفت، این پیاله عهد جدید است در خون من که برای شما ریخته میشود». وقتی که شراب تازه و خالص انجیل تحریف شده و تعالیم و آموزه های کلام خدا جایگزین آموزه های رهبران مذهبی بشری می شود به «شراب بابل» تبدیل می شود (متی ۱۵: ۹ را ببینید).

همچنین توجه کنید که خدا قوم خود را از بابل فرا می خواند. به عبارت دیگر، مهم نیست که این نظام چقدر فاسد و شیطانی باشد، دامنه آن به قدری گسترده است که حداقل برای مدت معینی، وفاداران او یا «قوم من» را در بر می گیرد (مکاشفه ۱۸: ۴) که او می خواند. با این حال، زمانی فرا می رسد که خداوند آنها را از آن سیستم فاسد و شیطانی که به دلیل ماهیت فاسد و شیطانی خود در آستانه سقوط است، از این «مسکن دیوها» و «جولانگاه هر پرنده ناپاک و منفور» فرا خواهد خواند. (مکاشفه ۱۸: ۲).

`کسانی که پیامهای سه فرشته را اعلام میکنند چه نقشی در استفاده خدا برای فراخواندن «قوم من»، امت او، از بابل دارند؟`