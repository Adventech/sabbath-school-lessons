---
title:  'بابل: کانون زنا'
date:  25/05/2023
---

در اینجا نشانه دیگری برای تشخیص «راز بابل بزرگ» بوضوح وجود دارد. زنا در کانون پرستش بابلیان بود.

`ارمیا ۵۰: ۳۳ – ۳۸ و ارمیا ۵۱: ۱۷ و ۴۷ را بخوانید. در این آیات درباره بت پرستی های بابل کهن و واکنش خدا به آن چه می یابید؟`

ارمیا ۵۰ و ۵۱ نابودی بابل توسط مادها و پارس ها را پیش بینی می کند. یکی از دلایل نابودی بابل، بت پرستی آنها بود. بابلی ها معتقد بودند که این بت ها تصویری از خدایان آنهاست. «در دین بابلی، مراقبه و عبادت مجسمه های خدایان مقدس شمرده می شد. خدایان به طور همزمان در مجسمه های خود در معابد و در نیروهای طبیعی که تجسم یافته بودند زندگی می کردند. غارت یا تخریب بتها را از دست دادن حمایت الهی می دانستند. بعنوان مثال، در دوره نو- بابلی، شاهزاده کلدانی مردوک-اپلا- دینای دوم با مجسمه های خدایان بابل به باتلاق های جنوبی بین النهرین گریخت تا آنها را از دست ارتش سنخاریب آشور نجات دهد». مرجع: (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005], p. 203).

انبیای کتاب مقدس پرستش این تصاویر بی جان را با خدای خالق که هم زنده و هم حیات بخش بود، مقایسه کردند (ارمیا ۵۱: ۱۵ و ۱۶ و ۱۹).

`خروج ۲۰: ۴ – ۶ و مزمور ۱۱۵: ۴ – ۸ را بخوانید. این آیات در باره زنا چه می آموزند؟`

اگرچه مسائل مربوط به بت پرستی بابل معنوی عمیق تر از تعظیم در برابر تصاویر چوب و سنگ است، بابل روحانی با بابل کهن به موازات تصاویری که در آئین عبادت معرفی شده است، عمل می کند. استفاده از بتها برای عبادت یا به اصطلاح «سجده» نقض فرمان دوم است زیرا توانایی روح القدس را برای تأثیرگذاری چیزهای ابدی بر ذهن ما محدود می کند و عظمت خدا را به حد زیادی کاهش می دهد. مجسمه های بی جان این تصاویر در قرن چهارم وارد مسیحیت شد تا مسیحیت را برای مردم بت پرست پسندیده تر کند.

متأسفانه، اغلب به این تصاویر قداست و حرمتی داده می شود که فقط به خدا تعلق دارد، که باعث می شود کل موضوع از نظر روحانی تحقیر گردد.