---
title:  راز، بابل عظیم
date:  23/05/2023
---

`مکاشفه ۱۷: ۴ – ۶ را بخوانید. این آیات درباره ماهیت این سیستم اهریمنی چه می آموزند؟`

همانطور که دیدیم، مکاشفه ۱۷ یک نظام دینی مرتد را توصیف می کند که بسیاری از آموزه های بابل عهد عتیق را وارد مسیحیت می کند.

«برای جستوجوی درکی از ماهیت بابل، باید به اولین مرجع آن در کتاب مقدس، در پیدایش، برگردیم. همه چیز از دشت سرزمین شنعار آغاز شد، منطقه ای در جنوب بین النهرین، که امروز در جنوب عراق قرار دارد و بابل نامیده می شود. در آنجا برج بابل ساخته شد که نمادی از خوداتکایی انسان، خودمختاری و استقلال از خداوند است. [پیدایش ۱۱: ۱ – ۴]». – (آنجل مانوئل رودریگز، مقاله ای به عنوان «خاتمه نبرد کیهانی: نقش پیام های سه فرشته» صفحه ۴۳).

برج بابل، مکان بابل کهن، در تعارض مستقیم با کلام خدا ساخته شده بود. سازندگان بابل این بنای تاریخی را برای جلال خود ساختند و خداوند زبان آنها را مشوش و آشفته ساخت. شرح کتاب پیدایش آن را اینگونه بیان می کند، «از اینرو آنجا را بابل نامیدند، زیرا در آنجا خداوند زبان همۀ جهانیان را مغشوش ساخت. از آنجا، خداوند ایشان را بر روی تمامی زمین پراکنده کرد» (پیدایش ۱۱: ۹).

بدین جهت، این سیستم اهریمنی است که بگونه ای به تصویر کشیده شده است که «مست از خون مقدسین و خون شهدای عیسی می باشد» (مکاشفه ۱۷: ۶) – تصویری هولناک از اینکه بابل چقدر فاسد است (همچنین اشعیا ۴۹: ۲۶ را ببینید).

در اصل، بابل روحانی نشان دهنده مذهبی است که بر اساس آموزه های بشری استوار شده و بر اساس ایده های بشری بنا گردیده و سنت های بشری آن را پشتیبانی می کند. این شکلی از دین ساخته شده توسط انسان است که شاید توسط رهبران مذهبی نخبه بشر ساخته شده است، اما در تقابل با قدرت انجیل و کلیسایی است که عیسی ساخته است، کلیسایی که بر اساس محبت ساخته شده است و نه بر اساس خشونت.

کتاب مکاشفه به شرح این دو نظام مذهبی می پردازد. اولی اعتماد کامل به عیسی و وابستگی به کلام او را آشکار می کند. دومی نشان دهنده اعتماد به اقتدار انسانی و وابستگی معلمان دینی بشری است. یکی ایمان مسیح محور با وابستگی کامل به فیض، فداکاری و کفاره مسیح برای نجات است. دیگری رویکردی انسان گرایانه به ایمان است که وابستگی کامل به مسیح برای نجات را با وابستگی به سنت های کلیسا جایگزین می کند.

`چگونه میتوانیم از خود در برابر تأثیرات زیرکانه بابل محافظت کنیم، از قبیل گرایش به خود اتکایی و نه اینکه کاملا به خدا تکیه کنیم؟`