---
title:  شهری که آشفته نام داشت
date:  20/05/2023
---

### برای مطالعه این هفته بخوانید
مکاشفه ۱۷: ۱ و ۲ و ۱۵؛ مکاشفه ۱۸: ۱ – ۴؛ مکاشفه ۱۷: ۴ – ۶؛ متی ۱۶: ۱۸؛  ارمیا ۵۰: ۳۳ – ۳۸؛ مزمور ۱۱۵: ۴ – ۸.

> <p>آیه حفظی</p>
> «ایشان با برّه جنگ خواهند نمود و برّه بر ایشان غالب خواهد آمد، زیرا که او ربّالارباب و پادشاه پادشاهان است و آنانی نیزکه با وی هستند که خواندهشده و برگزیده و امینند» (مکاشفه ۱۷: ۱۴).

موضوع نبرد بزرگ در مکاشفه با نمادگرایی دو زن خلاصه شده است: یکی با لباس خورشید در مکاشفه ۱۲ و دیگری با لباس قرمز در مکاشفه ۱۷.

نماد چشمگیر زن ملبس به خورشید، در جلال خیره کننده مسیح، در مکاشفه ۱۲ یافت می شود. او به معشوق واقعی خود، عیسی، وفادار است. او با آموزه های غلط به فساد آلوده نیست. در سراسر کتاب مقدس، یک زن پاک نماد عروس عیسی یا کلیسای واقعی است.

در ارمیا ۶: ۲۰ نبی می گوید، «بُخوری که آنها از سرزمین سبا و عطریّاتی که از کشورهای دوردست میآورند برایم بیارزش است. من قربانیهای آنها را نمیپذیرم و از آنها خشنود نیستم». نبی از عبارت «دختر صهیون» یا یک زن وفادار برای توصیف قوم خدا استفاده می کند. (همچنین افسسیان ۵: ۲۵ – ۳۲ و هوشع ۲: ۲۰ را ببینید)

در مقابل، کتاب مقدس ارتداد را به هرزگی یا زنا تشبیه می کند (یعقوب ۴: ۴). حزقیال در مورد طغیان و بی وفایی اسرائیل اظهار تاسف می کند، «ای زن زانیه که غریبان را به جای شوهر خود میگیری» (حزقیال ۱۶: ۳۲).

در درس این هفته، این دو زن مکاشفه را مورد مطالعه قرار میدهیم و تعارض بین حقیقت و خطا را عمیقتر بررسی میکنیم.