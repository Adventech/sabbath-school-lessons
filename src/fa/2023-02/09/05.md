---
title:  فراخوان برای تعهد و سرسپردگی
date:  24/05/2023
---

درخواست مکاشفه یک فراخوان فوری به تعهد است که در نمادگرایی دو زن در مکاشفه خلاصه شده است. اگرچه گاهی به نظر می رسد که قوم خدا در این جدال کیهانی بین حقیقت و خطا شکست خواهند خورد، خدا وعده می دهد که کلیسای او در پایان پیروز خواهد شد.

`متی ۱۶: ۱۸ و مکاشفه ۱۷: ۱۴ را با هم مقایسه کنید. عیسی چه وعده ای به حواریون خود در خصوص کلیسای خویش داد؟`

مسیح شالوده محکمی است که کلیسای او بر آن بنا شده است. کلیسای او بر اساس آموزه های کلام اوست و توسط روح او هدایت می شود. برعکس، بابل، همانطور که دیدیم، ریشه در آموزه ها و سنت های ساخت بشر دارد. هر رهبر مذهبی که عقاید یا سنتهای انسانی را جایگزین یا بالاتر از اراده آشکار خدا در کتاب مقدس قرار دهد، روح آشفتگی و اغتشاش بابلیان را پرورش می دهد.

در دوران بابل کهن، کلیسا و حکومت یک نهاد بودند. هنگامی که نبوکدنصر پادشاه در معبد خود بر تخت سلطنتی خود نشست، ظاهراً برای خدایان صحبت می کرد. در یک رویداد، پادشاه بابل به عنوان اقدامی در جهت ضدیت و نافرمانی نسبت خدای واقعی، حکمی جهانی برای پرستش صادر کرد و به همه زیردستان خود دستور داد تا در مقابل نمادی قدرتمند از او سجده کنند، آن عملی که قوم وفادار خدا، از پرستش تصویر دروغین امتناع ورزیدند. امت خدا در روزهای آخر با چنین چیزی روبرو خواهند شد. (دانیال ۳ را ببینید).

در آخرین روزهای تاریخ زمین، یک سیستم [کلیسایی- حکومتی]، بابل روحانی، با یک رهبر روحانی که ادعا می کند که به عنوان خدا صحبت می کند، بوجود خواهد آمد. کلام او همان کلام خدا و دستورات او دستورات خدا اعلام خواهد شد. در طول قرنها، پاپهای رومی اعلام کردهاند که در جایگاه خدا بر روی زمین ایستادهاند.

پاپ لئوی سیزدهم در نامهی بخشنامهای خود در ۲۰ ژوئن ۱۸۹۴ میگوید: «ما در این زمین جایگاه خدای متعال را داریم» .دیکشنری کلیسایی فراریس می افزاید: «پاپ آنقدر جایگاه و منزلت دارد که او صرفا یک انسان نیست، بلکه مانند خدا و جانشین خداست». پولس رسول این کلمات را برای علنی کردن این قدرت اضافه می کند: « که او مخالفت میکند و خود را بلندتر میسازد از هر چه به خدا یا به معبود مسمّی شود، بهحدّی که مثل خدا در هیکل خدا نشسته، خود را مینماید که خداست» (دوم تسالونیکیان ۲: ۴).

`بخاطر اینکه قبلاً دیدهایم که خدا در «بابل» افراد وفادار دارد، چرا باید مراقب نحوه صحبت کردن در مورد آن باشیم، و چرا باید مراقب باشیم که مردم را بهصورت فردی داوری نکنیم، در صورتیکه سیستم را باید داوری کنیم؟`