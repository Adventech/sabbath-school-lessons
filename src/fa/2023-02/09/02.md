---
title:  دو سیستم متقابل
date:  21/05/2023
---

`مکاشفه ۱۲: ۱۷ و مکاشفه ۱۷: ۱۴ را بخوانید. کلیسای خدا چگونه توصیف می شود و واکنش شیطان به آن چیست؟`

در طول قرون متمادی، خداوند همیشه مردمی داشته است که به او وفادار بوده اند. مکاشفه ۱۲: ۱۷ وفاداری آنها را به عنوان کسانی توصیف می کند که «احکام خدا را نگاه می دارند»، و همچنین کسانی که در جاهای دیگر به عنوان «خوانده، برگزیده و وفادار» به تصویر کشیده شده اند» (مکاشفه ۱۷: ۱۴).

`مکاشفه ۱۴: ۸ و مکاشفه ۱۷: ۱ و ۲ را بخوانید. بیانیه جدی فرشته چه بود، و بابل چه کرد تا چنین بیانیه ای را تضمین کند؟`

یوحنا کتاب مکاشفه را در پایان قرن اول نوشت. در آن زمان، شهر کهن بابل تبدیل به توده ای از خاک شده بود. زمانی که یوحنا پیام ها را در کتاب مکاشفه نوشت، شهر بابل به معنای واقعی کلمه برای بیش از چندین قرن ویران شده بود.

در مکاشفه شهر کهن بابل به عنوان نمونه یا الگویی از بابل آخر زمان در نظر گرفته شده است. در نبوتهای مکاشفه بابل معرف سیستم مذهبی دروغین است که مشابه ویژگی های بابل عهد قدیم خواهد داشت. اصولی که بابل کهن را هدایت کرده بود زیرساخت بابل مدرن و معنوی خواهد بود.

در مکاشفه ۱۷: ۱ - ۶، زنی که لباس ارغوانی و قرمز بر تن دارد، در چشم انداز زمان گام برمی دارد. این زن بر جانوری سرخ رنگ سوار می شود. کتاب مقدس او را فاحشه می نامد. او معشوق واقعی خود یعنی عیسی مسیح را ترک کرده است.

در اینجا یوحنای رسول تصویری نمایشی از یک سیستم مرتد مذهبی را ارائه می دهد که تاثیر قدرتمندی بر جهان دارد. به این کلام نگاه کنید: «که پادشاهان جهان با او زنا کردند و ساکنان زمین، از خَمر زنای او مست شدند» (مکاشفه ۱۷: ۲). مست شده اند؟ همواره در کتاب مقدس منفی در نظر گرفته شده است. و زنا کرده اند؟ نمادی از تعالیم و آموزه ها و ممارستهای غلط و دروغین.

`هم رهبران و هم مردم عادی به طور یکسان تحت تأثیر این قدرت قرار گرفته اند. تنها حفاظت ما در برابر این تاثیر چه می باشد؟ (افسسسیان ۶: ۱۰ – ۱۸ را بخوانید)`