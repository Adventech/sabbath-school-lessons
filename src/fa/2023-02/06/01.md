---
title:  ساعت داوری او
date:  29/04/2023
---

### برای مطالعه این هفته بخوانید
دانیال ۸؛ دانیال ۹ ؛ عزرا ۷؛ متی ۳: ۱۳ – ۱۷؛ رومیان ۵: ۶ – ۹؛ مرقس ۱۵: ۳۸؛ لاویان ۱۶: ۱۶.

> <p>آیه حفظی</p>
> «و خصوصاً چون وقت را میدانید که الحال ساعت رسیده است که ما را باید از خواب بیدار شویم زیرا که الآن نجات ما نزدیکتر است از آن وقتی که ایمان آوردیم. شب منقضی شد وروز نزدیک آمد. پس اعمال تاریکی را بیرون کرده، اسلحه نور را بپوشیم» (رومیان ۱۳: ۱۱ و ۱۲).

چند سال پیش، مجله جغرافیای ملی مقاله ای را در باره آتش سوزی در جنگل های پارک ملی یلواِستون در ایالات متحده نوشت. پس از پایان آتش سوزی، یگان حفاظت محیط زیست مسیر کوه را طی کردند تا صدمه را ارزیابی کنند. یکی از جنگلبان ها پرنده ای را پیدا کرد که در پایه درختی کاملا سوخته بود. او که از منظره ترسناک منقلب شده بود با چوبی به پرنده ضربه ای زد.

وقتی پرنده سوخته را با چوب حرکت داد، سه جوجه از زیر بال های مادر مرده خود بیرون آمدند. مادر دوست داشتنی که به شدت از فاجعه قریب الوقوع آگاه بود، فرزندانش را به پای درخت برده و زیر بال هایش حفاظت کرده بود. او می توانست به جایی امن پرواز کند اما از رها کردن جوجه های خود خودداری کرده بود. چه تصویر زیبایی از ایمانداری که تحت حفاظت مسیح در امان است.

آتش های داوری خدا در جلجتا بر او شعله کشیدند، و تمامی کسانی که در مسیح هستند برای همیشه در زیر بالهای او در امان هستند. در صلیب، مسیح به عنوان گناهکاری محکوم شده داوری شد تا ما بتوانیم به عنوان ساکنان مستحق ملکوت آسمانی داوری شویم. او به عنوان یک مجرم داوری شد تا ما بتوانیم از آتش هایی که از دست رفتگان ابدی را نابود می سازد رهایی یابیم، هم به صورت نمادین و هم بله، به معنای واقعی کلمه.