---
title:  ۲۳۰۰ روز و آخر زمان
date:  01/05/2023
---

`دانیال ۸: ۱۷ و ۱۹ و ۲۶ را بخوانید. فرشته چه دوره زمانی را اعلام می کند که در رویای دانیال ۸ و ۲۳۰۰ روز اعمال می شود و چرا درک این موضوع مهم است؟`

برخی استدلال می کنند که ۲۳۰۰ روز، روزهای واقعی را تداعی می کند. آنها همچنین معتقدند که این شاخ کوچک دانیال ۸ در مورد رهبر نظامی سلوکی آنتیوخوس اپیفانس (۲۱۶ قبل از میلاد - ۱۶۴ قبل از میلاد) صدق می کند که به اورشلیم حمله کرد و معبد یهودی را آلوده ساخت، حتی اگر ۲۳۰۰ روز با چارچوب زمانی او همخوانی نداشت.

این تفسیر، به هر حال در تضاد با دستورالعمل واضح فرشته است که رویا به زمان آخر دلالت دارد. آنتیوخوس یقینا در زمان آخر زندگی نمی کرد.

در دانیال ۸، جبرائیل شرح خود را از نبوت ۲۳۰۰ روز شروع می کند. او قوچ را معرف ماد – پارس و بز نر را معرف یونان معرفی می کند (دانیال ۸: ۲۰ و ۲۱). اگرچه مانند دو قدرت قبلی از آن نامی برده نشده است، موجود بعدی یعنی شاخ کوچک، بطور آشکارا روم است (دانیال ۸: ۹ و ۲۳ و ۲۴).

آنگاه او به نوعی دوره سیاسی – مذهبی روم را به تصویر می کشد که «که حقیقت را پایمال می کند» (دانیال ۸: ۱۰ – ۱۲ و ۲۵) و در خدمت آسمانی مسیح مداخله می کند (دانیال ۸: ۱۰ – ۱۲). تطهیر معبد در دانیال ۸: ۱۴، اوج این فصل پاسخ خدا به چالش قدرتهای زمینی و مذهبی است که در تلاش است تا اقتدار خدا را غصب کند. این بخشی از راه حل الهی خدا برای مشکل گناه است.

جبرائیل آماده شرح جزئیات برنامه زمانی نبوی خداست. در پایان دانیال ۸، ما می توانیم به وضوح ببینیم که دانیال آن بخش از رویا در باره ۲۳۰۰ روز را نفهمیده بود (دانیال ۸: ۲۷). قسمت قبلی در مورد قوچ، بز و شاخ کوچک همگی توضیح داده شده بود، حتی با اینکه دو قدرت اول کاملاً با نام مشخص شده بودند(دانیال ۸: ۲۰، ۲۱). با این حال تطهیر معبد توضیح داده نشده است.

جبرائیل فرشته که در دانیال ۸ ظاهر می شود، حال در دانیال ۹ ظاهر می شود و به او می گوید: « من آمدم تا تو را خبر دهم زیرا که تو بسیار محبوب هستی، پس در این کلام تأمّل کن و رویا را فهم نما» (دانیال ۹: ۲۳). چه رویایی؟ همانطور که فردا خواهیم دید، رویای ۲۳۰۰ روز تنها بخشی از رویای قبلی در دانیال ۸ است که او هنوز برای دانیال توضیح نداده بود.

`جبراپیل دانیال را «بسیار محبوب» خواند. این مطلب چه چیزی درباره پیوند نزدیک آسمان با زمین دارد؟`