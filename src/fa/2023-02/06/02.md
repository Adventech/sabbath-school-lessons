---
title:  تطهیر حرم مطهر (معبد)
date:  30/04/2023
---

همانگونه که دیدیم، یک داوری پیش از آمدن مسیح رخ خواهد داد. فرشته با صدایی بلند اعلام می کند، «و به آواز بلند میگوید، از خدا بترسید و او را تمجید نمایید، زیرا که زمان داوریِ او رسیده است. پس او را که آسمان و زمین و دریا و چشمههای آب را آفرید، پرستش کنید» (مکاشفه ۱۴: ۷). کتاب دانیال زمانی را که این داوری شروع می شود به ما می دهد.

`دانیال ۸: ۱۴ را بخوانید. دانیال چه برنامه زمانی مشخصی را در مورد تطهیر معبد به ما می دهد؟`

هر یهودی به وضوح معنی تطهیر معبد زمینی را درک می کرد. این تطهیر مرتبط بود با روز کفاره، که روز داوری بود. گرچه دانیال مفهوم تطهیر معبد و داوری را درک می کرد، درباره این ۲۳۰۰ روز گیج شده بود.

`دانیال ۸: ۲۷ و دانیال ۹: ۲۱ و ۲۲ را بخوانید. واکنش دانیال به رویای ۲۳۰۰ روز چه بود و واکنش خدا به او چه بود؟`

در پایان دانیال ۸، دانیال بیهوش شد و بانگ بر آورد، « آنگاه من دانیال تا اندک زمانی ضعیف و بیمار شدم ... اما درباره رویا متحّیر ماندم و احدی معنی آن را نفهمید» (دانیال ۸: ۲۷). این رویای ۲۳۰۰ روز بود (مابقی رویا شرح داده شده است؛ دانیال ۸: ۱۹ – ۲۲ را ببینید). فصل بعدی، دانیال ۹، از جبرائیل فرشته می نویسد که می آید تا نبوت ۲۳۰۰ روز را به دانیال شرح بدهد. «ای دانیال الان من بیرون آمدهام تا تو را فطانت و فهم بخشم» (دانیال ۹: ۲۲).

جبرائیل دانیال را شگفت زده می کند زیرا او پاسخ دعای خود را بسیار گسترده تر از آنچه تصور می کرد آشکار می کند. جبرائیل، دانیال را از مسیر زمان عبور داد و حقیقت را در مورد آینده مسیح فاش نمود و تاریخ های دقیق آغاز خدمت او و مرگ ظالمانه او را بیان کرد، وقایعی که مستقیماً با تطهیر مقدس در دانیال ۸ مرتبط بود. به عبارت دیگر، مرگ مسیح و داوری به طور غیر قابل انفصالی با هم مرتبط هستند.

`چرا مهم است که مرگ عیسی، آنگونه که در دانیال ۹: ۲۴ – ۲۷ آشکار گردید، بطور مستقیم با داوری در دانیال ۸: ۱۴ پیوند دارد؟ این پیوند در اینجا چه حقیقت بزرگی را تعلیم می دهد؟`