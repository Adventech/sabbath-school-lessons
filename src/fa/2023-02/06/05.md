---
title:  مسیح «منقطع – کشته خواهد شد»
date:  03/05/2023
---

جبرائیل این ۴۹۰ روز نبوت را با واقعه ای شروع می کند که بشدت برای دانیال و یهودیان مهم بود – فرمان ترمیم و بنای اورشلیم. گرچه فرمان های مختلفی در خصوص اورشلیم صادر شده بود، در عزرا، می یابیم که فرمان صادر شده در سال ۴۵۷ قبل از میلاد به یهودیان نه تنها اجازه داد تا به موطن خود بازگردند بلکه خود را به عنوان یک جامعه مذهبی تثبیت کنند (عزرا ۷: ۱۳ و ۲۷).

اهمیت دارد تا به این نکته توجه کنیم که فرمان خشایارشاه در پاییز سال ۴۵۷ قبل از میلاد صادر شده بود. از زمان صدور این فرمان در سال ۴۵۷ تا زمان ظهور مسیح موعود بر اساس دانیال ۶۹ هفته یا ۴۳۸ سال خواهد بود. اگر از ۴۵۷ قبل از میلاد شروع کنیم، و بر اساس جدول زمانی تاریخ پیش برویم، به سال ۲۷ بعد از میلاد می رسیم.

کلمه مسیح به معنی «آن یگانه مسح شده» می باشد. در سال ۲۷ بعد از میلاد عیسی، مسیح، تعمید یافت. (متی ۳: ۱۳ – ۱۷ را ببینید). دانیال صدها سال جلوتر، سال دقیقِ تعمید مسیح را پیشگویی کرده بود، زمانی که به موجب آن عیسی سه سال و نیم خدمت خود را شروع کرد.

`رومیان ۵: ۶ – ۹ را بخوانید. چه حقایق بزرگی در اینجا آشکار شده است؟`

«و بعد از آن شصت و دو هفته، مسیح [منقطع] یا کشته خواهد شد» (دانیال ۹: ۲۶). مسیح «منقطع» یا مصلوب خواهد شد. آیه می افزاید، «ولی نه برای خودش». «لکن خدا محبّت خود را در ما ثابت میکند از اینکه هنگامی که ما هنوز گناهکار بودیم، مسیح در راه ما مرد» (رومیان ۵: ۸).

در دانیال ۹: ۲۷ می خوانیم که در میانه هفته، آخرین هفت سال، مسیح «به پیشکش ها و قربانی ها خاتمه بخشید». در میانه این هفتادمین هفته، در سال ۳۱ بعد از میلاد، مسیح، عهد ابدی با خون خود را با مرگ خود بر روی صلیب تأیید کرد و آئین قربانی هر گونه اهمیت نبوی خود را از دست داد.

این پیشگوییها نشان میدهند که مسیح مصلوب خواهد شد و باعث میشود که اهمیت قربانی آئین قربانی در بهار ۳۱ بعد از میلاد متوقف شود. این پیشگویی ها با تمام جزئیات تحقق یافت. دقیقاً در عید پِسَح، زمانی که کاهن اعظم بره پِسَح را تقدیم می کرد، مسیح برای ما قربانی شد.

`با در مد نظر قرار دادن آنچه که در بالا نوشته شده است، مرقس ۱۵: ۳۸ و متی ۳: ۱۵ و ۱۶ را بخوانید. این آیات چگونه به ما کمک می کند تا نبوت دانیال ۹: ۲۴ – ۲۷ را درک کنیم؟`