---
title:  سال ۱۸۴۴
date:  04/05/2023
---

اولین ۴۹۰ سال از ۲۳۰۰ سال نبوت بطور ویژه ای برای قوم کهن یهود و آمدن مسیح موعود تعیین شده بود. آخرین بخش از ۲۳۰۰ سال به امت خدا ربط دارد، هم به یهودیان و هم به غیر یهودیان، همراه با تطهیر معبد آسمانی و در نهایت آمدن دوباره مسیح مرتبط می باشد.

۴۹۰ سال اول مربوط به اولین ظهور مسیح است و در ۳۴ بعد از میلاد به پایان می رسد. با کم کردن ۴۹۰ سال از ۲۳۰۰ سال، ۱۸۱۰ سال باقی می ماند. این ۱۸۱۰ سال دوم برای قوم خدا صدق می کند. اگر از ۳۴ بعد از میلاد شروع کنیم و ۱۸۱۰ سال را اضافه کنیم، به سال ۱۸۴۴ بعد از میلاد می رسیم.

در پرتو تطهیر یا احیای حقیقت در مورد معبد و داوری آخر زمان در آسمان، خدا آخرین درخواست خود را در مکاشفه ۱۴: ۶ و ۷ به تمام بشریت ارسال می کند تا محبت او را اجابت کنند، فیض او را بپذیرند، و با زندگی مطیعانه، خداپسندانه زندگی کنند.

`لاویان ۱۶: ۱۶ را بخوانید. دلیل تطهیر معبد چه بود و این مطلب درباره انجیل چه چیزی را به ما می آموزد؟`

بخاطر گناهان مردم، بی انصافی های مردم، معبد باید تطهیر می شد، که تنها با خون حیوانات چنین می شد. برای ما نیز چنین است. ما نیز به همینگونه به نجات دهنده ای نیاز داریم که زندگی او با حیواناتی که در روز کفاره کشته می شوند نمادین شده است، به عنوان تنها راه برای عبور از داوری.

لاویان ۲۳: ۲۶ – ۲۹ را بخوانید. خداوند چه فرمانی به امت خود داد تا در آن روز داوری انجام دهند و برای ما امروزه چه معنایی دارد؟

قوم اسرائیل باید جانهای خود را ذلیل سازد. این بیان اشاره می کند که آنان باید خود را فروتن ساخته و دلهای خود را تفتیش کرده، به گناهان خود اعتراف نموده، توبه کرده و از خدا بخواهند تا آنان را تطهیر کند، در حینی که کاهن اعظم خیمه مقدس زمینی را تطهیر می کرد.

`فصلهای نبوی دانیال ۷ – ۹ و مکاشفه ۱۴ بطور خاص بر ساعت داوری تمرکز دارد که عاجلانه درخواست می کند تا آماده شویم. از سال ۱۸۴۴ در ساعت داوری زندگی کرده ایم و پیام مکاشفه از اعلان فرشته اول این است که، «ساعت داوری او فرا رسیده است» (مکاشفه ۱۴: ۷).`