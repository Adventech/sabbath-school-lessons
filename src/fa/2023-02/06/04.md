---
title:  دستورالعمل فرشته به دانیال
date:  02/05/2023
---

`دانیال ۹: ۲۳ را بخوانید. فرشته چه دستور خاصی را به دانیال می دهد؟ چرا درک معنی تطهیر معبد در دانیال ۸: ۱۴ از اهمیت برخوردار است؟`

فرشته صراحتاً به دانیال آموخت تا « در این کلام تأمّل کن و رویا را فهم نما» (دانیال ۹: ۲۳). به کدام موضوع و کدام رویا؟ از آنجا که هیچ رؤیایی در دانیال ۹ ثبت نشده است، جبرائیل فرشته باید در مورد بخشی از رؤیا در دانیال ۸ صحبت کند که نبی رویای ۲۳۰۰ روز را درک نکرده است (دانیال ۸: ۲۷).

`جبرائیل در دانیال ۹: ۲۴ – ۲۷ به سخنان خود ادامه می دهد. از چه وقایعی در زندگی و رسالت مسیح سخن گفته می شود؟`

اولین بخش از این نبوت مربوط به قوم خدا یعنی یهودیان است. «هفتاد هفته برای قوم تو و برای شهر مقدّست مقرر میباشد» (دانیال ۹: ۲۴). در نبوت کتاب مقدس، یک روز نبوی برابر است با یک سال واقعی نبوی (حزقیال ۴: ۶ ؛ اعداد ۱۴: ۳۴).

در دانیال و مکاشفه زمانی که شما تصاویر نمادین دارید، معمولاً یک نبوت زمانی نمادین نیز دارید. یکی از راههایی که میتوانیم مطمئن شویم که اصل روز- سال نبوت در اینجا اعمال میشود این است که وقتی از آن در نبوت دانیال استفاده میکنیم، هر رویداد در خط زمانی بهطور کامل ظاهر میشود (درس فردا را ببینید). اگر این اصل را اعمال کنیم، ۷۰ هفته از ۴۹۰ روز شکل می گیرد. از آنجا که یک روز نبوی برابر است با یک سال واقعی، ۴۹۰ روز، ۴۹۰ سال واقعی است.

جبرائیل به دانیال می گوید که ۴۹۰ سال «قطعی» است (واژه عبری چاتاک گاهی اوقات «تعیین شده» ترجمه می شود). قطع شده از چه چیزی؟ این می تواند تنها پیشگویی زمانی دیگری باشد که در اینجا به آن اشاره شده است: ۲۳۰۰ روز دانیال ۸: ۱۴. این ۴۹۰ سال، که یک پیشگویی زمانی است، مستقیماً به پیشگویی زمانی دانیال ۸: ۱۴ مرتبط است، تنها بخشی از رؤیا که در دانیال ۸ توضیح داده نشده و تنها پیشگویی زمانی در دانیال ۸ نیز باقی مانده است. بنابراین، میتوانیم ببینیم که جبرائیل میآید تا به دانیال کمک کند تا نبوت ۲۳۰۰ روز را که در فصل قبلی نمی فهمید را ملتفت شود.