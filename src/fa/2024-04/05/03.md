---
title:  زن بر سر چاه
date:  28/10/2024
---

`یوحنا ۴: ۷ – ۱۵ را بخوانید. عیسی چگونه از این برخورد یا موقعیت استفاده می کند تا به زن شهادت بدهد؟`

«خصومت موجود بین یهودیان و سامری ها مانع از آن شد که زن به بطور طبیعی به عیسی مهربانی کند. با این حال، عیسی، با محبت و حکمت الهی خود، برای اینکه قلب او را تسخیر کند بجای لطف و محبت به او، از آن زن درخواست لطف نمود. این رویکرد برای یافتن کلید قلب او و ایجاد اعتماد بود، پیشنهاد مهربانی ممکن است رد شده باشد. اما اعتماد، اعتماد را به ارمغان می آورد». اِلن جی وایت، آرزوی اعصار،صفحه ۱۸۴.

عیسی درست مانند مواجهه با نیقودیموس، از آنچه در دل دیگران است آگاهی دارد. در پاسخ به حیرت زن سامری که چطور یک یهودی از یک سامری درخواست لطف می کند، عیسی مستقیماً به آنچه که در هدف داشت اشاره کرد. او گفت: «اگر موهبت خدا را در می یافتی و می دانستی کیست که از تو آب می خواهد، تو خود از او می خواستی، و به تو آب زندگی عطا می کرد» (یوحنا ۴: ۱۰).

در خصوص تولد تازه، پاسخ زن مانند نیقودیموس بود، «چنین چیزی چگونه ممکن است؟»(یوحنا ۳: ۹). زن گفت، «سطل آب نداری و چاه عمیق است. پس آب زنده از کجا می آوری؟» (یوحنا ۴: ۱۱).

در هر دو موقعیت، عیسی دو فرد مختلف را (یک معلم یهودی معروف و یک زن سامری با پیشینه مشکوک) به حقایق روحانی والایی که به آنها مربوط می شد راهنمایی می کرد. اساساً، عیسی پیام مشابهی را به هر دوی آنها منتقل می کرد: آنها نیاز به تغییر شخصی یا تغییر در باورها و نگرش های خود داشتند.

`پیشینه و زمینه عهد عتیق که عیسی از آن برای آب زنده استفاده کرد چه بود؟ (ارمیا ۲: ۱۳، زکریا ۱۴: ۸).`

آب برای زندگی لازم است؛ انسان بدون آب نمی تواند وجود داشته باشد، و بنابراین آب نیز می تواند تصویر قدرتمند و مناسبی از زندگی ابدی باشد. از این رو، عیسی می گوید: «هر که از این آب می نوشد باز تشنه می شود. اما هر که از آن آب که من به او می دهم بنوشد هرگز تشنه نخواهد شد بلکه آبی که من می دهم در او چشمه ای می شود که تا به حیات جاویدان جوشان است» (یوحنا ۴: ۱۴).

`یوحنا ۷: ۳۷ را بخوانید. عیسی در این آیات به ما چه می گوید، و چگونه می توانیم وعده ای را که در اینجا می دهد تجربه کنیم؟`