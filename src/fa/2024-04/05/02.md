---
title:  محل ملاقات یا دیدار
date:  27/10/2024
---

`یوحنا ۴: ۱ – ۴ را بخوانید. دلیل اصلی که باعث شد عیسی از طریق سامره سفر کند، چه بود؟`

فریسیان متوجه شدند که شاگردان عیسی افراد بیشتری را نسبت به شاگردان یحیی، تعمید می دهند. این وضعیت می توانست بین پیروان یحیی و پیروان عیسی تنش ایجاد کند. به طور طبیعی، شاگردان یحیی ممکن بود بخواهند از شهرت و جایگاه استاد خود محافظت کنند (یوحنا ۳: ۲۶-۳۰ را ببینید). در پاسخ، یحیی متواضعانه تصدیق کرد که «او باید ارتقا یابد و من باید کوچک شوم» (یوحنا ۳: ۳۰). شاید برای جلوگیری از هرگونه درگیری، عیسی تصمیم گرفت یهودیه را ترک کند و به جلیل سفر کند. در حالی که مسیرهای دیگر و جایگزین موجود بود، عیسی عبور از سامره را انتخاب کرد، زیرا کوتاهترین و مستقیم ترین مسیر را فراهم می کرد. یهودیان معتقد و متعصب راه طولانی را طی می کردند و از طریق پریا به سمت شرق می رفتند، اما این مسیر با مأموریت خاص عیسی در سامره همخوانی داشت.

`یوحنا ۴: ۵ – ۹ را بخوانید. چگونه عیسی از این فرصت استفاده کرد تا با زن بر سر چاه، باب گفتگو را باز کند؟`

چاه یعقوب درست در کنار شکیم قرار داشت در حالی که سیخار، مکانی که آن زن از آنجا می آمد حدود یک و نیم کیلومتر از آنجا فاصله داشت. در حالی که شاگردان عیسی برای خرید خوراک به شهر رفتند، او در کنار چاه نشست. او به عمق چاه برای آب خنک دسترسی نداشت. وقتی که زن آمد تا از چاه آب بکشد از او آب خواست.

در یوحنا باب ۳، بسیار عجیب بود که نیقودیموس، حاکم و معلم روحانی برجسته یهودی، خود را حقیر کند و به عیسی نزدیک شود. او ترجیح داد در تاریکی شب بیاید تا مورد توجه قرار نگیرد. از سوی دیگر، در یوحنا ۴، زن سامری عمداً در میانه روز روشن به کنار چاه آب آمد، احتمالاً برای جلوگیری از مواجهه با زنان دیگری که معمولاً در ساعات خنک تر صبح یا غروب میآمدند. تصمیم او برای آوردن آب در چنین زمان نامناسب و پیمودن مسیر طولانیتر نشان میدهد که او دلایل خاص خود را برای تنها بودن داشته است. او نمی دانست که رویارویی او با عیسی تأثیر عمیقی در زندگی او خواهد داشت.

صحنه بعدی برخورد قابل توجه بین معلم یهودی، یعنی نماینده نخبگان مذهبی و اجتماعی یهودیان، و زن سامری که از شهرت کمی برخوردار است را نشان می دهد. علیرغم تضاد شدید بین پیشینه و جایگاه اجتماعی آنها، تعامل فوق العاده ای در اینجا اتفاق می افتد.

`برخی از هنجارها یا محدودیت های فرهنگی در جامعه شما چیست که ممکن است مانع شما در به اشتراک گذاشتن ایمانتان با دیگران شود؟ چگونه می توانیم راهبرد هایی برای غلبه بر این موانع ایجاد کنیم؟ جواب خود را برای روز سبت بیاورید.`