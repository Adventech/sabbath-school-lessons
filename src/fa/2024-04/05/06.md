---
title:  شهادت سامریان
date:  31/10/2024
---

`یوحنا ۴: ۲۷-۲۹ را بخوانید. آن زن چه اقدام حیرت انگیزی انجام داد؟`

گفتگوی عیسی با زن وقتی که حواریون رسیدند مختل شد. گرچه آنها از گفتگوی او با زن متعجب شده بودند ولی از او سوال نکردند. در عوض به او اصرار کردند تا خوراک بخورد.

در این اثنا، آن زن، آنها را ترک کرد و با عجله به شهر رفت تا آنچه را که تجربه کرده بود با دیگران به مشارکت بگذارد.

`یوحنا ۴: ۳۰-۴۲ را بخوانید. پس از این دیدار چه اتفاقی افتاد، و چه درس هایی می توان از آن در مورد نشر انجیل گرفت؟`

ممکن است غیرعادی به نظر برسد که روایت عیسی در مورد برداشت محصول با داستان تحول دینی بسیاری از مردم شهر مختل شده باشد. با این حال، یوحنا قصد دارد که دیدگاه عیسی را در مورد این رویداد درک کنیم. عیسی به اشتراک گذاشتن پیام نجات با زن سامری را بر خوراک خوردن در اولویت قرار داد. مأموریت اصلی او هدایت جانها به سوی رستگاری بود، و او از این فرصت استفاده کرد تا اهمیت حیاتی به اشتراک گذاشتن انجیل را به همه افراد، حتی اگر در نزد آنها مقبول نباشند را به شاگردانش بیاموزد.

نکات بسیار بارزی در انجیل یوحنا وجود دارد. یقینا، یوحنا ۴: ۲۹- ۴۲ در میان آنها است. پس در پی شهادت آن زن که گفته بود «هر آنچه تا کنون کرده بودم به من بازگفت» (یوحنا ۴: ۳۹)، بسیاری از سامریان ایمان آوردند.

سامریان از عیسی خواستند تا پیش آنها بماند. در نتیجه سخنان عیسی، تعداد بسیاری ایمان آوردند. «ایشان به آن زن می گفتند، دیگر تنها بخاطر سخن تو ایمان نمی آوریم زیرا خود سخنان او را شنیده ایم و می دانیم که این مرد براستی نجات دهنده عالم است» (یوحنا ۴: ۴۲).

`از این حکایت در مورد تأثیر قابل توجهی که شهادت یک فرد به تنهایی می تواند داشته باشد، چه می آموزیم؟ در خصوص تحولی که عیسی در زندگیتان بوجود آورده است چه شهادت قدرتمندی می توانید ارائه دهید؟`