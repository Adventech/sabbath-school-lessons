---
title:  شهادت سامریان
date:  26/10/2024
---

### مطالعه این هفته
برای مطالعه این هفته بخوانید: میوحنا ۴: ۱ – ۴۲؛ یوحنا ۳: ۲۶-۳۰؛ ارمیا ۲: ۱۳؛ زکریا ۱۴: ۸؛ حزقیال ۳۶: ۲۵-۲۷.

> <p>آیه حفظی</p>
> «ایشان به آن زن می گفتند: دیگر تنها بخاطر سخن تو ایمان نمی آوریم، زیرا خود سخنان او را شنیده ایم و می دانیم که این مرد براستی نجات دهنده عالم است» (یوحنا ۴: ۴۲).

سامریان چه کسانی بودند؟ پس از تسخیر پادشاهی شمالی اسرائیل توسط آشوری ها در سال ۷۲۲ قبل از میلاد، آشوری ها اسیران را در سراسر امپراتوری خود به عنوان وسیله ای برای ایجاد ثبات سیاسی پراکنده کردند. به عنوان بخشی از این روند، اسیرانی از ملل دیگر نیز برای سکونت به امپراطوری شمالی آورده شدند و این تازه واردان در نهایت به سامری ها معروف شدند. آنها نسخه یا فرم دلخواه خود از یهودیت را توسعه دادند.

روابط بین سامریان و یهودیان تیره و تار بود که با درگیری ها و اختلاف نظرهایشان مشخص بود. یکی از موارد قابل توجه مخالفت سامریان با یهودیان در بازسازی معبد در هنگام بازگشت یهودیان از تبعید بابل بود. برخلاف یهودیانی که به دنبال بازسازی معبد در اورشلیم بودند، سامریان، معبد مخصوص به خود را در کوه جریزیم داشتند. اما، این معبد سامری توسط حاکم یهودی بنام یوحنا هیرکانوس در سال ۱۲۸ قبل از میلاد ویران شد.

در زمان مسیح، خصومت بین یهودیان و سامریان ادامه یافت. یهودیان فعالانه از سفر به سامره اجتناب می کردند و تعامل خود را با سامریان محدود می کردند. در حالی که ممکن است برخی مبادلات تجاری وجود داشته باشد، هر شکل دیگری از تعامل از نظر اجتماعی غیرقابل قبول تلقی می شد. یهودیان از قرض گرفتن از سامریان یا قبول لطف آنها خودداری می کردند. در همین زمینه است که یوحنا دیدار مهم عیسی، با زن در کنار چاه و ساکنان شهر سامری سیخار را بازگو می کند.