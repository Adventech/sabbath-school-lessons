---
title:  اندیشه هایی فراتر
date:  01/11/2024
---

از نوشته های الن جی وایت، فصل «در کنار چاه یعقوب»، صفحات ۱۸۳-۱۹۵، از کتاب آرزوی اعصار را بخوانید.

زن سامری به محض اینکه به هویت نجات دهنده پی برد، دیگران را نزد او آورد. او ثابت کرد که بشارت دهنده ای مؤثرتر از شاگردان خود اوست. شاگردان چیزی در سامره ندیدند که نشان دهد آن یک حوزه دلگرم کننده برای بشارت است. افکار آنها بر کار بزرگی بود که در آینده انجام می شد. آنها نمی دیدند که در اطراف آنها محصولی است که باید جمع آوری شود. اما از طریق زنی که او را تحقیر می کردند، کل شهر را برای شنیدن سخنان نجات دهنده گرد آمدند. آن زن به یکباره نور را برای هموطنان خود برده بود.

«زن سامری در این داستان نمونه ای عملی از قدرت متحول کننده از طریق ایمان به مسیح است. هر یک از شاگردان راستین مسیح به عنوان یک بشارت دهنده در ملکوت خدا متولد می شوند. وقتی کسی از آب زنده ای که عیسی عرضه می کند می خورد، خودش منبع حیات می شود. فیض مسیح در جان انسان، مانند چشمه ای در بیابان می شود که دائماً دیگران را سیراب می کند. کسانی که در آستانه مرگ روحانی هستند به سوی این آب حیات بخش جذب می شوند و مشتاقانه می خواهند از چشمه آب حیات جاودانی بنوشند».- الن جی. وایت، آرزوی اعصار، صفحه ۱۹۵.

**سوالاتی برای بحث:**

`۱. در کلاس، پاسخ های خود به سؤال نهایی یکشنبه را مرور کنید. هنگام بررسی پاسخ های خود، رویکردی صادقانه داشته باشید. چه تابوها و پیش داوریهای رایج در فرهنگ شما وجود دارد که به طور بالقوه می تواند مانع از توانایی شما در به اشتراک گذاشتن مؤثر ایمانتان با دیگران شود؟`

`۲. بنظر شما چرا سامریان از عیسی استقبال گرمی بعمل آوردند در حالی که هموطنان خود عیسی به سردی با او برخورد کردند؟`

`۳. خودتان را به جای آن زن سامری بگذارید. یک فردی که کاملا غریبه است، می آید و تمامی اسرار خصوصی زندگی او را بر ملا می کند. آیا ممکن است کسی که کم و بیش غریب است، چنین چیزهایی را بداند؟`

`۴. تعجب نیست که آن زن تحت تاثیر عیسی قرار گرفته باشد.این داستان برای شما چه مفهومی دارد، مبنی بر این که خداوند همه چیز را درباره ما می داند، حتی پنهان ترین و تاریک ترین اسرار ما که ترجیح می دهیم پنهان نگه داریم؟ و با این وجود، نحوه رفتار عیسی با زن سامری چه می خواهد به ما بگوید، حتی زمانی که او از اسرار ما آگاه است؟ از این حقیقت چه تسکینی می یابید؟`

`۵. چه مضامین مشترکی از درسهایی که تا کنون از انجیل یوحنا آموخته ایم در نحوه برخورد عیسی با زن سامری در کنار چاه وجود دارد؟`