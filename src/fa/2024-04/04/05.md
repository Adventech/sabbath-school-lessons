---
title:  فیلیپُس و نتنائیل
date:  23/10/2024
---

یوحنا ۱: ۴۳- ۴۶ را بخوانید. پیام فیلیپُس درباره ایمانش به عیسی، چه چیزی را آشکار میکند؟

فیلیپُس هم مانند اندریاس و پطرس اهل بیت صیدا بود. او دوست خود نتنائیل را یافت و درباره عیسی به او گفت. یحیی تعمید دهنده عیسی را «بره خدا» نامیده بود. اما فیلیپُس عیسی را آن فردی خطاب کرد که موسی و انبیا درباره او نوشته اند و او را «عیسی ناصری» خطاب کرد. با این حال، اشاره او به ناصره باعث برانگیخته شدن و واکنش شدید دوستش شد.

نتنائیل دیدگاهی متعصبانه ای نسبت به ناصره داشت و فکر می کرد که یک پادشاه نمی تواند از چنین شهر کوچکی برخاسته باشد. تعصب به راحتی چشم ها را از دیدن ارزش واقعی انسانها کور می کند. به نظر میرسد فیلیپ، احتمالاً، از گفتگوهای قبلی خود با نتنائیل دریافته است که راه مناسب برای مقابله با تعصب، استدلال عالی فلسفی یا الهیاتی نیست، بلکه دعوت از افراد است تا حقیقت را شخصاً برای خود تجربه کنند. او به سادگی گفت: «بیا و ببین». و این دقیقاً همان کاری است که او انجام داد. رفت و دید..

`یوحنا ۱: ۴۷- ۵۱ را بخوانید. عیسی چگونه نتنائیل را در خصوص هویت خویش متقاعد کرد، و واکنش نتنائیل چه بود؟`

حلقه مفقوده بین آیات ۴۶ و ۴۷ جزئیاتی مهم از نحوه پاسخ نتنائیل به دعوت فیلیپس است. مع الوصف،او برخاسته و رفت تا ببیند. دوستی او با فیلیپُس قوی تر از دیدگاه تبعیض گرایانه او بود و زندگی او از آن لحظه به بعد تغییر می یافت.

سخنان مثبت و خوب عیسی درباره نتنائیل از اینکه او را یک اسرائیلی خواند که در او فریبی نیست (یوحنا ۱: ۴۷)، تضادی بزرگ در برابر آنچه بود که نتنائیل درباره عیسی گفته بود (یوحنا ۱: ۴۶). واکنش نتنائیل توام با تعجب و تحیر بود زیرا او قبلا عیسی را ندیده بود.

عیسی با نشان دادن بصیرت الهی، به نتنائیل فاش می کند که او را در زیر درخت انجیر در حالی که در حال دعا و جستجوی حقیقت بود دیده است. این جمله به ظاهر کوچک تأثیر عمیقی بر نتنائیل می گذارد و او را متقاعد می سازد تا هویت عیسی را تشخیص دهد. در پاسخ، نتنائیل اعتراف بزرگی می کند و عیسی را به عنوان معلم روحانی، پسر خدا، و پادشاه اسرائیل خطاب و تصدیق می کند. مشاهده این که چگونه یک مکاشفه به ظاهر کم اهمیت می تواند به بیان باشکوه ترین اعتراف ایمان منجر شود قابل توجه است.