---
title:  شاهدانی که بر مسیح بودن عیسی شهادت می دهند۱
date:  19/10/2024
---

۱ لطفا به توضیح واژه شاهد و شهادت مسیحی در انتهای درس توجه کنید.

### مطالعه این هفته
برای مطالعه این هفته بخوانید: یوحنا ۱: ۱۹- ۲۳؛ اشعیا ۴۰: ۱- ۵؛ یوحنا ۱: ۲۹-۳۷؛ رومیان ۵: ۶؛ یوحنا ۱: ۳۵-۳۹؛ یوحنا ۱: ۴۳-۵۱؛ یوحنا ۳: ۱-۲۱.

> <p>آیه حفظی</p>
> عیسی در پاسخ گفت: «آمین، آمین به تو می گویم، تا کسی از نو زاده نشود نمی تواند پادشاهی خدا را ببیند» (یوحنا ۳: ۳).

بدون شک، عیسی برای حمایت از ادعاهایی که در مورد خودش مطرح کرده بود، شواهد کتاب مقدسی قانع کننده ای ارائه کرد، از جمله «آمین، آمین به شما می گویم هر که ایمان دارد از حیات جاودان برخوردار است»(یوحنا ۶: ۴۷).

علاوه بر این، موارد دیگری وجود دارد که ادعاهای عیسی را بیشتر تأیید می کند. از جمله معجزات، تبدیل آب به شراب، خوراک دادن جمعیت کثیری با چند قرص نان، شفای پسر یکی از رجال حکومتی، شفای مرد در کنار حوضچه بیت صیدا، اعطای بینایی به کور مادرزاد، و زنده کردن ایلعازر از مردگان می باشند. یوحنای بشارتگر، طیف متنوعی از وقایع و افراد را گرد هم میآورد که شامل یهودیان و غیریهودیان، ثروتمندان و فقرا، مردان و زنان، حاکمان و مردم عادی، و همچنین تحصیلکردگان و بیسوادان میشود که همگی به عنوان شاهدی بر هویت واقعی عیسی هستند.

یوحنا حتی به شهادت خود پدر[آسمانی] و کلام مقدس اشاره می کند و که همگی گواه و شاهدی برای اثبات هویت او هستند.

درس این هفته با شهادت تأثیرگذار یحیی تعمید دهنده آغاز می شود. همانطور که روایت ادامه می یابد، شاهدان دیگری از جمله اندریاس و شمعون پطرس، فیلیپُس و نتنائیل، و شاهدی غیرمنتظره به نام نیقودیموس فریسی وارد صحنه می شوند. با این حال، شاهد دیگری، در پشت صحنه پنهان است (که در یوحنا ۱: ۳۵ و ۴۰ از او به عنوان «حواری دیگری به همراه اندریاس» یاد میشود) یعنی خود یوحنا.

۱ توضیحی بر شاهد و شهادت مسیحی (از سوی مترجم)

در مسیحیت، مفهوم شاهد یا شهادت مسیحی دارای معانی متعددی است. در اصل، شاهد کسی است که به یک حقیقت یا تجربه خاص شهادت می دهد یا حامل شهادت است. در زمینه مسیحیت، شاهد بودن معمولاً به افرادی اطلاق می شود که شخصاً با قدرت دگرگون کننده عیسی مسیح در زندگی خود مواجه شده و آن را تجربه کرده اند. آنها ایماندارانی هستند که آشکارا ایمان خود را به اشتراک می گذارند، آموزه های عیسی را اعلام می کنند و رابطه شخصی خود را با او تأیید می کنند.

شاهدان مسیحی اغلب به عنوان نمونه های زنده پیام انجیل عمل می کنند و تأثیر محبت، فیض و رستگاری مسیح را نشان می دهند. آنها ممکن است شهادتهای خود را در مورد چگونگی تغییر زندگیشان با تأکید بر نقش عیسی در نجات و رشد روحانی خود به اشتراک بگذارند. هدف شاهدان با به اشتراک گذاشتن تجربیات و باورهای شخصی خود، الهام بخشیدن و تشویق دیگران به توجه و پذیرش مسیحیت است.

علاوه بر این، شهادت می تواند فراتر از شهادت های شخصی باشد یعنی می تواند شامل به اشتراک گذاشتن آموزه ها و حقایق مسیحیت از طریق بشارت، موعظه، تعلیم، یا پرداختن به اعمال خادمانه و امور خیریه باشد. در اصل، شاهدان مسیحی نقش حیاتی در انتشار پیام عیسی مسیح و دعوت از دیگران برای کنکاش و پذیرش ایمان مسیحی دارند.