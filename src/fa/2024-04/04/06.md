---
title:  شهادت دادن نیقودیموس
date:  24/10/2024
---

`یوحنا ۳: ۱ – ۲۱ را بخوانید. چگونه شهادت دادن نیقودیموس باعث قوت بخشیدن به مضمون انجیل یوحنا می شود؟`

نیقودیموس، معلمی بسیار مورد احترام در اسرائیل و یکی از اعضای ثروتمند شورای عالی سنهدرین بود که در انجیل یوحنا اهمیت او به چشم می خورد. شهادت او به دلایل متعددی از اهمیت زیادی برخوردار است. نیقودیموس عیسی را «معلم روحانی» یا استاد خطاب کرد و نشانه ها و معجزات عیسی را به عنوان دلیلی بر هدف الهی او تصدیق کرد. به این ترتیب، حتی قبل از اینکه نیقودیموس اهمیت سخنان خود را به طور کامل درک کند، ناخواسته شواهدی ارائه کرد که از نقش عیسی به عنوان مسیح حمایت می کرد.

نیقودیموس نشانهها و معجزاتی را که عیسی انجام داد، نشاندهنده رسالت الهی او دانست. با این حال، او کاملاً درک نمی کرد که این نشانه ها از عیسی، تحقق پیشگویی های عهد عتیق در مورد مسیح است. بنابراین، نیقودیموس با تردید به عیسی نزدیک شد و تا این مرحله عیسی را به عنوان مسیح موعود تشخیص نداده بود.

`یوحنا ۳: ۳ – ۲۱ را بخوانید. عیسی به نیقودیموس چه گفت تا نشان دهد، می تواند تمام افکار او را بخواند؟`

عیسی از قلب هر فردی آگاه است و مستقیماً به نیقودیموس پاسخ داد. در حالی که پاسخ او ممکن است ناگهانی به نظر برسد، عیسی به موضوع اصلی اشاره کرد. بسیاری از یهودیان معتقد بودند که غیریهودیان نیاز به تغییر عقیده دارند، و تشخیص نداده بودند که خود آنها نیز که قوم برگزیده خدا بودند به تجربه تغییر عقیده نیاز دارند. عیسی تأکید کرد که هیچ فردی با رستگاری متولد نشده است. صرف نظر از پیشینه یا وابستگی فرد به کلیسایی خاص، هیچ کس ذاتاً نجات یافته به دنیا نمی آید.

قوم یهود دارای میراث غنی و قابل توجهی بودند که به زمان ابراهیم بازمی گردد، که بدون شک امتیازات و مزایای فراوانی به آنها عطا کرد (به رومیان ۳: ۱ و ۲ رجوع کنید). با این حال، عیسی حقیقت شگفت انگیزی را به نیقودیموس اعلام کرد: حتی او به عنوان یک معلم، و رهبر محترم در اسرائیل، نیاز داشت که تولد دوباره روحانی را از اعلی تجربه کند. این مفهوم «تولد دوباره»، یک دگرگونی شخصی است.

آنگاه عیسی نقودیموس را با جهل روحانیش روبرو کرد: «تو معلم اسرائیل هستی و این چیزها را در نمی یابی؟» (یوحنا ۳: ۱۰). تویی که معلم والامرتبه ای هستی این چیزها را نمی دانی؟ این سرزنش باید نیقودیموس را بهت زده کرده باشد.

علیرغم هرگونه سؤال یا تردید اولیه که ممکن است نیقودیموس در جریان برخورد اولیه خود در مورد عیسی داشته باشد، قابل توجه است که نیقودیموس در نهایت خود را با پیروان عیسی همسو کرد (یوحنا ۱۹: ۳۹ را بخوانید).

`«تولد تازه» به چه معناست، و چرا عیسی بر آن تاکید کرد؟`