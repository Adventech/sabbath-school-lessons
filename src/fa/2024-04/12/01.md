---
title:  'ساعت جلال: صلیب و قیام'
date:  14/12/2024
---

### مطالعه این هفته
برای مطالعه این هفته بخوانید: یوحنا ۱۸: ۳۳–۱۹: ۵، یوحنا ۱۹: ۱۷–۲۲، یوحنا ۱۹: ۲۵–۲۷، لوقا ۲: ۳۴، ۳۵، یوحنا ۲۰: ۱–۱۸، اول قرنتس ۱۵: ۱۲–۲۰.

> <p>آیه حفظی</p>
> «پیلاطس از او پرسید: آیا تو پادشاهی؟ عیسی پاسخ داد: تو خود می گویی که من پادشاهم. من از این رو زاده شده ام و از این رو به جهان آمدم تا بر حقیقت شهادت دهم. پس هر که به حقیقت تعلق دارد به ندای من گوش فرا می دهد» ( یوحنا ۱۸: ۳۷)

مصلوب شدن و قیام عیسی نقطه اوج نوشته های یوحنا هستند. ده فصل اول سه سال و نیم از زندگی مسیح را بطور خلاصه پوشش می دهد؛ در مقابل فصلهای ۱۱-۱۲ حدود یک یا دو هفته آخر زندگی را پوشش می دهند.

مرگ عیسی در چهار انجیل به گونه ای متفاوت به تصویر کشیده شده است. در حالی که روایات آنها با یکدیگر همسو است، هر نویسنده انجیل بر جنبه های خاصی از آن تایید می کند که با مضامین اصلی گزارش های آنها هماهنگ است. متی تأکید می کند که چگونه مرگ عیسی پیشگویی های کتاب مقدس را تحقق می بخشد. مرقس به ارتباط بین تعمید عیسی و مصلوب شدن او توجه می کند. در همین حال، لوقا بر ماهیت رستگاری صلیب تمرکز میکند، که نمونهای از آن (داستان دزد روی صلیب است) که از طریق ایمان به عیسی نجات می یابد.

یوحنا صلیب را بهعنوان سلطنت و تخت نشینی عیسی نشان میدهد که بطور خاصی با موضوع «ساعت یا زمان» که چندین بار در سراسر کتاب ذکر شده، مرتبط است (یوحنا ۷: ۳۰، یوحنا ۸: ۲۰، یوحنا ۱۲: ۲۷). این ایده تخت نشینی تصویری کنایه آمیز ایجاد می کند، زیرا اعدام از طریق به صلیب کشیده شدن شرم آورترین و ننگین ترین روش اعدام توسط رومیان بود، با این حال یوحنا آن را به عنوان لحظه باشکوه تعالی و تخت نشینی عیسی به عنوان منجی عالم بشریت معرفی می کند و تصویری بسیار متضاد ارائه می دهد.