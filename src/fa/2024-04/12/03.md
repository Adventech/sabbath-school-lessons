---
title:  اینک آن انسان!
date:  16/12/2024
---

`یوحنا ۱۸: ۳۸ – ۱۹: ۵ را بخوانید. پیلاطس چگونه مردم را تشویق کرد تا آزادی عیسی را بخواهند؟`

پیلاطس منتظر پاسخ عیسی برای حقیقت نشد. در عوض، او بیرون رفت تا مردم را متقاعد به آزادی عیسی کند. پیلاطس در عوض اینکه عیسی را آزاد سازد رفت تا با مردم گفتگو کند و خود را در محدودیت قرار داد. رهبران مذهبی تشخیص دادند که می توانند از طریق جمعیت، فرمانروا را تحت فشار قرار دهند.

پیلاطس با یادآوری رسم آزادسازی یک زندانی در هر عید پسح از مردم خواست تا پادشاه یهود را آزاد سازد. تعجب برانگیز و مسخره آمیز بود که مردم خواستند تا در عوض عیسی بی گناه، یک تبهکار به نام بارناباس را آزاد کند.

حالا تمسخر و توهین نسبت به عیسی آغاز شد. سربازان پیلاطس رومی تاجی از خار بر سر عیسی نهاده و یک ردای ارغوانی بر دوش او انداختند و دائما با استهزا او را به عنوان پادشاه یهود مورد تعظیم و تکریم قرار دادند. این نوع ادای احترام سربازان، همانند ادای احترام به امپراتور بود ولی در اینجا آن کار را با تمسخر انجام می دادند.

بنظر می رسید که پیلاطس در صدد برانگیختن حس ترحم مردم برای آزادی عیسی بود. او عیسی را به محوطه آورد که تاجی از خار بر سر و ردایی ارغوانی بر دوش داشت. این صحنه توسط یوحنا قابل توصیف نبود که عیسی با ردای پادشاهی مورد تمسخر قرار گیرد در حالی که فرمانروا مردم را خطاب نموده و گفت «اینک آن انسان»! (یوحنا ۱۹: ۵). در یوحنا ۱: ۲۹، این قضیه خواننده را بیاد کلمات یحیی تعمید دهنده می اندازد که گفت: «اینک بره خدا که گناه جهان را بر می دارد!». طعنه آمیز است که فرمانروای بت پرست، مسیح را با ردای پادشاهی در مقابل مردم اسرائیل می آورد.

با این حال، همانطور که یوحنا ۱۹: ۶-۱۶ نشان می دهد، جماعت خواهان مصلوب شدن عیسی است، بر اساس ادعای او که پسر خدا می باشد.

این مطلب پیلاطس را می ترساند، او که در پی طلب آزادی عیسی از سوی جماعت بود. ولی رهبران یهودی سرنوشت عیسی را با این ادعا که آزادی او در ضدیت با قیصر است، مختوم کردند. آنان می دانستند که وفاداری پیلاطس به قیصر به این معنی بود که او نمی توانست کسی را که ادعای همان نقش را دارد، آزاد سازد. رهبران یهودی می گفتند که آنها پادشاهی به جز قیصر ندارند. از این رو نفرت عمیق آنان از عیسی عظیم تر از آرمان های ملی آنان بود. برای خلاص شدن از عیسی آنان حاضر بودند تا خودمختاری قومی خود را زیر پا بگذارند.

`چقدر ترسناک است که یک فرمانروای بت پرست بخواهد عیسی را آزاد کند، در حالی که رهبران روحانی قوم که باید او را می پذیرفتند، در عوض، خواستار مصلوب شدن او بودند! این مطلب چه درسی به ما می آموزد؟`