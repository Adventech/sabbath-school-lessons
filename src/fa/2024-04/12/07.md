---
title:  اندیشه هایی فراتر
date:  20/12/2024
---

از نوشته های الن جی. وایت، فصل «تمام شد»، صفحات ۷۵۸-۷۶۴، «خداوند قیام کرده است»، صفحات ۷۷۹- ۷۸۷ و «چرا گریه می کنی؟»، صفحات ۷۸۸-۷۹۴، از کتاب آرزوی اعصار را بخوانید. همچنین از نوشته های کلیفورد گولدستین از مرجع زیر بخوانید:

«پیلاطس تمایل زیادی به آزادی عیسی داشت، اما متوجه شد که انجام این کار موقعیت و شهرت او را به خطر میاندازد. در مواجهه با انتخاب بین حفظ قدرت دنیوی خود و نجات یک زندگی بی گناه، تصمیم گرفت بیگناه را قربانی کند. به همین ترتیب، بسیاری از مردم برای جلوگیری از ضرر شخصی، اصول خود را زیر پا می گذارند. وجدان و وظیفه ممکن است آنها را به سمتی هدایت کند، در حالی که منافع شخصی، آنها را به سمت دیگری بکشاند. تاثیر غالبِ اعمال نادرست می تواند کسانی که با اهریمن سازش می کنند را به اعماق تاریک گناه و سردرگمی اخلاقی سوق دهد».- الن جی. وایت، آرزوی اعصار، صفحه ۷۳۸.

«مسیح جان خود را تسلیم نکرد، تا زمانی که به هدفی که برای آن آمده بود جامه عمل پوشاند و همانطور که آخرین نفس خود را میکشید، بانگ بر آورد: «تمام شد» (یوحنا ۱۹:۳۰) نبرد به پیروزی ختم شد، و دست راست و بازوی مقدسش پیروزی را برای او به ارمغان آورده بود. او بعنوان یک فاتح، بیرق خود را بر بلندای ابدی برافراشت و فرشتگان قطعاً به شادی پرداختند. تمام آسمان پیروزی منجی را جشن گرفتند و شیطان شکست خورده و فهمید که سلطنت را از دست داده است.

«اعلامیه «تمام شد» نه تنها برای بشریت، بلکه برای فرشتگان و جهان های سقوط نکرده نیز معنای عمیقی داشت. کار بزرگ رستگاری نه فقط برای ما، بلکه برای آنها نیز انجام شده بود. آنها، همراه با ما، در برکات و مزایای پیروزی ظفرمندانه مسیح سهیم هستند».-الن جی. وایت، آرزوی اعصار، صفحه ۷۵۸.

**سوالاتی برای بحث:**

`۱. چه فرآیندهای تصمیم گیری می تواند به شما کمک کند که از اشتباهی که پیلاطس مرتکب شد، اجتناب کنید؟`

`۲. چرا عیسی باید به جای ما بمیرد؟ چرا او باید جانشین ما می شد؟ چرا برای اینکه به رستگاری دست یابیم، مرگ او لازم بود؟ کدام بخش از کتاب مقدس پاسخ شما را پشتیبانی و تایید می کند؟`

`۳. چه رابطه ای بین شواهد کتاب مقدس و شواهد تاریخی در مورد اعتقاد به رستاخیز عیسی است؟ یعنی شواهد تاریخی که رستاخیز عیسی را قویاً تأیید میکنند، چه هستند؟`

`۴. چگونه می توان این نظریه را درک کرد که بدون رستاخیز مسیح، «کسانی که در مسیح به خواب رفته اند هلاک شده اند» (اول قرنتیان ۱۵: ۱۸- ترجمه قدیم)، اگر کسانی که «در مسیح به خواب رفته اند» بلافاصله به بهشت بروند؟ چگونه سخنان پولس در اینجا این حقیقت را تأیید می کند که مردگان تا رستاخیز، در بازگشت مسیح، در خواب هستند؟`