---
title:  عیسی و مریم
date:  19/12/2024
---

`یوحنا ۲۰: ۱۱-۱۳ را بخوانید. در اینجا چه اتفاقی می افتد که نشان می دهد که مریم مجدلیه همچنان معنی قبر خالی را درک نمی کرد؟`

آخرین اشاره مریم در آیه قبل از این مطلب، اینستکه او به پطرس و یوحنا در مورد قبر خالی می گوید (یوحنا ۲۰: ۲). آنها به سوی مقبره دویدند و او کمی دیرتر به آنجا رسید.

پس از اینکه پطرس و یوحنا مقبره را بررسی کردند آنجا را ترک کردند. ولی مریم برگشت، گریه کرد و در آنجا کمی تعلل کرد. بی شک او در طی آن چند روز آخر زیاد گریه و زاری کرده بود. و حالا – برای خالی بودن قبر هم به گریه و زاری پرداخت. او خم شد و درون قبر را مشاهده کرد.

او با بُهت، دو فرشته را دید که در مقبره بر جایی که بدن عیسی خوابانیده شده بود نشسته بودند. آنها از او پرسیدند: «ای زن چرا گریه می کنی؟» (یوحنا ۲۰: ۱۳). او با اندوه جواب داد که کسانی خداوند او را برده اند و او نمی دانست که او را به کجا برده اند.

`یوحنا ۲۰: ۱۴-۱۸ را بخوانید. چه چیزی همه چیز را برای مریم تغییر داد؟`

مریم با چشمانی اشک آلود برگشت و فردی را دید که پشت سرش ایستاده بود. غریبه با شباهت همان کلمات فرشتگان پرسید: «ای زن، چرا گریه می کنی؟ به دنبال چه کسی می گردی؟» (یوحنا ۲۰: ۱۵). مریم خیال کرد که با باغبان صحبت می کند و از او برای یافتن جسد عیسی کمک خواست.

غریبه یک کلمه گفت: «مریم». این یک مکاشفۀ یک کلمه ای بود که دنیا را تغییر داد. ناگهان مریم متحیر، متوجه می شود که عیسای قیام کرده با او صحبت می کند و او را می شناسد. عیسی اصرار دارد که به او دست نزند، زیرا او باید نزد پدرش عروج کند. اما وظیفه او این است که برود و به شاگردان بگوید که او در حال عروج است «نزد پدر خود و پدر شما و خدای خود و خدای شما صعود می کنم» (یوحنا ۲۰: ۱۷). مریم ماموریت خود را انجام داد. او به شاگردان گفت که خداوند را دیده است و همچنین مابقی جزئیاتی که عیسی با او در میان گذاشته بود را به آنها گفت (یوحنا ۲۰: ۱۸).

`اول قرنتیان ۱۵: ۱۲-۲۰ را بخوانید. به گفته پولس، اگر مسیح از مردگان برخیزانده نشده بود، ایمان مسیحی ما چه سودی داشت؟`