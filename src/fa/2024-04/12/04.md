---
title:  «تمام شد»
date:  17/12/2024
---

همانطور که یوحنا نشان می دهد، پیلاطس کتیبه ای به زبان لاتین، یونانی، و عبری نوشت که می گفت: «عیسای ناصری، پادشاه یهود» (یوحنا ۱۹:۱۹). رهبران مذهبی می خواستند تا کتیبه عوض شود. پیلاطس چنین چیزی نمی خواست و کتیبه به همان صورت باقی ماند، شاهدی صامت از حقیقت درباره عیسی و یکی از نشانه هایی که عیسی بر روی صلیب به عنوان پادشاه جلوس کرد. در اینجا عیسی که بواقع پادشاه آنان بود، پادشاه یهود به عنوان یک جنایتکار عادی بر صلیب آویخته شده بود.

قدرتی والاتر از پیلاطس یا یهودیان، الهام کرده بود تا آن کتیبه بر بالای سر عیسی نصب شود. به مشیت خدا این کتیبه موجب برانگیخته شدن افکار گردیده و سبب شد تا آیات مقدس مورد کنکاش قرار گیرد».-الن جی.وایت، آرزوی اعصار، صفحه ۷۴۵.

`یوحنا ۱۹: ۲۵-۲۷ را بخوانید. پس از آن صحنه رقت انگیز مصلوب شدن، چه بر سر مادر عیسی آمد؟`

در آن روز، در پای صلیب، یوحنا، معروف به شاگرد محبوب، در کنار مریم، مادر عیسی و چند نفر دیگر ایستاده بودند. سالها قبل، شمعون همین تجربه را پیشبینی کرده بود، هنگامی که یوسف و مریم عیسی را به معبد آوردند تا او را تقدیم کنند. (لوقا ۲: ۳۴-۳۵ را ببینید). هنگامی که عیسی به آخرین لحظات خود نزدیک می شود، مادرش را خطاب می کند و می گوید: «ای زن، اینک پسرت!» و به یوحنا می گوید: «اینک مادرت!» (یوحنا ۱۹: ۲۶-۲۷).

`یوحنا ۱۹: ۲۸-۳۰ را بخوانید. اهمیت حرف آخر عیسی قبل از مرگ که گفت «تمام شد» چه بود؟`

واژه یونانی teleô (تمام شد، کامل شد، انجام شد) در آیه ۲۸ (اینک همه چیز تمام شد) مشابه همان عبارت در آیه ۳۰ (تمام شد) می باشد.

علاوه بر این،واژه مرتبط ôteleio (به پایان رساندن، کامل کردن) نیز در آیه ۲۸ در ارجاع به «تحقق کلام مقدس» است. صحنه هر قدر که هولناک باشد، همه چیز تحقق یافت، به انجام رسید، کامل شد.

وقتی که عیسی گفت، «تمام شد» او کاری را که پدر برای انجام به او سپرده بود را کامل کرد.

`وقتی که عیسی گفت «تمام شد» این عبارت برای هر یک از ما به چه معنا است؟ چه چیزی تمام شد، و چه کاربردی در زندگی ما دارد؟`