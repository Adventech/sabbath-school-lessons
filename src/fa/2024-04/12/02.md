---
title:  حقیقت چیست؟
date:  15/12/2024
---

محاکمه عیسی در یوحنا ۱۸: ۲۸-۳۲ با جزئیات شرح داده شده است. در اینجا تمرکز بر عیسی است که به نزد پیلاطس پونتیوس آورده می شود.

`یوحنا ۱۸: ۳۳ – ۳۸ را بخوانید. پیلاطس و عیسی در خصوص چه چیزی گفتگو کردند؟`

فرمانروا از او پرسید که آیا او پادشاه یهود است. (یوحنا ۱۸: ۳۳). این اولین اشاره به این عنوان نیست ولی آخرین هم نخواهد بود. عیسی از پیلاطس میپرسد که آیا این سوال خودش می باشد یا سوال دیگران است. این سوال، ورق را بر می گرداند و پیلاطس را متوجه میکند که بداند با چه کسی صحبت میکند. خواننده در حال حاضر میداند که عیسی پادشاه است، اما آیا پیلاطس هم میداند؟

پیلاطس سوال خودش را می پرسد: «آیا من یهودی هستم؟ قوم خود تو و کاهن اعظم ترا تسلیم من کرده اند. چه کرده ای؟» (یوحنا ۱۸: ۳۵). این طفره رفتن بود که ناشی از دلخوری از ماهیت کاوشگرانه سؤالِ عیسی بود. این نشان دهنده انحراف اولیه فرماندار از حقیقت بود، زیرا تعصب و تبعیض، توانایی او برای درک واضح را مختل کرده بود.

عیسی پاسخ می دهد که پادشاهی او از این دنیا نیست (یوحنا ۱۸: ۳۶). پیلاطس با زیرکی چنین استنباط می کند که عیسی واقعاً بر پادشاهی خود تأکید می کند (یوحنا ۱۸: ۳۷). در پاسخ، عیسی توضیح قابل توجهی ارائه میکند و بیان میکند که او برای شهادت دادن به حقیقت زاده شده است و کسانی که «حقیقت» را پذیرا هستند به ندای او گوش فرا می دهند (یوحنا ۱۸:۳۷).

آنگاه پیلاطس پرسید: «حقیقت چیست؟» (یوحنا ۱۸: ۳۸). ولی او منتظر پاسخ نمی ماند. در عوض به بیرون می رود تا تلاش کند که عیسی را از جماعت خشمگین نجات دهد.

حقیقت، موضوع اصلی انجیل یوحنا می باشد. مانند کلمه ابدی (logos، یوحنا ۱: ۱-۵)، عیسی نور و حقیقت است. اینها در تضاد با تاریکی و خطا هستند. او سرشار از فیض و حقیقت است (یوحنا ۱: ۱۴). فیض و حقیقت از او ناشی می شود(یوحنا ۱: ۱۷).

یحیی تعمید دهنده شاهدی برای شهادت دادن در مورد حقیقت بود (یوحنا ۵: ۳۳). عیسی تصدیق کرد که پدرش «حق» است (یوحنا ۷: ۲۸). عیسی خودش حقیقت را از پدرش شنیده است (یوحنا ۸: ۴۰). عیسی «راه، حقیقت و حیات است» (یوحنا ۱۴: ۶). کلام خدا «حقیقت» است (یوحنا ۱۷: ۱۷). پیلاطس به رغم سوال تبعیض آمیزش، فرصت دانستن حقیقت را از دست داد، و تصمیمات اولیه اش، او را تحت تاثیر قرار داده بود.

`این ایده که عیسی حقیقت است را چگونه درک می کنید؟`