---
title:  شهادت و تایید مریم
date:  11/11/2024
---

عیسی شش روز قبل از عید پِسَح، مریم، مرتا و ایلعازر را که از مردگان برخیزانده بود، ملاقات کرد. شمعون که توسط عیسی از جذام شفا یافته بود، جشنی ترتیب داد تا از آنچه عیسی برای او انجام داده بود، ابراز قدردانی کند. مرتا مشغول خدمت بود، در حالی که ایلعازر در میان مهمانان بر سفره غذا نشسته بود (یوحنا ۱۲: ۱-۸).

`اقدامات مریم در اینجا چه اهمیتی داشت؟ این شهادت چگونه بر هویت عیسی صحه می گذاشت؟ یوحنا ۱۲: ۱-۳.`

در آن زمان عطر بسیار گرانقیمت بود، و ارزش آن با حقوق یک سال یک کارگر معمولی برابری می کرد. مریم احتمالا برای ابراز قدردانی بخاطر آمرزش گناهانش و برای قیام برادرش از مرگ این هدیه را آورده بود. او قصد داشت تا روزی از این عطر برای تدفیق عیسی استفاده کند. ولی بعدا مطلع شد که او بزودی پادشاه مسح شده خواهد شد. در این خصوص او اولین فردی خواهد بود تا او را تکریم و تجلیل کند.

احتمالا قصد مریم این نبود که جلب توجه کند، با این حال عمل او از دید اطرافیان دور نبود. یوحنا اشاره می کند که «خانه از رایحه عطر آکنده شد» (یوحنا ۱۲: ۳). با این حال، یهودا سریعا واکنش نشان داد و با سرزنش گفت که عطر میتوانست فروخته شود و عواید آن به فقرا داده شود. در پاسخ، عیسی بلافاصله از مریم دفاع کرد و نگرانی مریم را بر طرف کرد: «عیسی گفت او را به حال خود واگذارید زیرا این عطر را برای روز دفن من نگاه داشته بود. فقیران را همیشه با خود دارید اما مرا همیشه ندارید» (یوحنا ۱۲: ۷، ۸) عیسی ارزش فداکاری مریم را تحسین کرد و تأکید کرد که فرصت تکریم او به این شیوه منحصر به فرد است و باید گرامی داشته شود.

موضوع تکرارشونده در انجیل اینست که عیسی از درون مردم آگاه است (یوحنا ۲: ۲۴-۲۵؛ ۶: ۷۰، ۷۱؛ ۱۳: ۱۱؛ ۱۶: ۱۹). در این رویداد در ضیافت شمعون، عیسی از افکار یهودا آگاه بود، زیرا یوحنا او را به عنوان دزد محفل معرفی می کند که از پولها برای نفع شخصی استفاده می کند (یوحنا ۱۲: ۶).

«مریم در ابتدا قصد داشت از این هدیه خوشبو برای روی بدن بی جان عیسی هنگام دفن او استفاده کند. با این حال، او آن را در حالی که هنوز زنده بود بر روی او ریخت. این عمل قلب او را شاد کرد، زیرا ایمان و محبت او را نشان داد.... خاطره این عمل محبت آمیز، اوج محبت را نشان می داد که از سوی نجات یافتگانش برای همیشه به یادگار برد».- الن جی. وایت، آرزوی اعصار، صفحه ۵۶۰.

`عیسی می دانست که در قلب مریم و یهودا چه می گذرد. بعلاوه، او از قلب شما نیز آگاه است. این حقیقت درباره مسیح که او دلیل پارسایی ما، متحول کننده ما، و همچنین کسی است که گناهان ما را با خون خود پاک می کند، به ما چه می آموزد؟`