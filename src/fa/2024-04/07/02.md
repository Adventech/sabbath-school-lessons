---
title:  ارجاع به دوره ابراهیم
date:  10/11/2024
---

عیسی از آشکار نمودن هویت خود تردید نداشت، و حتی از شاهدانی که به او شهادت داده بودند، استفاده کرد، از جمله ابراهیم، که در قدیم الایام به او شهادت داده بود. «پدر شما ابراهیم شادی می کرد که روز مرا ببیند و آن را دید و شادمان شد»(یوحنا ۸: ۵۶).

`چرا شهادت ابراهیم تا این حد مهم بود که در انجیل یوحنا گنجانده شد؟ پیدایش ۱۲: ۳، پیدایش ۱۸: ۱۶-۱۸، پیدایش ۲۶: ۴، متی ۱: ۱، اعمال رسولان ۳: ۲۵.`

«خداوند از طریق الگو و وعده، «پیشاپیش به ابراهیم بشارت داد» (غلاطیان ۳: ۸). و چشم ایمان رئیس خاندان بر آن رهایی دهنده دوخته شده بود که می آید. مسیح به یهودیان گفت، پدر شما ابراهیم شادی می کرد که روز مرا ببیند و آن را دید و شادمان شد»(یوحنا ۸: ۵۶). قوچی که بجای اسحاق تقدیم شد معرف پسر خدا بود که قرار بود بجای ما قربانی شود. وقتی که انسان با سرپیچی از احکام خدا محکوم به مرگ شد، پدر بر پسر خود نگریست و به گناهکار گفت: زنده بمانید، خونبها را یافتم.-الن جی. وایت، مشایخ و انبیا، صفحه ۱۵۴.

ابراهیم پدر قوم یهود بود. او وعده ای یافت که از طریق او همه ملتها برکت خواهند یافت. این برکت از طریق مسیح موعود حاصل می شد که از نسل ابراهیم بود.

ابراهیم پدر افرادی نیز بشمار رفت که با ایمان به خدا پاسخ دادند (عبرانیان ۱۱: ۸، ۱۷-۱۹). تمایل او برای قربانی کردن پسرش اسحاق (پیدایش ۲۲)، پسر وعده داده شده، نه تنها دلیلی بر ایمان بود، بلکه پنجره ای را به سوی نقشه نجات می گشود.

وقتی عیسی گفت، «پدر شما ابراهیم شادی می کرد تا روز مرا ببیند» (یوحنا ۸: ۵۶)، بزرگان یهود پاسخ دادند، «هنوز پنجاه سال نداری و ابراهیم را دیده ای؟» (یوحنا ۸: ۵۷).

پاسخ عیسی حیرت انگیز بود. آمین آمین به شما می گویم، پیش از آنکه ابراهیم باشد، من هستم!» (یوحنا ۸: ۵۸).

عیسی از زبانی مشابه آنچه خدا در بوته سوزان با موسی صحبت کرد، استفاده کرد و هویت خود را به عنوان خدا، خدای ابدی و ازلی معرفی کرد. بدیهی بود که رهبران یهود مفهوم ضمنی سخنان او را درک کردند، زیرا «سنگ برداشتند تا سنگسارش کنند» (یوحنا ۸: ۵۹).

`رومیان ۴: ۱-۵ را بخوانید. چگونه پولس از داستان ابراهیم استفاده می کند تا نشان دهد که نجات تنها بر اساس ایمان است، و بر اعمال شریعت متکی نیست؟ چگونه این آیات به درک ما از ابراهیم به عنوان پدر کسانی که با ایمان زندگی می کنند، کمک می کند؟`