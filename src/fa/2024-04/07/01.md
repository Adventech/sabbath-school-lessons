---
title:  خوشا به حال آنانی که ایمان آورند
date:  09/11/2024
---

### مطالعه این هفته
برای مطالعه این هفته بخوانید: : یوحنا ۸: ۵۴-۵۸؛ پیدایش ۱۲: ۳؛ رومیان ۴: ۱–۵؛ یوحنا ۱۲: ۱-۸؛ یوحنا ۱۹: ۴-۲۲؛ یوحنا ۲۰: ۱۹-۳۱؛ دانیال ۲؛ دانیال ۷.

> <p>آیه حفظی</p>
> «عیسی به توما گفت: آیا چون مرا دیدی ایمان آوردی؟ خوشا به حال آنان که نادیده ایمان آوردند» (یوحنا ۲۰: ۲۹).

یوحنا در سراسر انجیل خود از گوناگونی مردم سخن گفته است، مردمی با پیشینه فرهنگی و اعتقادی و تجربیات مختلف که همگی شهادت می دهند که عیسی کیست.

«این است بره خدا» (یوحنا ۱: ۳۶). «ما مسیح را یافته ایم» (یوحنا ۱: ۴۱). «آن کس را که موسی ...بدو اشاره کرده...یافته ایم» (یوحنا ۱: ۴۵). «استاد تو پسر خدایی! تو پادشاه اسرائیلی!» (یوحنا ۱: ۴۹). «آیا ممکن نیست او مسیح باشد؟» (یوحنا ۴: ۲۹). «خود سخنان او را شنیده ایم و می دانیم که این مرد براستی نجات دهنده عالم است» (یوحنا ۴: ۴۲).  «نزد که برویم؟ سخنان حیات جاویدان نزد توست» (یوحنا ۶: ۶۸). «تویی مسیح، پسر خدا، همان که باید به جهان می آمد» (یوحنا ۶: ۶۸). «کور بودم و اینک بینا گشته ام» (یوحنا ۹: ۲۵). «اینک پادشاه شما!» (یوحنا ۱۹: ۱۴). «سببی برای محکوم کردن او نیافته ام» (یوحنا ۱۹: ۶). «خداوند و خدای من» (یوحنا ۲۰: ۲۸).

اینها چه کسانی بودند و چه دلایلی در تایید شهادت آنها در مورد هویت عیسی وجود داشت؟