---
title:  پیلاطس فردی که ناخواسته شهادت می دهد
date:  12/11/2024
---

یوحنا مکرراً تلاش رهبران مذهبی برای دستگیری، محاکمه و محکوم کردن عیسی به مرگ را بیان می کند. در سراسر انجیل یوحنا، موضوع تکراری که توسط خود عیسی تأکید شده است اینست  که زمان یا ساعت تعیین شده برای مصلوب شدن او هنوز فرا نرسیده است. این موضوع در موارد متعدد توسط عیسی بیان شده است (یوحنا ۲: ۴؛ یوحنا ۷: ۶، ۸، ۳۰؛ یوحنا ۱۲: ۷، ۲۳، ۲۷؛ یوحنا ۱۳: ۱؛ یوحنا ۱۷: ۱).

حال زمان فرا رسیده بود. عیسی در باغ جتسیمانی دستگیر شده و به نزد حنانیا و بعد قیافا که کاهن اعظم بود آورده شده و بعد دو بار او را نزد پیلاطس بردند.

یوحنا شاهدان زیادی را از پیشینههای مختلف ذکر کرده که شهادت می دهند، عیسی، مسیح بوده است. در اینجا یوحنا به طور خاص شهادت پیلاطس، فرمانداری که بر محاکمه عیسی ریاست داشت را یادآور می شود. این شهادت به دلیل موقعیت پیلاطس به عنوان یک مقام رومی، یک فرماندار، و یک قاضی اهمیت دارد؛ برخلاف بسیاری از شاهدان دیگر که از یهودیان و افراد عادی بودند.

`چگونه حکم پیلاطس با موضوع انجیل یوحنا مرتبط می شود؟ یوحنا ۱۸: ۳۸، یوحنا ۱۹: ۴-۲۲.`

صبح روز جمعه عیسی را نزد پیلاطس بردند (یوحنا ۱۸: ۲۸). پیلاطس قصد داشت زندانی را به سرعت محاکمه، محکوم، و مجازات او را عملی سازد. با این حال، رفتار عیسی توجه پیلاطس را به خود جلب کرد. فرمانروا عیسی را از نزدیک مورد بازپرسی قرار داد و از زبان او شنید، «من از اینرو زاده شدم و از اینرو به جهان آمدم تا بر حقیقت شهادت دهم. پس هر کس که به حقیقت تعلق دارد به ندای من گوش فرا می دهد» (یوحنا ۱۸: ۳۷).

گرچه فرمانروا نهایتا عیسی را به مرگ محکوم کرد، با این وجود سه بار عیسی را بی گناه اعلام کرد (یوحنا ۱۸: ۳۸؛ یوحنا ۱۹: ۴ و ۶). و بر روی صلیب چنین نوشت: «عیسای ناصری، پادشاه یهود» (یوحنا ۱۹: ۱۹)، و شهادت خود را در قبال اینکه عیسی کیست کامل کرد. و با اینکه به بی گناه بودن عیسی شهادت داد با این وجود او را به مرگ محکوم کرد.

پیلاطس خودِ حقیقت را دید که در مقابلش ایستاده بود – با اینحال به جماعت اجازه داد تا بر او تاخته و او را تحقیر کنند - و در آخر او را به مرگ محکوم نمود! چه مصداق غم انگیزی از پیروی نکردن از آنچه که وجدان و قلب شما می گوید صحیح است!

`از مثال پیلاطس در مورد خطرات تسلیم شدن در برابر احساسات عمومی، حتی فشار، چه چیزی می توانیم بیاموزیم، که ما را از انجام کاری که فکر می کنیم درست است باز می دارد؟`