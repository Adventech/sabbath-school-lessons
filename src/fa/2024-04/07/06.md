---
title:  ما به عنوان شاهدان عیسی
date:  14/11/2024
---

بارها و بارها، همانطور که یوحنا شاهدان عیسی را معرفی می کند، هدف او این است که ما را به یک نتیجه بندی مهم سوق دهد: «عیسی آیات بسیار دیگر در حضور شاگردان به ظهور رسانید که در این کتاب نوشته نشده است. اما اینها نوشته شد تا ایمان آورید که عیسی همان مسیح پسر خداست و تا با این ایمان در نام او حیات داشته باشید» (یوحنا ۲۰: ۳۰ و ۳۱).

تصور کنید که خودتان شخصا در آنجا بوده اید و شاهد انجام معجزات عیسی بوده اید. مطمئنا، ما ایمان می آوردیم. اینطور نیست؟

ما دوست داریم اینگونه فکر کنیم؛ اما، به نحوی، ما در مقایسه با کسانی که شخصاً شاهد معجزات او بودند، دلایل بیشتری برای ایمان به عیسی داریم.

`چرا؟`

`برخی از چیزهایی که امروز داریم و کسانی که در زمان عیسی زندگی میکردند، نداشتند، و باید به ما کمک کند تا ایمان بیاوریم، چه هستند؟ برای مثال متی ۲۴: ۲، متی ۲۴: ۱۴، متی ۲۴: ۶- ۸ را ببینید.`

و این بدین خاطر است که نه تنها روایتهای قدرتمندی در انجیل یوحنا داریم، بلکه ما این مزیت بزرگ را داریم که شاهد باشیم که بسیاری از آنچه عیسی و سایر نویسندگان کتاب مقدس پیش بینی کرده اند به حقیقت می پیوندند، از جمله: ویرانی معبد (متی ۲۴: ۲)، انتشار انجیل در اطراف جهان (متی ۲۴: ۱۴)، از هم گسیختگی عظیم (دوم تسالونیکیان ۲: ۳)، و جهان همچنان به عنوان یک محل سقوط کرده و مکان اهریمنی (متی ۲۴: ۶-۸).

در طول زندگی و خدمت عیسی، پیروان او یک جامعه کوچک و تحت جفا بودند که بر اساس معیارهای انسانی، بعید بود که تأثیری ماندگار بر تاریخ بگذارند. با این حال، آنها دانشی داشتند که فراتر از آن چیزی بود که می توانستند صرفاً با ابزار انسانی بدانند. در واقع، ایمان خود ما، تحقق پیشگویی خود عیسی است که فرمود: انجیل به تمام جهان خواهد رسید.

و امروز، حدود دو هزار سال بعد، به عنوان پیروان عیسی، ما نیز از این امتیاز برخورداریم که به عیسی و آنچه که او برای ما انجام داده است، شهادت دهیم. به خاطر ایمان نتنائیل، نیقودیموس، زن سامری، یا تعالیم فریسیان نیست که ما می توانیم عیسی را به عنوان مسیح برای خود بپذیریم. با خواندن کتاب مقدس، تحت قدرت قانع کننده روح القدس است که ما عیسی را به عنوان نجات دهنده جهان می پذیریم.

و سپس، هر یک از ما، به شیوه خودمان، و بخاطر رابطه خودمان با خدا، می توانیم داستانی برای گفتن داشته باشیم. داستان ما ممکن است به اندازه دیدن زنده شدن مردگان یا شفای کوری مادرزاد جذاب نباشد، اما این مهم نیست. آنچه مهم است اینستکه ما عیسی را برای خود بشناسیم و به شیوه خودمان مانند کسانی که در انجیل یوحنا هستند، بر او شهادت دهیم.