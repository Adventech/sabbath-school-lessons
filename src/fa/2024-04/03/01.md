---
title:  'پیشینه: سرآغاز'
date:  12/10/2024
---

### مطالعه این هفته
برای مطالعه این هفته بخوانید: یوحنا ۱: ۱-۵؛ پیدایش ۱:۱؛ یوحنا، ۱: ۹-۱۳؛ یوحنا ۳: ۱۶-۲۱؛ یوحنا ۹: ۳۵-۴۱؛ متی ۷: ۲۱- ۲۳؛ یوحنا ۱۷: ۱-۵.

> <p>آیه حفظی</p>
> «در آغاز کلام بود و کلام با خدا بود و کلام، خدا بود»(یوحنا ۱:۱).

هفته اول بر پایان انجیل یوحنا متمرکز بود، و او هدف خود را از نوشتن انجیلش را توضیح داد. درس این هفته، او ما را به ابتدای انجیل باز می گرداند، و به شرح بیان مسیری می پردازد که قصد دارد با الهام از روح القدس خواننده را به آنجا ببرد. در کلمات و پاراگرافهای آغازین، نویسندگانِ عهد جدید اغلب مضامینی را معرفی می کنند که می خواهند پوشش بدهند. به همین ترتیب، یوحنا مضامین خود را به عنوان بخشی از یک روایت کیهانی بزرگ ارائه میکند که حقایق عمیقی را در مورد عیسی مسیح آشکار میکند - حقایقی که حتی به قبل از خلقت جهان می رسند.

مقدمه کتاب به خوانندگانی که از قبل، از مسیح بودن عیسی باخبر هستند، مزیت منحصر به فردی را می دهد که شخصیت های کتاب فاقد آن امتیاز هستند و به خواننده این امکان را می دهد که به راحتی مضامین برجسته ای را تشخیص دهد که یوحنای مبشر در طول روایت داستان عیسی بازنگری می کند. این مضامین مهم در دوره تاریخی زندگی زمینی عیسی قرار می گیرد.

درس این هفته با مقدمه (یوحنا ۱: ۱-۱۸) آغاز می شود و خلاصه ای از موضوعات کلیدی آن ارائه می شود. این موضوعات متعاقباً در بخشهای دیگر انجیل یوحنا نیز بررسی خواهند شد.