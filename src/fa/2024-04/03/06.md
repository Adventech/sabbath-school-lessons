---
title:  ظهور مجدد مضامین - جلال
date:  17/10/2024
---

`یوحنا ۱۷: ۱ – ۵ را بخوانید. منظور عیسی از گفتن این جمله چیست: «پدر، ساعت رسیده است. پسرت را جلال ده تا پسرت نیز تو را جلال دهد».؟`

مطالعه درس روز گذشته، روایت زمینی و انسانی انجیل یوحنا را مورد بررسی قرار داد و تضادها و تعاملات بین افراد را که حول هویت و اعمال عیسی می چرخید، را نشان داد. مطالعه امروز، بر روی بُعد الهی و آسمانی حکایت تمرکز دارد، که در همان انجیل یوحنا یافت می شود.

بخش آغازین کتاب با روایت آسمانی آغاز می شود. عیسی به عنوان پسر الهی خدا، خالق جهان معرفی شده است. دوباره، هر چیزی که زمانی وجود نداشت، تنها از طریق عیسی هستی یافت. «همه چیز به واسطه او پدید آمد و از هر آنچه پدید آمد هیچ چیز بدون او پدیدار نگشت» (یوحنا ۱: ۳). در ادامه یادآور می شود که او با جلالی که داشت به شکل انسان مجسم شد (یوحنا ۱: ۱۴).

یوحنا از عبارت جلال (ظهور یا مظهر[معنای یونانی]، نورانیت، شکوه، شهرت، حشمت) و جلال دادن (تجلیل[یونانی]، شکرگزاری، تکریم، ستودن، ستایش کردن) استفاده می کند، تا هم از دریافت افتخار، و احترام از سوی انسانها و هم از دریافت احترام و جلال از سوی خداوند صحبت کند.

در یوحنا، ایده جلال دادن عیسی با مفهوم زمان او ارتباط دارد؛ بدین معنی که زمان مرگ او فرا رسیده است (با یوحنا ۲: ۴، یوحنا ۷: ۳۰، یوحنا ۸: ۲۰، یوحنا ۱۲: ۲۳-۲۷، یوحنا ۱۳: ۱، یوحنا ۱۶: ۳۲، یوحنا ۱۷: ۱ مقایسه کنید). صلیب، زمان جلال یافتن اوست.

این مفهوم از تناقضی عمیق برخوردار است زیرا به صلیب کشیده شدن به عنوان ننگین ترین و تحقیرآمیزترین روش اعدام در روم باستان تلقی می شد. این تضاد باورنکردنی، خدا بر روی یک صلیب، درهم آمیختگی یک نقشه انسانی اما با امر الهی را نشان می دهد.

در دیدگاه بشری، عیسی با رنج و عذاب یک جنایتکار جان داد، که فریاد بر می آورد، «خدای من، خدای من، چرا مرا رها کرده ای؟». این بشر، جنبه تاریک صلیب است که بطور خاصی در متی و مرقس ارائه شده است (متی ۲۷: ۴۶، مرقس ۱۵: ۳۴).

اما، جنبه باشکوه صلیب به ویژه در روایت های لوقا و یوحنا تأکید شده است (لوقا ۲۳: ۳۲-۴۷، یوحنا ۱۹: ۲۵-۳۰). علیرغم ارتباط آن با شرم و رنج، صلیب به عنوان مکانی برای رستگاری، رحمت، و زمانی به تصویر کشیده می شود که پسر خدا خود را به پدرش تسلیم می کند.

واقعاً طعنه آمیز است که عظمتِ جلال خدا از طریق بزرگترین حقارت آشکار می شود – که گناهان جهان را بر خود گرفت.

`به مفهوم این فاجعه بیندیشید که خود خدا مصلوب شد تا ما را از گناه رهایی بخشد.این مطلب در خصوص اینکه گناه واقعا چقدر بد است، چه می گوید؟`