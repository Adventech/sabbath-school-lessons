---
title:  ظهور مجدد مضامین ایمان/بی ایمانی
date:  16/10/2024
---

`یوحنا ۳: ۱۶-۲۱، یوحنا ۹: ۳۵-۴۱، و یوحنا ۱۲: ۳۶-۴۶ را بخوانید. چگونه این آیات در مضمون ایمان/بی ایمانی که در بخش آغازین ذکر شده، تکرار شده است؟`

در انجیل یوحنا، به نظر میرسد که بشریت به دو گروه بزرگ تقسیمبندی شده است: کسانی که به عیسی ایمان دارند و او را به عنوان مسیح میشناسند، و کسانی که علیرغم داشتن فرصتی برای ایمان آوردن، ترجیح میدهند او را انتخاب نکنند.

حواریون مسیح، به همراه افرادی مانند نیقودیموس (که به تدریج ایمان آورد)، زن سامری، و مرد نابینای مادرزادی، جزو اولین گروه از افرادی هستند که به عیسی ایمان دارند. فریسیان، کاهنان اعظم، برخی افراد حاضر در معجزه اطعام ۵۰۰۰ نفر و حتی یکی از شاگردان به نام یهودا، گروه دوم را تشکیل میدهند. این افراد، علیرغم اینکه شاهد اعمال مسیح هستند، عیسی را به عنوان مسیح[موعود] نمیپذیرند.

جالب است بدانید که در حالی که  «ایمان/باور» (یونانی pistis) بصورت کلمه و اسم در انجیل یوحنا نیامده است، در عوض، فعل «ایمان» (pisteuô) ۹۸ بار استفاده شده، که به طور قابل توجهی بیشتر از استفاده کلی آن در کل عهد جدید است که ۲۴۱ بار است! بدون شک، عبارت «ایمان» در انجیل یوحنا از اهمیت زیادی برخوردار است. استفاده از این عبارت در عوضِ شکل اسمی آن، بصورت فعل نشان دهنده تأکید شدید بر مشارکتِ فعال در فرآیند مسیحی شدن است. ایمان داشتن به عیسی یک چیز است، ولی این ایمان بایستی با طریقه و طرز زندگی ما آشکار شود و تنها اعتقاد داشتن کافی نیست. جالب است که حتی شیطان نیز وجود عیسی را تصدیق می کند، همانطور که در یعقوب ۲:۱۹ به آن اشاره شده است.

در انجیل یوحنا، تمایز قابل توجهی بین این دو گروه، در رابطه آنها با عیسی نهفته است. ایمانداران یا کسانی که ایمان آورده اند، حتی زمانی که با آنها مقابله نموده یا آنها را سرزنش می کند، نسبت به او گشاده رویی نشان می دهند. آنها به عیسی نزدیک می شوند و قهر نمی کنند. آنها او را به عنوان نور روشنگر زندگی خود می شناسند. از طریق ایمان و اعتقاد آوردن، آنها به فرزندان خدا تبدیل می شوند.

در مقابل، کسانی که به عیسی ایمان ندارند، اغلب با طرز فکری خصمانه به او نزدیک می شوند. آنها اغلب به عنوان افرادی شناخته می شوند که تاریکی را بر نور ترجیح می دهند. آنها گفته های او را برای پذیرش سخت می یابند یا گفته هایش را بهعنوان انحراف از سنتهای تثبیت شده ای می دانند که با انتظارات آنها همخوانی ندارد. در عوض اینکه اجازه بدهند تا حکمت و راهنمایی عیسی، نور هدایت و معیار زندگی آنها بشود، تمایل دارند که او را قضاوت کنند. این تمایل مکررا در رهبران مذهبی مشاهده شده است که در حالت ایده آل، به عنوان ارشاد کنندگانِ روحانی جامعه خود، باید اولین کسانی بوده باشند که عیسی را پذیرفته باشند.

`چگونه ایمان خود را به عیسی به طور عملی نشان می دهید، نه اینکه فقط او را به عنوان «مسیح» از نظر عقلی و استدلالی تصدیق کنید؟ چرا تشخیص این تمایز مهم است؟ (به متی ۷: ۲۱-۲۳ مراجعه کنید).`