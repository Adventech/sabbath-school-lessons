---
title:  کلمه جسم شد
date:  14/10/2024
---

`یوحنا ۱: ۱-۳ و ۱۴ را بخوانید. محتوای این آیات در مورد اعمال عیسی که خود، خداست، چه چیزی را آشکار می کند؟ و چرا این حقیقت در میان تمام حقایقی که تا به حال میتوانستیم بدانیم، از بیشترین اهمیت برخوردار است؟`

انجیل یوحنا متفاوت از گزارش های دیگر شروع می شود، زیرا به جای استفاده از نام «عیسی» یا تأکید بر نقش او به عنوان مسیح موعود، با عبارت «کلمه» (Logos) [کلام مجسم خدا] شروع می شود. اصطلاح «کلمه» در فلسفه های مختلفِ آن زمان برای اشاره به ساختار عقلانی جهان یا مفاهیم منطق و استدلال به کار می رفت.

علاوه بر این، آموزههای افلاطون، فیلسوف مشهور کهن، تقسیمبندی واقعیت را به دو قلمرو ارائه می کند. اول، قلمرو آسمانی و تغییر ناپذیر است که کمال مطلق در آن قرار دارد. قلمرو دوم، قلمرو زمینی است که با ناپایداری، تغییر مداوم، و نمایش معیوب در مقایسه با قلمرو ایده آل بالا مشخص می شود، که افلاطون هرگز به طور قطعی به مکان آن نپرداخته است. در برخی از فلسفهها، اصطلاح «کلمه» به عنوان واسطهای انتزاعی میان مظاهر ابدی و مظاهر زمینی فانی شناخته میشد.

یوحنا از این اصطلاح به شیوه ای کاملاً متفاوت استفاده می کند. او معتقد است که حقیقت، یعنی کلمه، مفهومی انتزاعی نیست که بین آسمان و زمین شناور باشد. کلمه یک شخص است: عیسی مسیح که جسم شد و در میان ما ساکن گردید (یوحنا ۱: ۱۴).

برای یوحنا، عبارت «کلمه» بیانگر کلام خداست. مهمتر از آن، این است که خداوند خود را به عمیق ترین و بنیادی ترین شکل به بشریت هویدا نمود: خدا یکی از ما شد.

در انجیل یوحنا، «کلمه» نماد خدای ابدی است که از زمان و مکان فراتر میرود و از طریق گفتار، اعمال و روابط خود، فعالانه با انسانها در سطح شخصی درگیر میشود. خدای ابدی شکل انسانی به خود گرفت و یکی از ما شد.

در یوحنا ۱: ۱۴، یوحنای رسول اشاره می کند که «کلمه، جسم گردید و در میان ما ساکن شد». واژه یونانی که برای «ساکن شدن» استفاده شده است، به معنای برپا نمودن خیمه است. این اشاره توسط یوحنا، یادآور داستان خروج ۲۵: ۸ است، جایی که خدا به بنی اسرائیل دستور داد که یک حرم مقدس با ساختاری از خیمه، برای سکونت او در میان آنها بسازند. به همین ترتیب، در تجسم یافتن، عیسی، پسر الهی، جسم انسانی به خود گرفت و جلال خود را موقتاً پنهان کرد تا ارتباط مستقیم با بشریت را ممکن سازد.

`اشاره تلویحی سخنان یوحنا را در نظر بگیرید. خدا، خالق، اراده نمود تا شکل انسانی به خود بگیرد و در میان ما ساکن شده و یکی از ما بشود.(فعلا تا اینجا به زمان مرگ او نرسیده ایم که بخاطر ما بود!) این تعریف درباره واقعیت محبت خدا برای بشر چه می گوید؟ چرا باید از این حقیقت شگفت انگیز تسلی بیابیم؟`