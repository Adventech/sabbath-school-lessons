---
title:  اندیشه هایی فراتر
date:  18/10/2024
---

از نوشته های الن جی. وایت، فصل «خدا با ما»، صفحات ۱۹ – ۲۶ از کتاب آرزوی اعصار را بخوانید.

«عیسی مسیح، پسر خدا، همیشه به عنوان فردی متمایز و در عین حال متحد با پدر وجود داشته است. او جلال بی نظیر آسمان است و به ملکوتیان فرمان میدهد و پرستش آنها را به عنوان بیعتی که مستحق اوست میپذیرد. این از مقام خدای پدر نمی کاهد. [از امثال ۸: ۲۲-۲۷ برگرفته شده است]

«در حقیقتی که مسیح و پدر قبل از آفرینش جهان با یکدیگر اتحاد داشتند، نور و جلال پدیدار است. این نور در مکانهای تاریک می درخشد و نور جلال اصیل الهی را منعکس می کند. این حقیقت از اسرار پرده برداری می کند و توضیحی برای حقایق دیگری است که غیر قابل توصیف و غیر قابل فهم می باشند. – نظرات الن جی. وایت، کتاب مقدس تفسیری ادونتیستهای روز هفتم، جلد ۵، صفحه ۱۱۲۶.

عیسی گفت: «و چون از زمین برافراشته شوم همه را به سوی خود خواهم کشید» (یوحنا ۱۲: ۳۲). برای گناهکار، مسیح باید به عنوان نجات دهنده ای که برای گناهان جهان مرده آشکار شود. هنگامی که ما عیسی، بره خدا را بر روی صلیب جلجتا میبینیم، راز رستگاری آشکار میشود و با نیکویی خدا به سوی توبه هدایت میشویم. مسیح از طریق مرگ خود برای گناهکاران، محبتی غیرقابل درک را نشان داد که قلب ها را نرم می کند، ذهن ها را تحت تأثیر قرار می دهد و پشیمانی را القا می کند.

هرگاه از صمیم دل بخواهند راه اصلاح را در پیش گیرند و آنچه را که درست است انجام دهند، این قدرت مسیح است که آنها را جذب می کند. آنها ممکن است از آن آگاه نباشند، اما یک تأثیر غیبی بر روح آنها تأثیر می گذارد، وجدان آنها را بیدار می کند و منجر به تغییرات مثبت در زندگی ظاهری آنها می شود. همانطور که مسیح آنها را جلب می کند تا به صلیب او خیره شوند، و به او نظر اندازند که گناهانشان جسم او را سُفت،احکام خدا در وجدان آنها طنین انداز می شود».- الن جی. وایت، گامهایی بسوی مسیح، صفخات ۲۶ و ۲۷.

**سوالاتی برای بحث:**

`۱. چرا یوحنا درباره نقش عیسی به عنوان خالق شروع به صحبت می کند؟ از دریچه الهیاتی در خصوص اهمیت خلقت چه می گوید؟ چرا اهمیت دارد که ما درک خود را از خلقت اصلاح کنیم، طبق آنچه که در کلام مقدس آشکار گردیده است؟`

`۲. در خصوص سوالی که در پایان درس روز یکشنبه مطرح شده بود بیشتر بیاندیشید. اگر بجای خدای ابدی، یک مخلوق بر روی صلیب می مُرد چه اتفاقی می افتاد؟ اگر عیسی خدای ابدی نبود چه چیزی را از دست می دادیم؟`