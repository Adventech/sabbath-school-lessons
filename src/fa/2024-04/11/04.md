---
title:  شناختن پسر، شناختن پدر است
date:  10/12/2024
---

در سراسر انجیل یوحنا، یوحنای رسول شرح می دهد که چگونه عیسی یعنی پسر، اقداماتی انجام می دهد که اشاره به پدر دارد. عیسی شرح می دهد که پدر کیست و نشان می دهد که رابطه او با دنیای ما چیست.

این بیانیه با یوحنا ۱: ۱۸ مطابقت دارد که اشاره می کند که عیسی، پدر را می شناساند (عبارت یونانی شرح دادن، تفسیر کردن، بیان کردن). عیسی بارها و بارها این کار را انجام می دهد. کلمه پدر patêr، ۱۳۶ بار در انجیل یوحنا و ۱۸ بار در اول تا سوم یوحنا ذکر شده است که بیش از یک سوم موارد آن را در عهد جدید تشکیل می دهد. گفتمان خداحافظی بخش مهمی در انجیل است که در آن عیسی به طور خاص ماهیت پدر را آشکار می سازد.

عیسی نماینده پدر بر روی زمین بود و او در جسم انسانی حیات یافت که اراده پدر بود. در واقع عیسی گفت که در همه این چیزها او در پی انجام اراده پدر بود و نه خواست خود(یوحنا ۵: ۳۰). در ابتدا این ممکن است بیانیه ای حیرت آور باشد ولی نشان می دهد که عیسی به عنوان بشر چقدر مطیع و تسلیم پدر بود.

عیسی بیان کرد که او توسط پدر فرستاده شد تا رستگاری بشر را به انجام رساند و پدر بر کار او شهادت داد (یوحنا ۵: ۳۶-۳۸).

عیسی در انجیل یوحنا (۶: ۴۰، ۴۴) اعلام کرد که پدر، او را با هدفی فرستاده است: مبنی اینکه تنها راهی باشد که از طریق او، بشریت بتواند به پدر برسد. آرزوی پدر این است که مردم در عیسی به زندگی ابدی دست یابند، او که وعده می دهد تا آنها را در رستاخیز برخیزاند.

`آیات زیر درباره عیسی و رابطه او با پدر چه می آموزند؟ یوحنا ۷: ۱۶؛ یوحنا ۸: ۳۸؛ یوحنا ۱۴: ۱۰ و ۲۳؛ یوحنا ۱۵: ۱ و ۹ و ۱۰؛ یوحنا ۱۶: ۲۷ و ۲۸؛ یوحنا ۱۷: ۳.`

اظهارات عیسی در مورد ارتباط او با پدر حیرت انگیز است. او اعلام می کند که تعالیم او، تعالیم پدر است، و هر چه او می گوید مستقیماً از پدر می آید. ایمان به او، مساوی است با ایمان به پدر. سخنان و کارهای او همگی از پدر سرچشمه می گیرند و با هم برای نجات بشریت کار می کنند. این گواهی قانع کننده برای نزدیکی عیسی به پدر آسمانی اش است!

`اگر افکار و اعمال شما کاملاً منعکس کننده اراده خدا باشد، چه تأثیری بر زندگی شما خواهد داشت؟ چگونه میتوانیم شیوه زندگی خود را مطابق با درک عیسی از اراده خدا برای زندگی خودمان بهبود بخشیم؟`