---
title:  عیسی و پدر
date:  09/12/2024
---

ما توسط الوهیت برای رابطه شخصی با او خلق شده ایم (پیدایش ۱: ۲۶ و ۲۷). با این وجود بخاطر گناه، آن رابطه بطور شدید مختل گردید. می توانیم تاثیر آنی این اختلال را در داستان باغ عدن ببینیم.

`پیدایش ۳: ۷-۹ را بخوانید. چگونه این آیات علت تأثیر گناه را آشکار و جدایی را نشان میدهند، و چگونه خدا ابتکار عمل را در جستجوی آنها در دست گرفت، در عوض اینکه باید برعکس آن باشد؟`

قصد الوهیت، ارائه شفا برای تمام بشریت بود، بخاطر آن شکافی که گناه سبب شده بود، حتی اگر تمام بشریت آنچه که او عرضه داشته است را نپذیرد.

بمنظور ترمیم این رابطه، یکی از اعضای الوهیت بشر شد. بدین سبب کلمه جسم شد و در میان ما ساکن گردید و جلال خدا را آشکار نمود (یوحنا ۱: ۱۴-۱۸). در نتیجه بشریت از پُری و فیض خدا برخوردار شد. عیسی با این هدف آمد که این حقیقت الهی را به اشتراک بگذارد و جلال خدا را اعلام کند، تا کسانی که مایل به پذیرش و ایمان به مسیح عیسی هستند بتوانند رابطه خود را با خدا بازسازی کنند.

`چه امید شگفت انگیزی در این آیات برای ما وجود دارد؟ یوحنا ۱: ۱و۲؛ یوحنا ۵: ۱۶-۱۸؛ یوحنا ۶: ۶۹؛ یوحنا ۱۰:۱۰و۳۰؛ یوحنا ۲۰: ۲۸.`

«در مسیح حیات وجود دارد، حیات راستین، وام نگرفته شده، و در قوت و قدرت» (الن جی وایت، آرزوی اعصار، صفحه، ۵۳۰). «هنگامی که مسیح به عنوان یک انسان بر روی زمین تجسم یافت، تصمیم گرفت از اختیارات الهی که داشت  «خود را خالی کند» (فیلیپیان ۲: ۷). در طول این مدت، او تصدیق کرد که زندگی خود را به عنوان هدیه ای از جانب خدا دارد. «الوهیت به ایمانداران اطمینان می بخشد که از زندگی ابدی برخوردار خواهند شد».-آرزوی اعصار، صفحه ۵۳۰.

بشریت نتوانسته بود خدا را تشخیص دهد (یوحنا ۱۷: ۲۵). بدین سبب او تنها پسر خود را فرستاد (یوحنا ۹: ۴ و یوحنا ۱۶: ۵) تا اینکه او، یعنی پدر بتواند شناخته شود.

`«یک خداناباور در زمینه این وسعت کیهانی نوشت، «در ابهام ما، در این پهنه عظیم، هیچ نشانه ای نیست که بخواهد از جایی بیاید و ما را از خودمان نجات دهد». کتاب مقدس چه تعلیم می دهد که نشان دهد که این مرد تا چه حد در اشتباه است؟`