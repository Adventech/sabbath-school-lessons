---
title:  نور و تاریکی
date:  24/12/2024
---

`یوحنا ۱: ۴- ۱۰؛ یوحنا ۳: ۱۹-۲۱؛ یوحنا ۵: ۳۵؛ یوحنا ۸: ۱۲؛ یوحنا ۹: ۵؛ یوحنا ۱۱: ۹ و ۱۰؛ و یوحنا ۱۲: ۳۵ را بخوانید. چه تفاوت قابل توجهی در اینجا وجود دارد و چه چیزی این تضاد را برای درک حقیقت ضروری می کند؟`

جهان در تاریکی است. از نور دوری می کند و نمی تواند به تنهایی راه خود را به سوی خدای حقیقی، خدای شخصی آفرینش، مکاشفه، و رستگاری بیابد.

«بشریت با توسل به خود نمی تواند به معرفت الهی دست یابد. دانش الهی «به بلندای آسمانهاست چه توانی کرد؟» (ایوب ۱۱: ۸). تنها از طریق روحیه فرزندخواندگی است که این مکاشفات عمیق برای ما آشکار می شود، چیزهایی که «نه چشمی دیده، نه گوشی شنیده است و به هیچ اندیشه ای نرسیده». «زیرا خدا آن را توسط روح خود بر ما آشکار ساخته است».-الن جی. وایت، آرزوی اعصار، صفحه ۴۱۲.

تنها عیسی مسیح «پدر را شناسانید» (یوحنا ۱: ۱۸). واژه یونانی exegeomai به معنی «تفسیر کردن، شرح دادن، بیان کردن» است. یوحنا، عیسی را به عنوان پیام آور آسمانی معرفی کرده است، آن یگانه ای که شرح می دهد که خداشناسی به چه معنی است. تنها از طریق عیسی می توانیم که خدا را به درستی بشناسیم.

`یوحنا ۸: ۴۲- ۴۴ را بخوانید. چگونه عیسی بنیان دروغینی را شرح می دهد که بموجب آن رهبران مذهبی اسرائیل اعتقادات خود را بر پایه آن بنا کرده بودند؟`

آنانی که قائم به حقیقت نباشند از زبان خودشان سخن می گویند. آنان معنی آیات را تنها از دیدگاه بشری «می دیدند». در مقابل ما باید بپذیریم که مسیح نور جهان است و کلام او را بر اساس نوری که داده تفسیر کنیم.

در مقابل، شیطان «از ذات خود می گوید» (یوحنا ۸: ۴۴). پس باید احتیاط کنیم و در ایمان و اطاعت از خدا با تمام وجود تسلیم باشیم. در غیر این صورت، در معرض خطر تفسیر متن صرفاً بر اساس تمایلات، خواستهها و دیدگاههای خود هستیم، تلهای که میتوان به طرز فریبندهای و به راحتی در آن گرفتار شد.

`در مواجهه با حقایقی که شما را به چالش می کشند یا باعث «رنجش خاطر» شما می شوند، چگونه واکنش نشان می دهید؟`