---
title:  اندیشه هایی فراتر
date:  27/12/2024
---

دیدگاه خدا بسیار متفاوت از دیدگاه بشری است. خدا دیدگاه خود را از طریق کلامش یعنی کتاب مقدس، تحت قدرت روح القدس، با ما به اشتراک می گذارد. این انتخاب ماست که بخواهیم در تاریکی گام برداریم، یا نوری را که از عیسی مسیح، همانگونه که در کلام آشکار شده، بپذیریم.

آنچه که در این تصمیم گیری مهم و محوری است، این است که خود را تسلیم عیسی مسیح نموده، و او را به عنوان پسر خدا و رهایی دهنده بشریت بپذیریم. خدای پدر از طریق روح القدس میزان محبت خود را از طریق زندگی، مرگ و رستاخیز عیسی به ما نشان داده است. این رویدادهای مهم در کلام خدا ثبت شده است و به ما امکان می دهد که عیسی را بشناسیم و او را درک کنیم.

«فرشتگان خدا پیوسته بین آسمان و زمین در حرکتند. معجزاتی که مسیح برای کمک به گرفتاران و رنجدیدگان انجام داد، با قدرت خدا از طریق خدمت فرشتگان ممکن شد. مسیح به عنوان واسطه بین بشریت و پسران و دختران سقوط کرده آدم عمل می کند، و منافع خود را با ما از طریق تجسم خود به عنوان یک انسان متحد می کند، در حالی که از طریق الوهیت خود، تخت الهی را نیز در دست دارد. بنابراین، مسیح واسطه ارتباط انسان با خدا می شود».- الن جی. وایت، آرزوی اعصار، صفحه ۱۴۳.

**سوالاتی برای بحث:**

`۱. از تمامی داستانهای کتاب یوحنا، کدام یک محبت و شخصیت خدا را با بلندترین صدا اعلام می کند؟ با کلاس به اشتراک بگذارید که چرا آن داستان را تا این حد جذاب یافته اید؟`

`۲. بطور عملی یک فرد چگونه می تواند حقیقت را جستجو کند؟`

`۳. چرا اغلب چالش برانگیز است که خود را به عنوان قضاوت کننده حقیقت در نظر نگیریم؟ آیا میتوانیم بر تأثیر افکار انسانی خود کاملاً غلبه کنیم، یا انسانیت ما هنوز تا حدی بر نحوه درک ما از کتاب مقدس تأثیر خواهد گذاشت؟ چرا مهم است که این حقیقت را بپذیریم، و چگونه فروتنی در کنار گذاشتن تعصبات ما برای پذیرش کلام خدا مهم است؟`

`۴. نمونه هایی در تاریخ مسیحیت غربی، کلام خدا را تحت تأثیر سیاست ها و تعصبات بشری قرار داده است. از این نمونه ها، چه درسی میتوان در مورد خطرات احتمالی ناشی از تسلط دیدگاههای انسانی بر تفسیر کتاب مقدس به دست آورد؟`

`۵. موضوع اصلی انجیل یوحنا را با کلمات و از زبان خودتان خلاصه کنید. پیام اصلی آن امروز برای ما چیست؟`