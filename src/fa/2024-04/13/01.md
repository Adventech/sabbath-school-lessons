---
title:  'پایان کتاب: شناخت عیسی و کلام او'
date:  21/12/2024
---

### مطالعه این هفته
برای این هفته مطالعه کنید: یوحنا ۲۱؛ یوحنا ۱۱: ۹ و ۱۰؛ یوحنا ۸: ۴۲-۴۴؛ یوحنا ۴: ۴۶-۵۴؛ دوم تیموتائوس ۳: ۱۶؛ یوحنا ۱۵: ۱-۱۱.

> <p>آیه حفظی</p>
> «شما کتاب مقدس را می کاوید زیرا می پندارید به واسطه آن حیات جاویدان دارید حال آنکه همین کتابها بر من شهادت می دهند» (یوحنا ۵: ۳۹).

انجیل یوحنا مانند انجیل مرقس با دیداری در جلیل خاتمه می یابد. این درس آخر از انجیل یوحنا با آن دیدار سر و کار دارد ولی آن با مضمون چطور عیسی و کلام خدا را می شناسیم خاتمه می یابد – مفهومی که در تار و پود انجیل چهارم تنیده شده است.

شاگردان علیرغم گذراندن بیش از سه سال با عیسی، اصلا برای مصلوب شدن و قیام مسیح آماده نبودند، در صورتی که عیسی بارها و بارها به آنها گفته بود که چه اتفاقی خواهد افتاد.

متاسفانه آنها سخنان او را جدی نگرفتند.

ما نیز امروز در مقابل همان خطر قرار داریم: شنیدن یا حتی خواندن کلام خدا، ولی گوش ندادن، و اطاعت نکردن از آن. این یعنی نپذیرفتن کلام و انکار نوری که باید اندیشه و کردار ما را هدایت کند. متاسفانه این همان جایی است که شاید بسیاری از مسیحیان، بطور ناخواسته در آن در جا می زنند و دچار غفلت می شوند.

در این آخرین هفته از مطالعه انجیل یوحنا، برخی از نکات کلیدی انجیل را بررسی می کنیم که به ما کمک می کنند تا فراتر از سر فصل «شناخت مسیح» رفته و در عوض او را بهتر شناخته و بطور نزدیکتری در او و کلام او ساکن شویم.