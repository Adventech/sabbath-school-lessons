---
title:  چشمان خود را به عیسی بدوزید
date:  23/12/2024
---

`یوحنا ۲۱: ۲۰- ۲۲ را بخوانید. چه سوالی باعث شد تا پطرس به اشتباه بیافتد؟ چگونه عیسی او را در مسیر درست قرار می دهد؟`

پس از اینکه عیسی پطرس را در خدمت ابقا کرد و به او گفت: «به دنبال من بیا» (یوحنا ۲۱: ۱۹)، پطرس به طور فیزیکی عیسی را در ساحل دنبال کرد. در این لحظه متوجه شد که یوحنا نیز به دنبال عیسی میرود و از او درباره یوحنا پرسید: «سرور من پس او چه می شود؟» (یوحنا ۲۱: ۲۱).

عیسی با بازگرداندن پطرس به خدمت، شیوه مرگ پطرس را پیشگویی کرد(یوحنا ۲۱: ۱۸). بنظر می رسید که پطرس درباره مرگ یوحنا نیز کنجکاو بود. عیسی در عوض، توجه پطرس را به دنبال کردن از او معطوف می کند که نگران نباشد که چه اتفاقی برای شاگرد دیگر می افتد.

`یوحنا ۲۱: ۲۳- ۲۵ را بخوانید. چگونه سخنان عیسی بدرستی درک نشد؟ و یوحنای رسول چگونه آن سؤتفاهم را اصلاح نمود؟`

افراد گفته عیسی را درک نکردند وقتی که گفت، «اگر بخواهم تا بازگشت من باقی بماند تو را چه؟» (یوحنا ۲۱: ۲۲). آنها فکر کردند که منظور عیسی این است که او قبل از مرگ یوحنا باز می گردد. با گذشت زمان و پیر شدن یوحنا، اگر او می مُرد (که البته همینطور می شد) و عیسی برنگشته بود، موضوع به یک بحران تبدیل می شد. یوحنا این تصور اشتباه را تصحیح کرد با اشاره به این که این موضوع، سخنان عیسی اراده او را تداعی می کرد، و نه یک پیشگویی درباره اتفاقی که قرار است، بیفتد.

این مفهوم که تمرکز خود را صرفاً به عیسی معطوف کنیم، نه بر روی افراد دیگر، یک سرنخ قدرتمند در ادامه درس این هفته است. عیسی و تنها عیسی، نجات دهنده ماست. در حالی که ممکن است مردم به ناچار ما را ناامید کنند یا حتی به ما آسیب برسانند.

در طی سهشنبه تا پنجشنبه، حقایق مطرح شده به درک کلام خدا میپردازند و بر هدف شناخت و پیروی از عیسی به عنوان تنها سرور و راهنمای ما تأکید میکنند. صرف نظر از کمک، نصیحت یا راهنمایی که از دیگران دریافت می کنیم، تمرکز اصلی بر روی عیسی باقی خواهد ماند، که باید مرجع نهایی و منبع راهنمایی ما باشد.

`چندبار تاکنون افرادی که به آنها به عنوان الگو نگاه کرده اید شما را ناامید کرده اند؟ چه درسهایی هر چند سخت از آن تجربه داشته اید؟`