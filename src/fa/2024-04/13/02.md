---
title:  دیدار در جلیل
date:  22/12/2024
---

`یوحنا ۲۱: ۱-۱۹ را بخوانید. کدام حقایق مهم در اینجا آشکار شده، خصوصا در باب فیض خدا – و فروتنی بشر؟`

یوحنا فصل ۲۰ با هدف مورد نظر کتاب پایان می یابد که جای منطقی برای ختم کتاب است، ولی یک فصل اضافه وجود دارد. فصل ۲۱ با برخی از حواریون که در جلیل مانده اند شروع می شود، که پطرس پیشنهاد می دهد تا شبی را بر روی دریاچه ماهیگیری کنند. بنظر می رسید که گوئی زمانهای قدیم تکرار شده بود و حواریون به حرفه قبلی خود یعنی ماهیگیری بازگشته بودند. اما در نهایت در آن شب هیچ چیزی صید نکردند.

در سپیده دم، غریبه ای مرموز در ساحل ظاهر می شود و به آنها توصیه می کند که تور خود را در سمت راست قایق بیندازند. با پیروی از این توصیه، آنها ناگهان مقدار زیادی ماهی صید میکنند، که یادآور واقعه معجزه آسایی است که در آغاز خدمت آنها با عیسی رخ داد (لوقا ۵: ۱-۱۱ را ببینید). در آن لحظه، یوحنا به سرعت عیسی را تشخیص می دهد و به پطرس اطلاع میدهد، و او به سرعت به داخل آب میپرد و به سمت ساحل شنا میکند.

در دیدار آنها در جلیل، عیسی سه سؤال را از پطرس پرسید که همه حول محور محبت پطرس به استادش بود. قبل از مصلوب شدن، پطرس با شور و اشتیاق ادعا کرده بود که جان خود را برای عیسی در طبق اخلاص خواهد گذارد (یوحنا ۱۳: ۳۷). و همان لحظه بود که عیسی پیشگویی کرد که پطرس سه بار او را انکار خواهد کرد (یوحنا ۱۳: ۳۸). اکنون، در این جلسه، پطرس مانند قبل بر روی خود تمرکز نمی کند، بلکه در عوض، توجه خود را به عیسی معطوف می کند و با فروتنی اعلام می کند: «سرورم تو از همه چیز آگاهی، تو می دانی که دوستت دارم» (یوحنا ۲۱: ۱۷).

برخی پیشنهاد می کنند که عیسی هنگام پرسش از پطرس از فعل «agapaô» (عشق/دوستی به معنای ایثار و فداکاری) استفاده می کند، در حالی که پطرس به طور مداوم با «hileôP» (عشق/دوستی برای یک دوست) پاسخ می دهد. این نشان می دهد که پطرس هنوز به مفهومی بالاتر از عشق/محبت/دوستی دست نیافته است.

پاسخ پطرس با فروتنی مشخص می شود، احتمالاً به دلیل قصور و کوتاهی او در گذشته است، که باعث می شود تا با «عبارتی فروتنانه تر» و متواضعانه تر برخورد کند و کم ادعا باشد. عیسی این فروتنی را که نقش مهمی در بازگرداندن پطرس به خدمت دارد، تصدیق می کند. بدون شک، فروتنی یکی از بزرگترین ویژگیها برای خدمت است، زیرا تمرکز را به جای خود، به عیسی مسیح معطوف می کند.

بازگرداندن و نقش رهبری پطرس در کلیسای اولیه به عنوان شاهدی قوی و  قانع کننده برای قیام عیسی از مرگ می باشد. اگر عیسی علناً او را در حضور شاگردان دیگر به خدمت بازنگردانده بود، توجیه نقش مهم و برجسته پطرس دشوار می شد.

`چرا فروتنی برای هر کسی که در صدد شناخت عیسی می باشد نقشی کلیدی دارد؟ در پرتو نور صلیب به چه چیزی باید افتخار کنیم؟`