---
title:  اندیشه هایی فراتر
date:  06/12/2024
---

از نوشته های الن جی. وایت، «نور حیات»، صفحات ۴۶۳-۴۷۵ از کتاب آرزوی اعصار، و از نوشته های ایی. ادوارد زینکه، «اقتدار کتاب مقدس و قطعیت بازگشت دوباره»، صفحات ۲۳-۳۶ را بخوانید.

هنگامی که عیسی اعلام کرد: «من نور جهان هستم»، او در صحن معبد یعنی محل برگزاری عید خیمه ها بود. در این صحن، دو پایه بلند برای نگاه داشتن چراغدان های بزرگ وجود داشت. پس از اینکه قربانی شامگاه گذرانده می شد، تمام چراغ ها روشن می شد و اورشلیم را روشن می کرد. این عمل نمادی از ستون هدایت کننده نور بود که اسرائیل را در صحرا هدایت می کرد و همچنین به عنوان پیشگویی از ورود مسیح تلقی می شد. روشن شدن چراغ ها در شب هنگام صحنه دل انگیزی را در تالار به وجود می آورد...

««در روشنایی اورشلیم، مردم امید خود را نسبت به آمدن مسیحا برای روشن کردن تاریکی که بر اسرائیل حاکم بود را ابراز کردند. اما برای عیسی این صحنه معنا و مفهوم گسترده تری داشت. همانطور که چراغهای تابناک معبد همه چیز را در اطراف خود روشن کردند، مسیح نیز که منبع نور روحانی است، تاریکی جهان را روشن می کند. با این وجود، چراغ های معبد بعنوان نماد نور حقیقت مسیح کامل نبودند. نور بزرگتر در آسمانها که توسط خود مسیح برپا شده بود، تصویر واقعی تری از جلال رسالت او را نشان می داد.

«با فرا رسیدن صبح، خورشید بر فراز کوه زیتون طلوع کرد و پرتوهای درخشان خود را بر کاخ های مرمرین می تاباند و دیوارهای معبد که با طلا تزئین شده بود را روشن می کرد. در این لحظه عیسی به صحنه اشاره کرد و گفت: «من نور جهان هستم».-الن جی. وایت، آرزوی اعصار، صفحات ۴۶۳ و ۴۶۴.

**سوالاتی برای بحث:**

`۱. در کلاس، در مورد پاسخ خود به آخرین سوال پنجشنبه صحبت کنید. کدام حقایق حیاتی که توسط کتاب مقدس تعلیم داده شده است را هرگز نمی توانیم از علم بیاموزیم؟ مثلا صلیب؟ یا قیام؟ یا بازگشت دوباره؟ چه حقایق مهم کتاب مقدسی دیگری باید برای ما آشکار شود که در غیر این صورت، هرگز آنها را نخواهیم دانست؟`

`۲. در مورد سقوط لوسیفر فکر کنید، موجودی کامل با دانش فکری بسیار از خدا و اینکه خدا چگونه است. و با اینحال، علیه او قیام کرد. این به ما در مورد واقعیت اختیار آزادی، همان اختیار آزادی که داریم، چه می گوید - و چرا لحظه به لحظه نیاز داریم که آن اراده را به خدا تسلیم کنیم؟`