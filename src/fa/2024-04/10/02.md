---
title:  به شما الگویی داده ام
date:  01/12/2024
---

گفتمان خداحافظی مسیح با شاگردانش (یوحنا ۱۳-۱۷) رهنمودی برای آماده ساختن آنها برای آینده است. الگوی ادبی آن مشابه خداحافظی موسی در تثنیه،  برکت دادن یعقوب به فرزندانش (پیدایش ۴۷-۴۹)، و رهنمودهای داوود به سلیمان (اول تواریخ ۲۸-۲۹) می باشد. او وعده یک جایگزین را می دهد (روح القدس؛ یوحنا۱۴-۱۶). او اندوه آینده را پیشگویی می کند (یوحنا ۱۵- ۱۶) و به حواریون نصیحت می کند تا در ایمان خود به او وفادار باقی بمانند (یوحنا ۱۵).

`یوحنا ۱۳: ۱- ۲۰ را بخوانید. در اینجا چه اتفاقی می افتد و چرا این داستان تا این حد مهم است؟ عیسی در پی تعلیم چه درسی بود؟`

در آن بخش از دنیا در ایام عیسی، مردم صندل می پوشیدند و یا پای برهنه راه می رفتند. به همین خاطر پاها خاکی و کثیف می شدند. رسم بود که یک خادم یا برده پاهای افرادی که برای خوردن خوراک می آیند را بشوید. ولی در آن شام آخر عیسی با حواریون پیش از اینکه دستگیر شود خادمی حضور نداشت.

در مقابل چشمان حیرت زده دیگران، عیسی پیش از شام، برخاسته و پاهای تمامی شاگردان را شست. یوحنا ۱۳: ۴و۵ اقدامات عیسی را گام به گام بیان می کند. این اقدام فروتنانه سرور که ناباورانه بود با جزییات گفته شده است.

یوحنا ۱۳: ۸-۱۱ با بیان سخنان پطرس، حس تشویش خاطر و عدم درک حواریون نسبت به اقدامات عیسی را عمق می بخشد. چطور ممکن است که عیسی، سرور، مسیح، چنین وظیفه پست و خواری را انجام دهد؟ پطرس به عیسی اجازه نداد تا پاهای او را بشوید و عیسی به او گفت که اگر اجازه ندهد، در زمره شاگردان او نخواهد بود. آنگاه پطرس با درخواست خدمت بیشتر مسیح به او، اشتیاق خود را برای اینکه در تمام مسیر با عیسی باشد را ابراز کرد.

اهمیت و بزرگی اقدام عیسی با هویت او پیوند می خورد. او در یوحنا ۱۳:۱۳ بیان داشت که او معلم و خداوند است. بخاطر اینکه آنها او را اینگونه خطاب می کردند و او اشاره کرد که چنین است. این عناوین ابراز کننده اختیار و قدرت است.

با این وجود، آموزه های عیسی تأکید می کند که قدرت و اختیار باید برای خدمت به کار گرفته شود نه برای تجلیل از خود. کلیسای ادونتیست این اصل را به عنوان الگویی از سوی عیسی پذیرفته است و حکم فروتنی را به عنوان یک اقدام مقدماتی قبل از شرکت در مراسم شام خداوند در نظر می گیرد. این عمل نشان دهنده فروتنی و از خودگذشتگی است که عیسی نشان داد و پیروان خود را تشویق کرد که با روحیه مشابه به دیگران خدمت کنند.

`آئین فروتنی درباره پیروی از گامهای عیسی و خدمت فروتنانه به دیگران، به شما چه می آموزد؟`