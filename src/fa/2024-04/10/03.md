---
title:  یقینا دوباره خواهم آمد
date:  02/12/2024
---

`یوحنا ۱۴: ۱-۳ را بخوانید. این جملات عیسی در چه زمینه ای است؟`

در پایان یوحنا ۱۳، عیسی به شاگردان خود اطلاع داد که عزیمت خواهد کرد (یوحنا ۱۳: ۳۳). این بیانیه، پطرس را وادار می کند که بپرسد به کجا می رود (یوحنا ۱۳: ۳۶). با این حال، شاگردان کاملاً درک نمی کردند که عیسی به مرگ، رستاخیز و عروج قریب الوقوع خود اشاره می کند. پطرس با اطمینان اعلام می کند که آماده است جان خود را برای عیسی فدا کند (یوحنا ۱۳: ۳۷). در این لحظه است که عیسی انکار پطرس را پیش بینی می کند و آشکار می کند که پطرس سه بار او را انکار خواهد کرد (یوحنا ۱۳: ۳۸).

در این زمینه است که عیسی به شاگردان خود می گوید که نگذراند تا دلهایشان مضطرب شود (یوحنا ۱۴: ۱). واژه مضطرب در زبان یونانی tarassê می باشد که به معنی برانگیخته شدن، آشفته شدن، مشوش شدن و سَردَرگُم شدن است. جای تعجب نیست که شاگردان با سخنان عیسی سَردَرگُم شوند.

ولی عیسی برای رفع کردن ترس آنان، از خانه پدر سخن به میان آورد، که اتاقهای بسیاری دارد (نه قصرها، بلکه اتاقهایی مثل مسافرخانه). او به آنجا می رود تا جایی برای آنها مهیا سازد. سخنان عیسی فراتر از طوفان صلیب است و او به زمان بازگشت خود برای رستگاری قوم خود می نگرند، که نشان دهنده حل نهایی مشکل غم انگیز گناه است.

عیسی می گوید، «و آنگاه که رفتم و مکانی برای شما آماده کردم باز می آیم و شما را نزد خود می برم تا آنجا که من هستم شما نیز باشید» (یوحنا ۱۴: ۳). این مطلب به وضوح به وعده آمدن دوباره او اشاره می کند.

اطمینان به آن وعده بر چه اساسی است؟ برخی ممکن است به تحقق پیشگویی های کتاب مقدس اشاره کنند که بدون شک دقیق است. با این حال، در یوحنا ۱۴: ۳، اساس این اطمینان به گونه ای متفاوت مطرح شده است.

در این آیه، فعل بکار رفته در زبان انگلیسی «خواهم آمد» می باشد که به زمان آینده اشاره دارد ولی این فعل در زبان یونانی به زمان حال ساده (می آیم) بیان شده است. این استفاده از زمان حال ساده در زبان یونانی به عنوان حالِ منتسب به آینده شناخته میشود، جایی که یک رویداد مرتبط با آینده با چنان قطعیتی توصیف میشود که گویی در حال وقوع است. بنابراین، ترجمه مناسب این عبارت این خواهد بود: «من قطعاً دوباره خواهم آمد».

اساس امید ما به بازگشت خداوندمان تنها به محقق شدن پیشگویی کتاب مقدس ختم نمی شود. همچنین، و به طور قطع، بر اعتماد ما به مردی است که وعده داده است. او گفت قطعاً برای قومش باز خواهد گشت. ما می توانیم به این قول اعتماد کنیم، زیرا میدانیم که چه کسی آن قول را داده است.

`صلیب درباره قاطعیت بازگشت دوباره مسیح چه می آموزد؟ اگر بازگشت دوباره ای در کار نباشد، پس مرگ عیسی در آمدن اول او چه سودی داشت؟`