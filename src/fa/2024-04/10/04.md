---
title:  من راه، حقیقت، و حیات هستم
date:  03/12/2024
---

`یوحنا ۱۴: ۵ و ۶ را بخوانید. توما درباره جایی که عیسی می رفت چه سوالی پرسید؟ عیسی چگونه پاسخ داد؟`

سوال توما منطقی به نظر می رسد زیرا این سوال را مطرح می کند که چگونه می توان راهی را پیدا کرد که ندانیم آن راه کجاست. عیسی با بیان اینکه او خودش راه است، به سوال پاسخ می دهد. راه به کجا؟ راه بسوی پدر. در مقدمه (یوحنا ۱: ۱-۱۸) بر ارتباط نزدیک بین «کلمه» (logos)، بر عیسی مسیح و پدر تاکید شده است.

یوحنا ۱: ۱۸ می گوید که تنها فرزند خدا آن یگانه ای است که خدا را شناسانیده است. شناسانیده است در زبان یونانی فعل exêgeomai به معنی شرح، تفسیر و بیان می باشد. واژه exegesis تفسیر(الهیات) از این کلمه برگرفته شده است. بنابراین، هویت عیسی مسیح به پدر گره خورده است، کسی که پدر را برای جهان سقوط کرده، توضیح می دهد یا تفسیر می کند. در نتیجه، او راه یا راه رسیدن به پدر است. بدون او ما در درک خود محدود هستیم.

`یوحنا ۱۴: ۷- ۱۱ را بخوانید. چگونه عیسی سوء تفاهم فیلیپ را برطرف کرد؟`

فیلیپُس می خواست تا پدر را ببیند، امر محالی که هیچ بشر گناهکاری نمی تواند ببیند و بتواند زنده بماند (خروج ۳۳: ۱۷ – ۳۴: ۹ را با یوحنا ۱: ۱۸ مقایسه کنید). عیسی عدم فهم را ملامت می کند و اشاره می کند که کسی که مرا دیده، پدر را دیده است (یوحنا ۱۴: ۹). در نتیجه واضح است که عیسی مسیر رسیدن به خداست. بدون او مسیر راه، تاریک و نامطمئن است. او نوری است که راه را به سوی پدر روشن می سازد.

عیسی سه عبارت را به هم گره می زند: راه، حقیقت و حیات. عبارت راه تنها در یوحنا ۱: ۲۳ در خصوص یحیی تعمید دهنده بکار برده شده که راه را برای عیسی آماده می سازد و اینجا در یوحنا ۱۴: ۶ بکار برده شده است. ولی حقیقت و حیات موضوع های اصلی در انجیل هستند. مطالعه ما در چهارشنبه و پنجشنبه به مفهوم حقیقت تاکید می کند که موضوعی کلیدی است، بخصوص در جهانی که ایده «حقیقت» به زیر سوال برده شده است.

`چرا درک اینکه عیسی بهترین مکاشفه ای است که ما در اینجا خواهیم داشت از اینکه خدای پدر چگونه است، باعث تسکین دل و آرامش خاطر می شود؟`