---
title:  کلام مقدس و حقیقت
date:  05/12/2024
---

در سراسر انجیل، آیات مقدس نقش مهمی در بیان آن یگانه ای که راه، حقیقت و حیات است، ایفا می کنند. آیات مقدس در تمام انجیل ها، مانند تمام کتاب مقدس که شامل عهد قدیم و عهد جدید می باشد، نقشی کلیدی در آشکارکردن حقیقت بازی می کنند. این مطلب بخصوص زمانی که به ما می آموزد که او کیست و برای انجام چه کاری آمد، صدق می کند.

`یوحنا ۵: ۳۸ – ۴۰ را بخوانید. عیسی درباره آیات مقدس در اینجا چه می گوید؟`

عیسی و شاگردانش مکرراً به کتاب مقدس به عنوان مدرکی برای تأیید هویت او به عنوان مسیح اشاره کردند. «زیرا اگر موسی را تصدیق می کردید مرا نیز تصدیق می کردید چرا که او درباره من نوشته است. اما اگر نوشته های او را باور ندارید چگونه سخنان مرا خواهید پذیرفت؟» (یوحنا ۵: ۴۶ و ۴۷).

`لوقا ۲۴: ۲۷ را بخوانید. چه اهمیت وجود داشت که عیسی در ابتدا برای آشکار کردن اهمیت خدمت خویش به آیات مقدس اشاره کرد؟`

در جایی دیگر مسیح در حالی که از کتاب خروج نقل قول می کرد گفت، «آیا نخوانده اید که خدا به شما چه گفته است؟» (متی ۲۲: ۳۱). زکریا به وعده خدا اشاره کرد که «چنانکه از دیرباز به زبان پیامبران مقدس خود وعده فرموده بود» (لوقا ۱: ۷۰). پطرس در موعظه خود در روز پنطیکاست گفت، «می بایست آن نوشته تمام شود که روح القدس از زبان داود پیش گفت» (اعمال رسولان ۱: ۱۶).

کتاب مقدس یک کتاب درسی در مورد علم نیست و توضیح نمی دهد که چگونه می توان اتم را به دو نیم کرد یا چگونه جراحی مغز انجام داد. ولی چیزی برجسته تر انجام می دهد. کتاب مقدس بستری را فراهم می کند که جهان ما در آن معنا و مفهوم پیدا می کند. کتاب مقدس کلیدی برای گشودن در است ، نوری است که مشاهده را ممکن می سازد. بدون آن، ما در خصوص وجود خدا، نقش او در جهان، منشأ خودمان، معنای زندگی و آینده، در تاریکی بسر خواهیم برد.

`چه حقایق خاصی را کتاب مقدس بیان می کند که علم، حتی در تئوری، هرگز نمی تواند آنها را در اختیار ما قرار دهد؟`