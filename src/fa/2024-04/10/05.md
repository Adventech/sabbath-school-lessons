---
title:  من حقیقت هستم
date:  04/12/2024
---

`یوحنا ۱: ۱۴ و ۱۷؛ یوحنا ۸: ۳۲، یوحنا ۱۴: ۶ و یوحنا ۱۵: ۲۶ را بخوانید. یوحنا چگونه مفهوم حقیقت را مستقیما به عیسی گره می زند؟`

بارها و بارها در انجیل یوحنا، حقیقت به عیسی، به پدرش و به روح القدس مرتبط شده است. حقیقت به عیسی، «کلمه» (logos)، و به نور مرتبط شده است که در تضاد با تاریکی است (یوحنا ۱: ۱- ۱۴، یوحنا ۳: ۱۹-۲۱).

و همچنین، موضوع دروغ، به شیطان و گناه مرتبط است (یوحنا ۸: ۴۴- ۴۶). نتیجتا، حقیقت در یوحنا مسئله ای صرف از واقعیتها و ارقام نیست. البته شامل چنین چیزهایی هست ولی فراتر از این، ایده حقیقت حاوی جنبه اخلاقی وفاداری به خدا و خواسته اوست.

«بسیاری از افراد برای خدای زنده فریاد می زنند و برای حضور الهی مشتاقند. فرضیات فلسفی یا نگارشهای ادبی هر چند که بسیار عالی باشند ولی نمی توانند قلب را خشنود سازند. ادعاها و اختراعات انسانها از هیچ ارزشی برخوردار نیست. باشد تا کلام خدا با مردم سخن گوید. باشد تا کسانی که تنها سنتها و فرضیات و  قواعد انسانی را شنیده اند، صدای او را از کلامش بشنوند که جان را برای زندگی ابدی طراوت می بخشد».- الن جی. وایت، دروس پندآموز مسیح، صفحه ۴۰.

به این بیندیشید که حقیقت برای عیسی چه معنی دارد. عیسی، logos «کلمه» است که از ابتدا با پدر بود و خالق همه چیزهایی است که آفریده شده است (یوحنا ۱: ۱- ۴).

عیسی، آن یگانه ای که از ازل تا به ابدیت همیشه با پدر بوده است از ویژگیهای پدر برخوردار است و بدین سبب او نیز «من هستم» می باشد. هستی او منوط به فرد یا چیز دیگری نیست.

همه چیز، از جمله دانش، فقط به خاطر او وجود دارد و هر چیزی که به وجود آمده منحصراً از طریق عیسی خلق شده و در او وجود دارد. «زیرا همهچیز به واسطه او آفریده شد: آنچه در آسمان و آنچه بر زمین است. دیدنیها و نادیدنیها، تختها و فرمانرواییها، ریاستها و قدرتها، همه به واسطه او و برای او آفریده شدند. او پیش از همه چیز وجود داشته و همه چیز در او قوام دارد» (کولسیان ۱: ۱۶ و ۱۷).

عیسی صرفا دربرگیرنده حقیقت نیست. او حقیقت است. حقیقت یک مفهوم یا یک ساختار نیست. حقیقت، یک شخص است!

حقیقت، یعنی عیسی مسیح، که می تواند به خورشیدی مرتبط باشد که جهان را نور می بخشد (یوحنا ۸: ۱۲). این مشابه آن چیزی است که سی.اس.لوئیس درباره مسیحیت اظهار می دارد، «من به مسیحیت اعتقاد دارم همانطور به خورشیدی که طلوع کرده باور دارم نه تنها بخاطر اینکه آن را می بینم بلکه بخاطر اینکه توسط آن هر چیز دیگری را می بینم».- با مرجع زیر:

توسط عیسی یعنی حقیقت، قادر هستیم تا جهان اطراف خود را به درستی تفسیر کنیم.