---
title:  علامت هایی که مسیر را نشان می دهند
date:  28/09/2024
---

### مطالعه این هفته
برای مطالعه این هفته بخوانید: یوحنا ۲: ۱ – ۱۱؛ یوحنا ۴: ۴۶ – ۵۴؛ یوحنا ۵: ۱ – ۱۶؛ مرقس ۳: ۲۲ و ۲۳؛ متی ۱۲: ۹ – ۱۴؛ یوحنا ۵: ۱۶ – ۴۷.

> <p>آیه حفظی</p>
> «عیسی آیات بسیار دیگر در حضور شاگردان به ظهور رسانید که در این کتاب نوشته نشده است. اما اینها نوشته شد تا ایمان آورید که عیسی همان مسیح، پسر خداست و تا با ایمان در نام او حیات داشته باشید» (یوحنا ۲۰: ۳۰ و ۳۱).

چرا یوحنا انجیل خود را نوشت؟ آیا او دوست داشت تا معجزات عیسی را برجسته و بر آنها تاکید کند؟ یا بر برخی از تعالیم عیسی بطور خاص تاکید کند؟ دلیل نوشته های او چه بود؟

یوحنا تحت قدرت و تاثیر روح القدس علت آن را توضیح می دهد. او می گوید گرچه، می توان در مورد اتفاقات زیادی از دوران زندگی مسیح نوشت(یوحنا ۲۱: ۲۵)، اما، داستانهایی را که در نوشته هایش روایت کرده به این علت بوده «تا ایمان آورید که عیسی همان مسیح، پسر خداست و تا با ایمان در نام او حیات داشته باشید» (یوحنا ۲۰: ۳۱).

در این هفته، برخی از معجزات اولیه عیسی را بررسی خواهیم کرد، مانند: تبدیل آب به شراب در مراسم جشن عروسی، شفای یک کودک بسیار مریض، و شفای یک مرد در حوضچه بیت صیدا.

یوحنا از این معجزات به عنوان «علامت ها» یاد می کند. با استفاده از این اصطلاح، منظور او علائم راهنمایی که در خیابان یافت می شوند، نیست، بلکه رویدادهای خارقالعادهای است که بیانگر حقیقتی بزرگتر است و آن حقیقت به عیسی به عنوان مسیح موعود اشاره می کند. در هر یک از این داستانها، ما شاهد افرادی هستیم که با ایمان پاسخ میدهند و نمونههای آنها ما را تشویق و دعوت میکند که همین کار را انجام دهیم.