---
title:  مراسم عروسی در قانا
date:  29/09/2024
---

`یوحنا ۲: ۱ – ۱۱ را بخوانید. عیسی در قانا چه نشانه یا آیتی از خود نشان داد و این اتفاق چگونه به شاگردان او کمک کرد تا به او ایمان آورند؟`

دلیل اینکه شاگردان تصمیم گرفتند تا از عیسی پیروی کنند این بود که شاهد دیدن معجزه او بودند که آب را به شراب تبدیل کرد. این نشانه ای غیرقابل انکار بود که به عیسی به عنوان فردی اشاره می کرد که از سوی خدا آمده است. (اگرچه شاگردان هنوز آمادگی نداشتند تا درک کنند که او خداست).

موسی رهبر قوم بنی اسرائیل بود و او آنان را با بسیاری از «نشانه های و شگفتی ها» (تثنیه ۶: ۲۲، تثنیه ۲۶: ۸) از مصر بیرون آورد. او فردی بود که خدا او را بکار برد تا اسرائیل را از اسارت مصریان آزاد سازد. (به مفهومی، او «مُنجی» آنان بود).

خداوند از طریق موسی پیشگویی کرد که نبی ای همچون موسی خواهد آمد. خداوند از اسرائیل خواست تا ندای او را بشنوند (تثنیه ۱۸: ۱۵، متی ۱۷: ۵، اعمال ۷: ۳۷). آن «نبی»، عیسی بود، و در یوحنا باب ۲ ذکر شده که عیسی، اولین نشانه یا آیتی که از خود نشان داد، به زمان گذشته و رهایی بنی اسرائیل از چنگال مصر اشاره می کرد.

رود نیل یک مرجع حیاتی و مقدس برای مصریان بشمار می رفت. یکی از بلایا به رودخانه سرایت کرد – و آب را به خون مبدل نمود. در قانا، عیسی معجزه ای مشابه صورت داد ولی در عوضِ تبدیل کردنِ آب به خون، آن را به شراب تبدیل کرد.

آبی که از شش سبو آمده بود که برای مراسم تطهیر یهودیان استفاده می شد، به معجزه ای پیوند خورده بود که حتی بیشتر به موضوع کتاب مقدس، رستگاری، نزدیکتر بود. یوحنا با نقل روایت واقعه تبدیل آب به شراب و اشاره به زمان خروج از مصر به عیسی به عنوان رهایی دهنده ما اشاره می کرد.

نظر گرداننده ضیافت در مورد کیفیت شراب تخمیر نشده ای که عیسی تهیه کرده بود، چه بود؟ او واقعاً از کیفیت شراب شگفت زده شد و چون از معجزه ای که عیسی در آنجا انجام داده بود بی خبر بود، با خود فکر کرد که چرا بهترین شراب را برای آخر ضیافت نگه داشته اند.

عبارت oinos به زبان یونانی، هم برای آب انگور تازه و هم برای آب انگور تخمیر شده بکار برده شده است(فرهنگ لغات کتاب مقدس ادونتیست های روز هفتم را ببینید، صفحه ۱۱۷۷).

الن جی. وایت اظهار می دارد که آب میوه ای که با معجزه تولید شده بود غیر الکلی بوده است (فصل «در ضیافت عروسی» از کتاب آرزوی اعصار صفحه ۱۴۹ را ببینید). بی تردید، کسانی که از آن رخداد آگاه شده بودند، از هیبت آن واقعه غرق در شگفتی شده بودند.

`چه دلایلی شما برای پیروی از عیسی داشته اید؟ (دلایل زیادی به ما داده شده است، آیا چنین نیست؟)`