---
title:  اندیشه هایی فراتر
date:  04/10/2024
---

عیسی هیچ تضمینی برای کمک الهی به مرد علیل نداده بود. در آن لحظه، مرد می توانست درنگ کند و تسلیم شک شود و در نتیجه تنها فرصت خود را برای شفا از دست بدهد. ولی او با ایمان به سخنان عیسی عمل کرد و در نتیجه شفا یافت.

«ما می توانیم با همین نوع ایمان، شفای روحانی را تجربه کنیم. گناهان ما، ما را از زندگی با خدا جدا کرده و روح ما را ناتوان کرده اند. ما خودمان به اندازه همان مرد علیل از راه رفتن عاجزیم و از یک زندگی مقدس ناتوان هستیم. با این حال، کسانی که احساس دلسردی می کنند و در حال مبارزه هستند، باید چشمان خود را باز کرده و به دنبال نجات دهنده باشند. او با عطوفت و شفقت بیاندازه خود به سوی کسانی که با خون خود فدیه گناهان آنان را داده است خم میشود و میپرسد: «آیا می خواهی سلامتی خود را بازیابی؟» او به شما فرمان می دهد تا به سلامت برخیزید. نیازی نیست منتظر بمانید تا زمانی که احساس بهبودی کامل کنید. به سخنان او اعتماد کنید، و درخواست شما برآورده خواهد شد. خواست و اراده خود را با مسیح هماهنگ کنید. خدمت به او را انتخاب کنید، و همانطور که به گفته های او عمل می کنید، قوت و قدرت خواهید یافت. مهم نیست که چه اعمال گناه آلود یا افکار اسارت کننده شما را برای مدت طولانی به اسارت در آورده باشد، زیرا مسیح قادر و مشتاق است که شما را نجات دهد. بخاطر اینکه «به سبب نافرمانیها و گناهان خود مرده بودید»(افسسیان ۲: ۱). او اسیری را که در بند زنجیرهای ضعف و بدبختی و گناه است، آزاد می کند»- الن جی. وایت، آرزوی اعصار، صفحه ۲۰۳.

«عیسی خود را از اتهام کفرگویی مبرا ساخت. او گفت: قدرت من برای انجام این کاری که شما بخاطر آن به من اتهام می زنید، از آنجاست که من پسر خدا هستم، زیرا در ماهیت، اراده و هدف با او یکی هستم»- آرزوی اعصار، صفحه ۲۰۸.

**سوالاتی برای بحث:**

`۱. در مورد درسی که این هفته آموختیم تفکر کنید. ایمان نقشی کلیدی در شفاها ایفا کرد. از سوی دیگر، رهبران، خطرات شک و بی ایمانی را به نمایش گذاشتند. چرا مهم است که بین داشتن سوال، که طبیعی است، و شک داشتن، تمایز قائل شویم؟ چه چیزی آنها را متمایز می کند، و چرا باید تفاوت را درک کنیم؟`

`۲. آخرین سوال پنجشنبه را نگاه کنید. چرا برای ما، به عنوان ادونتیست های روز هفتم، احتیاط بیشتر در مورد این خطر خاص ضروری است؟ اگرچه درک و رعایت حقایق مهمی مانند روز سبت و وضعیت مردگان بسیار مهم است، چرا این حقایق به تنهایی نجات ما را تضمین نمی کند؟ واقعاً چه چیزی ما را نجات می دهد و چگونه؟`

`۳. به دقت به یوحنا ۵: ۴۷ توجه کنید. چگونه کسانی که امروز، برای مثال، جهانی بودن طوفان نوح یا خلقت شش روزه واقعی را انکار می کنند، در دام همان تله ای می افتند که عیسی در این بخش نسبت به آن هشدار داد؟`