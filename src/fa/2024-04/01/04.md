---
title:  معجزه در کنار حوضچه بیت صیدا
date:  01/10/2024
---

نشانه بعدی که یوحنا به شرح آن می پردازد، در حوضچه بیت صیدا بوقوع پیوست (یوحنا ۵: ۱ – ۹). این باور بوده است که فرشته ای آب حوضچه را به جنبش در می آورده و اولین مریضی که وارد آب بشود شفا می یابد. در نتیجه، ایوان های حوضچه مملو از جمعیتی بود که در زمان بعدی حرکت آب حوضچه، امید به درمان داشتند. عیسی به اورشلیم رفت و وقتی که از کنار حوضچه می گذشت، جمعیتِ منتظر را دید.

این منظره باید بسیار دیدنی بوده باشد! همه این افراد، که برخی از آنها بطور قطع بیمار بودند، دائما در انتظار علاج از آبی بودند که مطمئنا شفایی از آن حاصل نمی شد. این فرصتی برای عیسی بود که قدرت خدا را نشان دهد.

`یوحنا ۵: ۱ – ۹ را بخوانید. با آنکه آشکار بود که هر کسی که در کنار حوضچه حضور دارد، می خواهد شفا یابد، پس چرا عیسی از مرد علیل پرسید که آیا می خواهد شفا بیابد؟ (یوحنا ۵: ۶)`

وقتی فردی برای مدت طولانی بیمار است، به بیمار بودن عادت می کند. تصور سالم بودن دوباره برای آنها می تواند عجیب و مضطرب کننده باشد. در این داستان مرد می خواهد شفا پیدا کند اما در جای اشتباهی به دنبال کمک می گردد. او متوجه نمی شود که شخص مقابل او یعنی عیسی، قدرت دارد تا او را شفا دهد. در نهایت، مرد پس از تجربه شفا، شروع به درک این موضوع می کند که عیسی شخص بسیار مهمی است.

«عیسی از مرد رنجور نمی خواهد که به او ایمان داشته باشد. در عوض، او به سادگی به او میگوید برخیزد، و زیر اندازش را بردارد و راه برود. با این حال، مرد با ایمان به آن کلمات متوسل می شود. بدن او با انرژی جدیدی قوت می یابد و اندام های قبلی او که قبلاً فلج شده بودند قدرت خود را بازیافتند. او بدون تردید تصمیم می گیرد که از فرمان عیسی اطاعت کند و ماهیچه هایش نیز بر این اساس پاسخ می دهند. او با پاهای خود شروع به پریدن می کند و متوجه می شود که اکنون کاملاً توانایی حرکت دارد. عیسی هیچ تضمینی برای کمک الهی به او نداده بود. مرد می توانست درنگ نموده و شک کند و در نتیجه فرصت شفای خود را از دست بدهد. با این حال، او به سخنان مسیح ایمان آورد و با عمل به آنها قدرت یافت» - الن جی. وایت، آرزوی إعصار، صفحات ۲۰۲ و ۲۰۳.

`عیسی بعدا در معبد با مرد روبرو شد و گفت، «حال که سلامت خود را بازیافته ای، دیگر گناه مکن تا به حال بدتر دچار نشوی»(یوحنا ۵: ۱۴). چه ارتباطی بین بیماری و گناه وجود دارد؟ چرا درک این موضوع اهمیت دارد که همه بیماریها در نتیجه مستقیم گناهان ما در زندگی نیستند؟`