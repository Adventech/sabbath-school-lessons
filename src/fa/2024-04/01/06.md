---
title:  ادعاهای عیسی
date:  03/10/2024
---

یوحنا از فرصتی که معجزه در استخر بیت صیدا به وجود آمده بود استفاده کرد تا بر هویت عیسی تأکید کند. او در طی ۹ آیه، معجزه را به تفصیل بیان کرده، در حالی که حدود ۴۰ آیه به شرح معجزهگر پرداخته است. (آیه زیر را ببینید)

`یوحنا ۵: ۱۶ – ۱۸ را بخوانید. چرا عیسی بخاطر اقدام خود در روز سبت مورد بازخواست قرار گرفت؟`

یوحنا ۵: ۱۸ ممکن است ناراحت کننده به نظر برسد زیرا نشان می دهد که عیسی سبت را نقض کرده است. با این حال، با بررسی دقیقتر طبق یوحنا ۵: ۱۶-۱۸، آشکار میشود که عیسی با بیان اینکه «کار» او در روز سبت مطابق و هماهنگ با رابطه او با پدرش است ، از اعمال خود دفاع میکند. درست همانطور که خداوند در روز سبت به حمایت از جهان ادامه می دهد، فعالیت های عیسی در آن روز گواهی بر الوهیت او بود. رهبران دینی او را مورد آزار و اذیت قرار دادند و او را به شکستن سبت و ادعای برابری با خدا متهم کردند.

`یوحنا ۵: ۱۹ – ۴۷ را بخوانید. عیسی چطور می خواست به رهبران یهودی بفهماند که او بواقع کیست، ادعایی که با معجزه ای که او به تازگی انجام داده بود، قدرتمندانه تأیید شده بود؟`

عیسی در سه مرحله از اقدامات خود به دفاع می پردازد. نخست، ارتباط نزدیک خویش را با پدر روشن می کند (یوحنا ۵: ۱۹-۳۰). عیسی اشاره می کند که او و پدرش اقدامی هماهنگ دارند و بر قدرت خود برای داوری و زنده کردن مردگان تأکید می کند (یوحنا ۵: ۲۵-۳۰).

عیسی در مرحله دوم دفاع از خود، به سرعت چهار «شاهد» را برای پشتیبانی از ادعاهای خود بطور توالی ارائه می دهد. او یحیی تعمید دهنده (یوحنا ۵: ۳۱-۳۵)، معجزاتی را که انجام می دهد (یوحنا ۵:۳۶)، پدر (یوحنا ۵: ۳۷و۳۸)، و کتاب مقدس (یوحنا ۵: ۳۹) را به عنوان شاهدان قانع کننده ای در قبال تایید رسالت و هویت خویش معرفی می کند.

در مرحله پایانی طبق گفته یوحنا ۵: ۴۰-۴۷، عیسی با اتهام زنندگان خویش که انگیزههای خودخواهانه دارند مقابله می کند و تفاوت بین خدمت خود و خدمت آنها را فاش میکند. او به آنها میگوید محکومیت آنها از جانب موسی خواهد آمد(یوحنا ۵: ۴۵-۴۷)، کسی که به او امید بستهاند.

`چگونه می توانیم مراقب باشیم که در دام کسانیکه به خدا ایمان دارند، و حتی تعالیم صحیحی هم دارند، اما کاملا خود را تسلیم مسیح نکرده اند، نیافتیم و فریب آنان را نخوریم؟ پاسخ خود را در روز سبت به اشتراک بگذارید.`