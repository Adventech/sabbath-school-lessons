---
title:  دلهای سخت
date:  02/10/2024
---

وجود نشانه ها، شگفتی ها، و معجزات تضمین کننده این امر نیستند که از سوی خدا بوده اند. ولی از طرف دیگر وقتی از سوی خدا باشند، عدم قبول آنها کار خطرناکی خواهد بود.

`یوحنا ۵: ۱۰- ۱۶ را بخوانید. از دل سختی قابل توجهی که رهبران مذهبی نسبت به عیسی و معجزه ای که اخیراً انجام داده بود، چه چیزی می توانیم بیاموزیم؟`

پس از اینکه عیسی خود را به مرد شفا یافته آشکار کرد، مرد بلافاصله به رهبران مذهبی گفت که این عیسی بود که معجزه را انجام داده است. رهبران مذهبی به جای ستایش خدا، «عیسی را آزار می دادند زیرا در سبت دست به چنین کارها می زد» (یوحنا ۵: ۱۶).

شفا در روز سبت معمولاً فقط در مواقع اضطراری مجاز بود. با این حال، مردی که برای مدت ۳۸ سال از کار افتاده و علیل بود، در این طبقه بندی قرار نمی گرفت. علاوه بر این، (طبق تفکر علمای یهود) چه ضرورتی داشت که آن مرد زیرانداز خود را (در روز سبت) حمل کند، زیرا انتظار می رفت که عیسی قوانین سبت در مورد حمل اشیاء را بداند. عیسی سعی داشت به آنها بیاموزد که حقایق عمیق کتاب مقدس، مافوق و برتر از قوانینِ و مقرارت سخت ساخته شده توسط انسان هستند، که گاهی این قوانین انسانی ایمان واقعی را به خطر می اندازند.

`چه درسهایی را میتوانیم از این آیات در مورد افرادی که انجماد روحانی یافته اند، صرف نظر از شواهد ارائه شده، بیاموزیم؟ (یوحنا ۹: ۱ – ۱۶؛ مرقس ۳: ۲۲ و ۲۳؛ متی ۱۲: ۹ – ۱۴).`

این پیشوایان دینی چطور می توانستند تا این حد کور دل باشند؟ پاسخ احتمالی این است که قلب های فاسد خودشان، عقیده نادرست از اینکه توسط مسیح موعود بزودی از چنگال روم رها شوند، شهوتِ قدرت، و مقاومت در برابر تسلیم شدن در برابر خدا، همگی در رد حقیقتی که درست در مقابل آنها بود نقش داشته است.

`یوحنا ۵: ۳۸ – ۴۲ را بخوانید.هشدار عیسی چه بود؟ از سخنان عیسی چه می توانیم، بیاموزیم؟ چه چیزی می تواند ما را نسبت به دانستن و عمل به حقایق مهم زندگی کور می کند؟`