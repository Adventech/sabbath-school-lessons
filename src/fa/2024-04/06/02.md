---
title:  'فروتنی روح: یحیی تعمید دهنده دوباره شهادت می دهد'
date:  03/11/2024
---

در درس ۲ آموختیم که شهادت دادن یحیی تعمید دهنده باعث شد که اندریاس، یوحنا، پطرس، فیلیپُس و نتنائیل از اولین شاگردان عیسی بشوند. به طور معمول، می توان تصور کرد که یحیی تعمید دهنده پس از اینکه شهادت داد از صحنه محو شود. با این حال، او همچنان چندین بار در انجیل یوحنا ظاهر می شود.

`یوحنا ۳: ۲۵- ۳۶ را بخوانید. چگونه یحیی تعمید دهنده خود را با عیسی مقایسه می کند؟`

بین شاگردان یحیی تعمید دهنده و یک یهودی گمنام درباره تطهیر اختلاف نظر پیش آمد که احتمالا بر سر تاثیرگذاری تعمید باشد (با مرقس ۱: ۴ و ۵ مقایسه کنید). جالب توجه است که وقتی که شاگردان یحیی نزد او رفتند، که بدون شک برای حل مسئله اختلاف پیش آمده بود، نام عیسی را مطرح کرده و گفتند، «او اکنون تعمید می دهد و همگان نزد او می روند» (یوحنا ۳: ۲۶). دشوار نیست تا از میان کلمات منظور آنها را فهمید: آنها نسبت به عیسی حسادت می کردند زیرا نسبت به استاد خود غیرت و تعصب داشتند.

یحیی می توانست به راحتی تسلیم حس حسادت شود، اما او در برابر این وسوسه مقاومت کرد زیرا هدف مأموریت خود را درک می کرد. او به شاگردانش یادآوری می کند که او هرگز ادعا نکرده است که مسیح است. بلکه، نقش او معطوف کردن توجه ها به عیسی، و هموار کردن راه برای او و شهادت دادن درباره اوست (یوحنا ۱: ۶-۸).

او با استفاده از تمثیل عروسی، خود را دوست داماد میخواند و عیسی را به عنوان داماد معرفی می کند. عروس، قوم خدا خواهد بود (مقایسه کنید با هوشع ۲: ۱۶-۲۳، اشعیا ۶۲: ۱-۵). سپس، با کلماتی که بزرگ منشی واقعی یحیی را نشان می دهد، می گوید: «او باید ارتقا یابد و من باید کوچک شوم» (یوحنا ۳: ۳۰).

در یوحنا ۳: ۳۱-۳۶، مقایسه بین عیسی و یحیی ادامه می یابد و برتری مسیح(موعود) بر یحیی تعمید دهنده را برجسته می سازد. بار دیگر بر مفهوم شهادت و شاهد تاکید می شود. کسانی که بر اساس این شهادت(تصدیق و تایید کردن) عیسی را می پذیرند و به او ایمان می آورند، زندگی ابدی دریافت می کنند. با این حال، کسانی که عیسی را رد می کنند، تحت غضب خدا باقی می مانند. این همان چیزی است که آیه می گوید. خدا دنیا را دوست دارد و پسرش را فرستاد تا آن را بازخرید کند (یوحنا ۳: ۱۶ و ۱۷). کسانی که هدیه ارائه شده را رد کنند، با عواقب گناهان خود روبرو خواهند شد که مرگ ابدی است.

`چطور می توانیم بیاموزیم تا در برابر خدا و انسانها فروتن باشیم؟ از الگوی یحیی در اینجا درباره فروتنی روح، چه می آموزیم؟`