---
title:  شهادت و تایید جمعیت
date:  07/11/2024
---

«در روز آخر که روز بزرگ عید بود، عیسی ایستاد و به بانگ بلند ندا در داد: هر که تشنه است نزد من آید و بنوشد. هر که به من ایمان آورد همان گونه که کتاب می گوید از بطن او نهرهای آب زنده روان خواهد شد» (یوحنا ۷: ۳۷ و ۳۷).

یوحنا بارها نوشته است که عیسی با صراحت درباره خود سخن گفت، درباره این که کیست، و اینکه برای چه آمده است.

آیات ذکر شده از یوحنا ۷: ۳۷، ۳۸ نمونه دیگری از ادعاهای قابل توجهی است که عیسی درباره خود و کارهایی که او برای کسانی که به او نزدیک می شوند، انجام می دهد. این ادعاها واقعا حیرت آور بود.

`وقتی که عیسی با یهودیانی که برای عید خیمه ها آمده بودند صحبت کرد، واکنش اکثریت جمعیت چه بود؟ (یوحنا ۷: ۳۷-۵۳).`

برخی گفتند که او همان نبی است که موسی از مدتها قبل درباره او پیشگوئی کرده بود (تثنیه ۱۸: ۱۵- ۱۹ را ببینید). دیگران او را مسیح پنداشتند. ولی باعث پیش آمدند این بحث شد که مسیح موعود نمی تواند از جلیل آمده باشد و او باید از نسل داود باشد و باید در بیت لحم بدنیا آمده باشد – که همگی درباره عیسی صحت داشت (با متی ۱-۲ مقایسه کنید)، که بسیاری از این موضوع آگاهی نداشتند.

حتی افسرانی که برای دستگیری عیسی آمده بودند از او و شیوایی کلام او متحیر شدند. در واکنش، فریسیان از افسران پرسیدند که «آیا از بزرگان قوم یا فریسیان کسی هست که به عیسی ایمان داشته باشد؟ این سؤال به یوحنا فرصتی داد تا یک بار دیگر از نیقودیموس یاد کند که پس از ملاقات با عیسی سعی در دفاع از او در برابر نقشه های فریسیان داشت که پرسیده بود: «آیا شریعت ما کسی را محکوم می کند بدون اینکه نخست سخن او را بشنود و دریابد چه کرده است؟» (یوحنا ۷: ۵۱).

آیا نیقودیموس، عیسی را به عنوان مسیح(موعود) پذیرفته بود؟ گرچه این صحنه چنین چیزی را ثابت نمی کند، مابین این اقدام و آنچه که پس از مرگ عیسی انجام داد (یوحنا ۱۹: ۳۹ و ۴۰ را ببینید)، کتاب مقدس به ما شواهد محکمی می دهد که نیقودیموس در واقع به او ایمان آورده بود.

و بنابراین، پاسخ به سؤال آنها این می باشد: بله، در واقع یکی از فریسیان به او ایمان آورد.

`یوحنا ۷: ۴۹ را بخوانید. در اینجا رهبران دینی چگونه انزجار خود را نسبت به توده جمعیتی که در پی عیسی می رفتند نشان دادند؟ در اینجا چه درسی می تواند برای ما نهفته باشد؟`