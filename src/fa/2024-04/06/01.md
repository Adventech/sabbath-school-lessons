---
title:  شهادت های بیشتر درباره عیسی
date:  02/11/2024
---

### مطالعه این هفته
برای مطالعه این هفته بخوانید: یوحنا ۳: ۲۵-۳۶، یوحنا ۱: ۳۲-۳۶، دانیال ۷: ۱۸، یوحنا ۶: ۵۱-۷۱، یوحنا ۵: ۳۶-۳۸، یوحنا ۷: ۳۷-۵۳.

> <p>آیه حفظی</p>
> «و من چون از زمین برافراشته شوم همه را بسوی خود خواهم کشید» (یوحنا ۱۲: ۳۲).

عیسی صرفا مطالب حیرت انگیزی درباره خودش نمی گوید، یا درباره اینکه کیست، یا درباره اینکه چه کسی او را فرستاده است، یا اینکه از کجا آمده است. او با معجزات و نشانه هایی که بعمل آورده بود نشان داده بود که کیست. همانطور که برخی آشکارا به عیسی شهادت می دهند: «آیا چون مسیح بیاید بیش از این مرد معجزه خواهد کرد؟»(یوحنا ۷: ۳۱).

او با اعمالش ثابت کرد که گفته هایش صحت دارد.

با ادامه معجزات مسیح، بین مردم تفرقه می افتد. شفای مرد در کنار حوضچه بیت صیدا موجب خشم برخی از رهبران دینی یهود می شود. بحث در کفرناحوم پس از اطعام ۵۰۰۰ نفر منجر می شود تا انبوهی از جمعیت عیسی را رها کنند. قیام ایلعازر از مرگ باعث ایمان آوردن برخی از مردم می شود، اما در برخی دیگر خصومتی ایجاد می کند که منجر به محاکمه و مصلوب کردن عیسی می شود.

در درس این هفته، به بررسی افرادی میپردازیم که شاهد عیسی بودند و درباره او شهادت دادند. هر یک از این برخوردها جنبه های مختلفی از هویت واقعی عیسی را نشان می دهد و وقتی با هم ترکیب شوند، موجب درک غنی تری از عیسی به عنوان مسیح(موعود) می شوند.