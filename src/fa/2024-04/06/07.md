---
title:  اندیشه هایی فراتر
date:  08/11/2024
---

از نوشته های الن جی وایت، فصل «بحران در جلیل»، صفحات ۳۸۳-۳۹۴؛ فصل «در صحن بیرونی شورا»، صفحات ۶۲۱-۶۲۶، از کتاب آروزی اعصار را بخوانید.

«آنها به چه کسی دیگری می توانستند مراجعه کنند؟ رهبران دینی اسیر تشریفات مذهبی بودند. فریسیان و صدوقیان دائماً با یکدیگر اختلاف داشتند. ترک عیسی به معنای پیوستن به کسانی بود که بر تشریفات و جاه طلبی های افراد خودمحور تأکید داشتند. شاگردان از زمانی که مسیح را پذیرفته بودند، آرامش و شادی بیشتری را نسبت به زندگی قبلی خود تجربه کرده بودند. چگونه می توانستند به سمت کسانی برگردند که «دوستدار گناهکاران» [تهمت فریسیان به مسیح] را استهزا و جفا رسانده بودند؟ آنها برای مدتهای طولانی چشم انتظار مسیح (موعود) بودند و حالا که او آمده بود، نمی توانستند از او دست بکشند تا با کسانی همسو شوند که به دنبال آسیب رساندن به او بودند و آنها را به دلیل پیروی از او جفا می رساندند».

«نزد که برویم؟». آنان نمی توانستند از تعالیم مسیح، از دروس محبت و رحمت او جدا شده، به ظلمت، بی ایمانی و شرارت دنیا بپیوندند. در زمانی که بسیاری با وجود مشاهده اعمال خارق العاده منجی، او را ترک کرده بودند، پطرس در خصوص ایمان شاگردان ابراز نمود که: «تو آن مسیح هستی». فکر از دست دادن مسیح که تکیه گاه شاگردان بود، جان ایشان را سرشار از رنج و اندوه می کرد. محروم شدن از منجی، ایشان را به دریای طوفانی و ظلمت می کشانید».- الن جی. وایت، آرزوی اعصار، صفحه ۳۹۳.

**سوالاتی برای بحث:**

`۱. در کلاس، درباره این موضوع چالش برانگیز بحث کنید که چرا برخی افراد از شواهدی که از عیسی به عنوان مسیح و حقیقت مسیحیت دفاع می کند، استقبال می کنند، در حالی که دیگران علیرغم ارائه شواهد مشابه آن را رد می کنند؟`

`۲. چه حقیقتی بزرگتر از این واقعیت که عیسی مسیح خود را فدای گناهان ما کرد، وجود دارد؟ با این حال، چگونه به این حقیقت حیاتی پی میبریم؟ آیا از طریق علم، قوانین طبیعی، خداشناسی از طریق طبیعت، منطق یا استدلال؟ در حالی که این رشتهها به طور بالقوه میتوانند ما را به ایمان به خدای خالق، علت اصلی حیات در جهان، یا مبدا سرچشمه خلقت سوق دهند، اما نمیتوانند اساسیترین حقیقتی را که باید بدانیم به ما بیاموزند: اینکه مسیح برای گناهان ما مرد.اهمیت این واقعیت، که هیچ یک از این رشتهها، به صورت مجزا یا جمعی، نمیتوانند ما را به حقیقت نهایی که نیاز داریم هدایت کنند، چقدر حیاتی است که کتاب مقدس مرجع نهایی و غایی ما در مورد مسائل اعتقادی باشد؟`

`۳. چرا برای ایمان یک فرد مهم است که تجربیات آنچه خدا در زندگی اش انجام داده است را بازگو کند؟`