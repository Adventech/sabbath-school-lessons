---
title:  درک تازه ای از مسیح(موعود)
date:  04/11/2024
---

`یوحنا ۱: ۳۲-۳۶ را بخوانید. در اینجا یحیی تعمید دهنده چه چیزی را در مورد عیسی آشکار می کند که فراتر از انتظارات مردم از مسیح موعود بود، که برای مدتهای طولانی در انتظارش بودند؟`

یهودیان در انتظار آن مسیح موعودی بودند که آنها را از سلطه روم آزاد کند. آنها که تحت ستم طولانی مدت به تنگ آمده بودند، معتقد بودند که مسیح نه تنها روم را سرنگون می کند، بلکه قوم آنها را به عظمت و قدرت ارتقا می دهد. با این حال، توصیف یحیی از عیسی به عنوان «بره خدا»، که مستقیماً به نقش قربانی شدن او اشاره می کند، احتمالاً توسط اکثر مردم اشتباه درک شده بود. آنها ممکن است کلاً مفهوم واقعی سخنان یحیی را درک نکرده باشند.

از اینرو، یوحنا از طریق انجیل خود قصد داشت تا درک آنها را نسبت به مسیح تغییر دهد. او می خواست که آنها عیسی را به عنوان تحقق پیشگویی های مربوط به پادشاه آینده و مأموریت او ببینند. عیسی به عنوان یک شخصیت سیاسی یا نظامی نیامده بود، بلکه آمد تا خود را به عنوان قربانی برای گناهان جهان تقدیم کند. این هدف او بود. تنها پس از تحقق این هدف و وقتی همه چیز تمام شد، پادشاهی نهایی خداوند برقرار خواهد شد (دانیال ۷: ۱۸ را ملاحظه کنید).

«در هنگام تعمید عیسی، یحیی او را بره خدا نامید، نور جدیدی که از کار مسیح موعود تابیدن گرفت. ذهن نبی به کلام اشعیا معطوف شد، «همچون بره ای که برای ذبح می برند» (اشعیا ۵۳: ۷).- الن جی. وایت، آرزوی اعصار، صفحه ۱۳۶.

یوحنا در انجیل یوحنا ۱: ۳۱ می گوید، «من خود نیز او را نمی شناختم». پس یحیی از کجا می توانست مسیح (موعود) را بشناسد؟ پاسخ اینست، خداوندی که یحیی را پیش از او فرستاد، گفته بود، «و من دیده ام و شهادت می دهم که این است پسر خدا» (یوحنا ۱: ۳۳ و ۳۴). به عبارتی دیگر، خدا به یحیی آشکار کرد که عیسی همان مسیح موعود است.

«مسیح قدرت خدا و حکمت خداست» (اول قرنتیان ۱: ۲۴). دانشی که عیسی همان مسیح است، از خود خدا، از طریق قدرتِ متقاعد کننده روح او ناشی می شود.

این مضمون به طور مکرر در انجیل یوحنا آمده است. رستگاری از فلسفه دنیوی، علم، یا آموزش عالی بدست نمی آید بلکه تنها از خدا در قلبهایی حلول می کند که با ایمان و اطاعت از عیسی احاطه شده اند.

`چه چیزی ما را قادر می سازد تا حقیقت را در مورد عیسی به عنوان قربانی کفاره خود درک کنیم، یا، بر ما آشکار شود؟ در نتیجه، چرا داشتن آگاهی از کتاب مقدس و تعالیم آن درباره عیسی ضروری است؟`