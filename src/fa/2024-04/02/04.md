---
title:  'شفای مرد نابینا: بخش ۱'
date:  08/10/2024
---

`یوحنا ۹: ۱ – ۱۶ را بخوانید. شاگردان در خصوص علت نابینایی مرد چه فکر می کردند و عیسی چگونه باورهای غلط آنها را اصلاح کرد؟`

حواریون بین بیماری و گناه رابطه ای قائل بودند که احتمالا تحت تاثیر آیات عهد قدیم باعث چنین فکری شده است (با خروج ۲۰: ۵؛ دوم پادشاهان ۵: ۱۵ – ۲۷؛ دوم پادشاهان ۱۵: ۵؛ دوم تواریخ ۲۶: ۱۶ – ۲۱ مقایسه کنید)، ولی، داستان ایوب به عنوان یک مثال هشدار دهنده عمل می کند مبنی بر این که این ارتباط همیشه برقرار نیست.

عیسی با اذعان بر اینکه می تواند بین گناه و رنج ارتباطی وجود داشته باشد، وضعیت را روشن می کند. با این حال، در این مورد خاص، او توجه ها را به یک هدف بزرگتر معطوف می دارد: شفا به عنوان وسیله ای برای جلال خداوند عمل می کند. این روایت همچنین شباهت هایی با داستان آفرینش دارد، جایی که خدا اولین انسان را از خاک زمین سرشت (پیدایش ۲: ۷). به طور مشابه، عیسی از گِل استفاده میکند تا آنچه را که از بدو تولد برای مرد نابینا وجود نداشت، شکل دهد.

انجیل متی، مرقس و لوقا، در خصوص داستان معجزات از یک الگوی مشترک پیروی میکنند: ابراز مشکل، آوردن فرد نزد عیسی، درمان، تشخیص درمان توام با شکرگزاری خدا.

در داستان یوحنا ۹، این صحنه مهیج در آیه ۷ کامل می شود. با این حال، یوحنا با شیوه معمول خود، اهمیت معجزه را بسیار فراتر از یک رویداد معمولی می داند که منجر به بحثی بین مرد شفا یافته و رهبران مذهبی می شود. این گفتگوی قابل توجه، حول دو مفهوم متضادِ به هم تنیده، می چرخد: گناه / کارهای خدا - نابینایی / بینایی. این مفاهیم متضادها به عنوان نقطه کانونی بحث عمل می کنند و موضوعات عمیق تر و مفاهیم روحانی را بررسی می کنند.

روایت کننده در یوحنا ۹: ۱۴ نشان می دهد که عیسی شفا را در روز سبت انجام داد، واقعیتی که طبق سنت یهودی نقض احکام سبت تلقی می شد، و این موضوع به صراحت در کتاب مقدس ذکر نشده است. در نتیجه، فریسیان عیسی را به شکستن سبت متهم کردند، «او سبت را نگاه نمی دارد». با این حال، این موضوع افرادی را نگران کرده بود که تنها یک گناهکار می تواند چنین آیاتی پدیدار سازد (یوحنا ۹: ۱۶).

با ادامه گفتگو، شکاف آشکاری پدیدار می شود. مرد نابینا به درک بهتری از عیسی نائل می شود، در حالی که رهبران مذهبی بیشتر گیج می شوند و نمی توانند هویت واقعی او را تشخیص دهند.

`این داستان درباره خطرات نابینایی اعتقادی و سُنتهایی که باعث می شود تا حقایق مهمی را که در مقابل دیدگان ما قرار دارد نبینیم، به ما چه می آموزد؟`