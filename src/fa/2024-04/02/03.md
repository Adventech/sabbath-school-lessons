---
title:  «براستی، او همان پیامبر است»
date:  07/10/2024
---

`یوحنا ۶: ۱۴ و ۱۵ و ۲۶ – ۳۶ را بخوانید. واکنش مردم به معجزه او چه بود و چگونه عیسی از این معجزه استفاده کرد تا به آنان تعلیم بدهد که او به واقع چه کسی می باشد؟`

یهودیان در انتظار یک مسیح موعود زمینی بودند که بتواند آنان را از ظلم و فشار امپراتور روم برهاند. دو مشکل بزرگ در جنگ وجود دارد: ۱. تغذیه سربازان و ۲. رسیدگی به مجروهان و کشته شدگان جنگ. عیسی با معجزه خود نشان داد که از عهده هر دو بر می آید.

ولی علت آمدن عیسی این نبود و هدف از معجزاتش نیز برای این منظور نبود. در عوض، روایت خوراک دادن به پنج هزار نفر فرصتی را بوجود آورد تا نشان دهد که عیسی نان حیات است، که خدا خودش از آسمان به پائین نزول کرد. «او گفت من نان حیان هستم، هر که نزد من آید هرگز گرسته نخواهد ماند» (یوحنا ۶: ۳۵).

این اولین مورد از هفت عبارت «من هستم» در انجیل یوحنا است که در آن «من هستم» با برخی از واژه های کتاب مقدس مرتبط است: («نان حیات» یوحنا ۶: ۳۵؛ «نور جهان» یوحنا ۸: ۱۲؛ «درب/در» یوحنا ۱۰: ۷ و ۹؛ «شبان نیکو» یوحنا ۱۰: ۱۱ و ۱۴؛  «قیامت و حیات» یوحنا ۱۱: ۲۵؛ «راه، حقیقت و حیات» یوحنا ۱۴: ۶؛ «تاک حقیقی» یوحنا ۱۵: ۱ و ۵). هر یک از اینها به حقیقت مهمی در خصوص عیسی اشاره می کند.

بیانیه های «من هستم» به خروج باب ۳ باز می گردد که خدا خود را به موسی به عنوان «من هستم» کبریا معرفی کرد (با یوحنا ۸: ۵۸ مقایسه کنید). عیسی همان «من هستم» کبریاست.

ولی مردم همه اینها را فراموش کرده بودند.

«دلهای ناراضی آنها این سؤال را مطرح میکرد که چرا علیرغم اینکه عیسی معجزات خارقالعاده متعددی را انجام داد، به همه پیروانش سلامتی، قدرت و ثروت عطا نکرد، آنها را از ظلم و ستم رهایی نبخشید و آنها را به مقامهای قدرت و افتخار ارتقا نداد. این واقعیت که عیسی خود را به عنوان فرستاده برگزیده خدا معرفی کرد، اما از تبدیل شدن به پادشاه اسرائیل امتناع کرد، رازی بود که از درک آن قاصر بودند. امتناع او به اشتباه تعبیر شد، و بسیاری را به این باور رساند که او شهامت ندارد تا به ادعاهایش قطعیت ببخشد. در نتیجه تسلیم کفر شدند و بذرهای شک و تردیدی که توسط شیطان کاشته شد منجر به بدفهمی و ارتداد آنها شد»- الن جی. وایت، آرزوی اعصار، صفحه ۳۸۵.

آنها در عوض اینکه در پی حقیقتی باشند، که تا ابد پایدار است، بدنبال منافع مادی بودند. این تله ای خطرناک است و در صورت بی احتیاطی، بدام افتادن در آن محتمل می باشد.

`چطور می توانیم از گیر افتادن در امور دنیوی که به هزینه از دست رفتن امور روحانی منتهی می شود، اجتناب کنیم؟`