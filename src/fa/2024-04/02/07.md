---
title:  اندیشه هایی فراتر
date:  11/10/2024
---

از نوشته های الن جی. وایت، فصل های «بحران در جلیل»، صفحات ۳۸۳-۳۹۴؛ «ایلعازر، بیرون بیا»، صفحات ۵۲۴-۵۳۶؛ «توطئه کاهنان»، صفحات ۵۳۷-۵۴۲، را از کتاب آرزوی اعصار بخوانید.

«کلام عیسی منبع حیات برای جهان است. او از طریق کلام خود معجزاتی مانند: شفای بیماران، اخراج دیوها، آرام کردن دریا و زنده کردن مردگان انجام داد. مردم قدرت را در کلمات او تشخیص دادند. او کلام خدا را مانند انبیا و معلمان عهد عتیق بیان کرد. کل کتاب مقدس، آشکار کننده مسیح است و عیسی می خواست پیروانش بر کلام او تکیه کنند. حتی زمانی که او از نظر فیزیکی حضور نداشت، کلام او منبع قدرت آنها خواهد بود. آنها باید «با هر کلامی که از دهان خدا صادر می شود» زندگی کنند (متی ۴: ۴).

«همانطور که زندگی جسمی ما به غذا متکی است، زندگی روحانی ما نیز توسط کلام خدا حفظ می شود. هر فردی شخصا مسئول دریافت حیات از کلام خداست. همانطور که برای رشد و بقا باید غذا بخوریم، به همان صورت کلام خدا را نیز باید دریافت کنیم. ما باید با جدیت کتاب مقدس را مطالعه کنیم و به دنبال هدایت روح القدس باشیم تا بتوانیم واقعاً کلام او را درک کنیم»- الن جی. وایت، آرزوی اعصار، صفحه ۳۹۰.

**سوالاتی برای بحث:**

`۱. در هفته ای که گذشت، به بررسی اعمال عیسی پرداختیم. او پنج هزار نفر را خوراک داد، یک کور مادرزاد را شفا داد، و بعدا ایلعازر را از مرگ قیام داد. در همه آنها، عیسی شواهد قدرتمندی را برای الوهیت خود ارائه کرد. با این حال، این معجزات باعث اختلاف شد. برخی با ایمان و برخی با تردید به آن واکنش نشان دادند. چه چیزی را این وضعیت به ما می آموزد، که حتی با وجود شواهد قوی، بعضی افراد ممکن است خدا را قبول نکنند؟`

`۲. این داستان ها همگی اشاره می کنند که مسیح پسر الهی خداست. چرا الوهیت او برای ایمان داشتن به عیسی به عنوان منجی بسیار مهم است؟`

`۳. دوباره به اول قرنتیان ۱: ۲۶-۲۹ نگاه کنید. از چه طریق هایی در قرن بیست و یکم شاهد هستیم که همان اصل در کار است؟ چه نمونه هایی از اعتقادات مسیحیان وجود دارد که ممکن است توسط کسانی که صرفاً بر «خرد دنیوی» تکیه دارند، «احمقانه» [جهالت] تلقی شوند؟ همچنین به چه چیزی باور داریم، که «دستاوردهای قدرتمند جهانی» [توانایان] را «تحقیر و شرمنده»`

`نموده و به چالش می کشد؟ [توجه: عباراتی که در براکت قرار دارند از ترجمه قدیم برگرفته شده اند و در کنار عبارات ساده تر قرار گرفته اند تا برای خواننده قابل فهم باشد]مترجم.`