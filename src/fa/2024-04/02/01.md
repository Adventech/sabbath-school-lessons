---
title:  نشانه های الوهیت
date:  05/10/2024
---

### مطالعه این هفته
برای مطالعه این هفته بخوانید: یوحنا ۶: ۱ – ۱۵؛ اشعیا ۵۳: ۴ – ۶؛ اول قرنتیان ۵: ۷؛ یوحنا ۶: ۲۶ – ۳۶؛ یوحنا ۹: ۱ – ۴۱؛ اول قرنتیان ۱: ۲۶ – ۲۹؛ یوحنا ۱۱.

> <p>آیه حفظی</p>
> «عیسی گفت: «قیامت و حیات مَنَم. آن که به من ایمان آوَرَد، حتی اگر بمیرد، زنده خواهد شد. و هر که زنده است و به من ایمان دارد، بهیقین تا به ابد نخواهد مرد؛ آیا این را باور میکنی؟» (یوحنا ۱۱: ۲۵، ۲۶).

هر یک از انجیل ها شروع کار بشارتی عیسی را به گونه ای خاص بیان می کنند.

متی عیسی را اینگونه معرفی می کند که او شاگردان را فراخواند و بعد بر روی کوه موعظه کرد.

کتاب مقدس به وضوح بیان می کند که عیسی مسیح پسر ابدی، جدایی ناپذیر از پدر، و از ازل بوده است. او خالق همه چیز است (یوحنا ۱: ۱-۳). بنابراین، عیسی همیشه وجود داشته و ازلی بوده است. با اینکه عیسی به زمین آمد و شکل انسانی به خود گرفت، الوهیت خود را حفظ کرد. و در زمان های خاصی، از اموری سخن بمیان آورد و اعمالی را انجام داد که الوهیت او را آشکار می کرد.

این حقیقت برای یوحنا مهم بود که با نقل برخی از معجزات عیسی، از آنها برای اشاره به الوهیت او استفاده کند. عیسی نه تنها خود از اموری سخن گفت که الوهیت وی را آشکار نمود بلکه اعمالی انجام داد که تایید کننده سخنانش بود و الوهیت او را بر ملا می کرد.

در درس این هفته، سه نشانه مهم الوهیت عیسی را بررسی می کنیم. جالب توجه است که در هر مورد، افرادی بودند که به معجزه اعتقاد نداشتند و یا اهمیت آن را درک نمی کردند. برخی از عیسی رویگردان شدند، در حالی که برخی دیگر به طور فزاینده ای نسبت به حقیقت کور شدند. حتی برخی افراد دسیسه چینی کردند تا عیسی را به قتل برسانند. با این حال، برای برخی، لحظه ای بود که متوجه شدند عیسی همان مسیح موعود است که مدت ها در انتظارش بوده اند.