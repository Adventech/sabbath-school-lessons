---
title:  'شفای مرد نابینا: بخش ۲'
date:  09/10/2024
---

`یوحنا ۹: ۱۷ – ۳۴ را بخوانید. پیشوایان یهودی چه پرسیدند، و مرد نابینا چه پاسخی داد؟`

این بخش طولانی از یوحنا باب ۹، تنها بخشی است که در آن عیسی شخصیت اصلی صحنه نیست، اما بطور قطع موضوع بحث است. داستان با سؤالی در مورد گناه شروع می شود (یوحنا ۹: ۲)، و بعداً فریسیان، عیسی را به گناهکار بودن متهم می کنند زیرا او فردی را در روز سبت شفا داده بود (یوحنا ۹: ۱۶ و ۲۴). آنها همچنین از مردی که شفا یافته است با بدنامی یاد می کنند مبنی بر اینکه او «سراپا در گناه زاده شده» است (یوحنا ۹: ۳۴).

اتفاق جالبی در داستان می افتد. مرد نابینا نه تنها با دیده جسمانی بلکه با دیده روحانی نیز شروع به دیدن می کند. او با قدردانی از عیسی، بیشتر و بیشتر به او ایمان می آورد. با این حال، فریسیان در جهت مخالف حرکت می کنند. آنها روز به روز نسبت به دیدن حقیقت نابینا می شوند. ابتدا بین آنان اختلاف افتاد(یوحنا ۹: ۱۶)، و بعد گفتند نمی دانیم از کجا آمده است (یوحنا ۹: ۲۹-ترجمه قدیمی).

در ضمن، نقل این معجزه به یوحنا فرصت می دهد تا به ما بگوید که عیسی کیست. موضوع مورد بحث نشانه ها در یوحنا باب ۹ با چندین موضوع دیگر در انجیل ربط دارد. یوحنا مجددا تایید می کند که عیسی نور جهان است (یوحنا ۹: ۵؛ با یوحنا ۸: ۱۲ مقایسه کنید).

این داستان همچنین به بررسی پیشینه مرموز عیسی می پردازد، که او کیست، از کجا آمده است و رسالت او چیست؟ (یوحنا ۹: ۱۲ و ۲۹؛ با یوحنا ۱:۱۴ مقایسه کنید). شخصیت موسی که در روایت های معجزه قبلی ذکر شد نیز در این فصل ظاهر می شود (یوحنا ۹: ۲۸و۲۹؛ با یوحنا ۵: ۴۵و۴۶ و یوحنا ۶: ۳۲ مقایسه کنید). در نهایت، مضمون واکنش جمعیت وجود دارد. برخی تاریکی را بر نور ترجیح می دهند، در حالی که برخی دیگر با ایمان واکنش نشان می دهند (یوحنا ۹: ۱۶-۱۸، ۳۵-۴۱؛ با یوحنا ۱:۹-۱۶، یوحنا ۳: ۱۶-۲۱، یوحنا ۶: ۶۰-۷۱ مقایسه کنید).

که در اینجا بسیار ترسناک است، نابینایی روحانی پیشوایان مذهبی است. گدایی که قبلا نابینا بود اذعان داشت، «از آغاز جهان تا کنون شنیده نشده که کسی چشمان کوری مادرزاد را گشوده باشد. اگر این مرد از جانت خدا نبود کاری از وی بر نمی آمد» (یوحنا ۹: ۳۲ و ۳۳). و با این وجود، رهبران مذهبی که راهنمای روحانی قوم بودند، آنانی که باید اولین کسانی بوده باشند تا عیسی را تشخیص داده و او را به عنوان مسیح بپذیرند- به رغم تمامی این قرائن و شواهد قدرتمند، نمی توانند ببینند. یا بعبارتی دیگر، به واقع نمی خواهند ببینند. این قضیه، هشداری شدیدالحن است که نسبت به خودفریبی هشیار باشیم!

`اول قرنتیان ۱: ۲۶ – ۲۹ را بخوانید. چگونه نوشتههای پولس با وقایع این صحنه مطابقت دارد، و چگونه همین اصل در شرایط فعلی، امروز، اِعمال می شود؟`