---
title:  'نبوتهای عهد قدیم درباره عیسی: بخش اول'
date:  19/11/2024
---

عیسی در مباحثات خود با رهبران مذهبی بر اعتبار کتاب مقدس تأکید کرد تا نشان دهد که او تحقق پیشگویی ها و وعده های عهد عتیق است. در نگاه اول بنظر می رسید که او لازم نمی دید تا چنین کند زیرا رهبران یهودی به کتاب مقدس اعتقاد داشتند. با این وجود حتی برای آنان عیسی تاکیدی برای اعتبار کتاب مقدس بود و او چنین کرد تا به آنان نشان دهد که کیست – مهم نبود که چقدر قلبهای آنها سخت باشد و یا این که چقدر تلاش می کردند تا با اعتقادات خود مبارزه کنند.

در این اثنا، یوحنا نقل قولهای مستقیم و اشارات بسیاری را به عهد قدیم نسبت می دهد که حاکی از تحقق وعده مسیح موعود در عهد قدیم است.

**آیات عهد جدید و عهد عتیق به چه طریقی با هم پیوند دارند؟ چگونه عهد جدید از این آیات به عیسی شهادت می دهد؟**

`یوحنا۱: ۲۳، اشعیا ۴۰: ۳`

`یوحنا ۲: ۱۶ و ۱۷؛ مزمور ۶۹: ۹`

`یوحنا ۷: ۳۸، ارمیا ۲: ۱۳`

`یوحنا ۱۹: ۳۶، اعداد ۹: ۱۲`

نه تنها یوحنا بلکه پطرس، پولس، متی، مرقس، لوقا و همه نویسندگان عهد جدید تحت الهام روح القدس بارها بر چگونگی زندگی، مرگ، رستاخیز و عروج عیسی ناصری به عرش ملکوت تأکید کردند که همگی تحقق پیشگویی های عهد عتیق هستند.

و اگرچه عیسی پیوسته حواریون را به آیات مقدس، که خدمت او را پیشگویی می کرد سوق داد، سرانجام، چه زمانی حواریون متوجه شدند که کتاب مقدس به او اشاره می کند؟ سرانجام، تنها پس از مرگ و زنده شدن او و ظاهر شدن بر آنها بود که به درک آن نائل شدند.

«پس هنگامی که از مردگان برخاست شاگردانش این گفته او را به یاد آورده و به کتب مقدس و سخنان او ایمان آوردند» (یوحنا ۲: ۲۲ و همچنین یوحنا ۲۰: ۹ را بخوانید).