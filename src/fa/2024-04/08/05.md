---
title:  'نبوتهای عهد قدیم درباره عیسی: بخش دوم'
date:  20/11/2024
---

عیسی به رهبران مذهبی گفت: «شما کتب مقدس را می کاوید زیرا می پندارید به واسطه آن حیات جاویدان دارید حال آنکه همین کتابها بر من شهادت می دهند» (یوحنا ۵: ۳۹). عیسی ادعای شگفت انگیزی درباره خود می کند!

محققان تخمینهای متفاوتی دارند، اما برخی استدلال میکنند که عیسی ناصری بسیاری از پیشگوییهای عهد عتیق را تحقق بخشید. به هر میزان که باشد، اما احتمال اینکه یک نفر حتی تعداد کمی از این پیشگویی ها را انجام دهد، چه برسد به همه، به طور قابل ملاحظه ای غیر محتمل تلقی می شود.

گهگاه، قیاسی به این صورت ارائه میشود: در ذهن خود ناحیهای به اندازه مجموع استانهای خراسان و سیستان و بلوچستان را در نظر بگیرید که با سکههایی به ارتفاع شصت سانتی متر پر شده است، و یکی از آن سکهها قرمز رنگ است. پس از مخلوط کردن کامل آنها، به یک فرد با چشم بند فقط یک فرصت داده شود تا سکه قرمز را انتخاب کند. شانس انتخاب سکه قرمز تنها با یک بار تلاش چقدر خواهد بود؟

بدون شک، عهد عتیق، تولد، زندگی، و مرگ مسیح را پیشبینی کرده است، به عنوان شواهد شگفت انگیزی از هویت عیسی به عنوان مسیح (موعود) که جهان در انتظار او بود. یوحنا در نوشتههای خود مکرراً به این بخشهای عهد عتیق اشاره میکند تا بر ماهیت واقعی عیسی و دلایلی که چرا باید به او ایمان داشته باشیم و همچنین نجاتی را که او ارائه میکند، تأکید می ورزد.

**هر یک از عبارات زیر از انجیل یوحنا در مورد عیسی به عنوان تحقق پیشگویی در مورد مسیح موعود، چه چیزی را نشان می دهد؟**

`یوحنا ۱۲: ۱۳، مزمور ۱۱۸: ۲۶`

`یوحنا ۱۲: ۱۴ و ۱۵ زکریا ۹:۹`

`یوحنا ۱۳: ۱۸، مزمور ۴۱: ۹`

`یوحنا ۱۹: ۳۷، زکریا ۱۲:۱۰، زکریا ۱۳: ۶`

بنیان اعتقادی شما چقدر محکم است؟ اگر فردی بخواهد شما را به چالش بکشد که چرا اعتقاد دارید که عیسی همان مسیح است چه پاسخی برای او دارید، و برای دفاع از ایمان خود به چه چیزی استناد می کنید، و چرا؟