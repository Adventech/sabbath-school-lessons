---
title:  اقتدار و اعتبار الهی کلام مقدس
date:  18/11/2024
---

به غیر از نشانهها و شهادتهای خاصی که یوحنا برای معرفی عیسی به عنوان مسیح استفاده کرد، او همچنین به اعتبار عهد عتیق و پیشگوییهای آن که آمدن و کار مسیح را پیشبینی میکرد، تکیه کرد. عهد عتیق نه تنها در انجیل یوحنا، بلکه در کل عهد جدید نیز جایگاهی مرکزی دارد. توجیه عیسی، برای اینکه او چه کسی بود، از کجا آمد، چه کرد، و چه خواهد کرد- بر اساس کتاب مقدس، بویژه در اینجا، عهد عتیق است.

`یوحنا ۵: ۳۹ و ۴۰ و ۴۶ و ۴۷ را بخوانید. این آیات در خصوص دیدگاه عیسی نسبت به اقتدار و اعتبار کلام مقدس چه می گوید؟`

عیسی آنگونه که در انجیل ها آمده است بارها و بارها به اقتدار کتاب مقدس به عنوان شهادت کلیدی که به او شهادت می دهد اشاره می کند. برای مثال، عیسی اغلب از وقایع عهد قدیم برای اشاره به خودش و آنچه که انجام می دهد استفاده می کند. به آیه زیر که در آن او به رویدادی در اعداد ۲۱: ۵-۹ اشاره می کند، توجه کنید: «همانگونه که موسی آن مار را در بیابان برافراشت پسر انسان نیز باید برافراشته شود»(یوحنا ۳: ۱۴). در اینجا نه تنها عیسی به داستان اشاره می کند بلکه با استفاده از آن به خودش اشاره می کند که تفسیری معتبر از معنی داستان را ارائه می دهد.

و نه فقط عیسی بلکه دیگران نیز از عهد قدیم برای اشاره به عیسی استفاده می کنند. برای مثال، در ابتدای کتاب یوحنا سخنان فیلیپُس را می خوانیم: «آن کس که را که موسی در تورات بدو اشاره کرده و پیامبران نیز درباره اش نوشته اند یافته ایم!»(یوحنا ۱: ۴۵).

`یوحنا ۳: ۱۸؛ یوحنا ۱۷: ۱۲؛ یوحنا ۱۹: ۲۴و۲۸و۳۶ را بخوانید. این آیات درباره اقتدار و اعتبار کلام مقدس که توسط عیسی و یوحنا استفاده شده بود، چه می آموزند؟ این آیات درباره نقش حیاتی کلام مقدس در خصوص ایمان ما چه می گویند؟`

`چه چیزهایی امروزه، خواه نامحسوس یا آشکارا در کار هستند تا ایمان ما را نسبت به اعتبار کتاب مقدس تضعیف کند؟ پاسخ خود را در روز سبت به کلاس بیاورید.`