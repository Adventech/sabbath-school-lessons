---
title:  نشانه ها،اعمال، و شگفتی ها
date:  17/11/2024
---

علاوه بر ذکر معجزات خاصی که یوحنا سعی کرد تا از آنها به مسیح بودن عیسی اشاره کند، او مباحث وسیعتری از نشانه ها، اعمال و شگفتیهایی که عیسی انجام داد را مستند کرده است.

نشانهها و شگفتی ها [معجزات] به تنهایی دلیل قطعی مسیح بودن او نبودند، زیرا انبیای متعدد، از جمله برخی از انبیای دروغین، تواناییهای ماوراء طبیعی از خود نشان دادند. گزارش یوحنا صرفاً برای برجسته کردن عیسی به عنوان یک اعجاز کننده بزرگ بر این نشانهها تمرکز نکرده است. در عوض، نشانههایی که او ثبت کرد، هدف مشخصی داشتند: نشان دادن اینکه عیسی، همان مسیح (موعود) واقعی است و نشان دادن اینکه او از سوی خدای پدر آمده است.

`یوحنا ۵: ۱۷ و ۲۰ و ۳۶-۳۸ را بخوانید. این آیات چگونه می توانند ارتباط بین عیسی و خدای پدر را شرح دهند، بویژه در زمینه نشانه ها؟`

عیسی از نشانه ها استفاده کرد تا رابطه نزدیک خود را با پدر نشان دهد. آن دو، یکی بودند. اعمال نشان داد که، «پدر در من است و من در پدر»(یوحنا ۱۰: ۳۸؛ همچنین یوحنا ۱۴: ۱۰ و ۱۱ را ببینید).

هدف از آمدن عیسی این بود که کارهای فرستنده خود را انجام دهد تا این اعمال بر جهان آشکار شود. یعنی او آمد تا کارهایی را انجام دهد که پدر او را فرستاده بود تا انجام دهد و کارهایی که انجام داد به وضوح شهادت داد که او از سوی پدر آمده است.

و با این وجود، همانگونه که پیش از این دیده ایم، حتی به رغم نشانه های قدرتمند و شهادتهای بسیاری از مردم، افرادی همچنان هستند که نمی خواهند ایمان بیاورند.

رهبران یهودی از عیسی پرسیدند، «تا به کی میخواهی ما را در تردید نگاه داری؟ اگر مسیح هستی آشکارا به ما بگو». عیسی در جواب گفت، «به شما گفتم اما باور نمی کنید. کارهایی که من به نام پدر می کنم بر من شهادت می دهند» (یوحنا ۱۰: ۲۴ و ۲۵).

اگر عیسی به یکباره می گفت که مسیح است، رهبران مذهبی که بدنبال هر بهانه ای بر ضد او می گشتند او را شکار می کردند. عیسی با آگاهی از این امر، در عوض به کارهایی که انجام داده بود، اشاره کرد. اگر عیسی گفته بود که مسیح است، آنها بسادگی می توانستند آنرا انکار کنند. ولی چطور می توانستند نشانه ها، کارها و شگفتیها را انکار کنند؟ اینها شهادتهای قدرتمندی برای هویت او بود و اینکه از کجا آمده است.

`ما چطور می توانیم خودمان را از داشتن قلبهای سختی، مانند آنچه که در میان این رهبران مذهبی می بینیم، محافظت کنیم؟ ما به چه طریقهایی ممکن است بر ضد کار خدا در زندگیمان عمل کرده باشیم؟`