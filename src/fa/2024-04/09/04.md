---
title:  ایمان آوردن و تولد تازه
date:  26/11/2024
---

`یوحنا ۱: ۱۲ و ۱۳ را بخوانید. مراحلی که در اینجا درباره مسیحی شدن توضیح داده شده است، چه هستند؟`

یوحنا انجیل خود را نوشت تا ما به عیسی ایمان بیاوریم و با ایمان به نام او زندگی ابدی داشته باشیم (یوحنا ۲۰: ۲۱). یوحنا ۱: ۱۲و۱۳ این روند را در دو مرحله تشریح می کند. اول، ما او را می پذیریم و به او ایمان می آوریم. ثانیاً، طبق شرح آیه ۱۳ او به ما اختیار یا قدرت میدهد تا فرزندان محبوب خدا شویم. مسیحی شدن دارای دو بُعد انسانی و الهی است، اول، مستلزم باور، پذیرش، و آماده بودن برای قبول نور حقیقت از سوی انسان است و سپس خداوند است که با تولد تازه انسان را احیا می کند. (بطور خلاصه، در این کار ما باید قدم پیش بگذاریم و بعد در پاسخ، خداوند در ما تحول ایجاد می کند).

`در واقع، ایمان به تنهایی هدیه ای از سوی خداست که با شنیدن کلام خدا ارزانی می شود(رومیان ۱۰: ۱۷).`

«بخاطر اینکه ایمان واقعی و ماندگار در مسیح داشته باشیم بایستی او را بشناسیم و او در کلام معرفی شده است».-الن جی. وایت، مبانی آموزش مسیحی، صفحه ۴۳۳. «روحی که در روشنگری ذهن بشر عمل می کند، ایمان به خدا را ایجاد می کند».- الن جی. وایت، کتاب مقدس تفسیری ادونتیستهای روز هفتم، جلد ۷، صفحه ۹۴۰.

به کسانی که به پسر به عنوان مسیح ایمان دارند، زندگی ابدی اعطا می شود. یوحنا بر اهمیت پذیرش و اعتقاد به تعالیم عیسی تأکید می کند (یوحنا ۵: ۲۴، ۳۸، ۴۷). همانطور که در یوحنا ۱۶: ۷، ۸ تأکید شده است، نقش روح القدس مجاب کردن است، که با ایده ارائه شده در رومیان ۸:۱۶ مطابقت دارد.

`رومیان ۸: ۱۶ را بخوانید. چه اصلی درباره نجات در عیسی در این آیه یافت می شود؟`

ایمان و اعتقاد کتاب مقدسی بر اساس کار روح القدس در قلبهای ماست که شالوده ایمان ماست. «ایمان... برکت عظیمی است- چشمی که می بیند، گوشی که می شنود».- الن جی. وایت، جایگاه های آسمانی، صفحه ۱۰۴.

رویکرد انسان گرایانه در قبال عقیده و ایمان اظهار می دارد که ما باید بنیان و معیاری برای اعتقاد خود داشته باشیم و بعد بر آن بنیان، ایمان خود را بنا کنیم. در مقابل، رویکرد کتاب مقدسی اظهار می دارد که ایمان همان بنیان و شالوده است و هدیه ای از سوی خداست(افسسیان ۲: ۸، اول قرنتیان ۱: ۱۷-۲۴، اول قرنتیان ۲: ۱-۶). ما باایمان شروع می کنیم و بعد از آنجا در درک و فیض رشد می کنیم.

`اگر فردی از شما بپرسد که ایمان و عقیده شما بر کدام شالوده بنا شده است، چه پاسخی می دهید؟`