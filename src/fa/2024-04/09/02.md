---
title:  در او حیات بود
date:  24/11/2024
---

در یوحنا ۱:۱ یوحنای رسول به وضوح می گوید که عیسی خداست، پسر الهی است. بعدا در یوحنا ۱: ۴ می گوید: «در او حیات بود و آن حیات نور آدمیان بود. این نور در تاریکی می درخشید و تاریکی آن را در نیافت»- در اينجا اشاره به حيات الهي دارد كه ذاتاً موجود و جاودانه است. عیسی در درون خود زندگی دارد و به هیچ منبع خارجی وابسته نیست. همانطور که در یوحنا ۱۰: ۱۷ بیان شده است، این ویژگی منحصر به فرد او را قادر می سازد که با میل زندگی خود را رها کند و دوباره آن را به دست گیرد. علاوه بر این، به دلیل این قائم به ذات بودن، عیسی این قدرت را دارد که به هر کسی که بخواهد زندگی ببخشد. (یوحنا ۵: ۲۱؛ مقایسه کنید با یوحنا ۱۴: ۱۹).

این عبارت حیات  zoê، ۳۶ بار در انجیل یوحنا تکرار شده است که که حدود ۲۵ درصد موارد استفاده شده از آن در عهد جدید می باشد. در یوحنا ۱: ۴ و ۵ سوای اشاره به مرجع حیات در سیاره ما، این کلمه به رستگاری نیز مرتبط است. در مابقی انجیل یوحنا این ایده حیات (zoê) اکثرا به عنوان حیات جاودانی تصریح شده، که وعده رستگاری است (یوحنا ۳: ۱۵ و ۱۶ و ۳۶؛ یوحنا ۴: ۱۴ و ۳۶؛ یوحنا ۶: ۲۷ و ۴۰ و ۴۷ و ۵۴ و ۶۸؛ یوحنا ۱۰: ۲۷ و ۲۸ را ببینید). از این رو آن یگانه ای که حیات را در زمان آفرینش عطا کرده است، همان یگانه ای است که به جهان گمگشته در گناه حیات و رستگاری می بخشد.

`چرا عیسی به این زمین آمد؟ یوحنا ۱: ۲۹؛ یوحنا ۳: ۱۶؛ یوحنا ۶: ۴۰؛ یوحنا ۱۰:۱۰؛ یوحنا ۱۲: ۲۷ را بخوانید.`

«همانگونه که موسی آن مار را در بیابان برافراشت پسر انسان نیز باید برافراشته شود تا هر که به او ایمان آورد حیات جاودان یابد» (یوحنا ۳: ۱۴ و ۱۵).

همانطور که مار برنجی جایگزین بنی اسرائیل شد، عیسی نیز جای ما را گرفت و تأثیر گناهان ما را بر دوش گرفت. او مجازاتی را که متعلق به ما بود متحمل شد، و حیاتی را به ما بخشید که متعلق به او بود.

مسیح مشتاق است که ما از پُری و فراوانی حیات برخوردار باشیم (یوحنا ۱۰: ۱۰). «اما به همه کسانی که او را پذیرفتند این حق را داد که فرزندان خدا شوند یعنی به هر کس که به نام او ایمان آورد. آنان که نه با تولد بشری نه از خواهش تن و نه از خواسته یک مرد بلکه از خدا تولد یافتند» (یوحنا ۱: ۱۲-۱۳).

«مسیح آمد تا پدر را به ما آشکار کند. هیچکس خدا را ندیده است اما آن پسر یگانه که در آغوش پدر است همان او را شناسانید» (یوحنا ۱: ۱۸). با دیدن شخصیت عیسی به شخصیت پدر پی می بریم.

`از زندگی عیسی درباره شخصیت پدر چه می آموزیم؟ چرا آشکارسازی شخصیت پدر خبر بسیار خوبی است؟`