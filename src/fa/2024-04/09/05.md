---
title:  رد کردن سرچشمه حیات
date:  27/11/2024
---

برخی از حزن انگیزترین روایتها در کل آیات در انجیل یوحنا واقع می شود. «نور در تاریکی می درخشد و تاریکی آنرا نیافت...[نور]در جهان بود و جهان بواسطه او پدید آمد اما جهان او را نشناخت. او به مُلک خویش آمد ولی قوم خودش او را نپذیرفتند»(یوحنا ۱: ۵ و ۱۰ و ۱۱). «من هستم» توسط بسیاری از افراد قوم خود او پذیرفته نشد.

جای تعجب نیست که چرا پولس هشدار می دهد، «ایمانتان به خدا را از دست ندهید» (عبرانیان ۱۰: ۳۵- ترجمه تفسیری). همانطور که بارها و بارها دیدیم، مسیح طرد شد زیرا مردم نمی خواستند تا کلام او را پذیرا باشند.

«رویکرد یا اندیشه انسان گرایانه معاصر با شک و تردید شروع می شود و همه چیز را زیر سوال می برد تا حقیقت را تشخیص دهد. تنها چیزی که در معرض بررسی دقیق قرار گرفته است به عنوان دانش قابل اعتماد پذیرفته می شود و پایه ای برای ایمان و اعتقاد می شود.

برخی همین روش را برای کتاب مقدس به کار می برند و همه چیز را از منظر علمی، تاریخی، روانشناختی، فلسفی، باستان شناسی یا زمین شناسی زیر سوال می برند تا مشخص کنند حقیقت در کتاب مقدس چیست.

همین شیوه با شک در صحت کتاب مقدس شروع می شود که بر اساس تردید استوار است. مسیح پرسید «چون پسر انسان آید آیا ایمان را بر زمین خواهد یافت؟»(لوقا ۱۸: ۸ – ترجمه قدیمی).- با مرجع زیر:

`اعداد ۱۳: ۲۳-۳۳ را بخوانید. چه تفاوتی بین دو گزارش جاسوسان پس از بازگشت از کنعان بود؟`

گناهِ عبرانیان هنگامی که در قادش برنیع بودند این بود که به کلام خدا شک کردند. خدا از آنها خواسته بود که بروند و زمین را تصاحب کنند. دوازده جاسوس به کنعان فرستاده شدند تا زمین را مورد تفتیش قرار دهند. آنها با دو گزارش برگشتند. اکثر جاسوسان گزارش منفی دادند: مردان نیرومند و قوی هیکل سرزمین، شهرهای محصور شده با دیوارهای بلند، سلاح هایی که قبلاً هرگز ندیده ایم، و ارتش های آموزش دیده وجود دارند. در مقابل، ما در سرزمین مصر برده بوده ایم و تجربه نظامی کمی داریم. ده جاسوس بر اساس شواهد بسیار زیاد از دیدگاه انسانی، نظر و گزارش منفی دادند. دو جاسوس بر اساس ایمانشان به قدرت عظیم کلام خدا نظر مثبت دادند.

`چگونه از انجام اشتباهات مشابه آنچه در اینجا رخ داد، جلوگیری کنیم؟ و با این حال، چگونه میتوانیم از فرض و گمان دوری کنیم، کاری احمقانه انجام دهیم اما باور کنیم که اراده خدا را انجام میدهیم، و بنابراین نمیتوانیم شکست بخوریم؟`