---
title:  اندیشه هایی فراتر
date:  29/11/2024
---

از نوشته های الن جی. وایت، فصل «خدا با ماست»، صفحات ۱۹-۲۶؛ و «جدال»، صفحات ۶۰۱- ۶۰۹، از کتاب آرزوی اعصار را بخوانید.

«مسیح با پذیرفتن طبیعت بشری، شخصیتی را به نمایش گذاشت که کاملاً در تضاد با شخصیت شیطان قرار داشت. با این حال، او در مسیری متواضع حرکت کرد.

«و چون در سیمای بشری یافت شد خود را خوار ساخت و تا به مرگ حتی مرگ بر صلیب مطیع گردید» (فیلیپیان ۲: ۸).

همانطور که کاهن اعظم لباس با شکوه خود را کنار می گذاشت و با لباس کتان سفید مراسم را بر تن می کرد، مسیح نیز شکل یک خدمتگزار را بر خود گرفت و خود را به عنوان یک قربانی تقدیم کرد. عیسی خودش هم کاهن بود و هم قربانی.

«به سبب نافرمانیهای ما بدنش را سفتند و به جهت تقصیرهای ما کوفته گردید، تادیبی که ما را سلامتی بخشید بر او آمد و به زخمهای او ما شفا می یابیم» (اشعیا ۵۳: ۵).

«با مسیح آنگونه رفتار شد که ما سزاوار آن بودیم. او برای گناهان ما محکوم شد که سهمی در آن نداشت تا ما بتوانیم با عدالت او تبرئه شویم، عدالتی که ما سزاوار آن نبودیم. او عذاب مرگی را برخود گرفت که متعلق به ما بود تا ما زندگی یابیم، آن چه که متعلق به او بود. تا به زخمهای او شفا یابیم».-الن جی. وایت، آرزوی اعصار، صفحه ۲۵.

**سوالاتی برای بحث:**

`۱. ایثارگری عیسی برای نجات جهان بیش از حد بود. به چه شیوه هایی می توانید به دیگران کمک کنید تا این حقیقت حیرت انگیز را ببینند و با ایمان بسوی او بیایند؟`

`۲. تفاوت های کلیدی در تصمیم گیری از دیدگاه انسانی و دنیوی با تصمیم گیری بر اساس مکاشفه الهی چیست؟`

`۳. ادغام منطق و عقل چگونه به درک ما از کلام خدا کمک می کند؟ چه مبانی عقلی و چه توجیهات منطقی برای پذیرش ایمان وجود دارد؟ چگونه عناصری مانند تحقق نبوت یا زیبایی و پیچیدگی شگفت دنیای طبیعی ما را به طور منطقی و معقول به سوی تصدیق وجود خدا و حقیقت نقشه نجات هدایت می کنند؟`

`۴. در کلاس، در مورد پاسخ خود به سؤال پایان درس روز سه شنبه صحبت کنید. ایمان شما بر چه اساسی استوار است؟ اگر کسی از شما بپرسد که چرا به عیسی و ادعاهای انجیل اعتقاد دارید، چگونه پاسخ می دهید؟`