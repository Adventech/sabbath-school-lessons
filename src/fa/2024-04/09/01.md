---
title:  سرچشمه حیات
date:  23/11/2024
---

### مطالعه این هفته
برای مطالعه این هفته بخوانید: یوحنا ۱: ۴؛ یوحنا ۱۰: ۱۰؛ یوحنا ۱: ۱۲و ۱۳؛ یوحنا ۶: ۶۱-۶۸؛ اعداد ۱۳: ۲۳-۳۳؛ متی ۴: ۱-۴.

> <p>آیه حفظی</p>
> «من راه و راستی و حیات هستم هیچکس جز به واسطه من نزد پدر نمی آید»(یوحنا ۱۴: ۶).

در انجیل یوحنا، از عیسی در مورد هویت وی سؤال شد، که او با استفاده از اصطلاحی که دلالت بر الوهیت دارد، پاسخ داد. او به صراحت از خود به عنوان «من هستم» یاد کرد، اشاره ای آشکار به خداوند که قبلا خود را به موسی در بوته سوزان نشان داده بود و گفت: «من هستم که هستم» (خروج ۳: ۱۴). قابل توجه است که همین خدا، «من هستم»، «انسان شد و در میان ما مسکن گزید. ما بر جلال او نگریستیم جلالی شاهد آن پسر یگانه که از جانب پدر آمد پر از فیض و راستی»(یوحنا ۱: ۱۴).

مضمون «من هستم» در سراسر انجیل یوحنا ریشه دوانده است. آیه حفظی این هفته همان مضمون را بازتاب می دهد: «من راه و راستی و حیات هستم هیچ کس جز بواسطه من نزد پدر نمی آید» (یوحنا ۱۴: ۶). «من هستم» نور جهان است، نان حیات است، دروازه یا در آغل گوسفندان است، شبان نیکوست، و تاک حقیقی می باشد.

در طول این هفته، تمرکز ما بر آموزهها و مکاشفههای موجود در کتاب یوحنا درباره خدا باقی خواهد ماند. بعلاوه، ما به این جنبه می پردازیم که در آن، علیرغم شواهد قانع کننده ای که از عیسی به عنوان مسیح موعود حمایت می کند، افرادی بودند که او را رد کردند. ما این موضوع را به دو دلیل اساسی بررسی خواهیم کرد: اول، درس گرفتن از اشتباهات آنها و اجتناب از تکرار آنها، و دوم، درک اینکه چگونه میتوانیم به طور مؤثر با کسانی که ممکن است در معرض خطر انجام دادن اشتباه مشابه هستند ارتباط برقرار کنیم. با مطالعه هر دو جنبه، هدف ما تقویت ایمان خود و مشارکت دلسوزانه با دیگران در سفرهای روحانی آنهاست.