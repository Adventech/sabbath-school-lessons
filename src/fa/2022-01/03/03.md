---
title:  خدا از طریق پسرش با ما صحبت کرده است
date:  10/01/2022
---

`عبرانیان باب ۱: ۱ تا ۴ را بخوانید. ایده اصلی این آیات چیست؟`

در نسخه یونانی، عبرانیان باب ۱: ۱ تا ۴ تنها یک جمله است، و گفته شده است که از نقطه نظر فن بیان و فصاحت کلام ، از زیباترین سخنان در تمام عهد جدید است. ادعای مهم و اصلی اینست که خداوند از طریق پسر خود، عیسی، با ما صحبت کرده است.

از نظر یهودیان قرن اول میلادی، برای مدت زیادی بوده که کلام خدا شنیده نشده بوده است. آخرین مکاشفه ای که در کلام مکتوب خدا بیان شده بود، چهار قرن قبل آن از طریق ملاکی نبی و خدمت عِزرا و نِحِمیا بوده است. اما اکنون، از طریق عیسی، خداوند دوباره با آنها صحبت می کرد.

با این وجود، مکاشفه خداوند از طریق عیسی بسی فراتر از وحی بود که خداوند از طریق انبیا آنرا آشکار ساخت، زیرا عیسی وسیله ای برتر و بزرگتر از وحی می باشد. او خود خداوند است که آسمان و زمین را آفرید و بر جهان حکومت می کند. از نظر پولس، الوهیت مسیح هرگز زیر سوال نمی رود.

همچنین، برای پولس، عهد عتیق کلام خداوند بود. همان خدایی که در گذشته از طریق انبیای خویش سخن گفته است، همچنان در زمان حال با قوم خود سخن می گوید. عهد عتیق در مورد شناخت واقعی اراده خداوند صحبت می کند.

با اینحال، درک معنا و مفهوم کامل آن فقط زمانی میسر شد که پسر به زمین آمد. از نظر نویسنده، مکاشفه پدر در پسر، کلیدی را برای درک گستردگی واقعی عهد عتیق فراهم ساخت، دقیقا مانند تصویر راهنمای روی جعبه اره برقی که محل یافتن دقیق و صحیح هریک از قطعات آن را مشخص و فراهم می سازد. عیسی بخش وسیعی از عهد عتیق را روشن ساخت.

در همین حال، عیسی نماینده و منجی ما شد. او از جانب ما به جنگ با شریر می رود و مار را شکست می دهد. به همین ترتیب، در زبان عبرانی، عیسی «پیشاهنگ»، یا «فرمانده» یا «پیش قراول» ایمانداران است (عبرانیان ۲: ۱۰، عبرانیان ۶: ۲۰). او از جانب ما می جنگد و نمایندگی ما را برعهده دارد. این همچنین بدان معناست که آنچه خداوند پدر برای عیسی، نماینده ما انجام داد، می خواهد برای ما نیز انجام دهد. او که عیسی را رفعت بخشیده و در دست راست خود نشاند، همچنین می خواهد که ما همراه عیسی بر تخت او بنشینیم (مکاشفه ۳: ۲۱). پیام خدا به ما در عیسی مسیح نه تنها شامل سخنان اوست، بلکه همچنین آنچه که پدر از طریق او و در او انجام داده است، همگی برای خیریت زندگی دنیوی و ابدی ماست.

`به معنا و مفهوم آمدن عیسی – خدا – به این کره خاکی بیاندیشید. چرا این حقیقت باید امید فراوانی برای ما به ارمغان آورد؟`