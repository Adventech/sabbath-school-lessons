---
title:  اندیشه هایی فراتر
date:  14/01/2022
---

آمدن عیسی بعنوان پسر خدا به این کره خاکی منجر به انجام همزمان چندین کار شد. در وهله اول، به عنوان پسر الهی خدا، عیسی آمد تا پدر را برای ما آشکار کند. عیسی با اعمال و سخنان خود به ما نشان داد که پدر حقیقتا چگونه است و چرا می توانیم به او اعتماد و از او اطاعت کنیم.

عیسی همچنین بعنوان پسر وعده داده شده داوود، ابراهیم و آدم آمد که خدا از طریق آنها قول داده بود تا دشمن را شکست داده و جهان را اداره خواهد کرد. بنابراین، عیسی آمد تا در جایگاه آدم در رأس بشریت قرار گیرد و هدف اصلی را که خدا برای آنها داشت تحقق بخشد (پیدایش ۱: ۲۶ تا ۲۸؛ مزمور ۸: ۳ تا ۸). عیسی آمد تا حاکم عادلی باشد که خدا همیشه می خواست تا این دنیا از آن برخوردار باشد.

«کلام گفته شده به عیسی در رود اردن: «این است پسر محبوب من که از او خشنودم »، برای تمامی انسانهاست. خدا با مسیح در مقام نماینده ما سخن گفت. ما با تمام گناهان و ضعفهایمان به عنوان افرادی بی ارزش بدور افکنده نشدیم. به واسطه «فیضی که از طریق آن عزیز یگانه به رایگان به ما بخشیده شده است » (افسسیان ۱ آیه ۶). شکوه و جلال مسیح، تضمین کننده محبت خدا نسبت به ما می باشد … نوری که از دروازه های گشوده شده آسمان بر روی منجی ما قرارگرفت، بر روی ما نیز قرار خواهد گرفت و همان ندایی که در باره عیسی سخن گفت، به هر ایمانداری می گوید، این است فرزند محبوب من که از او خشنودم» اِلن جی وایت، آرزوی اعصار، صفحه ۱۱۰).

**سوالاتی برای بحث:**

`۱. ما یاد گرفته ایم که، درک بهتر سخنان و اعمال عیسی به ما کمک می کند تا خدا، پدر آسمانی، را بهتر بشناسیم. شناخت بهتر عیسی از چه راههایی می بایستی باشد تا منجر به محکم شدن رابطه شما با پدر شود؟`

`۲. ما آموختیم که نحوه گفتگو و رفتار خدا با عیسی همان روشی است که می خواهد با ما صحبت و رفتار کند. این مطلب در باره نحوه رفتار با دیگران چه می گوید؟`

`۳. برروی اهمیت الوهیت ابدی مسیح تمرکز و توجه کنید. اگر ما باور کنیم که عیسی به نوعی، مانند ما یکی از موجودات خلقت بوده است، اما کسی بود که برروی صلیب رفت، از چه چیزی غافل شده ایم؟ این تفکر را با این واقعیت مقایسه کنید که مسیح خدای ابدی و جاودان بود و او خودش داوطلبانه برروی صلیب رفت. تفاوت بزرگ بین این دو عقیده چیست؟`

`۴. در کلاس، در مورد جلال دادن خداوند صحبت کنید. مکاشفه ۱۴: ۷ را بخوانید. چگونه جلال دادن و تکریم خداوند بخشی از حقیقت موجود و پیامهای سه فرشته است؟`