---
title:  به واسطه او جهان را آفرید
date:  12/01/2022
---

عبرانیان تایید می کند که خداوند جهان را «به واسطه» یا «بوسیله» عیسی آفرید و عیسی با کلام قدرتمند خود جهان را حفظ می کند.

`اشعیا ۴۴: ۲۴، اشعیا ۴۵: ۱۸؛ و نِحِمیا ۹: ۶ را بخوانید. از آنجا که در عهد عتیق خداوند تایید کرد که او جهان را «به تنهایی» آفرید و «غیر از او خدایی نیست»، چگونه می توانیم این اظهار را با اظهارات موجود در عهد جدید مطابقت دهیم که خداوند جهان را «از طریق» عیسی آفرید (عبرانیان ۱: ۲، ۳)؟`

برخی فکر می کنند که عیسی صرفا وسیله ای بود که خدا توسط آن جهان را آفرید. این ممکن نیست. نخست، از نظر پولس، عیسی پروردگاریست که جهان را آفرید؛ او یک کمک کننده یا یاور نبود. عبرانیان باب ۱: ۱۰ می گوید که عیسی پروردگاریست که زمین و آسمانها را آفرید، و پولس همچنین آنچه را که مزمور ۱۰۲: ۲۵ تا ۲۷ در مورد خداوند (یهوه) به عنوان خالق بیان شده است را به او نسبت می دهد. دوم، عبرانیان ۲: ۱۰ می گوید، جهان «بوسیله» یا «از طریق» پدر خلق شده است. (دقیقا همان عبارتی که در عبرانیان ۱: ۲ در مورد عیسی بکار رفته است). پدر آفرید و عیسی آفرید (عبرانیان باب ۱: ۲، ۱۰؛ عبرانیان ۲: ۱۰). بین پدر و پسر در هدف و عمل خلقت یک توافق کامل وجود دارد. این بخشی از اسرار تثلیث است. عیسی جهان را خلق کرد و پدر جهان را خلق کرد، اما فقط یک خالق وجود دارد: خداوند – حاکی از این که عیسی خداوند است.

در همین حال عبرانیان ۴: ۱۳ نشان می دهد که عیسی داور نیز می باشد. اقتدار وی برای حکمرانی و قضاوت از این واقعیت ناشی می شود که خداوند همه چیز را خلق کرده و جهان را حفظ خواهد کرد (اشعیا ۴۴: ۲۴ تا ۲۸).

عبرانیان باب ۱: ۳ و کولسیان ۱: ۱۷ تایید می کنند که عیسی حافظ و نگاهدارنده جهان نیز می باشد. این عمل حفظ و نگهداری، احتمالا شامل ایده هدایت یا حاکمیت است. واژه یونانی pheron (حفظ، اداره) برای توصیف بادی است که هدایت و کنترل قایق را بر عهد دارد (اعمال ۲۷: ۱۵، ۱۷)، یا برای بیان هدایت انبیا توسط خداوند بکار گرفته شده است (دوم پطرس ۱: ۲۱). بنابراین، در واقع، عیسی نه تنها ما را آفرید بلکه از ما نگهداری نیز می کند. هر دم و بازدم، هر ضربان قلب، هر لحظه از وجود ما بخاطر عیسی می باشد، او که بنیان و اساس تمامی مخلوقاتی است به بواسطه آفریده شده اند.

`به اعمال باب ۱۷: ۲۸ نگاه کنید. این آیات در مورد عیسی و قدرت او به ما چه می گوید؟ سپس به مفاهیم مرگ همین عیسی برای گناهان ما بر روی صلیب بیندیشید. این حقیقت درباره شخصیت از خود گذشته خداوند ما چه چیزی به ما می آموزد؟`