---
title:  او فروغِ جلالِ خداست
date:  11/01/2022
---

`عبرانیان باب ۱: ۲ تا ۴ را بخوانید. برخی از مواردی که این آیات درباره عیسی به ما می آموزد، چیست؟`

در این قسمت، ما بر روی بخشی که می گوید: «او فروغِ جلالِ خدا و مظهر کامل ذات اوست» (عبرانیان ۱: ۳) تمرکز خواهیم کرد.

`خروج باب ۲۴: ۱۶، ۱۷؛ مزمور ۴: ۶؛ مزمور ۳۶: ۹؛ و مزمور ۸۹: ۱۵ را بخوانید. چگونه این آیات به ما کمک می کنند تا درک کنیم که جلال خدا چیست؟`

در عهد عتیق، جلال خدا به حضور مشهود او در میان قومش اشاره دارد (خروج ۱۶: ۷؛ خروج ۲۴: ۱۶، ۱۷؛ لاویان ۹: ۲۳؛ اعداد ۱۴: ۱۰). این حضور اغلب با نور یا درخشندگی همراه است.

کتاب مقدس ما را آگاه می سازد که عیسی نوری است که برای آشکار کردن جلال خدا به این دنیا آمده است (عبرانیان ۱: ۳؛ یوحنا ۱: ۶ تا ۹، ۱۴ تا ۱۸؛ دوم قرنتیان ۴: ۶). به عنوان مثال، به نحوه ظهور عیسی و تبدیل هیئت او در کوه بیاندیشید. «در آنجا، در حضور ایشان، سیمای او دگرگون شد: چهرهاش چون خورشید میدرخشید و جامهاش همچون نور، سفید شده بود» (متی ۱۷: ۲).

همانطور که خورشید جز با تابش نورش قابل درک و مشاهده نیست، خدا نیز از طریق عیسی شناخته می شود. از دید ما، این دو یکی هستند. از آنجا که جلال خدا خود نور است، در وجود و شخصیت واقعی بین خدا و عیسی هیچ تفاوتی وجود ندارد، همانطور که بین نور و تابش آن تفاوتی وجود ندارد.

عبرانیان همچنین می گوید که عیسی «مظهر کامل» ذات پدر است (عبرانیان ۱: ۳). نکته استعاره ای اینست که در وجود – یا ذات – بین پدر و پسر مطابقت کامل وجود دارد. توجه داشته باشید که انسانها شمائل خدا را دارند اما ذات او را ندارند (پیدایش ۱: ۲۶). با اینحال، پسر در ذات با پدر یکی است. جای تعجب نیست که عیسی گفت: «کسی که مرا دیده، پدر را دیده است» (یوحنا ۱۴: ۹).

`عیسی شخصیت و جلال پدر را برای ما آشکار می کند، چرا این خبری بزرگ است؟ عیسی در مورد اینکه پدر شبیه چیست، به ما چه می گوید؟`