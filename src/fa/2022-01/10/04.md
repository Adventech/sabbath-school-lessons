---
title:  نیاز به پرده حجاب
date:  01/03/2022
---

پرده ها عملکردی دوگانه دارند. اصطلاح بکار برده شده در عبرانیان برای پرده (katepetasma)می تواند به پرده ورودی به محوطه (خروج ۳۸: ۱۸)، پرده درب ورودی صحن خارجی خیمه مقدس (خروج ۳۶: ۳۷)، و یا به پرده داخلی که مکان مقدس را از مقدس ترین مکان جدا می کرد، اشاره داشته باشد (خروج ۲۶: ۳۱ تا ۳۵). این سه پرده هم در ورودی ها بوده و هم نقش جداکننده داشتند که فقط برخی از مردم می توانستند از آنها عبور کنند.

`لاویان باب ۱۶: ۱، ۲ و لاویان ۱۰: ۱ تا ۳ را بخوانید. چه هشداری در این آیات وجود دارد؟`

پرده، محافظ کاهنان در هنگام خدمت در پیشگاه خدای قدوس بود. پس از گناه ساختن بت گوساله طلایی، خداوند به موسی گفت که آنها را در راه رسیدن به سرزمین موعود همراهی نخواهد کرد تا مبادا آنها را هلاک سازد زیرا آنها «قومی گردنکش» بودند (خروج ۳۳: ۳). بنابراین، موسی خیمه مقدس را حرکت داد و دور از اردوگاه آنرا برپا کرد (خروج ۳۳: ۷). با این وجود، پس از شفاعت موسی، خدا پذیرفت که در میان آنها و با آنها همراه باشد (خروج ۳۳: ۱۲ تا ۲۰)، اما او اقداماتی را برای محافظت از مردم انجام داد، در حالی که در میان آنها ساکن بود.

به عنوان مثال، اسرائیل با نظم دقیق طوری اردو زد که محوطه ای خالی را در وسط محل برپایی خیمه ایجاد می کرد، علاوه بر این، لاویان به منظور حفاظت از خیمه مقدس و اسباب و اثاثیه آن در برابر تجاوزات بیگانگان در اطراف خیمه اردو زدند (اعداد ۱: ۵۱؛ اعداد ۳: ۱۰). در حقیقت، آنها نوعی پرده[حفاظ] انسانی بودند که از مردم اسراییل محافظت می کردند: «لاویان باید به دور خیمه عبادت، اردوی خود را برپا کنند تا خشم من برمردم اسرائیل فرود نیاید و تنها لاویان باید مسئول امور خیمه عبادت باشند»(اعداد ۱: ۵۳).

عیسی به عنوان کاهن اعظم ما، پرده [محافظ] ما نیز بوده است. خدا با پوشیدن جسم، خیمه خود را در میان ما برپا کرد و این امکان را برای ما فراهم کرد تا چشم ما به جلال او روشن شود (یوحنا ۱: ۱۴ تا ۱۸). او این امکان را برای خدای قدوس فراهم کرد تا در میان قومی که کامل نبود ساکن شود.

`فکر کنید که این به چه معنا می تواند باشد، خدای خالق، کسی که جهان را آفریده است، در میان قوم خود که قومی از اسیران رهایی یافته در آن زمان بودند ساکن می شود. این مطلب در مورد اینکه چقدر خدا می تواند به ما نزدیک باشد، چه می آموزد؟`