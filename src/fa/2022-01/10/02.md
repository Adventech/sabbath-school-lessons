---
title:  عیسی در محضر پدر
date:  27/02/2022
---

`عبرانیان باب ۹: ۲۴ را بخوانید. براساس این آیه، هدف از معراج عیسی به آسمان چه بود؟`

خدا به اسرائیل دستور داد که مردان آنها باید سالی سه بار «در پیشگاه خداوند» با پیشکش هایی حاضر شوند. اوقات تعیین شده عید پِسَح (نان فطیر)، عید هفته ها (پنطیکاست)، و عید خیمه ها یا سایبانها بودند (خروج ۲۳: ۱۴ تا ۱۷؛ تثنیه ۱۶: ۱۶). عید پِسَح ، جشن رهایی اسرائیل از مصر بود. عید پنطیکاست جشن برداشت محصول بود و در زمان عهد جدید این امر در ارتباط با دادن احکام در کوه سینا بود.

عید خیمه ها تجلیل از خدا بخاطر مراقبت از اسرائیل در طی اقامت آنان در بیابان بود. طبق عهد جدید، همه اعیاد عهد عتیق نیز دارای اهمیت و همچنین از مفهوم نبوی برخوردار بودند.

عبرانیان ۹: ۲۴ معراج عیسی به حضور پدر را توصیف می کند.

او به خیمه آسمانی آنهم «نوع حقیقی آن» به منظور «حضور» در پیشگاه خداوند با قربانی بهتری وارد شد (عبرانیان ۹: ۲۳، ۲۵) : خون خودش.

عیسی برجستگی اعیاد زیارتی نبوی را با دقت حیرت انگیزی محقق نمود. او در روز آماده سازی عید پِسَح در ساعت نهم درگذشت، زمانی که بره های عید پِسَح قربانی می شدند (یوحنا ۱۹: ۱۴؛ متی ۲۷: ۴۵ تا ۵۰). عیسی در روز سوم قیام و به آسمان صعود کرد تا اطمینان حاصل کند که قربانی او پذیرفته شده است (یوحنا ۲۰: ۱۷؛ اول قرنتیان ۱۵: ۲۰)، هنگامی که کاهن اولین محصول زمین را به حضور خداوند تقدیم می کرد (لاویان ۲۳: ۱۰ تا ۱۲). سپس، او ۴۰ روز بعد به آسمان صعود کرد تا در دست راست خدا بنشیند و عهد جدید را در روز پنطیکاست افتتاح کند (اعمال ۱، ۲).

هدف از زیارت در اسرائیل کهن «مشاهده سیمای خدا» بود (مزمور ۴۲: ۲). این به معنای تجربه و دریافت لطف و رحمت خدا بود (مزمور ۱۷: ۱۵). به همین ترتیب، اصطلاح عبری «جویای روی خدا باشید» به معنای درخواست کمک از خداوند بود (دوم تواریخ ۷: ۱۴؛ مزمور ۲۷: ۸؛ مزمور ۱۰۵: ۴). این در عبرانیان معنا و مفهوم عروج عیسی است. عیسی با قربانی کامل به نزد خدا صعود کرد. عیسی همچنین به عنوان پیشرو ما برای حضور در پیشگاه خداوند به آسمان صعود کرد (عبرانیان ۶: ۱۹، ۲۰). او وعده حقیقی را برای ایماندارانی که در «جستجوی وطن» در سفر هستند، و «مشتاق» «سرزمینی نیکوتر» … و «چشم انتظار شهری هستند با بنیاد، که معمار و سازنده اش خداست»، محقق ساخت (عبرانیان ۱۱: ۱۰، ۱۳ تا ۱۶).

`دوباره، چرا واقعیت آنچه مسیح نه تنها برروی صلیب انجام داد، بلکه آنچه اکنون در آسمان انجام می دهد، ضمانتی از رستگاری به ما ارزانی می دارد؟`