---
title:  اندیشه هایی فراتر
date:  04/03/2022
---

معراج مسیح به آسمان نشان از آن داشت که پیروانش برکت موعود را دریافت می کنند و به این خاطر آنها باید منتظر می بودند، پیش از اینکه خدمتشان را آغاز کنند. زمانی که مسیح از دروازه های آسمانی گذشت، او در میان ستایش فرشتگان بر تخت سلطنت نشست. به محض اینکه این مراسم پایان یافت، روح القدس با شکوه تمام بر سر شاگردان نازل شد و مسیح به راستی جلال یافت، متناسب به جلالی که از ازل داشت. اعطای روح القدس در پنطیکاست (عید پنجاهه) ابلاغیه آسمان بود مبنی بر اینکه انتصاب نجات دهنده کامل شد. مطابق با وعده اش او روح القدس را از آسمان برای پیروانش فرستاده بود مانند نشانی که بعنوان کاهن و پادشاه همه اختیارات در آسمان و بر روی زمین را دریافت نمود و یگانه برگزیده و مسیح شده برای قومش شد».

آنها می توانستند با اطمینان از نام عیسی صحبت کنند؛ آیا او دوست و برادر ارشدشان نبود؟ بلکه به رابطه ای نزدیک تری با مسیح آورده شدند و با او در مکان های آسمانی نشستند. آنها با چه زبان سوزانی به ایده هایشان جامه پوشانیدند وقتی به او شهادت می دادند!» (الن جی وایت، اعمال رسولان، صفحه ۳۸ و ۴۶.

**سوالاتی برای بحث:**

`۱. مزمور نویس گفته است: «جان من تشنه خداست، تشنه خدای زنده! چه وقت میتوانم به پیشگاه تو بیایم و تو را پرستش کنم؟» (مزمور ۴۲: ۲). چگونه می توانیم همین تشنگی را برای در محضر خدا داشته باشیم؟ اگر اکنون زمانیکه با ایمان در حضور او هستیم و او را پرستش می کنیم از بودن در حضور او شادمان نباشیم، آیا در آینده در محضر او خوشحال خواهیم بود؟`

`۲. در کتاب تمسخر ایمان، شخصی رباتی را خلق می کند که گویا به جای ما ایمان داشت. اگرچه این یک طنز بود، اما چگونه می توان مراقب بود که همانند بنی اسرائیل در صحرا عمل نکنیم، یعنی درخواست برای میانجی بین ما و خدا؟ ما تمایل داریم به دیگران اجازه دهیم که از طرف ما کتاب مقدس را مطالعه کنند و گوهرهای حقیقت را در آن بیابند. بعضی از افراد ممکن است وسوسه شده و فکر کنند دعاهای دیگران از جانب آنها ارزش بیشتری در پیشگاه خداوند نسبت به دعاهای خود آنان دارد. چرا باید از افتادن در این دام روحانی حذر کنیم؟ چرا به خاطر عیسی مسیح می توانیم بدون نیاز به هر شخص دیگری به خداوند نزدیک شویم؟`

`۳. رساله عبرانیان در مورد اطمینان از نجات است. چگونه باید مراقب باشیم که فرض و گمان را با اطمینان اشتباه نگیریم؟`