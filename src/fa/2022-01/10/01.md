---
title:  عیسی راه را از طریق پرده می گشاید
date:  26/02/2022
---

### مطالعه این هفته
عبرانیان ۹: ۲۴؛ خروج ۱۹: ۳، ۴؛ عبرانیان ۱۲: ۱۸ تا ۲۱؛ لاویان ۱۶: ۱، ۲؛ عبرانیان ۱۰: ۱۹ تا ۲۲؛ کولسیان ۳: ۱.

> <p>آیه حفظی</p>
> « زیرا مسیح به خود آسمان داخل شد تا از جانب ما در پیشگاه خدا حاضر باشد. بلی ، او وارد پرستشگاه زمینی نشد، چون این فقط نمونه ای از آن پرستشگاه آسمانی است » (عبرانیان ۹: ۲۴).

هنگامیکه حواریون مسیح درست پس از صعود عیسی به آسمان از کوه زیتون بازگشتند، آنها سرشار از شادی و پیروزی بودند. استاد و دوست آنها به جایگاه و مقام حاکمیت بر جهان جلوس کرده بود و از آنها دعوت کرده بود تا به نام او با اطمینان محض از اینکه خداوند به دعاهای آنها پاسخ مثبت می دهد، به خداوند نزدیک شوند (یوحنا ۱۴: ۱۳، ۱۴). حتی اگر حملات شیطان در این جهان نسبت به آنها ادامه یافت، اما امید آنها راسخ و قوی بود. آنها می دانستند که عیسی به آسمان عروج کرده است تا منزلی را برای آنها آماده کند (یوحنا ۱۴: ۱ تا ۳). آنها می دانستند که عیسی ناخدای کشتی نجات آنهاست و او با خون خود راهی را به منزلگاه آسمانی برای آنها گشوده است.

معراج مسیح به آسمان در مرکزیت آموزه الهیاتی رساله عبرانیان قرار دارد. این آغاز حکومت عیسی مسیح و آغاز خدمت کهانت اعظمی او به نمایندگی و از جانب ماست. و سرانجام، و از همه مهمتر، معراج عیسی زمانی است که عهد جدید آغاز می شود و وسیله ای را فراهم می کند که از طریق آن می توانیم با شهامت و بوسیله ایمان به خدا نزدیک شویم. اکنون این امتیاز ماست که با اطمینان از طریق عیسی و شایستگی های عدالت او به خدا نزدیک شویم.