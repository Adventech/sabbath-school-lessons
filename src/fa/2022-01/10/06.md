---
title:  آنها چهره او را خواهند دید
date:  03/03/2022
---

`عبرانیان باب ۱۲: ۲۲ تا ۲۴ را بخوانید. ما به اورشلیم آسمانی به حضور خدا رسیده ایم به چه معناست؟`

چنین استدلال شده است که ایمانداران از طریق ایمان به کوه صهیون، اورشلیم آسمانی «آمده اند». به این معنا که، تجربه ایمانی آنها در گرو آینده است. بنابراین، اورشلیم آسمانی متعلق به حیطه چیزهایی است که «به آن امیدواریم» و «دیده نمی شوند» اما با این وجود از طریق ایمان به وجود آنها اطمینان داریم (عبرانیان ۱۱: ۱).

گرچه این موضوع صحت دارد، اما این معنای کل آیه نیست. ما از طریق نماینده خود عیسی مسیح نیز به کوه صهیون به حضور خداوند وارد شده ایم، (افسسسیان ۲: ۵، ۶؛ کولسیان ۳: ۱). عروج عیسی مسیح موضوعی ایمانی نیست، بلکه واقعیت است. این بُعد تاریخی معراج مسیح است که برای نصایح عبرانیان نیرویی متقاعد کننده ایجاد می کند تا به اعتراف خود راسخ بمانیم (عبرانیان ۴: ۱۴، عبرانیان ۱۰: ۲۳). پولس می گوید: «پس چون ما كاهنی به این بزرگی و عظمت داریم كه به عرش برین رفته است، یعنی عیسی پسر خدا، اعتراف ایمان خود را محكم نگاه داریم؛ پس بیایید تا با دلیری به تخت فیض بخش خدا نزدیک شویم تا رحمت یافته و در وقت احتیاج از او فیض یابیم» (عبرانیان ۴: ۱۴، ۱۶).

بنابراین، ما قبلا از طریق نماینده خود به حضور خداوند رسیده ایم و، پس، باید طبق آن رفتار کنیم. از طریق او، ما «… طعم آن موهبت آسمانی را چشیدیم و در روحالقدس سهیم شدیم و طعم نیکویی کلام خدا و نیروهای عصر آینده را چشیدیم» (عبرانیان ۶: ۴، ۵). واقعیت معراج و خدمت عیسی در خیمه مقدس آسمانی «به منزلۀ لنگری محکم و ایمن برای جان ماست» (عبرانیان ۶: ۱۹)، و تضمینی مبنی بر اینکه وعده ها معتبر بوده و قابل اعتماد هستند (عبرانیان ۷: ۲۲). برای ما، ایمان دارای یک لنگر تاریخی است.

هدف خدا نه تنها در عیسی مسیح بلکه در ما نیز محقق خواهد شد. گفتیم که معراج عیسی گونه شناسی دو عید زیارتی سالانه اسرائیل، پِسَح و پنطیکاست را محقق نمود.طبق کتاب عبرانیان و کتاب مکاشفه، آخرین جشن، جشن خیمه ها، هنوز تحقق نیافته است. هنگامی که ما در «شهری …. باشیم که سازنده و معمارش خداوند باشد»، در وطن آسمانیمان با عیسی آنرا جشن خواهیم گرفت (عبرانیان ۱۱: ۱۰، ۱۳ تا ۱۶). ما خیمه ای نخواهیم ساخت، اما خیمه یا چادر خداوند از آسمان نازل خواهد شد، و ما برای همیشه با او زندگی خواهیم کرد (عبرانیان ۷: ۱۵ تا ۱۷؛ مکاشفه ۲۱: ۱ تا ۴؛ مکاشفه ۲۲: ۱ تا ۵؛ اعداد ۶: ۲۴ تا ۲۶).

`چگونه ما می توانیم بیاموزیم که وعده زندگی ابدی را اکنون، در میان جهانی پر از درد و رنج، برای خود واقعی تصور کنیم؟ چه پاسخی می توانیم به کسانی بدهیم که می گویند اینها همه فقط یک خیال هستند که به ما کمک می کند تا از زندگی خود در دنیای فعلی احساس بهتری داشته باشیم؟`