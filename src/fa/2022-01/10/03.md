---
title:  دعوت خداوند
date:  28/02/2022
---

`عبرانیان ۱۲: ۱۸ تا ۲۱ را بخوانید. تجربه بنی اسرائیل در کوه سینا چگونه بود؟`

هنگامی که خدا اسرائیل را از مصر فراخواند، هدف و نقشه او ایجاد رابطه ای نزدیک و شخصی با آنها بود. او فرمود، «این را به خاندان یعقوب بگو و به بنیاسرائیل اعلام کن: شما خود دیدید که بر مصریان چه کردم و چگونه شما را بر بالهای عقابها حمل کرده، نزد خود آوردم» (خروج ۱۹: ۳، ۴).

بنابراین، خداوند از طریق موسی دستورالعمل های لازم برای آمادگی مردم برای ملاقات با خود را داد. مردم ابتدا باید خود را تقدیس نمایند (خروج ۱۹: ۱۰ تا ۱۵). کسانی که بدون آمادگی لازم به دامنه کوه می آمدند، می مُردند. با این وجود، یکبار مردم خود را برای دو روز آماده کردند، سپس

«وقتی شیپور دمیده شد» در روز سوم، خداوند دستور داد که مردم «همه باید بالای کوه بروند» (خروج ۱۹: ۱۳). او می خواست که آنها همانند موسی و رهبران قوم در هنگام صعود به کوه تجربه «دیدن خدا و خوردن و آشامیدن» در حضور او را داشته باشند (خروج ۲۴: ۹ تا ۱۱).

مردم بعدا تشخیص دادند که آنها جلال خدا را دیده اند و اینکه برای خدا ممکن است تا به انسان سخن گفته و انسان همچنان زنده بماند.

(تثنیه ۵: ۲۴). اما وقتی آن لحظه فرا رسید، آنها فاقد ایمان بودند. موسی سالها بعد توضیح داد: «زیرا شما به سبب آتش میترسیدید و به فراز کوه برنیامدید» (تثنیه ۵: ۵). در عوض، آنها از موسی خواستند که شفاعت آنها را بکند (تثنیه ۵: ۲۵ تا ۲۷ را با خروج ۲۰: ۱۸ تا ۲۱ مقایسه کنید).

تجلی قدوسیت خدا در کوه سینا برای این بود تا مردم «ترس» از او را فرا گرفته و او را حرمت نهند. «ترس از خداوند» منجر به حیات، حکمت، و احترام می شود (تثنیه ۴: ۱۰؛ را با مزمور ۱۱۱:۱۰؛ امثال ۱: ۷؛ امثال ۹: ۱۰؛ امثال ۱۰: ۲۷ مقایسه کنید) – و همچنین دریابیم که او مهربان و بخشنده است (خروج ۳۴: ۴ تا۸). بنابراین، در حالی که خدا می خواست اسرائیل نزد او بیاید، مردم ترسیدند و از موسی خواستند که شفاعت آنها را بکند. شرح وقایع سینا در عبرانیان اساساً یادآوری موسی از بی ایمانی و ارتداد مردمان به خاطر پرستش گوساله طلایی، و اینکه چقدر او از ملاقات با خدا به خاطر گناه آنها ترس داشت را دنبال می کند (تثنیه ۹: ۱۹). نقشه خدا نبود؛ بلکه، نتیجه بی ایمانی آنها بود.

`به خاطر عیسی مسیح، چرا نباید از نزدیک شدن به خدای قدوس ترسی داشته باشیم؟ با این حال در چه شرایطی می توانیم به او نزدیک شویم؟`