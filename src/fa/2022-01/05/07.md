---
title:  اندیشه هایی فراتر
date:  28/01/2022
---

این بسیار قابل توجه است که پولس در عبرانیان از آرامش روز سبت استفاده می کند، و نه از یکشنبه، بعنوان نمادی برای نجات بوسیله فیض که خدا به ما عطا می کند. کاربرد آرامش سبت بدین طریق، حاکی است که سبت توسط ایمانداران گرامی داشته شده و رعایت می شده است. بااینحال، از قرن دوم میلادی به بعد، شواهدی از یک تغییر سرنوشت ساز در کلیسا را مشاهده می کنیم.

رعایت کنندگان سبت از در نظر گرفتن آن به عنوان نمادی از رستگاری دست کشیده و در عوض آن را نمادی از بیعت با یهودیت و عهد قدیم در نظر گرفتند که باید از آن اجتناب می شد.

نگهداری سبت برابر با «یهودیت» یا وابسته بودن به قومیت یهود محسوب می شد. به عنوان مثال، ایگناتیوس از انطاکیه (حدود سال۱۱۰ ق. م) اظهار داشت: «کسانیکه طبق نظام و فرمان قدیمی زندگی می کردند امید تازه ای پیدا کرده اند. آنها دیگر روز سبت را رعایت و حفظ نمی کنند بلکه روز خداوند را نگه می دارند، روزی که زندگی ما توسط مسیح به رستگاری رسید» [ژاک بی. دوکَن، اسرائیل و کلیسا: دو ندا از سوی یک خداوند(پی بادی، ماساچوست: انتشارات هندریکسون، ۲۰۰۲)، ص. ۴۲]. به همین ترتیب، مارسیون به پیروان خود دستور داد که به نشانه انکار یهودیان و خدای آنها در روز سبت روزه بگیرند، و ویکتورینوس نمی خواست نشان داده شود که او «روز سبت یهودیان را رعایت کرده است»(به کتاب اسرائیل و کلیسا مراجع کنید، صفحات ۴۱ تا ۴۵). این از دست دادن درک صحیح رعایت و حفظ روز سبت بعنوان نمادی از نجات بوسیله فیض بود که منجر به نابودی روز سبت در کلیسای مسیحی شد.

«سبت نشانه ای از قدرت مسیح است که ما را مقدس می سازد. و به همه کسانی که مسیح ایشان را مقدس می سازد، داده می شود. سبت به عنوان نشانه ای از قدرت تقدیس کننده مسیح به همه کسانی است که از طریق او به عضویت خانواده الهی در می آیند …..

«روز سبت، با اشاره به کارهای آفرینش، قدرت عظیم خداوند را برای نجات جهان به ایشان آشکار می کند و در همان حال که سلامتی وآرامش گمشده در باغ عدن را به یاد ما می آورد، هم چنین از آرامش و سلامتی که به واسطه منجی بازگردانده شده است، سخن می گوید. و در این روز، تمامی موجودات خلقت، دعوت مسیح را تکرار می کنند که، «بیایید نزد من ای تمام زحمتکشان وگرانباران و من شما را آرامی خواهم بخشید » (متی ۱۱آیه ۲٨). اِلن جی وایت، آرزوی اعصار، صفحات ۳۴۰ و ۳۴۱.

**سوالاتی برای بحث:**

`۱. رابطه بین رعایت روز سبت و عادل و تبرئه شدن بوسیله ایمان چیست؟`

`۲. چه تفاوتی بین رعایت واقعی روز سبت و انجام یک مراسم شرعی روز سبت وجود دارد؟ چگونه می توانیم نه تنها تفاوت بین آنها را درک کنیم بلکه این تفاوت را خود در رعایت و حفظ روز سبت تجربه کنیم؟`