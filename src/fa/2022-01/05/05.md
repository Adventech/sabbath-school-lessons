---
title:  وارد شدن به آرامش او
date:  26/01/2022
---

`عبرانیان باب ۳: ۱۱ و عبرانیان ۴: ۱، ۳، ۵، ۱۰ را بخوانید. خداوند آرامشی را که ما را به ورود به آن دعوت می کند، چگونه توصیف می کند؟`

هم فرمان سبت در خروج باب ۲۰: ۸ تا ۱۱ و هم تکرار مجدد آن توسط موسی در تثنیه باب ۵: ۱۲ تا ۱۵ ما را به تجلیل و یادآوری آنچه خدا برای ما انجام داده است، دعوت می کنند.

همانگونه که دیدیم خداوند با نوشتن بر الواح سنگی، به ما اتمام کار خلقت خویش را خاطر نشان می سازد.

(خروج ۳۱: ۱۸؛ ۳۴: ۲۸). در تثنیه به بنی اسراییل فرمان داده می شود که روز سبت را به منظور به یاد داشتن کار نجات خدا، از قید بردگی در مصر، حفظ کنند. خروج از مصر به کار نهایی نجات از گناه که از طریق مسیح برروی صلیب انجام می شد، اشاره می داشت هنگامیکه که او گفت، «تمام شد!» (یوحنا ۱۹: ۳۰). بنابراین، روز سبت بطور مضاعف مبارک می باشد و در واقع، برای مسیحیان بسیار پرمعنا است.

`عبرانیان باب ۴: ۹ تا ۱۱، ۱۶ را بخوانید. برای انجام چه کاری ما دعوت شده ایم؟`

آرامش روز سبت تجلیل کننده این واقعیت می باشد که خداوند کار خلقت (پیدایش ۲: ۱ تا ۳؛ خروج ۲۰: ۸ تا ۱۱)، یا رستگاری خود را به پایان رسانده و کامل کرده است (تثنیه ۵: ۱۲ تا ۱۵). به طور مشابه، تختنشینی عیسی در معبد آسمانی، تجلیل پایان کار و قربانی کامل و عالی مسیح برای نجات ماست (عبرانیان ۱۰: ۱۲ تا ۱۴).

توجه داشته باشید، خداوند فقط زمانی آرام می گیرد که امنیت و سعادت ما را تضمین و حفظ کرده باشد. در کار آفرینش، خدا وقتی که کار خلقت جهان را تمام کرد، استراحت کرد. بعدا، خداوند فقط پس از فتح سرزمین وعده داده شده به ابراهیم از طریق فتوحات داوود، در معبد آرام گرفت، و اسرائیل «در امنیت به سر برد» (اول پادشاهان ۴: ۲۱ تا ۲۵، را با خروج ۱۵: ۱۸ تا ۲۱، تثنیه ۱۱: ۲۴؛ دوم سموئیل ۸: ۱ تا ۱۴ مقایسه کنید). خدا خانه خود را تنها پس از آنکه اسراییل و پادشاه خانه ای برای خود مهیا نمودند، بنا نمود.

`چگونه می توانیم حتی در زمان حاضر وارد آرامش او شویم؟ یعنی، چگونه می توانیم، با ایمان، در اطمینان از رستگاری و نجاتی که در مسیح داریم و نه در خودمان، آرامش و فراغت بیابیم؟`