---
title:  نمونه ای از آفرینش جدید
date:  27/01/2022
---

`خروج باب ۲۰: ۸ تا ۱۲، تثنیه ۵: ۱۲ تا ۱۵؛ و عبرانیان ۴: ۸ تا ۱۱ را ملاحظه کنید. چه تفاوتهایی را در رابطه با مفهوم آرامش سبت مشاهده می کنید؟`

همانطور که قبلا مشاهده کردیم، این متون در خروج و تثنیه ما را به مشاهده گذشته دعوت می کنند. آنها ما را تشویق می کنند که در روز سبت آرام گرفته تا از دستاوردهای خداوند در خلقت و رستگاری تجلیل کنیم. اگرچه، عبرانیان ۴: ۹ تا ۱۱ از ما دعوت می کند تا نگاه خود را به آینده بدوزیم. این مطلب به ما می گوید که خدا همچنین آرامش سبتی را فراهم کرده است که در آینده وقوع خواهد یافت. این بیان کننده بُعدی جدید برای حفظ سبت است. آرامش سبت نه تنها فتوحات خدا در گذشته را یادآوری می کند، بلکه از وعده های خدا برای آینده نیز تجلیل می کند.

جنبه آینده حفظ و رعایت روز سبت همیشه وجود داشته است، اما اغلب مورد چشم پوشی و غفلت واقع شده است.

پس از سقوط، به وعده ای اشاره شد که خداوند، روزی خلقت را در شکوه اولیه اش از طریق مسیح موعود ترمیم خواهد نمود.

خداوند به ما فرمان داده است که اقدامات رهایی بخش او را از طریق سبت تجلیل کنیم زیرا روز سبت به نقطه اوج رستگاری در خلقت جدید اشاره می کند. رعایت روز سبت بدین معناست که در این جهان ناقص چشم انتظار ملکوت باشیم.

این امر در سنت یهود همیشه شفاف بوده است. زندگی آدم و حوا، اثری است که بین سال های ۱۰۰ تا ۲۰۰ بعد از میلاد نوشته شده است. (در نسخه جیمز اج. چارلزورث، بخشی از عهد عتیق جعلی و ساختگی است، [آسمان نو، لندن: انتشارات ییل، ۱۹۸۵]، جلد ۲، ص. ۱۸)، می گوید: «روز هفتم نشانه قیام است، آرامش عصر آینده». یک ماخذ یهودی باستان دیگر گفته است: عصر جدید، «روزی است که آرامش کامل سبت ابدی» است [یعقوب نوسنر، میشنا، ترجمه جدید(آسمان نو: انتشارات ییل،۱۹۸۸)، ص. ۸۷۳]. اتیوت خاخام اکیبا، ماخذ بعدی، می گوید: «اسراییل در نزد او که قدوس است رفت و پرسید: «نام تو مبارک باد، صاحب جهان، اگر ما احکام را رعایت کنیم، چه پاداشی خواهیم یافت؟»، و او به آنها پاسخ داد: «جهان آینده را». آنها به او گفتند: «شبیه آنرا را به ما نشان بده». او به آنها سبت را نشان داد» (تئودور فریدمن، «سبت چشم انداز رستگاری» یهودیت: فصلنامه، جلد ۱۶، صفحات ۴۴۳، ۴۴۴).

سبت برای ضیافت، و شکرگزاری است. وقتی سبت را نگه می داریم، نشان می دهیم که به وعده های خدا ایمان داریم، و هدیه فیض او را پذیرفته ایم. سبت ایمانی زنده و فعال است. اوج اعمال ما، رعایت روز سبت، احتمالا کاملترین طریق بیان ایمان و اعتقاد ماست، ما تصدیق می کنیم که بوسیله فیض و از طریق ایمان به او نجات یافته ایم.

`چگونه می توانید یاد بگیرید که سبت را به روشی نگه دارید که در واقع، نشان دهنده شناخت ما از آنچه نجات بوسیله ایمان و نه از طریق اعمال شریعت است، باشد؟ چگونه آرامش روز سبت بیانگر نجات بوسیله فیض الهی است؟`