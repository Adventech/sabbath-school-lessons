---
title:  امروز، اگر صدای او را می شنوید
date:  25/01/2022
---

`عبرانیان باب ۴: ۴ تا ۸ را بخوانید. معنای ورود به آرامش «امروز»، در ارتباط با رعایت و حفظ روز سبت چیست؟`

بی ایمانی نسل بنی اسراییل در بیابان مانع از ورود آنها به آرامشی شد که خداوند به آنها وعده داده بود. اما خداوند مرتبا از قوم خود می خواهد که وارد این آرامش شوند و قلب خود را سخت نگردانند. پولس چندین بار تکرار می کند که وعده خدا برای ورود به آرامش هنوز «باقی» است (عبرانیان ۴: ۱، ۶، ۹). او از افعال یونانی kataleipo و apoleipo استفاده می کند و تاکید می کند که «این وعده ورود به آرامش او[خدا] ، هنوز باقی است» (عبرانیان ۴: ۱). این واقعیت که این دعوت برای ورود به آرامش و استراحت خداوند در زمان داوود نیز تکرار شد (عبرانیان ۴: ۶، ۷ اشاره به مزمور ۹۵ دارد) دلالت بر این دارد که این وعده هنوز مطالبه نشده و هم اینکه همچنان موجود است. در حقیقت، پولس اظهار می کند که تجربه آرامش واقعی سبت از زمان خلقت موجود بوده است (عبرانیان ۴: ۳، ۴).

خدا «امروز» از ما دعوت می کند تا وارد آرامش او بشویم. «امروز» یک مفهوم حیاتی و مهم در سراسر کتاب مقدس است. وقتی موسی عهد اسراییل با خدا را در مرز سرزمین موعود تجدید کرد، او بر اهمیت «امروز» تاکید ورزید (تثنیه ۵: ۳؛ تثنیه ۴: ۸؛ تثنیه ۶: ۶؛ غیره). این لحظه تامل برای درک وفاداری به خداوند (تثنیه ۱۱: ۲ تا ۷) و زمان تصمیم گیری برای اطاعت از پروردگار بود (تثنیه ۵: ۱ تا ۳). به همین ترتیب، یوشع از مردم زمان خود خواست که «همین امروز برای خود برگزینید کِه [چه کسی] را عبادت خواهید کرد» (یوشع ۲۴: ۱۵).

به همین ترتیب، «امروز» برای ما زمان تصمیم گیری، زمان فرصت، و همچنین زمانی مهلک و مخاطره انگیز است، همانگونه که همیشه برای قوم خداوند بوده است (به دوم قرنتیان ۶: ۲ نگاه کنید). کلمه «امروز» پنج بار در عبرانیان باب های ۳ و ۴ آمده است. این مطلب، اهمیتِ گوش دادن به ندای خداوند را تاکید می کند (عبرانیان ۳: ۷، ۱۵؛ ۴: ۷) زیرا عدم گوش دادن و باور کلام خداوند منجر به نافرمانی و سخت شدن قلب ها می شود. این حتی می تواند ورود به کنعان آسمانی را به تاخیر بیندازد، همانگونه که نسل بیابان را از ورود به کنعان زمینی بازداشت.

اما عیسی دشمنان ما را شکست داده است (عبرانیان ۲: ۱۴ تا ۱۶) و عهد جدیدی را برقرار کرده است (عبرانیان ۸ تا ۱۰). بنابراین، می توانیم «با شجاعت به تخت فیض او نزدیک شویم» (عبرانیان ۴: ۱۴ تا ۱۶). درخواست «امروز»، ما را دعوت می کند تا تشخیص دهیم که خدا نسبت به ما وفادار بوده و هر دلیلی را برای ما مهیا ساخته تا بدون درنگ و بلافاصله دعوت او را بپذیریم.

`«امروز» باید چه تصمیماتی روحانی بگیرید، یعنی، آنرا به زمانی دیگر موکول نکنید؟ تجربیات گذشته شما چه بوده است، هنگامیکه انجام کاری را که می دانستید خدا بلافاصله میخواهد انجام دهید را به تاخیر انداختید؟`