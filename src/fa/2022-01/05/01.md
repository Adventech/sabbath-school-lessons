---
title:  عیسی، عطا کننده استراحت
date:  22/01/2022
---

### مطالعه این هفته
پیدایش ۱۵: ۱۳ تا ۲۱؛ عبرانیان ۳: ۱۲ تا ۱۹؛ عبرانیان ۴: ۶ تا ۱۱؛ عبرانیان ۴: ۱، ۳، ۵، ۱۰؛ تثنیه ۵: ۱۲ تا ۱۵؛ عبرانیان ۴: ۸ تا ۱۱.

> <p>آیه حفظی</p>
> «بنابراین استراحت دیگری مثل استراحت روز سبت در انتظار قوم خداست» (عبرانیان ۴: ۹).

عبرانیان بابهای ۱ و ۲ بر تخت نشینی عیسی به عنوان حاکم و رهایی دهنده قوم خدا متمرکز هستند. عبرانیان بابهای ۳ و ۴ عیسی را بعنوان کسی که آرامش و آسایش ما را مهیا می کند، معرفی می کنند. این پیشرفت و توالی هنگامی معنا و مفهوم پیدا می کند که ما عهد منتسب به وعده خاندان داود را بیاد آوریم که خداوند به پادشاه موعود و قومش در برابر دشمنانشان «فراغت» خواهد بخشید (دوم سموئیل ۷: ۱۰، ۱۱). اکنون که عیسی در سمت راست خدا نشسته است، این آرامش و فراغت در دسترس ماست.

عبرانیان استراحت را هم بعنوان فراغتی که متعلق به خداوند است و هم به عنوان استراحت روز سبت توصیف می کند (عبرانیان ۴: ۱ تا ۱۱). خداوند این آرامش را که از آن او بود در اختیار آدم و حوا قرار داد. اولین سبت تجربه ای از کمال با کسی بود که آن کمال را میسر ساخت. خدا همچنین وعده استراحت روز سبت را می دهد زیرا حفظ و رعایت واقعی روز سبت متضمن این وعده است که خداوند آن کمال را بازگرداند.

هنگامی که روز سبت را رعایت می کنیم، به یاد می آوریم که خداوند وقتی دنیا را خلق کرد و آنرا بر روی صلیب باز خرید نمود، روز کاملی را برای ما مهیا ساخت. با اینحال، رعایت روز سبت واقعی، علاوه بر اینکه ما را به خلقت باز می گرداند، در این جهان فانی، پیش درآمدی از آیندهای که خداوند وعده داده است را به ما هدیه می دهد.