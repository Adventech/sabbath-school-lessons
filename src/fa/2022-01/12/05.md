---
title:  پادشاهی تزلزل ناپذیر
date:  16/03/2022
---

خداوند اعلام کرده است که او آسمانها و زمین را خواهد «لرزاند»، این بدان معناست که او ملتهایی که دشمن هستند را هلاک خواهد کرد. اگرچه، چیزهایی وجود دارند که متزلزل نخواهند شد، و از بین نخواهند رفت.

`مزمور ۱۵: ۵؛ مزمور ۱۶: ۸؛ مزمور ۲۱: ۷؛ مزمور ۶۲: ۲؛ مزمور ۱۱۲: ۶ و عبرانیان ۱۲: ۲۷ را ملاحظه کنید. چه چیزهایی متزلزل نخواهند شد؟`

بسیاری از ترجمه های مدرن عبرانیان ۱۲: ۲۷ بیان می کنند که لرزش آسمانها و زمین به منزله از بین رفتن آنها برای همیشه است.

اما کتاب مقدس در این مورد شفاف است و اینکه خداوند آسمانها و زمین جدیدی را خواهد آفرید (اشعیا ۶۵: ۱۷؛ مکاشفه ۲۱: ۱ تا ۴)، و ما قیام داده خواهیم شد و جسمی تازه ای خواهیم داشت (اول تسالونیکیان ۴: ۱۴ تا ۱۷؛ فیلیپیان ۳: ۲۰). بنابراین، «غربال کردن» به معنای پاکسازی و نوسازی آفرینش است، نه نابودی کامل آن. آنچه در اینجا وجود دارد، دوباره خلق خواهد شد و در آنجا خواهد بود، جایی که نجات یافته گان در آن زندگی خواهند کرد.

با اینحال، مواردی وجود دارد که متزلزل نخواهند شد و نمی توان متزلزل شود. این موارد شامل صالحان می شود. آنها متزلزل نخواهند شد زیرا به خدا توکل و اعتماد دارند. آفریدگار آنها را حفظ کرده و بقای آنها را تضمین می کند.

توجه داشته باشید که در عبرانیان، بقا و پایداری با عیسی مسیح مرتبط می باشد. عبرانیان ۱: ۱۰ تا ۱۲ درباره عیسی می گوید: «تو، ای خداوند، در آغازْ بنیان زمین را نهادی، و آسمانها صنعت دستان توست! آنها از میان میروند، امّا تو برجا میمانی! آنها همه چون جامهْ مندرس خواهند شد! آنها را چون ردایی در هم خواهی پیچید، و بسان جامهای جایگزین خواهند شد. امّا تو همان هستی، و سالهای تو را پایانی نیست!». عبرانیان همچنین می گوید که عیسی کاهنی همیشگی و کهانت او بی پایان است (عبرانیان ۷: ۳، ۲۴)، و همچنین است میراث نجات یافتگان (عبرانیان ۱۰: ۳۴). در داوری نهایی، کسانی که ایمانشان «به عیسی » استوار است، جنبش نخواهند خورد (مزمور ۴۶: ۵).

عبرانیان ۱۲: ۲۸ همچنین می گوید که ما «پادشاهی ای را می یابیم که تزلزل ناپذیر است». این اشاره به دانیال ۷: ۱۸ دارد، که می گوید «مقدسین آن متعال پادشاهی را خواهند گرفت، و آنرا تا ابدالاباد در تصرف خواهند داشت». این پادشاهی است که در دانیال ۲: ۴۴ ذکر شده «هرگز از بین نخواهد رفت». این پادشاهی متعلق به پسر است، اما او آنرا با ما به اشتراک خواهد گذاشت. مکاشفه ۲۰: ۴ می گوید که ما همراه او قدرتهای شیطانی که ما را آزار داده اند را قضاوت خواهیم کرد (اول قرنتیان ۶: ۳).

`در زمان فعلی، به لحاظ تزلزل، چقدر خوب عمل می کنید؟ اگر در این زمینه خیلی خوب عمل نمی کنید، برای کمک به خود در این زمینه مهم چه تصمیماتی می توانید بگیرید؟ (به افسسیان ۴: ۱۴ نگاه کنید).`