---
title:  لرزش آسمانها و زمین
date:  15/03/2022
---

پولس پس از توصیف ضیافت در آسمان، به مخاطبین رساله خود هشدار می دهد که باید به ندای خداوند توجه کنند زیرا خدا «… یکبار دیگر نه تنها زمین بلکه آسمانها را نیز به لرزه در خواهد آورد» (عبرانیان ۱۲: ۲۶). پولس می گوید گرچه عیسی بر تخت خود در آسمان جلوس کرده است، اما طرح نجات ما کامل به انجام نرسیده است. ما باید توجه داشته باشیم که هنوز باید یک اتفاق مهم رخ دهد.

`حبقوق ۲: ۶ تا ۹، ۲۰ تا ۲۲؛ مزمور ۹۶: ۹، ۱۰؛ مزمور ۹۹: ۱؛ و عبرانیان ۱۲: ۲۶، ۲۷ را ملاحظه کنید. هدف از لرزاندن آسمانها و زمین توسط خداوند چیست؟ این به چه معناست؟`

در عهد عتیق، شکلی متداول برای حضور خدا این بود که برای نجات قومش ظاهر می شد. وقتی دبوره و باراق علیه سیسرا جنگیدند، خدا از جانب آنها از آسمان جنگید (داوران ۵: ۲۰). این لرزیدن زمین و کوه ها به دلیل حضور خداوند، همچون زمین لرزه قدرتمندی توصیف می شود (داوری ۵: ۴، ۵). ما همین تصویر را در سراسر عهد عتیق در مورد حضور خداوند می بینیم، وقتی خدا برای نجات ستمدیدگان اقدام می کند. (مزمور ۶۸: ۷، ۸؛ مزمور ۶۰: ۲؛ مزمور ۷۷: ۱۷، ۱۸). بنابراین، لرزیدن زمین حکایت از قضاوت خدا، بعنوان اعلام اقتدار او بر مردمان روی زمین است. انبیا پیش بینی کردند که این اتفاق در روز خداوند رخ خواهد داد (اشعیا ۱۳: ۱۳؛ اشعیا ۲۴: ۱۸ تا ۲۳).

برای عبرانیان، «لرزش» آسمان و زمین به نابودی دشمنان خداوند اشاره دارد. این همان چیزی است که خداوند با جلوس عیسی بر تخت سلطنت وعده اجرای آنرا داده است. خدا به او گفت: «به دست راست من بنشین، تا دشمنانت را زیر پای تو اندازم؟» (عبرانیان ۱: ۱۳). بنابراین، عیسی دشمن را شکست داده است (عبرانیان ۲: ۱۴ تا ۱۶) و بر تخت سلطنت خود نشسته است (عبرانیان ۱: ۵ تا ۱۴)، اما دشمنان هنوز هلاک نشده اند (عبرانیان ۱۰: ۱۱ تا ۱۴؛ اول قرنتیان ۱۵: ۲۳ تا ۲۵).

اما خداوند این دشمنان را در آینده نابود خواهد کرد، زمانی که خدا آسمانها و زمین را بلرزاند. پس، لرزش آسمانها و زمین به معنای نابودی قدرتهای زمینی است که قوم خدا را آزار می دهند، و از همه مهمتر، نابودی قدرتهای شیطانی (شیطان و فرشتگانش) که در پشت قدرتهای زمینی ایستاده و آنها را کنترل می کنند.

`چرا این وعده که روزی عدالت اجرا خواهد شد، شرارت که در حد زیاد در جهان ما رواج یافته نابود خواهد شد، وعده ای امیدوار کننده برای همه ماست، به ویژه کسانی که مستقیما بدستان شریر مصیبت کشیده اند؟`