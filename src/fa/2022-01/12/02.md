---
title:  شما به کوه صهیون آمدهاید
date:  13/03/2022
---

`عبرانیان باب ۱۲: ۲۲ تا ۲۴ را بخوانید. پولس در اینجا چه چیزی را توصیف می کند؟`

عبرانیان تایید می کند که ما به کوه صهیون آمده ایم و در یک جشن بزرگ شرکت می کنیم. «امّا شما در مقابل كوه صهیون و شهر خدای زنده یعنی اورشلیم آسمانی ایستادهاید و در برابر فرشتگان بیشمار» (عبرانیان ۱۲: ۲۲). ما از طریق ایمان به شخصی که نماینده ماست، یعنی عیسی، به کوه صهیون آمده ایم. در این ضیافت عده بی شماری از فرشتگان، خود خداوند، و عیسی، ما عیسی را در کانون این جشن می یابیم. ما به عنوان بخشی از «اجتماع نخستزادگانی كه اسامی آنان در عالم بالا ثبت شده است در برابر خدا» قرار می گیریم (عبرانیان ۱۲: ۲۳). اسامی ما در دفترهای آسمانی ثبت شده است، جایی که ایمانداران بزرگ خدا در آن نامشان ذکر شده است (خروج ۳۲: ۳۲؛ مزمور ۵۶: ۸؛ دانیال ۱۲: ۱؛ ملاکی ۳: ۱۶؛ لوقا ۱۰: ۲۰؛ مکاشفه ۱۳: ۸؛ و مکاشفه ۱۷: ۸).

ما «نخستزادگان» هستیم زیرا در ارث با فرزند ارشد خداوند، عیسی، شریک هستیم (عبرانیان ۱: ۶). بنابراین، ما نه به عنوان مهمان بلکه به عنوان شهروندان به حضور خداوند آمده ایم (با فیلیپیان ۳: ۲۰ مقایسه کنید). ما همچنین بعنوان «جان های رستگار شده ای که به کمال رسیده اند» توصیف شده ایم (عبرانیان ۱۲: ۲۳). این عبارت یک شکل گفتاری است که در آن بُعدی از طبیعت انسانی ما به معنای کل آن است. این مشابه عبارتی است که در عبرانیان ۱۲: ۹ با بیان «پدر روحانیمان»، به خدا بعنوان پدر همه ما، نوع بشر، که ذاتا روحانی هستیم، اشاره می کند.

این مجلس جشن، مراسم تحلیف حکومت پادشاهی عیسی، خدمت کهانت، و آغاز عهد جدید را جشن می گیرد. در عبرانیان، کوه صهیون محلی است که همه این وقایع در آن اتفاق می افتد. سه مزمور در عبرانیان باب ۱: ۵ تا ۱۴، مراسم جلوس پسر را توصیف می کند و کوه صهیون را بعنوان محلی که در آن این مراسم اتفاق می افتد، می داند (مزمور ۲: ۶، ۷؛ مزمور ۱۱۰: ۱، ۲؛ مزمور ۱.۲: ۲۱ تا ۲۷).

به نقل قول از مزمور ۱۱۰: ۴، کوه صهیون همچنین محلی است که پسر بعنوان «جاودانه کاهن هستی» منصوب می گردد (عبرانیان ۵: ۶). براساس مزمور ۱۱۰، انتصاب پسر بعنوان کاهن اعظم نیز در کوه صهیون اتفاق می افتد (مزمور ۱۱۰: ۲). سرانجام، عبرانیان استدلال می کند که به مقام کهانت رسیدن عیسی همچنین نشان دهنده آغاز عهد جدید است (عبرانیان ۷: ۱۱ تا ۲۲). بنابراین، کوه صهیون همچنین محلی است که عهد جدید در آنجا منعقد گردید. عبرانیان ۱۲: ۲۲ تا ۲۴، سپس، به گردهمایی برای ضیافتی در آسمان اشاره می کند که در زمان معراج عیسی اتفاق می افتد.

`با چه روش های عملاً می توانیم واقعیت وجود عیسی مسیح، کهانت او، و عهد جدید را در زندگی و عباداتمان جشن بگیریم؟ چرا شادمانی در این حقیقت بزرگ تایید کننده و شهادت ایمان است؟`