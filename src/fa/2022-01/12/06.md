---
title:  بیایید سپاسگزار باشیم
date:  17/03/2022
---

عبرانیان این بخش را با اشاره به این مطلب به پایان می رساند که پاسخ مناسب به خدا برای همه کارهای شگفت انگیزی که او برای ما انجام داده است این است که با نوع پرستش مناسب سپاسگزاری خود را به او نشان دهیم.

`عبرانیان ۱۲: ۲۸ و عبرانیان ۱۳: ۱۵، ۱۶ را مقایسه کنید. پرستش قابل قبول نزد خداوند چگونه است؟`

در سیستم عهد قدیم، قربانی کردن حیوانات راهی برای نشان دادن توبه و سپاسگزاری بود، اما این قربانی ها باید بیشتر نشان قدردانی و توبه قلبی عبادت کنندگان می بود. بنابراین، خداوند در مزامیر و از طریق انبیا خود روشن ساخت که آنچه واقعا او را خشنود می سازد، خون حیوانات نیست، بلکه قدردانی، کردار نیک، و پارسایی پرستندگان است (مزمور ۵۰: ۷ تا ۲۳؛ اشعیا ۱: ۱۱ تا ۱۷).

بنابراین، پولس مارا به پرستش خداوند در خیمه آسمانی بوسیله تقدیم قربانی های ستایش، اعتراف، شکرگزاری، و اعمال حسنه دعوت می کند که همان عبادت واقعی هستند و او را خرسند می سازند. ما این قربانی ها را در زمین تقدیم می کنیم، اما آنها در آسمان موجب مسرت و خرسندی خداوند شده و پذیرفته می شوند. این توصیه در بر گیرنده همه دعوت هایی است که نویسنده در طول این رساله برای اعتراف نام عیسی کرده است (عبرانیان ۳: ۱؛ عبرانیان ۴: ۱۴؛ عبرانیان ۱۰: ۲۳) و نیز توصیه های او مبنی بر اینکه ما همچنان به انجام کردار نیک ادامه دهیم (عبرانیان ۶: ۱۰ تا ۱۲؛ عبرانیان ۱۳: ۱، ۲، ۱۶).

دعوت پولس از مخاطبان برای « عبادتی مورد پسند خداوند» (عبرانیان ۱۲: ۲۸) بیانگر اینست که اکنون ایمانداران واقعا قوم کاهنی هستند که از طریق فداکاری عیسی کمال یافته و تقدیس شده اند (عبرانیان ۱۰: ۱۰ تا ۱۴، ۱۹ تا ۲۳). این هدف اولیه و اصلی خداوند برای قوم اسراییل را محقق می سازد، زیرا آنها قوم کاهنان خواهند بود که از طریق آنها می تواند خبر خوش انجیل را به جهانیان اعلام کند (خروج ۱۹: ۴ تا ۶؛ او پطرس ۲: ۹، ۱۰؛ مکاشفه ۱: ۶؛ مکاشفه ۵: ۱۰).

عبرانیان ۱۳: ۱ تا ۶ معنا و مفهوم اعمال حسنه و به اشتراک گذاشتن آنچه که داریم را از نظر عملی شرح می دهد. این به معنای ابراز محبت برادرانه است، همانگونه که عیسی محبت برادرانه خود را نشان داد (عبرانیان ۲: ۱۱، ۱۲). این به معنای مهمان نوازی، دیدار زندانیان یا ستمدیدگان (عبرانیان ۱۳: ۳) و دوری از زنا و حرص و طمع است.

`چرا در نظر داشتن اعمال خیر و به اشتراک گذاشتن آنچه که داریم، به عنوان بخشی از عبادات ما نسبت به خدا، مهم است؟ در عین حال، در واقع چه راههای وجود دارند که ممکنست قربانی های روحانی ما در برابر خدا تباه شوند؟ (اشعیا ۱: ۱۱ تا ۱۷).`