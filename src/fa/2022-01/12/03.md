---
title:  شما به حضور خدایی آمده اید که داور همگان است
date:  14/03/2022
---

`عبرانیان ۱۲: ۲۳ را بخوانید. اگر این یک ضیافت است، چرا خدا به عنوان داور توصیف می شود؟ چگونه داور می تواند بخشی یا دلیلی بر یک ضیافت باشد؟ دانیال باب ۷: ۹، ۱۰، ۱۳ تا ۲۲ را بخوانید.`

ضیافتی که در عبرانیان باب ۱۲: ۲۲ تا ۲۴ شرح داده شده است، اشاره به داوری در آینده دارد. خداوند داوری است که با استفاده از دفاتر اعمال مجلس را اداره می کند، ونتیجه این داوری آینده از روی دفاتر این است که امت خدا پادشاهی را دریافت می کند (عبرانیان ۱۲: ۲۸).

این صحنه داوری عظیم قبل از ظهور دوباره مسیح در دانیال باب ۷ شرح داده شده است و صحنه ای را به تصویر می کشد، که در آن خدا، «موجود ازلی» (دانیال ۷: ۹)، بر تخت خود ، بر عرشی که شعله های آتش است جلوس نموده، و «هزاران هزار خدمتش می کنند» (دانیال ۷: ۱۰). دفاتر گشوده شده، (دانیال ۷: ۱۰)، و داوری به نفع «مقدسین خدای متعال» انجام می شودکه زمان آن رسیده تا «قدرت سلطنت به آنها سپرده شود» (دانیال ۷: ۲۲).

به همین ترتیب، عبرانیان باب ۱۲: ۲۲ تا ۲۹ صحنه داوری در کوه صهیون، اورشلیم آسمانی را توصیف می کند، جایی که خدا، «داور همه»، با «هزاران هزار» فرشته در اطراف او حضور دارد. این صحنه همچنین صحنه ای آتشین است (عبرانیان ۱۲: ۲۹). این شامل دفاتری است که نام مقدسین در آنها «ثبت شده است» (عبرانیان ۱۳: ۲۳)،که دلالت بر داوری به نفع مقدسین دارد.

عیسی در کانون این صحنه قرار دارد (عبرانیان ۱۲: ۲۴). او در عبرانیان باب ۲ بعنوان پسر انسان توصیف شد، که پس از چشیدن طعم «مرگ» «در اثر فدا کردن جان خود در راه ما»، «خدا تاج جلال و افتخار را بر سر او گذاشته است» (عبرانیان ۲: ۹). براساس عبرانیان باب ۲: ۱۰، «پسر انسان» (به عبرانیان ۲: ۶ نگاه کنید)رنج کشیده تا بتواند «بسیاری از فرزندان خدا را به جلال برساند»؛ یعنی، به منظور اینکه ایمانداران نیز قادر باشند «تاج جلال و افتخار» را بر سر بگذارند. اکنون «پسر» از طریق مزایای عهد جدید، ایمانداران را به صهیون، اورشلیم آسمانی آورده است (عبرانیان ۱۲: ۲۲ تا ۲۴)، جایی که دریافت پادشاهی به آنها وعده داده است (عبرانیان ۱۲: ۲۸).

بنابراین، این داوری برای ایمانداران خبری به واقع خوب است زیرا این داوری به نفع آنها حکم خواهد داد. آنها را تایید می کند. این داوری است که دشمن آنها، اژدها، که در پشت هولناک ترین وحوش قرار دارد و ایمانداران را در گذشته جفا داده، شکست خواهد داد (دانیال ۷) و در آینده نیز چنین خواهد کرد (مکاشفه ۱۳).

`آنچه که امروز مطالعه کردیم چگونه به ما کمک می کند تا درک کنیم که داوری خداوند در پیام های سه فرشته برای این زمان «خبر نیکویی» است؟ (مکاشفه ۱۴: ۶، ۷؛ مقایسه کنید با تثنیه ۳۲: ۳۶؛ اول تواریخ ۱۶: ۳۳ تا ۳۵)`