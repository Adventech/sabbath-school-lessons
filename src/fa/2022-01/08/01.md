---
title:  عیسی، واسطه عهد جدید
date:  12/02/2022
---

### مطالعه این هفته
عبرانیان ۷: ۱۱ تا ۱۹؛ عبرانیان ۸: ۱۰ تا ۱۲؛ ارمیا ۳۱: ۳۱ تا ۳۴؛ عبرانیان ۸: ۱ تا ۶؛ خروج ۲۴: ۱ تا ۸؛ حزقیال ۳۶: ۲۶، ۲۷.

> <p>آیه حفظی</p>
> «امّا در حقیقت خدمتی كه به عیسی عطا شد از خدمت لاویان به مراتب بهتر است؛ زیرا این پیمانی كه او میان خدا و انسان ایجاد كرده بهتر است، چون این پیمان بر وعدههای بهتری استوار است» (عبرانیان ۸: ۶).

عیسی بوسیله داشتن یک زندگی کامل، و سپس با مردن به جای ما، واسطه عهدی بهتر و جدید بین ما و خدا شد. عیسی با مرگ خود مجازات مرگ که تخطی ما آن را ملزم می ساخت لغو کرد و عهد جدید را ممکن ساخت.

این حقیقت در عبرانیان باب ۱۰: ۵ تا ۱۰ شرح داده شده است، که مشخص می کند عیسی مظهر اطاعت کامل مورد نیاز عهد است. این به مزمور ۴۰ و به تمایل مسیح به اطاعت کامل از خداوند اشاره دارد: «…اینک من میآیم! در طومار کتاب دربارهام نوشته شده است؛ آرزویم، ای خدایم، انجام اراده توست؛ شریعت تو در دل من است» (مزمور ۴۰: ۷، ۸). «در متن اصلی، این آیه [برای انجام اراده تو] پیروی و اطاعت روحانی از خواست خدا را توصیف می کند. نویسنده عبرانیان با استفاده از این آیه نشان می دهد که فداکاری و قربانی شدن مسیح خواست و اراده خداوند در تامین کفاره قابل قبول و شایسته را محقق کرد که حیوانات قربانی شده نمی توانستند فراهم کنند» کتاب مقدس تفسیری ادونتیستهای روز هفتم، جلد ۷، صفحه ۴۶۰.

از نظر پولس، این مزمور با نشان دادن عیسی بعنوان مظهر اطاعت کامل عهد جدید مفهوم خاصی پیدا می کند. او الگو و نمونه ای برای ماست. ما نجات یافته ایم، نه تنها به خاطر فداکاری و مرگ او بلکه به دلیل اطاعت کامل او از اراده پدر.