---
title:  عهد جدید واسطه بهتری دارد
date:  15/02/2022
---

`عبرانیان باب ۸: ۱ تا ۶ را بخوانید. چرا عیسی میانجی بهتری در عهدجدید است؟`

اصطلاح یونانی mesites (واسطه)از mesos (وسط) گرفته شده است و نشان دهنده کسی است که در وسط راه میرود یا می ایستد. این یک اصطلاح فنی بود که به شخصی گفته می شود که یک یا مواردی از وظایف زیر را بر عهده دارد: (۱)میانجی یا داور بین دو نفر یا چند نفر (۲)مذاکره کننده یا کارگزار تجاری (۳)شاهد در مفهوم قضایی کلمه، یا (۴)کسی که بعنوان ضامن عمل می کند و بنابراین، اجرای توافق نامه را تضمین می کند.

اصطلاح انگلیسی «واسطه» ترجمه بسیار محدودی برای کلمه mesites در زبان عبری است، زیرا فقط بر روی دو یا سه کاربرد اول اصطلاح یونانی متمرکز است. اما عبرانیان، بر روی کاربرد چهارم آن تاکید دارد. عیسی بعنوان «میانجی» تصور نمی شود، به این معنا که او اختلاف یا مناقشه ای را بین پدر و انسان حل و فصل کند، یا بعنوان یک مصلح و آشتی دهنده که طرفین را به علت عدم توافق آشتی دهد، یا به عنوان یک شاهد، وجود یک توافق نامه یا الزامات [مفاد] آن را گواهی کند. در عوض، همانگونه که عبرانیان شرح می دهد، عیسی ضامن (یا تضمین کننده) عهد جدید است (عبرانیان ۷: ۲۲). در عبرانیان، اصطلاح «واسطه» معادل «ضامن» است. او تضمین می کند که وعده های عهد تحقق خواهد یافت.

مرگ مسیح بنیان عهد جدید را ممکن ساخت، چون مطالبات عهد اول با اسراییل (و حتی با اولین انسانها در باغ عدن) را که برآورده نشده بود، برآورده می کند (عبرانیان ۹: ۱۵ تا ۲۲). به این معنا که، عیسی همچون یک ضامن، تحقق کلیه تعهدات مشروط عهد که نقض شده بود را بر عهده گرفت. به تعبیری دیگر، رفعت یافتن عیسی در ملکوت تضمین کننده تحقق وعده های خداوند به انسانهاست (عبرانیان ۶: ۱۹، ۲۰). عیسی عهد را تضمین می کند زیرا او نشان داده است که وعده های خدا حقیقت دارد. با قیام عیسی مسیح و نشستن او در جانب راست خداوند در ملکوت، پدر نشان داده است که ما را نیز قیام می دهد و به نزد او می برد.

عیسی واسطه ای بزرگتر از موسی است زیرا او در خیمه مقدس آسمانی خدمت می کند و خود را داوطلبانه بعنوان یک قربانی کامل به خاطر ما پیشکش کرده است (عبرانیان ۸: ۱ تا ۵؛ عبرانیان ۱۰: ۵ تا ۱۰). چهره موسی جلال خدا را منعکس می کند (خروج ۳۴: ۲۹ تا ۳۵)، اما عیسی جلال خداست (عبرانیان ۱: ۳؛ یوحنا ۱: ۱۴). موسی رو در رو با خدا صحبت کرد (خروج ۳۳: ۱۱)، اما عیسی کلمه خداست که مجسم شد (عبرانیان ۴: ۱۲، ۱۳؛ یوحنا ۱: ۱ تا ۳، ۱۴).

`بله ، مسیح مطالبات عهد را برای اطاعت برآورده کرده است. از این رو، نقش اطاعت در زندگی ما چیست و چرا هنوز هم بسیار مهم است؟`