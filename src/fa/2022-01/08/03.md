---
title:  تازه و تجدید شده
date:  14/02/2022
---

`عبرانیان باب ۸: ۱۰ تا ۱۲ را با تثنیه ۶: ۴ تا ۶، تثنیه ۳۰: ۱۱ تا ۱۴، و ارمیا ۳۱: ۳۱ تا ۳۴ مقایسه کنید. این مطلب در مورد ماهیت عهد جدید چه چیزی به ما می آموزد؟`

وعده عهد جدید در عبرانیان به گذشته و به ارمیا اشاره می کند. به گفته ارمیا، وعده خدا مبنی بر یک پیمان جدید، در واقع تجدید عهدی بود که او برای اولین بار از طریق موسی با اسرائیل منعقد شده بود (ارمیا ۳۱: ۳۱ تا ۳۴). بنابراین، می توان ادعا کرد که ارمیا از یک عهد جدید صحبت نمی کند بلکه از «تجدید» عهد اولیه با اسراییل سخن می گوید. در حقیقت، واژه عبری برای «جدید»، hadashah، می تواند هم به معنای «تجدید» و هم به معنای «کاملا تازه» باشد.

مسئله معاهده قدیم این بود که مردم آن را نقض کردند (عبرانیان ۸: ۸، ۹). معاهده مشکلی نداشت؛ بلکه مردم مقصر بودند. اگر اسرائیل از طریق نمادها که به مسیح اشاره می کردند او را شناخته بودند و به او ایمان می آوردند، عهد و پیمان شکسته نمی شد. با اینحال، انصافا، در سراسر طول تاریخ بنی اسرائیل ایمانداران بسیاری وجود داشتند که اهداف عهد در آنها تحقق یافته بود و احکام در قلب آنها نقش بسته بود (مزمور ۳۷: ۳۱؛ مزمور ۴۰: ۸؛ مزمور ۱۱۹: ۱۱؛ اشعیا ۵۱: ۷).

در حالیکه عهد و پیمان جدید تجدید عهد قدیم است، اما، در واقع، در آن مفهومی وجود دارد که جدید است. وعده ارمیا در مورد «عهد جدید» تنها تجدید شرایطی نبود که قبل از تبعید وجود داشت، که چندین بار در اثر ارتداد قوم شکسته و تجدید شده بود. و فقط به این علت بود که مردم حاضر نبودند به عهد خود با خدا وفا کنند (ارمیا ۱۳: ۲۳).

بنابراین، خدا وعده داد که «چیزی نو» بوجود آورد (ارمیا ۳۱: ۲۲). عهد و پیمان جدید مانند پیمانی که خدا «با پدران آنها» بسته بود، نخواهد بود (ارمیا ۳۱: ۳۲). به دلیل بی وفایی قوم، وعده هایی که خداوند تحت عهد منتسب به موسی داده بود هرگز محقق نشد. حال، در سایه تضمین و اطمینان داده شده توسط پسر (عبرانیان ۷: ۲۲)، خدا اهداف عهد خود را محقق می کند. خداوند احکام خود را تغییر نداد و معیارهای خود را تقلیل نداد؛ در عوض، او پسر خود را بعنوان ضامن وعده های عهد و پیمان جدید خود فرستاد (عبرانیان ۷: ۲۲؛ عبرانیان ۶: ۱۸ تا ۲۰). به همین دلیل است که در این پیمان لعنتی وجود ندارد. در آن فقط برکات وجود دارد زیرا عیسی آنرا کاملا محقق ساخت و به جای ما لعنت شد (غلاطیان ۳: ۱۳).

`دوم تیموتائوس ۲: ۱۳ را بخوانید. وقتی روابط خود با دیگران و اهداف خود را در نظر می گیریم، چه چیزی را می توانیم از وفاداری و برنامه های او بیاموزیم؟`