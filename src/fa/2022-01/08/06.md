---
title:  عهد جدید مشکل دل را حل کرده است
date:  17/02/2022
---

`وعده های عهد جدید در ارمیا ۳۱: ۳۳ و حزقیال ۳۶: ۲۶، ۲۷ را مقایسه کنید. چگونه با هم ارتباط دارند؟`

اولین عهدنامه توسط خدا برروی لوح های سنگی نوشته شد و به عنوان شاهد مهم عهد خدا با قومش در صندوق عهد قرار گرفت (خروج ۳۱: ۱۸؛ تثنیه ۱۰: ۱ تا ۴). اگرچه، اسناد نوشته شده بر روی لوح سنگی، می توانستند شکسته شوند؛ و طومارها همانطور که ارمیا تجربه کرده بود، پاره و سوزانده شوند(ارمیا ۳۶: ۲۳).

اما اکنون در عهد جدید خداوند احکام خود را بر قلب های مردم خود خواهد نوشت. قلب به ذهن اشاره دارد و ذهن کار حافظه و درک را بر عهده دارد (ارمیا ۳: ۱۵؛ تثنیه ۲۹: ۴)، و به ویژه در مورد تصمیمات آگاهانه و از روی فکر و عقل(ارمیا ۳: ۱۰؛ ارمیا ۲۹: ۱۳).

این وعده دستیابی به دانش احکام را به سهولت برای هر کسی تامین نمی کرد. بلکه همچنین، و حتی از آن مهمتر، برای تغییر قلب قوم بود. مشکل اسرائیل این بود که گناهان آنها «به قلم آهنین نگاشته شده، و به قلم الماس بر لوح دلشان … حک شده بود» (ارمیا ۱۷: ۱). قلبهای آنها سرکش شده بود؛ (ارمیا ۱۳: ۱۰؛ ارمیا ۲۳: ۱۷)؛ بنابراین، برای آنها انجام کارهای درست غیرممکن بود (ارمیا ۱۳: ۲۳).

ارمیا تغییر در احکام را اعلام نکرد، زیرا مشکل اسرائیل احکام نبود بلکه قلبهای آنان بود. خدا می خواست که وفاداری اسرائیل، پاسخی شاکرانه و حق شناسانه به آنچه که او برای آنها انجام داده بود باشد؛ بنابراین، او ده فرمان را با مقدمه ای تاریخی به آنها داد و محبت و علاقه خود نسبت به آنها را ابراز کرد (خروج ۲۰: ۱، ۲). خدا می خواست تا اسرائیل از احکام او پیروی کند و با سپاسگزاری تصدیق کند که او بهترین ها را برای آنها می خواهد، حقیقتی که در نجات آنها از مصر آشکار شد. اطاعت آنها می بایست بیانگر قدردانی، و نشان دهنده واقعیت رابطه آنها با او باشد.

امروز هم این مسئله درمورد ما صدق می کند. محبت و لطف و رحمت عیسی با مرگ او به خاطر ما مقدمه عهد جدید است (لوقا ۲۲: ۲۰). اطاعت واقعی به عنوان ابراز محبت از قلب ناشی می شود (متی ۲۲: ۳۴ تا ۴۰). این محبت نشانه تمایز حضور روح القدس در زندگی ایماندار است. خداوند محبت خود را از طریق روح مقدس خود در قلبهای ما قرار داده است (رومیان ۵: ۵)، که با محبت متجلی می گردد (غلاطیان ۵: ۲۲).

`اگر اسراییل کهن حتی بدون درک مفهوم مرگ مسیح می بایستی خدا را دوست داشته باشد، چرا ما نباید خدا را حتی بیش از آنها دوست داشته باشیم؟ اطاعت چگونه واقعیت آن محبت را متجلی می کند؟`