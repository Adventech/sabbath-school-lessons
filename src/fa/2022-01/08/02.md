---
title:  نیاز به عهد جدید
date:  13/02/2022
---

`عبرانیان باب ۷: ۱۱ تا ۱۹ را بخوانید. چرا به عهد جدیدی نیاز بود؟`

بر اساس کتاب عبرانیان، این واقعیت که عیسی طبق روال ملکیصدق به کهانت رسیده بود حاکی از این است که عهد جدیدی آغاز شده است. عهد و پیمان قدیم بر اساس روال کهانت لاویان بود (یعنی کاهن باید از خاندان لاویان منسوب می شد). (عبرانیان ۷: ۱۱). (عبرانیان ۷: ۱۱). کاهنان لاوی بعنوان واسطه ای بین خدا و اسرائیل عمل می کردند، و شریعت، هر شخص دیگری را به غیر از لاویان را از رسیدن به این مقام منع کرده بود. بنابراین، نویسنده نتیجه می گیرد که تغییر مقام کهانت به معنای تغییر قانون کهانت و همچنین تغییر عهد و پیمان است (عبرانیان ۷: ۱۲، ۱۸، ۱۹).

مشکل عهد قدیم این بود که نمی توانست دستیابی به کمال را میسر سازد (عبرانیان ۷: ۱۱). پولس در مورد کهانت لاویان و خدمات آنان(قربانی ها، اعیاد، و غیره) صحبت می کند. قربانی های حیوان که از طریق لاویان تقدیم می شدند، نمی توانستند پاکسازی واقعی گناهان و دستیابی به خدا را میسر سازند (عبرانیان ۱۰: ۱ تا ۴؛ عبرانیان ۹: ۱۳، ۱۴؛ عبرانیان ۱۰: ۱۹ تا ۲۳).

این واقعیت که وجود یک پیمان جدید ضروری بود، به این معنی نیست که خدا نسبت به عهد قدیمی که با اسراییل بست، بد عهدی کرد. خدمات لاویان و مراسم خیمه برای محافظت از آنها در برابر بت پرستی و همچنین نشان دادن رسالت مسیح در آینده طراحی شده بود. عبرانیان تاکید دارد که «شریعت فقط سایۀ چیزهای نیکوی آینده است» (عبرانیان ۱۰: ۱).

قربانی ها با اشاره به عیسی مسیح باید به مردم کمک می کردند تا امید و ایمان خود را بر «برۀ خدا که گناه را از جهان بر می گیرد!» پایه گذاری کنند (یوحنا ۱: ۲۹؛ را با اشعیا ۵۳ مقایسه کنید). این همان نکته ای است که پولس آنرا هنگامی که می گوید احکام « به این ترتیب شریعت دایة ما بود که ما را به مسیح برساند تا به وسیلة ایمان کاملاً نیک محسوب شویم » بکار می گیرد، (غلاطیان ۳: ۲۴) یا که « زیرا مسیح هدف و تمام کنندة شریعت است برای هرکه ایمان آورد و به این وسیله در حضور خدا نیک شمرده شود » (رومیان ۱۰: ۴).

به عبارت دیگر، حتی ده فرمان به همان مقدار که خوب و کامل هستند، ولی نمی توانند نجات را ممکن سازند (رومیان ۳: ۲۰ تا ۲۸؛ رومیان ۷: ۱۲ تا ۱۴). آنها استاندارد عدالت هستند ولی خود عدالت را ایجاد نمی کنند، و مانند آینه ای هستند که نمی توانند چین و چروک های کهنسالی را برطرف سازند. برای بهره مند شدن از عدالت کامل، به عیسی به عنوان جایگزین خودمان نیاز داریم.

`چرا احکام نمی تواند ما را نجات دهد؟ از این گذشته، اگر همه احکام را رعایت کنیم و حتی آنها را بدون هیچ کم وکاستی انجام دهیم، چرا آنها نمی توانند ما را رستگار سازند؟`