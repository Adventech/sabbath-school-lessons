---
title:  عهد جدید وعده های بهتری دارد
date:  16/02/2022
---

ما ممکن است وسوسه شویم که فکر کنیم عهد جدید «وعده های بهتری» دارد به این معنا که پاداشهای بزرگتری (وطن آسمانی، حیات ابدی، غیره) نسبت به عهد قدیمی دارد. حقیقت اینست که خداوند همان پاداش هایی را که به ما داده است به ایمانداران عهد عتیق هم اعطا کرد (عبرانیان۱۱: ۱۰، ۱۳ – ۱۶ را بخوانید). در عبرانیان باب ۸: ۶، «وعده های بهتر» در مورد نوع دیگری از وعده ها صحبت می کند.

عهد بین خدا و اسرائیل مبادله رسمی وعده ها بین خدا و اسراییل بود. خداوند ابتکار عمل را به دست گرفت و اسراییل را از اسارت مصر نجات داد و وعده داد که آنها را به سرزمین موعود هدایت کند.

`خروج باب ۲۴: ۱ تا ۸ و عبرانیان ۱۰: ۵ تا ۱۰ را با هم مقایسه کنید. این دو وعده چه شباهت ها و تفاوتهایی با هم دارند؟`

میثاق بین خدا و اسراییل با خون بسته شد. این خون هم برروی مذبح و هم زیر آن پاشیده شد. قوم اسرائیل قول داد که از همه آنچه خداوند به آنها گفته اطاعت کند.

«اینک شرایط زندگی ابدی همان چیزی است که همیشه بوده است - درست همانطور که در باغ فردوس قبل از سقوط اولین والدین ما بود یعنی اطاعت کامل از قانون خدا ، عدالت کامل. اگر زندگی ابدی به هر شرطی کم تر از این ارزانی می شد ، آن وقت سعادت کل جهان به مخاطره می افتاد. راه برای گناه گشوده می شد، با سلسله ای از تمامی رنج ها و بدبختی ها ، تا جاودانه شود» (الن جی وایت، گام هایی بسوی مسیح، صفحه ۲).

خداوند مطالبات مطلق عهد جدید را برای ما برآورده کرده است زیرا او یگانه پسر خود را فرستاد تا زندگی کاملی داشته باشد تا وعده های عهد در او محقق شود، و سپس آنها را در مسیح از طریق ایمان به ما عطا کرد. اطاعت و تسلیم عیسی از اراده پدر انجام وعده ها را تضمین کرد (عبرانیان ۷: ۲۲). این مستلزم اینست که خداوند برکات عهد را به او بدهد، که سپس آن برکات به ما انتقال می یافت. در واقع، کسانی که «در مسیح» هستند از این وعده ها نیز با او بهره مند می شوند. ثانیا، خداوند روح القدس خود را به ما می بخشد تا به ما قدرت بخشد تا به احکام او عمل کنیم.

`مسیح خواسته های عهد را برآورده ساخته است؛ بنابراین، در تحقق وعده های خداوند برای ما تردیدی نیست. این امر چگونه کمک می کند تا معنی دوم قرنتیان ۱: ۲۰ تا ۲۲ را درک کنیم؟ چه امید شگفت انگیزی برای ما در اینجا یافت می شود؟`