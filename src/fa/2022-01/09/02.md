---
title:  قربانی ها چه لزومی داشتند؟
date:  20/02/2022
---

در عبرانیان باب ۹: ۱۵ توضیح داده شده است که مرگ عیسی به عنوان قربانی به منظور تامین «آزادی و آمرزش خطاهایی است که مردم در زمان پیمان اول مرتکب شده بودند»، تا قوم خداوند «میراث جاودانی موعود را دریافت کنند».

در خاور نزدیک دوران کهن، عهد بین دو شخص یا ملت موضوعی بسیار جدی و مهم بحساب می آمد. این شامل سوگندهای دو طرفه می شد. فرض بر این بود که خدایان [بت ها] کسانی را مجازات خواهند کرد که سوگند خود را شکسته اند. این عهد و پیمان اغلب از طریق قربانی کردن یک حیوان منعقد می شد.

بعنوان مثال، هنگامی که خدا با ابراهیم عهد بست، این مراسم شامل قطعه کردن حیوانات به دو نیم می شد (پیدایش ۱۵: ۶ تا ۲۱). و سپس طرفین عهد در میان آنها قدم می زدند و تصدیق می کردند که سرنوشت آن حیوانات در انتظار کسانی است که عهدشکنی کنند. بطور قابل توجهی، فقط خدا در بین حیوانات راه رفت، به این منظور که به ابراهیم بگوید که او عهد خود را هرگز نخواهد شکست.

`پیدایش باب ۱۵: ۶ تا ۲۱ و ارمیا ۳۴: ۸ تا ۲۲ را بخوانید. این آیات در باره عهد چه می آموزند؟`

پیمان با خدا به اسرائیل این امکان را داد که بتواند به سرزمین موعود بعنوان میراثشان دسترسی یابند. این شامل مجموعه ای از فرامین و پاشیدن خون برروی مذبح بود. این پاشیدن خون حاکی از سرنوشت طرفی بود که عهدشکنی کند. به همین دلیل است که عبرانیان می گوید «تقریبا همه چیز [گناهان ما] به وسیله خون پاک می شود و بدون ریختن خون، آمرزشی نیست» (عبرانیان ۹: ۲۲).

وقتی اسرائیل عهد خود را شکست، خداوند با معضلی دردناک روبرو شد. عهدشکنی مرگ خطاکاران را ملزم می نمود، اما خداوند قوم خود را دوست داشت. اگر خدا تنها راه دیگری را در نظر می گرفت یا از مجازات خطاکاران می گذشت، احکام او دیگر هرگز لازم الاجرا نمی شدند و این جهان به هرج و مرج و آشفتگی کشیده می شد.

با این حال، پسر خدا، داوطلبانه خود را بعنوان جانشین ما برای تحمل مجازات گناه ارزانی کرد. او به جای ما مُرد تا ما «میراث جاودانی موعود را دریافت کنیم» (عبرانیان ۹: ۱۵، ۲۶؛ رومیان ۳: ۲۱ تا ۲۶). یعنی او می خواست هم حرمت شریعت خود را حفظ کند و هم در عین حال کسانی را که این شریعت را نقض کرده اند از مجازات خطایشان نجات دهد. و او می توانست اینکار را فقط از طریق صلیب انجام دهد.

`در اینجا چگونه ما می توانیم ببینیم که چگونه شریعت در پیام انجیل تا این حد محوری است؟`