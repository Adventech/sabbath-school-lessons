---
title:  اندیشه هایی فراتر
date:  25/02/2022
---

از خانم اِلن جی وایت، «جلجتا»، صفحات ۷۴۱ تا ۷۵۷؛ « تمام شد»، صفحات ۷۵۸ تا ۷۶۴، از کتاب آرزوی اعصار را بخوانید.

پرفسور جیری ماسکلا ماهیت این داوری پیش از ظهور را شرح داده است. خدا «آنجا نیست تا گناهان مرا مانند ویترینی به نمایش بگذارد. برعکس، او می خواهد که اول از همه لطف و رحمت قدرت شگفت انگیز متحول کننده خویش را نشان دهد، و در برابر کل جهان، او، بعنوان شاهد واقعی کل زندگی من، نگرش من نسبت به خدا، نیات و انگیزه های درونی، افکار، اعمال، گرایش و سمت و سوی زندگی مرا شرح خواهد داد. او همه چیز را آشکار خواهد کرد. عیسی شهادت خواهد داد که من خطاها و اشتباهات زیادی مرتکب شدم، شریعت مقدس او را زیر پا گذاشتم، اما همچنین توبه کردم، تقاضای عفو کردم، و با فیض او تغییر کردم. او اعلام خواهد کرد: «خون من برای ماسکای گناهکار کافیست، گرایش وتمایل او در زندگی بسوی من است، و نگرش او نسبت به من و انسانهای دیگر صمیمانه و غیر خودخواهانه است، او قابل اعتماد است، او بنده نیکو و مومن و فاودار من است».

«هم رستگار شدگان و هم سقوط نکردگان، صلیب مسیح را دانش و سرود خود می یابند. دیده خواهد شد که نور جلالی که از سیمای مسیح می درخشد، جلال محبت ایثارگرایانه اوست. در نور از جلجتا دیده خواهد شد که احکام خود انکارانه محبت، احکام محبت برای آسمان و زمین است. و محبتی که خود را نمی جوید از قلب خدا سرچشمه می گیرد و در حلم و فروتنی آن یگانه ای متجلی می شود که در نوری ساکن است که هیچ انسانی نمی تواند به آن نزدیک شود» (الن جی وایت، آرزوی اعصار، صفحات ۱۹ و ۲۰).

**سوالاتی برای بحث:**

`۱. انسانها همیشه تمایل داشته اند که قربانی های مختلفی را برای مبادله با عفو و بخشش یا رستگاری به حضور خدا تقدیم کنند. برخی اقدامات شجاعانه خود برای توبه (مسیری طولانی و غیره)، برخی دیگر یک زندگی خدمتی یا اعمال محروم سازی خویش از بسیاری از مسایل و غیره را به حضور خدا تقدیم می کنند. چگونه باید این اقدامات و اعمال در پرتو فداکاری مسیح و ادعای کتاب مقدس که می گوید صلیب به تمام قربانی های دیگر پایان داده است، در نظر گرفته شوند (دانیال ۹: ۲۷؛ عبرانیان ۱۰: ۱۸)؟`

`۲. در عین حال، نقش قربانی در زندگی ایماندار چیست؟ منظور عیسی وقتی گفت ما باید صلیب خود را برداریم و از او پیروی کنیم (متی ۱۶: ۲۴) یا پولس رسول وقتی گفت که ما باید بدن های خود را همچون «قربانی زنده و مقدس و پسندیده خدا تقدیم کنیم» (رومیان ۱۲: ۱) چیست؟ چه رابطه ای بین سفارشات عیسی (متی ۱۶: ۲۴)و پولس (رومیان ۱۲: ۱) و عبرانیان ۱۳: ۱۵، ۱۶ وجود دارد؟`