---
title:  صلیب و بهای عفو و بخشش
date:  23/02/2022
---

`عبرانیان باب ۹: ۲۲ تا ۲۸ را بخوانید. این آیات در مورد خدمت مسیح در خیمه آسمانی چه می گویند؟`

این عقیده که خیمه مقدس آسمانی نیاز به تقدیس دارد، در چارچوب حرم مقدس عهد عتیق منطقی است. خیمه یا معبد نمادی از حکومت خداست (اول سموئیل ۴: ۴؛ دوم سموئیل ۶: ۲)، و نحوه برخورد خدا با گناهان قوم خود، بر درک عمومی از عدالت حکومت او تاثیر می گذارد (مزمور ۹۷: ۲). به عنوان یک حاکم، خداوند قاضی قوم خویش است، و انتظار می رود که عادلانه رفتار کند، از بی گناه حمایت و دفاع کند و مجرم را محکوم و نکوهش کند. بنابراین، هنگامی که خدا گناهکار را می بخشد، مسئولیت قضایی را برعهد دارد. خیمه، که معرف شخصیت و اراده خداست، آلوده است. این توضیح می دهد که چرا خداوند هنگام عفو، گناهان ما را متحمل می شود (خروج ۳۴: ۷؛ اعداد ۱۴: ۱۷ تا ۱۹؛ در عبری اصلی «بخشش» [nose] در این آیات به معنای «حمل، تحمل کردن» است).

سیستم قربانی ها در خیمه مقدس بنی اسرائیل این نکته را نشان می دهد. وقتی شخصی طلب عفو و بخشش می کرد، او حیوانی را بعنوان قربانی از طرف خود می آورد، و دست بر سر حیوان گذاشته و به گناهان خود اعتراف می کرد و سپس حیوان را ذبح می کرد. خون حیوان بر شاخهای دور مذبح ریخته می شد یا برروی پرده میانی در درون معبد در اولین اتاق پاشیده می شد. بنابراین، گناه بطور نمادین به خیمه منتقل می شد. خدا گناهان مردم را می گرفت و آنها را خود متحمل می شد.

در سیستم بنی اسرائیل، تطهیر یا کفاره گناهان در دو مرحله انجام می شد. در طول سال، گناهکاران توبه کار، قربانی های خود را به خیمه می آوردند، تا بوسیله قربانی ها گناهان آنها پاک شود، اما گناه خود را در خیمه مقدس به خود خداوند منتقل می کردند. در پایان سال، در روزه کفاره، که روز داوری بود، خداوند با انتقال گناهان از مکان مقدس به بز طلیعه یا عزازیل [اَزازِل]، مظهر شیطان، حرم مقدس را تطهیر و مسئولیت کیفری خود را انجام می داد (لاویان ۱۶: ۱۵ تا ۲۲).

این سیستم دو مرحله ای، بوسیله دو بخش مجزا در خیمه مقدس زمینی، الگویی از حرم مقدس آسمانی بودند (خروج ۲۵: ۹؛ عبرانیان ۸: ۵)، که به خدا اجازه می داد تا همزمان رحمت و عدالت خود را نشان دهد. آنانیکه در طول سال به گناهان خود اعتراف می کردند، با رعایت موقرانه آرامش و رنجور ساختن خویش در روز کفاره وفاداری خویش را نشان می دادند (لاویان ۱۶: ۲۹ تا ۳۱). کسانی که وفاداری خود را نشان نمی دادند «از میان قوم او منقطع می شدند» (لاویان ۲۳: ۲۷ تا ۳۲).

`فکر کنید، اگر مجبور شوید با مجازات عادلانه گناهان خود روبرو شوید، چگونه با این مسئله برخورد خواهید کرد. چگونه این حقیقت باید به شما کمک کند تا درک کنید که مسیح برای شما چه کرده است؟`