---
title:  عیسی، قربانی کامل
date:  19/02/2022
---

### مطالعه این هفته
عبرانیان ۹: ۱۵؛ پیدایش ۱۵: ۶ تا ۲۱؛ ارمیا ۳۴: ۸ تا ۲۲؛ افسسیان ۳: ۱۴ تا۱۹؛ عبرانیان ۷: ۲۷؛ عبرانیان ۱۰: ۱۰؛ عبرانیان ۹: ۲۲ تا ۲۸.

> <p>آیه حفظی</p>
> «زیرا با یک قربانی، تقدیسشدگان را تا ابد کامل ساخته است» (عبرانیان ۱۰: ۱۴).

پرستش فردی به عنوان خدا که قبلا مجرم شناخته شده و بر صلیب اعدام گردیده است در ذهن دنیای کهن موهن بوده است. اشارات پراکنده در ادبیات روم بیانگر انزجار آنان از این عقیده است. از نظر یهودیان، شریعت به صراحت بیان کرده بود، شخصی که از درخت آویزان شده توسط خدا ملعون است (تثنیه ۲۱: ۲۳).

از این رو، اولین نقوشی که در نقاشی های دخمه های مسیحی می بینیم (که نمادی از جاودانگی فرض شده اند)، شامل طاووس، کبوتر، نخل پیروزی ورزشکاران، و ماهی می باشد. بعدها مضامین دیگری ظاهر می گردند از جمله: کشتی نوح، قربانی کردن قوچ توسط ابراهیم در عوض اسحق، چاه شیران دانیال، یونس که توسط ماهی قی می شود، شبانی که بره ای را حمل می کند، یا تصاویری از معجزات همچون شفای افلیج و قیام ایلعاذر. اینها نمادهای رستگاری، پیروزی و مراقبت بودند. از طرف دیگر، صلیب حسی از شکست و عار را انتقال می داد. با این وجود، این صلیب بود که نشان مسیحیت شد. در واقع پولس انجیل را صرفاً «کلمه صلیب» خواند. (اول قرنتیان ۱: ۱۸).

در این هفته، ما صلیب را همانگونه که در کتاب عبرانیان آمده است، بررسی خواهیم کرد.