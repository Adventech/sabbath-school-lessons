---
title:  اندیشه هایی فراتر
date:  31/12/2021
---

دیوید آ. دِسیلوا به روشنی توضیح می دهد که چرا مسیحیان اولیه مورد جفا قرار گرفتند: «مسیحیان سبکی از زندگی را برگزیدند که … ضد اجتماعی و حتی مخرب تلقی می شد. وفاداری به بت ها، با حضوری زهدگرایانه در مراسم قربانی و مراسمی شبیه آن، به عنوان نمادی برای وفاداری به حکومت، مقامات، دوستان، و خانواده تلقی می شد. پرستش خدایان دروغین موضوعی نمادین برای فداکاری و تعهد شخص در روابطی بود که جامعه را پایدار و شکوفا نگاه می داشت. با امتناع از مراسم قبلی، مسیحیان (مانند یهودیان) به عنوان ناقضان بالقوه احکام و [بعنوان] عوامل برانداز و توطئه گر درون امپراتوری مورد سوء ظن قرار گرفتند».

«برای کسانی که بی دل و جرات هستند مطمئناً علاجی وجود دارد: ایمان، دعا و کار. ایمان و حرکت، اطمینان و خشنودی را ارزانی داشته و روز بروز افزایش خواهد یافت. آیا فریفته شده اید که با دلسردی مطلق مطیع احساسات شوم باشید ؟ در تاریکترین ایام وقتی همه چیز بنظر در نامساعدترین وضع باشد هراسان نباشید. به خدا اعتماد و ایمان داشته باشید. او نیازهای شما را می داند. همه قدرت ها در دستان اوست. محبت او بی کران و شفقت او لایزال است. از این نگران نباشید که او وعده خود را عملی نخواهد ساخت. او حقیقت جاودان است. او هرگز پیمان خود را با کسانی که دوست دارد نخواهد شکست. و به خادمان مومن وفادار خود کارایی را عطا میکند که به آن نیاز است. پولس رسول شهادت داد: «فيض من تو را كافي است، زيرا كه قوّت من در ضعف كامل مي گردد. …بنابراين، از ضعف ها و رسوايي ها و احتياجات و زحمات و تنگيها بخاطر مسيح شادمانم، زيرا كه چون ناتوانم، آنگاه توانا هستم» (دوم قرنتیان ١۲ آیات ۹ و ١٠)»(اِلن جی وایت، انبیا و پادشاهان، صفحه ۱۳۶).

**سوالاتی برای بحث:**

`۱. آیا می توان به دلیل تعهد مسیحی خود «متفاوت» بود، و در عین حال متهم به «جدایی طلبی»از دیگران و بی توجهی به آنها نشد؟ اگر بلی، چگونه؟`

`۲. کلمه «توصیه» در کتاب مقدس می تواند به نکوهش یا تشویق اشاره داشته باشد. در نکوهش فردی که ناامید و مایوس است، چه احتیاطی را باید در نظر بگیریم؟`

`۳. چه شباهتهایی را بین تجربه خوانندگان عبرانیان و کلیسای لائودیکیه در مکاشفه ۳: ۱۴ تا ۲۲ پیدا می کنید؟ از چه لحاظ تجربه ما امروز، دو هزار سال بعد، شبیه تجربه آنها است، و از شباهتهای موجود چه چیزی را می توان یاد گرفت؟`