---
title:  احساس ناراحتی و تشویش
date:  28/12/2021
---

خوانندگان رساله عبرانیان، علی رغم طرد شدن و آزار و اذیت قرار گرفتن، در حفظ ایمان و پایداری و تعهد خود نسبت به مسیح موفق بودند. با اینحال، مناقشه در دراز مدت عوارض و آسیب هایی را در برداشت. آنها به خوبی مبارزه کردند و سربلند بیرون آمدند ولی در عین حال خسته و درمانده شده بودند.

`عبرانیان ۲: ۱۸؛ عبرانیان ۳: ۱۲، ۱۳؛ عبرانیان ۴: ۱۵؛ عبرانیان ۱۰: ۲۵؛ عبرانیان ۱۲: ۳، ۱۲، ۱۳؛ و عبرانیان ۱۳: ۱ تا ۹، ۱۳ را بخوانید. برخی از چالش هایی که ایمانداران با آنها مواجه بودند، چه بود؟`

کتاب عبرانیان به ما می گوید که خوانندگان همچنان با مشکلات و سختی هایی روبرو می شوند. حملات لفظی و احتمالا انواع دیگر حملات علیه کرامت آنها ادامه داشته است (عبرانیان ۱۳: ۱۳). برخی از ایمانداران هنوز در زندان بودند (عبرانیان ۱۳: ۳) – چیزی که احتمالا کلیسا را از نظر مالی و روانی تحت فشار قرار داده بود. آنها خسته بودند (عبرانیان ۱۲: ۱۲، ۱۳) و به راحتی می توانستند «خسته و دلسرد» شوند(عبرانیان ۱۲: ۳).

در میان افراد و جوامع معمول است که پس از اینکه شور و شوق پیروزی به پایان برسد و روان و دیگر مکانیزم های دفاعی آرام و قرار گیرند، در برابر ضد حمله دشمنان آسیب پذیر خواهند بود. بسیج و جمع آوری نیروها برای مقابله با تهدید قریب الوقوع دشمن چنانچه برای دومین بار حمله کند بسیار دشوارتر خواهد بود.

`اول پادشاهان باب ۱۹: ۱ تا ۴ را بخوانید. چه اتفاقی برای ایلیا افتاد؟`

«ولی ایلیا اینچنین واکنش نشان داد. او ترسیده بود که اصلاحات آغاز شده بر کوه کرمل ممکن است دوام نیابد و این اندیشه او را پریشان ساخت. او در بلندیهای فسجه به اوج رسیده بود و حال خود را در ته دره میدید. در حالیکه تحت الهام قادر مطلق بود لیکن مورد آزمون شدیدی قرار گرفته بود. ولی در این زمان تهدید ایزابل با نومیدی در گوشهایش زمزمه میکرد و شیطان همچنان بظاهر بر توطئه زن بدکار مستولی بود و او تمسک به خدا را از دست داده بود. او بیش از اندازه متعال گردیده بود و عکس العمل مهیب بود. ایلیا خدا را فراموش کرده و به فرار خود ادامه می داد تا اینکه خود را دلتنگ و عاجز و تنها یافت» (اِلن جی وایت، انبیا و پادشاهان، صفحه ۱۳۳).

`به زمانهایی بیاندیشید که در زندگی مسیحی خود شکست خورده اید و تلاش کرده اید تا شرایط و عواملی که در فروپاشی شما نقش داشته اند را درک کنید. چه کار متفاوتی می توانستید انجام دهید؟`