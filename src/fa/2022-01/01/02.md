---
title:  آغازی پر شکوه
date:  26/12/2021
---

برای اینکه موعظه را درک کنیم و پیام آن را در مورد خود اعمال کنیم، باید ازتاریخچه جامعه کلیسا و وضعیت آنها در هنگام دریافت نامه پولس رسول آگاهی یابیم.

`عبرانیان ۲: ۳، ۴ را بخوانید. تجربه مخاطبان عبرانی هنگامیکه ابتدا تغییر مذهب دادند، چگونه بود؟`

این آیات حاکی از آنست که مخاطبان عبرانی خودشان موعظه کردن مسیح را نشنیده بودند؛ در عوض، آنان انجیل را از طریق مبشران دیگری شنیده بودند که خبر «نجات» را به آنها اعلام کرده بودند.

پولس همچنین می گوید که مبشران پیام را برای آنها «تایید کرده اند» و اینکه خداوند خود حامل «شهادت هایی با نشانه ها و شگفتی ها بوده است». این بدان معناست که خداوند مصداق تجربی از انجیل را با نشانه ها و دیگر اعمال قدرتمند فراهم نموده است – که در میان آنها توزیع «هدایای روح القدس» از آن جمله است. عهد جدید نشان می دهد که آیاتی مانند شفاهای معجزه آسا، بیرون کردن ارواح، و باران رحمت و برکات روحانی اغلب با بشارت و موعظه انجیل در مکانهای جدید همراه بوده است.

در آغاز کلیسای مسیحی، حواریون در اورشلیم از روح خدا پر گشتند تا بتوانند انجیل را به زبانهائی که قبلا با آنها آشنایی نداشتند تکلم کنند و قادر به انجام معجزات باشند (اعمال ۲، ۳). فیلیپس در سامره (اعمال ۸)، پطرس در یافا و قیصریه (اعمال ۹، ۱۰)، و پولس در طول خدمت خود در آسیای صغیر و اروپا شگفتی های مشابهی را به نمایش گذاشتند (اعمال ۱۳ تا ۲۸). این اعمال قدرتمند شواهدی عملی بودند که پیام «نجات» یعنی برقراری پادشاهی خداوند و نجات از محکومیت، و رهایی از قدرت های شیطانی را تایید می کردند (اعمال ۱۲: ۲۵ تا ۲۹).

روح القدس ایمانداران مسیحی را مجاب کرد که گناهانشان بخشیده شده است؛ بنابراین، آنها دیگر از داوری خداوند ترس نداشتند، و در نتیجه دعاهای آنان جسورانه و از روی ایمان بود، و تجربه مذهبی آنان باخوشی و صفای دل همراه بود (اعمال ۲: ۳۷ تا ۴۷). روح القدس همچنین کسانی را که اسیر قدرتهای شیطانی بودند، نجات داد، که این خود شاهدی قانع کننده از برتری قدرت خدا بر نیروهای شر بود و نشان داد که ملکوت خدا در زندگی آنها برقرار شده است.

`داستان گرایش شما به مسیحیت چیست؟ از چه طرقی شما ایمان و اعتقاد خود را به عیسی به عنوان ناجی و پروردگار خود تایید کرده اید؟ چرا خوب است برخی اوقات به یاد داشته باشیم که خدا برای اولین بار در زندگی شما کار کرد تا شما را به خود نزدیک کند؟`