---
title:  تقلا و کشمکش
date:  27/12/2021
---

وقتی ایمانداران ایمان خود را به مسیح اعتراف کردند و به کلیسا پیوستند، آنها یک خط مرزی را برای خود تعیین کردند که آنها را از سایر افراد جامعه مشخص و متمایز کرد. متاسفانه، این دلیلی برای اختلاف و مناقشه شد، زیرا بطور ضمنی جامعه و ارزشهای آن را طور منفی مورد قضاوت قرار داد.

`عبرانیان باب ۱۰: ۳۲ تا ۳۴ و عبرانیان باب ۱۳: ۳ را بخوانید. تجربه مخاطبان نامه عبرانیان پس از تغییر مذهب چگونه بود؟`

بسیار محتمل است که خوانندگان نامه عبرانیان از آزار و اذیت کلامی و جسمی اوباش تحریک شده توسط مخالفان رنج می برده اند (به عنوان مثال اعمال ۱۶: ۱۹ تا ۲۲، اعمال ۱۷: ۱ تا ۹). آنها همچنین به زندان افتادند، و احتمالا مورد ضرب و شتم قرار گرفتند، زیرا مقامات از قدرت و اختیار برخوردار بودند تا افراد را بدون برخورداری از محاکمه مقتضی و منصفانه، بدون ادله مجازات و حبس نمایند (بعنوان مثال، اعمال ۱۶: ۲۲، ۲۳).

`عبرانیان باب ۱۱: ۲۴ تا ۲۶ و اول پطرس ۴: ۱۴، ۱۶ را بخوانید. چگونه تجربیات موسی و خوانندگان کتاب اول پطرس به ما کمک می کنند تا درک کنیم به چه علت ایمانداران مسیحی مورد آزار و اذیت قرار گرفتند؟`

«متحمل شدن ملامت مسیح» صرفاً به معنای شناخت خود مسیح و تحمل آزار، اذیت، توهین، و تحقیری است که قطعا در ارتباط با آنست. خصومت و دشمنی عموم علیه مسیحیان نتیجه تعهدات مذهبی متمایز مسیحیان بود. مردم می توانند از اعمال مذهبی که درک نمی کنند یا به خاطر سبک زندگی و اخلاقیاتی که میتواند باعث احساس گناه و تحقیر دیگران شود، آزرده خاطر شوند. تا اواسط قرن اول میلادی، تاکتیوس مسیحیان را بخاطر «نفرت از بشریت» مقصر می دانست. – ترجمه آلفرد جی. چرچ و ویلیام جی. برودریب، آثار کامل تاکیتوس، (نیویورک: کتابخانه مدرن، ۱۹۴۲) سالنامه ۱۵.۴۴.۱. علت دقیق این اتهام هرچه که باشد، قطعا صحیح نیست، بسیاری از مسیحیان اولیه، مانند کسانیکه پولس این نامه را خطاب به آنها نوشته بود، به خاطر ایمانشان متحمل آزار و اذیت شدند.

`هرکس، مسیحی یا غیر مسیحی، رنج می برد. به هر حال، رنج بردن به خاطر مسیح، به چه معناست؟ چقدر از رنجی که به خاطر مسیح متحمل می شویم، به انتخاب خود ما بوده است؟`