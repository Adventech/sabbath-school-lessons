---
title:  نامه ای به عبرانیان و به ما
date:  25/12/2021
---

### مطالعه این هفته
عبرانیان ۲: ۳، ۴؛ اول پطرس ۴: ۱۴، ۱۶؛ عبرانیان ۱۳: ۱ تا ۹، ۱۳؛ اول پادشاهان ۱۹: ۱ تا ۱۸؛ عبرانیان ۳: ۱۲ تا ۱۴؛ اعداد ۱۳.

> <p>آیه حفظی</p>
> « زیرا که شما را صبر لازم است تا ارادة خدا را بجا آورده، وعده را بیابید » (عبرانیان ۱۰: ۳۶).

آیا تا به حال تصور کرده اید که شنیدن موعظه عیسی یا یکی از رسولان بطور زنده چگونه خواهد بود؟ ما گزیده ای از نوشته ها و برخی از موعظه های آنها را داریم، اما اینها فقط بخشی کوچک و محدودی می بود که از زبان آنها شنیده می شد. با اینحال، خداوند در کلام خود حداقل یک موعظه کامل را برای ما حفظ کرده است: نامه پولس به عبرانیان.

پولس، نویسنده عبرانیان، از نامه خود به عنوان «کلام نصیحت آمیز» یاد کرده است (عبرانیان ۱۳: ۲۲). این عبارت برای شناخت نوع موعظه، هم در کنیسه (اعمال ۱۳: ۱۵)و هم در عبادات مسیحیان (اول تیموتائوس ۴: ۱۳) بکار گرفته شده است. بنابراین، از عبرانیان به عنوان نخستین «موعظه کامل مسیحی» که ما در دست داریم، بحث شده است. نامه به عبرانیان خطاب به ایماندارانی بود که عیسی را پذیرفتند و بعد مشکلاتی را تجربه کردند. برخی در عموم تحقیر شده و مورد اهانت و آزار قرار گرفتند (عبرانیان ۱۰: ۳۲ تا ۳۴). برخی دیگر با مشکلات مالی روبرو شدند (عبرانیان ۱۳: ۵، ۶). بسیاری خسته شده و ایمان خود را زیر سوال بردند (عبرانیان ۳: ۱۲، ۱۳). آیا امروز همین موضوع می تواند در مورد هر کدام از ما نیز صدق کند؟

به هر حال، رسول در خطبه ای تکان دهنده آنها را به چالش کشید، (و بعدها به ما تعمیم یافت) تا در ایمان به عیسی پایدار بمانند و نگاه خود را به عیسی معطوف کنند که اکنون در قُدس آسمانی حضور دارد.