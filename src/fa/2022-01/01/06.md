---
title:  این روزهای آخر
date:  30/12/2021
---

`عبرانیان ۱: ۲؛ عبرانیان ۹: ۲۶ تا ۲۸؛ عبرانیان ۱۰: ۲۵، ۳۶ تا ۳۸؛ و عبرانیان ۱۲: ۲۵ تا ۲۸ را بخوانید. پولس در اینجا، بخصوص در مورد زمان، بر چه نکته ای تاکید می کند؟`

عنصر بسیار مهمی وجود دارد که پولس رسول بر آن تاکید دارد، اینکه فوریت را به توصیه خود می افزاید: خوانندگانی که درست در «ایام آخر» زندگی می کنند (عبرانیان ۱: ۲) و وعده هایی که در شرف تحقق هستند (عبرانیان ۱۰: ۳۶ تا ۳۸). همانطور که خواهیم دید، قابل توجه است که پولس در سراسر این رساله مخاطبان خود را با نسلی که در صحرای سینا بودند مقایسه می کند که درست قبل از عبور از مرز کنعان، منتظر و آماده برای ورود به سرزمین موعود ایستاده بودند. او به آنها یادآوری می کند، «زیرا پس از اندک زمانی «او که باید بیاید، خواهد آمد و تأخیر نخواهد کرد» (عبرانیان ۱۰: ۳۷). و سپس آنها را تشویق می کند: «لیکن ما از کسانی نیستیم که به عقب برمیگردند و هلاک میشوند، بلکه از آنانیم که ایمان دارند و حیات مییابند» (عبرانیان ۱۰: ۳۹). این آخرین توصیه، به خوانندگان و به ماست و خطراتی را که قوم خدا درست قبل از تحقق کامل وعده های خدا از نظر تاریخی تجربه کرده اند را یادآوری می کند.

کتاب اعداد دقیقاً درباره این موضوع بحث می کند. سوابق کتاب مقدسی نشان می دهد که دو بار، درست قبل از ورود به سرزمین موعود، اسراییل شکست های مهمی را متحمل می شود. بار نخست، که در اعداد باب ۱۳ و ۱۴ ثبت شده، درباره شک و تردیدهایی که چندین تن از رهبران در میان قوم منتشر می کنند و باعث لغزش ایمان بنی اسرائیل می شود، با ما صحبت می کند. در نتیجه، قوم تصمیم می گیرد تا یک رهبر جدید تعیین کند و به مصر برگردد، درست در لحظه ای که قصد ورود به کنعان را داشتند.

دومین بار، بنی اسرائیل با پرستش بعل فغور درگیر هوای نفس و پرستش خدایان دروغین شد (اعداد ۲۴، ۲۵). در حالیکه بلعام قادر نبود لعنتی برای بنی اسراییل بیاورد، شیطان توانست بااستفاده از وسوسه های شهوانی، اسراییل را به سوی عبادت دروغین و گناه سوق دهد و موجب نا خشنودی و خشم خداوند شد.

پولس به خوانندگان عبرانی در مورد دو خطر مهم هشدار می دهد. نخست، او آنها تشویق و ترغیب می کند که ایمان و اعتقادشان را محکم نگاه دارند و چشمهایشان را به عیسی بدوزند (عبرانیان ۴: ۱۴، عبرانیان ۱۰: ۲۳؛ عبرانیان ۱۲: ۱ تا ۴). دوم، او از آنان می خواهد تا از فسق و فساد و حرص و طمع دوری کنند (عبرانیان ۱۳: ۴ تا ۶). سرانجام، وی آنها را به پیروی و اطاعت از رهبران خود ترغیب می کند (عبرانیان ۱۳: ۷، ۱۷).

`با توجه به درک ما از وضعیت مردگان – و اینکه به محض بستن چشم با مرگ، مرحله بعدی که می دانیم بازگشت ثانویه مسیح است – چرا می توانیم بگوییم که همه مردم در دوران «ایام آخر» زندگی کرده اند؟`