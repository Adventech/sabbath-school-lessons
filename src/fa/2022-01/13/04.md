---
title:  رهبران خود را بیاد داشته باشید
date:  22/03/2022
---

`عبرانیان ۱۳: ۷ تا ۱۷ را بخوانید. رابطه ما با رهبرانمان چگونه باید باشد؟`

عبرانیان ۱۳: ۷ تا ۱۷ حاوی توصیه ای برای احترام و اطاعت از رهبران جماعت است. این امر با دعوت به «یادآوری» از رهبران گذشته که کلام خدا را برای آنها بیان کرده اند شروع و با دعوت به «اطاعت» از رهبران حاضر پایان می گیرد (عبرانیان ۱۳: ۱۷). رهبران گذشته به احتمال زیاد کسانی هستند که در ابتدا کلام خدا را موعظه کردند و کلیسا های مسیحی را تاسیس کردند. دعوت به «یادآوری» آنها صرفاً به منظور به خاطر سپردن آنها در ذهن و یا ادای احترام ظاهری به آنها نیست. پولس توضیح می دهد که مردم باید با در نظر گرفتن ثمرات رفتار و کردار آنها و پیروی از ایمان آنها، ایشان را «بیاد آورند».

برای پولس، بزرگترین عمل در یادآوری و تکریم آنها، پیروی و تلقید از آنهاست. به این ترتیب، پولس رهبران بنیانگذار کلیساهای مسیحی را به فهرست قهرمانان وفادار و با ایمان اضافه کرده است که ایمانداران باید آنها را با دقت در نظر بگیرند. این فهرست شامل قهرمانان ایمان عبرانیان ۱۱، و عیسی، الگوی کامل ایمان، در عبرانیان باب ۱۲ می باشد. نویسنده علاوه بر این اشاره می کند که عیسی «دیروز و امروز و تا ابد همان است» (عبرانیان ۱۴: ۸). او کاملا در تضاد با معلمین دروغین است که با گذشت زمان تغییر می کنند و آموزه ها و «تعالیم آنها عجیب و گوناگون» است (عبرانیان ۱۳: ۹).

دعوت به یادآوری رهبران در عبرانیان ۱۳: ۷ با عبارات و اصطلاحات قویتری در بخش پایانی بیان شده است. به ایمانداران اطاعت از رهبران توصیه شده است، زیرا رهبران مراقبان جان های آنها هستند. رهبران در اینجا به عنوان شبانانی توصیف شده اند که مسئولیت بهبودی و سلامت روحانی جماعت، گله، خود را برعهده دارند و برای شرایط روحانی آنها در برابر خداوند مسئولیت دارند (همچنین به اول پطرس ۵: ۱ تا ۴؛ اول قرنتیان ۳: ۱۰ تا ۱۵ مراجعه کنید). مطمئناً، این نظریه باید در مورد همه رهبران کلیسای ما و همچنین در همه سطوح گروه های مسیحی امروزی صدق کند.

شرایطی محیطی آن زمان همچنین نشان می دهد که این رهبران شبانان کوچکی هستند که تحت رهبری عیسی، «شبان اعظم گوسفندان» خدمت می کنند (عبرانیان ۱۳: ۲۰). تلفیق مراقبت و وفاداری از سوی رهبران و اطاعت و اعتماد اعضا به آنها منجر به رضامندی می شود. این ممکن است به این معنا باشد که رهبران قادر خواهند بود با «خوشی» به جماعت مسیحی خدمت کنند، یا اینکه آنها با شادی و نه با غم و اندوه از جماعت با خداوند سخن گویند.

`چه کاری می توانید برای تقویت یا بهبودی روابط رهبران و اعضای کلیسای خود و همچنین رهبران سراسر جهان انجام دهید؟`