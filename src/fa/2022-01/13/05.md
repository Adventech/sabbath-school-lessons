---
title:  مراقب تعلیمات گوناگون و عجیب باشید
date:  23/03/2022
---

`عبرانیان باب ۱۳: ۹؛ عبرانیان ۲: ۹؛ عبرانیان ۴: ۱۶؛ و عبرانیان ۶: ۱۹، ۲۰ را بخوانید. فیض چگونه حاصل می شود؟ قلب ما چگونه قوت می گیرد؟`

رابطه بین تعلیمات غلط و رسوم مربوط به خوردن غذا، که در عبرانیان ۱۳: ۹ ذکر شده است، احتمالا به تمایز بین خوراکی های پاک و ناپاک اشاره نمی کند. چرا؟

نخست، ظاهراً به نظر نمی رسد که پولس در نامه خود به تمایز بین خوراکی های پاک و ناپاک توجه داشته باشد.از کتاب اعمال باب ۱۵ می فهمیم که کلیسای اولیه مسیحی هم تایید کرده است که ایمانداران از طریق فیض رستگار می شوند (اعمال ۱۵: ۷ تا ۱۱) و هم اینکه آنها باید به رعایت مقررات مربوط به خوراکیها ادامه می دادند (اعمال ۱۵: ۱۹، ۲۰). تمایز بین خوراکی های پاک و ناپاک و سایر مقررات کتاب مقدس با لطف و رحمت خداوند تضادی ندارند. در حقیقت، پولس اظهار می دارد که عهد جدید، احکام را در قلبها قرار داده است (عبرانیان ۸: ۱۰ تا ۱۲). با اینحال، آنچه نویسنده به وضوح بیان می کند اینست که قربانی حیوانات و شفاعت کاهنان لاوی در خیمه مقدس با قربانی کامل و برتر و شفاعت کهانتی عیسی جایگزین شده است (عبرانیان ۸: ۴، ۵؛ عبرانیان ۱۰: ۱ تا ۱۸).

دوما، این متن نشان می دهد که پولس از مخاطبان انتقاد می کند نه به این خاطر که از برخی خوراکی ها اجتناب کنند بلکه می خواهد آنها به امید به دست آوردن فیض یا شایستگی از آنها استفاده کنند و در آنها مشارکت داشته باشند (عبرانیان ۱۳: ۹). او احتمالا نسبت به شرکت در مراسم آیینی و مذهبی یهودیان هشدار می دهد که در ادامه قربانی حیوانات در معبد تجلیل می شد، و قرار بود باعث مزایای روحانی یا فیض شوند. اما لطف و رحمت از طریق این خوراکیها حاصل نمی شود؛ فیض فقط از طریق قربانی شدن و شفاعت کاهن ما عیسی مسیح بدست می آید. ایمانداران دارای «مذبح» (عبرانیان ۱۳: ۱۰)، صلیب مسیح هستند که به موجب آن می توانند بخورند و تا ابد زنده بمانند (یوحنا ۶: ۴۷ تا ۵۸).

در عبرانیان، «فیض» از سوی تخت خداوند می آید (عبرانیان ۴: ۱۶). این فیض، به واسطه مسیح، «لنگر»، «مطمئن و استوار» است، که به خود تخت فیض خدا متصل است (عبرانیان ۶: ۱۹، ۲۰ را با عبرانیان ۴: ۱۶ مقایسه کنید). این فیضی است که ما از طریق قربانی شدن مسیح دریافت می کنیم، و در قلبهای ما ثبات و اطمینان ایجاد می کند. هنگامی که قلب از این طریق «استوار» می شود، دیگر توسط تعالیم جدید «از راه راست منحرف نمی شود» (عبرانیان ۱۳: ۹)، و از «راه خدا دور» نخواهد شد (عبرانیان ۲: ۱).

`برروی قربانی کامل عیسی مسیح تامل کنید. چرا، پس، این نظریه که هر کار دیگری که به این قربانی «اضافه» کنیم، مغایر انجیل و فیضی است که از طریق عیسی دریافت می کنیم؟`