---
title:  محبت برادرانه همچنان برقرار باشد
date:  19/03/2022
---

### مطالعه این هفته
عبرانیان ۱۳؛ رومیان ۱۲: ۱۳؛ افسسیان ۵: ۳ تا ۵؛ اول پطرس ۵: ۱ تا ۴؛ عبرانیان ۲: ۹؛ عبرانیان ۴: ۱۶؛ غلاطیان ۲: ۲۰.

> <p>آیه حفظی</p>
> «محبت برادرانه همچنان برقرار باشد» (عبرانیان ۱۳: ۱).

فصل ۱۳ عبرانیان با نصیحت رسول خاتمه می یابد: «محبت برادرانه همچنان برقرار باشد» (عبرانیان ۱۳: ۱). او در سراسر رساله خود تایید کرده است که ما اهل بیت پادشاه – کاهن اعظم – عیسی مسیح و خواهران و برداران او هستیم. تصور نویسنده از مخاطبان تنها یک گروه از افرادی نیست که برای نجات خود رابطه ای فردی با عیسی داشته اند ، بلکه آنان را بعنوان یک خانواده، یا خاندانی معرفی می کندکه با هم نجات یافته اند. پولس آنچه که عیسی برای ما انجام داده است را «محبت برادرانه» توصیف کرده است: او «عار ندارد که آنان را برادر بخواند» (عبرانیان ۲: ۱۱). بنابراین، ایمانداران باید آنچه را که عیسی برای آنان انجام داد نیز برای یکدیگر انجام دهند .

در سراسر نامه، محبت برادرانه شامل «تشویق و ترغیب یکدیگر» است تا هیچکس فریب گناه را نخورده و از فیض خداوند غافل نشود (عبرانیان ۳: ۱۳؛ عبرانیان ۱۰: ۲۴، ۲۵؛ عبرانیان ۱۲: ۱۵ تا ۱۷). در فصل ۱۳، این امر عناصر بی شماری را در بر می گیرد: مهمان نوازی (عبرانیان ۱۳: ۲)، دیدار و حمایت از زندانیان و ستمدیدگان (عبرانیان ۱۳: ۳)، ارج نهادن به پیوند ازدواج و وفاداری به آن (عبرانیان ۱۳: ۴)، پرهیز از حرص و طمع (عبرانیان ۱۳: ۵، ۶)، و به یاد داشتن و اطاعت از رهبران کلیسا (عبرانیان ۱۳: ۷ تا ۱۷)، و دعا برای خود نویسنده (عبرانیان ۱۳: ۱۸، ۱۹).