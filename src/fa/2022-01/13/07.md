---
title:  اندیشه هایی فراتر
date:  25/03/2022
---

پس از نزول روح القدس زمانی که حواریون برای بشارت نجات دهنده زنده پا پیش نهادند، یکی از خواسته هایشان نجات جان ها بود. آنان در شیرینی مصاحبت با مقدسین شادمان بودند. آنها حساس، با ملاحظه، از خودگذشته و خواهان انجام هر ایثاری برای حقیقت بودندو آنها در مصاحبت روزانه خود با یکدیگر محبتی را که مسیح بر آنان امر کرده بود از خود بروز دادند. آنها با استفاده از گفته ها و اعمال عاری از خودخواهی سعی کردند این محبت را در قلب های دیگران برانگیزند. ...

ولی بتدریج تغییر پیش آمد و ایمانداران شروع به جستجوی معایب در دیگران کردند. تمرکز بر روی اشتباهات، جا را برای دادن انتقادات نامهربان باز کرد و آنان نجات دهنده و محبتش را فراموش کردند، در نتیجه در خصوص تشریفات ظاهری سختگیرتر شده و به تئوری ایمان بیشتر از آنجام آن دقیق تر شدند. در شور و اشتیاقشان برای محکوم کردن دیگران، خطاهای خود را نادیده گرفتند و محبت برادرانه ای را که مسیح مقرر کرده بود از دست دادند و غم انگیزتر از همه اینکه از گمراهی شان ناآگاه بودند. نمی دانستند که آن خوشحالی و شادی داشت از زندگی هایشان رخت بر می بست و با انسداد ورود محبت خدا به قلب هایشان به زودی در تاریکی قدم خواهند زد.

یوحنا متوجه شد که محبت برادرانه در کلیسا رو به زوال بود و نیاز دائمی این محبت را به ایمانداران یادآور شد. نامه هایشان به کلیسا سرشار از این اندیشه هاست. او می نویسد: «ای حبیبان، یکدیگر را محبت نمائیم زیرا که محبت از خداست و هر که محبت می نماید از خدا مولود شده است و خدا را می شناسد و کسی که محبت نمی نماید خدا را نمی شناسد زیرا خدا محبت است. و محبت خدا به ما ظاهر شده است به اینکه خدا پسر یگانه خود را به جهان فرستاده است تا به وی زیست نمائیم. و محبت در همین است، نه آنکه ما خدا را محبت نمودیم بلکه اینکه او ما را محبت نمود و پسر خود را فرستاد تا کفاره گناهان ما شود. ای حبیبان، اگر خدا با ما چنین محبت نمود، ما نیز می باید یکدیگر را محبت نمائیم».

**سوالاتی برای بحث:**

`۱. زندگی مسیحی اغلب رابطه شخصی و فردی بین عیسی و ایماندار تلقی می شود. با اینحال، این تنها یک جنبه از زندگی مسیحی است. چرا مهم است که به خاطر بسپاریم که خداوند ما را به صورت جمعی هدایت می کند؟ وظایف من در قبال گروه چه هستند؟ چه انتظاری از گروه باید داشته باشم؟`

`۲. بهترین شاخص ها که نشان دهنده اینست که محبت برادرانه در یک جماعت قوت و قدرت است، چه هستند؟ برای تهیه فهرست آن در کلاس روز سبت آماده شوید.`

`۳. محبت برادرانه واقعی چگونه است؟ خصوصیات، علل و ثمرات آن چه هستند؟ چگونه می توانید آنرا از محبت برادرانه کاذب تشخیص دهید؟`