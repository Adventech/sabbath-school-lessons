---
title:  اندیشه هایی فراتر
date:  21/01/2022
---

عبرانیان باب ۲: ۱۳ حاوی سخنان عیسی خطاب به پدرش می باشد که در مورد برادرانش صحبت می کند: «اینک من، و فرزندانی که خدا به من داده است» (عبرانیان ۲: ۱۳). پاتریک گری عقیده دارد که در اینجا عیسی بعنوان ولی و سرپرست برادرانش توصیف شده است. براساس نظام رومیان tutela impuberum در هنگام مرگ پدرشان، «یک سرپرست، اغلب بعنوان برادر بزرگتر، مسئولیت مراقبت فرزندان خردسال و ارثیه آنها را تا رسیدن به سن بلوغ عهده دار می شد، بنابراین وظیفه طبیعی برادر بزرگتر برای مراقبت از خواهر و برادر کوچکترش افزایش می یافت» (ترس الهی: رساله به عبرانیان و نقدهای خرافات یونانی-رومی [آتلانتا: انجمن ادبیات کتاب مقدس ، ۲۰۰۳) ، ص. ۱۲۶). این توضیح می دهد که چرا عبرانیان از ما هم بعنوان خواهر و برادر عیسی و هم بعنوان فرزندان او یاد می کند. همانطور که برادر بزرگتر ما عیسی قیم، سرپرست، و محافظ ما است.

«مسیح به زمین آمد، طبیعت انسانی ما را بر خود گرفت و بعنوان نماینده انسان در حضور خداوند ایستاده، تا در مجادله با شیطان نشان دهد که انسان، همانگونه که خدا او را آفریده، به پدر و پسر ملحق شده است و می تواند از الزامات الهی اطاعت کند» اِلن جی وایت، پیامهای برگزیده، جلد ۱، ص. ۲۵۳.

«مسیح در طول زندگی و تعالیم خود، نمونه كاملی از خدمت فداكارانه را كه از خداوند سرچشمه گرفته بود، به انسان عطا كرده است. خداوند در انزوا تنها برای خودش زندگی نمی كند. او با آفرینش جهان و حمایت كردن از تمامی مخلوقات، بی وقفه در حال خدمت به دیگران است. او آفتاب خود را بر بدان و نیكان می تاباند و باران خود را «بر عادلان و بدكاران می باراند» (متی ۵ آیه ۴۵). چنین خدمت ایده آلی را خدا به پسر خویش محول كرده است. عیسی می بایستی مسئولیت رهبری انسان را به عهده بگیرد تا با سرمشق قرار دادن خود، مفهوم خدمت را به انسان تعلیم دهد» الن جی وایت، آرزوی اعصار، ص. ۸۱۷.

**سوالاتی برای بحث:**

`۱. عبرانیان به ما می گوید که عیسی برای نجات ما، برادر ما شد. در مورد معنا و مفهوم آنچه که خدا برای رستگاری و نجات ما انجام داده است، بیاندیشید. پس، چرا رد این واقعیت شگفت انگیز به معنای اشتباهی تلخ و غم انگیز است؟`

`۲. چرا برای ما مهم است که عیسی همچون ما «برده ای که به گناه فروخته شد» (رومیان ۷: ۱۴) به دنیا نیامده باشد؟ درباره موسی و اینکه چرا برای فرزندان اسراییل مهم بود که او مانند آنها برده نباشد، بیاندیشید. چگونه حکایت موسی، به گونه ای، به ما کمک می کند تا آنچه که عیسی برای ما انجام داده است را درک کنیم؟`

`۳. بر روی نقش رنج در زندگی بیشتر تامل کنید. چرا نباید هرگز تصور کنیم که رنج و مصیبت، به خودی خود، خوب است، حتی اگر گاهی اوقات ثمرات خوبی را به ارمغان آورد؟`