---
title:  با رنج و مصایب به کمال رسیدن
date:  19/01/2022
---

`عبرانیان باب ۲: ۱۰، ۱۷، ۱۸ و عبرانیان باب ۵: ۸، ۹ را بخوانید. رنج و مصیبت در زندگی عیسی چه عملکردی داشت؟`

رسول می گوید که خداوند عیسی را «از طریق آلام کامل گرداند». این عبارت شگفت انگیز است. نویسنده می گوید که عیسی «فروغ جلال خداوند و مظهر کامل ذات اوست» (عبرانیان ۱: ۳) و اینکه او بی گناه، بی عیب و نقص، پاک و قدوس است (عبرانیان ۴: ۱۵؛ عبرانیان ۷: ۲۶ تا ۲۸؛ عبرانیان ۹: ۱۴؛ عبرانیان ۱۰: ۵ تا ۱۰). عیسی مجبور نبود بر هر نوع ضعف و نقص روحانی یا اخلاقی غلبه کند. او از نظر روحانی و اخلاقی کاملا وارسته، عالی، و کامل بود.

با وجود این، کتاب عبرانیان می گوید که عیسی تحت یک روند «کامل گردید» تا بدین طریق آماده نجات ما شود. عیسی از آن جهت کامل بود که او مجهز و آماده شده بود تا منجی ما شود.

۱. عیسی از طریق تحمل رنج به «کمال» رسید تا فرمانده نجات ما شود (عبرانیان ۲: ۱۰). عیسی مجبور بود بعنوان قربانی بر روی صلیب جان خود را بدهد تا پدر بتواند وسیله ای قانونی برای نجات ما داشته باشد. عیسی تنها قربانی کامل بود. بعنوان خدا، عیسی می توانست ما را داوری کند؛ اما، به دلیل از خودگذشتگی خود، همچنین می تواند ما را نجات دهد.

۲. عیسی اطاعت را از طریق تحمل رنج آموخت (عبرانیان ۵: ۸). اطاعت به دو دلیل لازم بود. نخست، اطاعت، فداکاری او را قابل قبول کرد (عبرانیان ۹: ۱۴؛ عبرانیان ۱۰: ۵ تا ۱۰). دوم، رنجهای او، وی را قادر ساخت تا الگوی ما شود (عبرانیان ۵: ۹). عیسی اطاعت را «آموخت» زیرا قبلا هرگز آنرا تجربه نکرده بود. بعنوان خدا، باید از چه کسی اطاعت می کرد؟ بعنوان پسر ابدی و جاودان خدا، کسی که با خدا یکی بود، بعنوان حاکم جهان از او اطاعت می شد. بنابراین، عیسی از درجه نافرمانی به مرتبه اطاعت ارتقاء نیافت، بلکه از حاکمیت، اقتدار، و سلطه به سوی تسلیم و اطاعت رفت. پسر متعال خدا پسر مطیع انسان شد.

۳. تحمل رنج و غلبه بر وسوسه، عیسی را قادر ساخت تا کاهن اعظم و مهربان و وفادار ما باشد (عبرانیان ۲: ۱۷، ۱۸). رنجها و مصیبتها عیسی را بخشنده تر و مهربانتر نکرد. برعکس، به دلیل رحمت عیسی بود که او داوطلبانه، مرگ برروی صلیب را از ابتدای خلقت پذیرفت تا ما را نجات دهد (عبرانیان ۱۰: ۵ تا ۱۰؛ با رومیان ۵: ۷، ۸ مقایسه کنید). با اینحال، از طریق تحمل رنجها بود که واقعیت محبت برادرانه عیسی حقیقتا ابراز و آشکار گردید.

`اگر عیسای بی گناه متحمل رنج شد، ما، بعنوان گناهکار، مطمئنا، متحمل رنج خواهیم شد. چگونه می توانیم بیاموزیم که مصیبتهای زندگی را تحمل کنیم، در حالیکه همزمان امید و اعتماد و اطمینان خود را به پروردگار از دست ندهیم، چه کسی محبت خویش را از طرق مختلف به ما نشان داده است؟`