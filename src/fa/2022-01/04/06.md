---
title:  برادر بعنوان یک اسلوب
date:  20/01/2022
---

دلیل دیگر اینکه عیسی طبیعت انسانی ما را پذیرفت و در میان ما ساکن شد، این بود که او می تواند الگوی ما باشد، تنها کسی که می تواند برای ما الگوی زندگی صحیح در برابر خداوند باشد.

`عبرانیان باب ۱۲: ۱ تا ۴ را بخوانید. به گفته رسول خدا، چگونه باید زندگی مسیحی خود را اداره کنیم؟`

در این آیات، عیسی نقطه اوج و تکامل فهرست طولانی شخصیتهایی است که رسول آنها را بعنوان الگوی ایمان معرفی می کند. این آیات عیسی را «سازنده و کامل کننده ایمان ما» می نامد. کلمه یونانی archegos به معنای(«بوجود آوردنده») همچنین می تواند «پیشوا» ترجمه شود. عیسی پیشوا است به این معنا که پیشرو ایمانداران است. در حقیقت، عبرانیان ۶: ۲۰ عیسی را «پیشرو» ما می نامد. کلمه «کامل کننده» این عقیده را در ذهن ایجاد می کند که عیسی پاکترین شکل ممکن ایمان به خدا را به ما نشان داده است. این آیه به ما می آموزد که عیسی اولین کسی است که مسابقه ما را با موفقیت انجام داده است و هم اینکه او کسی است که هنر زندگی کردن با ایمان را به کمال رسانیده است.

در عبرانیان باب ۲: ۱۳ آمده است: «و باز بر او توکل خواهم کرد.» و «اینک من، و فرزندانی که خدا به من داده است». در اینجا چه اتفاقی می افتد که عیسی چنین می گوید؟

او به خدا توکّل خواهد کرد. این اشاره به اشعیا باب ۸: ۱۷، ۱۸ دارد.

اشعیا این کلمات را در مقابل خطر وحشتناک حمله از سوی اسرائیل شمالی و سوریه بیان می کند (اشعیا ۷: ۱، ۲). ایمان او در مقابل بی ایمانی آحاز پادشاه قرار می گیرد (دوم پادشاهان ۱۶: ۵ تا ۱۸). خداوند آحاز را ترغیب کرده بود که به او اعتماد کند و نشانه یا علامتی را از او بخواهد که نشان دهد که عیسی نجات دهنده اوست (عیسی ۷: ۱ تا ۱۱). خدا قبلا به او، عیسی را بعنوان پسر داوود وعده داده بود که آحاز را همچون پسر خویش محافظت خواهد کرد. اکنون، خداوند با رحمت و محبت به آحاز پیشنهاد می داد که این وعده را با خواستن یک نشانه برای او تائید کند. با اینحال، آحاز از درخواست این نشانه امتناع ورزید و در عوض، «آحاز قاصدانی نزد تِغلَتفِلاسِر پادشاه آشور فرستاد با این پیغام که: «من خدمتگزار تو و همچون پسر توام» (دوم پادشاهان ۱۶: ۷). چقدر ناراحت کننده و اندوهناک است! آحاز پسرِ تغلت فلاسر بودن را به پسر خداوند بودن ترجیح می دهد.

با اینحال، عیسی به خداوند و وعده او اعتماد می کند که می گوید دشمنان او را زیر پاهای او قرار خواهد داد (عبرانیان ۱: ۱۳؛ عبرانیان ۱۰: ۱۲، ۱۳). خداوند همان وعده را به ما داده است، و ما باید همانطور که عیسی با ایمان آنرا پذیرفت ما هم با ایمان آنرا بپذیریم (رومیان ۱۶: ۲۰).

`چگونه می توانیم بیاموزیم که به خدا اعتماد کنیم، اما با انتخاب های روزمره که بازتاب دهنده این اعتماد باشد؟ تصمیم مهم بعدی که باید بگیرید چیست؟ و چگونه می توانید اطمینان حاصل کنید که اعتماد شما به خدا را نشان می دهد؟`