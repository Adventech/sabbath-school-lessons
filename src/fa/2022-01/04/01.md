---
title:  عیسی ، برادر وفادار ما
date:  15/01/2022
---

### مطالعه این هفته
لاویان ۲۵: ۲۵ تا ۲۷؛ عبرانیان ۲: ۱۴ تا ۱۶؛ عبرانیان ۱۱: ۲۴ تا ۲۶؛ اول قرنتیان ۱۵: ۵۰؛ عبرانیان ۵: ۸، ۹؛ عبرانیان ۱۲: ۱ تا ۴.

> <p>آیه حفظی</p>
> «از آنجا که فرزندان از جسم و خون برخوردارند، او نیز در اینها سهیم شد تا با مرگ خود، صاحب قدرت مرگ یعنی ابلیس را به زیر کِشد» (عبرانیان ۲: ۱۴).

عبرانیان باب ۱ از عیسی به عنوان پسر خدا، حاکم فرشتگان، و «فروغ جلال خدا و مظهر کامل ذات او» صحبت می کند (عبرانیان ۱: ۳). در عبرانیان باب ۲، عیسی پسر انسان است، که مقام او اندکی کم تر از فرشتگان است و طبیعت انسان با تمامی ضعف هایش و حتی فانی بودن آنرا پذیرفت (عبرانیان ۲: ۷).

عبرانیان باب ۱، خدا درباره عیسی می گوید: «تو پسر من هستی» (عبرانیان ۱: ۵). در عبرانیان باب ۲، عیسی از فرزندان انسان به عنوان «برادران» خود یاد می کند (عبرانیان ۲: ۱۲).

در عبرانیان باب ۱، پدر حاکمیت الهی پسر را اعلام می کند (عبرانیان ۱: ۸ تا ۱۲). در عبرانیان باب ۲، پسر وفاداری خود را به پدر تایید می کند (عبرانیان ۲: ۱۳).

در عبرانیان باب ۱، عیسی پروردگار، خالق، نگهدارنده، و حاکم الهی است. در عبرانیان باب ۲، عیسی کاهن اعظم انسان، رحیم و امین است.

بطور خلاصه، توصیف عیسی مسیح به عنوان یک برادر وفادار و مهربان، توصیف پسر را به عنوان تجلی غایی خدای خالق ابدی به تصویر می کشد (عبرانیان ۱: ۱ تا ۴).