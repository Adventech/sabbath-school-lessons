---
title:  برادری که ما را از گرو در می آورد
date:  16/01/2022
---

`لاویان ۲۵: ۲۵ تا۲۷، ۴۷ تا ۴۹ را بخوانید. چه کسی می تواند فردی را که دارایی یا آزادی خود را از دست داده است، از گرو در آورد؟`

در شریعت موسی قید شده بود، اگر شخصی آنقدر فقیر بود که برای زنده ماندن مجبور بود اموالش را بفروشد و یا حتی خودش را گرو بگذارد، هر پنجاه سال، در سال یوبیل، میتوانست آن مال یا آزادی خود را پس بگیرد. سال یوبیل، یک سبت «بزرگ» بود که در آن بدهی ها بخشیده می شد، املاک پس گرفته می شدند و آزادی اسیران اعلام می شد.

با اینحال پنجاه سال زمان طولانی برای انتظار بود. به همین دلیل در شریعت موسی نیز قید شده بود که نزدیکترین خویشاوند می تواند بخشی را که هنوز بدهکار است بپردازد و بنابراین، خیلی زودتر می توانست بدهی خود را بازپرداخت کند.

همچنین نزدیکترین خویشاوند کسی بود که اجرای عدالت در مورد قاتل را تضمین می کرد. او خونخواه مقتول بود و قاتلِ خویشاوندِ نزدیکِ خود را تعقیب می کرد تا او را بیابد و مجازات کند (اعداد ۳۵: ۹ تا ۱۵).

`عبرانیان ۲: ۱۴ تا ۱۶ را بخوانید. در این آیات، عیسی و ما چگونه توصیف شده ایم؟`

این آیات ما را به عنوان اسیران شیطان، اما عیسی را به عنوان فدیه دهنده و نجات دهنده ما توصیف می کند. وقتی آدم مرتکب گناه شد، انسانها تحت کنترل قدرت شیطان قرار گرفتند. در نتیجه، ما قدرت مقاومت در برابر گناه را نداشتیم (رومیان ۷: ۱۴ تا ۲۴). بدتر از آن، ما نمی توانستیم مجازات مرگ که مزد گناه ما بود را پرداخت کنیم (رومیان ۶: ۲۳). بنابراین، ظاهراً وضعیت ما ناامید کننده بود.

اما عیسی طبیعت انسانی ما را پذیرفت و گوشت و خونی مانند ما شد. او نزدیکترین خویشاوند ما شد و ما را آزاد کرد. عیسی عار نداشت که ما را «برادران» خود بنامد (عبرانیان ۲: ۱۱).

از طرفی دیگر، عیسی با در بر گرفتن ماهیت ما و آزاد کردن ما، ماهیت الهی خود را نیز آشکار کرد. در عهد عتیق، نجات دهنده واقعی اسرائیل، نزدیکترین خویشاوند آنها، یهوه است (مزمور ۱۹: ۱۴؛ اشعیا ۴۱: ۱۴؛ اشعیا ۴۳: ۱۴؛ اشعیا ۴۴: ۲۲؛ ارمیا ۳۱: ۱۱؛ هوشع ۱۳: ۱۴).

`از چه راههایی می توانید، واقعیت این تجربه را فرا بگیرید که چقدر مسیح می تواند به شما نزدیک باشد؟ چرا داشتن این تجربه برای ایمان شما بسیار مهم است؟`