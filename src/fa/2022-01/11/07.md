---
title:  اندیشه هایی فراتر
date:  11/03/2022
---

«با ایمان متعلق به مسیح شده اید و با ایمان در او رشد کرده اید – با دریافت کردن و ارزانی داشتن. شما همه چیز را باید ببخشید، - قلبتان، خواسته تان، خدمت تان، - خود را به او با اطاعت ارزانی نماید با تمامی خواسته های او؛ و شما باید همه چیز را بگیرید – مسیح، پری تمامی برکات، تا در قلبتان ساکن شود، تا قوت تان بشود، عدالت تان بشود، کمک کننده همیشگی تان بشود، - تا به شما قوت بدهد تا اطاعت کنید» - الن جی وایت، گام هایی بسوی مسیح، صفحه ۷۰.

«خدا هرگز از ما نمی خواهد تا ایمان داشته باشیم، بدون اینکه شواهد کافی بما بدهد تا بنیانی برای ایمان ما بشود. وجود او، شخصیت او، حقیقت کلام او، همگی با شهادتی استوار شد که عقل و استدلال ما را می طلبد؛ و این شهادت فراوان است. با این وجود خداوند احتمال شک و تردید را نزدوده است. ایمان ما باید بر اساس شواهد باشد و نه بر اساس ظواهر. کسانی که بخواهند شک کنند فرصت دارند؛ در حالی که کسانی که واقعا مشتاق دانستن حقیقت هستند شواهد بسیاری خواهند یافت که مبنای ایمانشان می شود.

«برای ذهن های فانی ممکن نیست تا بطور کامل شخصیت و یا اعمال یگانه ابدی را درک کند. برای خردمند ترین افراد و ذهنهای فرهیخته، آن موجود مقدس با پوششی از اسرار باقی خواهد ماند.

آیا می توانید با جستجو خدا را بیابید؟ آیا می توانید با کمال خود آن قادر متعال را بیابید؟ به بلندای آسمان خواهد بود؛ چه می توانید بکنید؟ عمیق تر از هاویه خواهد بود؛ چه می توانید بکنید» (ایوب ۱۱: ۷ و ۸) – الن وایت، گام هایی بسوی مسیح، صفحه ۱۰۵).

**سوالاتی برای بحث:**

`۱. یکی از محققان اولیه مسیحی یکبار به لاتین نوشت: Credo ut intelligam، به معنای «من باور می کنم به منظور این که بتوانم دریابم». عبرانیان باب ۱۱: ۳ می گوید که «به ایمان در می یابیم». چه رابطه ای بین ایمان و درک وجود دارد؟ چرا ایمان اغلب قبل از درک مطرح می شود؟ یعنی چرا ما باید گاهی حداقل در ابتدا به آنچه که درک نمی کنیم ایمان داشته باشیم، و سپس درک بیشتری از آن خواهیم داشت؟`

`۲. واژه یونانی pistis هم به معنای «ایمان» و هم «وفاداری» است. چرا هر دو معنا در جستجوی فهمیدن مفهوم زندگی «باایمان» است؟ چگونه مردم در عبرانیان باب ۱۱ با وفاداری خود واقعیت ایمان خود را نشان دادند؟ چگونه ما هم می توانیم همین کار را انجام دهیم؟`

`۳. اگرچه ما می دانیم که ایمان به واسطه فیض خداوند اعطا می شود (رومیان ۱۲: ۳)، در صورت وجود آن، چه نقشی در دریافت و حفظ آن عطیه بازی می کنیم؟`