---
title:  عیسی، بانی و کامل کننده ایمان ما
date:  10/03/2022
---

`عبرانیان باب ۱۲: ۱ تا ۳ را بخوانید. خواسته های این آیات از ما چه هستند؟`

اوج روایت ایمان در عبرانیان باب ۱۲ در واقع به عیسی می رسد. پولس نامه خود را با عیسی آغاز می کند، «او که باید بیاید» و او که «تاخیر نخواهد کرد» (عبرانیان ۱۰: ۳۷)، و پولس آنرا با عیسی مسیح «کامل کننده» ایمان ما خاتمه می دهد (عبرانیان ۱۲: ۲). عیسی «اساس و کامل کننده ایمان» است. این بدان معناست که عیسی کسی است که ایمان را ممکن می سازد و او الگو و مظهر کامل یک زندگی ایمانی می باشد. ایمان با عیسی به مفهوم کامل خود رسیده است.

عیسی «بانی» (یا «مولف» یا «پیشاهنگ»)ایمان ما در حداقل سه مفهوم است.

نخست، او تنها کسی است که این مسابقه را به معنای کامل آن به پایان رسانده است. بقیه اشخاصی که در فصل قبل درباره آنها صحبت شد کامل به هدف خود نرسیدند (عبرانیان ۱۱: ۳۹، ۴۰). با این وجود، عیسی وارد آرامش خداوند در ملکوت شده است و در جانب راست تخت پدر نشسته است. ما، همراه با این اشخاص، با عیسی مسیح در آسمان سلطنت خواهیم کرد(مکاشفه ۲۰: ۴).

دوماً، در حقیقت این زندگیِ بی عیب و نقص عیسی مسیح بود که این امکان را برای این افراد فراهم کرده تا در این مسابقه بتوانند شرکت کنند (عبرانیان ۱۰: ۵ تا ۱۴). اگر عیسی مسیح نمی آمد، تلاشها و مبارزات دیگران بی فایده بود.

و سرانجام، عیسی دلیل ایمان ماست. او بعنوان فردی که با خدا یکی بود، وفاداری خود نسبت به ما را ابراز کرد. خدا هرگز در تلاش برای نجات ما نا امید نشد و به همین دلیل، اگر نا امید نشویم و پایدار بمانیم در پایان به پاداش خود خواهیم رسید. عیسی با صبر و شکیبایی ادامه داد و وفادار ماند، حتی وقتی ما که هنوز ما در ایمان نبودیم(دوم تیموتائوس ۲: ۱۳). ایمان ما فقط پاسخی به وفاداری اوست.

در پایان، عیسی «کامل کننده» ایمان است زیرا او با الگوی خود نشان داده است که چگونه با ایمان در مسابقه باید دوید. او چگونه دوید؟ او با گذشتن از همه چیز بخاطر ما، از هر آنچه که به نفع خود بود گذشت (فیلیپیان ۲: ۵ تا ۸). او هرگز مرتکب گناه نشد، هرگز. عیسی محکم نگاه خود را به پاداشی دوخت که شادی پیش روی او از دیدن نجات و رستگاری نسل بشر به لطف و رحمت او بود. بنابراین، او بدرفتاریها، ناسازگاریها، و اهانت ها را متحمل شد؛ او ننگ و عار صلیب را ناچیز شمرد (عبرانیان ۱۲: ۲، ۳).

حال نوبت ماست تا بدویم. گرچه ما هرگز نمی توانیم آنچه که عیسی انجام داد را با قوت و قدرت خود انجام دهیم، اما ما نمونه و الگویی کامل را در پیش روی خود داریم، و پس با ایمان به او، و دوختن نگاه خود به او «همانطور که دیگران قبل از ما انجام دادند» با ایمان پیش می رویم و به وعده های او در مورد پاداش عظیم اعتماد می کنیم.