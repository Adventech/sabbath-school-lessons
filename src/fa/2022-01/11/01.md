---
title:  عیسی، مولف و کامل کننده ایمان ما
date:  05/03/2022
---

### مطالعه این هفته
عبرانیان ۱۰: ۳۵ تا ۳۹، رومیان ۱: ۱۷؛ عبرانیان ۱۱، یوشع ۲: ۹ تا ۱۱؛ عبرانیان ۱۲: ۱ تا ۳.

> <p>آیه حفظی</p>
> «و چشمان خود را بر قهرمان و مظهر کامل ایمان یعنی عیسی بدوزیم که بهخاطر آن خوشی که پیشِ رو داشت، صلیب را تحمل کرد و ننگ آن را ناچیز شمرد و اکنون بر جانب راست تخت خدا نشسته است» (عبرانیان ۱۲: ۲).

احتمالا فصلهای ۱۱ و ۱۲ عبرانیان محبوب ترین فصل های کتاب هستند. آنها زندگی مسیحی را مسابقه ای توصیف می کنند که همه ما در آن شرکت داریم و آنانی که در آن تا آخر وفادار بمانند پاداش خود را دریافت می کنند. آنها همچنین نمایش رستگاری را همچون مسابقه ای توصیف می کنند که در آن افراد با ایمان ، با وجود رنجها و سختیهای گذشته، ثابت قدم مانده اند، اما هنوز پاداش خود را دریافت نکرده اند.

و این به این دلیل است که داستان با ما پایان می یابد، و نه فقط آنها. ما پرده آخر این داستان هستیم. با ورود ما و اجرای آخرین قسمت این مسابقه، و نشستن در جانب راست تخت خداوند همراه عیسی در خط آخر مسابقه، این ماجرا به نقطه عطف خود می رسد. او نه تنها الهام بخش ماست، بلکه برای ما الگویی غایی از نحوه شرکت در این مسابقه را مهیا می کند. او شاهد غایی است که راستی را پاداش می دهد و اینکه او پیشاهنگ ماست که راه را برای ما باز می کند (عبرانیان ۶: ۱۹، ۲۰؛ عبرانیان ۱۰: ۱۹ تا ۲۳).

عبرانیان باب ۱۱ شرح می دهد که ایمان، اعتماد به وعده های خداوند است، حتی اگر هنوز نتوانیم آنها را ببینیم. این درس به بررسی این مسئله خواهد پرداخت، که ایمان چیست و چگونه از طریق الگوهایی در گذشته ولیکن، به طور خاص ، از طریق عیسی، «بانی و کامل کننده ایمان ما» حاصل می شود (عبرانیان ۱۲: ۲).