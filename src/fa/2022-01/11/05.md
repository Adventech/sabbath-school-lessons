---
title:  توسط ایمان راحاب و بقیه
date:  09/03/2022
---

`عبرانیان باب ۱۱: ۳۱ و یوشع باب ۲: ۹ تا ۱۱ را بخوانید. چرا راحاب، یک فاحشه بت پرست، در این آیات در میان شخصیتهای کتاب مقدس گنجانده شده است؟`

راحاب احتمالا غیر منتظره ترین شخصیتی است که در عبرانیان باب ۱۱ می یابیم. راحاب یکی از دو زنی است که به نام به آنها اشاره شده است. او دهمین نفر در این فهرست است، اولین فرد در این فهرست جد و بزرگ خاندان اسراییل است، و هر فرد دیگر در این فهرست جزو صالحان شمرده می شود. وقتی به راحاب می پردازیم در می یابیم که او تنها یک زن بلکه یک فاحشه غیر یهودی است.

شگفت آورترین مطلب اینست که او همچنین کانون موضوع و نقطه عطف این فصل است. این لیست به روش منحصر بفردی سازماندهی شده است. این الگوی تکراری انتظار را در خواننده برای شنیدن این ادعا به اوج می رساند که «یوشع با ایمان مردم را به سرزمین موعود هدایت نمود».

اما این چیزی نیست که این آیه می گوید. در عوض، یوشع نادیده انگاشته می شود و یک روسپی جای او را می گیرد. پس از ذکر نام راحاب، الگوی تکراری عبارت بطور ناگهانی با این عبارت «دیگر چه گویم؟» پایان می گیرد (عبرانیان ۱۱: ۳۲). سپس، پولس به سرعت برخی از نام ها و رویدادهایی را ذکر می کند ولی به تفصیل در مورد آنها شرح نمی دهد.

عمل ایمانی راحاب اینگونه بود که شنید، ایمان آورد و اطاعت کرد، هرچند که ندیده بود. او بلایای مصر، یا نجات در دریای سرخ، یا روان شدن آب از صخره یا نزول نان از آسمان را ندیده بود؛ با اینحال، او باور کرد. او الگوی خوبی برای مخاطبان عبرانی بود، کسانی که نه سخنان عیسی را شنیده بودند و نه معجزات او را دیده بودند، و برای ما نیز همینطور، که هیچیک از این موارد را ندیده ایم.

«راحاب فاحشه ای بود که در نزدیکی دروازه شهر اریحا زندگی می کرد. او دو جاسوس بنی اسراییلی را مخفی کرد که برای بررسی استحکامات آن شهر فرستاده شده بودند. جاسوسان به دلیل رفتار محبت آمیز او با آنها، و اعتراف و اعلام اعتقاد او به خدا، به او قول دادند که در هنگام حمله به اریحا جان راحاب و خانواده اش در امان خواهد ماند» مقدمه ای بر راحاب در کتاب دختران خدا، صفحه ۳۵.

سپس پولس با فهرستی از سختی ها و مشکلاتی که بسیاری متحمل شده اند ادامه می دهد (عبرانیان ۱۱: ۳۵ تا ۳۸). عبارت «رهایی را نپذیرفتند» (عبرانیان ۱۱: ۳۵) به این معناست که آنها امکان و موقعیت فرار و رهایی را داشتند اما اینکار را انجام نمی دهند، زیرا آنها به پاداش خدا چشم دوخته اند.

`اگرچه ما هیچیک از این موارد را ندیده ایم (خلقت شش روزه آفرینش، خروج، مصلوب شدن مسیح)، چرا ما دلایل بسیار خوبی برای باور آنها داریم؟`