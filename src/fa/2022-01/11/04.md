---
title:  'موسی: ایمان به چیزهای نادیده'
date:  08/03/2022
---

`عبرانیان باب ۱۱: ۲۰ تا ۲۸ را بخوانید. این مردان ایمان چه کردند؟ چگونه اقدامات آنان با امید و امور نادیده ارتباط دارد؟`

موسی دومین الگوی بزرگ ایمان در این فصل است. زندگی موسی با دو اقدام عصیان در برابر پادشاه معرفی و پایان می گیرد. والدین او هنگام تولد موسی، او را پنهان کردند، زیرا «از نافرمانی از پادشاه نترسیدند» (عبرانیان ۱۱: ۲۳)، و موسی مصر را ترک کرد، «و از خشم پادشاه نهراسید» (عبرانیان ۱۱: ۲۷). با این حال، مهمترین اقدام موسی این بود که او «نخواست پسر دختر فرعون خوانده شود» (عبرانیان ۱۱: ۲۴). اشاره به مادر خوانده «دختر فرعون» حاکی از آنست که قرار بود موسی فرعون بعدی باشد. با این وجود، موسی می خواست این احتمال را که به عنوان حاکم قدرتمندترین ملت آن زمان شود را از بین ببرد و در عوض اسرا یا پناهندگان را بر عهده گیرد.

`عبرانیان ۱۱: ۲۴ تا ۲۷ را با عبرانیان ۱۰: ۳۲ تا ۳۵ ملاحظه کنید. چه شباهتهایی بین وضعیت مخاطبان اصلی عبرانیان و تجربه موسی وجود دارد؟`

بزرگی و عظمت موسی در این بود که او قادر بود آنچه که فراتر از وعده های پادشاه مصر بود را ببیند و چشم امید به نادیده ها بدوزد، یعنی وعده های خدا. عبرانیان می گوید نکته اصلی این بود که نگاه موسی برروی «پاداش» متمرکز بود، نه برروی ثروت مصر. این پاداش، همان پاداشی است که در عبرانیان ۱۰: ۳۵ ذکر شده است، که خداوند به همه کسانی که به او ایمان دارند وعده داده است.

سخنان پولس در مورد تصمیم موسی باید با قدرت و شدت در قلب خوانندگان اولیه او طنین انداز شده باشد. آنها به دلیل ایمانشان به مسیح، مورد سرزنش و توهین قرار گرفته بودند. آنها همچنین مورد آزار و اذیت بوده و دارایی خود را از دست داده بودند (عبرانیان ۱۰: ۳۲ تا ۳۴). برخی از آنان در زندان بودند (عبرانیان ۱۳: ۳). به همین ترتیب، موسی ترجیح داد تا از سوی قوم خدا مورد بدرفتاری واقع شود ، ثروت مصر را بخاطر تحمل اهانت های مرتبط با مسیح معامله کند بخاطر اینکه او ایمان داشت که پاداش مسیح عظیم تر از هر چیزی است که مصر بتواند ارائه کند.

`برخی از سختی هایی که به دلیل ایمان خود با آنها روبرو شده اید، چه هستند؟ از چه چیزی به خاطر ایمان خود گذشته اید؟ چرا، در نهایت، ارزش آنرا خواهد داشت، حتی اگر شما اکنون نمی توانید آنرا ببینید؟`