---
title:  اندیشه هایی فراتر
date:  11/02/2022
---

الن جی وایت، «یوحنای محبوب»، صفحه ۵۳۹ – ۵۴۵ از کتاب اعمال رسولان؛ «یهودا» صفحه ۷۱۶ – ۷۲۲ از کتاب آرزوی اعصار.

«نبرد بر علیه نفس عظیم ترین نبردها تا کنون بوده است. تسلیم نفس، تسلیم شدن تمامی خواسته ها به خدا، مستلزم یک کشاکش است؛ لیکن جان باید تسلیم خدا بشود پیش از اینکه در قدوسیت تازه شود» (الن جی وایت، گام هایی بسوی مسیح، صفحه ۴۳.

«یوحنا اشتیاق داشت تا شبیه عیسی بشود و تحت تاثیر متحول کننده محبت مسیح فروتن و حلیم شد. نفس و منیت در عیسی پنهان بود. یوحنا بیش از تمامی همراهان وی خود را تسلیم قدرت آن زندگی شگفت آمیز نمود. ...

این علاقه شدید یوحنا به مسیح بود که او را همیشه به اشتیاقی رهنمون می نمود تا در نزدیکی او باشد. منجی هر دوازده نفر را دوست می داشت ولی یوحنا روحیه ای بسیار پذیرا داشت. او جوان تر از دیگران بود و با اعتمادی کودکانه قلب خویش را به عیسی گشوده بود. بدین جهت بیشتر با مسیح همدلی می نمود و از طریق او عمیق ترین تعالیم روحانی منجی به مردم انتقال یافت. ...

تلئلوء زیبایی قدوسیت که او را متحول ساخته بود، به شباهت مسیح از سیمای او می درخشید. او با ستایش و محبت منجی را می نگریست تا زمانی که شباهت به مسیح و همنشینی با او به یک آرزو تبدیل شد و در شخصیت او شخصیت استادش را منعکس نمود» (الن جی وایت، اعمال رسولان، صفحه ۵۴۴ و ۵۴۵).

**سوالاتی برای بحث:**

`۱. زندگی یوحنا، شاگرد عزیز و محبوب، و یهودای خائن، تضاد و تفاوتی بسیار مهم را نشان می دهد. هنگامیکه عیسی یوحنا و برادرانش را دید، او آنها را Boanerges، پسران رعد نامید. یوحنا معایب و نکات ضعف فراوانی داشت. یهودا هم همانگونه بود، اما آنها پر شورتر و راسختر از یوحنا نبودند. چرا یوحنا به شکل عیسی درآمد و متحول شد، در حالیکه یهودا علیه روح القدس مرتکب گناه شد؟ چه تفاوتی با هم داشتند؟`

`۲. عیسی مسیح ایمانداران را دعوت می کند تا صلیب خود را بر دوش گیرند و او را دنبال کنند. چه تفاوتی بین بر گرفتن صلیب و تسلیم شدن در برابر بدرفتاری دیگران است؟`

`۳. چرا خداوند می خواهد تا ما زندگی خود را کاملا تسلیم او کنیم؟ چه ارتباطی بین آزادی اراده و رستگاری و نجات وجود دارد؟`