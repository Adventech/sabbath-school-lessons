---
title:  عیسی، لنگری مطمئن برای جانها
date:  05/02/2022
---

### مطالعه این هفته
عبرانیان ۶: ۴ تا ۶؛ متی ۱۶: ۲۴؛ رومیان ۶: ۶؛ عبرانیان ۱۰: ۲۶ تا ۲۹؛ عبرانیان ۶: ۹ تا ۱۳؛ عبرانیان ۶: ۱۷ تا ۲۰.

> <p>آیه حفظی</p>
> «آن امیدی که ما داریم مثل لنگری برای جانهای ماست. آن امید قوی و مطمئن است، که از پردة معبد گذشته و به مقدّسترین مکان وارد میشود. جایی که عیسی از جانب ما و قبل از ما وارد شده و در رتبة کهانت ملکیصدق تا به ابد کاهن اعظم شده است» (عبرانیان ۶: ۱۹، ۲۰).

عبرانیان باب ۵: ۱۱ تا باب ۶: ۲۰ در شرح الفبای مسیحیت و تفسیر الهیاتی درباب کهانت عیسی بخاطر ما وقفه ای ایجاد نموده و هشداری جدی در خصوص خطر دور شدن از مسیح را در گفتارش می گنجاند.

به نظر میرسد، مردم واقعا در خطر دوری از خدا و شیب لغزنده ترحم به خود و بی ایمانی بودند. پولس رسول نگران این است که خوانندگان و شنوندگانش ممکن است به دلیل اوضاع سختی که در آن قرار دارند دچار ضعف و کرختی روحانی شده باشند و در نتیجه رشد روحانی آنها در درک و تجربه انجیل متوقف شود.

آیااین خطر بالقوه برای همه ما وجود ندارد، که در اثر سختیها در زندگی از خدا دور بشویم؟

به هر حال، هشدارهای شدید پولس رسول در میان تشویق های محبت آمیز و مهربانانه او به نقطه اوج خود می رسد. پولس رسول به خوانندگان خود، یقین و ایمان به وعده های خدا و اطمینان کامل از نجات را نشان می دهد و از عیسی بعنوان ضامن تحقق وعده شکست ناپذیر خدا برای نجات و رستگاری آنها تمجید می کند (عبرانیان ۶: ۹ تا ۲۰). این چرخه هشدار و تشویق در عبرانیان ۱۰: ۲۶ تا ۳۹ بطور مداوم تکرار شده است.

ما در این هفته به مطالعه و بررسی این چرخه خواهیم پرداخت و برروی سخنان تشویقی قوی که عیسی برای ما بیان کرده است تمرکز خواهیم کرد.