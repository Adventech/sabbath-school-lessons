---
title:  چشیدن نیکویی کلام خدا
date:  06/02/2022
---

`عبرانیان ۶: ۴، ۵ را بخوانید. به ایماندارانِ وفادارِ مسیح چه چیزهایی داده می شود؟`

«منوّر» گردیدن به معنای تجربه تغییر و تحول است (عبرانیان ۱۰: ۳۲). این مطلب اشاره به کسانی دارد که از «تاریکی» قدرت شیطان به سوی «نور» خدا باز گشته اند (عبرانیان ۲۶: ۱۷، ۱۸). این به معنای رهایی از گناه(افسسسیان ۵: ۱۱) و جهل و تاریکی است (اول تسالونیکیان ۵: ۴، ۵). نحوه کلام در اینجا نشان می دهد که این درخشش «فروغ جلال خدا و مظهر کامل ذات اوست» که عیسی مسیح منعکس کننده آن است (عبرانیان ۱: ۳).

چشیدن «طعم آن موهبت آسمانی» و «در روح القدس سهیم شدن» عبارات مترادفی هستند. «موهبت» خدا ممکن است به لطف و رحمت او (رومیان ۵: ۱۵) یا به روح القدس اشاره داشته باشد، که خداوند آن فیض را عطا می کند (اعمال ۲: ۲۸). کسانی که طعم روح القدس را «چشیده اند» (یوحنا ۷: ۳۷ تا ۳۹؛ اول قرنتیان ۱۲: ۱۳) «لطف و رحمت» خدا را تجربه کرده اند، که شامل قدرت تحقق اراده اوست (غلاطیان ۵: ۲۲، ۲۳).

چشیدن « نیکویی کلام خدا» (عبرانیان ۶: ۵) به معنای تجربه شخصی حقیقت انجیل است (اول پطرس ۲: ۲، ۳). منظور از «نیروهای عالم آینده» معجزاتی است که خداوند در آینده برای ایمانداران انجام خواهد داد: رستاخیز (یوحنا ۵: ۲۸، ۲۹)، متحول شدن جسم ما، و حیات ابدی است. با اینحال، ایمانداران از حال حاضر شروع به «چشیدن طعم» آنها می کنند. آنها یک رستاخیز روحانی (کولسیان ۲: ۱۲، ۱۳)، یک ذهن تازه (رومیان ۱۲: ۲)، و یک حیات ابدی در مسیح را تجربه کرده اند (یوحنا ۵: ۲۴).

پولس احتمالا نسل بیابان را در نظر داشته است، کسانی که فیض و نجات خدا را تجربه کرده بودند. نسل بیابان توسط ستون آتش «منور» شدند (نِحِمیا ۹: ۱۲، ۱۹؛ مزمور ۱۰۵: ۳۹)، از موهبت آسمانی مَنّــــا بهره مند شدند (خروج ۱۶: ۱۵)، روح القدس را تجربه کردند (نِحِمیا ۹: ۲۰)، طعم «نیکویی کلام خدا» را چشیدند (یوشع ۲۱: ۴۵)، و «نیروهای عصر آینده» را از طریق بوقوع پیوستن «نشانه ها و عجایب» در نجات خود از مصر تجربه کردند (اعمال ۷: ۳۶). با اینحال، پولس اظهار می دارد، همانگونه که نسل اسرائیل در بیابان با وجود این شواهد از خدا دور و مرتد شدند (اعداد ۱۴: ۱ تا ۳۵)، مخاطبان عبرانیان هم با وجود تمام شواهد لطف و رحمت خداوند نسبت به آنها، در معرض خطر انجام همان کار بودند.

`تجربه شخصی شما درباره مواردی که این آیات در کتاب عبرانیان صحبت کرده، چه بوده است؟ به عنوان مثال، منور شدنی که متن به آن اشاره دارد را چگونه تجربه کرده اید؟`