---
title:  احیا و نجات دوباره محال است
date:  07/02/2022
---

`عبرانیان ۶: ۴ تا ۶، متی ۱۶: ۲۴، رومیان ۶: ۶؛ و غلاطیان ۲: ۲۰، غلاطیان ۵: ۲۴، و غلاطیان ۶: ۱۴ را مقایسه کنید. این مقایسه در مورد مفهوم مصلوب شدن مسیح چه چیزی را بیان می کند؟`

متن اصلی در زبان یونانی برروی کلمه «ممکن نیست» تاکید می کند. خداوند محال است کسانی که «از ایمان دور شوند» را بسوی خود دوباره باز گرداند، زیرا آنها یکبار دیگر پسر خدا را بر صلیب می کشند (عبرانیان ۶: ۶). پولس رسول می خواهد تاکید کند که هیچ راه دیگری برای رستگاری بجز از طریق عیسی مسیح وجود ندارد (اعمال ۴: ۱۲). رستگاری بوسیله هر چیز دیگری محال و غیر ممکن است همانگونه که «ممکن نیست خدا دروغ بگوید» (عبرانیان ۶: ۱۸) یا خداوند را «بدون ایمان» خشنود ساخت (عبرانیان ۱۱: ۶).

به صلیب کشیدن دوباره پسر خدا اصطلاحی تلویحی است که سعی می کند تا آنچه که در رابطه شخصی بین عیسی مسیح و ایمانداران رخ می دهد را توصیف کند.

هنگامی که رهبران مذهبی عیسی را مصلوب کردند، به این دلیل بود که آنها عیسی را تهدیدی برای برتری، سلطه، اقتدار، و حاکمیت خود می دیدند. بنابراین، آنها امیدوار بودند که عیسی را به عنوان یک شخص و دشمنی نیرومند و خطرناک از میان بردارند. بطور مشابه، انجیل اقتدار و خودرایی افراد را در بنیادی ترین سطح به چالش می کشد. ماهیت زندگی مسیحی اینست که فرد صلیب خویش را برداشته و خود را انکار کند (متی ۱۶: ۲۴). این به معنای مصلوب کردن «دنیاگرایی» (غلاطیان ۶: ۱۴)، «انسان کهنه» (رومیان ۶: ۶)، و «طبیعت نفسانی با امیال و آرزوهاست» (غلاطیان ۵: ۲۴). هدف از زندگی مسیحی اینست که متحمل نوعی از مرگ بشویم. تا زمانی که ما مرگ منیت و نفس را تجربه نکنیم، نمی توانیم حیات جدیدی که خدا می خواهد به ما بدهد را دریافت کنیم (رومیان ۶: ۱ تا ۱۱).

جدال بین عیسی مسیح و نفس انسانی، جدالی سخت تا حد مرگ است (رومیان ۸: ۷، ۸؛ غلاطیان ۵: ۱۷). این نبردی دشوار است که یکباره پیروز نمی شود. این آیه به شخصی اشاره ندارد که گاهی اوقات در نبرد علیه «انسان قدیم» و «تمایلات نفس» شکست خورده است. این گناه به فردی اشاره دارد که پس از نجات واقعی و تجربه آنچه که مفهوم آنست (عبرانیان ۶: ۴، ۵) تصمیم می گیرد تا عیسی را تهدیدی برای نوع زندگی یا آنچه که به آن تمایل دارد بداند و به سمتی پیش می رود که رابطه خود با او را از بین ببرد. به این ترتیب، تا زمانی که فرد کاملا تصمیم به دوری و بازگشت از مسیح را انتخاب نکند، هنوز امید به رستگاری وجود دارد.

`معنی مرگ «نفس»، و برداشتن «صلیب» چیست؟ دشوارترین چیز برای شما برای سپردن به اقتدار و سلطه صلیب چیست؟`