---
title:  چیزهای بهتر
date:  09/02/2022
---

پس از هشدارهای شدید و صادقانه عبرانیان باب ۶: ۴ تا ۸، پولس اطمینان می دهد که خوانندگان رساله او نه در حال و نه در آینده از پسر خدا دور نمی شوند. او معتقد است که مخاطبانش هشدار او را می فهمند و در زندگی روحانی ثمرات نیکویی را به بار خواهند آورد. آنها مانند «زمین» هستند که توسط خدا کشت می شود و میوه هایی را که او انتظار دارد به بار می آورند. این افراد از خدا برکت خواهند یافت (عبرانیان ۶: ۷)، که نجات و رستگاریست (عبرانیان ۶: ۹).

`عبرانیان با ۶: ۹ تا ۱۲ را بخوانید. فهرست کارهای نیکویی که شنودگان انجام داد اند و همچنان ادامه خواهند داد را بنویسید و توضیح دهید که منظور از آنها چیست؟`

ایمانداران محبت خود به «نام» خداوند را بوسیله خدماتشان به مقدسین در جهت خشنودی خود خداوند نشان می دهند. اینها [خدمات] گذشته اقدامات جداگانه ای نبودند، اما اقدامات و خدمات پایداری بودند که تا به حال ادامه داشته است. اعمال فوق العاده و استثنایی، شخصیت و خصوصیت واقعی فرد را نشان نمی دهند. پربارترین شواهد عشق و محبت به خدا، اعمال «مذهبی» نیستند، بلکه اعمال محبت آمیز نسبت به همسایگان انسان به ویژه همنوعان محروم می باشند (متی ۱۰: ۴۲؛ متی ۲۵: ۳۱ تا ۴۶). بنابراین، پولس معتقد است که ایمانداران نباید انجام کارهای نیکو را «فراموش» کنند (عبرانیان ۱۳: ۲، ۱۶).

به عبرانیان باب ۶: ۱۲ نگاه کنید. این آیه علیه دچار شدن به «سستی و کاهلی» در زندگی روحانی هشدار می دهد، شخصیتهایی که در رشد روحانی شکست می خورند همان کسانی هستند که در معرض خطر دوری و جدایی از خدا قرار دارند(عبرانیان ۵: ۱۱؛ عبرانیان ۶: ۱۲). امید توسط ممارست ذهنی ایمان زنده نمی ماند، بلکه توسط ایمانی که از طریق اعمال محبت آمیز آشکار و بیان می شود، پایدار می ماند(رومیان ۱۳: ۸ تا ۱۰).

پولس می خواهد به خوانندگان خود بگوید، از کسانی که از طریق ایمان، صبر، و شکیبایی وعده های خدواند را به ارث برده اند، تقلید و پیروی کنند. او قبلا نسل بنی اسراییل سرگردان در بیابان را بعنوان نمونه ای منفی از کسانی که در اثر سستی در ایمان و عدم پایداری نتوانستند آنچه را که وعده داده شده بود را به ارث ببرند، معرفی کرده بود. او سپس ابراهیم (عبرانیان ۶: ۱۳ تا ۱۵) را بعنوان نمونه ای از افرادی که بوسیله «ایمان و صبر» وعده های خدا را به ارث برده اند، معرفی می کند. در عبرانیان باب ۱۱، فهرستی طولانی از نمونه های مثبت افراد با ایمان آمده است، و این لیست با نام عیسی که بزرگترین الگو و نمونه ایمانی و صبر و شکیبایی است در عبرانیان باب ۱۲ به نقطه عطف خود می رسد (عبرانیان ۱۲: ۱ تا ۴). در مکاشفه ۱۴: ۱۲ ایمان، صبر، پایداری، و اطاعت از احکام خداوند بعنوان ویژگی های مقدسین در روزهای آخر بیان شده است.

`گاهی اوقات ما باید سخنان هشدار دهنده ای را به افرادی که دوستشان داریم، بیان کنیم. چه چیزی را می توانیم از رسول خدا در مورد هشدار و تشویق بیاموزیم؟`