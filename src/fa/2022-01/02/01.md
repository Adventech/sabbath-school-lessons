---
title:  پیام عبرانیان
date:  01/01/2022
---

### مطالعه این هفته
عبرانیان ۱: ۵ تا ۱۴؛ لوقا ۱: ۳۰ تا ۳۳؛ مزمور ۱۳۲: ۱ تا ۵؛ عبرانیان ۲: ۱۴ تا ۱۶؛ عبرانیان ۵: ۱ تا ۴؛ اول پطرس ۲: ۹؛ عبرانیان ۸: ۸ تا ۱۲.

> <p>آیه حفظی</p>
> «جان کلام در آنچه میگوییم این است که ما چنین کاهن اعظمی داریم که بر جانب راست تختِ مقام کبریا در آسمان نشسته» (عبرانیان ۸: ۱).

یک نسخه یهودی که چند دهه بعد از عبرانیان، در حدود سال ۱۰۰ بعد از میلاد نوشته شده است، شامل این دعاست: «پروردگارا، همه اینها را در حضور تو بیان کردم، زیرا تو گفته ای این دنیا را برای ما خلق کردی … و اکنون، پروردگارا، این ملتهایی که به هیچ وجه خوشنام نیستند، بر ما سلطه دارند و ما را تار و مار می کنند. اما ما قوم تو، که تو آنها را نخست زادگان خود، تنها مولود، غیور و غیرتمند نسبت به خودت، و عزیزترین خوانده ای، تحت سلطه آنها هستند».

خوانندگان عبرانیان احتمالا احساس مشابهی داشته اند. اگر آنها تنها فرزندان خدا بودند، چرا باید متحم چنین رنج هایی می شدند؟

بنابراین، پولس رساله عبرانیان را نوشت تا ایمان ایمانداران را در میان سختیها و آزمایش هایشان تقویت کند. او به آنها (و ما) یادآوری می کند که وعده های خدا از طریق عیسی مسیح که در آسمان در جانب راست پدر نشسته است، تحقق می یابد و او بزودی ما را به خانه آسمانیمان خواهد برد. و تا آن زمان، عیسی واسطه برکات پدر آسمانی برای ماست. بنابراین، باید تا به آخر ایمان خود را محکم حفظ کنیم.