---
title:  مسیح قهرمان ماست
date:  04/01/2022
---

`اول سموئیل ۸: ۱۹، ۲۰ و عبرانیان ۲: ۱۴ تا ۱۶ را ملاحظه کنید. بنی اسراییل از یک پادشاه چه انتظاری داشتند، و چگونه این خواسته ها در عیسی برآورده شد؟`

بنی اسرائیل پادشاهی را می خواستند که علاوه بر اینکه داور آنها باشد، در نبرد نیز آنان را رهبری کند زیرا فراموش کرده بودند که خداوند پادشاه آنهاست. احیای کامل حاکمیت خدا بر قومش در عیسی مسیح محقق شد. عیسی به عنوان پادشاه ما، ما را در نبرد با دشمن رهبری می کند.

عبرانیان ۲: ۱۴ تا ۱۶ عیسی را بعنوان قهرمان انسانهای ضعیف توصیف می کند. مسیح در یک نبرد فردی با شیطان روبرو می شود و او را شکست داده و ما را از بند اسارت او نجات می دهد. این توصیف ما را به یاد نبرد بین داوود و شائول می اندازد. داوود پس از اینکه به پادشاهی مسح شد (اول سموئیل ۱۶)، با غلبه بر شائول برادران خود را از بردگی نجات داد. شرایط نبرد چنان بود که برنده جنگ می توانست افراد طرف دیگر را به بردگی کشد (اول سموئیل ۱۷: ۸ تا ۱۰). بنابراین، داوود به عنوان قهرمان اسرائیل ایفای نقش کرد. او نماینده آنها بود.

`اشعیا باب ۴۲: ۱۳ و اشعیا باب ۵۹: ۱۵ تا ۲۰ را بخوانید. چگونه یهوه خود را در این آیات توصیف می کند؟`

عبرانیان باب ۲: ۱۴ تا ۱۶ به این مفهوم اشاره دارد که خدا اسرائیل را در یک نبرد، تک به تک نجات خواهد داد. به این آیه توجه کنید: «خداوند در جواب میگوید: «این است آنچه واقع خواهد شد. اسیران از دست سرباز آزاد میشوند، و آنچه حاکم ستمکار به یغما برده از او گرفته خواهد شد. من با کسانی که با شما میجنگند، خواهم جنگید، و فرزندان تو را رها خواهم کرد» (اشعیا ۴۹: ۲۵).

ما مسیحیان اغلب فکر می کنیم که درگیر نبردی فردی با شیطان هستیم. وقتی افسسیان ۶: ۱۰ تا ۱۸ را می خوانیم، می بینیم که بله درست است، ما در حال مبارزه با شیطان هستیم. اما خداوند قهرمان ماست، و او پیشاپیش ما به جنگ با شیطان می رود. ما بخشی از ارتش او هستیم؛ به همین دلیل است که ما باید زره او را بپوشیم. همچنین، ما در این نبرد تنها نیستیم. «شما» در افسسیان ۶ ضمیر جمع است. ما بعنوان یک کلیسا زره او را می پوشیم و پشت سر قهرمان خود، که خود خداوند است، می جنگیم.

`پوشیدن زره خداوند به چه معناست؟ یعنی، در تلاشها و مبارزات روزمره خود، با خود، با وسوسه ها، و با موارد دیگر، چگونه می توانیم از قدرتی بهره مند شویم که ما را از طریق قوت و قدرت خدا قادر سازد تا در ایمان بمانیم؟`