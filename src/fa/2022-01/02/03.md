---
title:  عیسی شفیع ماست
date:  03/01/2022
---

یک مفهوم جالب از الهیات عهد عتیق این است که پادشاهِ موعودِ منتسب به خاندانِ داوود، نماینده قوم در پیشگاه خداوند خواهد بود.

`خروج باب ۴: ۲۲، ۲۳ را با دوم سموئیل ۷: ۱۲ تا ۱۴؛ و تثنیه ۱۲: ۸ تا ۱۰ را با دوم سموئیل ۷: ۹ تا ۱۱ و تثنیه ۱۲: ۱۳، ۱۴ را با مزمور ۱۳۲: ۱ تا ۵؛ ۱۱ تا ۱۴ مقایسه کنید. چه وعده هایی از طریق پادشاه موعود منتسب به خاندان داوود، برای اسراییل محقق شد؟`

اسرائیل پسر خدا بود و خداوند به آنها مکانی را می دهد که در آنجا از دست دشمنانشان در امان باشند. همچنین خداوند در میان آنها مکانی را برای خود انتخاب می کند که نام او در آن ساکن خواهد بود. این وعده ها برای اسرائیل اکنون از طریق پادشاه موعود منتسب به خاندان داوود می توانست تحقق یابد. او به عنوان پسر خدا پذیرفته خواهد شد، خدا به او در برابر دشمنانش آرامی خواهد داد، و او معبدی را برای خدا در صهیون خواهد ساخت که در آن نام خدا ساکن خواهد شد. این بدان معناست که خدا به وعده های خود به اسرائیل در پادشاه موعودِ منتسب به خاندان داوود تحقق خواهد بخشید. پادشاه خاندان داوود، نماینده اسرائیل در پیشگاه خدا خواهد بود.

معرفی و الحاق یک نماینده در رابطۀ بین خدا و اسرائیل، تداوم رابطه آنها در عهدی که با هم بسته بودند را میسر ساخت. لازمه عهد منتسب به موسی برای دریافت برکات و حمایت خداوند، وفاداری و تعهد همه اسرائیل بود (به یوشع ۷: ۱ تا ۱۳ نگاه کنید). با این حال، عهد منتسب به خاندان داوود برکات عهد خدا برای اسرائیل را از طریق وفاداری یک شخص، یعنی پادشاه منتسب به خاندان داوود، تضمین و تأمین کرد.

متاسفانه، در بیشتر موارد پادشاهان خاندان داوود وفادار نبودند، و خدا نتوانست اسراییل را آنگونه که می خواست برکت دهد. عهد عتیق مملو از حکایات و روایتهایی درباره چگونگی بی وفایی بسیاری از آن پادشاهان است.

خبر خوش اینست که خداوند پسر خود را فرستاد تا به عنوان پسر داوود از نسل او متولد شود، و او کاملا وفادار بوده است. بنابراین، خداوند قادر است تمام وعده هایی را که به قومش داده، در او به تحقق برساند. وقتی خداوند، پادشاه را برکت می دهد، همه قوم او در مزایای آن سهیم هستند. به همین دلیل عیسی واسطه رسیدن برکات خداوند به ماست. او از این نظر واسطه و شفیع است، چون او راهی برای عبور و رسیدن برکات خدا به ماست. امید نهایی ما به نجات فقط در عیسی و آنچه که او برای ما انجام داده است، یافت می شود.

`به این بیاندیشید که چند بار در عمل به عهد و پیمان خود بی وفا بوده اید. این مطلب چه چیزی به ما می آموزد که برای نجات تنها باید به عیسی اعتماد کنیم ؟`