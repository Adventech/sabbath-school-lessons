---
title:  مسیح کاهن اعظم ماست
date:  05/01/2022
---

عبرانیان ۵ تا ۷ ماموریت دوم عیسی را معرفی می کند. او کاهن اعظم ماست. نویسنده توضیح می دهد که خداوند وعده ای که درباره پادشاه منتسب به خاندان داود است را محقق می سازد، اینکه «خداوند سوگند خورده و نظرش را تغییر نخواهد داد که: «تو جاودانه کاهن هستی، در رتبۀ مِلکیصِدِق» (مزمور ۱۱۰: ۴، به نقل از عبرانیان ۵: ۵، ۶).

`لاویان باب ۱: ۱ تا ۹؛ لاویان ۱۰: ۸ تا ۱۱؛ ملاکی ۲: ۷؛ اعداد ۶: ۲۲ تا ۲۶؛ و عبرانیان ۵: ۱ تا ۴ را بخوانید. انجام چه وظایفی را کاهن بر عهده داشت؟`

کاهنان به بخاطر انسانها تعین می شدند و واسطه و شفیعی برای بشر و عاملی برای امور خدا بودند. کاهن یک شفاعت کننده بود. این امر در مورد هر نوع سیستم کهانت، اعم از یهودی، یونانی، رومی، یا هر سیستم دیگری صادق بود. کاهن ارتباط ما با خدا را میسر می سازد و هر کاری را که کاهن انجام می دهد به منظور تسهیل ارتباط بین ما و خداوند است.

کاهن از جانب انسانها قربانی ها را تقدیم می کرد. مردم نمی توانند این قربانی ها را شخصا به حضور خدا تقدیم کنند. کاهن می داند که چگونه ما می توانیم یک قربانی «قابل قبول» را به حضور خداوند تقدیم کنیم تا هدایای ما مورد قبول او واقع شود یا اینکه آنها بتوانند تطهیر و بخشش را میسر کنند.

کاهنان همچنین شریعت خدا را به مردم تعلیم می دادند. آنها در احکام خداوند تبحر داشتند و مسئولیت توضیح و بکارگیری آنها را بر عهده داشتند.

در آخر، کاهنان همچنان مسئولیت برکت دادن به نام یهوه را برعهده داشتند. خداوند میانجی حُسن نیت و اهداف خیرخواهانه خود برای مردم بود.

با اینحال، در اول پطرس باب ۲: ۹، ما چیز دیگری را می بینیم. ما – ایمانداران عیسی مسیح - «یک کاهن سلطنتی» داریم. این نقش به معنای داشتن امتیازات باورنکردنی است. کاهنان می توانستند در خیمه مقدس به خدا نزدیک شوند. امروز، ما از طریق دعا با اطمینان به خدا نزدیک می شویم (عبرانیان ۴: ۱۴ تا ۱۶؛ عبرانیان ۱۰: ۱۹ تا ۲۳). همچنین، مسئولیت های مهمی برای ما وجود دارند. ما باید در کار خداوند برای نجات جهان همکاری و مشارکت کنیم. او می خواهد ما شریعت، دستورات، و احکام خدا را به دیگران بیاموزیم و برایشان توضیح دهیم. او همچنین از ما می خواهد تا قربانی های شکرگزاری و کارهای نیکو، که مورد قبول او هستند را به حضور او تقدیم کنیم. چه امتیاز و چه مسؤلیتی!

`این واقعیت که ما «یک کاهن سلطنتی» هستیم، در زندگی ما چه تفاوتی ایجاد می کند؟ این حقیقت برزندگی ما چه تاثیری باید داشته باشد؟`