---
title:  اندیشه هایی فراتر
date:  07/01/2022
---

با وجود همه حقایق نیکو و امیدبخش در کتاب عبرانیان، سلسله ای از هشدارها نیز وجود دارد که در فصل های ۱۰ تا ۱۲ به اوج خود می رسند. این بخش ها حداقل دارای دو عنصر مشترک هستند. نخست، همه آنها نسل فرزندان اسراییل در صحرا را با خوانندگان عبرانی مقایسه می کنند. دوم، آنها ما را به داشتن ایمان تشویق و ترغیب می کنند.

نسل سرگردان در صحرا، کسانی بودند که قدرت شگفت انگیز خدا را در نجات آنان از مصر دیده بودند که با نشانه ها و شگفتی ها آشکار شده بود. آنها همچنین سخنان خدا را از کوه سینا در مورد ده فرمان شنیده بودند. آنها ستون آتش را در شب و ابری که در روز از آنها محافظت می کرد را دیده بودند. آنها مَنّـــا، نانی که از آسمان برایشان فرستاده می شد را خورده بودند. آنها همچنین هرجا که خیمه می زدند، از آبی که از صخره ها تراوش می کرد، نوشیده بودند. اما هنگامیکه آنها به مرزهای سرزمین موعود رسیدند، دیگر قادر به توکّل و اعتماد به خدا نبودند. آنها کمبود «ایمان» داشتند، که هسته مطالبات خداست. «و بدون ایمان ممکن نیست بتوان خدا را خشنود ساخت» (عبرانیان ۲۲: ۶).

پولس رسول می گوید، ما نیز مانند نسل اسرائیل در صحرا در مرز ورود به سرزمین موعود قرار داریم (عبرانیان ۱۰: ۳۷ تا ۳۹). گرچه، امتیازات و مسئولیتهای ما بیشتر است. ما خود سخنان خدا را در کوه سینا نشنیده ام، اما از طریق کتاب مقدس مکاشفه ای بزرگتر از آنچه در کوه صیهون انجام شد را دیده ایم: خدا در جسم ظاهر شد، عیسی مسیح (عبرانیان ۱۲: ۱۸ تا ۲۴). سوال اینست: آیا ما ایمان خواهیم داشت؟ نویسنده ما را تشویق می کند تا از یک فهرست عالی از شخصیتهای که با خود عیسی به اوج می رسند، الگو بگیریم و از آنان پیروی کنیم.

**سوالاتی برای بحث:**

`۱. ما یاد گرفته ایم که عیسی قهرمان ماست، کسی که پیشاپیش ما به نبرد با شیطان می رود. چگونه می توانیم همه با هم متحد شده و به عنوان یک کلیسا در پشت سر قهرمان خود با رهبری او بجنگیم؟ چه چیزهایی مانع این وحدت و همبستگی می شوند؟ از چه طرقی شیطان می تواند ما را بعنوان یک کلیسا تضعیف کند؟ شیطان چگونه در گذشته توانسته بود اسرائیل را تضعیف کند؟`

`۲. ما به عنوان ایمانداران، تحت هدایت خداوند جامعه ای از کاهنان هستیم. از چه طرقی کلیسای محلی شما می تواند قربانی های بهتری از شکرگزاری و اعمال نیکو به حضور خدا تقدیم کند؟ لطفا بطور خاص و کاربردی به آن بپردازید.`

`۳. از چه جهانی وضعیت ما شبیه وضعیت اسراییل در صحرا قبل از ورود به سرزمین موعود است؟ چه درسهایی را می توانیم از این شباهت ها بیاموزیم؟`