---
title:  عیسی، کاهن وفادار
date:  29/01/2022
---

### مطالعه این هفته
عبرانیان ۵: ۱ تا ۱۰؛ پیدایش ۱۴: ۱۸ تا ۲۰؛ اول پطرس ۲: ۹؛ عبرانیان ۷: ۱ تا ۳؛ عبرانیان ۷: ۱۱ تا ۱۶، ۲۲، ۲۶.

> <p>آیه حفظی</p>
> «در حقیقت این همان کاهنی است که ما به او نیاز داریم. کاهنی پاک، بیغرض، بیآلایش، دور از گناهکاران که به مقامی بالاتر از تمام آسمانها سرافراز گردید» (عبرانیان ۷: ۲۶).

فاصله ای که بین خدا و ما ایجاد شده بود بخاطر گناه بود. و نیز این مشکل پیچیده و چند جانبه که بخاطر گناه ایجاد گردیده بود دلالت بر فساد ذاتی ما داشت. خدا قدوس است و گناه نمی تواند در حضور او وجود داشته باشد؛ بنابراین، طبیعت گمراه و فاسد ما، ما را از خدا جدا کرد، همانطور که دو آهن ربا در جهت اشتباه یکدیگر را دفع می کنند. علاوه بر این، طبیعت گمراه انسان، اطاعت از احکام خدا را برای نوع بشر غیرممکن ساخت. گناه همچنین شبهه و بدگمانی ایجاد می کند. بشر بصیرت خود را از محبت و رحمت خدا از دست داد و چنین تصور کرد که خداوند اهل غضب و مطالبه گر است.

این هفته، ما قصد داریم تا کارهای شگفت انگیز پدر و پسر را برای ایجاد پلی بر روی این شکاف مطالعه کنیم. عبرانیان ۵ تا ۷ به تحلیلی دقیق از کهانت عیسی مسیح می پردازد. نویسنده منشا و هدف آنرا بررسی می کند (عبرانیان ۵: ۱ تا ۱۰) و سپس خوانندگان را ترغیب می کند که از آن غافل نشوند (عبرانیان ۵: ۱۱ تا ۶: ۸)، بلکه باید با اطمینان از امیدی که او می بخشد، محکم و استوار بمانیم (عبرانیان ۶: ۹ تا ۲۰). وی همچنین ویژگی های کهانت او (عبرانیان ۷: ۱ تا ۱۰) و پیامدهای آن در ارتباط بین خدا و ایمانداران را شرح می دهد (عبرانیان ۷: ۱۱ تا ۲۸). این هفته ما به بطور خاص برروی عبرانیان ۵: ۱ تا ۱۰ و عبرانیان ۷: ۱ تا ۲۸ تمرکز خواهیم کرد.