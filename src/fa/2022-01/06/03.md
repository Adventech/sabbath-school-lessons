---
title:  مطابق با رتبه مِلْکیصِدِق
date:  31/01/2022
---

`پیدایش باب ۱۴: ۱۸ تا ۲۰ و عبرانیان باب ۷: ۱ تا ۳ را بخوانید. ملکیصدیق کیست، و چگونه می تواناو را مظهر عیسی دانست؟`

ملکیصدیق هم پادشاه و هم کاهن بود. او همچنین برتر از ابراهیم بود از آنجا که به او [عشر] ده یک می پرداخت! به همین گونه، عیسی پادشاه و کاهن است (عبرانیان ۱: ۳)؛ با اینحال، برخلاف ملکیصدیق، عیسی بی گناه بود (عبرانیان ۷: ۲۶ تا ۲۸).

عبرانیان باب ۷: ۱۵ شرح می دهد که عیسی «همانند ملکیصدیق» کاهن بود. این همان چیزی است که قبلا در عبرانیان به معنی «کاهنی در رتبه ملکیصدیق» است (عبرانیان ۵: ۶). عیسی جانشین ملکیصدیق نبود، اما کهانت او مانند او بود.

به عنوان مثال، پولس می گوید که از پدر و مادر و شجره یا تولد و مرگ ملکیصدیق اطلاعات و نوشته ای در دست نیست. برخی اظهار داشته اند که ملکیصدیق تجسم عیسی در دوران ابراهیم بوده است. اما این تفکر در استدلال عبرانیان نمی گنجد. ملکیصدیق «شبیه» عیسی است ، که بیانگر تفاوت او با عیسی می باشد (عبرانیان ۷: ۳).

همچنین گفته شده است که ملکیصدیق موجودی آسمانی بوده است، اما این می تواند استدلال موجود در عبرانیان را رد کند. اگر ملکیصدیق بدون پدر، مادر، آغاز و یا پایان باشد، بدین معنا خواهد بود که او خود می توانست خدا باشد. این موضوع مشکل ایجاد می کند. ملکیصدیق آسمانی و کاهن کاملا الهی می توانست مقدم و برتر از رسالت و خدمت عیسی باشد. اگر اینگونه می بود، همانطور که عبرانیان می گوید، «چه نیازی به ظهور کاهن دیگری بود؟» (عبرانیان ۷: ۱۱).

در عوض، عبرانیان از سکوت و بی اطلاعی کتاب مقدس در مورد تولد، مرگ، و شجره ملکیصدیق برای ایجاد گونه شناسی و سمبل خدمت کاهنی عیسی (پیدایش ۱۴: ۱۸ تا ۲۰)استفاده می کند و نشان می دهد که عیسی مسیح خود ابدی بوده است. بطور خلاصه، ملکیصدیق، یک پادشاه - کاهن کنعانی بود که به عنوان نمونه یا سایه ای از مسیح خدمت کرد.

«این مسیح بود که از طریق ملکیصدیق، کاهن خدای متعال صحبت کرد. ملکیصدیق مسیح نبود، اما او صدای خداوند در جهان، و نماینده پدر بود. و مسیح از طریق تمام نسل های گذشته با ما سخن گفته است؛ مسیح قوم خود را هدایت و رهبری کرده و نور جهان بوده است» (اِلن جی وایت، پیامهای برگزیده، جلد اول، ص. ۴۰۹).

`مکاشفه چه چیزی را درباره ملکیصدیق و چگونگی کار خدا در میان کسانیکه هرگز مُبلغان بشری نداشته اند، به ما می آموزد؟`