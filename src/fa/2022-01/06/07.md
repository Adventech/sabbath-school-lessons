---
title:  اندیشه هایی فراتر
date:  04/02/2022
---

« مسیح ما را تماشا می کند. او همه چیز را در مورد غصه ها، مسؤلیت ها، خطرات و مشکلات ما می داند؛ و او آماده است تا از ما دفاع کند. او همانگونه که در مورد پطرس انجام داد، برای نیاز هر جانی شفاعت می کند. … وكیل مدافع ما کلامش پر از استدلال است تا به افراد آزموده و وسوسه شده خود بیاموزد تا در برابر وسوسه های شیطان مقاومت کنند. او هر حرکت دشمن را تجزیه و تحلیل می کند. او وقایع را نظم و ترتیب می دهد» - الن جی وایت، کتاب مقدس تفسیری ادونتیست های روز هفتم، جلد ۷، صفحه ۹۳۱ (نامه ۹۰ ، سال۱۹۰۶)

«این نقشه شیطان بود که میان خدا و انسان جدایی ابدی ایجاد کند. امّا در مسیح ما با خدا متحد تر می شویم گویی که هرگز سقوط نکرده ایم. منجی با گرفتن طبیعت ما، خود را با گره ای که هرگز جدا نخواهد شد، به بشر پیوند زد. …این تضمینی است مبنی بر اینکه خداوند به وعده هایش عمل خواهد کرد و کلام خدا محقق خواهد گردید. زیرا که برای ما ولدی زائیده و پسری به ما بخشیده شد و سلطنت بر دوش او خواهد بود ». خداوند ماهیت انسانی را پذیرفت وجامه بشری را بر پسر خویش پوشانید و او را به بالاترین مقام آسمان رسانید. این «پسر انسان» است که شریک تخت پادشاهی ملکوت است. کسی که نام او «عجیب، مشیر، خدای قدیر و پدر سرمدی و سرور سلامتی خوانده خواهد شد» (اشعیاء۹ آیه ۶). و مسیح، کسی که گفت، «من هستم» به عنوان واسطه میان انسان و خدا، دست خود را هم به سوی خدا و هم به سوی انسان دراز کرد. او که «قدوس، بی عیب، پاک وجدا از گناهکاران است، عار ندارد که ما را برادر بخواند» (عبرانیان ۷، ۲۶؛ ۲: ۱۱)، در مسیح، خانواده زمینی و خانواده آسمانی با یکدیگر مرتبط می شوند. مسیحِ جلال یافته برادر ماست.

ملکوت در بشریت تکریم و عزت یافت و بشر در آغوش محبت ازلی در بر گرفته شد» اِلن جی وایت، آرزوی اعصار، صفحات ۱۴، ۱۵».

**سوالاتی برای بحث:**

`۱. اولین نقل قول بالا می گوید: «او [عیسی] کلامش را پر ساخته تا از ما دفاع کند». این وعده چه معنایی برای شما دارد؟ به آنچه که این امر در مورد محبت خدا به ما می آموزد، بیاندیشید. چرا این ایده بسیار دلگرم کننده و امیدبخش است؟ چرا ما به شخصی نیاز داریم تا از طرف ما و برای ما دفاع کند؟`

`۲. نقل قول دوم می گوید: «امّا در مسیح ما با خدا متحد تر می شویم گویی که هرگز سقوط نکرده ایم». این به چه معناست؟ چگونه می توانیم این اتحاد را تجربه کنیم، و چه آرامشی می توانیم از این تجربه بدست آوریم؟ در کلاس، بیان کنید که این اتحاد به چه معناست و تجربه آن چگونه است. چگونه «دفاعیات او بخاطر ما» به ما کمک می کند تا آنرا تجربه کنیم؟`