---
title:  کاهنی بخاطر بشر
date:  30/01/2022
---

`عبرانیان ۵: ۱ تا ۱۰ را بخوانید. نقش کهانت چیست، و طبق این آیه، چگونه عیسی این وظیفه را به انجام می رساند؟`

هدف اصلی و اساسی از کهانت لاویان، میانجیگری بین افراد گناهکار و خدا بود. کاهنان توسط خدا منصوب شدند تا بخاطر انسانها خدمت کنند؛ بنابراین، آنها باید رحیم و مهربان می بودند و نقاط ضعف انسانی را درک می کردند.

در عبرانیان ۵: ۵ تا ۱۰، پولس نشان می دهد که عیسی کاملا این اهداف را برآورده می کند: خدا او را منصوب می کند (عبرانیان ۵: ۵، ۶)، و همچنین چون رنج و درد کشیده است، پس ما را درک می کند (عبرانیان ۵: ۷، ۸).

اگرچه، چند تفاوت مهم وجود دارد. عیسی مسیح «از میان آدمیان انتخاب» نشده بود(عبرانیان ۵: ۱). در عوض، عیسی ماهیت انسانی را بر خود گرفت تا در میان دیگر وظایفش به عنوان یک کاهن به خاطر ما خدمت کند. عیسی برای عفو گناهان خودش قربانی تقدیم نکرد (عبرانیان ۵: ۳) بلکه فقط برای گناهان ما بود، زیرا او بی گناه بود (عبرانیان ۴: ۱۵؛ عبرانیان ۷: ۲۶ تا ۲۸).

عبرانیان می گوید که عیسی «با فریادهای بلند و اشکها به درگاه خدا که قادر به رهانیدنش از مرگ بود، دعا و استغاثه کرد و به خاطر تسلیمش به خدا مستجاب شد» (عبرانیان ۵: ۷). اشاره عبرانیان به مرگ دوم بود، که خداوند عیسی را پس از مرگ زنده کرد و نجات داد (عبرانیان ۱۳: ۲۰). عبرانیان همچنین می گوید که عیسی «هرچند پسر خدا بود، با رنجی که کشید اطاعت را آموخت» (عبرانیان ۵: ۸). اطاعت برای عیسی امری تازه بود، نه به این دلیل که او نافرمانی کرده بود بلکه به این دلیل که او خدا بود. عیسی بعنوان حاکم جهان، از کسی اطاعت نکرد؛ در عوض، همه از او اطاعت کردند.

رنجهای مسیح و مرگ او برروی صلیب نقش اصلی خدمت کاهنی اوست. رنج ها و مصیبت های عیسی باعث نشد که او از نظر رفتاری و اخلاقی به رشد رسیده و کمال یابد. رنج و مصیبت او را رحیم نساخت. برعکس، عیسی به این زمین آمد زیرا همیشه رحیم بود، به همین دلیل او به ما رحم کرد (عبرانیان ۲: ۱۷). منظور عبرانیان اینست که واقعیت محبت برادرانه عیسی، موثق بودن طبیعت بشری او، و تسلیم کامل بودن او در برابر اراده پدر به عنوان نماینده بشریت، از طریق تحمل رنجهای او بود که در واقع ابراز و آشکار گردید. او به تمام معنا «کامل» بود و این رنجهای او بود که او را شایسته کرد تا کاهن اعظم ما باشد. عیسی بعنوان کاهن اعظم ما، زندگی در کمال فرمانبرداری، و سپس مرگ بر روی صلیب که بنیان پیشکش قربانی بود را به حضور پدر تقدیم کرد.

`اول پطرس ۲: ۹ می گوید که ما «یک کاهن سلطنتی» هستیم. زندگی عیسی در این مورد که رابطه شما با سایر انسانها باید به این دلیل باشد که ما در این نقش مقدس هستیم، چه چیزی به شما می گوید؟`