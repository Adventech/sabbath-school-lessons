---
title:  گذر از دریای سرخ
date:  02/08/2025
---

### مطالعه این هفته
برای مطالعه این هفته بخوانید: خروج ۱۲: ۳۱ – ۳۶، یعقوب ۲: ۱۷ – ۲۰، خروج ۱۳: ۱ – ۱۴: ۳۱، عبرانیان ۱۱: ۲۲، خروج ۱۵: ۱ – ۲۱، مکاشفه ۱۵: ۲ – ۴.

> <p>آیه حفظی</p>
> «موسی در جواب قوم گفت: مترسید، بایستید و نجات خداوند را ببینید، نجاتی را که امروز برایتان به عمل می آورد. زیرا مصریانی را که امروز می بینید هرگز دیگر نخواهید دید. خداوند برای شما خواهد جنگید؛ شما فقط آرام باشید»(خروج ۱۴: ۱۳ و ۱۴).

وقایع کتاب خروج، چشمگیرترین و با شکوه ترین تجربه قوم خدا در عهد قدیم است. این وقایع، الگویی الهی است از اینکه چگونه خدا دشمنان عبرانیان را شکست داد و برای بنی اسرائیل پیروزی به ارمغان آورد تا به سرزمین موعود وارد شوند. همچنین نمادی از رستگاری و نجات در مسیح است.

از منظر انسانی، بنی اسرائیل در موقعیتی ناامیدکننده و حتی غیرممکن قرار داشتند - وضعیتی که بن بست بنظر می آمد. اگر قرار بود رهایی بیابند، باید از طریق مداخله الهی باشد. در مورد گناه و ما نیز همین امر صادق است: ما به تنهایی در وضعیت ناامید کنند ای بودیم. ما برای نجات به چیزی عمیقتر از وقایع خروج نیاز داشتیم، و این در صلیب مسیح و قربانی شدن او برای همه ما مهیا شد.

وقایع خروج اسرائیل از سرزمین گوشن، که در خروج ۱۲ ذکر شد، تا زمانی که سرود موسی که با شادی در سرود خروج ۱۵ خوانده شد، نفس گیر و باورنکردنی است. نشانهها، شگفتیها و کارهای خارقالعادۀ نجاتبخشِ خدا در اوج خود هستند.

با این حال، حتی این رویدادهای قابل توجه در مقایسه با آنچه مسیح برای ما بر روی صلیب انجام داد، کم رنگ است، عملی که نمایش دراماتیکِ خروج صرفاً پیشنمایشی از آن بود.