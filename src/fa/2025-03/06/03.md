---
title:  وقف و تقدیس نخست زاده
date:  04/08/2025
---

زمان وعده رهایی و نجات نزدیک بود و مردم باید آماده می شدند. آنها باید بیش از این که فقط ایمان داشته باشند، به آن نیز عمل می کردند. خدا به آنها رهنمود داده بود و اکنون با ایمان باید از آنها پیروی می کردند. اگرچه این وضعیت با چارچوب زمانی که یعقوب نوشته بود متفاوت است، لیکن این اصل قابل اجرا است: «پس ایمان به تنهایی و بدون عمل، مرده است (یعقوب ۲: ۱۷ - ۲۰).

`خروج ۱۳: ۱ – ۱۶ را بخوانید. نخست زادگان اسرائیل، با فیض خدا از وقایع آخرین بلا مصون ماندند. چرا این فرمان همیشگی است و چه معنایی باید برای ما امروز داشته باشد؟`

خدا به رحمتِ و مهربانی خویش، از خانوادههای اسرائیلی که با ضمانت خون پوشش داده شده بودند، محافظت کرد، زیرا آنها با ایمان به علامت زدن تیرکِ درهای خود عمل کرده بودند. دستورات جدیدی توسط خداوند از طریق موسی داده شد: «هر نخست زاده ذکوری را وقف من کن (خروج ۱۳: ۲). این دستور هم برای انسان ها و هم برای حیوانات معتبر بود.

یک اصل پشت این فرمان این است که همه چیز از آن خداست زیرا او هم خالق ماست و هم مالک همه چیز:

«زمین و هر آنچه در آن است از آن خداوند است، جهان و همه ساکنانش»(مزامیر ۲۴: ۱). «خداوند لشکرها می فرماید: طلا و نقره از آن من است»(حجی ۲: ۸). پسران نخست زادۀ قوم بنی اسرائیل، نوبر برکات خدا بودند که او به آنان ارزانی داشته بود؛ این امر همچنین نمادی از وقف کامل آنها به او و درک آنان از این موضوع بود که هر چه داشتند فقط از آن خدا بود.

در اینجا مفهوم رهایی و نجات را نیز می بینیم. پسران نخست زاده از مرگ در امان ماندند، زیرا خون، آنها را پوشش داده بود که نماد رستگاری یا نجات آنها از مرگ بود. به همین ترتیب، همه کسانی که تحت خون عیسی هستند از مرگ نجات یافته اند. همانطور که پولس در مورد عیسی می نویسد: «در او از رهایی، یعنی از آمرزش گناهان برخورداریم»(کولسیان ۱: ۱۴).

در ضمن، مقرراتی به آنان داده شده بود که مراسم این وقف چگونه باید باشد، جشنی که بخاطر رهایی آنان از اسارت مصر بود.آنان باید حیوانات را قربانی می کردند، در عوض پسرانشان که باید فدیه داده می شدند(خروج ۱۳: ۱۲ و ۱۳ و ۱۵).

`خروج ۱۳: ۱۶ درباره آنچه که باید بر دستان و پیشانی خود بگذارند، سخن می گوید. چگونه این حقیقت مهم روحانی به نمادی مبدل می شود که فارغ از اینکه چقدر ایمان ما محکم باشد، بایستی بر اساس ایمان خود عمل کنیم؟`