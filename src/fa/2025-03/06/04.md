---
title:  عبور از دریای سرخ
date:  05/08/2025
---

`خروج ۱۳: ۱۷ – ۱۴: ۱۲ را بخوانید. هنگامی که بنی اسرائیل مصر را ترک کردند، خدا چگونه آنان را در مسیر هدایت کرد و بعد چه اتفافی افتاد؟`

بنیاسرائیل با پیروی از دستورات خداوند به موسی، به صورت سازماندهی شده، مانند یک ارتش مصر را ترک کردند. واژههای عبری تصابا و ماکانه به معنای «ارتش»، «لشکر»، «اردوگاه» و «لشکرها» نظم و ترتیب آنها را توصیف میکنند (خروج ۶: ۲۶؛ خروج ۷: ۴؛ خروج ۱۲: ۱۷، ۴۱، ۵۱؛ خروج ۱۴: ۱۹ و ۲۰). آنها در واحدهایی انتظام یافته بودند و با نظم و ترتیب راهپیمایی می کردند. بعدا، بلعام از تپههای موآب مشاهده کرد که اسرائیل «قبیله به قبیله اردو زده بودند» (اعداد ۲۴: ۲).

در همین حال، «موسی استخوانهای یوسف را با خود برد» (خروج ۱۳: ۱۹). این جزئیات قابل توجه است و تحقق ایمان یوسف به وعده های خدا را برجسته می کند. یوسف هرگز سرزمین موعود را فراموش نکرد، حتی با اینکه در شکوه و امتیازات مصر زندگی می کرد. او درخواست کرده بود که استخوان هایش را به کنعان ببرند (پیدایش ۵۰: ۲۴ و ۲۵)، با این باور که خداوند به وعده خود مبنی بر دیدار از اسرائیل و هدایت آنها به آنجا عمل خواهد کرد (عبرانیان ۱۱: ۲۲). به محض ورود اسرائیل به کنعان، استخوانهای یوسف «در شکیم» دفن شدند (یوشع ۲۴: ۳۲).

ستون ابر و ستون آتش، نشانه های مشهود حضور خداوند در کنار قومش بود. خداوند در میان آنها ساکن شد و از ابر نیز سخن گفت (خروج ۱۴: ۲۴؛ اعداد ۱۲: ۵ و ۶).

در همین حال، فرعون انگیزه های واقعی قلب خود را برملا می کند. او متحول نشده بود و هرگز واقعاً توبه نکرده بود. درخواست او برای برکت خداوند احتمالاً یک تظاهر و احتمالاً خودفریبی بود. او ارتش خود را جمع کرد و بردگان فراری را تعقیب کرد و نشان داد که واقعاً چقدر توسط گناه کور شده است.

مردم وقتی لشکر فرعون را دیدند که نزدیک می شود، نگرانی ها و احساساتی را بیان کردند که بیش از یک بار توسط آنها تکرار می شد: «آیا در مصر قبر نبود که ما را به بیابان آوردی تا در اینجا بمیریم؟ این چیست که به ما کردی و ما را از مصر بیرون آوردی؟»(خروج ۱۴: ۱۱).

مردم با اینکه تجلیات چشمگیر قدرت خدا دیده بودند که شامل در امان نگاه داشتن پسران نخست زاده آنها بود، لیکن همچنان فقدان ایمان را از خود بنمایش گذاشتند.

`به آخرین باری که با یک موقعیت وحشتناک روبرو شده اید، فکر کنید. واکنش اولیه شما چه بود: ایمان به خدا یا فقدان ایمان؟ چه درس هایی باید از آن تجربه گرفته باشید تا در چالش های آینده ای (که اجتناب ناپذیر هستند) از آن تجربه استفاده کنید؟`