---
title:  بروید و خداوند را عبادت کنید
date:  03/08/2025
---

در شب پسح، [غضب]داوری الهی بر کسانی که خون، ضامن آنان نشده بود نازل شد(خروج ۱۲: ۱ – ۱۲). هیچ کس راه گریزی نداشت. نه جاه و مقام، و نه سطح اجتماعی یا جنسیت نمی توانست کسی را از این غضب در امان نگاه دارد. مجازات همه خانواده ها از فرعون تا بردگان، و حتی نخست زادگان حیوانات را در بر گرفت. تکبر مصر خاکمال شد.

`خروج ۱۲: ۳۱ – ۳۶ را بخوانید. فرعون چه درخواستی غیرعادی می کند و چرا به آنها اجازه خروج می دهد؟`

جالب است که فرعون در حالی که به عبرانیان دستور می دهد که بروند و عبادت کنند، این درخواست را اضافه می کند: «و برای من نیز برکت بطلبید».

و برای من نیز برکت بطلبید؟

چرا فرعون، پادشاه مصر که در میان قومش «خدا» به شمار میرفت، چنین درخواستی کرد؟ به نظر می رسد که او شروع به شناخت قدرت خدای عبرانی کرده است و امیدوار است از آن بهره مند شود. اما چگونه خداوند می تواند او را برکت دهد، وقتی او در سرکشی، لجاجت، گناه و غرور ریشه دوانده است؟ بله، فرعون سرانجام به بنی اسرائیل اجازه خروج داد، اما این عمل، تسلیم در برابر اراده یهوه نبود، بلکه از روی شکست بود. همانطور که اقدامات بعدی او نشان خواهد داد، او واقعاً توبه نکرده است. او تنها می خواست جلوی ویرانی را بگیرد که داشت پادشاهی او را نابود می کرد.

فرعون کاملا خوار شد. پس از بلای ویرانگر نهایی، او سرانجام به اسرائیل اجازه خروج از مصر را می دهد. آنچه را که قبلاً سرسختانه اجازه نداده بود، سرانجام پس از رنج عظیمی که سرپیچی و اعمال او بر ملتش وارد کرد، اکنون می پذیرد.

مردم مصر نیز این مسیله را درک کردند، و مشتاق خروج عبرانیان شدند. مصریان به بنی اسرائیل التماس کردند که بروند زیرا می گفتند که اگر این کار را نکنند، «اگر نه همه خواهیم مرد!»

در همین حال، خداوند چنین تدبیر کرد که بنی اسرائیل دست خالی و بدون توشه مصر را ترک نکنند. در عوض، آنها با وسایلی که برای سفری بسیار طولانیتر از آنچه انتظار میرفت و به آنها نیاز داشتند، حرکت کردند. مصریان این اقلام گرانبها را به عبرانیان دادند تا خروج آنها را تسریع کنند، اما این کالاها همچنین نشان دهنده دستمزدی بود که برای قرن ها بردگی، مصریان از بنی اسرائیل دریغ می داشتند. مطمئنا برای مصریها، هزینه بیرون کردن عبرانیان از سرزمینشان چندان سنگین نبود.

`چقدر ما از اعمال بد خود، تنها به دلیل عواقب آنها «توبه» کرده ایم، نه به خاطر اشتباه بودنِ خود اعمال؟ چرا این توبه واقعی نیست؟ چگونه میتوانیم یاد بگیریم برای گناهانی که در کوتاهمدت «از آن ها فرار کرده ایم»، پشیمان شویم؟`