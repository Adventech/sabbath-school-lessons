---
title:  عیسی در بشریت خیمه زد
date:  25/09/2025
---

`یوحنا ۱: ۴ را بخوانید. تجسم مسیح در مقایسه با خیمه چگونه است؟`

تجسم عیسی هم یک راز و هم موضوعی انحصاری است که نجات یافتگان در طول ابدیت آن را بررسی خواهند کرد. به گفته یوحنای رسول، مسیح با پذیرفتن بدن انسان نشان داد که به شکلی ملموس در میان ما ساکن است. در اینجا عیسی در جسم، خدای عهد عتیق را منعکس می کند که با بنی اسرائیل در خیمه در سینا و در طول سفر آنها از طریق بیابان به سرزمین موعود اقامت داشت.

عیسی جسم پوشید و در میان بشریت ساکن شد. چه امتیاز باورنکردنی! خدای ابدی به عنوان یکی از ما نزد ما آمد تا به ما اطمینان دهد که او واقعاً «عمانوئل، خدا با ماست».

در متی ۱۸: ۲۰، عیسی وعده داد که هر جا دو یا سه نفر به نام او جمع شوند، او در میان آنها حضور خواهد داشت. مسیح از طریق روح القدس با قوم خویش است. مسیج پیروان خود را به رابطه نزدیک با خودش دعوت می کند: «هان بر در ایستاده می کوبم. کسی اگر صدای مرا بشنود و در را برویم بگشاید به درون خواهم آمد و با او همسفره خواهم شد و او با من» (مکاشفه ۳: ۲۰).

`مکاشفه ۲۱: ۱ – ۳ را بخوانید. در اینجا چه چیزی به ما ارائه شده است؟`

اورشلیم جدید از آسمان به زمین نازل خواهد شد و در اینجا یوحنا اعلام می دارد: «اینک خیمه مسکن خدا با آدمیان است و او با آنها ساکن خواهد شد و ایشان قوم او خواهند بود و خود خدا با ایشان خواهد بود و خدای ایشان خواهد بود»(مکاشفه ۲۱: ۳). معبدی در اورشلیم جدید نخواهد بود(مکاشفه ۲۱: ۳) زیرا کل شهر معبد است، حرم مطهر خداست. طول و عرض و ارتفاع شهر برابر هستند(مکاشفه ۲۱: ۱۶) همانگونه که قدس الاقداس در حرم مطهر چنین بود که به شکل مکعب بود که اضلاع آن با هم برابر بودند. ما برای همیشه در دنیایی بدون گناه، مرگ، یا رنج در حضور بی واسطه خدای خود ساکن خواهیم بود.

`با نظر به وعده ای که در عیسی به ما داده شده است، چگونه می توانیم بیاموزیم که تا به آخر دوام بیاوریم؟`