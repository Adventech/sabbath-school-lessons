---
title:  حضور خدا در خیمه مقدس
date:  24/09/2025
---

`خروج ۴۰: ۱ – ۳۸ را بخوانید. قوم بنی اسرائیل چگونه حضور خدا را تشخیص داد؟`

آخرین فصل از کتاب خروج (خروج باب ۴۰)، وقف خیمه مقدس و هدیه فرمانهای دهگانه را شرح می دهد. وقف خیمه مقدس اوج واقعه اسرائیل در وادی سینا بود.

جلال خدا قدوسیت، شخصیت و حضور محبانه اوست که بخودی خود نیکوئی است (خروج ۳: ۵، خروج ۳۳: ۱۸ و ۱۹). حضور او خیمه را پر ساخته بود و بعنوان ابری قابل رویت بود که در زبان عبری سکینه یا مسکن جلال بود. کتاب خروج با تاکیدی بر حضور هدایت کننده خداوند، در روز با ابر، و در شب با ستون آتش، هویدا بود.  به طریقی واقعی و قدرتمندانه، عبریان نه تنها باید واقعیت خدا بلکه حضور نزدیک و ساکن خدا را در حینی که آنان را هدایت می کرد تجربه می کردند.

موسی خیمه مقدس را در اولین روز از اولین هفته در سال دوم برپا کرد(خروج ۴۰: ۲ و ۱۷). او همچنین همه چیز ـ از جمله هارون و پسرانش را با روغنِ تدهین برای کهانت وقف کرده بود(خروج ۴۰: ۹ و ۱۳ – ۱۵).

از طریق این فرآیند، او خدمات را برای کل حرم مطهر آغاز کرد (همچنین به اعداد ۷: ۱ مراجعه کنید). موسی فقط در هنگام افتتاح خیمه اجازه ورود به قدس الاقداس را داشت. پس از آن، تنها کاهن اعظم می توانست سالانه در روز کفاره در آنجا خدمت کند (لاویان ۱۶: ۲ و ۱۷).

کتاب مقدس اشاره می کند که کار در سه موقعیت مهم به پایان رسید: (۱) در پایان هفته آفرینش، خدا بر تکمیل کارهای آفرینشی خود تأکید می کند (پیدایش ۲: ۱ – ۳). (۲) پس از اتمام خیمه، آیه می گوید: «بدین سان موسی کار را به پایان رساند» (خروج ۴۰: ۳۳). و (۳) هنگامی که سلیمان کار معبد را به پایان رساند (اول پادشاهان ۷: ۵۱).

این پیوند بین آفرینش و حرم مطهرِ اسرائیل جنبه کیهانی را برجسته می کند و به زمانی اشاره می کند که خداوند با نجات یافتگان در زمین جدید، در اورشلیم جدید که به عنوان «خیمه خدا» توصیف می شود، ساکن خواهد شد (مکاشفه ۲۱: ۲ و ۳؛ با مکاشفه ۲۲: ۱ – ۴ مقایسه کنید).

حضور خدا در خیمه (خروج ۴۰: ۳۴)، اوج وقایع بزرگی بود که با تولد موسی شروع شد و تا شکست خدایان مصر در طی ده بلایا، و فرار از مصر، نابودی ارتش مصر، و در نهایت با مکاشفه خدا در کوه سینا به اوج خود رسید.

`امروز چگونه می توانید حضور خدا را در زندگی خود تجربه کنید؟ چرا مهم است که این کار را انجام دهید؟`