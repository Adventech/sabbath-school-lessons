---
title:  چشم در مقابل چشم
date:  27/08/2025
---

`متی ۵: ۳۸ – ۴۸ را بخوانید. عیسی معنی قانون انتقام و قصاص را چگونه تعریف می کند؟ ما چگونه باید آنرا امروز اعمال کنیم؟`

در موعظه روی کوه، عیسی به آیات عهد عتیق اشاره کرد که مردم احتمالاً با آنها آشنا بودند. با این حال، او تفاسیر رایج معلمین یهود را که در طول زمان از هدف اصلی این قوانین منحرف شده بود، به چالش می کشید. سنت های بشری، مانند مقررات سبت، هدف واقعی کلام خدا را پنهان کرده و در برخی موارد تحریف کرده بود. هدف عیسی بازگرداندن معانی و مقاصد اصلی این قوانین از طریق تعالیم خود بود.

در کوه برکات، عیسی با هدایت شنوندگان خود به هدف و معنای اصلی آیات، قصد داشت برخی از این تفاسیر نادرست را اصلاح کند.

متن خروج ۲۱: ۲۴ در خصوص «چشمی در برابر چشم و دندانی در برابر دندان» صحبت می کند که در متی ۵: ۳۸ («شما شنیده اید...اما من به شما می گویم»)نقل قول شده است، و به حکم مقابله به مثل یا قانون قصاص اشاره می کند. این آیه در جاهای دیگر کتاب مقدس نیز استفاده شده است(لاویان ۲۴: ۲۰، تثنیه ۱۹: ۲۱).

هدف اولیه از این قانون جلوگیری از انتقام گیری شخصی و جلوگیری از خونخواهی یا اقدامات انتقام جویانه بدون بررسی مناسب بود. این مستلزم آن بود که آسیب ها توسط قضات ارزیابی شود، و سپس آنها غرامت پولی مناسب را تعیین کنند تا پرداخته شود. این رویه با هدف جلوگیری از «گرفتن قانون در دستان خود» توسط افراد صورت گرفت. عدالت باید اجرا می شد، اما باید طبق قانون خدا اجرا می شد.

عیسی مسیح که این قوانین اجتماعی را به موسی داد، هدف واقعی آنها را درک کرد و توانست آنها را به طور عینی و مطابق با قصد اولیه خود به کار گیرد. هدف این قانون ترویج عدالت، مصالحه و بازگرداندن صلح و آرامش بود.

می توان ادعا کرد که تا حدودی عدالت شامل نوعی انتقام است. به نظر می رسد که اجرای صحیح این قوانین، تلاشی برای ایجاد تعادل مناسب بین مفاهیم عدالت و انتقام است.

`درک اینکه عدالت در نهایت اجرا خواهد شد، چگونه می تواند به شما در مقابله با بی عدالتی موجود در جهان امروز کمک کند؟`