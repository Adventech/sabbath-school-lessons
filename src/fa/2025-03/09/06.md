---
title:  انتقام گیری
date:  28/08/2025
---

«ای عزیزان انتقام مگیرید بلکه آن را به غضب خدا واگذارید. زیرا نوشته شده است که خدا می گوید: انتقام از آن من است من هستم که سزا خواهم داد»(رومیان ۱۲: ۱۹؛ همچنین تثنیه ۳۲: ۳۵ را ببینید).

`چه وعده و فرمانی در این آیات یافت می شود و چقدر آنها از نزدیک با هم مرتبط هستند؟`

تا زمان برقراری عدالت از سوی خداوند، این مسئولیتِ داوران در اسرائیل کهن بود که قانون را اجرا کنند و مجازات عادلانه ای را برای آسیب یا صدمه ای که ایجاد شده بود تعیین کنند. آنها ابتدا باید به حقایق دسترسی پیدا می کردند. با این حال، در زمان مسیح، معلمان شریعت این اصل را به گونه ای به کار بردند که امکان انتقام گیری شخصی را فراهم آورد. این سوء استفاده هدف اصلی قانون را تحریف کرد و هدف اولیه از قلم افتاد. در نتیجه، آنها از آنچه قانون در واقع منع کرده بود دفاع می کردند.

`متی ۶: ۴ و ۶، متی ۱۶: ۲۷، لوقا ۶: ۲۳ و دوم تیموتائوس ۴: ۸ را بخوانید.این آیات چه چیزی را در مورد نحوه نگرش عیسی به اصول پاداش و مجازات به ما چه می گویند؟`

عیسی بر ضد اصول پاداش یا مجازات نبود. عدالت در اصل موضوع قرار داشت؛ که بخشی حیاتی و مهم در زندگی است. با این وجود، هیچ فردی نباید نقش قاضی، هیئت منصفه و «مجری» را بازی می کرد. برای ما چقدر ساده است تا عدالت را تحریف کنیم! این موضوع بر عهده ما نیست تا آسیب را جزا بدهیم. بررسی شرارت و متخلفان بایستی توسط یک دادگاه بیطرف انجام شود؛ این کار دستگاه قضاوت می باشد.

عیسی در این زمینه به ما می گوید کامل باشید «همانگونه که پدر آسمانی کامل است». ما چگونه می توانیم مانند خدا کامل باشیم؟ محبتِ غیرخودخواهانه، ویژگی اصلی خداست. او به پیروان خود می گوید که چگونه به دشمنانشان محبت کنند و برای کسانی که به آنان جفا می رسانند دعا کنند. کمال واقعی، محبت و مهرورزی است، تا ببخشیم و رحیم باشیم(لوقا ۶: ۳۶)، حتی نسبت به کسانی که سزاوار آن نیستند. این اصل و اقداماتی که به آن منجر می شود، به معنای بازتاب شخصیت خداوند است.

`چگونه می توانیم محبت و مهرورزی را همانطور که به ما فرمان داده شده است، یاد بگیریم؟ چرا این روند همیشه منوط بر اینست که بر خواسته های خودخواهانه خود غلبه کنیم؟`