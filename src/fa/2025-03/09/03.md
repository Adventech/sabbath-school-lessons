---
title:  قوانین بیشتر
date:  25/08/2025
---

خداوند با رحمت خویش به داوران [قضات] دستور داد كه چگونه شرایط مختلف مربوط به حقوق مالکیت را اداره كنند. مطالعه موردی زیادی ارائه شده است، سناریوهایی مانند این که اگر یک گاو نر به یک گاو نر همسایه حمله کند، اگر کسی یک حیوان خانگی را دزدید و فروخت، اگر حیوانات در مزرعه یا تاکستان دیگری چریدند، اگر چیزی که شخصی به امانت گرفته بود از او دزدیده شد، یا اگر یک حیوان به عاریه گرفته شده زخمی شده، یا می مُرد، چه باید کرد (خروج ۲۱: ۳۳ -۲۲: ۱۵).

`خروج ۲۲: ۱۶ – ۲۳: ۹ را بخوانید. در این قوانین به چه موضوعاتی پرداخته شد و چگونه؟`

احکام خدا مسائل مختلفی را در بر می گرفت. مقررات خاصی در خصوص تحقیر یا به پستی کشاندن مردم وضع شده بود. خدا هر گونه استثماری را نمی پذیرفت. خدا به رحمت خویش تمایلات گناه آلود قلب بشری را اصلاح و هر گونه تمایلات نفسانی را مهار کرده بود. جامعه باید ایمن مانده، شرارت حذف گشته و روابط خوب بین انسانها بهبود می یافت. عدالت و محبت باید در تمامی اعمال حکمفرما می بود.

`خروج ۲۳: ۱۰ – ۱۹ را بخوانید. در اینجا به چه موضوعات و مسایل مهمی رسیدگی شد؟`

سبت و اعیاد در خصوص عبادت بودند، و یادآور وقایع مهم تاریخ نجات بودند. عبادت به دقت تنظیم شده بود، زیرا عبادت اساس الهیات برای هرگونه عمل دیگری بود. سبت در زمان خلقت آفرینش بنیان نهاده شد(پیدایش ۲: ۲ و ۳ خروج ۲۰: ۸ – ۱۱)، و به طرزی قدرتمند، به پرستش خدا به عنوان خالق، رهایی دهنده، و خداوند اشاره می کرد(مرقس ۲: ۲۷ و ۲۸).

در همین حال، سه عید مهم وجود داشت که برگزاری آن هر ساله الزامی بود: (۱) پِسَح یا عید نان فطیر در بهار(معمولا در اواسط مارس تا اواسط آوریل)؛ (۲) پنطیکاست یا عید برداشت محصول(یا عید هفته ها)، هفت هفته پس از عید قبلی، که شروع آن ۵۰ روز بعد بود؛ و (۳) عید خیمه ها(یا  سایبان ها) یا عید خرمن در پائیز(معمولا در اواسط سپتامبر تا اواسط اکتبر)؛ همچنین خروج ۳۴: ۱۸ – ۲۶، لاویان ۲۳: ۴ – ۴۴، اعداد ۲۸: ۱۶ – ۲۹: ۴۰، تثنیه ۱۶: ۱ – ۱۶ را ببینید).