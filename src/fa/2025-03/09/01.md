---
title:  زندگی کردن با احکام
date:  23/08/2025
---

### مطالعه این هفته
برای مطالعه این هفته بخوانید: خروج ۲۱: ۱ – ۳۲، خروج ۲۲: ۱۶ – ۲۳: ۳۳، دوم پادشاهان ۱۹: ۳۵، متی ۵: ۳۸ – ۴۸، رومیان ۱۲: ۱۹، متی ۱۶: ۲۷.

> <p>آیه حفظی</p>
> «آنگاه خداوند به موسی گفت: بنی اسرائیل را چنین بگو: شما خود دیدید که از آسمان با شما سخن گفتم. خدایان نقره در کنار من مسازید؛ خدایان طلا برای خود مسازید»(خروج ۲۰: ۲۲ و ۲۳).

اشتیاق خدا این بود که قومش از ملل اطراف متفاوت باشند. هدف او این بود که آنها به عنوان یک جامعه ایمانی خود را وقف او نموده و تحت هدایت و اقتدار او زندگی کنند. از همه افراد انتظار می رفت که از احکام او پیروی کنند و قرار بود قضات به عنوان مجریان شریعت منصوب شوند و کاهنان آن را آموزش دهند.  والدین نیز در این امر نقشی اساسی ایفا می کردند.

در هر فرهنگ و جامعه ای، قوانین و احکام، منعکس کننده ارزش ها، اهداف، نیات، و شخصیت کسانی هستند که آنها را وضع می کنند. برای مثال، هنگامی که فرعون حکم داد که همه نوزادان پسر عبری کشته شوند، این قانون، شرارت او را آشکار کرد. از سوی دیگر، اگر پادشاهی برای هر فرد ۱۸ ساله در پادشاهی خود شرایط آموزش عالی رایگان را مهیا سازد، احتمالاً نشانه سخاوت او و تمایل او به شکوفایی کشورش تلقی می شود.

شریعت خدا منعکس کننده ذات اوست - نیکویی، محبت، ارزش ها، عدالت، و مخالفت با شر. همانطور که احکام شریعت، مقدس و عادلانه است، خدا نیز مقدس است. این نه تنها پایه و اساس یک زندگی کامل را ایجاد می کند، بلکه به عنوان محافظ در برابر خطرات و بلایا عمل می کند. نظام قانونگذاری او بر اساس احترام به خدا، احترام نسبت به یکدیگر و ارزشهای اساسی زندگی بنا شده بود.

* درس این هفته را مطالعه کنید تا برای سبت ۸ شهریور ۱۴۰۴ آمادگی داشته باشید.