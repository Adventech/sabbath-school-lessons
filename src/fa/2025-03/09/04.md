---
title:  نقشه اولیه خدا
date:  26/08/2025
---

`خروج ۲۳: ۲۰ – ۳۳ را بخوانید. خدا دوست داشت تا از چه شیوه ای برای تسخیر سرزمین موعود استفاده شود؟`

هدف خدا این نبود که بنی اسرائیل برای سرزمین جدید خود بجنگند بلکه قرار بود به آنها داده شود. به ابراهیم، اسحاق، و یعقوب وعده داده شده بود و قرار بود به عنوان هدیه ای ویژه از سوی خدا به اسرائیل اعطا شود.

الگوی تصاحب سرزمین موعود با عبور از دریای سرخ نشان داده شد، جایی که خدا برای قوم خود جنگید و به آنها پیروزی کامل را بر کسانی که قصد آسیب رساندن به آنها داشتند، عطا کرد (خروج ۱۴: ۱۳، ۱۴). مصریان با مداخله معجزه آسای خداوند شکست خوردند. به همین ترتیب، در زمان پادشاهی آشور سنخریب، خداوند، ارتش بزرگ، مجهز، و بسیار آموزش دیده آشور را بدون اینکه اسرائیلی ها نیازی به نبرد داشته باشند، شکست داد. این پیروزی به این دلیل اعطا شد که حزقیای پادشاه به وعده خدا که از طریق اشعیا نبی داده شده بود اعتماد داشت (دوم پادشاهان ۱۹: ۳۵، اشعیا ۳۷: ۳۶).

خدا به ابراهیم گفت که فرزندان او بلافاصله سرزمین موعود را دریافت نخواهند کرد، بلکه تنها پس از ۴۰۰ سال (پیدایش ۱۵: ۱۳-۱۶). این تاخیر به دلیل شرارت ساکنان کنعانی بود. خدا یک دوره فیض را به این مردم تعمیم می داد و به آنها فرصت می داد تا توبه کنند. با این حال، آنها در طغیان خود علیه خدا و ارزش های او پافشاری کردند. وقتی گناه آنها به حد کامل رسید، خدا آماده شد تا آن سرزمین را به عنوان وطن جدید به عبرانیان بدهد.

علاوه بر این، خدا وعده داد که با استفاده از دو روش منحصر به فرد، اما مؤثر، ملت ها را از برابر اسرائیل دور کند: (۱) با ایجاد رعب و وحشت بر ملت های شرور، و (۲) با فرستادن زنبورهای گزنده برای راندن مردم. قبل از رسیدن بنی اسرائیل به سرزمین جدید، دشمنانشان مکان را رها کرده و «می گریختند» (خروج ۲۳: ۲۷ و ۲۸).

نقش اساسی در تصاحب سرزمین موعود توسط فرشته خدا ایفا می شد که قلمروها را تسخیر و از آنها محافظت می کرد. او ستون ابر بود که آنان را در طی روز و در ستون آتش در شب هدایت می کرد. اسرائیل مجبور بود تا بدقت توجه کند و به او گوش دهد زیرا او اقتدار الهی داشت(خروج ۲۳: ۲۱). سرپیچی از خواست و اراده خدا و بی ایمانی به رهبری او پیشرفت آنان را پیچیده می کرد.

`این ایده که خدا به بت پرستان یا مشرکان، سالهای متمادی فرصت برای تغییر و اصلاح داده است، چه چیزی را در مورد فیض خدا و حدّ آن برای کسانی که آن را رد می کنند، به ما می آموزد؟`