---
title:  اندیشه هایی فراتر
date:  29/08/2025
---

از نوشته های الن جی وایت، فصل «احکامی که به قوم بنی اسرائیل ارزانی شد»، صفحات ۳۱۰ – ۳۱۴ را از کتاب مشایخ و انبیا بخوانید.

با توجه به اینکه ما در قلمرو دشمن زندگی می کنیم، جای شگفتی نیست که در زندگی واقعی، توسط برنامه های ماهرانه و حیله گرانه او صدمه ببینیم. در میان ما چه کسی یافت می شود که درد و رنج نداشته باشد. آیا همه اینها بخاطر گناه و دنیای در گناه سقوط کرده ای نیست که در آن زندگی می کنیم؟ متاسفانه، این بخشی از زندگی کنونی ماست. با این وجود، خدا به ما قدرت مقابله داده است.

«منجی گرانقدر ما دقیقاً زمانی که به او نیاز داشته باشیم به ما کمک خواهد کرد. راه ملکوت با قدم های او مشخص شده است. هر خاری که ما را آزار می دهد، او را نیز سُفته است و هر باری را که بر دوش می کشیم قبلاً بر او سنگینی کرده است. خداوند اجازه می دهد تا جان ما با آزمایش و سختیها برای آرامش آماده شود. گرچه زمانهای سختی برای قوم خدا دلهرهآور است، اما برای ایمانداران نیز لحظاتی است که به بالا نگاه کنند و با ایمان، وعده حمایت خداوند را در اطراف خود ببینند».- الن جی وایت، نبرد عظیم، صفحه ۶۳۳.

**سوالاتی برای بحث:**

`۱. در طول تاریخ، مردم با این حقیقت دست و پنجه نرم کردهاند که خداوند ملتهای بتپرست را از سرزمین ایشان رانده و حتی گاهی نابود کرده است. این واقعاً هراسناک است. با این حال، درک اینکه محبت خدا باید عدالت او را نیز آشکار کند، چگونه میتواند به ما کمک کند که اعتماد کنیم، حتی در این رویدادها، محبت او، نه فقط عدالت او، آشکار شد؟`

`۲. به این فکر کنید که چرا عیسی می گوید: «پس شما کامل باشید، همانطور که پدر شما در آسمان کامل است» (متی ۵: ۴۸). درست پس از اینکه به ما آموخت که دیگران، از جمله دشمنان خود را دوست داشته باشیم،این مطلب در مورد معنای «کامل» بودن و «پدرتان در آسمان» که کامل است، چیست؟`

`۳. پولس رسول دیدگاه مثبتی نسبت به احکام شریعت خدا و هدف آن داشت، اما با سوء استفاده از آن مخالفت کرد. منظور او از گفتن «شما تحت شریعت نیستید، بلکه تحت فیض هستید» چیست (رومیان ۶: ۱۴)؟ مردم چگونه ممکن است از قانون سوءاستفاده کنند؟`

`۴. چه چیزی عدالت را از انتقام متمایز می کند؟ آیا آنها مفاهیم کاملاً مجزا هستند یا جنبه های متفاوتی از یک ایده هستند؟ چگونه می توانیم بفهمیم که عدالت خواهی ما در واقع فقط میل به انتقام نیست؟`