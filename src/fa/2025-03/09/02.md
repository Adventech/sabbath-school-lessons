---
title:  قوانین عهد
date:  24/08/2025
---

در سینا، خداوند با دادن شریعت خود، پایه و اساس آموزش قوم خود را بنا کرد که چگونه از طریق ارتباط با او می توانند زندگی مقدس داشته باشند. با این حال، اصول شریعت نیاز به عمل در زندگی روزمره داشت، بنابراین خداوند قوانین اضافی را مطرح کرد که به نام «قوانین عهد» شناخته می شوند. مسئولیت نظارت بر این قوانین و اطمینان از اجرای صحیح آنها به داوران سپرده شد.

افرادی که ذهن آنها توسط برده داری و شیوه های بت پرستی به پستی کشیده و فاسد شده بود، هنوز قادر به درک کامل اصول گسترده ده فرمان خدا نبودند. برای اطمینان از اینکه احکام دهگانه بهتر درک شود، خداوند قوانین دیگری را اعطا کرد که اصول ده فرمان را نشان میداد و به کار میبرد. این قوانین داوری خوانده می شدند، هم به این دلیل که در حکمت و عدالت بی نهایت الهی تنظیم شده بودند و هم به این دلیل که قضات باید بر اساس آنها داوری می کردند. بر خلاف ده فرمان، این احکام به صورت خصوصی به موسی داده شد، که مسئولیت اشتراک آنها را با مردم به عهده داشت».ـ الن جی وایت، مشایخ و انبیا، صفحه ۳۱۰.

`خروج ۲۱: ۱ – ۳۲ را بخوانید. در مورد بردگان عبری ، قتل و جراحات جسمی چه قوانین خاصی داده شده بود؟`

قوانین عهد در چندین فصل توضیح داده شده است (خروج ۲۱: ۱ – ۲۳: ۱۹). تمامی این مقررات و احکام برای این منظور صادر شد تا جلوی گسترش شرارت را گرفته و جامعه ای منظم را ایجاد نماید.

قوانین مربوط به برده داری در دوران کتاب مقدس متمایز بود و نباید با شیوه های بی رحمانه و غیر انسانی برده داری مدرن یا قرون وسطایی اشتباه گرفته شود. در واقع به برده های عبری ارزش داده می شد و از آنان محافظت می شد. بر خلاف جوامع مدرن و قرون وسطی، جایی که بردگان به عنوان دارایی مالک خود محسوب می شدند، که می توانستند هر کاری که می خواستند با آنها انجام دهند، قوانین کتاب مقدس مقررات متفاوتی را وضع کردند. بردگی محدود به شش سال بود (خروج ۲۱: ۱ ، ۲ ؛ ارمیا ۳۴: ۸ - ۲۲)، و همه برده ها در سال هفتم آزاد می شدند مگر اینکه آنها تصمیم به ماندن در کنار ارباب خود را بگیرند. علاوه بر این اربابان موظف بودند برده ها را در روز سبت (خروج ۲۰: ۹ ، ۱۰) استراحت دهند و نیازهای اساسی آنها را تأمین کنند. [در ترجمه های مختلف از برده، بنده، غلام و کنیز به یک مفهوم استفاده شده است].

`اگرچه برده داری نهادینه شده ولی تا حد زیادی در سراسر جهان از بین رفته است، برخی از اصول آن همچنان ادامه دارند، اما چه اقداماتی را می توانیم در حوزه خودمان انجام دهیم تا با این اصول مقابله کنیم؟`