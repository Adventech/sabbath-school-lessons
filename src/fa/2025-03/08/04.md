---
title:  هدیه احکام دهگانه
date:  19/08/2025
---

`خروج ۲۰: ۱ – ۱۷ را بخوانید. اصول احکام دهگانه چیست؟ و چطور سازماندهی شده است؟`

توجه کنید که احکام دهگانه با فرمان ها شروع نمی شود بلکه با پیش درآمدی از عمل فیض بخش خدا آغاز می شود: «من یهوه خدای شما می باشم که شما را از سزرمین مصر از خانه بندگی بیرون آوردم»(خروج ۲۰: ۲). خداوند ابتدا فیض خود را با اعطای آزادی و نجات به اسرائیل نشان می دهد و تنها پس از آن، اراده خود را آشکار می کند. این دستورات باید از روی محبت و قدردانی نسبت به تمام کارهایی که خدا برای آنها انجام داده بود، اجرا می شد.

جمع بندی واژه کلیدی خدا برای احکام دهگانه «محبت» است (رومیان ۱۳: ۱۰). بزرگترین فرمان، فرمان محبت است که به دو صورت بیان می شود: محبت به خدا (تثنیه ۶: ۵) و محبت به همسایه (لاویان ۱۹: ۱۸).

چهار فرمان اول از احکام دهگانه به عنوان محبت به خدا تفسیر می شود؛ در ادامه شش فرمان بعدی، احکام به معنای محبت برای همسایه تعبیر می شود. احکام دهگانه با حرمت به خدا (عشق و محبت به خالق) فراتر از هر چیز آغاز می شود و با احترام به دیگران(عشق و محبت به مخلوق) ادامه می یابد.

همانگونه که عیسی می گوید: «اگر مرا دوست می دارید احکام مرا نگاه دارید»(یوحنا ۱۴: ۱۵، همچنین اول یوحنا ۴: ۲۰ و ۲۱ را ببینید). بنابراین، اطاعتِ واقعی جلوهای از ابراز محبت و قدردانی ما نسبت به عیسی است، که عمیقا در نحوه رفتار ما با دیگران نشان داده میشود.