---
title:  احکام به عنوان وعده خدا برای ما
date:  21/08/2025
---

`رومیان ۳: ۲۰ – ۲۴ را بخوانید. گرچه کلام پولس واضح است که ما نمی توانیم تنها با نگاه داشتن احکام نجات داده شویم، پس عملکرد فرمان ها در زندگیمان باید چگونه باشد؟`

اصطلاح عبری «داباریم» که توسط موسی برای توصیف ده فرمان به کار رفته است (خروج ۳۴: ۲۸، تثنیه ۴: ۱۳، تثنیه ۱۰: ۴)، در لغت به معنای «کلمات» است، نه «احکام». صیغه مفرد «دبار» نیز می تواند به معنای «وعده» باشد. (اول پادشاهان ۸: ۵۶؛ دوم تواریخ ۱: ۹؛ نحمیا  ۵: ۱۲ و ۱۳؛ تثنیه ۱: ۱۱؛ تثنیه ۶: ۳؛ یوشع ۹: ۲۱). به همین دلیل است که «دبار» اغلب به عنوان اسم یا فعل که بیانگر یک وعده در آیات مختلف است ترجمه می شود.

الن جی وایت بینشی در کارکرد احکام دهگانه ارائه می دهد: «ده فرمان ... ده وعده می باشد».- الن جی وایت، کتاب مقدس تفسیری ادونتیست های روز هفتم، جلد اول، صفحه ۱۱۰۵. احکام دهگانه باید به عنوان وعده هایی از خدا درک شود که ما را در مسیر درست هدایت می کند تا او بتواند کارهای شگفت انگیزی برای ما انجام دهد. ولی ما باید از او اطاعت کنیم.

`رومیان ۱۰: ۴ را بخوانید. چگونه باید بیانیه پولس در این خصوص را درک کنیم که مسیح «ختم» شریعت است؟`

پولس بیان می کند که عیسی مسیح «تلوس» یا پایان دهنده شریعت است، اما نه به این معنا که مسیح احکام را فسخ می کند یا آن را از بین می برد. در عوض، این بدان معناست که مسیح هدف و مقصود احکام است. این بدان معنا نیست که قربانی کفاره او اعتبار و دوام آن را خاتمه می دهد.

از سوی دیگر، پولس بر اهمیت، مشروعیت، و اقتدار پایدار احکام تأکید می کند (رومیان ۳: ۳۱؛ اول قرنتیان ۷: ۱۹؛ غلاطیان ۵: ۶). اصطلاح «تلوس» در درجه اول به هدف و مقصود اشاره می کند تا زمان. مسیح برای درک معنای واقعی و هدف احکام خدا ضروری است. بنابراین، نادرست است که بگوییم مسیح احکام را باطل، جایگزین یا لغو کرد. در عوض، مسیح هدف نهایی شریعت است، که به او اشاره می کند.

`چگونه شریعت، ما را به سوی عیسی هدایت می کند؟ به طور خاص، شریعت چه چیزی را در مورد خودمان به ما نشان می دهد که ما را به عیسی هدایت می کند؟`