---
title:  عهد در سینا
date:  16/08/2025
---

### مطالعه این هفته
برای مطالعه این هفته بخوانید: خروج ۱۹: ۱ – ۲۰: ۱۷، مکاشفه ۲۱: ۳، تثنیه ۵: ۶-۲۱، یعقوب ۱: ۲۳ – ۲۵، رومیان ۳: ۲۰ – ۲۴، رومیان ۱۰: ۴.

> <p>آیه حفظی</p>
> «شما خود دیدید که با مصریان چه کردم و چگونه شما را بر بالهای عقابها حمل کرده نزد خود آوردم. حال اگر واقعا صدای مرا بشنوید و عهد مرا نگاه دارید از جمیع قومها ملک خاص من خواهید بود زیرا تمامی زمین از آن من است. شما برای من مملکتی از کاهنان و امتی مقدس خواهید بود. این است آنچه باید به اسرائیل بگوئی»(خروج ۱۹: ۴ – ۶).

خداوند پس از اینکه بنی اسرائیل را از مصر آزاد کرد، آنان را به کجا هدایت کرد؟ به سرزمین موعود - یا جای دیگر؟  از نظر جغرافیایی این پاسخ درست است، ولی از نظر الهیاتی غلط است. خداوند در این خصوص چنین می گوید: «شما خود دیدید که بر مصریان چه کردم و چگونه شما را بر بالهای عقابها حمل کرده نزد خود آوردم»(خروج ۱۹: ۴). پاسخ کتاب مقدسی و الهیاتی به این سؤال، اولویت و هدف اصلی خدا را آشکار می کند: خداوند آنها را به سوی خود جلب کرد.

وقتی انسانها از خدا دور می شوند، او به دنبال آنها می گردد و آنان را صدا می زند تا بازگردند. بهترین مدل از این حقیقت ژرف در باغ عدن یافت می شود، زمانی که آدم و حوا بر ضد خدا گناه ورزیدند و از فرمان او نا اطاعتی کردند و از او پنهان گشتند. او ابتکار عمل را بدست گرفت و آنها را صدا زد: «کجا هستی؟»(پیدایش ۳: ۹). او همیشه اولین قدم را بر می دارد. عیسی این موضوع را به شیوایی بیان می دارد: «بیائید نزد من ای تمامی زحمتکشان و گرانباران، که من به شما آسایش خواهم بخشید. یوغ مرا بر دوش گیرید و از من تعلیم یابید زیرا حلیم و افتاده دل هستم و در جانهای خویش آسایش خواهید یافت. چرا که یوغ من راحت است و بار من سبک»(متی ۱۱: ۲۸ و ۲۹).

خدا همه ما را صدا می زند؛ سرنوشت ابدی ما بستگی به پاسخ ما دارد.