---
title:  آمادگی برای دریافت هدیه
date:  18/08/2025
---

`خروج ۱۹: ۹ – ۲۵ را بخوانید. خدا چگونه اسرائیل را برای دریافت ده فرمان آماده کرد؟`

خدا دستورات خاصی را برای بنیاسرائیل به منظور آمادهسازی برای دریافت احکام در سینا ارائه کرد. تطهیر بیرونی آنها بازتاب دهنده وقف کامل بودن آنها به خدا بود. آنها باید برای نمایش باشکوه جلال خداوند که به زودی آشکار می شد آماده می شدند. و وقتی که زمان آن فرا رسید «رعد و برق در گرفت و ابری غلیظ بر کوه پدیدار گشت و آواز بس بلند کرنا به گوش رسید چندان که قومی که در اردوگاه بودند همه بر خود لرزیدند»(خروج ۱۹: ۱۶).

احکام دهگانه یا ده فرمان، کانونِ مکاشفۀ خدا و اخلاقیات کتاب مقدس است. این احکام، بنیاد و شالوده معیار الهی را برای کل بشر تشکیل می دهد؛ که اصول آن ابدی و جهان شمول است.

طبق روایت کتاب مقدس، احکام دهگانه توسط خدا اعلام شد(خروج ۱۹: ۱۹؛ خروج ۲۰: ۱؛ تثنیه ۵: ۴ و ۵ و ۲۴) و توسط او نوشته شد (خروج ۲۴: ۱۲؛ خروج ۳۱: ۱۸؛ تثنیه ۵: ۲۲). احکام بعنوان هدیه ای خاص، دوباره به موسی داده شد(خروج ۳۲: ۱۹؛ خروج ۳۴: ۱؛ تثنیه ۱۰: ۱ و ۲).

در کتاب خروج، احکام دهگانه به عنوان «شهادت» (عبری: ادوت؛ خروج ۳۱: ۱۸) یا «کلام عهد» (عبری: دیبره هابریت؛ خروج ۳۴: ۲۸) نامیده می شود. در سِفر تثنیه، آنها بر روی «الواح عهد» نوشته شده اند (تثنیه ۹: ۹، ۱۱، ۱۵). در هیچ یک از این دو کتاب، عبارت «ده فرمان» (عبری: میتز- وُت، «احکام») به کار نمیرود. در عوض، هر دو آنها را به عنوان «ده کلام» (عبری: اسرت هادباریم)، مشتق شده از دابار، به معنای «کلمه، جمله، مطلب، چیز، گفتار، داستان، وعده، بیان» میخوانند (خروج ۳۴: ۲۸؛ تثنیه ۱۰: ۴؛ تثنیه ۴: ۱۳ را ببینید).

احکام دهگانه دو نسخه دارد که فقط تفاوت های جزئی بین آنها وجود دارد. اولی در خروج ۲۰: ۱ – ۱۷ و دومی در تثنیه ۲۱: ۳ – ۲۱ یافت می شود. نسخه دوم تقریباً چهل سال پس از واقعه سینا، درست قبل از ورود قوم به سرزمین موعود، توسط موسی به صورت شفاهی به اسرائیل ارائه شد (تثنیه ۱: ۳-۴؛ تثنیه ۴: ۴۴-۴۷). این شرایط متفاوت باعث تغییرات جزئی بین دو نسخه می شود.

وقتی که پولس، احکام را به عنوان محبت خلاصه می کند، از احکام دهگانه آن را اقتباس می کند(رومیان ۱۳: ۸ – ۱۰). به واقع محبت، خلاصه احکام خداست زیرا او خدای محبت است(اول یوحنا ۴: ۱۶).

`چگونه ایده ده فرمان را به عنوان ابراز محبت خدا درک می کنید؟ این به چه معنایی است؟ محبت خدا چگونه در آنها آشکار شده است؟`