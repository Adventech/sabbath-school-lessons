---
title:  در کنار کوه سینا
date:  17/08/2025
---

`خروج ۱۹: ۱ – ۸ را بخوانید. خدا در پائین کوه سینا چه پاسخی به آنها می دهد؟`

خدا بنی اسرائیل را به کوه سینا هدایت کرد، جایی که بزودی ده فرمان را به آنها ابلاغ می کرد(فرمانهای دهگانه). [کوه]جِبِل موسی (ارتفاع: ۲۲۸۵ متر از سطح دریاهای آزاد) مکانی بود که موسی چندین بار در آنجا با خدا ملاقات کرد(برای نمونه خروج ۳: ۱، خروج ۱۹: ۲، خروج ۲۴: ۱۸) و سالها بعد ایلیا در اینجا با خدا مواجه شد(اول پادشاهان ۱۹: ۸).

این همان کوهی است که خداوند موسی را فراخواند تا بنی اسرائیل را از مصر بیرون آورد (خروج ۳: ۱، ۱۰). در آن زمان، خداوند به موسی گفت که او را همراه با اسرائیلیهای آزاد شده در همین مکان پرستش خواهد کرد، که نشانهای برای موسی خواهد بود که خدای ابراهیم، اسحاق، و یعقوب آنها را رهبری میکند (خروج ۳: ۱۲).

پس از دو ماه سفر، قوم اسرائیل به کوه سینا رسیدند (خروج ۱۹: ۱)، جایی که حدود یک سال در آنجا ماندند (خروج ۱۹: ۱ و اعداد۱۰: ۱۱ و ۱۲ ببینید). در طول این دوره، قوانین بسیاری داده شد، همانطور که در خروج ۱۹ - ۴۰، لاویان ۱ - ۲۷، و اعداد ۱: ۱ – ۱۰: ۱۰ به تفصیل شرح داده شد. اقامت اسرائیل در کوه سینا بخش مهم در روایت پنج کتاب اول موسی است. این نشان دهنده اساس هویت آنها به عنوان قوم برگزیده خداوند است، تنها ملتی که در الحاد و بت پرستی غوطه ور نیستند.

خداوند ابتکار عمل را به دست می گیرد و بین خود و اسرائیل عهد می بندد. اگر مردم مطیع بمانند و رابطه خود را با او حفظ کنند، خداوند وعده می دهد که آنها را بعنوان گنجینه ویژه خود، پادشاهی کاهنان، و قومی مقدس بشمارد.

قوم مقدّس بودن به معنای وقف به خدا و انعکاس شخصیت او به دیگران، به ویژه به ملل اطراف آنها است. اسرائیل همچنین به عنوان پادشاهی کاهنان دعوت شد تا دیگران را با خدا پیوند دهد و آنها را به سوی او راهنمایی کند و قوانین و راه های او را به آنها آموزش دهد. اسرائیل به عنوان گنجینه ویژه خدا انتخاب شد تا وسیله او برای شناساندن او و شخصیت او به جهان باشد.

این عهد به طور مشروع رابطه بین خدا و قومش را رسمیت بخشید. فرمول کلی عهد، اگرچه در متون مختلف کمی متفاوت است، این است: «من خدای آنها خواهم بود و آنها قوم من خواهند بود» (خروج ۶: ۷؛ لاویان ۲۶: ۱۲؛ ارمیا ۲۴: ۷؛ ارمیا ۳۱: ۳۳ ؛ عبرانیان ۸: ۱۰؛ مکاشفه ۲۱: ۳ را ببینید).

`تصور کنید که گنجینه خاص خدا هستید! این چه امتیازات ویژه ای را شامل می شود؟ چه مسئولیتهای خاصی بر عهده خواهید داشت؟`