---
title:  قوم خدا در مصر
date:  29/06/2025
---

کتاب خروج در زبان عبری شموت خوانده می شود که مطابق با کلامِ آغازین از متن کهن، به معنی «نام ها» می باشد، که با این عبارت شروع می شود: «چنین است نام پسران اسرائیل ….». و نام های نسل ،بزرگ خاندان یعنی یعقوب، در ابتدا کتاب ذکر شده است.

`خروج ۱: ۱ – ۷ را بخوانید. چه حقیقت مهمی در اینجا یافت می شود؟`

کتاب خروج با یادآوریِ برکاتِ خدا آغاز می شود. وقتی که یعقوب که پدرسالار یا رئیس خاندان بود بهمراه خانواده اش در مصر سکنی گزیدند آنها فقط هفتاد نفر بودند (پیدایش ۴۶: ۲۷ و خروج ۱: ۵)، ولی بنی اسرائیل «بارور و کثیر گشته، به شمار بسیار زیاد شدند، چندان که آن سرزمین از آنان پُر شد» (خروج ۱: ۷). با این حال، پیش از خروج، «شمار آنان بدون احتساب زنان و کودکان، ششصدهزار مرد پیاده بود» (خروج ۱۲: ۳۷).

`خروج ۱: ۸ – ۱۱ را بخوانید. اوضاع و شرایط بنی اسرائیل در زمان خروج چگونه بود؟`

متن کتاب مقدس، داستان فرزندان اسرائیل را در مصر به صورت  تیره ای به تصویر کشیده است. کتاب خروج با اسارت آنان توسط اربابان مصری و کارهای اجباری و مستبدانه ای شروع می شود که بر عبرانیان تحمیل شده بود. با این وجود، کتاب خروج با حضورِ آرامش دهنده و تسلی بخشِ خدا در خیمه مقدس در مرکز اردوگاه بنی اسرائیل به پایان می رسد (خروج ۴۰ را ببینید).

در این تقابلِ مفرط، پیروزی خدا وصف گردیده است: با نجات قومش از بردگی، با شکافتن دریای سرخ، و با شکست دادن قوی ترین سپاه خصم در آن زمان، پیروزی چشمگیر خدا بر قوای اهریمن آشکار شده است.

داستان بطور متناقض تاکید و بیان می کند، که هر چه مصریان «بیشتر بر آنان [بنی اسرائیل] ستم ورزیدند، بیشتر افزوده و منتشر می گشتند» (خروج ۱: ۱۲). به عبارت دیگر، بدون توجه به نقشه های بشری، خداوند همچنان بر اوضاع حاکم است و قوم خود را نجات خواهد داد، حتی زمانی که شرایط از منظر انسانی ناامید کننده به نظر می رسد.

`پادشاه جدیدی بر مسند قدرت نشست که یوسف را نمی شناخت. با در نظر گرفتن این روایت، چرا هرگز نباید خصوصا شرایط خوب را برای خود بدیهی فرض کنیم؟`