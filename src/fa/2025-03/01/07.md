---
title:  اندیشه هایی فراتر
date:  04/07/2025
---

از نوشته های الن جی وایت، از کتاب مشایخ و انبیا، فصل موسی، صفحات ۲۴۱ – ۲۵۱ را بخوانید تا بینش های ارزشمندی در مورد آیات کتاب مقدسی که در این هفته مطالعه شده، داشته باشید.

آیات کتاب مقدس اظهار می دارد که « قابله ها از خدا ترسیدند و آنچه پادشاه مصر بدیشان گفته بود نکردند بلکه پسران را زنده گذاشتند»(خروج ۱: ۱۷).

الن جی وایت با بصیرت در مورد وفاداری قابله ها و امید در خصوص مسیح موعود اظهار می کند: «به زنانی که در موقعیت هایی قرار داشتند تا دستور را اجرا کنند، دستور داده شد که نوزادان پسر عبری را در بدو تولد بکشند. این نقشه توسط شیطان هدایت شد که میدانست نجاتدهندهای از سوی بنیاسرائیل برمیخیزد، و کوشید تا با فرمان پادشاه، فرزندان آنها را از بین ببرد و نقشه خدا را خنثی کند. اما زنان از خدا ترسیدند و از اجرای فرمان ظالمانه خودداری کردند. خداوند از اعمال آنها خشنود شد و آنها را برکت داد».- الن جی وایت، مشایخ و انبیا، صفحه ۲۴۲.

خبر خوب این است که با وجود نقشه های شیطان، خداوند مداخله کرد و از افراد ایماندار برای خنثی کردن نقشه های دشمن استفاده کرد. ما در جهانی زندگی می کنیم که در آن شیطان بعنوان «رئیس نیروهای پلید» یا «حاکم این جهان» نامیده می شود (افسسیان ۲: ۲، ؛ یوحنا ۱۴: ۳۰). اگرچه شیطان نقش ریاست را از آدم ربود، لیکن عیسی مسیح او را از طریق زندگی و مرگ خود بر روی صلیب شکست داد (متی ۴: ۱ - ۱۱، یوحنا ۱۹: ۳۰، عبرانیان ۲: ۱۴). اگرچه شیطان همچنان فعال باقی می ماند، همانطور که تلاش او برای کشتن بچه ها نشان داد، شکست نهایی او تضمین شد (یوحنا ۱۲: ۳۱؛ یوحنا ۱۶: ۱۱؛ مکاشفه ۲۰: ۹، ۱۰، ۱۴). خبر خوش این است که به فیض خدا، می توانیم بر مشکلات زندگی غلبه کنیم(فیلیپیان ۴: ۱۳). این فیض تنها امید ماست.

**سوالاتی برای بحث:**

`۱. چرا خدا به عبرانیان اجازه داد تا در مصر زندگی کرده و ظلم را تحمل کنند؟ چرا اینقدر طول کشید تا او برای آنها اقدام کند؟ توجه به این نکته مهم است که رنج هر فرد فقط تا پایان عمرش ادامه دارد، حتی اگر دوره رنج قوم او طولانی شده بود. چرا در تلاش برای درک گسترده تر رنج انسان، ایجاد این تمایز مهم است؟`

`۲. بر سوالاتی در خصوص این که چگونه خداوند توانست از رفتار تند و آتشین مزاجِ موسی در کشتن مرد مصری استفاده کند، بیشتر تامل کنید. اگر موسی این اقدام را انجام نمی داد چه می شد؟ آیا این بدان معنا بود که عبرانیان هرگز از مصر فرار نمی کردند؟ استدلال خود را توضیح دهید.`