---
title:  موسی متولد شد
date:  02/07/2025
---

`خروج ۲: ۱ – ۱۰ را بخوانید. تقدیر و مشیت خدا و محافظت او چه نقشی در داستان تولد موسی ایفا می کند؟`

پیشینه تاریخی تولد و زندگی موسی بسیار هیجان انگیز است زیرا او در زمان سلسله هجدهم مصریان می زیست. یکی از پادشاهان در طول این سلسله - توتموس سوم، به نام "ناپلئون مصر" بود  که یکی از مشهورترین فراعنه مصرِ کهن است.

با اینحال، موسی تحت حکم مرگ در زمان تولد(خروج ۱: ۲۲ را بخوانید)، به عنوان پسری «خاص» بود («توب tob» در زبان عبری به معنی «خوب» می باشد؛ خروج ۲: ۲). برای مثال این اصطلاح عبری، برای توصیف کار خدا در طی هفته آفرینش استفاده میشود، زمانی که او همه چیز را «خوب» و حتی «بسیار خوب» اعلام کرد(پیدایش ۱: ۴ و ۱۰ و ۳۱).

به عنوان یک آفرینش جدید، این کودک «خوب»، طبق نقشه خدا، به مرد جوانی تبدیل می شود که عبرانیان را از اسارتشان نجات می دهد. در زمان تولد او، به ویژه در چنان شرایط وخیمی، چه کسی می توانست آینده او را تصور کند؟

با این وجود، خداوند به وعده های خود به ابراهیم، اسحاق و یعقوب عمل خواهد کرد. او با آنها عهد بسته بود که سرزمین موعود را به فرزندانشان خواهد داد (خروج ۲: ۲۴ و ۲۵). و در واقع، خداوند از این نوزاد خوب، دههها بعد، برای انجام این کار استفاده میکرد.

در آن زمان، شاهدختِ مصری بنام هاتشِپسوت موسی را به فرزندخواندگی خود گرفت. نامی که به موسی داده شد ریشه مصری دارد که به معنی «پسر کسی» یا «زاده کسی» می باشد که بازتاب دهنده نام های اه موس(پسر اخ) یا توت موس(پسر توت) می باشد. بدین سبب نام او با تلفظ عبرانی موشه یعنی «گرفته شده» ترجمه شده است. او بطرز معجزه آسایی نجات یافت، زمانی که از رودخانه «گرفته شد».

ما تنها جزئیات کمی از زندگی اولیه موسی می دانیم. پس از اینکه موسی به طرز معجزه آسایی نجات یافت و توسط هاتشِپسوت به فرزندخواندگی گرفته شد، ۱۲ سال اول زندگی خود را با خانواده اصلی خود گذراند (خروج ۲: ۷-۹؛ الن جی وایت، مشایخ و انبیا، صفحه ۲۴۴). سپس موسی از بهترین آموزش های مصری برخوردار شد تا او را برای تبدیل شدن به فرعون بعدی مصر آماده کند (مشایخ و انبیا، صفحه ۲۴۵). جالب است که بسیاری از این آموزشها در نهایت فایده چندانی نداشتند، یا حتی نتیجه معکوس داشتند در زمانی که او به آنچه که واقعاً در زندگیش اهمیت دارد پی می برد: شناخت خدا و حقیقت او.

`چه مقدار از چیزهایی که یاد می گیرید در ارتباط با چیزهایی که واقعا در زندگی مهم هستند، بی فایده است؟`