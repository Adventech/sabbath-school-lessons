---
title:  سیمای درخشان موسی
date:  18/09/2025
---

`خروج ۳۴: ۲۹ – ۳۵ را بخوانید. چه چیزی باعث درخشش صورت موسی شده بود؟`

پس از اینکه خدا ذات محبت آمیز خویش را به موسی آشکار کرد، موسی پائین آمده و با سیمایی درخشان به اردوگاه اسرائیل رفت. آیا ابتدا موسی می دانست که صورتش درخشان شده است؟ به هیچ وجه. هر چه فرد به خدا نزدیکتر شود در مقایسه با قدوسیت خدا، از نقایص خود بیشتر آگاه می گردد.

چه چیزی سبب متحول شدن موسی و درخشان شدن چهره او شده بود؟ دلیلش این نبود که او در محضر خدا بود، زیرا او قبلا چندین بار نزد خدا رفته بود و صورت او پس از آن ملاقات ها درخشان نشده بود.

با این وجود، اگر او هرگز نزد خدا نمی رفت، صورت او هرگز درخشان نمی شد. تنها وقتی که او نیکوئی و مهربانی خدا را درک نمود و به خاطر زیبایی شخصیت او کاملاً خود را به سوی خدا گشود، موسی دگرگون شد و صورتش درخشان گردید. قلبها و ذهنهای ما می تواند تغییری را تجربه کند، وقتی که ما خود را تسلیم خدا نموده و به او اجازه دهیم تا خداوند و پادشاه زندگی ما باشد.

`دوم قرنتیان ۳: ۱۸ را بخوانید. عیسی چگونه به تدریج شما را به شکل خود تبدیل می کند؟`

پولس چهره درخشان موسی را با جلال عیسی مسیح مقایسه می کند و خاطرنشان می کند که جلال عیسی - که هم احکام و هم فیض خدا را در بر می گیرد - بسیار بیشتر از جلالِ شریعت موسی است. برای اینکه مسیح و شریعت او در شخصیت ما منعکس شود، ما باید بر عیسی تمرکز کنیم (عبرانیان ۳: ۱، عبرانیان ۱۲: ۲) و به قدرت روح القدس تکیه کنیم (دوم قرنتیان ۳: ۱۲ – ۱۸).

موسی به عنوان الگویی برای ما عمل میکند و نشان میدهد که وقتی به خدا اجازه میدهیم تا شخصیتهای ما را تغییر دهد و ما را به شکل الهی خود درآورد، چه کارهایی میتواند انجام دهد. این همان چیزی است که پولس در رومیان ۶: ۴ از آن سخن می گوید که ما در «زندگی نوینی» گام بر می داریم.

`چه بخش هایی از شخصیت شما باید خدا را بهتر منعکس کند؟ به احتمال زیاد همه آنها، اینطور نیست؟ اما چگونه تأمل در مورد صلیب و معنای آن می تواند شما را تشویق و اطمینان از نجات را برای شما را فراهم کند؟`