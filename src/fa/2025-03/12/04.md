---
title:  «تمنا اینکه جلال خود را به من بنمایی»
date:  16/09/2025
---

پس از ارتداد گوساله طلایی، موسی برای بنی اسرائیل شفاعت کرد و می خواست اطمینان یابد که خداوند به هدایت آنها به سرزمین موعود ادامه خواهد داد. در عین حال، موسی در اعماق وجودش نیز آرزو داشت که خداوند را بهتر بشناسد.

`خروج ۳۳: ۱۸ – ۲۳ را بخوانید. خدا چگونه به درخواست موسی برای دیدن جلال او پاسخ داد؟`

موسی از خداوند خواست، تمنا دارم جلال خود را به من بنمایی. با این حال، هنگام پاسخ به موسی، خداوند وعده داد که «نیکوئی» خود را آشکار خواهد کرد. این نشان میدهد که جلال خدا به طور ذاتی به نیکوئی او - شخصیت او - مرتبط است.(همچنین الن جی وایت، اعمال رسولان، صفحه ۵۷۶؛ دروس پندآموز مسیح، صفحه ۴۱۴ و ۴۱۵؛ انبیا و پادشاهان صفحه ۳۱۳ را ببینید).

الن جی وایت خاطرنشان می کند: «این جلال خداست که فضیلت خود را به فرزندانش عطا کند. او مایل است مردان و زنان را ببیند که به بالاترین استاندارد دست می یابند» (اعمال رسولان، صفحه ۵۳۰). جلال خدا در آغوش گرفتن گناهکاران توّاب است (انبیا و پادشاهان، صفحه ۶۶۸) و همه موارد لازم برای تحول آنها را فراهم می کند. به همین ترتیب، «جلال» ما این است که شخصیت او را در زندگی خود منعکس کنیم و آن را به دیگران بشناسانیم.

انعکاس شخصیت خدا، نیکوئی، مهربانی، و محبت او باید در اعمال ما آشکار شود. با تجسم این ویژگی ها، ما نه تنها برکتی برای جهان می شویم، بلکه به عنوان نوری درخشان برای کل جهان عمل می کنیم. همانطور که پولس می نویسد: «زیرا من بر این اندیشیده ام که خدا ما رسولان را همچون اسیران محکوم به مرگ در آخر صف رژه روندگان به نمایش گذاشته است و ما تماشاگه تمامی جهان چه آدمیان و چه فرشتگانیم» (اول قرنتیان ۴: ۹). این بُعد کیهانی زندگی و خدمات ما را با معنا و هدفمند می سازد بطوریکه حتی نمی توانیم آن را تصور کنیم.

در رومیان ۲: ۴، پولس بیان میکند که «نیکویی خدا شما را به توبه هدایت می کند». این بدان معناست که این نیکویی و شخصیت خداست که مردم را متقاعد کنند که گناهکارند و نیاز به نجات دارند. در واقع، وقتی به صلیب نگاه می کنیم و می دانیم که او کیست(خود خداوند) و چرا او آنجا بود – بخاطر اینکه ما را دوست می داشت و این تنها راه برای نجات ماست – ما بزرگترین مکاشفه ممکن را از نیکویی و شخصیت او داریم.

`چقدر زمان صرف تمرکز روی صلیب می کنید؟ و این مطلب چه چیزی در مورد شخصیت خدا به شما می گوید؟`