---
title:  تا تو را بشناسم
date:  15/09/2025
---

`خروج ۳۳: ۱۲ – ۱۷ را بخوانید. موسی از خداوند خواست تا چه چیزی به او بیاموزد؟ چرا حضور خدا را طلبید تا آنان را هدایت کند؟`

رشد روحانی موسی ثابت و پیوسته بود. او پیوسته به خداوند نزدیک و نزدیکتر میشد و تلاش میکرد تا شخصیت خدا را در زندگی خود منعکس کند. در حین گفتگو با خدا در خیمه ملاقات، موسی ناگهان متوجه شد که او را واقعاً نمی شناسد، و او را به دعای خاص سوق داد: «اکنون راه خود را به من نشان بده تا تو را بشناسم» (خروج ۳۳: ۱۳). موسی با آگاهی از نیاز عمیق خود به شناخت خداوند در سطح عمیق تر، متوجه شد که هر چه بیشتر در مورد خداوند بداند، هنوز خیلی از چیزها را نمی داند. او با درک این موضوع، با جدیت در صدد شناخت بهتر خدا برآمد و خداوند با مهربانی دعای او را مستجاب کرد.

با تأمل در تجربیات موسی، میبینیم که چگونه او به یک رابطه عمیقتر و صمیمیتر با خداوند کشیده شد و پیوسته در سفر روحانی خود رشد کرد. ابتدا موسی از کوه بالا رفته و «نزد خدا رفت» (خروج ۱۹: ۳). سپس، «به بالای کوه» صعود کرد (خروج ۱۹: ۲۰)، و سرانجام، به ابر، یعنی «تاریکی غلیظ» که خدا در آن ساکن بود، نزدیک شد (خروج ۲۰: ۲۱).

در رویدادی دیگر، «به ابر داخل شد» جایی که خدا بود، و او برای مدت ۴۰ روز و ۴۰ شب با خداوند ماند(خروج ۲۴: ۱۸). در طی این ۴۰ شبانه روز خدا به موسی دو هدیه گرانقدر داد: (۱) هدیه احکام دهگانه که توسط خود خدا بر روی دو لوح نوشته شد که آن را حکاکی کرد و (۲) رهنمودهایی از اینکه چطور خیمه مقدس را بسازد و تجهیز کند(خروج ۲۵ – ۳۱ را ببینید).

آنگاه او ۴۰ شبانه روز دیگر را با خداوند ماند و برای گناهکاران شفاعت کرد(خروج ۳۲: ۳۰ – ۳۲، تثنیه ۹: ۱۸).

با این حال، حتی پس از همه اینها، موسی همچنان مشتاق درک عمیق تری از شخصیت خدا بود. طولی نکشید که خداوند دیدگاه های ویژه ای به او عطا کرد و اطلاعات بیشتری را در مورد اینکه او واقعا کیست آشکار کرد. آنچه موسی به دنبال آن بود، فقط شناخت عقلانی خدا نبود، بلکه درک شخصی و تجربی از ماهیت او بود.

جای شگفتی نیست که قرنها بعد عیسی بگوید: «و این است حیات جاویدان که تو را تنها خدای حقیقی و عیسی مسیح را که فرستاده ای بشناسند»(یوحنا ۱۷: ۳). چه راه بهتری از این وجود دارد که خدا خودش را بعنوان یک انسان به انسان ها بشناساند؟

`آیا خدا را می شناسید و یا چیزی در باره او می دانید؟ چه تفاوت اساسی بین این دو وجود دارد؟`