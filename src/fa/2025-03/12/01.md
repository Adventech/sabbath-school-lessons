---
title:  «تمنا اینکه جلال خود را بر من بنمایی»
date:  13/09/2025
---

### مطالعه این هفته
برای مطالعه این هفته بخوانید: خروج ۳۳: ۷ – ۳۴: ۳۵؛ تثنیه ۱۸: ۱۵ و ۱۸؛ یوحنا ۱۷: ۳؛ رومیان ۲: ۴؛ یوحنا ۳: ۱۶؛ دوم قرنتیان ۳: ۱۸.

> <p>آیه حفظی</p>
> «خداوند از برابر موسی گذشت و چنین ندا کرد: یهوه، یهوه، خدای رحیم و فیاض، دیر خشم و آکنده از محبت و وفا، پایدار در محبت برای هزار پشت، و آمرزنده تقصیر و نافرمانی و گناه. اما تقصیرکار را هرگز بی سزا نمی گذارد، بلکه جزای تقصیرات پدران را به فرزندان و فرزندانِ فرزندان تا پشت سوم و چهارم می رساند»(خروج ۳۴: ۶ و ۷).

همه ما باید در رابطه خود با خدا به رشد ادامه دهیم. آب که بی حرکت بماند به گنداب تبدیل می شود. پطرسِ رسول ما را تشویق می کند: «بلکه در فیض و شناخت خداوند و نجات دهنده ما عیسی مسیح نمو کنید، که او را از حال تا ابدلاباد جلال باد! آمین» (دوم پطرس ۳: ۱۸). تمایل به رشد ضروری است. هر روز، ما در مدرسۀ یادگیری خدا هستیم، جایی که فارغ التحصیلی نهایی وجود ندارد، بلکه یک سفر مداوم برای رشد روحانی است. در هر مرحله، خدا ما را فرا می خواند تا ما را در قالب مسیح در آورد، آنگاه می توانیم به کمال برسیم.

محیط مدرسه را تصور کنید. دانش آموزان کلاس اولی که خواندن و شمردن تا عدد ۱۰۰ را یاد می گیرند، و نمره قبولی دریافت می کنند، زیرا درک آنها برای سطح رشد آنها کامل است. با این حال، اگر یک دانش آموز دبیرستانی فقط همین سطح از دانش را داشته باشد، به معنای شکست بزرگی در تحصیل او خواهد بود. به همین ترتیب، رشد ما در فیض و شناخت خداوند از این الگو پیروی می کند. در هر مرحله از سفر روحانی خود، میتوانیم به همان اندازه که مسیح در حوزه خود کامل بود، کامل باشیم.

در این هفته مطالعه می کنیم که موسی از طریق شناخت و پیروی از رهنمودهای خداوند، چگونه در گام برداشتن با خداوند رشد میکرد.