---
title:  خیمه ملاقات
date:  14/09/2025
---

`خروج ۳۳: ۷ – ۱۱ را بخوانید. چرا خدا از موسی خواست تا خیمه ملاقات بسازد؟`

ما نباید «خیمه ملاقات» (که خارج از اردوگاه اسرائیل بود) را با خیمه حرم مطهر اشتباه بگیریم که بعدا ساخته شد و در مرکز اردوگاه قرار گرفت. با این حال، یک چیز را بطور یقین می دانیم: مواجهه موسی با خدا منجر به دوستی نزدیک بین آنان شد. «خداوند با موسی رو در رو سخن می گفت چنانکه کسی با دوست خود سخن می گوید»(خروج ۳۳: ۱۱). یک دوست کسی است که از او مشاوره می گیریم و بطور آشکار هر چیزی را با او به بحث می گذاریم و اعتماد می کنیم که او هرگز آن را با کسی در میان نمی گذارد. یک دوست بهترین چیزی است که می توانیم داشته باشیم و بهترین کسی است که می تواند باشد.

داستان موسی، همانطور که در خروج ۱۹ – ۳۴ یافت میشود، درسهای ارزشمندی ارائه می کند که چگونه خدا زندگیها را دگرگون میکند. چگونه خداوند با این رهبر برجسته رابطه برقرار کرد؟ با مطالعه زندگی موسی، می بینیم که او چگونه درک خود را، نه فقط از قدرت خدا، بلکه در مورد محبت و شخصیت او نیز عمیق تر کرد. این یک بخش اساسی از ایجاد رابطه با خداست.

خداوند قبل از رسیدن موسی به کوه سینا، از او قدرتمندانه استفاده کرد، زیرا او برای یک نقش رهبری منحصر به فرد آماده می شد. هنگامی که در مدیان بود و از گوسفندان مراقبت می کرد، خداوند به او الهام کرد تا کتاب های ایوب و پیدایش را بنویسد. بعدا، از طریق مواجهه خارقالعاده در بوته سوزان، خداوند، موسی را فرا خواند تا بنی اسرائیل را از مصر خارج کند. او شاهد شکست خدایان مصر و نابودی ارتش قدرتمند مصر در دریای سرخ بود. موسی طی چند هفته مشاهده کرد که خداوند اسرائیل را از مصر تا سینا هدایت می کند. موسی پس از برخورد با خدا که چهره اش را درخشان کرد، ۳۹ سال دیگر بنی اسرائیل را رهبری کرد و آنها را به مرزهای سرزمین موعود رساند. کتاب مقدس موسی را به عنوان یک خادم وفادار خدا توصیف می کند (تثنیه ۳۴: ۵، یوشع ۱: ۱)، نوری درخشان در تاریکی، و معیاری که انبیای آینده با آن سنجیده می شوند (تثنیه ۱۸: ۱۵، ۱۸). او یک کاتالیزور برای تغییر بود، اگرچه مردم گاهی از راهنمایی های او پیروی نمی کردند. ولی وقتی از او پیروی کردند، کامیاب شدند.

`ما میتوانیم چیزهای زیادی از موسی بیاموزیم، زیرا زندگی برجسته او به ما نشان میدهد که وقتی به خدا اجازه میدهیم تا ما را متحول کند، چه کارهایی میتواند انجام دهد. چه لحظات کلیدی را در سفر روحانی خود تجربه کرده اید که در آن به وضوح کار قدرتمند خدا را در زندگی خود تشخیص داده اید؟`