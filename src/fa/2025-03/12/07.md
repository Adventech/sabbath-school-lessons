---
title:  اندیشه هایی فراتر
date:  19/09/2025
---

از نوشته های الن جی وایت، فصل بت پرستی در سینا، صفحات ۳۲۷ – ۳۳۰ از کتاب مشایخ و انبیا را بدقت بخوانید.

در روزی ابری، یک پدر و پسرش از یک کلیسای جامع دیدن کردند. در حینی که به شیشه های پنجره ها نگاه می کردند که تصاویر زیبایی از داستانهای کتاب مقدس بر آنها نقش داشت، خورشید ناگهان از پشت ابرها بیرون آمده و تصویر مردمانی که روی شیشه ها نقاشی شده بود با نوری خیره کننده کاملا واضح شد.

پسری از پدرش پرسید: «بابا، این مردم کیستند؟». پدر که از مسیحیت و مسیح و حواریون اطلاعات زیادی نداشت بسرعت جواب داد: «این مردم مسیحی هستند».

این عکسِ خیره کننده در ذهن پسر ماند. یک روز معلم آن پسر در کلاس پرسید: «بچه ها، آیا می دانید مسیحیان چه کسانی هستند؟» پسر کوچک نقاشی نورانی را در آن کلیسای جامع بیاد آورد و گفت: «من می دانم، مسیحیان کسانی هستند که می درخشند».

در راستای همین مطلب، عیسی به پیروان خود گفت، «پس بگذارید نور شما بر مردم بتابد تا کارهای نیکتان را ببینند و پدر شما را که در آسمان است بستایند»(متی ۵: ۱۶).

**سوالاتی برای بحث:**

`۱. اگر خود را برابر خدا فروتن ساخته و مهربان و بانزاکت، دلرحم، و دلسوز باشیم، در عوض یک نفر، صدها نفر به مسیح ایمان می آورند».- الن جی وایت، شهادتهایی برای کلیسا، جلد ۹ صفحه ۱۸۹. چه پیام قدرتمندی در اینجا برای ما وجود دارد مبنی بر اینکه شخصیتهای ما، اعمال ما، و رفتار ما بر شهادت ما تاثیرگذار خواهد بود؟`

`۲. براستی یوحنا ۳: ۱۶ مانند خروج ۳۴: ۶ و ۷ عهد قدیم است. چرا؟`

`۳. چگونه می توانید زیبایی شخصیت خدا را بر اساس مکاشفه خود خدا در خروج ۳۴: ۶ و ۷ به مردمی که می پرسند خدا کیست، شرح دهیم؟`

`۴. در کلاس، بحثی را پیشنهاد کنید مبنی بر اینکه چگونه رفتار و منش افرادی که ادعا می کنند از مسیح پیروی می کنند، بر گامها یا زندگی روحانی آنها تأثیر گذاشته است. کسانی که مهربان، سخاوتمند، فروتن، و بخشنده هستند، چه تأثیری بر تجربه شما داشته اند؟ برعکس، برخورد با «مسیحیان» نامهربان، کینه توز و متکبر چگونه بر رابطه شما با خداوند تأثیر گذاشته است؟`