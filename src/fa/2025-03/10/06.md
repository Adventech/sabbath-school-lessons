---
title:  با روح خدا پُر شده
date:  04/09/2025
---

خداوند موسی را در مورد تمام جزئیات برای آماده شدن برای خدمات خیمه راهنمایی کرد. کاهنان باید ایفود [جامه های کاهنانی] می پوشیدند، اما کاهن اعظم جامه مخصوصی داشت که اسامی فرزندان اسرائیل را دربر می گرفت. او همچنین سینهبندی با اوریم و ثمیم میبست که باید روی قلبش بسته می شد (خروج ۲۸). همه کاهنان باید تقدیس می شدند (خروج ۲۹). علاوه بر این، مذبح بخور، حوض شستشو، روغن مسح، و بخور باید با دقت آماده می شد (خروج ۳۰).

`خروج ۳۱: ۱ – ۱۸ را بخوانید. خدا چه کمک ویژه ای برای اطمینان از اینکه تمام جزئیات و خدمات خیمه مقدس به زیبایی و درستی آماده و ساخته شود، ارائه کرد؟`

برای اولین بار در کتاب مقدس، ما خدا را می بینیم که شخصی را با روح خدا پُر می کند. این به چه معنی بود؟ بِصَلئیل برای کار هنرمندانه بر روی خیمه، قدرت، مهارت، درک، و دانش جدید را دریافت کرد. خدا همچنین به اهولیاب و سایر صنعتگران همین روح را داد تا در این کار مهم کمک کنند.

در میان این همه کار خلاقانه، سبت خدا به عنوان نشانه ای بین او و قومش معرفی می شود که نماد این است که خداوند آنها را تقدیس می کند. رعایت فرمان چهارم با تقدیس پیوند دارد. همانطور که حزقیال خاطرنشان کرد: «سبتهای خود را بدیشان دادم تا نشانی میان من و آنان باشد تا بدانند که من یهوه هستم که آنان را تقدیس می کنم» (حزقیال ۲۰: ۱۲).

سبت به عنوان یادآوری عمل می کند که خداوند نه تنها خالق ما (پیدایش ۲: ۲، ۳)، نجات دهنده و خدا (تثنیه ۵: ۱۵؛ مرقس ۲: ۲۷ و ۲۸)، بلکه قدوس است. او ما را از طریق حضور خود متحول می کند، و با روح و کلام او، ما رشد می کنیم تا شخصیتی دوست داشتنی، مهربان، فروتن و بخشنده را منعکس کنیم.

نهایت هدیه ای که خدا به موسی ارائه کرد، احکام دهگانه بود (خروج ۳۱: ۱۸). خداوند شخصا دو لوح سنگی حاوی ده فرمان را نوشته و آماده کرد (خروج ۳۱: ۱۸، تثنیه ۹: ۹ - ۱۱). این دو لوح سنگی قرار بود در قدس الاقداس، در داخل صندوق عهد، زیر صندلی رحمت قرار گیرند (خروج ۲۵: ۲۱).

`اصطلاح «صندلی رحمت» از یک کلمه عبری برگرفته شده که ریشه آن به معنای «کفاره دادن» است. چرا این «صندلی رحمت» درست بالای دو لوح سنگی [احکام خدا] قرار می گیرد؟ چه امیدی در این واقعیت پیدا کنیم؟`