---
title:  قدرت اطاعت
date:  02/09/2025
---

`حزقیال ۳۶: ۲۶ – ۲۸ را بخوانید. اطاعت در زندگی ما چگونه عملی می شود؟`

در سه مورد، بنی اسرائیل با اشتیاق اعلام کردند که از خدا اطاعت خواهند کرد (خروج ۱۹: ۸؛ خروج ۲۴: ۳، ۷). در حالی که اطاعت بسیار مهم است، کتاب مقدس تصدیق می کند که انسان ها ضعیف، شکسته، شکننده و گناهکار هستند. این واقعیت نه تنها در تاریخ اسرائیل کهن، بلکه در طول تاریخ قوم او مشهود بوده است.

پس چگونه میتوانیم برای پیروی وفادارانه از خدا قدرت پیدا کنیم؟

خبر خوب این است که وقتی خدا فرمانی می دهد، به ما قدرت نیز می دهد تا چنین کنیم. کمکی درون ما نیست بلکه از بیرون می آید، و ما را قادر می سازد تا آنچه را که خدا ملزم می دارد انجام دهیم. این کار اوست. در کانون الهیاتی او در حزقیال ۳۶: ۲۶ و ۲۷، حزقیال نبی این نکته را بسیار روشن ساخته است. تنها خدا می تواند قلب را پیوند بزند و او این کار را با برداشتن قلب سنگی و جایگزین کردن آن با قلبی حساس انجام می دهد. همانگونه که یوشع به مخاطبین خود خاطر نشان می سازد: «شما را یارای عبادت یهوه نیست» (یوشع ۲۴: ۱۹).

ما باید پیروی از خدا را انتخاب کنیم. این مسئولیت ماست. ما باید لحظه به لحظه تصمیم بگیریم که تسلیم او شویم. این امر ضروری است، زیرا ما حتی فاقد قدرت هستیم تا به خواست خود به او خدمت کنیم. اما وقتی ضعف خود را به خدا بسپاریم، او ما را تقویت خواهد کرد. همانطور که پولس می گوید: «زیرا وقتی ناتوانم، آنگاه توانایم»(دوم قرنتیان ۱۲: ۱۰).

به «من» الهی در حزقیال ۳۶: ۲۴ – ۳۰ توجه کنید: خدا گرد آورده، طاهر می سازد، می زداید، میبخشد، قرار می دهد، و به شما انگیزه می بخشد تا احکام او را با دقت حفظ کنید. آنچه او انجام می دهد، شما نیز انجام خواهید داد. با نزدیک شدن به او، اعمال او به اعمال شما تبدیل می شود و وحدتی پویا و قدرتمند بین شما و خدا ایجاد می کند.

باز هم تاکید در این قسمت بر عمل خداست. نسخه جدید ای از ترجمه چنین می گوید: «روح خود را در شما خواهم نهاد و سبب می شوم تا در فرایض من گام بردارید و شما احکام مرا حفظ نموده و آنها را بجا می آورید»(حزقیال ۳۶: ۲۷). خدا به مردم فرمان می دهد تا مطیع باشند و بعد به آنان توانایی اطاعت می دهد. وقتی خدا قوم خود را مکلف می سازد، همیشه به آنان کمک می کند تا آن تکلیف را انجام دهند. اطاعت هدیه خداست(و صرفا عملکرد یا دستاورد نیست)، درست همانطور که تطهیر یا [تبرئه شدن از گناه] و رستگاری نیز هدیه او هستند(فیلیپیان ۲: ۱۳).

`اگر به ما وعده داده شده است که برای اطاعت کردن، قدرت خواهیم یافت، پس چرا بسادگی در دام گناه می افتیم؟`