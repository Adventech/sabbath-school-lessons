---
title:  در میان قومش
date:  03/09/2025
---

خدا به قوم خویش از طریق روشهای گوناگون تعلیم می داد و یکی از آنان از طریق حرم مطهر بود. تمامی مناسک و آئین های آن به عیسی اشاره می کرد؛ آنها دروس عینی و پندآموز در برنامه رستگاری هستند که قرنها بعد از طریق عیسی انجام شد.

`خروج ۲۵: ۱ – ۹ را بخوانید. چه حقایق الهیاتی مهم، کلامی، و عملی در این آیات دیده شده است؟`

اگر چه خدا بنی اسرائیل را هدایت می کرد و به آنان نزدیک بود، لیکن به موسی دستورالعملی داد تا حرم مطهر را بسازد: «آنها باید قُدسی برایم بسازند تا در میان ایشان ساکن شوم»(خروج ۲۵: ۸). خدا می خواست تا به آنان بطور ملموس نشان دهد که او در واقع با آنان است. اگرچه آنها بارها خطا ورزیدند، او آنها را رها و فراموش نکرد و «پس از آن بار دیگر مورد لطف و تفقد ملکوت آسمان قرار گرفتند»(الن جی وایت، مشایخ و انبیا، صفحه ۳۴۳)، به آنان فرمان الهی داده شد و روند ساخت حرم مطهر آغاز گردید.

کتاب مقدس روشن میسازد که خدا در معابد یا ساختمانهایی که انسانها ساختهاند زندگی نمیکند (اعمال رسولان ۷: ۴۷ - ۵۰)، زیرا او عظیم تر از افلاک است و در مکانی کوچک نمی گنجد. پولس که در آریوپاگوس آتن صحبت میکرد، میگوید: «خدایی که جهان و هر آنچه را در آن است آفرید، مالک آسمان و زمین است و در معابد ساخته دست بشر ساکن نمی شود» (اعمال رسولان ۱۷: ۲۴). به همین ترتیب، سلیمان پادشاه اشاره میکند: «ولی آیا خدا براستی بر زمین ساکن خواهد شد؟ اینک آسمانها حتی رفیعترین آسمانها گنجایش تو را ندارد چه رسد به این خانه که من بنا کرده ام!» (اول پادشاهان ۸: ۲۷). حرم مطهر مکانی بود که خدا حضور خویش را برای آنان آشکار می کرد.

به بنی اسرائیل دستور داده شد که برای ساختن حرم مطهر هدایای داوطلبانه بیاورند. این هدایا شامل اقلام با ارزش و گران قیمتی مانند طلا، نقره، برنز، چوب اقاقیا، پارچه های ظریف، روغن زیتون و ادویه بود.

در خروج ۲۵: ۱۰ – ۲۷: ۲۱، خداوند به تفصیل به موسی دستوراتی برای خیمه عبادت و مراسم آن داد. این طرح تمام جنبههای ساخت و تجهیز آن، از جمله تابوت عهد، میز نان، چراغدان، مذبح، پردهها، رنگها و اندازههای خاص را پوشش میداد.

به موسی دستور داده شد تا خیمه را طبق الگوی دقیقی که خدا به او نشان داده بسازد (خروج ۲۵: ۹ و ۴۰؛ خروج ۲۶: ۳۰). این خیمه زمینی الگویی از حرم مطهر آسمانی بود (عبرانیان ۸: ۱ و ۲؛ عبرانیان ۹: ۱۱). حرم مطهر زمینی هدف خود را تا زمان مرگ عیسی و خدمت او در حرم مطهر آسمانی برآورده کرد. با قربانی شدن مسیح، مراسم حرم مطهر زمینی منسوخ شد که نماد آن پاره شدن پرده جداکننده قدس الاقداس در لحظه مرگ او بود (متی ۲۷: ۵۱؛ مرقس ۱۵: ۳۸).