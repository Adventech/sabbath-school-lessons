---
title:  عهد و طرح اولیه
date:  30/08/2025
---

### مطالعه این هفته
برای مطالعه این هفته بخوانید: مخروج ۲۴: ۱ – ۱۸، اول قرنتیان ۱۱: ۲۳ – ۲۹، لاویان ۱۰: ۱ و ۲، حزقیال ۳۶: ۲۶ – ۲۸، خروج ۲۵: ۱ – ۹، خروج ۳۱: ۱ – ۱۸.

> <p>آیه حفظی</p>
> «پس موسی آمده، همۀ سخنان خداوند و همۀ قوانین را به قوم بازگفت. تمامی قوم یکصدا پاسخ دادند: همه سخنانی را که خدا فرموده است به جا خواهیم آورد»(خروج ۲۴: ۳).

خداوند به عنوان خالق و نجات دهنده قوم خود، اشتیاق داشت که با قومش باشد و در میان آنها ساکن شود. او ما را برای همنشینی و معاشرت نزدیک با خودش آفرید. همانطور که روابط معنادار با دیگران مستلزم زمان و تلاش است، همین امر در مورد رابطه ما با خدا نیز صدق می کند. این ارتباط می تواند غنی کننده باشد و به رشد ما کمک کند، اما به شرطی که زمانی را به او اختصاص دهیم. عملاً، این شامل مطالعه کلام او (خداوند با ما صحبت میکند)، دعا (در میان گذاشتن قلب خود با او)، و شهادت دادن به دیگران درباره مرگ، رستاخیز، و بازگشت مسیح است (شرکت در مأموریت خدا). همانطور که خداوند به ما برکت می دهد، ما مجرای برکت او برای دیگران می شویم.

ما نه بر خودمان، بلکه باید بر خدا تمرکز کنیم(عبرانیان ۱۲: ۱ و ۲). پیوند ما با خدا باعث می شود که او بتواند ما را توانمند سازد تا از تعالیم او پیروی کنیم که به معنی اطاعت از کلام اوست. جای شگفتی نیست که نسل پیروان مسیح در زمان آخر بعنوان مردمی شرح داده شده اند «که احکام خدا و ایمان به عیسی را حفظ می کنند» (مکاشفه ۱۴: ۱۲).

در واقع ساده است: ما خدا را دوست می داریم، و چون او را دوست می داریم از او اطاعت می کنیم.