---
title:  اندیشه هایی فراتر
date:  05/09/2025
---

از نوشته های الن جی وایت فصل «خیمه عبادت و آئین های آن» صفحات ۳۴۳ – ۳۵۳ را از کتاب مشایخ و انبیا بخوانید.

خیمه، مکانی مقدس بود که آئین کفاره گناهان اعتراف شده قوم خدا در آنجا انجام می شد. این مکان به عنوان جایگاهی بود که در آن کل نقشه نجات برای اسرائیلیان در بیابان آشکار شد و جنبه های کلیدی مانند تطهیر[تبرئه شدن از گناه]، تقدیس، و داوری را نشان داد. هر حیوان قربانی نماد مرگ عیسی در آینده، بخشش گناهان و حذف نهایی گناه بود. در کنار قربانی ها، احکام خدا نیز حضور داشت که نشان دهنده معیار عدالت بود.

احکام خدا که در داخل تابوت عهد قرار داده شده است، معیار نهایی عدالت و داوری را نشان می دهد. این احکام، مرگ را بر کسانی که آن را شکستند اعلام کرد. با این حال، بالاتر از احکام، صندلی رحمت بود، جایی که حضور خدا در آن آشکار شد. از طریق کفاره، بخشش یا همان آمرزش به گناهکار توبه کننده تعلق گرفت. به این ترتیب، کار مسیح برای رهایی ما، بطور نمادین در آئین و مناسک حرم مطهر انجام می شد، جایی که «محبت و وفاداری با هم ملاقات خواهند کرد، و عدالت و سلامتی یکدیگر را خواهند بوسید». مزمور ۸۵: ۱۰. ـ الن جی وایت، مشایخ و انبیا، صفحه ۳۴۹.

**سوالاتی برای بحث:**

`۱. چند بار متعهد شده اید که هر آنچه خداوند از شما می خواهد را انجام دهید؟ چقدر در انجام این تعهد موفق بوده اید؟`

`۲. در پایان اقامت ۴۰ روزه موسی در کوه سینا، خداوند بر اهمیت برگزاری سبت به عنوان نشانه ای از اینکه اوست که بنی اسرائیل را مقدس می کند، تأکید کرد. قدوسیت و تقدیس چه ارتباطی با رعایت سبت دارد؟`

`۳. خداوند می خواست حرم مطهری ساخته شود تا بتواند در میان قوم خود ساکن شود و آن را مرکز نجات اسرائیل قرار دهد. در این حَرَم مقدس که خدا حضور داشت، نقشه نجات به صورت نمادین اجرا شد. این مطلب چه چیزی را در مورد وابستگی کامل ما به خدا برای نجات نشان می دهد؟`

`۴. این که همه گناهانشان از طریق خون به حرم مطهر، یعنی خانه خدا آورده می شد، به چه معناست؟ چگونه این حقیقت شگفت انگیز، حتی اگر شبه ای از کار مسیح بود، منعکس کننده کاری است که عیسی بر روی صلیب برای ما انجام داد، و همچنان در حرم مطهر آسمانی برای ما انجام می دهد؟`