---
title:  دیدن خدا
date:  01/09/2025
---

`خروج ۲۴: ۹ – ۱۸ را بخوانید. بنی اسرائیل در اینجا چه چیزی را تجربه کردند؟`

پس از اینکه عهد با خدا دوباره مستحکم شد، موسی بار دیگر از کوه سینا بالا رفت. این بار موسی تنها نبود. ۷۳ رهبر اسرائیلی او را همراهی می کردند. برای رهبران، این اوج تجربه بود:آنها شاهد تجلی خدا بودند. آیات بر این رویداد قابل توجه دو بار تأکید می کند. همچنین زمانی بود که رهبران با هم غذا خوردن، و عهد و پیمان خود را با خدا مهر می کردند. این یک ضیافت بود و خدای اسرائیل میزبان آنها بود. این رهبران بطور زیادی مورد تکریم خدا قرار گرفتند.

در دوران کتاب مقدس در خاورمیانه (و تا حدودی امروز)، به اشتراک گذاشتن یک وعده غذایی، تجربه ای قابل توجه، دارای حرمت و یک امتیاز بود. این نماد بخشش بود و پیوند دوستی برقرار می کرد. با هم غذا خوردن به معنای کنار هم بودن و حمایت از یکدیگر در مواقع سختی بود. این قول ناگفته ای بود که اگر قرار باشد برای یک نفر اتفاقی بیفتد، دیگری موظف به ارائه کمک خواهد بود. دعوت شدن برای چنین غذایی افتخار خاصی بود که نصیب هر کسی نمی شد.

در خاورمیانه، نپذیرفتن دعوت توهین بزرگی تلقی می شد. این نگاه به ما کمک می کند تا بفهمیم چرا عیسی به خاطر غذا خوردن با گناهکاران مورد انتقاد قرار گرفت (لوقا ۵: ۳۰). هنگامی که ایمانداران در شام خداوند یا همان عشای ربانی شرکت می کنند، با سایر ایماندارانی که گناهکارند، مانند خودشان پیوند نزدیکی برقرار می کنند. دراین وعده غذایی، آمرزش و نجاتی که در عیسی یافته ایم را جشن می گیریم (متی ۲۶: ۲۶ - ۳۰، مرقس ۱۴: ۲۲ - ۲۵، اول قرنتیان ۱۱: ۲۳ - ۲۹ را ببینید).

به طرز غم انگیزی، برخی از مردانی که با موسی از کوه سینا بالا رفته بودند، بعدا در گناه افتادند و جان خود را از دست دادند (لاویان ۱۰: ۱، ۲، ۹ را ببینید). علیرغم تجربۀ شگرفی که با خدا داشتند، آنها متحول یا متبدل نشدند. این به عنوان یک درس قدرتمند عمل می کند که برخوردار بودن از حقیقت و امتیازات مقدس، تضمین نمی کند که فردی واقعا قلبا متحول شود. این مردان با توجه به تجربیاتشان، در زمره آخرین کسانی بودند که مرتکب چنین رفتار غم انگیزی شدند.

`بیشتر در مورد داستان این مردان بسیار ممتاز، حتی پسران هارون، صحبت کنید.این چه هشداری باید به ما، به عنوان ادونتیست ها، که با نوری که به ما سپرده شده است، واقعاً ممتاز هستیم، بدهد؟`