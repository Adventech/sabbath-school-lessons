---
title:  کتاب و خون
date:  31/08/2025
---

`خروج ۲۴: ۱ – ۸ را بخوانید. خواندن کلام خدا و پاشیدن خون چه نقشی در تصویب عهد بین خدا و قومش دارد.`

خدای زنده کتاب مقدس، خدای روابط است. عنصر مهم برای پروردگار ما، چیزها یا برنامه ها نیستند، بلکه مردم هستند. خداوند توجه زیادی به مردم دارد و هدف اصلی اعمال او ایجاد روابط شخصی با انسان است. به هر حال، اگر خدا «محبت است»، آیا او به طور طبیعی به روابط اهمیت نمی دهد؟ بدون آنها چگونه ممکن است محبت وجود داشته باشد؟

عیسی گفت: «و من چون از زمین برافراشته شوم همه را بسوی خود می کشم»(یوحنا ۱۲: ۳۲). خدا تنها به رفتار اخلاقی، باورهای صحیح یا اعمال درست ما اهمیت نمی دهد، بلکه مهمتر از همه، به داشتن یک رابطه نزدیک و شخصی با ما اهمیت می دهد. دو نهادی که در خلقت ایجاد شد (پیدایش ۱- ۲) بر روابط متمرکز است: اولی بر رابطه ما با خدا (سبت) تمرکز دارد و دومی بر روابط بین مردم (ازدواج) تمرکز دارد.

عهدی که در سینا بسته شد برای تقویت رابطه منحصر به فرد خدا با قومش بود. در طول این مراسم، بنی اسرائیل دو بار تعهد خود را به اطاعت از آنچه خدا دستور داده است، اعلام کردند و گفتند: «هر آنچه خداوند گفته است انجام خواهیم داد». نیت آنها صادقانه بود، اما از ضعف، تزلزل و ضعف خود بی خبر بودند. پاشیدن خون بر روی کتاب عهد نشان داد که اسرائیل بواقع تنها از طریق شایستگی های مسیح می تواند از دستورات خدا پیروی کند.

ما اغلب در برابر پذیرش اینکه طبیعت انسانی ما متزلزل، ضعیف، و عمیقا گناهکار است مقاومت می کنیم. ما طبیعتاً به سوی شر متمایل می شویم و برای انجام نیکی به کمکی فراتر از خود نیاز داریم. این کمک فقط از بالا می آید - از طریق فیض خدا، کلام او، و روح القدس. با این حال، حتی با وجود همه این منابع، شرارت همچنان به راحتی به سراغ ما می آید، اینطور نیست؟ به همین دلیل است که رابطه شخصی نزدیک با خدا برای مردم در سینا بسیار مهم بود و امروز نیز برای ما حیاتی است.

`«همه سخنانی را که خداوند فرموده است به جا خواهیم آورد» (خروج ۲۴: ۳). چندبار چنین چیزی را گفته اید ولی کوتاهی کرده اید؟ تنها راه حل چیست؟`