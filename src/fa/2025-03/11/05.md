---
title:  غضب عادلانه خدا
date:  10/09/2025
---

`خروج ۳۲: ۹ – ۲۹ را بخوانید. واکنش موسی به تهدید خدا برای نابودی اسرائیل چه بود؟`

هنگامی که موسی به کوه سینا رفته بود، خداوند تهدید کرد که شورشیان را نابود خواهد کرد و از نسل موسی قومی بزرگ خواهد ساخت. با این حال، موسی چنین چیزی را نمی خواست. او نزد خدا شفاعت کرد و استدلال کرد که بنی اسرائیل قوم او نیستند بلکه قوم خدا هستند. او به خدا یادآوری کرد که این اعمال قدرتمند او بود که آنها را از مصر بیرون آورد، نه موسی. موسی بر وعده های قبلی خداوند به مشایخ و سران قوم تأکید کرد و به عنوان واسطه بین خدا و مردم عمل کرد.

پس از اینکه «خداوند از بلایی که گفته بود بر سر قوم خویش خواهد آورد منصرف شد»(خروج ۳۲: ۱۴)، موسی به اردوگاه بازگشت. برخلاف خروج ۳۴: ۲۹ و ۳۰، هیچ سابقه ای از درخشش چهره موسی از حضور در حضور خداوند وجود ندارد. در عوض، چهره او احتمالاً خشم او را منعکس می کرد.

«چون موسی به اردوگاه نزدیک شد و آن گوساله و رقص مردم را دید خشمش شعله ور گشت و لوح ها را از دستان خود به زیر افکنده آنها را پای کوه شکست»(خروج ۳۲: ۱۹).

شکستن لوح هایی که حاوی احکام دهگانه بود نشانه ای بیرونی از شکستن عهد آن بود. خدا موسی را برای چنین کاری سرزنش کرد ولی بعدا به موسی فرمان داد تا دو لوح را که شکسته بود (تثنیه ۱۰: ۲) دوباره بتراشد. خدا خودش فرمانها را دوباره بر روی آنها خواهد نوشت.

موسی به شدت هارون را ملامت کرد برای اینکه تسلیم خواسته های مردم شده است. «این قوم به تو چه کرده بودند که چنین گناه عظیمی بر ایشان آوردی؟»(خروج ۳۲: ۲۱).

هارون سعی کرد تا (۱) خطای خود را به گردن دیگران بیندازد و (۲) با جادو، اعمال خود را توجیه کند: «آن [طلا] را در آتش انداختم و این گوساله بیرون آمد!» (خروج ۳۲: ۲۴). این وضعیت با این واقعیت تشدید شد که هارون مورد احترام خداوند قرار گرفته بود و از امتیازات متعددی برخوردار بود، از جمله بالا رفتن از کوه با موسی و ۷۰ نفر از بزرگان قوم (خروج ۲۴: ۱).

چه طنز تلخی! هارون با ادعای اینکه معجزه ای رخ داده است، سعی کرد برادرش را فریب دهد و نشان داد که چگونه یک گناه – یعنی بت پرستی - می تواند منجر به گناه دیگری مانند دروغ شود. اما موسی فریب نخورد. او رفتار آشفته مردم را مشاهده کرد. عواقب زیانبار آن واضح بود و موسی مجبور شد قاطعانه برای پایان دادن به شورش دخالت کند.

`این داستان درباره قدرت دعای شفاعت چه می آموزد؟ در حال حاضر، شما باید برای چه کسی دعای شفاعت کنید؟`