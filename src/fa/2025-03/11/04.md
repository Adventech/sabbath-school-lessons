---
title:  فساد کرده اند
date:  09/09/2025
---

`خروج ۳۲: ۷ و ۸ را بخوانید. چرا خدا موسی را به اردوگاه اسرائیل بازگرداند؟`

بنی اسرائیل با روی آوردن به یک بت، عملاً خود را از خدای واقعی که آنها را از مصر نجات داده بود، جدا کرد. خدا مستقیماً آنها را متهم کرد که «فساد کرده اند» (خروج ۳۲: ۷)، زیرا آنها رهایی خود را از مصر مدیون بت دانسته بودند. این یک تناقض آشکار با گفته خدا بود (خروج ۲۰: ۲)! انکار حضور و اعمال بزرگ خدا، جرم بزرگی بود که انحراف و فساد افکار و احساسات آنها را آشکار می کرد.

برای حزقیال نبی، بت پرستی ریشه تمام رنج قوم خدا بود که منجر به هر گناه دیگری می شد (حزقیال ۸: ۱ - ۱۸، حزقیال ۲۰: ۱ -۴۴، حزقیال ۲۲: ۱ -۱۲ را ببینید). ممکن است بپرسیم که چرا ایمانداران کهن در مورد پرستش بتهای ساخته شده توسط انسان تا این حد نادان و مقاوم بودهاند، و ممکن است باور کنیم که از چنین اعمالی رها هستیم. با این حال، بتهای امروزی ممکن است شکل و قیافه مختلفی داشته باشند، اما همچنان جذابیت مشابهی دارند.

بت چیزی است که جای خدا را می گیرد و با وجود اینکه می دانیم اشتباه است، باز هم آن را می پرستیم. این تخیل، علاقه، زمان، و ذهن ما را بیشتر از خداوند می رباید و حتی می تواند افکار ما را کنترل کند. اساسا ما شبیه چیزی میشویم که روی آن تمرکز میکنیم و از «بتی» که به آن دل بسته ایم بالاتر نمیرویم.

اگر خدا در کانون زندگی شما نباشد، چیزهای دیگری جای او را خواهند گرفت. بدون ارتباط واقعی با حضور خدا، ممکن است به جای آن، بر چیزی یا شخص دیگری تمرکز کنیم. جایگزین های مسیح می توانند بسیار متفاوت باشند: غرور، خود محوری، پول، قدرت، سکس، غذا، تلویزیون، مواد مخدر، الکل، افکار ناپاک، پورنوگرافی، لذت جویی ها، کار، ورزش، خانواده، بازی های ویدیویی، فیلم، خرید، ایده ها، سیاست، موسیقی، مقام، عناوین، سطح، و بیشتر. این لیست بی پایان است.

ما در این زمینه بسیار خلاق و مبتکر هستیم. ما می توانیم هر چیزی را که خوب، زیبا و معنادار است به یک بت تبدیل کنیم. بت پرستی بشدت خطرناک است زیرا شخصیت ما را تغییر می دهد - و افکار، احساسات و روابط اجتماعی ما مخدوش می کند. دلبستگی به بت ها هویت ما را تغییر می دهد و ارتباطات واقعی را با ارتباطات پوچ جایگزین می کند که در نهایت نمی توانند ما را نجات دهند.