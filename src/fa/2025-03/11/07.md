---
title:  اندیشه هایی فراتر
date:  12/09/2025
---

از نوشته های الن جی وایت فصل «بت پرستی در سینا»، صفحات ۳۱۵ – ۳۲۷ را از کتاب مشایخ و انبیا بخوانید.

درس این هفته بر کار تحول آفرین خداوند بر ایمانداران تأکید دارد. خداوند قادر است «بینهایت فزونتر از هر آنچه بخواهیم یا تصور کنیم عمل کند»(افسسیان ۳: ۲۰). به جای تمرکز بر امیال شخصی، که می تواند منجر به بت پرستی شود، باید توجه خود را بر خدا و قدرت او متمرکز کنیم. او نیروی مورد نیاز برای یک زندگی جدید و پیروزمندانه را فراهم می کند (فیلیپیان ۴: ۱۳؛ یهودا ۱: ۲۴ و ۲۵).

«برای مجازات کردن این گناه، عدالت نیز به اندازه محبت ضروری بود. خداوند نه تنها حافظ قوم خویش، بلکه حاکو مطلق ایشان نیز هست. او آنانی را که بر علیه حاکمیت وی عصیان می کنند، هلاک می کند تا نتوانند موجب هلاکت دیگران شوند. در زنده نگاه داشتن خائن، خداوند به جهان نشان داده بود که مجازات نکردن گناه چه نتیجه ای را به بار خواهد آوردو تاثیری که زندگی و تعلیم او بر فرزندانش بر جای گذاشت، به چنان فسادی انجامید که موجب شد تا همه جهان به واسطه سیل هلاک شوند. سرگذشت مردمان پیش از سیل، نشان می دهد که عمر طولانی برای گناهکار برکت نیست، صبر عظیم خداوند شرارت ایشان را سرکوب نکرد و مردمان هر چه بیشتر عمر کردند، فساد و شرارت ایشان بیشتر شد».ـ الن جی وایت، مشایخ و انبیا، صفحه ۳۲۵.

**سوالاتی برای بحث:**

`۱. در مورد سؤال مطالعه روز دوشنبه در مورد اینکه چگونه ممکن است مخلوق را به جای خالق پرستش کنیم، بیشتر فکر کنید. به عنوان مثال، چگونه می توانیم مسئولانه از محیط زیست مراقبت کنیم و مباشران خوبی برای زمین باشیم بدون اینکه آن را به بت تبدیل کنیم یا آن را پرستش کنیم؟`

`۲. با بررسی نتایج یک عمل یا جدیت واکنش به یک رویداد می توان اهمیت آن را درک کرد. چرا موسی دستور اعدام کسانی را داد که سرسختانه از توبه سر باز زدند و به سرکشی خود علیه خدا و تعالیم او ادامه دادند؟`

`۳. چرا کفاره جانشینی تنها مدل صحیح پرداخت کفاره محسوب می شود؟ چرا تئوری هایی که اصل جانشینی انجیل را رد یا کم اهمیت نشان میدهند، خطاهای الهیاتی مسلم هستند؟ به اول پطرس ۲: ۲۴ مراجعه کنید. چگونه این آیه، قدرتمندانه، قربانی شدن عیسی را به عنوان جایگزین ما نشان می دهد؟`