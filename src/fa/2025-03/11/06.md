---
title:  شفاعت
date:  11/09/2025
---

`خروج ۳۲: ۳۰ – ۳۲ را بخوانید. موسی در دعای شفاعت خود برای گناهکاران تا چه حد پیش رفت؟`

چیزهای وحشتناکی در اردوگاه اسرائیل بخاطر سرپیچی و طغیانشان اتفاق افتاد که شامل مرگ بسیاری از مردم بود(خروج ۳۲: ۲۸). روز بعد موسی به قوم اعلام کرد: «شما مرتکب گناهی عظیم شده اید. اما اکنون من نزد خداوند بر می آیم شاید بتوانم گناهانتان را کفاره کنم»(خروج ۳۲: ۳۰).

«پس موسی نزد خداوند بازگشت و گفت: آه این مردمان چه گناه عظیمی کرده اند! آنان خدایانی از طلا برای خود ساخته اند. حال اگر ممکن باشد گناه ایشان را ببخشا وگرنه مرا از دفتری که نگاشته ای محو ساز»(خروج ۳۲: ۳۱ و ۳۲).

جای شگفتی نیست که موسی نوعی از مسیح در نظر گرفته شده است! او بخاطر دعای شفیعانه برای گناهکاران و تمایل خود برای ارزانی داشتن جان خود برای آنان، یقینا آنچه که مسیح برای همه ما انجام داد را منعکس کرده بود. چه نمایش قابل توجهی از شفقت برای کسانی که گناه کردند! موسی تعهد کامل خود را به خداوند و محبت فداکارانه خود به بشریت نشان داد. در حالی که کتاب خروج مدت زمان اقامت موسی در کوه را این بار مشخص نمی کند، تثنیه تصریح می کند که او ۴۰ روز در کوه سینا ماند.

در خروج ۳۲:۳۲، اصطلاحی که به عنوان «بخشیدن» ترجمه شده است، از یک فعل به معنای «بردن» یا «حمل کردن» آمده است، شبیه به استفاده در اشعیا ۵۳: ۴، که عیسی را اینگونه توصیف می کند که «یقینا او دردهای ما را حمل کرد». همین فعل، جنبه عمیقی از رستگاری و بخشش را برجسته می کند و هزینه گرانبهایی را که خدا برای رستگاری ما متحمل می شود را نشان می دهد.

در واقع، موسی از خداوند می خواست که گناه مردم را «ببر و حمل کن» که البته او هزاران سال پیش بر روی صلیب چنین کرد. خروج ۳۲: ۳۲ نه تنها ایده کفاره جایگزینی را نشان می دهد بلکه چه کسی می تواند جایگزین باشد: خود خدا.

این قسمت نشان می دهد که چگونه بخشش حاصل می شود. خدا در مسیح گناهان ما را حمل کرد، که تنها راه بخشیده شدن ماست. چه بیان قدرتمندی از طرح نجات و نمایشی برای ما و جهانیان در مورد اینکه خدا چه هزینهٔ گرانبهایی را برای نجات ما پرداخت.

`موسی از خدا می خواهد که گناهان مردم را به دوش کشد و در نهایت عیسی این خواسته را برآورده می کند. چگونه چنین حقیقت باورنکردنی را درک کنیم؟ این مطلب چه چیزی را در مورد محبت خدا به بشریت آشکار می کند؟`