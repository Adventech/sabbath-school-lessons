---
title:  رهبریِ شکست خورده
date:  07/09/2025
---

خداوند موسی را فراخواند تا مدت زمانی را با او در کوه بگذراند. اگرچه چهل روز و چهل شب برای موسی ممکن بود به سرعت بگذرد، اما زمان برای بنی اسرائیل بسیار طولانی بود. بدون رهبر قابل مشاهده خود، آنها مضطرب، بی حوصله و إحساس ترس و ناامنی کردند. آنها آرزو داشتند خدایی ملموس آنها را رهبری کند، شبیه به خدایانی که در تمام عمر خود در مصر بت پرست می شناختند.

`خروج ۳۲: ۱ – ۶ را بخوانید. چگونه ممکن است رهبری هارون به طور کامل ناموفق شده باشد؟`

هارون نتوانسته بود در مقام رهبری خود محکم و استوار بایستد. او به جای اینکه رهبری قوی باشد و آنچه را که درست بود انجام دهد، نتوانست شرایط را بخوبی کنترل کند. او به جای توکل و اعتماد به خداوند، در برابر فشار اکثریت تسلیم شد. مردم درخواستی غیرقابل تصور کردند:

«چون قوم دیدند فرود آمدن موسی از کوه به درازا کشید، گرد هارون جمع شده گفتند: «بیا برای ما خدایان بساز تا پیش روی ما بروند»(خروج ۳۲: ۱)، و او موافقت کرد.

مردم با کمال رضایت و رغبت طلا دادند تا بتی ساخته شود و هارون نه تنها آنان را از انجام اینکار منع نکرد بلکه در واقع از آنان دعوت کرد تا اهدا نمایند. پس از آن مردم اظهار کردند: «ای اسرائیل اینها هستند خدایان تو که تو را از سرزمین مصر بیرون آوردند»(خروج ۳۲: ۴).

چقدر گناه آلود، شریر، و کوته بینانه! آنان به محض اینکه بت را ساختند گفتند که آن بت، آنها را رهایی بخشیده. آیا حیرت انگیز نیست که امیال گناه آلود چقدر می تواند افکار و اعمال ما را منحرف کند؟ مردم آنچه را که خود خلق کردند، جشن گرفتند و بشریت و اخلاقیات آنان در این فرآیند به پستی کشیده شد.

چنین بحرانی به رهبری استوار، ثابت قدم، مصمم، و با شجاعتی تزلزل ناپذیر نیاز داشت؛ فردی که احترام و عزت به خدا را فراتر از خواسته ها، علاقه عمومی، امنیت شخصی، یا خود زندگی بداند. ولی رهبر حاضر اسرائیل، هارون، از این خصوصیت برخوردار نبود.

هارون با قاطعیت با مردم برخورد نکرد، تزلزل و عدم شجاعت او در برهه حساس، آنها را مصمم تر کرد.

هرج و مرج افزایش یافت. به نظر می رسید یک جنون بی معنی و غیرمنطقی جمعیت را فرا گرفته باشد. در حالی که عده کمی به عهد خود با خدا وفادار ماندند، اکثر مردم به شورش و الحاد پیوستند. هارون که از امنیت خود می ترسید، به جای حمایت شجاعانه از کرامت خدا، تسلیم خواسته های جمعیت شد».- الن جی وایت، مشایخ و انبیا، صفحات ۳۱۶ و ۳۱۷.

`چگونه هارون، به عنوان یک رهبر، می توانست اینقدر ضعیف باشد؟ چه بهانه هایی ممکن است برای توجیه اشتباهات فاحش خود بیاورد؟`