---
title:  روت و استر
date:  06/09/2025
---

### مطالعه این هفته
برای مطالعه این هفته بخوانید: خروج ۳۲: ۱ – ۶؛ مزامیر ۱۱۵: ۴ – ۸؛ اشعیا ۴۴: ۹ و ۱۰؛ رومیان ۱: ۲۲ – ۲۷؛ خروج ۳۲: ۷ – ۳۲؛ اشعیا ۵۳: ۴.

> <p>آیه حفظی</p>
> «پس موسی نزد خداوند بازگشت و گفت: آه که این مردمان چه گناه عظیمی کرده اند! آنان خدایانی از طلا برای خود ساخته اند. حال اگر ممکن باشد گناه ایشان را ببخشا وگرنه مرا از دفتری که نگاشته ای محو ساز» (خروج ۳۲: ۳۱ و ۳۲).

موسی تنها برای مدت ۴۰ روز از اردوگاه اسرائیل دور بود، و در این مدت چه اتفاقی افتاده بود؟ قوم خدا از او رویگردان شده و بت ساخته بشر را پرستیده بودند که یک گوساله طلایی بود. آنان با دیدن این همه شگفتیهای عظیم، تجربیات و معجزات، چطور توانستند چنین کار نابخردانه ای انجام دهند؟

ممکن است چندین پاسخ وجود داشته باشد که در هر کدام کمی از یک حقیقت وجود دارد. آیا مردم نتوانستند به درستی درک کنند که خدا کیست؟ یا آیا تجربیات عمیق آنها با خداوند تحت الشعاع امیال نفسانی و گناه آلود آنها بود؟

آیا آنها واقعا برای آنچه خدا برای برایشان انجام داده بود ارزش قائل نشدند و در عوض آن را بدیهی و امری عادی می دانستند؟ آیا درک و شعور آنها با نگرانی های روزانه و عادات گناه آلود قدیمی مبهم و مکدر شده بود؟ آیا آنها صرفاً نسبت به اعمال رحمانی خداوند از جانب خود ناسپاسی کردند؟ آیا آنها به این سرعت اعمال قدرتمند خدا را فراموش کردند (مزمور ۱۰۶: ۱۳ و ۲۱ - ۲۳)؟ یا می توان همه اینها را به گردن رهبری شکست خورده هارون انداخت؟ «خداوند بر هارون چنان خشمگین شد که نزدیک بود او را از میان بردارد اما من در همان وقت برای هارون نیز دعا کردم»(تثنیه ۹: ۲۰).

دلایل این ارتداد غمانگیز هرچه که باشد، ما چه میتوانیم از آن بیاموزیم، نه فقط در مورد عمق گناه انسان، بلکه در مورد لطف و محبت بیوقفه خداوند به بشریت، حتی در مواجهه با گناهان آنها؟