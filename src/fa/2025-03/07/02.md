---
title:  آبهای تلخ
date:  10/08/2025
---

در روایات کتاب مقدس، شخصیتهای مختلف، خوب یا بد، نقشهای متفاوتی را ایفا میکنند و باید به طرحها، مکانها، زمانبندی و افراد شرور توجه داشته باشیم. با این حال، مهمترین نکته در خط سیر داستان ها معمولا راه حل ها و درسهایی است که باید آموخت. در این جا در این شرح حالها تفاوتی وجود ندارد.

همانطور که وقایع نشان میدهند، خدا هم حلال مشکلات و هم صلحگراست، اما کار او به دلیل عدم ایمان مردم دشوارتر میشود. بنیاسرائیل به دلیل شکایت و نافرمانی مداوم با چالشها و حتی تراژدیهای مهمی مواجه شدند. بی ایمانی و امتناع آنها از توبه باعث بسیاری از سختی هایی شد که متحمل شدند.

`خروج ۱۵: ۲۲ – ۲۷ را بخوانید. پس از عبور از دریای سرخ، پس زمینه اولین معجزه چه بود؟`

اولین چالش برای ایمان اسرائیل نیاز آنها به آب بود که با توجه به محیط سخت، گرم، و خشک بیابان جای تعجب نیست. مردم بعد از سه روز سفر بالاخره آب پیدا کردند، اما آب قابل آشامیدن نبود. نام ماره به معنای «تلخ»، وضعیت آب را منعکس میکرد و در نتیجه ایمان اسرائیل به پروردگار دلسوزشان به سرعت متزلزل شد.

با این حال، خداوند با شفقت پاسخ داد و اولین معجزه را با استفاده از یک تکه چوب انجام داد. البته این خود چوب نبود، بلکه خداوند آب را شیرین و آشامیدنی کرد. مردم باید دو درس مهم بیاموزند: (۱) صبر و انتظار برای زمان خدا، و (۲) اینکه خدا کارها را با همکاری انسانها انجام میدهد.

با این حال، بنیاسرائیل خیلی چیزها را بدیهی تلقی کردند و به سرعت معجزات بزرگی را که خدا برای آنها انجام داده بود فراموش کردند - معجزاتی که به خاطر آنها مشتاقانه او را ستایش کرده بودند و اعلام کردند: «کیست چون تو ای خداوند در میان خدایان؟ کیست مانند تو زور آور در قدوسیت، مهیب در جلال و به عمل آورنده شگفتیها؟» (خروج ۱۵: ۱۱).

علیرغم گلایه های آنها، خدا وعده داد: «هیچ بیماری» (خروج ۱۵: ۲۶) که مصریان را به آن مبتلا کرده بود، برای بنی اسرائیل نخواهد آورد. او از آنها محافظت می کرد، به شرطی که به او وفادار بمانند.

`چه چالش ها و مشکلاتی برای خود ایجاد کرده اید؟ با دانستن اینکه اگر با خدا همکاری کنید، او همچنان در جهت خیریت و منافع شما کار خواهد کرد، چه اطمینانی می توانید پیدا کنید؟`