---
title:  اندیشه هایی فراتر
date:  15/08/2025
---

از نوشته های الن جی وایت فصل «از دریای سرخ تا سینا»، صفحات ۲۹۱ – ۳۰۲، از کتاب مشایخ و انبیا بخوانید.

«کوتاه مدتی پس از حادثه آب، بنی اسرائیل با تهدید جدیدی روبرو شدند: عمالیقیان، که قبیله ای خشن بودند، به آنها حمله کردند. عمالقیان قدرت خدا را می دانستند، اما به جای خوف از او، او را به چالش کشیدند. آنها معجزاتی را که موسی در مصر انجام داد را استهزا می کردند و به خداترسی سایر ملل می خندیدند. آنها به خدایان خود سوگند یاد کردند که عبرانیان را از بین ببرند و به خود می بالیدند که خدای اسرائیل نمی تواند از آنها محافظت کند. حمله آنها به دلیل نفرت آنها از خدا و قوم او بی دلیل بود. با وجود سابقه طولانی گناه، خداوند به آنها رحم کرده و آنها را به توبه دعوت کرده بود، اما حمله آنها به بنی اسرائیلِ فرتوت و بی دفاع، سرنوشت شومی برای آنها رقم زد».- الن جی وایت، مشایخ و انبیا، صفحه ۳۰۰.

**سوالاتی برای بحث:**

`۱. بیشتر به این ایده بپردازید که چگونه یترون از آنچه خدا برای قومش انجام داد، درباره خدای واقعی آموخت. (تثنیه ۴: ۴ را ببینید). چرا این اصل هنوز هم صادق است؟ از خود و هم گروهی های خود بپرسید: کلیسای ما چه نوع شهادتی را به جهان ارائه می دهد؟ ما چه پیامی را در مورد ماهیت و شخصیت خدایمان بیان می کنیم؟`

`۲. اول قرنتیان ۱۰: ۴ را دوباره بخوانید.این باید به ما در مورد بدعت باستانی که امروزه برخی معتقدند، چه بیاموزد که میگوید خدای عهد عتیق برخلاف آنچه در عیسی میبینیم، انتقامجو، خشمگین و بی رحم است؟ چگونه این آیه نادرست بودن آن عقیده را ثابت می کند؟`

`۳. دوباره نوشته الن جی وایت در مورد اینکه عمالیقی ها فرصت شناخت خدای واقعی را داشتند، مرور کنید. پاسخ آنها را با یترون مقایسه کنید. چه درس هایی می توانیم بیاموزیم از این که چرا خدا نه فقط آنها را، بلکه بر بسیاری از قبایل جهان باستان که اسرائیل با آنها در تماس بود، داوری کرد؟`