---
title:  نان و آب حیات
date:  09/08/2025
---

### مطالعه این هفته
برای مطالعه این هفته بخوانید: خروج ۱۵: ۲۲ – ۱۶: ۳۶؛ پیدایش ۳: ۱ – ۶؛ خروج ۱۷: ۱ – ۷؛ اول قرنتیان ۱۰: ۴؛ خروج ۱۸: ۱ – ۲۷؛ اول قرنتیان ۱۰: ۱۱.

> <p>آیه حفظی</p>
> «آنگاه خداوند به موسی گفت: تا به کی از فرمانها و شرایع من سرپیچی می کنید؟ ببینید که خداوند سبت را به شما بخشیده است. از همین رو است که شما در روز ششم به اندازه دو روز به شما نان می دهد. پس در روز هفتم هر کس هر جایی هست همان جا بماند کسی نباید از مکانش بیرون برود. پس قوم روز هفتم فراغت یافتند» (خروج ۱۶: ۲۸ – ۳۰).

اسرائیل پس از خروج از مصر، سفری نامعلوم را به سرزمین موعود آغاز کرد. مسیر پیش رو چالش برانگیز و طولانی بود و مردم درس های جدیدی برای آموختن داشتند. خداوند آنها را رهبری و نیاز های آنها را برطرف می کرد، و اگرچه می خواست به آنها کمک کند تا رشد کنند، لیکن آنها نیاز داشتند تا انضباط، خویشتن داری، فداکاری، ایثار، توکل به خدا، و مهمتر از همه اطاعت را بیاموزند.

موسی رهبر آشکاری بود و مردم برای پیروزی باید از او و رهبری او پیروی می کردند. برای آنها حیاتی بود که متحد بمانند، به عنوان یک جامعه با هم کار کنند و از یکدیگر حمایت نمایند. بسیاری از موانع و مشکلات پیش رو بودند، و رشد روحانی آنها بستگی به نحوه مواجهه آنها با آن چالش ها و نحوه واکنش آنها به موسی داشت، به ویژه هنگامی که چالش ها سخت تر می شدند.

ضرب المثل معروف چینی که می گوید «سفر هزار مایلی با قدم اول آغاز می شود»، قطعا مصداق شرایط آنان بود. آنها باید با هر قدمی که بر می داشتند به راهنمایی های خداوند اعتماد می کردند. متأسفانه، همانطور که خواهیم دید، آنها این درس ها را به این راحتی یاد نگرفتند. اما باز هم، چه کسی این کار را می کند؟