---
title:  نان و آب حیات
date:  14/08/2025
---

`اول قرنتیان ۱۰: ۱۱ را ببینید. پولس می گوید هدف از ثبت این وقایع چیست؟`

پولس توضیح می دهد که همه این چیزهایی که برای بنی اسرائیل اتفاق افتاده بود، مثال ها و هشدارهایی برای پیروان مسیح است که به آنها کمک خواهد کرد تا از مشکلات و دردسرهای مشابه امتناع ورزند؛ و بطور خلاصه اینکه باید از این مثال ها درس عبرت بگیرند.

این رهنمود، مناسب حال ماست که در «آخرالزمان زندگی می کنیم». خدا به قوم خود روح القدس را می دهد تا ایمانداران را با «قوت و محبت و انضباط [خویشتنداری]» تقویت می کند تا بتوانند تصمیمات درستی اتخاذ نموده و از تعالیم او پیروی کنند. عیسی مسیح منبع حیات تازه است(یوحنا ۱۴: ۶) و تنها او می تواند ما را به «قربانیهای زنده و مقدس و پسندیده خدا» تبدیل کند ...«و دیگر همشکل این عصر مشوید بلکه با نو شدن ذهن خود دگرگون شوید. آنگاه قادر به تشخیص اراده خدا خواهید بود؛ اراده نیکو، پسندیده و کامل او»(رومیان ۱۲: ۱ و ۲).

بعدا عیسی درسی از این روایت ها را اقتباس کرده و بطور خاص از منّـا و آب استفاده کرد تا حقایقی را درباره خودش تعلیم داده و به تصویر بکشد، آن کسی که آنان را در میان بیابان رهبری کرد.

`یوحنا ۴: ۷ – ۱۵ و یوحنا ۶: ۳۱ – ۵۱ را بخوانید. در اینجا چه حقایقی برای ما باورمندان مسیحی آشکار شده است؟`

زن سامری دریافت که مسیح چیزی ارائه می کند که در هیچ جای دیگری ارائه نخواهد شد. تشنگی باطنی برای آرامش، خوشی و سعادت از سوی خدا می آید، و بدین جهت تنها خدا می تواند آنرا عطا کند(مزامیر ۴۲: ۱ و ۲).

بعدها عیسی در زمینه منّـا، شرح داد که این نه موسی، بلکه خدا بود که آن را برای قوم تدارک دیده بود. آنگاه عیسی تصریح نمود، «من نان حیات هستم هرکس نزد من آید گرسنه نخواهد ماند»(یوحنا ۶: ۳۵). عیسی سه بار تکرار کرده بود که او نان حیات است(یوحنا ۶: ۳۵ و ۴۱ و ۴۸).

همانطور که منّـا در بیابان «نان از آسمان» بود(یوحنا ۶: ۳۱ و ۳۲)، به همین صورت آبی که از صخره جاری شد، هدیه ای از سوی خدا برای رفع تشنگی آنان بود. گذشته از این جنبه های فیزیکی، نان و آب نیز از اهمیت روحانی برخوردار بودند، چرا که عیسی مسیح «نان حیات»(یوحنا ۶: ۳۵ و ۴۸) و «آب زنده» است (یوحنا ۴: ۱۰ و ۱۱ و ۱۴؛ یوحنا ۷: ۳۷ و ۳۸). تنها در اوست که تشنگی و گرسنگی روحانی بواقع رفع می شود.