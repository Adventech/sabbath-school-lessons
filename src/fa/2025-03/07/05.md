---
title:  یترون
date:  13/08/2025
---

پدرزن موسی یترون به دیدار او آمد که رعوئیل نیز نامیده می شد(خروج ۲: ۱۸). یترون با خود، همسر موسی صفوره و دو پسرش جرشوم و العازار را آورد. وقتی موسی شنید که آنها آمده اند به بیرون رفته و به آنها خوشامد گفت.

`خروج ۱۸: ۱ – ۲۷ را بخوانید. چه تحولات مهمی در تاریخ، در این جا رخ داد؟`

یترون به جهت رهایی و نجاتِ شگفت انگیزی که خدا در قبال قوم بنی اسرائیل انجام داده بود به دیدار موسی آمد. موسی جزئیاتی «را از هر آنچه خداوند به خاطر اسرائیل با فرعون و مصریان کرده بود آگاه ساخت و نیز از همه سختیهایی که در راه بر ایشان گذشته بود و چگونه خداوند ایشان را رهانیده بود»(خروج ۱۸: ۸).

یترون مهربانی و مداخلات خارق العاده خدا بخاطر قوم خود را ستود، و گفت: «متبارک باد خداوند که شما را از دست مصریان و فرعون رهایی داده و قوم را از چنگ مصریان رهانیده است. حال می دانم که یهوه از همه خدایان بزرگتر است زیرا با آنان که متکبرانه با اسرائیل رفتار نمودند چنین کرده است»(خروج ۱۸: ۱۰ و ۱۱).

آنچه در اینجا میبینیم نمونهای از این است که چگونه کار خدا در میان قومش این بود که به جهان نشان دهد، خدای واقعی کیست و چه کاری میتواند برای قومش انجام دهد.

یترون هم درباره خدای راستین آموخت، هم علاوه بر این توصیه ای حکیمانه و سودمند برای قومش داشت. موسی باید سیستمی قانونمند با اصول عادلانه و منصفانه تدوین می کرد. او همچنین به داوران[قضات] وقف شده و وفادار نیازمند بود، مردانی که از صداقت و احترام برخوردار بودند. یترون ویژگیها را بترتیب نام برد: (۱) مردانی که خداترس باشند (۲) امین و قابل اعتماد باشند (۳)از سود نامشروع متنفر باشند. افرادی توانا با شخصیت خوب، باید بر راس گروه های هزار نفره، صد نفره، ده نفره منصوب شوند. بدین طریق از سنگینی بار مدیریت موسی کاسته می شد و او می توانست بر مسائل مهمتری تمرکز کند. بدین سبب به مردم بخوبی می توان خدمت کرد.

موسی اندرز حکیمانه یترون را پذیرفت(خروج ۱۸: ۲۴) و رهبرانی را در نقش های مدیریتی مختلف منصوب کرد(همچنین تثنیه ۱: ۹ – ۱۸ را ببینید).

`موسی می توانست براحتی حرف آن پیرمرد را نپذیرفته و بگوید که این کارها به تو ربطی ندارد و به امور خودت رسیدگی کن. ولی این کار را نکرد. چه درس مهمی می توانیم از تمایل او به گوش دادن به این فرد که حتی یک عبرانی نبود، بیاموزیم؟`