---
title:  آب از صخره
date:  12/08/2025
---

در بیابان، به وفور به آب نیاز خواهید داشت. خدا این مشکل را حل کرد، حتی اگرچه مردم ستیزه جو بوده و به او اعتماد نداشتند و حتی توانایی و خواسته او را برای اینکه به آنها آب بدهد آزموده بودند. آنان در بی ایمانی خویش با حسرت به مصر می اندیشیدند.

`خروج ۱۷: ۱ – ۷ را بخوانید. مردم چه درسهایی را باید از این واقعه آموخته باشند؟`

موسی نام این مکان را مَساه به معنای «آزمایش» و مریبه به معنای «نزاع» گذاشت تا رفتار مردم را منعکس کند. علیرغم عدم ایمان آنها، خداوند برای بنی اسرائیل آب فراهم کرد. این نامها باید به عنوان یادآوری برای آزمایش یا نزاع با خدا باشد (عبرانیان ۳: ۷، ۸، ۱۵). بنیاسرائیل حضور خدا را در میان خود زیر سؤال بردند، حتی اگرچه از پیش، حضور، قدرت، و حاکمیت او برای آنان ملموس بود.

«موسی به صخره ضربه زد، اما این پسر خدا بود که در ستون ابری پنهان شده بود و در کنار موسی ایستاده بود و آب حیات بخش را جاری کرد. نه تنها موسی و بزرگان، بلکه تمام جماعت از دور شاهد جلال خداوند بودند. اگر ابر برداشته می شد، در اثر درخشش شدید حضور او کشته می شدند».- الن جی وایت، مشایخ و انبیا، صفحه ۲۹۸.

آب، نماد حیات است زیرا بدون آب، حیاتی وجود نخواهد داشت. هر سلول از بدن ما به آب نیاز دارد. ۶۰ درصد از بدن ما آب است. حتی بخشی از استخوانهای ما، از آب تشکیل شده است. بدین جهت، تهیه آب در بیابان برای آنها نشانه ای برای بنی اسرائیل بود مبنی بر این که خدا برای نیازهای آنان اهمیت قائل می شد و آنان باید به او اعتماد می داشتند. ولی باز هم آنها مجبور به اطاعت بودند.

قرنها بعد، پولس در اول قرنتیان ۱۰: ۴ اشاره میکند که تجربه اسرائیلیان در بیابان منحصربهفرد بود. خود مسیح نه تنها آنها را هدایت کرد، بلکه برای آنها آب فراهم کرد (مزمور ۷۸: ۱۵، ۱۶) و دیگر نیازهای روحی و جسمی آنها را برآورده کرد. پولس اظهار داشت: «آن صخره مسیح بود». برای بنی اسرائیل، مسیح، منبع حیات و بخشنده زندگی جاودانی بود. همانطور که یک صخره، محکم و قابل اعتماد است، خداوند قوم خود را محکم رهبری کرد و می توان برای تحقق وعده هایش به او اعتماد کرد.

`در چه شرایطی در زندگی نیاز دارید که در آن لحظه به خدا اعتماد کنید؟ چگونه می توانید یاد بگیرید که تسلیم اراده او شوید و منتظر باشید تا او در زمان مناسب عمل کند؟ چرا انجام این کار اغلب چالش برانگیز است؟`