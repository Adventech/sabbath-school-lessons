---
title:  بوته مشتعل
date:  06/07/2025
---

موسی پس از اینکه به مدیان گریخت، از زندگی نسبتا راحتی برخوردار بود. او ازدواج کرد، صاحب دو پسر شد که جرشوم و العازار نام گذاری شدند(خروج ۱۸: ۳ و ۴)، و به خانواده بزرگ پدرزنش یترون، کاهن مدیان پیوست. او ۴۰ سال را با آرامش در چوپانی همچون داوود سپری کرد(دوم سموئیل ۷: ۸) و از حضور خدا لذت می برد، خصوصا زمانی که در طبیعت به او آشکار می شد.

با این وجود، این زمان تنها برای بوئیدن رایحه گلها نبود(یا شاید در این مورد کاکتوسهای بیابان؟).

موسی در طول این سالهایی که با خداوند گام بر می داشت، دگرگون شد و برای نقش رهبری آماده شد. در خلوت بیابان، خداوند همچنین از موسی استفاده کرد تا تحت الهام الهی، دو کتاب از قدیمی ترین کتاب های کتاب مقدس را بنویسد: ایوب و پیدایش (کتاب مشایخ و انبیا، الن جی وایت، صفحه ۲۵۱؛ و کتاب مقدس تفسیری، جلد ۳، صفحه ۱۱۴۰، تصحیح فرانسیس دی نیکول و دیگران را ببینید). در طول این زمان، موسی مکاشفه های حیاتی از خدا در مورد نبرد بزرگ، خلقت، سقوط، سیل، مشایخ، و مهمتر از همه، نقشه نجات را دریافت کرد. موسی نقشی محوری در رساندن شناخت واقعی خدای زنده، خالق و نگهدارنده ما، به همه بشریت ایفا کرد، موسی دانش عملکرد خداوند در برابر گناهی که این سیاره را ویرانه کرد را به ما منتقل کرد. اساسی را که موسی بنیان نهاد، به ویژه در پیدایش، برای درک تاریخ کتاب مقدس و تاریخ نجات ضروری است.

`خروج ۳: ۱ – ۶ را بخوانید. این که خداوند خود را به عنوان «خدای ابراهیم، خدای اسحاق، و خدای یعقوب» به موسی معرفی کرد از چه ویژگی و اهمیتی برخوردار بود؟`

موسی متوجه شد که بوته مشتعل در آتش سوخته نمی شود و از این رو دانست که معجزه ای را می بیند و اتفاقی خارق العاده و قابل توجه در برابر او رخ می دهد. هنگامی که او نزدیک شد، خداوند به او دستور داد که کفش هایش را به نشانه احترام درآورد، زیرا حضور خدا آن مکان را مقدس کرده بود.

خداوند خود را به موسی به عنوان «خدای ابراهیم، خدای اسحاق و خدای یعقوب» معرفی کرد (خروج ۳: ۶). خداوند به این سران قوم وعده داده بود که نسل های آنان کنعان را به ارث خواهند برد، وعده ای که موسی یقینا از آن آگاه بود. بنابراین، حتی قبل از گفتن آن، خدا از قبل راه را برای موسی باز کرده بود تا بداند چه چیزی در پیش روی اوست و چه نقش مهمی باید ایفا کند.

`موسی به ۸۰ سال زمان نیاز داشت تا اینکه خداوند او را برای مأموریت خود آماده کند. این واقعیت در مورد اهمیت صبر چه چیزی می تواند به ما بیاموزد؟`