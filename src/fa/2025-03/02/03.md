---
title:  فرشته خداوند
date:  07/07/2025
---

«فرشته خداوند» در شعله های آتش «از میان بوته ای» به موسی ظاهر شد(خروج ۳: ۲). این خود خداوند عیسی بود که با موسی «از میان بوته» سخن می گفت(خروج ۳: ۴).

شاید عنوان «فرشته خداوند» که به عیسی مسیح اشاره دارد گیج کننده باشد. اصطلاح «فرشته» صرفاً به معنای «پیامآور» است (که به زبان عبری مَلَک می باشد) و همواره به چارچوب متن بستگی دارد که آیا این فرشته باید به عنوان انسان یا موجودی الهی تعبیر شود(ملاکی ۳: ۱ را ببینید). در بسیاری از موارد، در کتاب مقدس «فرشته خداوند» به یک موجود الهی اشاره می کند (برای مثال به پیدایش ۲۲: ۱۱، ۱۵ - ۱۸؛ پیدایش ۳۱: ۳، ۱۱، ۱۳؛ داوران ۲: ۱، ۲؛ داوران ۶: ۱۱ – ۲۲؛ زکریا ۳: ۱ و ۲ را مطالعه کنید). این فرشته خداوند نه تنها در نام خداوند صحبت می کند بلکه خود خداوند است. عیسی فرستاده خداست و کلام پدر را برای ما می آورد.

`خروج ۳: ۷ – ۱۲ را بخوانید. چگونه خداوند به موسی توضیح داد که چرا میخواهد برای رهایی بنیاسرائیل که در مصر به اسارت گرفته شده بودند، مداخله کند؟`

سختی های قوم خدا در مصر به وضوح به عنوان ناله و فریاد از اعماق دل برای دریافت کمک به تصویر کشیده شده است. خدا دعای آنها را شنید و از مصیبت آنها متاثر شد (خروج ۲: ۲۳ - ۲۵). او از آنها به عنوان «قوم من» یاد کرد (خروج ۳: ۷)، و به آنها نشان داد که حتی قبل از برقراری عهد در سینا، قوم او محسوب می شدند. او وعده داد که آنها را به سرزمین کنعان بیاورد تا در سرزمین کنعان ساکن شده و کامیاب گردند (به شرطی که اطاعت کنند).

خدا به موسی گفت که او را برای وظیفه ای خاص نزد فرعون می فرستد: «اکنون بیا تا تو را نزد فرعون بفرستم تا قوم من بنی اسرائیل را از مصر بیرون آوری»(خروج ۳: ۱۰). بار دیگر، خدا از آنان به عنوان «قوم من» یاد می کند.

خدا چه ماموریتی به خادم خود سپرد! موسی اینگونه پاسخ داد: من کیستم! که بتوانم این ماموریت را انجام دهم؟ این سوال نشان دهنده درک او از اهمیت رویدادهای آینده و نقشی است که در آنها ایفا می کند و او را به این سوال سوق می دهد که چرا شخصی مانند او باید انتخاب شود. این پاسخ اولیه حاکی از شخصیت، فروتنی و حسی از بی لیاقتی نسبت به فراخوانی بود که دریافت کرد.

`چرا فروتنی برای کسانی که در طلب پیروی از خداوند و انجام کارهای او هستند، اینقدر اهمیت دارد؟`