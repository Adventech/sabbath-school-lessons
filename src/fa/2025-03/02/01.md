---
title:  بوته سوزان
date:  05/07/2025
---

### مطالعه این هفته
برای مطالعه این هفته بخوانید: خروج ۱۸: ۳ و ۴؛ خروج ۳: ۱ – ۲۲؛ پیدایش ۲۲: ۱۱ و ۱۵ – ۱۸؛ خروج ۶: ۳؛ یوئیل ۲: ۳۲؛ خروج ۴: ۱ – ۳۱؛ پیدایش ۱۷: ۱۰ و ۱۱.

> <p>آیه حفظی</p>
> «خداوند گفت: من تیره روزی قوم خود را در مصر دیده ام و فریاد آنها را از دست کارفرمایان ایشان شنیده ام و از رنجشان نیک آگاهم. پس اکنون نزول کرده ام تا آنان را از چنگ مصریان برهانم و از آن سرزمین به سرزمینی خوب و پهناور بر آورم، به سرزمینی که شیر و شهد در آن جاری است» (خروج ۳: ۷ و ۸).

فراخوان خدا اغلب مسیر زندگی ما را تغییر می دهد. با این حال، اگر از آن تبعیت کنیم، پی خواهیم برد که مسیر خدا همیشه بهترین راه برای ماست. با این وجود، گاهی اوقات در ابتدا پذیرش دعوت خداوند آسان نیست.

چنین موردی از فراخوان توسط خداوند برای موسی اتفاق افتاد که بطور خاص از رویارویی با خداوند در بوته مشتعل آغاز شد. با آنکه ممکن است موسی از قانونِ آتش آگاه بوده یا نبوده باشد، او می دانست که آنچه که می بیند یک معجزه است و بطور قطع نظر او را جلب کرد. تردیدی نیست که خدا او را برای انجام وظیفه ای خاص فرا خوانده بود. موضوع این بود: صرفنظر از اینکه چه تغییر عمده ای در زندگی او رخ خواهد داد، آیا او این فراخوان را اجابت خواهد کرد؟ در ابتدا او چندان تمایلی از خود نشان نداد.

ممکن است زمان هایی وجود داشته که شما اهداف خاصی داشته اید، اما خداوند برنامه های شما را تغییر داده باشد. در حالی که درست است که ما میتوانیم به طرق مختلف به خدا خدمت کنیم، اما رضایت بخش ترین زندگی از پیروی خداوند و انجام آنچه که او ما را به انجام آن هدایت میکند، حاصل میشود. ممکن است همیشه آسان نباشد، همانطور که برای موسی اینگونه نبود، اما عاقلانه نیست که راه خودمان را دنبال کنیم، وقتی که خدا ما را به سمت دیگری هدایت می کند.