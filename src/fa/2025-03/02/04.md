---
title:  نام خداوند
date:  08/07/2025
---

`خروج ۳: ۱۳ – ۲۲ را بخوانید. چرا موسی می خواست تا نام خدا را بداند و اهمیت نام او چیست؟`

خدا خود را به موسی به عنوان «اَهیَه آشر اَهیَه» معرفی کرد که به معنی «هستم آن که هستم» می باشد. در خروج ۳: ۱۲ خدا در آیه ۱۴ از همان فعل اَهیَه استفاده می کند، زمانی که به موسی بیان داشت (با تو) «خواهم بود». بدین معنی که خدا ابدی است.

او خدایی است که هم متعال است [در عرش ملکوت است] و هم در همه جا حاضر است [بر زمین نیز هست]، و در میان کسانی که «روح توبه کار و متواضع دارد» ساکن می شود(اشعیا ۵۷: ۱۵).

اسم خاص خدا، «یَهُوَه» (که معمولاً در انجیل انگلیسی به عنوان «خداوند» ترجمه میشود)، از ابتدا برای قوم خدا آشنا بود، اگرچه ممکن است معنای کامل آن را درک نکرده باشند. موسی نیز نام یهوه را می دانست، اما مانند دیگران معنای واقعی آن را درک نکرده بود. وقتی موسی پرسید: اسمت چیست؟ او به دنبال درک اهمیت آن و معنا و مفهومی عمیق تر بود.

سر نخ مفیدی در خروج ۶: ۳ یافت می شود، جایی که خدا اظهار داشت: «خود را به ابراهیم، اسحاق و یعقوب با نام خدای قادر مطلق ظاهر شدم ولی خود را کامل بر آنها نشناساندم»(خروج ۶: ۳)[ترجمه نسخه جدید بین المللی]. این بدان معنا نیست که آدم، نوح، ابراهیم و مشایخ[سران قوم] با نام «یَهُوَه» ناآشنا بودند (پیدایش ۲: ۴، ۹؛ پیدایش ۴: ۱، ۲۶؛ پیدایش ۷: ۵؛ پیدایش ۱۵: ۶-۸ را ببینید. و غیره). در عوض، بدین معنی است که آنها اهمیت عمیق تر آن را درک نکرده بودند.

نام یهوه نشان میدهد که او خدای شخصی، خدای قوم خود و خدای عهد است. یهوه خدای نزدیک و صمیمی است که فعالانه در امور بشر دخالت می کند. در حالی که خدای متعال (پیدایش ۱۷: ۱) به مداخلات معجزه آسای خود از طریق قدرت او شناخته شده است، یهوه، قدرت اخلاقی خود را از طریق محبت و مراقبت آشکار می کند. او همان الوهیم است - «خدای مقتدر، قوی، متعالی»، «خدای همه مردم»، «حاکم جهان» و «خالق همه چیز» - اما نام یهوه بر جنبههای مختلف رابطه او با بشریت تأکید دارد.

دانستن یا صدا زدن نام خدا یک عمل جادویی نیست. این در مورد اعلام نام اوست، که شامل به اشتراک گذاشتن حقیقت در مورد خدا و نجاتی است که او به همه کسانی که با ایمان نزد او می آیند ارائه می دهد. همانطور که یوئیل می گوید: «هر که نام خداوند را بخواند نجات خواهد یافت»(یوئیل ۲: ۳۲).

`در زندگی خود نزدیکی و صمیمیتی که یهوه میخواهد با همه کسانی که کاملاً وقف او هستند به اشتراک بگذارد را چگونه تجربه کرده اید؟`