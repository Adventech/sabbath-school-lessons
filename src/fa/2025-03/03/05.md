---
title:  لبهای نامختون
date:  16/07/2025
---

خداوند وعده های مقتدرانه و بزرگی به موسی داده بود که به انجام برساند. در حالی که این وعده ها برای موسی دلگرم کننده بود، اما به دلیل واکنش منفی که از سوی قومش دریافت کرد، این دلگرمی کوتاه مدت بود.

`خروج ۶: ۹ – ۱۳ را بخوانید. بعد چه اتفاقی افتاد و چه درسهایی می توانیم از این داستان در خصوص زمانهای نومیدی و گرفتاری در زندگیمان بیاموزیم؟`

عبرانیان از غم و اندوه، رنج و کار سخت خود چنان دلسرد شده بودند که نمی توانستند به حرف موسی اعتماد کنند که خدا به وعده هایش عمل خواهد کرد. پس از مدت ها انتظار، انتظارات آنها برآورده نشده بود، پس چرا باید الان داستان متفاوت باشد؟ آنها به سختی باور داشتند که اکنون همه چیز تغییر خواهد کرد. آنان دلسرد و نا امید شده بودند، و بر تلخی آن افزوده می شد، که شاید برای اولین بار بود که در زندگی خود امید واقعی به رهایی را دیده بودند.

و با این وجود، چه کسی در وضعیت مشابه نبوده است؟ چه کسی در مقطعی از زندگی خود، احساس افسردگی، نومیدی و نارضایتی نکرده است، حتی اگر بعدا توسط خدا نجات داده شده باشد؟

داستان ایوب را به خاطر دارید؟ آساف را در نظر بگیرید، مزمورنویسی که با سؤالاتی دست و پنجه نرم می کرد که چرا شریران کامیاب می شوند در حالی که عادلان رنج می برند. آساف با وجود چالشهایی که داشت، یکی از عمیق ترین اعترافات ایمانی را انجام می دهد: «اما حال دریافته ام که من پیوسته با توام و تو دست راستم را می گیری. تو با مشورت خویش هدایتم می کنی و پس از آن به جلالم می رسانی. در آسمان جز تو که را دارم؟ و بر زمین هیچ چیز را جز تو نمی خواهم. تن و دل من ممکن است زائل شود اما خداست صخرۀ دلم و نصیبم تا ابد»(مزمور ۷۳: ۲۳ – ۲۶).

از میان تاریخ مقدس، خدا به قوم خویش اطمینان داده است که با آنها خواهد بود(اشعیا ۴۱: ۱۳، متی ۲۸: ۲۰). او آرامش و تسلای خویش را به ایشان داده است و آنها را قوت بخشیده تا از میانه چالشهای زندگی عبور کنند(یوحنا ۱۴: ۲۷، یوحنا ۱۶: ۳۳، فیلیپیان ۴: ۶ و ۷).

دو فرمول عهد، «من شما را بر خواهم گرفت تا قوم من باشید و من خدای شما خواهم بود» (خروج ۶: ۷)، رابطه صمیمانه ای را ابراز می کند که خداوند می خواهد با قوم خویش داشته باشد.

`به عبارت «من شما را بر خواهم گرفت تا قوم من باشید و من خدای شما خواهم بود»(خروج ۶: ۷) بیندیشید. اگرچه این مربوط با آن بازه زمانی بود، اما این موضوع چگونه درباره هر یک از ما صدق می کند و چگونه باید این رابطه در زندگی روزمره ما منعکس شود؟(همچنین دوم قرنتیان ۶: ۱۶ را ببینید).`