---
title:  مشابه نحوه برخورد خدا با فرعون
date:  17/07/2025
---

`خروج ۶: ۲۸ – ۷: ۷ را بخوانید. خداوند چگونه با اعتراض موسی رفتار کرد؟`

خدا خود را به موسی به عنوان یهوه معرفی کرد، به این معنی که او خدای شخصی و مقرب، خدای قوم خود و خدایی است که با آنها رابطه عهدی برقرار کرده است.

این خدای حی و حاضر دوباره به موسی فرمان داد تا رفته و با فرعون صحبت کند. موسی با عدم اعتماد به نفس از او می پرسد: «چرا فرعون باید به حرف من گوش دهد؟» این نه تنها نشان دهنده فروتنی موسی است، بلکه نشان دهنده بی میلی او از انجام کاری است که تاکنون ناموفق بوده است.

«هنگامی که خداوند به موسی دستور داد که نزد فرعون بازگردد، موسی اظهار بی اعتمادی کرد. اصطلاح آرال سپاتاییم - به معنای «لبهای نامختون» که در خروج ۶: ۱۲ و ۳۰ برای توصیف مشکلات تکلم موسی به کار میرود، شبیه به «کُند زبانی» است که در خروج ۴: ۱۰ ذکر شده است».- مرجع زیر:

خدا در رحمت خویش هارون را برای کمک به موسی در نظر گرفت. موسی با هارون صحبت خواهد کرد که بعدا بطور عمومی با فرعون در جریان بگذارد؛ از این رو موسی نقشی را برای خدا در برابر پادشاه مصر ایفا نموده و هارون نبی او خواهد بود.

این روایت تعریف روشنی از نقش نبی را ارائه می دهد: نبی به عنوان سخنگوی خدا عمل می کند و پیام او را به مردم می رساند و تفسیر می کند. درست همانطور که موسی با هارون ارتباط برقرار کرد و او پیام را به فرعون رساند، خداوند با پیام آوری صحبت می کند که به نوبه خود تعالیم خدا را با دیگران در میان می گذارد. این ارتباط می تواند شفاهی باشد، و مستقیماً بطور شخصی ارائه شود، یا آنگونه که معمول بوده، نبی پیام را از جانب خداوند دریافت می کند و سپس آن را می نویسد.

خداوند همچنین موسی را برای آنچه در پیش است در مواجهه او با فرعون آماده می کند و به او هشدار می دهد که رویارویی، شدید و طولانی خواهد شد. او برای بار دوم تاکید می کند که فرعون بسیار سرسخت خواهد بود و قلب فرعون را سخت خواهد کرد (خروج ۴: ۲۱، خروج ۷: ۳). با وجود مشکلات، نتیجه در نهایت مثبت خواهد بود، زیرا «مصریان خواهند دانست که من خداوند هستم» (خروج ۷: ۵). حتی در میان هرج و مرجی که به وجود خواهد آمد، خدا جلال خواهد یافت.

`موسی سرانجام دیگر بهانه ای برای اجتناب از وظیفه ای که خدا به او داده بود نداشت. چه بهانه ای ممکن است برای اجتناب از انجام کاری که می دانیم خدا از ما می خواهد، بیاوریم؟`