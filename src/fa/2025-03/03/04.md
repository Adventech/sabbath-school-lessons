---
title:  «من» الهی
date:  15/07/2025
---

موسی بیچاره! نخست توسط فرعون سرزنش و تحقیر می شود و بعد قوم خودش او را لعن و نفرین می کنند.

بدین سبب موسی نزد خدا گلایه می کند. او در تلخکامی و نومیدی از بدتر شدن اوضاع اسرائیل، می پرسد: «خداوندا چرا بر این مردم بدی روا داشتی؟ و برای چه مرا فرستادی؟ از وقتی من نزد فرعون رفتم تا به نام تو سخن گویم، او بر این قوم بدی روا داشته و تو هیچ کاری برای رهایی قومت نکرده ای»(خروج ۵: ۲۲ و ۲۳). نارضایتی موسی از خدا بدیهی است و در نظر گرفتن وضعیت قابل درک است.

با این وجود پاسخ خدا قدرتمندانه است. او عمل می کند و بسیار هم قاطع عمل می کند. «اکنون خواهی دید به فرعون چه خواهم کرد»(خروج ۶: ۱).

`خروج ۵: ۲۲ – ۶: ۸ را بخوانید. واکنش خدا به موسی چه بود و چه حقایق مهم الهیاتی در اینجا آشکار شده است؟`

اکنون خدا به جای اینکه فقط حرف بزند، بخاطر قوم خود اقدام قاطعانه ای انجام خواهد داد. او چندین نکته کلیدی را به موسی یادآوری می کند: (۱) من خداوند هستم. (۲) بر [مشایخ] سران قوم ظاهر شدم; (۳) عهد خود را با آنها بستم. (۴) من وعده دادم که سرزمین کنعان را به آنها بدهم. (۵) من ناله و فعان بنی اسرائیل را شنیده ام. و (۶) عهد خود را به یاد آوردم که سرزمین موعود را به آنها بدهم.

به تکرار «من» الهی توجه کنید. من، خدای شما هستم، من چنین و چنان کرده ام، و نیز شما می توانید اطمینان حاصل کنید که من آنچه را وعده داده ام را برایتان انجام خواهم داد.

اکنون خداوند چهار وعده مهم را به اسرائیل اعلام می کند و نقش خود را به عنوان خدای زنده به آنها نشان می دهد: (۱) «شما را از زیر یوغ بیگاری مصریان بیرون خواهم آورد». (۲) «من شما را از بندگی ایشان رها خواهم کرد». (۳) «من به بازوی افراشته و داوریهای عظیم شما را خواهم رهانید» و (۴) «من شما را بر خواهم گرفت تا قوم من باشید و من خدای شما خواهم بود» (خروج ۶: ۶ و ۷)

این چهار عمل الهی، رابطه او با قومش را مجدداً تایید و احیا می کند. خداوند تمام این اعمال را انجام می دهد، در حالی که بنی اسرائیل، دریافت کننده همه این برکات و فیض او هستند. خدا این هدایا را به صورت رایگان و از روی محبت می دهد. او آنها را در آن زمان فراهم کرد و امروز نیز همین را به ما ارائه می کند.

`کدام شخصیت های دیگر کتاب مقدس اغلب با دلایل موجه به خدا شکایت کرده اند؟ چرا گاهی اوقات قابل قبول است که احساسات خود را آشکار کنید و حتی به خدا شکایت کنید؟ با این حال، چرا ضروری است که همیشه با ایمان و توکل به خدا نزدیک شویم؟`