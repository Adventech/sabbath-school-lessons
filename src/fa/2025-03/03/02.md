---
title:  خداوند کیست؟
date:  13/07/2025
---

به دنبال فرمان خدا، موسی نزد فرعون می رود تا فرآیندی را آغاز کند که از طریق آن «قوم من بنی اسرائیل را از مصر بیرون آوری» (خروج ۳: ۱۰).

`واکنش فرعون به فرمان خدا که گفت «قوم مرا رها کن» چه بود (خروج ۵: ۱، ۲)، و پاسخ او چه اهمیتی دارد؟`

پاسخ فرعون این بود: [یهوه] خداوند کیست؟ فرعون به هیج عنوان تمایلی به شناخت خدا نداشت، بلکه اقدام او برای سرپیچی یا انکار است. او تصدیق می کند که خداوند را نمی شناسد و می گوید: «من یهوه را نمی شناسم»، که گوئی به نادانی خود مباهات می کند.

چه تعداد از مردم در سراسر تاریخ بیانی مشابه داشته اند؟ چقدر غم انگیز است زیرا عیسی فرمود، «و این است حیات جاویدان که تو را تنها خدای حقیقی و عیسی مسیح را که فرستاده ای بشناسند»(یوحنا ۱۷: ۳).

مصر با فرمانروایی فرعون، نماد قدرتی است که حضور و اقتدار خدا را انکار می کند. این نشان دهنده نهادی است که در مخالفت با خدا، کلام او و قوم اوست.

اعلامیه فرعون مبنی بر اینکه، «من اجازه نخواهم داد اسرائیل برود»، شورش او علیه خدای زنده را بیشتر آشکار می کند و مصر را به عنوان نمادی برای انکار خدا، بلکه همچنین به عنوان سیستمی معرفی می کند که با خدا در افتاده است.

جای تعجب نیست که چنین نگرشی، هزاران سال بعد، در انقلاب فرانسه دیده شد(همچنین اشعیا ۳۰: ۱ – ۳ و مکاشفه ۱۱: ۸ را ببینید). فرعون تصور می کرد که او یک خدا یا پسر خداست – که نشان دهنده این بود که او به برتری قدرت، توانایی و هوش خود باور دارد.

«در میان تمام ملتهای تاریخ کتاب مقدس، مصر با جسارت بیشتری وجود خدای زنده را انکار کرد و در برابر دستورات او مقاومت کرد. هیچ فرمانروایی به اندازه پادشاه مصر قیام آشکار و سرکشی بر علیه قدرت آسمان را نشان نداد. وقتی موسی پیام خدا را به فرعون رساند، با غرور پاسخ داد: «یَهُوَه کیست که باید از او فرمان برم و اسرائیل را رها کنم؟ یَهُوَه را نمیشناسم و اسرائیل را نیز رها نخواهم کرد» (خروج ۵: ۲). این نشان دهنده کفر و انکار وجود خداست، و مصر نماد انکار خدای زنده، نشان دهنده روحیه مشابهی از بی ایمانی و سرپیچی است».- الن جی وایت، نبرد بزرگ، صفحه ۲۶۹.

`اگر کسی بپرسد، آیا خداوند را می شناسید؟ چگونه پاسخ می دهید؟ اگر بله، چگونه او را توصیف می کنید و چرا؟`