---
title:  بلای تگرگ، ملخ، و تاریکی
date:  24/07/2025
---

`خروج ۹: ۱۳ – ۱۰: ۲۹ را بخوانید. این بلایا چقدر در تغییر فکر فرعون تاثیرگذار بودند؟`

«ناط» بت یا الهه مصری هوا و آسمانها بود که اغلب به عنوان کنترل کننده وقایع زیر آسمان و زمین به تصویر کشیده می شد. اُزیریس خدای محصولات و باروری بود. در کتاب مقدس، تگرگ اغلب با [غضب]داوری خدا مرتبط است (اشعیا ۲۸: ۲ و ۱۷؛ حزقیال ۱۳: ۱۱ - ۱۳). در این بلا، کسانی که دارایی خود را در جایی مطمئن پنهان می کردند محافظت خواهند شد (خروج ۹: ۲۰ و ۲۱). اکنون، همه با یک آزمایش روبرو هستند: آیا کلام خدا را باور کرده و به آن عمل خواهند کرد یا خیر؟

خدا اعلام می کند که هدف او از اجازه دادن به زندگی فرعون این است که کل زمین او را بشناسد (خروج ۹: ۱۶). اگرچه پادشاه مصر در ابتدا به گناه خود اعتراف کرد، اما بعدا موضع خود را تغییر داد.

خدایان مصری طوفان، جنگ و بی نظمی شامل «سِط»، که همراه با ایزیس، با کشاورزی مرتبط بود، مرتبط بودند. «شو» خدای فضا بود و «سراپیس» نماد عظمت الهی، باروری، شفا و زندگی پس از مرگ بود. با وجود اهمیت آنها، هیچ یک از این خدایان مصری نتوانستند از داوری های خدا جلوگیری کنند (خروج ۱۰: ۴ - ۲۰) زیرا بت ها ناتوان هستند (اشعیا ۴۴: ۹ و ۱۰ و ۱۲ – ۱۷).

خادمان فرعون از او خواستند که اسرائیل را رها کند، اما او یک بار دیگر نپذیرفت. او سازش نامه ای را پیشنهاد کرد که موسی به درستی آن را رد کرد زیرا زنان و کودکان برای عبادت و جامعه ایمانی ضروری هستند.

سرانجام، « را Ra »، خدای اصلی مصر و خدای خورشید، و «توث»، خدای ماه، قادر به تامین نور نبودند. فرعون دوباره تلاش کرد تا مذاکره کند، اما ناموفق بود. مصر یک دوره سه روزه تاریکی را تجربه کرد، در حالی که بنی اسرائیل در خانه های خود نور داشتند. جدایی بین آنها به طرز چشمگیری واضح بود.

فرعون علیرغم تحمیل رنج های بی امان بر ملت خود، بر مقاومت و امتناع از تسلیم سرسخت باقی ماند. اگرچه انگیزه های عمیق تر او نامشخص است، اما ممکن است به غرور و تکبر منتهی شده باشد. صرف نظر از شواهد بسیار زیاد و نشانه های آشکار فاجعه (حتی خادمان خود او با تأسف گفتند: «تا به کی این مرد برای ما دام خواهد بود؟ این قوم را رها کن تا یهوه خدای خود را عبادت کنند. مگر هنوز در نیافته ای که مصر ویران شده است؟» (خروج ۱۰: ۷). فرعون، پس از مدتی بلاتکلیفی، باز هم حاضر به تسلیم شدن در برابر اراده خدا نشد که قوم را آزاد کند تا بروند.

این مثال برجسته را می توان از کتاب امثال سلیمان بخاطر سپرد که می گوید، «غرور پیشرو نابودی است و دل متکبر پیشرو لغزش»(امثال سلیمان ۱۶: ۱۸).