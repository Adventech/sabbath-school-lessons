---
title:  اندیشه هایی فراتر
date:  25/07/2025
---

از نوشته های الن جی وایت، فصل بلایای مصر، صفحات ۲۶۵ – ۲۷۲ از کتاب مشایخ و انبیا را بخوانید.

«خداوند به قومش اجازه داد تا ظلم و ستم سخت مصریان را تحمل کنند تا فریب نفوذ مخرب بت پرستی را نخورند. خداوند از طریق رفتار خود با فرعون، انزجار عمیق خود را از بت پرستی و عزم خود را برای مجازات ظلم و ستم آشکار ساخت. هیچ استفاده ای از نیروی ماوراء طبیعی برای سخت کردن قلب فرعون وجود نداشت. در عوض، خداوند شواهد روشنی از قدرت الهی به فرعون داد، اما پادشاه سرسختانه از پذیرش آن سرباز زد. هر نمایش قدرت بی پایان خدا که فرعون رد می کرد، تنها عزم او را برای شورش تقویت می کرد. شورشی که او با رد کردن اولین معجزه آغاز کرد، سرانجام ثمره خود را به بار آورد».- الن جی وایت، مشایخ و انبیا، صفحه ۲۶۸.

«خورشید و ماه توسط مصریان پرستش می شد و در این تاریکی اسرارآمیز، هم مردم و هم خدایانشان تحت تأثیر قدرت مدافع مظلومان قرار گرفتند. علیرغم شدت این داوری، شفقت خداوند و بی میلی او را به تخریب نشان داد. او می خواست به مردم فرصت دهد تا قبل از انتشار آخرین و ویرانگرترین بلا، تأمل کنند و توبه کنند».- الن جی وایت، مشایخ و انبیا، صفحه ۲۷۲.

**سوالاتی برای بحث:**

`۱. بیشتر به این فکر کنید که چرا فرعون به خود اجازه داد تا آنقدر دل سخت شود که حتی زمانی که انتخاب بدیهی و صحیح، رها کردن مردم بود، باز هم نپذیرفت. چطور ممکن است یک نفر اینقدر خودش را فریب دهد؟ چه هشدارهایی باید از این موضوع بگیریم که چگونه می توانیم آنقدر در گناه غوطه ور شویم که تصمیمات فاجعه آمیزی بگیریم، حتی زمانی که انتخاب و راه درست در تمام مدت مشخص بوده است؟ شخصیت های دیگر کتاب مقدس را در نظر بگیرید که اشتباهات مشابهی را مرتکب شدند، مانند یهودا.`

`۲. فرعون در یک نقطه، در میان ویرانی که ایجاد کرده بود، اعتراف کرد: «این بار گناه کردم، حق به جانت خداوند است، و من و قومم تقصیرکاریم» (خروج ۹: ۲۷). اگرچه این یک اعتراف صادقانه به نظر می رسید، اما می دانیم که این اعتراف واقعی نبود! چرا؟ زیرا فرعون بعدا سخنان خود را انکار کرد و به مقاومت در برابر فرمان خدا ادامه داد و از رها کردن بنی اسرائیل امتناع ورزید. اقدامات او نشان داد که اعتراف او بیشتر برای کاهش عواقب فوری بود تا تغییر واقعی قلب.`