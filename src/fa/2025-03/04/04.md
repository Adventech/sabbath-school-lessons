---
title:  سه بلایای نخست
date:  22/07/2025
---

ده بلایا در مصر نه مردم مصر بلکه خدایان آنها را هدف قرار داده بودند. هر بلا حداقل به یکی از آن خدایان اصابت می کرد.

`خروج ۷: ۱۴ – ۸: ۱۹ را بخوانید. با این بلایا چه اتفاقی افتاد؟`

خدا به موسی گفت که گفتگو با فرعون چالش برانگیز و تقریبا غیرممکن خواهد بود (خروج ۷: ۱۴). با این وجود، خداوند قصد داشت خود را به فرعون و مصریان نشان دهد. او یک روش ارتباطی را انتخاب کرد که آنها بتوانند آن را درک کنند. علاوه بر این، عبرانیان از این رویارویی با کسب اطلاعات بیشتر در مورد خدای خود سود خواهند برد.

بلای اول، بت یا خدای هاپی که خدای نیل  بود را هدف گرفت (خروج ۷: ۱۷ - ۲۵). وجود مصر کاملاً متکی به آب نیل بود. از آنجایی که آب برای زندگی ضروری بود، مصری ها بت «هاپی» را به عنوان خدایی که این منبع حیاتی را فراهم می کرد، خلق و پرستش می کردند.

در واقع، تنها خدای زنده منبع واقعی حیات است، خالق همه چیز، از جمله آب و غذا (پیدایش ۱: ۱، ۲، ۲۰ - ۲۲؛ مزامیر ۱۰۴: ۲۷، ۲۸؛ مزمور ۱۳۶: ۲۵؛ یوحنا ۱۱: ۲۵؛ یوحنا ۱۴: ۶). تبدیل آب به خون، نماد انتقال از زندگی به مرگ است. بُت «هاپی» قادر به تأمین یا حفظ زندگی نبود، که این امر تنها از طریق قدرت خداوند امکان پذیر است.

سپس خداوند فرصت دیگری به فرعون می دهد. این بار، بُت یا خدای وزغ به نام «هِقِت» مستقیماً به چالش کشیده می شود (خروج ۸: ۱ - ۱۵). نیل به جای آب برای ادامه حیات، وزغ هایی تولید کرد که مصری ها آن را ترسناک، نفرت انگیز و شنیع می دانستند. آنها می خواستند از شر آنها خلاص شوند. زمان دقیق رفع بلا نشان داد که قدرت خداوند نیز پشت این مصیبت بوده است.

بلا و آفت سوم در کتاب مقدس به اختصار توضیح داده شده است (خروج ۸: ۱۶ - ۱۹)، و نوع حشره (هِب کینیم) نامشخص است - خواه پشه خاکی، پشه مالاریا، کنه یا شپش. هدف این بلا بت «گِب»، خدای مصری زمین بود. از غبار زمین (بازتاب داستان آفرینش کتاب مقدس)، خداوند این حشرات را تولید کرد که در سراسر زمین پخش شدند. جادوگران که قادر به تکرار این معجزه نبودند (زیرا فقط خدا می تواند زندگی را بیافریند)، اعتراف کردند: که «این انگشت خداست» (خروج ۸: ۱۹). با این وجود، فرعون تحت تاثیر قرار نگرفت.

`فکر کنید که قلب فرعون چقدر سخت بود. رد مکرر درخواست خدا فقط آن را سخت تر کرد. چه درسی می توانیم از این مطلب در مورد رد مداوم راهنمایی خداوند بیاموزیم؟`