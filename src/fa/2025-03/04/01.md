---
title:  بلایا
date:  19/07/2025
---

### مطالعه این هفته
برای مطالعه این هفته بخوانید: خروج ۷: ۸ – ۱۰: ۲۹؛ اعداد ۳۳: ۴؛ رومیان ۱: ۲۴ – ۳۲؛ مزامیر ۱۰۴: ۲۷ و ۲۸؛ اشعیا ۲۸: ۲ و ۱۲ – ۱۷؛ اشعیا ۴۴: ۹ و ۱۰ و ۱۲ – ۱۷.

> <p>آیه حفظی</p>
> «پس همانطور که خداوند به واسطه موسی گفته بود دل فرعون سخت شد و بنی اسرائیل را رها نکرد»(خروج ۹: ۳۵).

کشاورزی سعی می کرد الاغ خود را به حرکت درآورد، اما حیوان لجوج از جا تکان نمی خورد. پس کشاورز با ترکه ضربه ای محکم به الاغ زد. پس از آن کشاورز بار دیگر الاغ را هی کرد و این بار الاغ شروع به حرکت کرد.

وقتی کسی از کشاورز پرسید که چرا زدن الاغ موثر واقع شد، او پاسخ داد: «خوب، ابتدا باید حواس حیوان را جلب کنی».

صرفنظر از نگرانی ها در مورد ظلم به حیوانات، در اینجا باید درسی گرفت، به ویژه در زمینه خروج عبرانیان از مصر. موسی مأموریت الهی خود را دریافت کرد و با فرمان خداوند به نزد فرعون رفت: شلاخ ات امی - «قوم من را رها کن!»

اما فرعون از رهایی قوم خدا خودداری می کند. کتاب مقدس به صراحت بیان نمیکند که چرا فرعون تمایلی به انجام اینکار نداشت، علیرغم تهدید نظامی که مصریان از آن می ترسیدند که عبرانیان بتوانند ایجاد کنند (نگاه کنید به خروج ۱: ۱۰). به احتمال زیاد، همانطور که در مورد برده داری رایج است، دلیل آن صرفاً اقتصادی بوده است. عبرانیان نیروی کار ارزان بودند و فرعون نمی خواست منافع اقتصادی را که به راحتی کسب کرده بود از دست بدهد. بنابراین، او به کمی ترغیب نیاز داشت که نه تنها توجه او را جلب کند بلکه فکر او را تغییر دهد.