---
title:  داوری الهی
date:  31/07/2025
---

خروج ۱۲: ۲۹ و ۳۰ را مرور کنید، که توضیح میدهد چگونه خدا نخستزادگان مصر را کشت. اهمیت تمرکز خدا بر نخست زادگان چه بود؟(عبرانیان ۱۱: ۲۸).

آخرین بلای مصر بر نخست زادگان نازل شد. این حکمی الهی بر همه خدایان مصر و بر تمامی خانواده هایی بود که این خدایان دروغین را می پرستیدند، بت های بی ارزشی که احساسات، امیال و ترس های خود مردم را منعکس می کردند.

بلاهای قبلی، ناتوانی بتهای مصری را برای نجات مردم نشان داده بود. این موضوع در طول بلای دهم که شدیدترین تأثیر را بر مصریان گذاشت و نشان دهنده بیهودگی کامل خدایان آنها بود، برجسته تر شد.

«در سراسر مصر، غرور هر خانواده شکسته شد. فریاد غم و شیون در همه جا طنین انداز شد. پادشاه و مقاماتش با وحشت، رنگ پریده و لرزان، از این فاجعه عظیم شوکه شدند».- الن جی وایت، مشایخ و انبیا، صفحه ۲۸۰.

فرعون به عنوان قدرت و خدای نهایی در مصر تلقی می شد و نخست زاده او بعنوان پسر خدا محسوب می شد. خدایان مختلفی مانند ایزیس (محافظ کودکان)، هکت (الهه زایمان) و مین (خدای تولید مثل) همراه با دیگر خدایان باروری برای محافظت و زندگی پرستش می شدند. با این حال، همه این خدایان در برابر خدای واقعی و زنده ناتوان بودند.

موسی گفت: «کیست چون تو ای خداوند در میان خدایان؟ کیست مانند تو زور آور در قدوسیت مهیب در جلال و به عمل آورنده شگفتیها؟»(خروج ۱۵: ۱۱). بعدها یترون شهادت داد: «حال می دانم که یهوه از همه خدایان بزرگتر است زیرا با آنان که متکبرانه با اسرائیل رفتار نمودند چنین کرده است»(خروج ۱۸: ۱۱).

بر اساس خروج باب ۱، مصریان به دستور فرعون نخست زادگان اسرائیل را کشته بودند تا بنی اسرائیل را تضعیف، مقهور و تحقیر کنند. حال مجازاتِ خدا، نخست زادگان مصر را هدف قرار گرفته بود. اینک آنچه را که کاشته بودند، درو می کردند.

انتخاب ها و اقدامات ما به عواقبی منجر می شود. واقعیتِ دشواری که همه ما با آن روبرو بوده ایم این است که ما تنها کسانی نیستیم که تحت تأثیر نتایج تصمیمات اشتباهمان قرار می گیرند. اغلب، دیگران - حتی گاهی اوقات کسانی که بی گناه هستند - نیز رنج می برند. این ماهیت گناه است.

`در چه مواردی از گناهان دیگران متاثر شده اید؟ یا اینکه دیگران از چه طریقی از گناهان شما آسیب دیده اند؟ تنها منبع امید ما چیست؟`