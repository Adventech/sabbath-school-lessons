---
title:  عید فَصح
date:  26/07/2025
---

### مطالعه این هفته
برای مطالعه این هفته بخوانید: خروج ۱۱: ۱ – ۱۰، میکاه ۶: ۸، خروج ۱۲: ۱ – ۳۰، اول قرنتیان ۵: ۷، خروج ۱۳: ۱۴ – ۱۶، عبرانیان ۱۱: ۲۸.

> <p>آیه حفظی</p>
> «واگر فرزندانتان از شما بپرسند که معنای این عبادت شما چیست؟ بگویید: این قربانی پسح برای خداوند است که در مصر از خانه های بنی اسراییل حفاظت کرد آنگاه مصریان را زد ولی خانه های ما را رهایی بخشید»(خروج ۱۲: ۲۶ و ۲۶).

دهمین و آخرین بلا در شُرُف نزول بود.آخرین هشدار داده شده بود؛ آخرین تصمیم بایستی اتخاذ شود که موضوع مرگ و زندگی بود. نه تنها زندگی یک فرد، بلکه کامیابی و سعادت خانواده و کل قوم در خطر بود. فرعون و درباریانش مسئول سرنوشت بسیاری از مردم خواه برای زندگی یا مرگ خواهند بود. طرز برخورد او در قبال خدای زندۀ اسرائیل نه تنها آینده خودش، بلکه ملتش را تعیین می کرد.

چه احساسی داریم و چه می کنیم وقتی که سنگینی شرایط بر دوش ما فشار وارد می آورد و مجبوریم تا قدم و مسیر بعدی را انتخاب کنیم، انتخابی که می تواند بطرز فوق العاده ای زندگی بسیاری از افراد دیگر را غیر از خودمان تحت تأثیر قرار دهد؟

خدا بیش از حد آماده است که به ما حکمت، درک، و قدرت برای انجام آنچه درست است را عطا کند(اول قرنتیان ۱: ۳۰، فیلیپیان ۲: ۱۳).

با این حال، مشکل این است که با قلبهای سخت و لجوجی که داریم همیشه نمی خواهیم آنچه را که درست است انجام دهیم. ما کار درست را بخوبی می شناسیم ولی از انجام آن امتناع می ورزیم. در روایت خروج، انکار یک فرد برای تسلیم شدن در برابر خدا، حتی در مواجهه با شواهد فراوان، علاوه بر خود فرد، بر دیگران نیز مصیبت و فجایع گرانباری وارد می سازد که در هر صورت چنین می شود.