---
title:  فَصح [گذر کردن]
date:  28/07/2025
---

`خروج ۱۲: ۱ – ۲۰ را بخوانید. خدا چه دستورالعمل خاصی به موسی و هارون داد، پیش از اینکه بنی اسرائیل مصر را ترک کند؟`

ممکن است انتظار داشته باشیم که خداوند به موسی و هارون دستورالعملی در مورد سازماندهی خروج از مصر بدهد، مانند تهیه آذوقه و تدارکاتی برای فرار به ویژه افراد مسن، مادران دارای فرزندان خردسال، حیوانات، و غیره. با این حال، دستورات خدا غیرمنتظره بود: او به آنها دستور داد که چگونه عید پِسَح را جشن بگیرند. به عبارت دیگر، تمرکز بر پرستش خداوندی است که قرار بود آنها را نجات دهد. بعد از آن، همه چیز در موعد مقرر ادامه خواهد یافت.

هر خانواده باید بره ای را تدارک دیده، و هیچ چیز آن هدر نرود. همه باید تمامی سهم خوراک خود را تناول می کردند و چنانچه خانواده ای نمی توانست تمامی بره را مصرف کند باید غذا را با خانواده دیگری می خوردند.

`خروج ۱۲: ۱۳ و ۱۴ را بخوانید. وقتی که بلای نهایی نازل می شد خداوند چه کاری قرار بود برایشان انجام دهد؟ اینها همگی نماد چیست؟`

خروج باید سالانه جشن گرفته میشد، نه فقط بهعنوان یادآوریِ کارهایی که خدا برای اجدادشان انجام داده بود، بلکه به عنوان تجربهای زنده از رهایی خدا برای نسل کنونی. هر گروه باید آن را از نو تجربه کند.

آیات ۱۲ و ۱۳ معنای عید پِسَح را توضیح می دهد: [غضب]داوری الهی بر بنی اسرائیل «گذر خواهد کرد». در نتیجه آنها باید «پِسَح» را گرامی می داشتند. اصطلاح «پِسَح» ترکیبی از «گذر» و «از روی» می باشد، که نشان میدهد ویرانی از روی خانههای اسرائیلیها که با خون بره که نماد زندگی و رستگاری بود، «گذر می کرد». در گویش عبری، پِسَح را پِسَخ تلفظ می کنند، که از یک فعل به معنای «گذر کردن» گرفته شده است.[در زبان عربی بخاطر عدم وجود حرف [پ] از حرف [ف] استفاده شده که مُعرّب کلمه پِسَح را در ترجمه های فارسی کتاب مقدس فصح می نویسند – که در اینجا برای اینکه به عبارت اصلی نزدیکتر باشیم از پِسَح استفاده می کنیم](مترجم).

برگزاری جشن عید پِسَح به این منظور بود که به هر اسرائیلی اعمال قدرتمند و محبانه خدا به آنان یادآوری شود. این عید به تثبیت هویت ملی آنها و تقویت اعتقادات مذهبی آنها کمک کرد.

`چرا بسیار مهم است که به طور مداوم کارهای خوبی را که خدا در گذشته برای شما انجام داده است به خاطر بسپارید و اطمینان داشته باشید که او در آینده نیز به انجام کارهای خوب برای شما ادامه خواهد داد؟`