---
title:  دانیال باب ۷
date:  29/07/2025
---

فَصح [پِسَح]  [گویش عبری که بجای حرف ح از خ استفاده می کند]

`خروج ۱۲: ۱۷ – ۲۳ را بخوانید. خون چه نقشی در برگزاری این عید تازه ایفا می کرد؟`

خونِ حیوانِ قربانی در این جشن عنصر اصلی بود. شرکت کنندگان در این عید، چهار چوبِ درهای خود را با خون بره علامت گذاری کردند و ایمان خود را به خدا و اعتقاد خود به اینکه او آنها را از سرنوشتی که برای کسانی که توسط خون پوشش داده نشده اند محافظت خواهد کرد، نشان دادند.

در واقع، این مطلب، بیان قدرتمندی از انجیل است که نماد رهایی و حفاظت از طریق ایمان است!

بره پِسَح بایستی بدون عیب می بود زیرا به عیسی مسیح اشاره می کرد، «بره خدا گناه جهان را بر می دارد»(یوحنا ۱: ۲۹). خون حیوان نقشی اساسی ایفا می کرد: نمادی از محافظت و نشانه حیات در زمان مرگ بود.

«آن خون نشانه ای خواهد بود برای شما بر خانه هایی که در آن بسر می برید: خون را که ببینم از شما خواهم گذشت و آنگاه مصر را که بزنم کوچکترین بلایی بر شما نخواهد آمد»(خروج ۱۲: ۱۳).

کل انجیل با عید پسح مرتبط بود زیرا نه تنها به آزادی از بردگی و رفتن به سرزمین موعود اشاره می کرد بلکه به قربانی عیسی مسیح برای گناهان ما و شایستگی های او که بر تمامی کسانی اعمال می شود، که با خون او پوشش داده شده اند.

قرنها بعد زمانی که پولس به گذشته و به این عید نگاه کرد چنین نوشت: «پس خود را از خمیرمایه کهنه پاک سازید تا خمیر تازه باشد چنانکه براستی نیز بی خمیر مایه اید. زیرا مسیح بره پسح ما قربانی شده است» (اول قرنتیان ۵: ۷)

از مُخَمِّر یا خمیر مایه در تهیه انواع خمیر استفاده می شد. اولین ذکر کتاب مقدس در این خصوص مربوط به تهیه نان فطیر قبل از خروج بنی اسرائیل از مصر است. مخمرها باید در این مدت از خانه هایشان حذف می شدند (خروج ۱۲: ۸، ۱۵ - ۲۰؛ خروج ۱۳: ۳ - ۷). در این زمینه، مخمر نماد گناه بود (اول قرنتیان ۵: ۶ - ۸)، به همین دلیل بود که به مدت یک هفته در طی عید پسح نباید از آن استفاده می شد.

نان فطیر نماد مسیح بی گناه است که در برابر همه وسوسه ها مقاومت کرد و خود را برای ما فدا کرد (یوحنا ۱: ۲۹، اول قرنتیان ۵: ۷، عبرانیان ۴: ۱۵). یک «دسته زوفا» که برای فرو بردن در خون استفاده میشود، نماد فیض پاککننده خداست (مزمور ۵۱: ۷). بطور خلاصه، از طریق (پِسَخ) کار رهابخشی عیسی آشکار شده است.

`این واقعیت که خون عیسی، خود خدا، برای کفاره گناه لازم بود، چه واقعیت بزرگی را در مورد گناه به ما میآموزد؟`