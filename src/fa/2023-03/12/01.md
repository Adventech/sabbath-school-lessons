---
title:  دعوت برای ایستادگی
date:  09/09/2023
---

### مطالعه این هفته
برای مطالعه این هفته بخوانید: افسسیان ۶: ۱۰ – ۲۰؛ تثنیه ۲۰: ۲ – ۴؛ رومیان ۱۳: ۱۱ – ۱۴؛ اول تسالونیکیان ۵: ۶ – ۸؛ اول قرنتیان ۱۵: ۲۳ و ۲۴.

> <p>آیه حفظی</p>
> «باری، در خداوند، و به پشتوانۀ قدرت مقتدر او، نیرومند باشید. اسلحۀ کامل خدا را بر تن کنید تا بتوانید در برابر حیلههای ابلیس بایستید» (افسسیان ۶: ۱۰ و ۱۱).

خادم با چشمانی از حدقه بیرون زده از اقامتگاه خود خارج می شود و منظره ای نگران کننده را می بیند - ارتشی بزرگ، مجهز و متخاصم با «سربازان، اسب ها و ارابه ها در همه جا». هنگام صحبت با الیشع نبی، او این خبر را با لکنت زبان همراه با سؤالی از روی وحشت می پرسد: «آه، آقا، حالا چه کنیم؟»

الیشع پاسخ داد: «نترس! . . . نترس، تعداد کسانی که با ما هستند بیشتر از آنهاست!» پاسخی که چهره خادم را متعجب میسازد. الیشع در حالی که او را به خود نزدیک می کند، برای او دعا می کند: «ای خداوندا، چشمان او را باز کن تا ببیند!» دعای نبی بلافاصله مستجاب می شود. خادم دوباره به باروها قدم می گذارد، اما این بار پرده حجاب بین دیده و غیب برداشته می شود. او اکنون نه یک ارتش، بلکه دو ارتش را می بیند. «خداوند چشمان جوان را گشود، و چون به بالا نگریست، دید کوهها پر از اسبها و ارّابههای آتشین در اطراف الیشع هستند» (دوم پادشاهان ۶: ۱۵-۱۷).

پولس با نگارش افسسیان ۶: ۱۰-۲۰ دعا می کند تا ایمانداران بینایی بهتری داشته باشند تا بتوانند واقعیت کامل نبرد بزرگ را مشاهده نموده و از آنچه که برایشان آشکار میشود، امید یابند.