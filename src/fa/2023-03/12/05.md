---
title:  ایستادن در میدان نبرد ایام کهن
date:  13/09/2023
---

`افسسیان ۶: ۱۰-۲۰ را بخوانید و هر بار که پولس از شکلی از فعل ایستادن استفاده می کند توجه کنید. چرا این ایده اینقدر برای او مهم است؟`

ما باید استعاره نظامی پولس را در چارچوب میدان نبرد کهن درک کنیم. «ایستادن» به چه معنا بود (افسسیان ۶: ۱۱، ۱۳، ۱۴)؟ آیا این فعل تنها از حالت دفاعی سخن بمیان می آورد؟

شعارهای جنگی در نوشته های توسیدید که یکی نویسندگان نامدار کلاسیک در ادبیات جنگ است سه اقدام پی در پی که بایستی بوقوع بپیوندد تا یک جبهه به پیروزی برسد را برجسته می سازد: (۱) «سربازان بایستی به دشمن نزدیک شوند» یعنی آنان باید راهپیمایی کنند تا با دشمن روبرو شوند؛ (۲) آنگاه آنان باید حمله کرده و پایدار باشند یا در جبهه خود «محکم بایستند» و با دشمنانشان جنگ تن به تن کنند؛ (۳) در نهایت آنان «باید دشمن را شکست دهند».- از مرجع زیر: (see Thucydides, The Peloponnesian War [New York: E. P. Dutton, 1910], 4.10.1–5).

لحظه کلیدی یک نبرد عهد کهن با دومین اقدام از این سه عمل رخ داد، زمانی که دو گروه از متخاصمین با یکدیگر برخورد کردند در «یک صدای وحشتناک از برخورد برنز، چوب و استخوان شکسته شده»، که گزنفون نویسنده باستانی از آن به عنوان «متلاشی شدن وحشتناک» یاد می کند. — Victor Davis Hanson, The Western Way of War (New York: Oxford University Press, 1989), pp. 152, 153.

استوار ایستادن، در موضع پا بر جا ماندن در این لحظه استراتژیک، چالش بزرگ نبرد عهد کهن بود. در نبرد نزدیکی که در پی خواهد آمد، هر طرف به دنبال فرصتی برای «یورش» بود.

فراخوان پولس برای مسلح شدن بازتاب دهنده نبردی است که به موجب آن سربازان به هم رسیده بودند و در جنگ رو در رو به هم صد ها ضربه می زدند و ضربه می خوردند. – از مرجع زیر: — Victor Davis Hanson, The Western Way of War, p. 152.

این مطلب با ترسیم پولس از نبرد کلیسا با دشمنانش به عنوان یک مسابقه کشتی (افسسیان ۶: ۱۲؛ درس  پنجشنبه را ببینید) و در استفاده او از شکل فشرده فعل «ایستادن» در آیه ۱۳ تأیید می شود: « تا بتوانید در روز شریر مقاومت کنید» (ترجمه قدیم را نیز ببینید).

این وضعیت، راحتی و آسایش نیست! بنابراین، «ایستادن» به معنای درگیر شدن شدید در نبرد، استفاده از هر سلاح در نبردهای رو در رو است، نکته ای که از تصویر نظامی در توصیه قبلی پولس آشکار می شود که «در یک روح با یک ذهن دوش به دوش یکدیگر برای ایمان [عقیده] انجیل محکم بایستید» (فیلپیان ۱: ۲۷).

`عبرانیان ۱۲: ۴ را بخوانید. این آیه چگونه کمک می کند تا معنی و منظور ایستادن در خداوند را درک کنید؟ ماهیت اتحاد جمعی در این ایستادگی چیست؟`