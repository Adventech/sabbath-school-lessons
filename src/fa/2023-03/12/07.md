---
title:  اندیشه هایی فراتر
date:  15/09/2023
---

«کار ما یک کار تهاجمی است، و به عنوان سربازان وفادار عیسی، باید پرچم آغشته به خون را به سنگرهای دشمن حمل کنیم. ما نه با گوشت و خون، بلکه با حکومتها، با قدرتها، با حاکمان تاریکی این جهان، با شرارت روحانی در مکانهای بلند میجنگیم. اگر بخواهیم اسلحههایمان را به زمین بگذاریم، بیرق خونآلود را زمین بگذاریم و به اسارت و بندگی شیطان در آئیم، شاید بتوانیم از درگیریها و مصیبت ها خلاص شویم. اما این آرامش ظاهری تنها به قیمت از دست دادن مسیح و ملکوت به دست خواهد آمد. ما نمی توانیم صلح را در چنین شرایطی بپذیریم. بگذارید جنگ و نبرد تا پایان تاریخ زمین ادامه یابد، نه صلحی که از طریق ارتداد و گناه بدست آمده باشد».- از مرجع زیر: — Ellen G. White, The Review and Herald, May 8, 1888.

افسسیان ۶: ۱۰-۲۰ چگونه با کتاب مکاشفه مرتبط می شود؟ این آیه همان دیدگاه اساسی از وقایع روزهای آخر یا آخرت شناسی را به نمایش می گذارد که موضوع نبرد در کتاب مکاشفه است (مکاشفه ۱۲، مکاشفه ۱۶: ۱۲-۱۶، مکاشفه ۱۹: ۱۷-۲۱، مکاشفه ۲۰: ۷- ۱۰ را ببینید). در هر دو موضوع وقایع روزهای آخر و آخرت شناسی، قوم خدا مورد هجوم دشمنی هستند که «در جایهای آسمانی» بطور «فعال و قدرتمند در عصر حاضر» حضور دارند. در هر دو، قوم خدا با «تصویر ابدیت آینده» تشویق می شوند. علاوه بر این، «هر دو سناریو به صراحت به نبرد نهایی اشاره میکنند، زمانی که دشمن به طور کامل مغلوب می شود و پس از آن دوران جدید برای همیشه برقرار می گردد»، عصر جدیدی که در آن «شرایط با شکوه نهایی برای قوم خدا» و «عذاب ابدی برای دشمن» آشکار خواهد شد.- از مرجع زیر: (See Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233–235.)

**سوالاتی برای بحث:**

`۱. چه زمانی به وضوح با قدرت های تاریکی روبرو شده اید؟ در آن مواقع مفیدترین راهبردها چه بوده است؟`

`۲. با آگاهی از افسسیان ۶: ۱۰-۲۰، چگونه به کسی خدمت میکنید که به نظر میرسد تحت ستم «نیروهای ارواح شرارت» است (افسسیان ۶: ۱۲)؟`

`۳. چگونه میتوانیم «نیرنگهای شریر» را تشخیص دهیم و از آن دوری کنیم (افسسیان ۶: ۱۱)؟ به عنوان مثال، چقدر احساس می کنید که آماده اید که از ایمان خود دست بکشید، زیرا احساس می کنید بیش از حد گناهکار، بسیار فاسد هستید و نمی توانید نجات پیدا کنید؟ چه کسی این فکر را در سر شما قرار می دهد - مسیح یا نیروهای تاریکی؟ به خصوص در چنین مواقعی، چرا باید بسیاری از وعده های شگفت انگیزی که در عیسی به ما داده شده است را ادعا کنید؟`