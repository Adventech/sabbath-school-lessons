---
title:  سخنرانیِ میدان جنگ
date:  10/09/2023
---

`نتیجه گیری هشدار دهنده پولس در نامه اش در افسسیان ۶: ۱۰ – ۲۰ را مطالعه کنید که آژیر خطر را به صدا در می آورد. فریاد و شعار مبارزه پولس برای امروز ما که مبارزان نبرد عظیم هستیم چه معنایی دارد؟`

پولس نامه به افسسیان را با فراخوانی برای نبرد خاتمه می دهد که به ایمانداران اصرار می ورزد تا در جبهه کلیسا بر ضد شریر موضع بگیرند(افسسیان ۶: ۱۰ – ۲۰). او با تشویقی فراگیر شروع میکند که «در خداوند قوی باشید» (افسسیان ۶: ۱۰)، که او آن را به عنوان فراخوانی تکرار میکند تا « اسلحه تمام خدا را بر تن کنید» (افسسیان ۶: ۱۱).

او با هدفی مشخص از این دعوت حمایت می کند (توانایی ایستادن بر ضد خدعه های شیطان، افسسیان ۶: ۱۱) و یک دلیل منطقی را ارائه می دهد: نبرد با قوای قدرتمند و ارواح شریر است (افسسیان ۶: ۱۲).

سپس پولس به تفصیل، مجدداً مجوز استفاده از سلاح را صادر می کند. ایمانداران باید «اسلحه کامل خدا را بر تن کنند» تا در میدان جنگ پایدار بمانند (افسسیان ۶: ۱۳)، کمربند، سینه بند، کفش، سپر، کلاهخود، و شمشیر را ببندند (افسسیان ۶: ۱۴-۱۷). پولس ایمانداران را که اکنون کاملاً مسلح و آماده ورود به کارزار هستند دعوت می کند تا کاری را انجام دهند که سربازان در میدان نبرد کهن می توانستند انجام دهند - و آن کار دعا کردن است (افسسیان ۶: ۱۸-۲۰).

پولس با تکرار توصیه های جنگی یا سخنرانی های شروع  نبرد در عهد عتیق، از مأموریت کلیسا از نقطه نظر درگیری نظامی و سلاح صحبت می کند. پولس در اولین فرمان جامع خود به این امر اشاره می کند: «در خداوند، و به پشتوانۀ قدرت مقتدر او، نیرومند باشید» (افسسیان ۶: ۱۰).

توصیه ها جنگی در عهد عتیق (برای نمونه تثنیه ۲۰: ۲ – ۴؛ داوران ۷: ۱۵ – ۱۸؛ دوم تواریخ ۲۰: ۱۳ – ۲۰؛ دوم تواریخ ۳۲: ۶ – ۸؛ نحمیا ۴: ۱۴ و ۱۹ و ۲۰ را ببینید) بر این ایده تاکید می کنند که توفیق اسرائیل در میدان جنگ بستگی به برتری سلاح هایش و یا تعداد بیشمار نیروهای متخاصم ندارد.

بلکه پیروزی در نتیجه تکیه به حضور و قدرت خدا بدست می آید. رمز موفقیت در اطمینان به خود نبود بلکه اعتماد راسخ به قدرت خدا و تمهیدات او برای توفیقشان بود. پولس این مضامین را برجسته می سازد که ایمانداران را ترغیب کند تا: (۱) در تداوم ماموریت و رسالت کلیسا کوشا باشند؛ (۲) به قدرتهای پنهانی که بر زندگی و شهادتشان تاثیر می گذارد دقت نظر داشته باشند؛ (۳)نسبت به تمهیدات الهی برای توفیقشان آگاه باشند؛ و (۴) همواره اهمیت وحدت و همکاری را در میان ایمانداران خاطرنشان سازند.

`اخطار پولس مبنی بر اینکه ما نه با گوشت و خون بلکه با دشمنان ماوراء طبیعی می جنگیم، چه چیزی را باید به ما در خصوص تنها امید ما به پیروزی، بیاموزد؟`