---
title:  نبرد عظیم در نامه های پولس
date:  12/09/2023
---

`رومیان ۱۳: ۱۱ – ۱۴ و اول تسالونیکیان ۵: ۶ – ۸ و دوم قرنتیان ۱۰: ۳ – ۶ را بخوانید. این آیات با افسسیان ۶: ۱۰ – ۲۰ چگونه مقایسه می شوند؟ فکر می کنید که پولس برای چه از این نوع تشبیهات استفاده می کند؟`

پولس در نامه خود بطور مکرر از زبان نظامی و تصویری/تشبیهی استفاده می کند و از ایمانداران دعوت می کند تا از این مثالهای نظامی برای اتحاد و انسجام یافتن تقلید کنند. در حالی که افسسیان ۶: ۱۰-۲۰ طولانیترین و متمرکزترین کاربرد او را نشان میدهد، زبان نظامی یکی از راههای اصلی او برای درک داستان انجیل است.

مسیحِ رفعت یافته که بر «ریاستها و قدرتها» بر صلیب به پیروزی دست یافته (کولسیان ۲: ۱۵)اینک نتایج آن پیروزی را از موقعیت خود به عنوان خداوند متعال بر قدرت ها به دست می آورد (فیلیپیان ۲: ۹-۱۱). مسیح با بکارگیری پیروان خود به عنوان جنگجویان در جنگ کیهانی، لشکریان نور را به سوی روز بزرگ پیروزی رهبری می کند (اول قرنتیان ۱۵: ۵۴- ۵۸، دوم تسالونیکیان ۲: ۸، رومیان ۱۶: ۲)۰

با جمع بندی کاربردهای پولس از نمادگرایی نظامی، می بینیم که او تضاد بین خیر و شر را به عنوان «یک جنگ عرشی طولانی مدت می داند: نبردهایی بین دو ارتش که در طول اعصار با یکدیگر روبرو می شوند تا زمانی که یکی از طرفها در رویارویی نهایی پیروز شود».- از مرجع زیر:

—Peter W. Macky, St. Paul’s Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

مضمون غالبِ جنگ کیهانیِ پولس نیز بخشی از تار و پودهای تنیده شده در افسسیان است. پولس در فراخوان برای مسلح شدن (افسسیان ۶: ۱۰-۲۰)، عناصری از درگیری کائنات را که قبلاً از آنها استفاده کرده است، گرد هم می آورد:

خداوند برای توانمند سازی ایمانداران به آنان «قدرت» بینظیری میدهد (افسسیان ۱: ۱۸-۲۰؛ افسسیان ۳: ۱۶، ۲۰)؛ پیروزی و تعالی مسیح بر قدرت ها (افسسیان ۱: ۲۰-۲۳)؛ ایمانداران به عنوان یک ارتش زنده شده از مردگانی که زمانی مرده بودند، اما اکنون به واسطه هویت خود با مسیح متعال قدرت یافته اند و می توانند با ارباب تاریکی سابق خود مبارزه کنند (افسسیان ۲: ۱-۱۰)؛ نقش کلیسا در آشکار ساختن عذاب آینده آنها به قدرتها (افسسیان ۳: ۱۰)؛ استفاده از مزمور ۶۸: ۱۸ برای نشان دادن مسیح به عنوان جنگجوی الهی و پیروز (افسسیان ۴: ۷-۱۱)؛ و دعوت به ایمانداران برای «پوشیدن» لباس انجیل (افسسیان ۴: ۲۰-۲۴ را ببینید). وقتی فراخوانده میشویم تا «زره کامل» خدا را بپوشیم، به خوبی آمادهایم تا نقش اصلی درگیری عرشی را درک کنیم، اما، همچنین، باید در این اطمینان که در پیروزیِ نهاییِ مسیح مشارکت داریم، ثابت قدم و راسخ بایستیم.

`برخی از راه هایی که شما شخصاً واقعیت این درگیری عرشی را تجربه کرده اید، و همچنین در مورد پیروزی ای که می توانیم برای خود در عیسی ادعا کنیم، چه می باشند؟ چرا درک پیروزی او برای ما برای امید و تجربه ما بسیار اساسی است؟`