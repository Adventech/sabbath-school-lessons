---
title:  قوت یافتن در مسیح
date:  11/09/2023
---

پولس نامه خود را با یک فراخوان قدرتمند به نبرد به پایان می رساند که موضوعات و ایده های مهم برای نامه را به عنوان یک مجموعه کلی گرد هم می آورد. او با اعلام موضوع کلی نتیجه گیری که با لحن فریاد جنگی یک فرمانده ارائه می شود، شروع می کند: «باری، در خداوند، و به پشتوانۀ قدرت مقتدر او، نیرومند باشید» (افسسیان ۶: ۱۰). مابقی آیه، افسسیان ۶: ۱۱-۲۰، این موضوع بزرگ را به تصویر کشیده و باز می کند.

`افسسیان ۶: ۱۰-۲۰ را دوباره بخوانید. چگونه واقعیت نبرد بزرگ را که شامل قدرت های ماوراء طبیعی واقعی می شود، به عنوان محوری برای نقطه نظرات پولس می بینید؟ چرا حفظ این حقیقت حیاتی در گام برداری های روزانه ما با خدا از اهمیت زیادی برخوردار است؟`

پولس مسیح را به عنوان قوت ایماندران تشخیص می دهد، با این عبارت  که «خلاصه ای برادران من، در خداوند و در تواناییِ قوّتِ او زورآور شوید» (افسسیان ۶: ۱۰ – ترجمه قدیم) از آنجا که «خداوند» اشاره به مسیح دارد، موضوعی که در افسسیان تداوم دارد (افسسیان ۲: ۲۱؛ افسسیان ۴: ۱ و ۱۷؛ افسسیان ۵: ۸؛ افسسیان ۶: ۱ و ۲۱). «قدرت کلیسا در توانایی مطلق خداوند قیام کرده خود نهفته است، او که فرمانده نبردهای کلیساست». – از مرجع زیر: —G. G. Findlay, The Epistle to the Ephesians (New York: Ray Long & Richard R. Smith, 1931), p. 398.

پولس از قالب تکرار در افسسیان ۶: ۱۰ استفاده میکند و از مترادفهای قدرت و توانایی برای تأکید و برجسته ساختن نقطه نظر خود استفاده میکند: قدرتی که باید توسط کلیسا به نمایش گذاشته شود، در ایمانداران فطری [درونی] نیست، بلکه برگرفته [بیرونی] است. این قدرت از جانب خداوند، از مسیح می آید. پولس در اینجا محتوای مهم نامه را خلاصه می کند، یعنی قدرت خدا که با ایمانداران به اشتراک گذاشته شده است (افسسیان ۱: ۱۹-۲۲؛ افسسیان ۲: ۴-۶؛ افسسیان ۳: ۱۶، ۱۷). قدرت هر نبرد کنونی و آینده را باید در همبستگی ایمانداران با مسیحِ قیام کرده و رفعت یافته یافت.

در حالی که فرمان اولیه، مسیح را به عنوان کسی که در ارائه قدرت فعال به ایمانداران اعلام می کند (افسسیان ۶: ۱۰)، هر سه عضو الوهیت در تقویت آنها برای مبارزه روحانی با شریر در کارند. خدا (پدر) سلاح های خود را به عنوان «زره خدا» در دسترس قرار می دهد (افسسیان ۶: ۱۱، ۱۳؛ با اشعیا ۵۹: ۱۷ مقایسه کنید).

پیش از این، پولس روح را به عنوان عامل فعال در تقویت ایمانداران معرفی کرده است. پولس دعا کرد تا خدا «بر حسب غنای جلال خود به شما عطا فرماید تا بهمدد روح او قوی و نیرومند شوید» (افسسیان ۳: ۱۶). در اینجا، این روح است که شمشیر را تامین می کند، «شمشیر روح، که کلام خداست» (افسسیان ۶: ۱۷). همچنین، ایمانداران باید «همیشه در روح» دعا کنند (افسسیان ۶: ۱۸). پولس آرزو می کند که شنوندگانش درک کنند که خدای تثلیث به طور کامل در تجهیز آنها برای نبرد با این قدرت های اهریمنی مشغول باشد.