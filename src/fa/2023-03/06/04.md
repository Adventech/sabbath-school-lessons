---
title:  'کلیسا: آشکار کننده حکمت خدا'
date:  01/08/2023
---

`پولس درباره خدا و اقدامات خدا در افسسیان ۳: ۷ – ۱۳ چه می گوید؟`

پولس دوباره ادعا می کند که از طریق «عطیه فیض خدا» یک «مبشر» است (افسسیان ۳: ۷، افسسیان ۳: ۱، ۲ را مقایسه کنید). این عطیه، مانند خود انجیل، به خاطر لیاقت و شایستگی دریافت کننده آن نیست، بلکه از طریق فیض خدا اعطا می شود. پولس بر این نکته تأکید می ورزد که خود را «کمترینِ مقدسان» توصیف می کند(افسسیان ۳: ۸).

رشد تکاملی جالبی در خویش درکیِ پولس وجود دارد که با مشاهده نامه های پولس به ترتیبی که نوشته شده اند قابل تشخیص است.

او در ابتدا ادعا می کند که منصب او به عنوان یک رسول، الهی است (غلاطیان ۱: ۱). بعدا او خود را به عنوان کمترینِ رسولان و اینکه شایسته نیست که رسول خوانده شود معرفی می کند (اول قرنتیان ۱۵: ۹). در اینجا در افسسیان او خود را به عنوان کمترینِ مقدسان می بیند (افسسیان ۳: ۸). نهایتا او خود را به عنوان بزرگترین یا بدترین گناهکاران توصیف می کند (اول تیموتائوس ۱: ۱۵).

شاید این خط فکری در اینجا توسط پولس بتواند به شرح این نقل قول مشهور الن جی وایت کمک کند:

«هر چه به عیسی نزدیک تر شوید، در چشمان خود معیوب تر به نظر خواهید رسید. زیرا دید شما واضح تر خواهد شد و نقص های شما در تضاد گسترده و مشخص با ذات کامل او دیده می شود». – گامهایی به سوی نور، صفحه ۶۴.

سپس پولس ادامه می دهد. او در افسسیان ۳: ۱۰ می نویسد: «تا اکنون از طریق کلیسا حکمت گوناگون خدا بر ریاستها و قدرتهای جایهای آسمانی آشکار شود». چه کسانی ریاستها و قدرتهای جایهای آسمانی هستند که در اینجا اشاره شده است؟ چگونه کلیسا حکمت «گوناگون» یا چندوجهی خدا را به آنها اعلام می کند؟

اگرچه افسسیان ۳: ۱۰ ماهیت قدرت ها را توصیف نمی کند، به نظر می رسد بهتر است آنها را به عنوان نیروهای اهریمنی در نظر بگیریم که با جزئیات بیشتر در افسسیان ۶: ۱۱، ۱۲ توضیح داده شده است. اگر چنین است، ترکیب کلیسا، متحد کردن یهودیان و غیریهودیان زمانی که بخشهایی از نوع بشر از هم جدا شده بود، برای این «ریاستها و قدرتهای اهریمنی در جایهای آسمانی» برنامه خدا برای آینده، «برای متحد کردن همه چیز در او [مسیح]، چیزهای آسمانی و چیزهای روی زمین»، تبدیل به یک اعلان پر سر و صدا می شود. (افسسیان ۱: ۱۰). آنها متوجه می شوند که نقشه خدا در حال انجام است و سرنوشت شوم آنها تضمین شده است. ماهیت کلیسای متحد و یکپارچه نشان از شکست نهایی آنها دارد.

`اگر جماعت کلیسایی شما، «شرح کار» کلیسا در افسسیان ۳: ۱۰ توسط پولس را جدی بگیرد، چگونه می تواند نحوه ارتباط شما و اعضای کلیسایتان را با یکدیگر تغییر دهد؟`