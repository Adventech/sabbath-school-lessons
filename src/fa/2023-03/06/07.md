---
title:  اندیشه هایی فراتر
date:  04/08/2023
---

از نوشته های الن جی وایت، فصل احیاهای مدرن را از کتاب نبرد عظیم صفحات ۴۶۱ – ۴۷۸ بخوانید.

چگونه می توانیم وضعیت روحانی رشد نکرده خود را با آیه ارائه شده هماهنگ کنیم [افسسیان ۳: ۱۴-۱۹] که کامل بودن دانش را توصیف می کند تا از امتیاز بهره مندی از آن برخوردار شویم؟

چگونه آسمان می تواند به ما نگاه کند، که از هر مزیت روحانی و دنیوی برخوردار بوده ایم تا بتوانیم در فیض رشد کنیم، در حالی که ما فرصت های خود را بهبود نداده ایم؟

رسول این کلمات را بکار نبرد تا ما را وسوسه یا فریب دهد، یا انتظارات ما را بالا ببرد، تا با دلسردی مواجه شویم. او این کلمات را نوشت تا به ما نشان دهد که اگر بخواهیم وارث پادشاهی خدا بشویم، باید چگونه باشیم و چطور عمل کنیم.

چگونه می توانیم با خدا همکاری کنیم چنانچه ناکارآمدی و عدم رشد را تجربه می کنیم؟ ما دانش امتیاز مسیحی را داریم و باید در پی درک عمیق روحانی در امور خدا باشیم که خداوند مشتاق است تا از آن برخوردار شویم.

آیا واقعا به کتاب مقدس ایمان داریم؟ آیا واقعا باور داریم که می توانیم به دانش خدا دست یابیم که در این متن به ما ارائه شده است؟ آیا به هر کلمه ای که از دهان خدا صادر گردید ایمان داریم؟

آیا به کلامی که از سوی انبیا و رسولان توسط عیسی مسیح گفته شده است ایمان داریم که مولف تمامی انوار هدایت و برکات است و در او تمامی خزاین و کمالات ساکن است؟ آیا واقعا به خدا و پسر او ایمان داریم؟ - از مرجع زیر: —Ellen G. White, The Advent Review and Sabbath Herald, October 1, 1889.

**سوالاتی برای بحث:**

`۱. دعای اختتامیه پولس در افسسیان ۳: ۲۰ و ۲۱ را با دیگر دعاهای اختتامیه در عهد جدید مقایسه کنید. رومیان ۱۱: ۳۳-۳۶; رومیان ۱۶: ۲۵-۲۷; فیلیپیان ۴: ۲۰؛ دوم پطرس ۳: ۱۸؛ یهودا باب ۲۴ و ۲۵. چه جریان فکری یا ایده ای در این آیات وجود دارد؟ چگونه می توانیم دیدگاه حمد و پرستشی را که به تصویر می کشند، اتخاذ کنیم؟`

`۲. چهار کاربرد از کلمه یونانی aplerom (کمال/پری) را در افسسیان مقایسه کنید. (افسسیان ۱: ۱۰ و ۲۳؛ افسسیان ۳: ۱۹؛ افسسیان ۴: ۱۳ را مقایسه کنید). بنظر شما چرا این ایده برای پولس از اهمیت زیادی برخوردار است؟`

`۳. از تمامی اقدامات خدا که پولس در افسسیان باب ۳ آن را می ستاید، الهام دهنده ترین آنها برای شما کدامند؟ چرا؟`

`۴. پولس نیمه اول کتاب افسسیان را همانگونه که شروع کرد با زبان دعا و نیایش به پایان می رساند (افسسیان ۱: ۳-۲۱). او از قدرت خدا، که از طریق مسیح و روح در زندگی ایمانداران حضور دارد، شادی می کند (افسسیان ۳: ۱۶-۲۱). همانطور که خانم الن جی وایت در بالا ذکر کرد، چگونه می توانیم این قدرت را در زندگی خود بهتر تجربه کنیم؟`