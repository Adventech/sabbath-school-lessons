---
title:  'پولس: پیامِ رسولِ زندانی به غیر یهودیان'
date:  30/07/2023
---

`افسسیان باب ۳ را بخوانید. در حینی خواندن این باب یک یا دو موضوع اساسی را شناسایی کنید. پولس به چه نکات عمده ای اشاره می کند؟`

افسسیان باب ۳ ساختاری جالب را به نمایش می گذارد. پولس این باب را با این کلمات آغاز می کند: «از اینرو من، پولُس، که بهخاطر شما غیریهودیان زندانی مسیحْ عیسی هستم» (افسسیان ۳: ۱). آنگاه، او برای چیزی که معلوم می شود یک انحراف طولانی از تمرکز بر کار او به عنوان رسول برای غیریهودیان است، منصرف می شود (افسسیان ۳:۲-۱۳). پس از این کناره روی، او با تکرار عبارت «از اینرو» (افسسیان ۳: ۱۴) با آیات ۱۴ تا ۲۱ گزارش دعای منقطع خود را ارائه می دهد، و به مسیر فکری اولیه خود باز می گردد.

پولس در افسسیان ۳: ۱ خود را به عنوان زندانی عیسی مسیح تعیین هویت می کند، روش او برای استدلال این است که با اینکه در اسارت روم زندگی می کند و به نظر می رسد که تحت اقتدار امپراتوری روم است، اما هدفی عمیق تر و الهی در زندگی او در حال انجام است.  او زندانی روم نیست، بلکه «زندانی عیسی مسیح» است! (با افسسیان ۴: ۱ مقایسه کنید).

اشاره پولس به «رنجهایش» (افسسیان ۳: ۱۳) و اشاره بعدی او به «زنجیرهایش» (افسسیان ۶: ۲۰) بیان می کند که او تحت حصر خانگی نسبتا راحتی نیست (با اعمال رسولان ۲۸: ۱۶ مقایسه کنید) بلکه او در زندان است.

در زندان بودن در قرن اول و در سیاهچال رومیان بودن بطور خاصی چالش برانگیز است. امپراتوری روم زندانها را به خوبی اداره نمی کرد خصوصا که از تسهیلات بهداشتی و سرویس غذای منظم برخوردار نبود. در واقع، امپراتوری نیاز چندانی به زندان نداشت، زیرا حبس به عنوان وسیله ای برای مجازات مورد استفاده قرار نمی گرفت.

مردم تنها برای محاکمه و اعدام به زندان افکنده می شدند. از زندانیان انتظار می رفت تا برای خودشان تدارک ببینند و وابسته به خویشاوندان و دوستانی بودند که خوراک و نیازهای دیگر را برایشان تامین می کردند.

نگرانی های پولس شاید تمرکز بر تاثیر احساس زندانی بودنش بر ایمانداران بود، از آنجا که زندانی بودن در آن وضعیت فرهنگی زمان، بطور شدیدی رسوایی و بی آبرویی اجتماعی در بر داشت. او ممکن است از این بیم داشته باشد که برخی بپرسند: «چگونه پولس می تواند رسول و فرستاده مسیح متعال باشد و یک زندانی مطرود باشد؟»  بنابراین او زندان خود را مجدداً ارزیابی می کند «رنج برای شما» و این به ایمانداران کمک می کند تا آن را بخشی از برنامه خدا بدانند. او برای آنها رنج می برد و آنچه که به نظر می رسد مایه شرمساری است در واقع برای «جلال» آنها خواهد بود (افسسیان ۳: ۱۳).

`چگونه می توانیم بیاموزیم که به خدا و طریقهای او در میانه شرایط بسیار حاد اعتماد داشته باشیم؟`