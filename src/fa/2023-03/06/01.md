---
title:  راز انجیل
date:  29/07/2023
---

### مطالعه این هفته
برای مطالعه این هفته بخوانید: افسسیان ۳؛ ایوب ۱۱: ۵ – ۹؛  حزقیال ۴۳: ۱۳ – ۱۶؛ عاموس ۷: ۷و۸؛ مکاشفه ۱۱: ۱و۲.

> <p>آیه حفظی</p>
> «جلال باد بر او که میتواند بهوسیلۀ آن نیرو که در ما فعال است، بینهایت فزونتر از هر آنچه بخواهیم یا تصور کنیم، عمل کند. بر او در کلیسا و در مسیحْ عیسی، در تمامی نسلها، تا ابد جلال باد! آمین» (افسسیان ۳: ۲۰ و ۲۱).

پولس افسسیان باب ۳ را با عنوانی آغاز می کند که پیش از این در مورد آن صحبت کرده بود: «آن راز این است که غیریهودیان در مسیح و بهواسطۀ انجیل، در میراث و در بدن و در برخورداری از وعدۀ او شریکند» (افسسیان ۳: ۶). و اگرچه این ممکن است برای کلیسای امروزی، که عمدتاً از غیر یهودیان تشکیل شده، چندان تعجب آور نباشد، اما برای بسیاری از مخاطبینش در آن ایام کاملاً تازه به نظر میرسید.

سپس پولس به سخنان الهام شده خود ادامه می دهد، در حینی که رسول اشتیاق خود برای موعظه انجیل عیسی به غیریهودیان را بازتاب می دهد.

بدین ترتیب مااز سختیهای کنونی او در گسترش این خدمت بشارتی نیز مطلع میشویم، سختیهایی که شامل گذراندن مدت زمانی در زندان روم است.

و همچنین تعهد او به رازِ پنهان در قلب انجیل را می شنویم، این راز که در کلیسا، غیریهودیان با برادران و خواهران یهودی خود برابرند. ما هیجان او را برای کلیسا و مأموریت کیهانی آن تجربه می کنیم.

در حالی که او دعا می کند به او گوش جان می سپاریم و خدا را به خاطر ابراز فیض خود از طریق کلیسا ستایش می کنیم.

به طور خلاصه، ما الهام گرفتیم که به پولس در اشتیاق او برای انتشار و بشارت خبر خوش انجیل ملحق شویم.