---
title:  مسیح، ساکن در قلبِ شما
date:  02/08/2023
---

`درخواست دعای ابتدایی پولس در افسسیان ۱: ۱۶ – ۱۹ را با خواسته او برای ایمانداران در افسسیان ۳: ۱۴ – ۱۹ مقایسه کنید. این دو درخواست به چه شیوه ای شبیه به هم هستند؟`

در پس ترجمه انگلیسی افسسیان ۳: ۱۴ و ۱۵، با کلمات بازی شده است. وقتی که پولس می گوید که «زانو میزنم در برابر آن پدر که هر خانوادهای در آسمان و بر زمین، از او نام میگیرد»، او ارتباط آوایی بین کلمه یونانی پدر patêr و عبارت یونانی برای خانواده patria را بررسی می کند. پولس در افسسیان ماهیت فراگیر برنامه رستگاری خدا را مورد تجلیل قرار می دهد که دربرگیرنده همه چیز (افسسیان ۱: ۹ و ۱۰) و برای همه زمانهاست (افسسیان ۱: ۲۱). و در اینجا او مدعی می شود که هر خانواده ای بر روی زمین و آسمان متعلق به پدر می باشد و هر خانواده ای patria از پدر patêr نام می گیرد. این خبر بسیار خوبی است!

در این اندیشه تفکر کنید: خانواده شما علیرغم نقصها و قصور هایش متعلق به خداست. خانواده شما در چنگال ظالمانه سرنوشت گرفتار نیست بلکه در دستان مراقب خدا قرار دارد. خدا خانواده هایی که دارای کاستی هایی هستند را دوست می دارد. آنان نام الهی را بر خود دارند. آنان نشان مالکیت او را بر خود دارند.

پولس در افسسیان ۳: ۱۶ – ۱۹ از خدا می خواهد تا به ایمانداران تجربه غنای روحانی عطا کند که قدرت باطنی از طریق حضور روح را نشان می دهد(افسسیان ۳: ۱۶)، رابطه نزدیک و صمیمی با مسیح که ساکن شدن او را در دلها متبادر می سازد (افسسیان ۳: ۱۷) و یک هویت روحانی پابرجا و مطمئن که در زمین محبت ریشه دوانده است (افسسیان ۳: ۱۷).

در حینی که پولس در پی حمد و سپاس به خدا برای برکات گسترده ای است که به ایمانداران ارزانی شده است، او نه تنها سه بُعد بلکه چهار بُعد را اضافه می کند - تا همۀ مقدّسان، به درازا و پهنا و ژرفا و بلندای محبت مسیح پی ببرند(افسسیان ۳: ۱۸). او به وضوح مشخص نمی کند که این ابعاد در چه مواردی کاربرد دارند، اگرچه آنها به وضوح اندازه وسیع موضوعی مهم را توصیف می کنند.

این مطلب یک معمای جالب را برای دانش آموزان کتاب مقدس باقی می گذارد. آیا این ابعاد، حکمت خدا را توصیف می کنند؟ (با ایوب ۱۱: ۵ -۹ مقایسه کنید، که از چهار بُعد استفاده می کند)، قدرت خدا (باافسسیان ۳: ۱۶، ۱۷ مقایسه کنید)، یا، شاید، معبد روحانی افسسیان ۲: ۱۹- ۲۲ (با حزقیال ۴۳: ۱۳-۱۶ مقایسه کنید، که از چهار بُعد استفاده می کند؛ عاموس ۷: ۷، ۸؛ مکاشفه ۱۱: ۱، ۲).

شاید بهتر باشد که این چهار بعد از توصیف عظمت «محبت مسیح» (افسسیان ۳: ۱۹) را با عبارت «درک درازا و پهنا و ژرفا و بلندا» (افسسیان ۳: ۱۸) در موازات با عبارت بعدی، «محبت مسیح را بشناسیم» (افسسیان ۳: ۱۹؛ رومیان ۸: ۳۵-۳۹ را مقایسه کنید) مشاهده کنیم. به هر حال مشاهده سخنان او خبر خوبی است.