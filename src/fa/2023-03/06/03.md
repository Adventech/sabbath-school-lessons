---
title:  راز انجیل که برای مدتهای طولانی پنهان بود
date:  31/07/2023
---

`رازی که به پولس سپرده شده بود چه بود؟ افسسیان ۳: ۱ – ۶.`

در حینی که افسسیان ۳: ۱ – ۶ را مطالعه می کنید به نکات زیر توجه کنید:

اولا، پولس این بخش از نامه را به طور خاص برای ایمانداران غیر یهودی در کلیساهای خانگی افسس نوشت (افسسیان ۳: ۱).

ثانیا، پولس ادعا میکند که به او عنوانی عطا شده که آن را «سرپرست/کارگزار/مباشر فیض خدا» مینامد، که «برای شما»، برای ایمانداران غیریهودی به او بخشیده شده است (افسسیان ۳:۲). این مباشرت، یا این خدمت فیض، روش پولس برای توصیف مأموریتی که به او سپرده شده، می باشد تا انجیل «فیض خدا» را برای غیریهودیان موعظه کند. (باافسسیان ۳: ۷، ۸ مقایسه کنید).

ثالثا، پولس ادعا می کند که رازی به او آشکار شده است، موضوعی که پیش از این درباره اش در نامه نوشته بوده است (مخصوصا افسسیان ۱: ۹ و ۱۰ ، افسسیان ۲: ۱۱ – ۲۲ را ببینید)، «راز مسیح» (افسسیان ۳: ۳ و ۴). پولس نمی خواست تا به عنوان ابداع کننده انجیل شناخته شود، بلکه ادعا کرد که ماموریتی خدادادی به او داده شده تا انجیل را اعلام کند.

رابعا، پولس تنها کسی نبود که در دریافت مکاشفه در خصوص این راز مقدم باشد، بگونه ای که روح، مکاشفه نقشه خدا را به رسولان و انبیای مقدس مسح شده نیز از پیش آشکار کرده بود (افسسیان ۳:۵).اصطلاح انبیا در اینجا احتمالاً به کسانی اطلاق میشود که در میان کلیساهای خانگی مسیحی اولیه، به جای انبیای عهد قدیم، از عطای نبوت برخوردارند و آن را به کار میبرند. رازی که زمانی پنهان بود، اکنون به چیزی مبدل شده که می توانیم آن را «راز سرگشوده» بنامیم.

نهایتا او تصریح می کند: «آن راز این است که غیریهودیان در مسیح و بهواسطۀ انجیل، در میراث و در بدن و در برخورداری از وعدۀ او شریکند» (افسسیان ۳: ۶).

پولس به انجیل و به ویژه در مورد نحوه بیان آن در کلیسا که هم از یهودیان و هم غیریهودیان تشکیل شده است، شور و شوق دارد. این دو گروه به اجزای سازنده جامعه جدید خدا، نشان و مارک جدید بشریت او یعنی کلیسا تبدیل شده اند (افسسیان ۲: ۱۴-۱۶ را ببینید). ما میتوانیم بگوییم که آنها اکنون از دشمن بودن به «هم ارث»، «همجسم» (شامل یک بدن واحد، بدن مسیح)، و «شریکان با هم» وعدۀ انجیل مبدل گردیده اند (افسسیان ۳: ۶).

`اگر چنین نگرش هایی باشد، حتی در سطحی کم، آیا می تواند در تضاد با آموزۀ داده شده توسط انجیل باشد؟ چگونه می توانید از آنها خلاص شوید؟`