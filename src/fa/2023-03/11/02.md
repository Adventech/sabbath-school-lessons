---
title:  نصیحت به فرزندان
date:  03/09/2023
---

`پولس چه اندرزی به فرزندان می دهد، و چگونه از عهد عتیق برای پشتیبانی از نصیحت خود بهره می گیرد؟ افسسیان ۶: ۱ – ۳. (همچنین متی ۱۸: ۱ – ۵ و ۱۰؛ مرقس ۱۰: ۱۳ – ۱۶ را ببینید).`

برای اینکه بتوانیم نصایح پولس به فرزندان را بطور کامل درک کنیم، باید تصور کنیم که این نصایح در کلیساهای خانگیِ اَبَر شهر و پر رونق افسس قرائت می شوند. کلمه «فرزندان» (به یونانی  tekna ta) می تواند به طیف وسیعی از سنین اشاره داشته باشد، زیرا فرزندان تا زمانی که پدر به ۶۰ سالگی برسد (طبق سنت یونانی) یا تا زمان مرگ او (به رسم رومیان) تحت تکلف و قیمومیت پدر باقی می ماندند.

این فرزندان گرچه هنوز کوچک بودند تا تحت تربیت والدین قرار بگیرند (افسسیان ۶: ۴) ولی به اندازه کافی بزرگ بودند تا با حقی که از آن برخوردارند به شاگردی مسیح در آیند.

ما می شنویم که پولس از بچه هایی که در جماعت های مسیحی پرستش می کنند درخواست می کند تا «در خداوند»از والدینشان اطاعت نموده و به آنها احترام بگذارند(با افسسیان ۵: ۲۲؛ افسسیان ۶: ۴ و ۵ و ۷ – ۹ مقایسه کنید). ما در اینجا دعوت شده ایم تا به فرزندانی که خودشان شاگرد مسیح هستند احترام بگذاریم و آنها را به عنوان مشارکت کنندگان فعال در پرستش بپذیریم. این باعث میشود که این آیه به یک آیه زیربنایی برای والدین و برای بشارت به فرزندان تبدیل شود.

دستور پولس برای اطاعت مطلق نیست. وقتی دستورات والدین «با الزامات مسیح در تضاد باشد آنگاه گرچه ممکن است دردناک بنظر بیاید، آنها [فرزندان] باید از خدا اطاعت نموده و عواقب آن را به او بسپارند». – الن جی وایت، خانهٔ ادونتیستی، صفحه ۲۹۳.

پولس نصیحت خود را به بچه ها با استناد به فرمان پنجم کامل می کند و شهادت می دهد که او برای ده فرمان به عنوان مرجع رهنمود برای ایمانداران مسیحی، ارزش والایی قائل است. (یک ویژگی مشهود از افسسیان ۴: ۱ – ۶: ۹؛ خصوصا افسسیان ۴: ۲۵ و ۲۸؛ افسسیان ۵: ۳ – ۱۴).

او نقل قول خود را از آیه («پدر و مادر خود را احترام بگذارید»، افسسیان ۶: ۲) آغاز می کند، سپس نظریه ای مهم را در آن می گنجاند («که این نخستین حکم با وعده است»، افسسیان ۶: ۲)، و بعد آن را کامل می کند («تا کامیاب شوی و بر زمین عمرِ طولانی کنی»، افسسیان ۶: ۳). فرمان پنجم حامل شهادتی است که حرمت دادن به والدین بخشی از تدبیر خدا برای بشرت است تا نسبت به آن مجاهدت ورزد. احترام قائل شدن برای والدین، هرچند بطور کامل ممکن نباشد لیکن مُروّج تندرستی و سلامتی است.

`این آیات چگونه تقویت کننده این مطلب است که تا چه حد روابط خانوادگی از اهمیت برخوردار است؟`