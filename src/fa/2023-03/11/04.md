---
title:  بردگی در ایام پولس
date:  05/09/2023
---

`نصیحت به غلامان و اربابان را در آیات زیر بخوانید: افسسیان ۶: ۵ – ۹؛ کولسیان ۳: ۲۲ – ۴: ۱؛ اول قرنتیان ۷: ۲۰ – ۲۴؛ اول تیموتائوس ۶: ۱ و ۲؛ اول پطرس ۲: ۱۸ – ۲۵. این نصیحت را چگونه می توانید خلاصه کنید؟`

شنیدن خطابه پولس به اربابان برده دار مسیحی و تصور اینکه غلام مسیحی و ارباب مسیحی آنها که در کلیساهای خانگی افسس با هم نشسته اند، شگفت انگیز است.

برده داری در دنیای یونانی-رومی می تواند از جنبه های مهمی با نسخه بعدی در دنیای جدید متفاوت باشد. برده داری بر یک گروه قومی متمرکز نبود. گاهی اوقات به بردگان شهری و خانگی امتیازهایی برای تحصیل داده می شد و می توانستند به عنوان معمار، پزشک و فیلسوف کار کنند.

گاهی اوقات آزادی برای این بردگان خانگی پس از یک دوره محدود خدمت رخ می داد، اگرچه اکثر بردگان هرگز آزادی خود را به دست نیاوردند. در تلاش برای تصدیق چنین تفاوتهایی، تعدادی از نسخههای اخیر کتاب مقدس، عبارت یونانی doulos، واژه(«برده») را در افسسیان ۶: ۵-۸، به عنوان «غلام» ترجمه کرده اند.

گذشته از این، بردگی در هر زمان، در هر فرهنگ، در هر شرایطی، اهریمنی نابخشودنی است و خداوند بر اساس عدالت بیکران خویش، بردهداران را داوری و محکوم خواهد کرد – و در این خصوص میتوانیم شاکر باشیم.

شنیدن فغانِ برده سابق، پوبلیلیوس سایروس آزاردهنده است: « بمیری زیباتر است تا اینکه به عنوان یک برده تحقیر شوی» با توجه به گستره کامل این واقعیت ها، ترجمه doulos به عنوان «برده» ترجیح داده می شود، به خصوص که این بردگان تحت تهدید و ارعاب اربابان خود زندگی می کردند (افسسیان ۶: ۹).

برده داری در دنیای پولس همیشه وجود داشت. او آن را نه بهعنوان یک اصلاحگر اجتماعی، بلکه بهعنوان یک شبان که به ایمانداران توصیه میکند که چگونه با واقعیتهای کنونی کنار بیایند و دیدگاه جدیدی با محوریت دگرگونی فرد ایماندار ارائه کنند مطرح می کند که بعداً میتواند پیامدهای گستردهتری برای جامعه بطور کلی داشته باشد:

«دیدگاه او آزاد کردن بردگان در امپراتوری روم نبود. بلکه دیدگاه او در مورد چیزی غیر از آزادی قانونی بردگان بود، یعنی ایجاد مشارکت جدید مبتنی بر خواهر و برادر بر اساس فرزندخواندگی به عنوان فرزندان خدا. . . . برای پولس، انقلاب اجتماعی باید در کلیسا، در بدن مسیح، در سطح محلی، و در کلیسای خانگی و خانواده مسیحی رخ دهد».- از مرجع زیر:

—Scot McKnight, The Letter to Philemon (Grand Rapids, MI: Eerdmans Publishing Company, 2017), pp. 10, 11.

`یکی از لکه های ننگ بزرگ تاریخی مسیحیت این است که چگونه برخی از این عبارات کتاب مقدس در مورد برده داری برای توجیه این اهریمن استفاده شده است. چه پیام ترسناکی را باید درمورد اینکه با چه دقتی باید کلام خدا را تحلیل و بکار بگیریم، برداشت می کنید؟`