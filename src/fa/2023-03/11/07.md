---
title:  اندیشه هایی فراتر
date:  08/09/2023
---

پولس برای فرزندان، به عنوان هم ایمانانِ در مسیح، احترام قائل است(افسسیان ۶: ۱ – ۳) که نگرانی ما را در خصوص نحوه عملکرد با بچه ها بگونه ای مورد توجه قرار می دهد که امروزه در دنیا با آنان رفتار می شود. کلام او به پدران (افسسیان ۶: ۴) از ما دعوت می کند تا مسئولیتهای خود را به عنوان والدین مورد توجه قرار دهیم.

به کار بردن نصایح پولس در مورد بردگان (افسسیان ۶: ۵-۸) و به ویژه توصیه های او به اربابان (افسسیان ۶: ۹) چالش برانگیزتر است، زیرا الگوهای اجتماعی برای بسیاری از ما قابل قبول نیست، زیرا می دانیم که بردگی به هر شکلی که باشد یکی از بزرگترین مفاسد اخلاقی است. با این حال، از آنجایی که این کلمات الهام شده بخشی از کتاب مقدس می باشند، امروزه باید در مورد چگونگی بکارگیری آنها فکر کنیم. ما به همراه ایمانداران افسس در قرن اول، از این امتیاز و مسئولیت برخورداریم که ارزش های انجیل را در روابط خود به کار ببریم. سوالات بحثی زیر برای تقویت آن کار مهم طراحی شده است.

**سوالاتی برای بحث:**

`۱. برای ادونتیستها محبت به فرزندان به عنوان شاهدی از «قومی که برای خداوند آماده است»، چه مفهومی دارد؟ لوقا ۱: ۱۷ (برگرفته شده از ملاکی ۴: ۶).`

`۲. احترام آشکار پولس برای بچه ها سوالی را پیشنهاد می کند که به تحقیق نیاز دارد: مسئولیت ما برای تعمیم دادن مراقبت مسیح از بچه هایی که خشونت تجاوز جنسی و شرارت را در نوباوگی تجربه کرده اند چیست؟ با توجه به پژوهشها در خصوص  «تأثیر عمیق تجربیات نامطلوب دوران کودکی»*، مسئولیت ما در قبال آنها چیست؟https://www.cdc.gov/violenceprevention*`

`۳. با اشاره به احترام پولس به کودکان و شفقت عیسی نسبت به آنها، کلیسا چه مسئولیت هایی برای پرورش و محافظت از کودکان تحت مراقبت خود دارد؟ چه سیستم ها و رویه هایی برای انجام این کار باید وجود داشته باشد؟`

`۴. توصیه پولس به بردگان و اربابان، افسسیان ۶: ۵-۹، اغلب در مورد روابط بین کارمندان و کارفرمایان به کار می رود. از چه جهاتی این ممکن است مناسب باشد؟ چه خطراتی در انجام این کار وجود دارد؟`

`۵. برده داری با وجود بیش از ۴۰ میلیون نفر برده در جهان همچنان یک واقعیت دردناک است (طبق «شاخص جهانی برده داری»**)، به عنوان انسان های آزاد که نیاکان روحانی آنها قاطعانه به لغو برده داری متعهد بودند، وظایف ما به عنوان پسران و دختران خدا در قبال این بردگان چیست؟ http://www.globalslaveryindex.org**`