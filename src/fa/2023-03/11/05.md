---
title:  غلامان مسیح
date:  06/09/2023
---

`پولس با دستورالعمل های مفصل خود غلامان مسیحی به چه چیزی ملزم می دارد؟ افسسیان ۶: ۵ – ۸.`

پولس از غلامان مسیحی می خواهد تا از اربابان خود اطاعت کنند و خدمتی عالی و با خلوص نیت ارائه دهند. آنچه قابل توجه است اشاره مکرر او به یک جایگزینی بزرگ است که از آنها می خواهد. آنها نباید ارباب خود را به جای مسیح قرار دهند و با او بیعتی ببندند که فقط متعلق به مسیح است.

در عوض، در تعهدات و وفاداری که انگیزه خدمات قلبی و عالی آنها را فراهم می کند، آنها باید مسیح، خداوند، را جایگزین ارباب خود کنند. پولس در ترغیب این جایگزینی اساسی، درکی متحول یافته و مسیحی از رابطه ارباب و برده را ارائه می دهد.

به چندین روش  توجه کنید که پولس این جایگزینی را به آنها تاکید می کند:

* اربابیِ آنها توسط پولس، به «اربابان زمینی» تَنَزّل رتبه یافته و به ارباب واقعی و آسمانی اشاره می کند (افسسیان ۶: ۵).

* آنها باید اینگونه خدمت کنند: «اربابان زمینی خود را با احترام و ترس، و با اخلاص قلبی، اطاعت کنید، چنانکه گویی از مسیح اطاعت میکنید» (افسسیان ۶: ۵).

* پولس این جایگزینی را به وضوح اینگونه استدلال می کند که غلامان مسیحی باید اربابان خود را بگونه ای خدمت کنند که گویی مسیح را خدمت می کنند (افسسیان ۶: ۶).

* در ارائه خدمت خود، آنان باید «همچون غلامان مسیح، خواست خدا را با دل و جان بهجای آورند»(افسسیان ۶: ۶).

* پولس خدمتی را دعوت می کند که انگیزه مثبت داشته و «چنانکه گویی خداوند را خدمت میکنند نه انسان را»(افسسیان ۶: ۷).

غلامان مسیحی برای خدمت خود از روی خلوص نیت باید انتظار اجر کامل از مسیح را در زمان بازگشت او داشته باشند.

آنها کار خود را برای او انجام داده اند و ممکن است از او انتظار پاداش داشته باشند، ایده ای مخصوصاً جذاب برای کسانی که در دام این موسسه هولناک افتاده اند. یک برده ممکن است توسط یک ارباب زمینی احساس کند که از او قدردانی نشده است یا بدتر از آن (مقایسه کنید با اول پطرس ۲: ۱۹، ۲۰). با این حال، غلام ایماندار، اربابی دارد که توجهش به «هر کار نیکی است» (افسسیان ۶: ۸) و پاداش او تضمین شده است.

`هر چقدر هم که آرزو داشته باشیم که کتاب مقدس آشکارا این عمل وحشتناک را محکوم کند، ولی اینطور نیست. با این وجود، با استفاده از سخنان پولس در این زمینه در مورد اینکه چگونه با افرادی که خودمان با آنها کار میکنیم، چه اصولی را باید رعایت کنیم؟`