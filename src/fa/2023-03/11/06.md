---
title:  اربابانی که غلام هستند
date:  07/09/2023
---

در گفتار نهایی پولس به بردگان «خواه غلام باشد خواه آزاد»(افسسیان ۶: ۸)، واژه «آزاد» اشاره به اربابان می کند، و به پولس اجازه می دهد تا آنها را نصیحت کند در حالی که غلامان و اربابان را اینگونه تصور می کند که همگی بطور برابر در روز داوری در پیشگاه مسیح ایستاده اند (دوم قرنتیان ۵: ۱۰؛ کولسیان ۳: ۲۴، ۲۵ را مقایسه کنید).

`با فرض اینکه شما یک ارباب برده مسیحی هستید که به خواندن افسسیان در کلیسای خانگی خود گوش می دهید، چگونه می توانید به این توصیه ای که در حضور غلامان شما ارائه شده است واکنش نشان دهید؟ افسسیان ۶: ۹.`

پولس برای اربابان، اربابان برده دار، نصیحتی کنایه انگیز دارد، که در تضاد شدید با سرور می باشد که در زبان یونانی ارباب ترجمه شده که عادت به «تهدید کردن» بردگان خود داشتند. در صورتی که در خداوند[سرور] یا مسیح تبعیضی وجود ندارد. چرا که اگر رفتار تبعیض آمیز داشته باشند توسط خدا داوری خواهند شد.

پولس از اربابان میخواهد که «همین کار را با آنها انجام دهند»، یعنی مانند مسیح بوده و رفتار تبعیض آمیز نداشته باشند که این خواسته برای صاحبان برده قرن اول تکان دهنده بود.

اربابان باید با تبعیت از مسیح نسبت به غلامان خود با حُسن نیت رفتار کنند، همان چیزی که پولس از غلامان نیز خواسته بود(افسسیان ۶: ۵ – ۸). او به ایشان می گوید تا دست از تهدید و ارعاب غلامان خود بردارند، رفتاری که در آن زمان متداول بود و اربابان از مجازات های گوناگونی استفاده می کردند که شامل کتک زدن(اول پطرس ۲: ۲۰)، تجاوز جنسی، فروختن (و جدا شدن از عزیزانشان)، کار سخت، گرسنگی دادن، غل و زنجیر، داغ کردن، و حتی مرگ بود.

پولس از دستورات خود با دو انگیزه حمایت می کند که اربابان را فراتر از ساختارهای اجتماعی جهان یونانی-رومی نگاه می کند:

۱. آنها و بردگان فرضی خود، غلامِ یک سرور هستند (با علم به اینکه او [مسیح] هم ارباب آنها در زمین و هم در آسمان است، با کولسیان ۴: ۱ مقایسه کنید)؛ ۲. ارباب[سرور] آسمانی، همه را بدون جانبداری داوری می کند. از آنجایی که ارباب [مسیح] خودش کسانی را که به عنوان برده در نظر گرفته می شوند را در موقعیتی برابر با دیگران می بیند، آنها نیز باید چنین کنند(با فلیمون ۱۵ و ۱۶ مقایسه کنید).

زبان پولس در افسسیان بخصوص برای بردگان مسیحی دلگرم کننده است: فرزندخواندگی (افسسیان ۱: ۵)؛ رهایی (افسسیان ۱: ۷)؛ وارث (افسسیان ۱: ۱۱ و ۱۴ ؛ افسسیان ۳: ۶)؛  تخت نشینی با عیسی (افسسیان ۲: ۶)؛ هموطن مقدسان شدن و عضو خانواده خدا شدن (افسسیان ۲: ۱۹ را با ۳: ۱۴ و ۱۵ مقایسه کنید)و عضوی جدانشدنی از بدن مسیح (افسسیان ۳: ۶؛ افسسیان ۴: ۱ – ۱۶ را ببینید).

تمامی آموزه های افسسیان ۶: ۵-۹ به طور موثری، روابط بین بردگان و اربابان را توضیح می دهد، از جمله اندرز در مورد نحوه گفتار (افسسیان ۴: ۲۵-۳۲) و اخلاقیات در روابط زناشویی (افسسیان ۵: ۱- ۱۴).