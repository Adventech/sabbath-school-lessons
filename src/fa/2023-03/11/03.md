---
title:  توصیه به والدین
date:  04/09/2023
---

`افسسیان ۶: ۴ و کولسیان ۳: ۲۱ را با هم مقایسه کنید. کولسیان ۳: ۲۱ برای اجتناب از آزردن فرزندان چه انگیزه ای ایجاد می کند؟`

سیراخ [حکمت یشوع بن سیراخ] یک متن یهودی در ایام پولس بود که به پدران توصیه می نمود تا چطور با پسرانشان رفتار کنند:

«کسی که پسرش را دوست دارد، او را اغلب تازیانه بزنید. . . . اگر بچه را نوازش کنید او شما را ارعاب خواهد نمود؛ اگر با او بازی کنید شما را محزون خواهد کرد. . . . پسرت را تأدیب کن و یوغ او را سنگین کن تا از بی شرمی او آزرده نشوی» (سیراخ ۳۰: ۱، ۹، ۱۳).

اندرز پولس حاوی لحن های بسیار متفاوتی است. او در ابتدا فرمانی منفی به پدران می دهد: «ای پدران، فرزندان خود را خشمگین مسازید»، سپس فرمانی مثبت می دهد، «بلکه آنها را با تعلیم و تربیت خداوند بزرگ کنید» (افسسیان ۶: ۴). در ایام پولس، پدران از قدرت کامل قانونی بر فرزندان خود برخوردار بودند زیرا فرزندان جزیی از مالکیت او به حساب می آمدند.

پدران از این حق برخوردار بودند تا خشونت شدیدی تا حد مرگ بر فرزندان خود اعمال کنند. بواقع، از جهاتی اقتدار پدر بر فرزندانش از اختیارات ارباب بر غلامانش فراتر می رفت. پولس چنین اقتداری را تایید نمی کند بلکه بطور برجسته ای روابط خانوادگی را روشن و ماهیت آن را تغییر می دهد.

در چارچوب وفاداری اعلی به مسیح، پولس از پدران مسیحی دعوت می کند تا در اعمال قدرت، تجدید نظر کنند، زیرا فرزندانی که خشمگین می شوند، در موقعیت مناسبی از پذیرشِ «تعلیم و تربیت خداوند» قرار نخواهند داشت (افسسیان ۶: ۴).

«پدران و مادران، شما در خانه نماینده خدا برای اصلاح و تربیت هستید. شما باید اطاعت را مطالبه کنید نه اینکه طوفان کلمات باشید بلکه با مهربانی و خلق و خویی محبانه رفتار کنید....

«در خانه خوش مشرب و دلپسند باشید. از هر کلمه ای که باعث تحریک رفتاری نامقدس شود، پرهیز کنید. «ای پدران، فرزندان خود را تحریک نکنید تا خشمگین شوند» این یک دستور الهی است....

«کلام خدا هیچ مجوزی برای شدت برخورد یا سرکوب کردن سرکشی فرزندان صادر نکرده است. فرمان خدا در خانه و در حکمرانی ملتها از قلبی که از محبت ازلی برخوردار است جاری می شود». – الن جی وایت، هدایت کودک، صفحه ۲۵۹.

`گرچه محتوای درس در اینجا با والدین و فرزندان سر و کار دارد، ولی چه اصولی را می توان از این متون بدست آورد که بتواند بر نحوه برخورد ما با دیگران تأثیر گذار باشد؟`