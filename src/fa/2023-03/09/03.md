---
title:  گام برداشتن به عنوان فرزندان نور
date:  21/08/2023
---

پولس می نویسد «هیچکس شما را به سخنان باطل فریب ندهد، زیرا که بهسبب اینها غضب خدا بر ابنای معصیت نازل میشود» (افسسیان ۵: ۶)- ترجمه قدیم.

پولس کسانی که به گناهان مختلف بی شرمانه یا بدون توبه می پردازند را بیعفت یا ناپاک یا شهوتپرست معرفی می کند (افسسیان ۵: ۵).

او یک ارزیابی صریح ارائه کرده است: کسانی که در مسیح هستند و قرار است در پادشاهی آینده او شرکت کنند، نباید مانند دیگران رفتار کنند (افسسیان ۵: ۵).

اینک او نگران تأثیر سخنان پوچ و مبتذل است. یعنی ممکن است ایمانداران با زبان بی پرده فریب بخورند و فکر کنند که گناه جنسی منع شده نیست، یا حتی ممکن است خودشان به چنین گناهانی کشیده شوند (افسسیان ۵: ۶). پولس هشدار می دهد که چنین فریب خوردگی، داوری آخرالزمان خدا را به خطر می اندازد، «غضب خدا» که «بر سرکشان می آید»(افسسیان ۵: ۶).

عبارت غضب خدا عبارتی چالش برانگیز است. این غضب یا خشم خدا در قیاس با بدخلقی های گوناگون بشری است (با افسسیان ۴: ۳۱ مقایسه کنید).

این واکنش خدای بردبار و عادل بر ضد اهریمنی های سرسختانه است و نه یک واکنش جنون آمیز و قلیان کننده به برخی از تخلفات جزئی. علاوه بر این، اشاره به غضب الهی اغلب در چارچوب هشدارهای کتاب مقدسی در خصوص آمدن داوری خداست(برای مثال مکاشفه ۶: ۱۲ – ۱۷؛ مکاشفه ۱۶: ۱ – ۱۶؛ مکاشفه ۱۹: ۱۱ – ۱۶). خدا نسبت به داوری خودش که می آید هشدار می دهد، یک عمل از روی فیض، از آنجا که انسانها «طبعا فرزندان غضب» می باشند(افسسیان ۲: ۳ – ترجمه قدیم).

`چرا پولس ایمانداران را ترغیب می کند تا در گناهِ گناهکاران شریک یا سهیم نشوند؟ (افسسیان ۵: ۷ – ۱۰).`

پولس ترغیب می کند که همچون فرزندان نور رفتار کنید (افسسیان ۵: ۸) و با فرمانی بیشتر ادامه می دهد: «بسنجید که مایۀ خشنودی خداوند چیست» (افسسیان ۵: ۱۰). بت پرستان در پی لذت جویی از طریق بیعفتی یا هر گونه ناپاکی یا شهوتپرستی هستند (افسسیان ۵: ۳). هدف ایماندار بطور شگرفی متفاوت است، که نه در پی کامجویی برای خود بلکه در صدد خشنودی خداست (رومیان ۱۲: ۱ و ۲؛ دوم قرنتیان ۵: ۹؛ عبرانیان ۱۳: ۲۱ را مقایسه کنید که از واژه یونانی مشابه euarestos خشنودی یا مقبول استفاده می کند). ایماندار در پی انعکاس ایثارگری مسیح است (در محبت گام بردارید همانگونه که مسیح ما را دوست داشت و خود را برای ما ارزانی نمود، افسسیان ۵: ۲).

`برخی از «کلامهای پوچ و بیهوده ای» که در این دوران باید از آن دوری کنیم، چه هستند؟`