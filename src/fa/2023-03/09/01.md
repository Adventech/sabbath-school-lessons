---
title:  خردمندانه زیستن
date:  19/08/2023
---

### مطالعه این هفته
برای مطالعه این هفته بخوانید: افسسیان ۵: ۱ – ۲۰؛ اول قرنتیان ۵: ۱ – ۱۱؛ مکاشفه ۱۶: ۱ – ۱۶؛ کولسیان ۴: ۵؛ امثال ۲۰: ۱؛  امثال ۲۳: ۲۹ – ۳۵؛ اعمال رسولان ۱۶: ۲۵.

> <p>آیه حفظی</p>
> «پس، بسیار مراقب باشید که چگونه رفتار میکنید، رفتاری نه چون نادانان بلکه چون دانایان. فرصتها را غنیمت شمارید، زیرا روزهای بدی است. پس نادان نباشید، بلکه دریابید که خواست خداوند چیست» (افسسیان ۵: ۱۵ – ۱۷).

مدتی پیش یک ظرف کریستال در انگلستان به حراج گذاشته شد. حراج کننده آن را «یک کوزه فرانسوی ارغوانی قرن نوزدهم» توصیف کرد که ارزش آن را ۲۰۰ دلار تخمین زده بود. دو نفر از خریداران آن کوزه را به عنوان یکی از ظروف فوق العاده کمیاب اسلامی شناسایی کردند. ارزش واقعی آن چقدر تخمین زده می شد؟ ۵/۶ میلیون دلار. چه چیزی باعث شد تا چنین معامله ای سریعا صورت بگیرد و مناقضه دهنده مناقضه را ببرد و با کالا راهی شود؟ خریدار چیزی را میدانست که حراجگذار نمیدانست: ارزش واقعی کوزه.

پولس در افسسیان ۵: ۱ – ۲۰ آنچه که بت پرستان و ایمانداران برایش ارزش قائل می شدند را مقایسه می کند. بت پرستان برای بیهوده گوئی و غیبت (افسسیان ۵: ۴)، شرابخواری (افسسیان ۵: ۱۸)، و بی عفتی و شهوت پرستی(افسسیان ۵: ۳ و ۵)، بعنوان گنجینه های بزرگ زندگی ارزش قائل می شدند. با این وجود ایمانداران می دانستند که روز نهاییِ ارزیابی فرا می رسد، زمانی که ارزش واقعی همه چیز آشکار خواهد شد(افسسیان ۵: ۵ و ۶).

ایشان در عوض اینکه به مهمانی و میگساری بپردازند، بایستی در هر گونه نیکوئی، پارسائی و راستی در مسیح سرمایه گذاری کنند.(افسسیان ۵: ۹). از اینرو، پولس به آنان اصرار می ورزد که در آستانه آخرالزمان (همانطور که همه ما چنین می کنیم) آنچه که مسیح در داد و ستد زندگی به آنان عرضه می دارد را قاپ بزنند و از دست ندهند.(افسسیان ۵: ۱۵ – ۱۷).