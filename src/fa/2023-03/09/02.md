---
title:  در عوض، «اجازه دهید تا شکرگزاری باشد»
date:  20/08/2023
---

`در چه مفهومی پولس قصد دارد تا ایمانداران، اقتدا کنندگان و سرمشق گیران خدا باشند؟ افسسیان ۵: ۱ و ۲ را ببینید.`

پولس ایمانداران افسس را تشویق می کند تا در محبت گام بردارند، فراخوانی که در این بخش مهم است(افسسیان ۵: ۸ و ۱۵ را ببینید). این گام برداشتن در محبت (افسسیان ۵: ۲) باید سرمشقی از محبت خود مسیح برای ما باشد(با افسسیان ۴: ۳۲ مقایسه کنید) که در قربانی کفاره او ابراز گردیده است. پولس چهار چیز را درباره آن ایثارگری تایید می کند: ۱. هم از محبت خدای پدر (افسسیان ۵: ۱) و هم از مسیح (افسسیان ۵: ۲)انگیزه یافته است.

۲. جایگزینی است توسط مسیح، که بجای ما مرد. مسیح قربانی منفعل نیست بلکه با اراده خودش برای ما قربانی شد؛ ۳. تحت شبیه سازی خدمات خیمه عهد قدیم، مرگ مسیح نیز یک قربانی است که برای خدا تقدیم شد؛ ۴. قربانی توسط خدا پذیرفته شد از آنجا که عطر خوشبویی بود (افسسیان ۵: ۲ را با خروج ۲۹: ۱۸؛ لاویان ۲: ۹؛ فیلیپیان ۴: ۱۸ مقایسه کنید).

آنگاه افسسیان ۵: ۳ – ۵ بخشی را در نگرانی از اخلاقیات در روابط جنسی بیان می کند. جوانان نو ایمان در افسس در خطر پسرفت از فراخوان مسیح و لغزش در رفتار جنسی می باشند که نافی شهادت مسیحی آنان می باشد( با اول قرنتیان ۵: ۱ – ۱۱؛ اول قرنتیان ۶: ۱۲ – ۲۰؛  دوم قرنتیان ۱۲: ۲۱ مقایسه کنید).

از یک سو فرهنگ یونانی – رومی قرن اول، فساد اخلاقی و هرزگی را که در جای دیگری در عهد جدید شرح داده شده، به نمایش می گذارد(اول قرنتیان ۶: ۹؛ غلاطیان ۵: ۱۹؛ افسسیان ۴: ۱۷ – ۱۹؛ کولسیان ۳: ۵ را ببینید).

به عنوان مثال، ضیافت های ثروتمندان به طور مرتب رفتارهایی را نشان می داد که پولس در افسسیان ۵: ۳-۱۴ آن را محکوم می کند: میخوارگی، ناسزا، تفریحات پرخطر، و اعمال غیراخلاقی. علاوه بر این، مراکز شهری، مکانهایی ناشناس و روسپی خانه هایی ایجاد کرده بودند که برای اعمال جنسی غیراخلاقی آماده شده بود.

از طرفی دیگر، بسیاری در آن جامعه، زندگی با فضیلتی داشتند و به عنوان مدافعانی که تاکید بر اخلاقیات داشتند خدمت می کردند. وقتی که عهد جدید فهرستی از فساد یا فضیلت و دستورالعملهای اخلاقی خانواده را تهیه می کند(برای نمونه افسسیان ۵: ۲۱ – ۶: ۹ ، کولسیان ۳: ۱۸ – ۴: ۱)، مولفان آن مضامینی را فراتر از فرهنگ یونانی – رومی منعکس می کنند. این جهان که همزمان فاسد و فاضل است کمک می کند تا نصایح پولس برای اجتناب از رفتار اخلاقی که توسط غیریهودیان ممارست می شد شرح داده شود و با این حال برای ایمانداران آرزو می کند تا رفتار محتاطانه ای داشته و در میان بیگانگان به جایگاه خوبی دست یابند.

`کلام پولس در خصوص رفتار جنسی در جایی که زندگی می کنید از چه جهت در فرهنگتان کاربرد دارد؟`