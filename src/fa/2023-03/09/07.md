---
title:  اندیشه هایی فراتر
date:  25/08/2023
---

با نگرشی کلی به افسسیان ۵: ۱-۲۰، می بینیم که پولس موضع محکمی بر ضد گناه و اهریمن اتخاذ می کند، به خصوص در شکلی از رذالت های جنسی و گفتار ناسنجیده. او به هیچ وجه رفتارهای فساد انگیز در میان قوم خدا را نمی پذیرد. در عوض، او ایمانداران افسس را به پیروی از معیار عالی رفتاری فرا می خواند تا هویت خود را به عنوان «فرزندان محبوب» خدا و به عنوان «قدیسان» یا افراد مقدس شناسایی کنند(افسسیان ۵: ۱- ۱۰). او با شهامت اعتقاد دارد که هنگامیکه مسیحیان در جامعه چنین عملکری را اتخاذ کنند، نوری به تاریکی میتابانند و همسایگان خود را از سبکهای زندگیِ ویرانگر دور نموده و به فیض و حقیقت خدا جذب می کنند (افسسیان ۵: ۱۱-۱۴).

پولس چنین می پندارد که کلیسا با عهد جدید خود «همچون فرزندان نور گام بر می دارد» در حالیکه در انتظار بازگشت مسیح می باشد(افسسیان ۵: ۸ همچنین افسسیان ۵: ۱۵ و ۱۶ را ببینید) و با محفل عبادتی، با حضور مسیح متبارک می گردد (افسسیان ۵: ۱۴).

در حینی که با وضعیت جدید خود «به عنوان فرزندان محبوب» خدا و با مرگ مسیح بخاطر آنها (افسسیان ۵: ۱، ۲) انگیزه یافته و از روح پر می شوند (افسسیان ۵: ۱۸)، سرزندگی و خوشی در مشارکت آنان در پرستش تجلی می یابد، در حالی که با هم برای خداوند خود عیسی مسیح و خدای پدر سرودهای شکرگزاری بجا می آورند.

آنان با تمسک به واقعیتهای ملکوتی، امید خود را برای آینده تجلی می بخشند که ریشه در داستانی دارد که خدا برای آنان انجام داده، انجام می دهد و از طریق خداوندشان عیسی مسیح به کمال می رساند(افسسیان ۵: ۱۸ – ۲۰).

با درک این روش، این آیات بسا فراتر از مجموعه ای از دستورالعمل های مجزا در خصوص زندگی مسیحی است. این امر نبوی نبوی در خصوص هویت، تعهد، اجتماع و پرستش مسیحی در ایام آخر مبدل می گردد، دعوتی نبوی که سرشاراز ترحم برای «ربودن فرصتها» در این روزهاست، برای پیشکشی که تا زمان بازگشت مسیح عرضه می شود (افسسیان ۵: ۱۶).

**سوالاتی برای بحث:**

`۱. امروزه در مواجهه با فرهنگ رسانه ای که ارزشهای خود را ۲۴/۷/۳۶۵ از طریق مجموعهای از رسانههای منحط تبلیغ میکند، چگونه ایمانداران میتوانند معیارهای عالی پولس را اتخاذ کنند؟`

`۲. امروزه ایمانداران از چه راهبردهایی می توانند استفاده نموده و «بسنجند که چه چیزی مایۀ خشنودی خداوند است» (افسسیان ۵: ۱۰) و «بفهمند که اراده خدا چیست» (افسسیان ۵: ۱۷)؟`

`۳. فردی ممکن است چنین استدلال کند که نهی پولس از گفتار در خصوص رذالت های جنسی در میان ایمانداران (افسسیان ۵: ۳ و ۴)، به این معنی است که ما نباید در خصوص موضوع سوء رفتارهای جنسی و تجاوز بحث کنیم. چرا چنین نظری، نتیجه گیری نامناسبی می باشد؟`

`۴. جامعه معاصر ما به چه طریق هایی اعمال مشابه بت پرستی را انعکاس می دهند، مشابه با همان چیزهایی که پولس در عصر خود با آن ها سر و کار داشت؟`