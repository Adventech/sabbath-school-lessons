---
title:  از دست ندادن فرصتها
date:  23/08/2023
---

پولس افسسیان ۵: ۱ – ۲۰ را با دو دسته از نصیحت ها به پایان رسانده، که در افسسیان ۵: ۱۵ – ۱۷ و افسسیان ۵: ۱۸ – ۲۰ یافت می شود، و بخشی از آن را با حفظ پاکدامنی در امور جنسی کامل می کند.  دسته اول با این نصیحت آغاز می شود که «بسیار مراقب باشید که چگونه رفتار میکنید، رفتاری نه چون نادانان بلکه چون دانایان» (افسسیان ۵: ۱۵)، و مجددا تصریح می کند که «نادان نباشید، بلکه دریابید که خواست خداوند چیست» (افسسیان ۵: ۱۶).

`نصایح پولس را برای زندگی کردن به طریقی که منعکس کننده حکمت عابدانه و فهیمانه باشد (افسسیان ۵: ۱۵ – ۱۷) مورد توجه قرار دهید. فرق بین گام جاهلانه و گام «خردمندانه» در چیست؟ همچنین «فرصت ها را غنیمت شمردن» به چه معنی است؟`

پولس در افسسیان بطور مکرر از اصطلاح متداول «گام برداشتن» برای نحوه زندگی استفاده می کند(افسسیان ۲: ۲ و ۱۰؛ افسسیان ۴: ۱ و ۱۷؛  افسسیان ۵: ۲ و ۸). در اینجا او از این اصطلاح برای ترغیب شاگردی یا مریدی سنجیده و هدفمند در مسیح استفاده می کند. «درست همانطور که باید مراقب گام خود باشید، ای ایمانداران وقتی که در مسیر ناهموار یا تاریک گام برمی دارید باید با احتیاط نگاه کنید تا بدانید چگونه گام بردارید»(افسسیان ۵: ۱۵).

بخاطر اینکه افسسیان ۵: ۱۵ تشابهی را در افسسیان ۵: ۱۷ می یابد می توانیم در آنجا بدنبال تعریفی از آنچه باشیم که زندگی همچون مردم فهیم و خردمند را متبادر می سازد. حکیم یا فهیم بودن این است که به فراتر از خودمان دست یابیم تا «اراده خدا را دریابیم» (افسسیان ۵: ۱۷).

پولس همچنین با تصویری شفاف، شاگردیِ سنجیده و هدفمند در مسیح را ترغیب می کند. عبارت «فرصتها را غنیمت شمارید» (افسسیان ۵: ۱۶) را با «زمان را دریابید» مقایسه کنید)، پولس از فعل exagorazo (با کولسیان ۴: ۵ مقایسه کنید) استفاده می کند. این عبارت که از اصطلاح بازاری مشتق شده شکل فشرده ای از «خریدن» می باشد و به معنی قاپیدن جنس ارزان است.

«زمان» در اینجا واژه یونانی kairos می باشد که لحظه ای از فرصت را توصیف می کند. «زمان» تا پایان آن، یک دوره وعده داده شده است تا بطور کامل از آن استفاده شود. همچنین به زمان چالش برانگیزی اشاره دارد زیرا دوران سخت و بدی است(افسسیان ۵: ۱۶ را با افسسیان ۶: ۱۳ و غلاطیان ۱: ۴ مقایسه کنید) و بخاطر اینکه «روشهای این دنیا» تحت تسلط «رئیس قدرت هواست»(افسسیان ۲: ۲).

در حالی که ایمانداران مسیح، چشم براه بازگشت دوباره مسیح هستند آنان در زمان سختی زندگی می کنند، دورۀزمانی که پولس آنرا یک زمان خطرناک به تصویر می کشد زمانی است که اجر و پاداش در پی دارد. آنها باید در استفاده از زمان باقیمانده به همان اندازه مراقب باشند که جوینده کالا در یک حراجی از تخفیف های بسیار زیادی بهره مند می شود. اگرچه ما نمیتوانیم نجات را خریداری کنیم، اما این تشبیه هنوز مناسب است: آنچه را که در مسیح به ما ارائه میشود فوراً بپذیرید.