---
title:  به مسیح نزدیک شده اید
date:  23/07/2023
---

`توصیف قبلی پولس از گذشته غیریهودی مخاطبین در افسسیان ۲: ۱ تا ۳، را با افسسیان ۲: ۱۱، ۱۲ مقایسه کنید. او در توصیف تازه خود از گذشته آنها به چه چیزی تأکید می کند؟`

غیر یهودیانی که اینک ایمانداران مسیح و در کلیسا اعضای بدن او شده اند، زمانی کاملا از اسرائیل و نجاتی که خدا به آنان عرضه کرده بود جدا افتاده بودند. به تشخیص پولس «بیادآوردن» (افسسیان ۲: ۱۱) این گذشته از اهمیت زیادی برخوردار است.

از اینرو آنان از مسیح، آن یگانه مسح شده، مسیح موعود اسرائیل  جدا بوده اند. آنان از اهلیت اسرائیل [حکومت یا قوم اسرائیل] بیگانه بودند. و آنان از «عهدهای شامل وعده» بیگانه بوده اند.

و از وعدههای نجاتی که خدا در طول تاریخ رستگاری عرضه کرده بود بی بهره بودند. بیگانگی از اسرائیل و نجاتی که از طریق آن ارائه شد به این معنی بود که آنها زمانی «بی امید» و «بی خدا در این جهان» بسر می بردند.

همچنین، غیریهودیان در وجود گذشته خود، در دشمنی بزرگ بین خود و یهودیان گرفتار شده بودند. پولس با اشاره به یکی از نشانه های آن، یعنی «اسم گذاشتن» کلیشه ای، حسی از این نفرت ریشه دار را نشان می دهد. یهودیان از غیریهودیان با تمسخر به عنوان «نامختون» یاد می کردند و غیریهودیان از یهودیان با همان تحقیر به عنوان «مختون» یاد می کردند (افسسیان ۲: ۱۱).

با این وجود افسسیان ۲: ۱۳ به چیزی کاملا متفاوت اشاره می نماید. پولس نوشت: «لیکن الحال در مسیح عیسی، شما که در آن وقت دور بودید، به خون مسیح نزدیک شدهاید».

وقتی پولس شرح می دهد که ایمانداران غیریهودی زمانی «دور» بوده اند، از اشعیا ۵۷: ۱۹ وام میگیرد: « خداوند: بر آنانی که دورند سلامتی باد .... و من ایشان را شفا خواهم بخشید».ایمانداران غیریهودی بواسطه مسیح و صلیب او به تمامی چیزهایی که از آن دور افتاده بودند یعنی خدا، امید، و برادران و خواهران یهودی آنها نزدیک شدند.

در اینجا خبر بسیار خوبی وجود دارد که پولس شرح داده است: اینکه صلیب مسیح می تواند شکاف گسترده بین یهودیان و غیریهودیان را التیام بخشد به این معنی است که تمام دشمنی ها و اختلافات ما می تواند در آنجا حل شود. این خبر خوب، از ما دعوت میکند تا در خصوص تقسیمبندیهایی که در زندگی خود ما و در کلیسا وجود دارد تامل کنیم و درباره قدرت صلیب برای تغییر آن بیندیشیم.

`عیسی از چه وضعیتی شما را نجات داده است؟ چرا اهمیت دارد که آنها را همیشه بیاد داشته باشید که در زمانی که شما را پیدا کرد در کجا بودید و اگر شما را پیدا نکرده بود در کجا می بودید؟`