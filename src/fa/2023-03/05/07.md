---
title:  اندیشه هایی فراتر
date:  28/07/2023
---

به دقت مقدمه زیر را مطالعه کنید که برای سؤالات بحث در زیر فهرست شده است:

پولس درافسسیان ۲: ۱۱ - ۲۲ ، در حالی که اثرگذاری های تکان دهنده صلیب را بر روابط انسانی توصیف می کند در چه زمینه خاصی سخن می گوید؟ او به روابط بین ایمانداران یهودی و غیر یهودی که با هم اعضای کلیسا را تشکیل می دهند، می پردازد. او نگرانی آشکاری را ابراز می کند که آنها موقعیت مشترک و مسالمت آمیز خود را به عنوان اعضای خانواده خدا درک می کنند و با آن زندگی می کنند (افسسیان ۲: ۱۹). با این حال، در متن نامه به طور کل، پولس به هدفی گسترده و دور از دسترس اشاره می کند.

مضمون او برنامه بزرگ و نهایی خدا برای متحد ساختن همه چیز در مسیح است (افسسیان ۱: ۹، ۱۰) و میدان دید او «هر خانوادهای در آسمان و بر زمین» را در بر می گیرد (افسسیان ۳: ۱۵).

مهمتر از همه، اتحاد اعضای کلیسا - موضوع خاصی که او در افسسیان ۲: ۱۱-۲۲ به آن می پردازد - خود هدف گسترده تری دارد که پولس در افسسیان ۳: ۱۰ آشکار می کند: «تا اکنون از طریق کلیسا حکمت گوناگون خدا بر ریاستها و قدرتهای جایهای آسمانی آشکار شود».

بواسطه بوجود آمدن اتحادی که مسیح بر روی صلیب به آن نائل گردید، ایمانداران باید نشان دهند که نقشه نهایی خدا برای متحد ساختن همه چیز در مسیح در شُرُف وقوع است. روابط آشتی جویانه آنها نشان دهنده برنامه خدا برای جهانی متحد در مسیح است. بنابراین مقتضی است که به افسسیان ۲: ۱۱-۲۲ نگاه کنیم، که کلیت آن برای اصول کتاب مقدسی برای موضوع مهم امروز در چارچوب رساله افسسیان تنظیم گردیده است، که روابط گروهی یا نژادی می باشد.

**سوالاتی برای بحث:**

`۱. در خصوص روابط  بین اقوام در افسسیان ۲: ۱۱-۲۲ چه اصول کتاب مقدسی ارائه شده است؟ چگونه این آیات شیوه ای مشخص و مسیح محور را در رابطه با موضوع چگونگی ارتباط اعضای یک گروه قومی با اعضای قومی دیگر ارائه می دهند؟`

`۲. با توجه به برنامه خدا برای آینده نژاد بشر (افسسیان ۱: ۹، ۱۰؛ افسسیان ۲: ۱۱-۲۲)، چقدر برای کلیسا مهم است که به مسائل داخلی خود و درگیری های بین نژادی رسیدگی کند؟`

`۳. چه مسائل بین گروههای قومی که اغلب ممکن است پنهان و نادیده گرفته شوند، در جامعه شما وجود دارد؟ چگونه ممکن است کلیسای شما نقش مثبتی در به انجام رساندن کاری که مسیح پیش از این بر روی صلیب انجام داده است، ایفا کند؟ چگونه می توانید در آن کار مشارکت داشته باشید؟`