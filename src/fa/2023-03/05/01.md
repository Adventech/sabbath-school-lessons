---
title:  'فدیۀ همگانی: صلیب و کلیسا'
date:  22/07/2023
---

### مطالعه این هفته
برای مطالعه این هفته بخوانید:  برای مطالعه این هفته بخوانید: افسسیان ۲: ۱۱ – ۲۲؛ رومیان ۳: ۳۱؛ رومیان ۷: ۱۲؛ اشعیا ۵۲: ۷؛ اشعیا ۵۷: ۱۹؛ یوحنا ۱۴: ۲۷؛ اول قرنتیان ۳: ۹ – ۱۷.

> <p>آیه حفظی</p>
> «امّا اکنون در مسیحْ عیسی، شما که زمانی دور بودید، بهواسطۀ خون مسیح نزدیک آورده شدهاید. زیرا او خودْ صلح ماست، که این دو گروه را یکی ساخته است. او دیوار جدایی را که در میان بود فروریخته»(افسسیان ۲: ۱۳ و ۱۴).

شما یک غیریهودی، یک یونانی هستید، که فراگرفته اید تا خدای یهودیان را گرامی بدارید. در واقع، شما پرستش خدایان بسیاری را رها کرده اید و خدای یگانه را پذیرفته اید. همانطور که از میان صحن های زیبا و ستونهای شیاردار معبد اورشلیم گام بر می دارید، نغمه های پرستش، شما را فرا می خواند تا او را حمد بگوئید. درست بعد از آن، خود را در می یابید که با یک سنگ بزرگ به ارتفاع یک و نیم متر مواجه هستید که مقابلتان قد علم کرده است. به فاصله هر سی سانتی متر پیامی به زبان لاتین و یونانی حکاکی شده است: «اجنبیان مجاز به ورود به دیوار و محوطه اطراف معبد نیستند. هر که از این دستور سرپیچی کند و دستگیر شود، باعث و مقصر مرگ خویش می باشد». آن لحظه است که حس میکنید که رانده شده اید، بیگانه خوانده شده و مورد تبعیض قرار گرفته اید.

پولس در افسسیان ۲: ۱۱ – ۲۲، صلیب مسیح را می بیند که منجر به تغییر شگرفی می شود، و چنین موانع و دیوارهایی را ویران می سازد. بطور عمودی، صلیب، اجنبی بودن را منحل می کند و بشر را با خدا آشتی می دهد. بطور افقی، بین مردم صلح و آشتی برقرار می سازد. صلیب دشمنی و خصومت را کنار زده و صلح را بین یهودیان و غیر یهودیان ایجاد نموده و آنان را یک انسان تازه می کند (افسسیان ۲: ۱۵). آنان با هم «یک معبد تازه می شوند تا بهصورت مسکنی [درآیند] که خدا بهواسطۀ روحش در آن ساکن است» (افسسیان ۲: ۲۲).

امروزه این حقیقت برای ما چه معنی می دهد؟