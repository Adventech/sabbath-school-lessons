---
title:  'آشتی: هدیه خدا از صلیب'
date:  24/07/2023
---

«زیرا او خودْ صلح ماست، که این دو گروه را یکی ساخته است. او دیوار جدایی را که در میان بود فروریخته. و دشمنی، یعنی شریعت را که شامل قوانین و مقررات بود، در بدن خود باطل کرده است، بدینقصد که از آن دو یک انسان نوین آفریده، صلح پدید آورد. و هر دو گروه را در یک بدن با خدا آشتی دهد، بهواسطۀ صلیب خود که بر آن دشمنی را کشت» (افسسیان ۲: ۱۴ – ۱۶).

`پولس چگونه صلیب و تأثیر کار مسیح را در هر یک از این قسمتها در افسسیان توصیف میکند؟ چگونه می خواهید آنچه پولس در مورد صلیب می گوید و چگونگی تغییر روابط ما را خلاصه کنید؟ (افسسیان ۱: ۷ – ۸؛ افسسیان ۴: ۳۲؛ افسسیان ۲: ۱۳ و ۱۴؛افسسیان ۲: ۱۶؛ افسسیان ۵: ۲ و ۲۵).`

در چارچوب آیات این هفته، افسسیان ۲: ۱۱ – ۲۲، صلیب سه چیز ارزشمند برای ایمانداران به ارمغان می آورد: (۱) غیریهودیان که از خدا و قوم او «دور» بوده اند، و حال «نزدیک آورده» شدند (افسسیان ۲: ۱۳)، تا هم پسران و دختران خدا بشوند و هم برادران و خواهران ایماندارانِ یهودی تبار باشند (افسسیان ۲: ۱۹)؛ (۲) «خصومت» (به زبان یونانی echthran دشمنی مرتبط با echthros دشمن) بین ایمانداران یهودی تبار و غیر یهودی از بین رفت (افسسیان ۲: ۱۶).

صلیب مسیح آنچه که بظاهر خصومت دایمی بود را بر می دارد، جنگی بین یهودیان و غیر یهودیان که دشمن قسم خورده بودند (افسسیان ۲: ۱۷)؛ (۳) صلح و آشتی جایگزین خصومت می شود،این هدف مسیح بود «تا هر دو گروه را در یک بدن با خدا آشتی دهد» (افسسیان ۲: ۱۶ را با کولسیان ۱: ۱۹ – ۲۲ را مقایسه کنید).

صلح و آشتی چگونه است؟ آشتی کردن چه حسی دارد؟ بیگانگی شدید بین یک مادر و دختر را تصور کنید، بیگانگی که در طی سالیان متمادی در آن ساکن شده اند. تصور کنید که این کینه در موجی از لطف و بخشش و اتحاد مجدد بین آن دو از بین برود. این آشتی است!

آشتی در لحظهای تجربه میشود که یکی از اعضای کلیسا هر موضوعی را که باعث جدایی و تفرقه می شود کنار میگذارد و عضو دیگر کلیسا را بهعنوان یک برادر یا خواهر محبوب خود میپذیرد. آشتی یک اصطلاح مکانیکی یا قانونی نیست، بلکه یک اصطلاح بین فردی است که به ترمیم روابط گسسته روی خوش نشان می دهد. پولس بخود جسارت می دهد تا کار قدرتمند مسیح بر روی صلیب را به عنوان تأثیری بر روابط نه تنها بین افراد، بلکه همچنین بین گروه های مردم به تصویر بکشد. او اینگونه به تصویر می کشد که صلح و آشتی به خصومت و دشمنی در زندگی ما یورش برده، اختلافات ما را از بین برده، درگیری های ما را حل و رابطه ای نو ایجاد کرده و به حُسن تفاهم می انجامد.

`به چه طریق هایی می توانید اصولی را به کار ببرید تا با شخص دیگری رفع خصومت کنید؟ چگونه این کار را انجام می دهید؟`