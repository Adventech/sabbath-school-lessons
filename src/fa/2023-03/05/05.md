---
title:  عیسی، واعظ صلح و آرامش
date:  26/07/2023
---

`پولس چگونه رسالت مسیح را در افسسیان ۲: ۱۷ و ۱۸ خلاصه می کند؟`

مفهوم آشتی [یا همان صلح و سلامتی] در رساله افسسیان از اهمیت ویژه ای برخوردار است  که شروع و خاتمه آن با برکات صلح و سلامتی همراه می باشد، « فیض و سلامتی از جانب پدر ما خدا و عیسی مسیح خداوند بر شما باد» (افسسیان ۱: ۲ را با افسسیان ۶: ۲۳ مقایسه کنید). پولس پیش از این در افسسیان ۲: ۱۱ – ۲۲ استدلال می کند که مسیح مجسم کننده صلح و سلامتی است «زیرا او خود صلح ماست» و صلیب او آنرا بوجود آورده است (افسسیان ۲: ۱۴ – ۱۶). مسیح نه تنها خصومت بین یهودیان و غیر یهودیان را از بین برده است (افسسیان ۲: ۱۴ و ۱۵) بلکه انسانیت تازه ای آفریده است که با رابطه صلح و آشتی مشخص شده است (افسسیان ۲: ۱۵ – ۱۷).

چنین صلحی تنها به معنی نبودن مناقشه و ستیز نمی باشد، بلکه با مفهوم عبری شالوم، تجربه سلامتی و کمال، هم در رابطه ما با خدا (رومیان ۵: ۱) و هم با دیگران طنین انداز است.

پولس چگونه شرکت جستن ایمانداران در به مشارکت گذاشتن پیام آشتی عیسی را به تصویر می کشد؟ افسسیان ۴: ۳ ؛ افسسیان ۶: ۱۴ و ۱۵ ؛ را با رومیان ۱۰: ۱۴ و ۱۵ ؛ افسسیان ۲: ۱۷ ۱- ۱۹ ؛ اشعیا ۵۲: ۷ ؛ اشعیا ۵۷: ۱۹ مقایسه کنید.

انجیل حاوی مثال هایی از عیسی به عنوان واعظ صلح و آرامش است. او در پیام های بدرود خود به حواریون وعده ای به آنها و ما می دهد، « برای شما آرامش بهجا میگذارم، آرامش خود را به شما می دهم»(یوحنا ۱۴: ۲۷) و اینگونه ختم می کند که «اینها را به شما گفتم تا در من آرامش داشته باشید. در دنیا برای شما زحمت خواهد بود؛ امّا دلْ قوی دارید، زیرا من بر دنیا غالب آمدهام» (یوحنا ۱۶: ۳۳). او پس از قیام خویش، زمانی که به حواریون ظاهر گردید، به تکرار به آنان گفت «سلام بر شما باد» (یوحنا ۲۰: ۱۹).

در افسسیان ۲: ۱۷ و ۱۸، پولس تاکید می ورزد که موعظه صلح و آشتی مسیح، ورای خدمت زمینی اوست از زمانی که رسالت خویش را آغاز کرد. او در زمان حال «موعظه صلح» کرده است هم به «دور» دست ها (ایمانداران غیریهودی قبل از اینکه به مسیح ایمان آورند و هم «نزدیک» ایمانداران یهودی تبار، (باافسسیان ۲: ۱۱-۱۳ مقایسه کنید). با پذیرش این اعلان، همه ایمانداران برکت عمیق را تجربه می کنند.

`چگونه میتوانیم یاد بگیریم که در عوض دعوا و ستیز، مبشران صلح باشیم؟ در حال حاضر، در چه موقعیت هایی می توانید به بهبود شرایط کمک کنید؟`