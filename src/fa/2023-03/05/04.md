---
title:  فروریختن دیوار جدائی
date:  25/07/2023
---

`پولس می گوید مسیح در قبال « شریعت را که شامل قوانین و مقررات بود» چه اقدامی کرد؟ چرا این اقدام را اتخاذ نمود؟ (افسسیان ۲: ۱۴ و ۱۵ را ببینید).`

احتمالاً پولس در اینجا به نرده یا حصاری اشاره می کند که صحن اسرائیل را در معبد هیرودیس احاطه کرده بود و تهدید به مرگ می کرد. پولس تصور می کند که این دیوار فرو می ریزد و به غیریهودیان اجازه داده می شود تا خدا را پرستش کنند (افسسیان ۲: ۱۸). پولس می گوید که هر دیواری از این قبیل توسط صلیب برداشته می شود. زیرا در آنجا می آموزیم که این دو گروه مردمی یعنی یهودیان و غیریهودیان، در واقع یکی هستند.

برخی اعتقاد دارند که افسسیان ۲: ۱۴ و ۱۵ می آموزد که ده فرمان از جمله فرمان سبت بواسطه صلیب «منسوخ» یا «کنار گذاشته» شده اند. با این وجود، پولس در افسسیان حرمت عمیقی برای ده فرمان به عنوان مرجعی برای شکل یافتن شاگردی مسیحی، به منصه ظهور می گذارد.

او فرمان پنجم را نقل می کند (افسسیان ۶: ۲ و ۳) و به فرمانهای دیگر پیوند می دهد (برای نمونه: فرمان هفتم، افسسیان ۵: ۳ – ۱۴ و ۲۱ – ۳۳؛  فرمان هشتم، افسسیان ۴: ۲۸؛ فرمان نهم، افسسیان ۴: ۲۵؛ فرمان دهم، افسسیان ۵: ۵). این مطلب با آنچه که پولس از قبل درخصوص احکام تصریح کرده بود همخوانی دارد (رومیان ۳: ۳۱ و رومیان ۷: ۱۲).

او به سوء استفاده از احکام می پردازد، لیکن خود احکام را تمجید نموده و تداوم آن را بدیهی می داند. از اینرو استفاده از این آیات برای منسوخ کردن ده فرمان، بخصوص با تحت الشعاع قرار دادن تمامی آیات دیگر در کتاب مقدس درباره همیشگی بودن احکام، در اینجا بطور واضح، سوء تعبیر از مقصود پولس بوده است.

در عوض، هرگونه بهره گیری از احکام برای ایجاد شکاف بین یهودیان و غیریهودیان و به ویژه برای محروم کردن غیریهودیان از مشارکت کامل در میان قوم خدا و دسترسی به پرستش، باعث تکفیر پولس و سوء استفاده از نیت الهی برای احکام خواهد بود.

«شریعت» در افسسیان ۲: ۱۴، ۱۵، همان جنبه های تشریفاتی احکام است که یهودیان را از غیر یهودیان جدا می کند، که در عبارت پیچیده پولس، «شریعت احکام که در فرایض بود» نشان داده شده، یا اینکه کل سیستم عهد عتیق از احکام است که مورد تفسیر و بزرگنمایی قرار گرفته است تا به عنوان اهرمی برای دور کردن یهودیان از غیریهودیان مورد سوء استفاده قرار گیرد.

`چه تنشهایی در میان ادونتیستهای روز هفتم یا در میان اعضای جوامع مسیحی دیگر وجود دارد و بایستی با آن مقابله و بر آن غلبه نمود؟ چرا باید محبت مشترک ما به مسیح برای غلبه بر این تنش ها کافی باشد؟`