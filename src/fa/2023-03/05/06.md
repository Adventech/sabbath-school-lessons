---
title:  کلیسا، معبد روح القدس
date:  27/07/2023
---

`پولس در افسسیان ۲: ۱۱-۲۲ از چه مثالهایی استفاده کرد تااتحاد بین یهودی تبارها و غیریهودیان را در کلیسا نشان دهد؟`

با مرور افسسیان ۲ بیاد می آوریم که آیات ۱ – ۱۰ می آموزد که ما در همبستگی و انسجام با مسیح زندگی می کنیم در حالی که آیات ۱۱ – ۲۲ تعلیم می دهد که ما در همبستگی با دیگران به عنوان بخشی از کلیسای او زندگی می کنیم.

مرگ مسیح هم منافع عمودی در ایجاد رابطه ما با خدا دارد (افسسیان ۲: ۱ – ۱۰) و هم افقی در استحکام رابطه ما با دیگران (افسسیان ۲: ۱۱ – ۲۲). عیسی از طریق صلیب تمامی چیزهایی را که ایمانداران غیر یهودی را از یهودیان جدا می سازد را ویران می سازد از جمله سوء استفاده از شریعت بخاطر اینکه فاصله بیشتر شود(افسسیان ۲: ۱۱ – ۱۸).

عیسی همچنین کلیسا را بنا می کند، معبدی شگفت انگیز و تازه که مرکب از ایمانداران است. غیریهودیان که زمانی از عبادت در جایگاه های مقدس معبد محروم شده بودند اینک به ایمانداران یهودی تبار ملحق می شوند تا معبد تازه ای بشوند. همه ما بخشی از کلیسای خدا می شویم «معبد مقدس در خداوند» (افسسیان ۲: ۱۹ – ۲۲) و امتیاز داریم تا در اتحاد و همبستگی با عیسی و برادران و خواهرانمان در مسیح زندگی کنیم.

`استفاده پولس از اصطلاح کلیسا به عنوان معبد در افسسیان ۲: ۱۹- ۲۲ چگونه با آیات فوق الذکر قابل قیاس است؟ اول قرنتیان ۳: ۹ – ۱۷؛ دوم قرنتیان ۶: ۱۴ – ۷: ۱؛ اول پطرس ۲: ۴ – ۸.`

پولس از استعاره کلیسا به عنوان معبد به عنوان تصویری عالی برای بحساب آوردن کامل غیریهودیان در کلیسا استفاده می کند. زمانی از عبادت در «صحن اسرائیل» در معبد منع شده بودند، اینک نه تنها به آنها دسترسی پیدا می کنند (افسسیان ۲:۱۸) بلکه خودشان به مصالحی برای بنای معبد تازه تبدیل شده اند که «مسکن روح خدا» می باشد (افسسیان ۲:۲۲).

نویسندگان عهد جدید از استعاره معبد برای تجسم تقدس کلیسا، نقش خدا در تأسیس و رشد کلیسا و همبستگی ایمانداران در کلیسا استفاده می کنند. این استعاره در ارتباط با زبان بیولوژیکی استفاده می شود (افسسیان ۲: ۲۱ [ترجمه قدیمی] را ببیند، جایی که معبد «رشد و نمو» می کند)، و اغلب بر روند ساختن تاکید می شود (افسسیان ۲: ۲۲ را ببینید، «و در او شما نیز با هم بنا می شوید»). به جای یک تصویر ساکن، کلیسا قادر است هویت خود را به عنوان «معبد خدای زنده» تصدیق کند (دوم قرنتیان ۶: ۱۶).