---
title:  عیسی، همه چیز، وکلیسایش
date:  13/07/2023
---

مسیحیان اولیه در مزمور ۱۱۰: ۱ نبوتی از تعالی یافتن عیسی را دیده بودند: «خداوند به خداوندگار من گفت: به دست راست من بنشین تا آنگاه که دشمنانت را کرسی زیر پایت سازم». آنها مزمور ۸ را هم به همین طریق خواندند، با این تایید که «همه چیز را زیر پاهایش نهادی»(مزمور ۸: ۶)، [در زیر] پاهای «پسر انسان» (مزمور ۸: ۴). در حالی که آنها باور کرده بودند که قدرتهای تاریکی در جایهای آسمانی بالای سرشان هستند و آنها را تهدید کرده اند که مقهور خود سازند، اما به این حقیقت دست یافتند که این قدرتها در زیر پای مسیح است.

توجه داشته باشید که پدر با «قرار دادن همه چیز زیر پای او [عیسی]»، « مقرر فرمود که او برای کلیسا سَر همه چیز باشد» (افسسیان ۱: ۲۲). (می توانید ترجمه های مختلف این آیه را مقایسه کنید).

در حالی که «همه چیز» یک اصطلاح جهانی و فراگیر است، پولس همچنان «قدرتها»ی ذکر شده در افسسیان ۱: ۲۱ را در ذهن خود دارد. همه چیز - از جمله قدرت های کائنات، ماوراء طبیعی و روحی - زیر پای مسیح و مطیع او هستند.

`اعتلای مسیح به عرش ملکوت، و حکومت او بر همه چیز در آسمان و زمین چه فایده ای برای کلیسای او دارد؟ افسسیان ۱: ۲۲ و ۲۳.`

خدا مسیح را بر تمام قدرت های اهریمنی پیروز ساخته است. کلیسا که در راستای مسیح تعریف و شناخته می شود و تمام نیازهایش توسط او تأمین می شود، خود پیروزی تضمین شده ای بر آن دشمنان است. قدرت خدا که در رستاخیز و تعالی و برتری او بر هر قدرت عرشی به نمایش گذاشته شده است، در کلیسا فعال شده است. خدا مسیحِ ظفر یافته را به کلیسا داده است، کلیسایی که چنان با او متحد شده است که بدن او خوانده می شود.

چگونه ما ایمانداران می توانیم مسیح متعال را بشناسیم و قدرت خدا را در زندگی خود تجربه کنیم؟ پولس به طور مستقیم به هیچ مکانیسم یا راهبردی که توسط آن این اتفاق می افتد اشاره نمی کند. با این حال، این واقعیت که این آیه بخشی از «شرح دعا» است، قابل تأمل است. پولس معتقد است که خداوند دعای او را اجابت خواهد کرد. او تأثیر تجلیل قدرت خدا را که در مسیح مکشوف شده است، در حضور خود خدا تأیید می کند و از آن درخواست می کند که در زندگی ایمانداران فعال باشد.

`تجربه خودتان از قدرت دعا چه بوده است؟ یعنی نه فقط اجابت دعا، بلکه دعا به طور کلی، و چگونه دعا ما را به خدا و قدرتی که در عیسی به ما داده شده نزدیکتر میکند؟`