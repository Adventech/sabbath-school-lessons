---
title:  قدرت عیسایِ متعال
date:  08/07/2023
---

### مطالعه این هفته
برای مطالعه این هفته بخوانید: ۱: ۱۵ – ۲۳؛ افسسیان ۳: ۱۴ – ۲۱؛ اول تسالونیکیان ۵: ۱۶ – ۱۸؛ تثنیه ۹: ۲۹؛ اول قرنتیان ۱۵: ۲۰ – ۲۲؛ مزمور ۱۱۰: ۱.

> <p>آیه حفظی</p>
> «و از قدرت بینهایت عظیم او نسبت به ما که ایمان داریم، آگاه شوید. این قدرت، برخاسته از عملِ نیروی مقتدر خداست که آن را در مسیح بهکار گرفت، آن هنگام که او را از مردگان برخیزانید و در جایهای آسمانی، بر دست راست خود نشانید» (افسسیان ۱: ۱۹، ۲۰).

اینگونه بنظر می رسد که بشر همواره بدنبال دست یافتن به قدرت بیشتر است. برای مثال کارخانه ماشین سازی دِوِل موتور،اولین نمونه ۱۶ سیلندری خودروی خود را با ظرفیت ۳/۱۲ لیتری که بیش از ۵۰۰۰ اسب بخار قدرت داشت به نمایش گذاشت. یا کامیونت دیگری را بنام پتربیلت در نظر بگیرید که دارای سه موتور جت ساخت پرت و ویتنی است. این کامیونت با قدرتی بالغ بر ۳۶۰۰۰ اسب بخار، یک چهارم مایل را در مدت ۵/۶ ثانیه طی کرده و به سرعت ۳۷۶ مایل در ساعت می رسد قبل از اینکه دو چتر نجات برای کاهش سرعت و ترمز باز شود.

در مقایسه، پولس دعا می کند که ایمانداران در افسس، که تحت وسوسه برای تحسین قدرت ها و خدایان گوناگون فرهنگ خود می باشند، از طریق روح القدس، قدرت شگرفی را تجربه کنند که خداوند در مسیح برای آنها مهیا می سازد. این قدرت الهی را نمی توان با اسب بخار یا جادو سنجید، بلکه در چهار رویداد تاریخ رستگاری و تغییر دهنده گیتی مشاهده شده است: (۱) قیام عیسی از مرگ؛ (۲) اعتلای او در بارگاه خدا; (۳) همه چیز تحت خدمت و اطاعت مسیح قرار می گیرد؛ (۴) مسیح به عنوان سر کلیسا به کلیسا داده می شود(افسسیان ۱: ۱۹-۲۳).

با در نظر گرفتن این چهار رویداد، ایمانداران به درک و تجربه ای از افق گستردۀ قدرتی نائل می آیند که خدا بکار میبرد.