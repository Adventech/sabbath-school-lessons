---
title:  مشارکت در قدرتِ قیام
date:  11/07/2023
---

در آیات باقی مانده از گزارش دعای پولس، افسسیان ۱: ۲۰-۲۳، پولس در مورد سومین عنوان بینش و شناخت، فراتر رفته و آنرا بسط می دهد و امیدوار است که روح القدس برای ایمانداران به ارمغان آورد: عظمت قدرت خدا، که او بخاطر آنها بکار می برد. او با اشاره به دو رویداد تاریخ رستگاری به عنوان نمونه های برتر قدرت خدا شروع می کند: (۱) رستاخیز عیسی از مردگان. (۲) اعتلای عیسی به تخت پادشاهی عرش (افسسیان ۱: ۲۰).

`قدرت خدا از طریق قیام عیسی از مرگ چگونه بیان شده است؟ افسسیان ۱: ۲۰؛اول قرنتیان ۱۵: ۲۰ – ۲۲؛ فیلیپیان ۳: ۸ – ۱۱؛ عبرانیان ۱۳: ۲۰ و ۲۱؛ اول پطرس ۱: ۳.`

قیام عیسی عقیده ای غیر قابل بحث در اعتقادات مسیحی می باشد (اول قرنتیان ۱۵: ۱۴ و ۱۷). این بخاطر مسیح قیام کرده است که ایماندارانِ وفادار در انتظار رستاخیز بزرگ در آینده برای زندگی ابدی در زمان بازگشت مسیح می باشند (اول قرنتیان ۱۵: ۲۰ – ۲۳). این بخاطر مسیح قیام کرده است که امروز برای تمامی برکات انجیل، از جمله حضور روح القدس در زندگیمان نگاه ما به اوست.

این اصطلاح که خدا «او [مسیح] را در دست راست خود نشانده است» از مزمور ۱۱۰: ۱ برگرفته شده است، آیه ای که بیشترین اقتباس و استناد را از عهد جدید داشته است (تمامی آیاتی که استناد گردیده بنظر از آن برگرفته شده است). تعالی مسیح در افسسیان از جایگاه والایی برخوردار است. ایمانداران «با او [عیسی مسیح] در جایهای آسمانی نشسته اند» (افسسیان ۲: ۶). علاوه بر این، پولس به معراج مسیح به عنوان پیش مقدمه ای برای محقق ساختن همه چیز و ارزانی داشتن عطایا به کلیسای وی اشاره می کند (افسسیان ۴: ۸ – ۱۱ را ببینید).

پولس در افسسیان ۴: ۸-۱۱ به ما هشدار می دهد که از در نظر گرفتن یک تصویر صرفی از مسیح که بر تخت پدر می باشداجتناب کنیم، بلکه «تصویر پویایی را از مسیح رفعت یافته ببینیم که توسط روح خود در تمام جهان پیش می رود، فتح می کند و پیروز می شود» - مرجع زیر:

— F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133.

از اینرو پولس، تعالی/تخت نشینی مسیح را صرفاً به عنوان نمونه ای از قدرت الهی ارائه شده به ایمانداران نمی بیند، بلکه آنرا به عنوان سرچشمه آن قدرت به تصویر می کشد.

`به چه طریقهایی به قدرت مسیح در زندگی خود نیاز دارید و چگونه می توانیم خودمان را در معرض آن قدرت قرار دهیم؟ چه کارهایی ممکن است مانع از دسترسی به قدرت او بشود؟`