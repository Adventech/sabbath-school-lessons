---
title:  مسیح، فرایِ تمامیه قدرتها
date:  12/07/2023
---

پولس از رفعت یافتن عیسی که اینک با پدر در عرش ملکوت نشسته است تجلیل می کند. پولس با تعریف از جایگاه مسیح در رابطه با پدر «که در دست راست او در جایهای آسمانی نشسته است»(افسسیان ۱: ۲۰)، به رابطه عیسی با «قدرتها» باز می گردد. عیسی که همسو با پدر است «بسیار فراتر» از همه آنهاست. (افسسیان ۱: ۲۱).

`اشاره پولس درباره اهریمن یا قدرتهای ارواح در افسسیان ۱: ۲۱  افسسیان ۲: ۲ و افسسیان ۶: ۱۲ را باهم مقایسه کنید. به نظر شما، چرا پولس اینقدر با دقت به این نیروها توجه می کند؟`

اعمال رسولان ۱۹: ۱۱-۲۰، با داستان هفت پسر اِسکیوا، نشان میدهد که افسس در زمان پولس، کانون ساحران و جادوگری بود. «ویژگی اصلی سحر و جادو در سراسر جهان هلنیستی، آگاهی از دنیای ارواح بود که تقریباً بر هر جنبه ای از زندگی تأثیر می گذاشت. هدف جادوگر تمایز و تشخیص بین ارواح مددرسان از ارواح مضر بود و نیز آموختن شیوه های مشخص برای شناخت اینکه ارواح از چه قدرتی برخوردارند و اقتدار نسبی آنان چقدر است. از طریق این دانش می شد ابزارهایی ساخت (با فرمول های گفتاری یا نوشتاری، طلسم ها و غیره) برای اِعمال نفوذ بر ارواح در راستای منافع فرد. با فرمول مناسب، میتوان بیماری ناشی از روح را درمان کرد، [یا] در مسابقه ارابهرانی پیروز شد».- مرجع زیر: —Clinton E. Arnold, Power and Magic: The Concept of Power in Ephesians, p. 18.

علاقه به نامگذاری خدایان و قدرتها در طلسمها یکی از ویژگیهای زندگی مذهبی در افسس و حتی امروزه است (اعمال رسولان ۱۹: ۱۳ را ببینید). پولس میخواهد رابطه بین مسیح و «قدرتها» را روشن کند: عیسای رفعت یافته «بسا فراتر از هر ریاست و قدرت و نیرو و حاکمیت» بود(افسسیان ۱: ۲۱).

او فقط برای اطمینان از اینکه مخاطبش میفهمد که هیچ قدرتی خارج از حاکمیت عیسی وجود ندارد، با کنایه به عمل  نام بردن از مجموع خدایان در طلسمها می افزاید: «فراتر از هر نامی که چه در این عصر و چه در عصر آینده ممکن است از آنِ کسی شود» (افسسیان ۱: ۲۱) پولس با چرخش از بُعد مکانی به بُعد زمانی، بر تاریخ شمولیِ نامحدود حاکمیت رفعت یافته عیسی تأکید می ورزد. فرمانروایی او بر تمام قدرتها «چه در این عصر و چه در عصر آینده» را شامل می شود (افسسیان ۱: ۲۱).

`برخی از مظاهر امروزی همین نیروهای اهریمنی چیست، و چگونه می توانیم اطمینان یابیم که در دام هیچ یک از آنها گرفتار نشویم؟`