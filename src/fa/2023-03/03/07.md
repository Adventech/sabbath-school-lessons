---
title:  اندیشه هایی فراتر
date:  14/07/2023
---

دو شرح زیر را از اعتلای مسیح را از نوشته های الن جی وایت بخوانید:

«زمانی که مسیح از دروازه های آسمانی گذشت، او در میان ستایش فرشتگان بر تخت سلطنت نشست. به محض اینکه این مراسم خاتمه یافت، روح القدس با شکوه تمام بر سر شاگردان نازل شد و مسیح براستی جلال یافت متناسب با جلالی که او همراه پدر از ازل داشت. اعطای روح القدس در پنطیکاست (عید پنجاهه) ابلاغیه آسمان بود مبنی بر اینکه انتصاب نجات دهنده کامل شد. مطابق با وعده اش او روح القدس را از آسمان برای پیروانش فرستاده بود مانند نشانی که بعنوان کاهن و پادشاه همه اختیارات در آسمان و بر روی زمین را دریافت نمود و یگانه برگزیده و مسح شده برای قومش شد» (صفحات ۳۸ و ۳۹).

«بازوان پدر، پسرش را در بر گرفت و کلامی داده شد، «همۀ فرشتگان خدا او را بپرستند» (عبرانیان ۱: ۶).

با شادی غیرقابل وصفی، حاکمان و ریاست ها و قدرت ها برتری سرور حیات را تصدیق می کنند. سپاه فرشتگان در برابر او سجده میکنند، در حالی که فریاد شادی همه صحنهای آسمان را پر میکند: «آن برۀ ذبح شده سزاوار قدرت و ثروت و حکمت و توانایی است، و سزاوار حرمت و جلال و ستایش» (مکاشفه ۵: ۱۲).

سرودهای پیروزی با موسیقی چنگ های فرشتگان در هم آمیخته شده بود، تا جایی که به نظر می رسد ملکوت سرشار از شادی و ستایش است. محبت پیروز شده است. گمشده پیدا شده است. در آسمان صداهای بلند میپیچد و ندا میدهد: «ستایش و حرمت، و جلال و قدرت، تا ابد از آنِ تختنشین و بره باد» (مکاشفه ۵: ۱۳). آرزوی اعصار، صفحات ۸۳۴ و ۸۳۵.

**سوالاتی برای بحث:**

`۱. به «اکنون» و «هنوز نه» در تعالی مسیح بیندیشید. با چه مفهومی عیسی در حال حاضر خداوند «همه چیز» است، با نیروهای اهریمنی مطیع او – یعنی «اکنون»؟ و به چه معنا سلطنت کامل او بر همه چیز منوط به آینده است «هنوز نه»؟ (اول قرنتیان ۱۵: ۲۴ – ۲۵ را ببینید).`

`۲. تا چه اندازه در پرتو مسیح که بر همه چیز حاکم است زندگی می کنید؟ یا تا چه حد تحت اقتدار این قدرت های دیگر سقوط کرده زندگی می کنید، که به هر حال اقتدارشان رو به زوال است؟ چگونه آنها را از هم تشخیص می دهید، و چگونه می توانید از نیروهای اهریمنی، گرچه قطعا شکست خورده اند، ولی هنوز در جهان ما هستند، دوری کنید؟`