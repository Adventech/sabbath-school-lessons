---
title:  دعا و شکرگزاری
date:  09/07/2023
---

پولس که با انگیزه گرفتن از خبری که ایمانداران در افسس در ایمان به عیسی و محبت نسبت به یکدیگر شکوفا شده اند (شاید اخباری که تیخیکوس به مشارکت گذاشته بود، افسسیان ۶: ۲۱، ۲۲)، به اطلاع آنان می رساند که چگونه برای آنها دعا می کند.

`دو دعای گزارش شده در کتاب افسسیان توسط پولس را با هم مقایسه کنید، افسسیان ۱: ۱۵ – ۲۳ و افسسیان ۳: ۱۴ – ۲۱. این دو گزارش چه مضامینی را به اشتراک می گذارند.`

گاهی اوقات لحن دعای کلیشه ای می تواند برای این چالش یا آن مشکل، کسل کننده و ملال آور باشد. دعاهای پولس در افسسیان نشان می دهد که شکرگزاری در عبادت مانند زبان مادری جاری می شود. ما همه برکات خدا را در نظر می گیریم و به خاطر آنها او را شکر می گوئیم. ما در پی این هستیم که حضور خدا را در شرایط سخت در محل کار خود احساس کنیم و او را به خاطر حضور متحول کننده اش در زندگیمان بستاییم. با تجلیل از فیض و قدرت عیسای رفعت یافته (افسسیان ۱: ۲۰-۲۳)، از وی بخاطر برکت دادن به کسانی که تحت تاثیرِ [ایمانِ] ما قرار دارند سپاسگزاریم. در اینجا راز کلیدی متحول کننده پولس این است: دعا کلید درگاه حمد و شکرگزاری.

پولس همچنین گفت که «از شکرگزاری برای وجود شما باز نایستادهام، بلکه پیوسته شما را در دعاهای خود یاد میکنم» (افسسیان ۱: ۱۶؛ همچنین فیلیپیان ۱: ۳ و ۴؛ اول تسالونیکیان ۱: ۲ و اول تسالونیکیان ۵: ۱۶ – ۱۸ را ببینید).

«باز نایستادن در دعا» (اول تسالونیکیان ۵: ۱۷) واقعا به چه معنی است؟ این تنها بدین معنی نیست که همیشه در حال زانو زدن در دعا در پیشگاه خدا باشیم. بلکه به روح خدا متبارک شویم و در مسیر زندگی با قلبهایی گشوده برای حضور و قدرت خدا گام برداشته و همیشه بهانه و علتی برای شکرگزاری از او داشته باشیم. این بدین معنی است که همیشه آماده ایم تا مسائل و مشکلات زندگی را به حضور خدا آورده تا در پستی و بلندی های زندگی از او مسئلت و مشورت جوئیم. یعنی اینکه از خدا دوری نکرده، بلکه با او در تعامل باشیم، زیرا در تعامل با اوست که دروازه هدایت الهی همواره برویمان گشوده می شود.

ما نیز اغلب، دعا را امری مطلوب و پسندیده می دانیم، که برای شاگردیِ مسیح بایستی در زمان مناسب انجام شود. پولس دیدگاه متفاوتی را به تصویر می کشد. پولس وظیفه دعا کردن برای ایماندارانِ افسس را امری جدی تلقی می کند و این کار را هم با شکرگزاری (افسسیان ۱: ۱۶؛ مقایسه افسسیان ۱: ۳-۱۴) و هم برای شفاعت برای آنها انجام می دهد (افسسیان ۱: ۱۷-۲۳) ؛ را با افسسیان ۳: ۱۴-۲۱ مقایسه کنید). برای او، دعا یک وظیفه اساسی و محوری برای ایمان مسیحی است. این آیات یک فراخوانِ ترغیب کننده برای دعاست، فراخوانی برای هر یک از ما تا در راستای همان تعهدی که پولس داشت خدمتِ «بشارتِ دعا» خود را مورد توجه قرار دهیم.

`چرا اهمیت دارد که همیشه در دعا از چیزهایی که باید شاکر آنها باشیم، خدا را شکر و سپاس گوئیم؟`