---
title:  اندرز به همسران مسیحی
date:  27/08/2023
---

پولس با آیه ۲۱ باب ۵ افسسیان بحث خود را آغاز می کند که همچون لولایی عمل می کند، و افسسیان ۵: ۱ – ۲۰ را به افسسیان ۵: ۲۲ – ۳۳ وصل می کند و بموجب آن از این موضوع حمایت می کند که اعضای کلیسا تابع و تسلیم یکدیگر باشند(مرقس ۱۰: ۴۲ – ۴۵، رومیان ۱۲: ۱۰، فیلیپیان ۲: ۳ و ۴ را با هم مقایسه کنید).

`وقتی پولس اعضای کلیسا را ترغیب می کند که از یکدیگر اطاعت کنند، منظورش چیست؟ چگونه می توانیم این ایده را درک کنیم؟ افسسیان ۵: ۲۱.`

پولس همچنین از همسران مسیحی می خواهد تا «تسلیم شوهران خود باشید، همانگونه که تسلیم خداوند هستید» (افسسیان ۵: ۲۲) و روشن می کند که او در خصوص تسلیم بودن همسران به شوهرانشان بحث می کند (اول پطرس ۳: ۱ و ۵ را ببینید). وقتی که پولس می گوید که همسران باید به همان گونه تسلیم خدا باشند، آیا او منظورش این است که شوهر برای همسر نقش مسیح را دارد؛ یا در عوض منظور او این است که مسیح باید اوج تمرکز واقعی و تسلیم بودن او باشد؟

با نگاه به افسسیان ۶: ۷، جایی که از غلامان خواسته شده تا «با شور و شوق خدمت کنید، چنانکه گویی خداوند را خدمت میکنید نه انسان را» و در کولسیان ۳: ۱۸ جایی که از همسران خواسته شده تا تسلیم شوهرانشان باشند چنانکه تسلیم خداوند هستند، دیدگاه آخر ارجح است. همسران ایماندارانی هستند که در نهایت بایستی حرمت دادن به مسیح را ارجح بر شوهرانشان بشمارند.

هم در کولسیان و هم در افسسیان، مسیح و تنها مسیح، به عنوان راس کلیسا تشخیص داده شده است و کلیسا بدن اوست (افسسیان ۱: ۲۲؛ افسسیان ۵: ۲۳؛ کولسیان ۱: ۱۸): «زیرا شوهرْ سَرِ زن است، چنان که مسیح نیز سَرِ کلیسا، بدن خویش، و نجاتدهندۀ آن است»(افسسیان ۵: ۲۳). با قرینه سازی، شوهر «سر همسرش می باشد»(افسسیان ۵: ۲۳) و وفاداری کلیسا به مسیح به عنوان الگویی برای وفاداری زن نسبت به شوهرش می باشد. این آیه ازدواجی عاشقانه و دلسوزانه را به تصویر می کشد و نه ازدواجی که غیرمعمولی است. این آیه نباید به گونه ای تفسیر شود که هرگونه سوء رفتار خانگی در آن مجاز باشد.

`در پرتو آنچه که اینک خواندیم چرا اندرز زیر برای بخاطر سپردن از اهمیت زیادی برخوردار است؟ اگر رفتار شوهری «با تندخویی، خشونت، قلدری، خودخواهی، سختگیری و غیر قابل تحمل باشد، هرگز نباید این کلام بر زبان رانده شود که شوهر راس زن است و زن باید در همه چیز تسلیم او باشد. زیرا او خداوند نیست، او به معنای واقعی کلمه شوهر نیست».- الن جی وایت، خانهٔ ادونتیستی، صفحه ۱۱۷.`