---
title:  همسرانتان را دوست بدارید
date:  30/08/2023
---

`پولس از چه استدلالهای تازه ای استفاده می کند تا شوهران را تشویق کند که نسبت به همسران خود رفتار لطیف عاشقانه اتخاذ کنند؟ افسسیان ۵: ۲۸ – ۳۰.`

قواعد پولس برای خانه های مسیحی (افسسیان ۵: ۲۱ – ۶: ۹) زمینه اجتماعی چالش برانگیزی را علنی می کند. در افسسیان ۵: ۲۸ – ۳۰، پولس شوهرانی را مورد خطاب قرار می دهد که اغلب مواقع از الگوی زمان پیروی می کردند و تصمیم می گرفتند تا از بدن خود نفرت داشته باشند(افسسیان ۲۸ و ۲۹ را ببینید)یعنی اینکه که همسران خود را مورد سوء رفتار قرار داده و کتک می زدند.

در فرهنگ یونانی – رومی ایام پولس، قدرت رسمی «پدر خانواده» (به زبان لاتین familias pater) بسیار وسیع بود. او می توانست همسر، فرزندان و غلامان خود را به شدت تنبیه یا حتی آنها را به قتل برساند و از حقوق قانونی خود برخوردار باشد (گرچه اجرای چنین اختیاری به شیوه های افراطی به طور فزاینده ای توسط افکار عمومی محدود و تقبیح شده بود).

پولس در افسسیان ۵: ۲۵ – ۲۷، به جزئیاتِ الگویِ غاییِ محبت پرداخته است، محبت مسیح برای کلیسا، الگویی بشدت متفاوت از آنچه که متداول بود را برای شوهران ارائه می کند.

حال پیش از طرح مقدمات بحثی تازه، او بار دیگر به آن الگوی عالی اشاره کرده، از شوهران مسیحی می خواهد تا به همان طریقی که عیسی خود را برای عروس خویش یعنی کلیسا فدا کرد عمل کنند و به هر نوع نیاز او توجه کنند(افسسیان ۵: ۲۵ – ۲۷). پولس شوهران مسیحی را به چالش می کشد تا از عمل کردن به رسوم فرهنگی زمان خود که از آنها انتظار می رفت دست کشیده و در پی تطبیق دادن شیوه عملکرد خود با محبت مشفقانه مسیح باشند.

پولس در افسسیان ۵: ۲۸ – ۳۰ شالوده جدیدی را برای حمایت از محبت شوهران مسیحی نسبت به همسرانشان اضافه می کند: حُبّ خویشتن یا خویش نوازی. پولس یک قاعده کلی را ارائه می دهد: «هرگز کسی از بدن خود نفرت نداشته است» (دست کم بدیهی است که کسی اینگونه فکر نمی کند).

شوهران به خود لطمه نمی زنند یا بدن خود را کتک نمی زنند. در عوض با عشق و علاقه از آن مراقبت می کند.(افسسیان ۵: ۲۹). پولس با فرمان نهی از خشونت و تندی بر علیه همسران مسیحی،از شوهران مسیحی می خواهد تا خود را با همسرانشان برابر ببینند. پولس استدلال می کند که شما آنقدر با همسر خود یکی هستید که صدمه زدن به زن کمتر از خودآزاری نیست و اکثر افرادی که از عقل سلیم برخوردارند به چنین عملی مبادرت نمی ورزند.

با عطف به الگوی مسیح، پولس استدلال می کند که مسیح خودش چنین مراقبت دلسوزانه ای را برای ارج و گرامی داشتن ایماندارانی که اعضای بدن او هستند اعمال می کند(افسسیان ۵: ۲۹ و ۳۰). پولس می گوید که برای همسر خود الگوی رفتاری باشید و به همان طریقی که با خود رفتار می کنید و نهایتا به طریقی که مسیح با شما رفتار می کند، عمل کنید.

`پولس به الگوی رفتاری برای همسران و شوهران اشاره می کند. از مسیح درباره محبت ورزیدن به افرادی که در حلقه خانوادگی شما هستند، چه می آموزید؟`