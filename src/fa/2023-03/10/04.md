---
title:  'کلیسا به عنوان عروس مسیح: قسمت ۲'
date:  29/08/2023
---

`پولس چگونه از عوامل ازدواج کهن بهره می گیرد تا مسیحیان قرنتس را جذب کند؟ (دوم قرنتیان ۱۱: ۱ – ۴).`

پولس با استفاده از یکی از آخرین عوامل ازدواج کهن در افسسیان ۵: ۲۵ – ۲۷، مسیح را به عنوان فردی به تصویر می کشد که: (۶) عروس را (به خودش) تقدیم می کند. در ایام کهن عروس توسط پدرش یا یکی از اعضای بزرگ خانواده به داماد سپرده می شد.

و هیچ وقت توسط داماد مشایعت نمی شد! در اینجا پولس اینگونه می انگارد که عیسی کلیسا را به عنوان عروس به خود تقدیم می کند.

پولس از رسوم و قواعد ازدواج بهره می گیرد تا رابطه مسیح را با کلیسا در الگوی توالی زمانی به نمایش بگذارد: ۱. بله برون یا خواستگاری. مسیح خود را برای کلیسا (به عنوان شیربهای عروس) تقدیم کرد و نامزد او شد(افسسیان ۵: ۲۵).

۲. آماده شدن برای مراسم ازدواج. توجه داماد در تلاش های کنونی او برای تطهیر و پاکسازی عروس ادامه دارد (افسسیان ۵: ۲۶).

۳. مراسم ازدواج. توجهات کنونی مسیح به جلوه گری عروس در ازدواج است(افسسیان ۵: ۲۷). این آخرین بخش مربوط به جشن ازدواج عظیم او در بازگشت اوست زمانی که مسیح، داماد، خواهد آمد تا کلیسا را به عنوان عروس مطالبه نموده و به خود تقدیم کند(افسسیان ۵: ۲۷  را با دوم قرنتیان ۱۱: ۱ و ۲ ؛ کولسیان ۱: ۲۱ – ۲۳ و ۲۸ مقایسه کنید).

مراسم ازدواج های عهد کهن اغلب با حرکت دسته جمعی آغاز می شد(متی ۲۵: ۱ – ۱۳ را ببینید). داماد و همراهانش در خانه داماد یا در خانه جدید داماد جمع شده و مراسم باشکوه آغاز می شد. جمعیت با مشعل روشن و همراه با موسیقی شاد و طرب انگیز و شادی افزا به سمت خانه پدر عروس حرکت می کردند. آنها عروس را از آنجا تحویل گرفته به همراه خود در مسیر، زن و شوهر را به خانه جدیدشان مشایعت می کردند، جایی که مهمانان در یک جشن یک هفته ای مستقر می شدند و مراسم عروسی به اوج خود می رسید، زمانی که عروس به داماد تقدیم می شد.

وقتی که پولس مسیح را به تصویر می کشد که کلیسا را به خودش تقدیم می کند، او به این راهپیمایی با شکوه و به لحظه تقدیم عروس اشاره می کند. با چنین کاری او فیلمی مهیج از بازگشت مسیح را بعنوان مراسم ازدواج آینده به نمایش می گذارد، زمانی که نامزدی طولانی مدت بین مسیح و کلیسایش به سر آمده و پیوند ازدواج آنها جشن گرفته می شود.

`از این همه تصویرسازی های مثبت، شاد و امیدوارکننده چه پیامی برای خود می گیریم؟`