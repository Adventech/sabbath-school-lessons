---
title:  مدل ازدواج «یک جسم»
date:  31/08/2023
---

`روایت خلقت را در کتاب پیدایش ۲: ۱۵ – ۲۵ مطالعه کنید. در این داستان چه اتفاقی می افتد، قبل از اینکه بیانیه ای برای شوهر و همسر صادر شود که آنها «یک تن» هستند؟ (پیدایش ۲: ۲۴)`

کلید کاربردی اندرز پولس به همسران و شوهران در پیدایش ۲: ۲۴ رصد می شود که(در افسسیان ۵: ۳۱) به اوج خود می رسد.

پولس در حالی که بر داستان خلقت کتاب پیدایش غور می کند، نیازهای جامعه مسیحی و سلامت روابط خانوادگی در بین آنان را مورد توجه قرار می دهد. او در پیدایش ۲: ۲۴ پیامی را می شنود که در طی اعصار طنین انداخته است. به تدبیر الهی، ازدواج بدین منظور بوده تا رابطه «یک تن» وجود داشته باشد، اتحاد زناشویی که در وحدت احساسی و روحانی بازتاب یافته است و وحدت احساسی و روحانی به روابط زناشویی معنا می بخشد.

توجه داشته باشید که پولس با انتخاب پیدایش ۲: ۲۴ بیانیه ای را در ارتباط با ازدواج انتخاب می کند که قبل از سقوط [آدم و حوا] برقرار بود و آن را در روابط بین شوهران و همسران مسیحی بکار می برد.

علی الخصوص در دنیای پسا سقوط ما، سوء رفتار در روابط زناشویی بین زن و مرد، این ایده را متبادر می سازد که اتحاد جنسی دلالت بر مطیع و مقهور بودن زن دارد.

پولس استدلال می کند که روابط زناشویی آنگونه که در پیدایش انعکاس یافته، تحت انقیاد بودن نیست بلکه اتحاد است. این مطلب تسلط مرد را نمادین یا واقعی نمی کند بلکه اتحاد شوهر و همسر را بیان می کند تا این حد که آنها «یک تن» هستند. می توانیم به افسسیان ۵: ۲۱ – ۳۳ و پیدایش ۲: ۲۴ نگاه کنیم و بعد بدنبال الهیات ازدواج و رابطه زناشویی، وارونگی فرهنگی و اصلاحگری باشیم.

پولس در همین زمینه در آیه بعدی از «سِرّ عظیم» (افسسیان ۵: ۳۲ – ترجمه قدیم) سخن به میان می آورد. این مطلب دو جهت از استعاره دوگانه پولس را شامل می شود که در خصوص آن بحث می کند: ازدواج مسیحی در پرتو نور رابطه مسیح با کلیسایش قابل درک است(افسسیان ۵: ۳۲) و رابطه مسیح با کلیسایش در پرتو نور ازدواج مسیح قابل فهم است(افسسیان ۵: ۳۲).

مساوات در ازدواج مسیحی را می توان با رابطه مسیح و کلیسایش قیاس نمود. علاوه بر این با کنکاشِ رابطه مسیح و کلیسا از طریق لنزهای ازدواج مسیحی که از دلسوزی و مراقبت برخوردار باشد، ایمانداران به وضوح تازه ای درخصوص رابطه مشترک خود با مسیح نائل می شوند.

`افسسیان ۵: ۳۳ به چه طریقهایی به عنوان خلاصه ای اجمالی از اندرز پولس در افسسیان ۵: ۲۱ – ۳۲ عمل می کند؟ اگر متاهل هستید، چگونه می توانید در پی محقق ساختنِ بیشترِ این اصول در ازدواجتان باشید؟`