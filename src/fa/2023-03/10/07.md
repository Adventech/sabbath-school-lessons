---
title:  اندیشه هایی فراتر
date:  01/09/2023
---

فصل «مسئولیت های زندگی در تاهل»، از کتاب شهادتهایی برای کلیسا، جلد ۷، صفحات ۴۵ – ۵۰ و همچنین فصل «وظایف و تعهدات متقابل» از کتاب خانهٔ ادونتیستی، صفحات ۱۱۴ – ۱۲۰، از نوشته های الن جی وایت را بخوانید.

الن جی وایت بطور مستمر شریکان زندگی را ترغیب می کند تا از تلاش برای کنترل یکدیگر دست بر دارند: «سعی نکنید تا یکدیگر را تسلیم خواسته های خود کنید. شما نمی توانید چنین کنید و عشق و محبت را نسبت به هم حفظ کنید. مهربان، صبور، بردبار، با ملاحظه و مودب باشید». – خانهٔ ادونتیستی، صفحه ۱۱۸.

او مستقیما به تفسیر و کاربرد کولسیان ۳: ۱۸ (و افسسیان ۵: ۲۲ – ۲۴ اشاره می کند): «سوالی که اغلب پرسیده می شود، «آیا همسران نمی توانند از خود اراده ای داشته باشند؟» کتاب مقدس بطور صریح بیان می کند که شوهر سر خانواده است.

«ای زنان، تسلیم شوهران خود باشید». اگر این دستور در اینجا ختم شود می توانیم بگوئیم که زنان از جایگاه خوبی برخوردار نیستند... بسیاری از شوهران کلام را بطور مقطعی می خوانند، «همسران تسلیم شوهران باشید»، ولی آخر همان دستور را هم باید بخوانیم که می گوید، « چنانکه در خداوند شایسته است» (کولسیان ۳: ۱۸). خدا ملزم می دارد که همسر بیش از پیش خداترس بوده و او را جلال دهد.

«تسلیم بودن در کل تنها باید در برابر خداوند عیسی مسیح باشد که او را به عنوان فرزند خود با هزینه بیکران زندگی خود خریداری کرده .... تنها یک نفر هست که در مرتبه والاتری از شوهر نسبت به زن ایستاده؛ که رهایی دهنده اوست و تسلیم بودن زن به شوهرش باید آنگونه باشد که خداوند مطرح نموده - «چنانکه در خداوند شایسته است». – خانهٔ ادونتیستی، صفحات ۱۱۵ و ۱۱۶.

**سوالاتی برای بحث:**

`۱. تصور کنید که فردی بحث می کند که افسسیان ۵: ۲۱ – ۲۳ آیه ای از مد افتاده است که بیش از این روابط مسیحی را مورد خطاب قرار نمی دهد از آنجا که مدلی از ازدواج را تحمیل می کند که بر اقتدار و تسلط شوهر تمرکز دارد. چگونه به این مطلب واکنش نشان می دهید؟ چه عواملی از این آیه می تواند به پاسخ شما کمک کند؟`

`۲. اندرز پولس در افسسیان ۵: ۲۱ – ۳۳ چگونه می تواند برای افرادی کلید حل مشکل باشد که خود را در چالش و مشکلات سخت روابط زناشویی گرفتار می یابند؟`

`۳. برخی از مسیحیان مشاجره می کنند که داستان خلقت در پیدایش باب های ۱ و ۲ صرفا یک استعاره تشبیهی است و اینکه به آنچه که به واقع اتفاق افتاده نزدیک نیست که میلیاردها سال از تکامل می گذرد. استفاده پولس از داستان در مورد اینکه چقدر به معنای واقعی کلمه آن داستان را پذیرفته است، چه چیزی به ما می آموزد؟`

`۴. بر روی مفهوم و محتوای اصطلاح «یک تن» بیشتر تامل کنید. این عبارت چگونه به ما کمک می کند تا تقدس ازدواج را بهتر درک کنیم و چرا زوج های متاهل باید هر کاری که ممکن است برای حفظ این تقدس انجام دهند؟`