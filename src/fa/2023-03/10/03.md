---
title:  'کلیسا به عنوان عروس مسیح: قسمت ۱'
date:  28/08/2023
---

`افسسیان ۵: ۲۵ – ۲۷ و ۲۹ را با داستان بچه سر راهی حزقیال ۱۶: ۱ – ۱۴ مقایسه کنید. پولس کدام یک از جزئیات داستان را در نوشته های خود بازتاب می دهد؟`

همانطور که پولس، در افسسیان ۵: ۲۵-۲۷، ۲۹، استعاره عروسی-ازدواج خود را از کلیسا و رابطه آن با مسیح شکل می دهد، او خلاقانه از آداب و رسوم و نقش های یک عروسی دوره کهن استفاده می کند. در رابطه با کلیسا به عنوان عروس، مسیح داماد الهی است که:

(۱) کلیسا را به عنوان عروس دوست می دارد(افسسیان ۵: ۲۵). ما هرگز نباید فراموش کنیم که عیسی، دل به ما سپرده است. او ما را دوست می دارد!

(۲) او خود را به عنوان شیربهای ما ارزانی نموده است. در چارچوب زمانی تمهیدات ازدواج کهن، داماد بایستی شیربهای عروس را می پرداخت که معمولا مبلغی پول و چیزهای ارزشمند بود، آنقدر بزرگ که اقتصاد روستاهای کهن وابسته به آن رسم بود. در تجسم و در صلیب، او خود را به عنوان شیربهای عروس ارزانی نمود.

(۳) حمام عروس. آماده کردن عروس بخش مهمی از مراسم ازدواج عهد کهن بود. همانطور که امروز نیز چنین است ساقدوش های عروس و خویشاوندان مونث عروس او را برای مراسم آماده می کردند. گرچه پولس داماد الهی را به عنوان کسی معرفی کرده که عروس خود را برای ازدواج آماده می سازد! او آن کسی است که عروس را «با آب غسل» تطهیر و تمیز می نامید (افسسیان ۵: ۲۶) که احتمالا اشاره به تعمید می کند.

(۴) از کلام وعده سخن می گوید. این تطهیر «با کلام خدا» انجام شده است(افسسیان ۵: ۲۶) که به کلام وعده ای اشاره می کند که داماد الهی با عروس خود سخن می گوید که شاید در زمینه بله برون و نامزدی باشد (افسسیان ۱: ۳ – ۱۴ را با افسسیان ۲: ۱ – ۱۰ مقایسه کرده و به وعده های خدا به ایمانداران در زمان ایمان آوردن آنها توجه کنید).

بله برون، نسخه ایام کهن برای نامزدی عصر جدید است ولی مجموعه ای از مباحثات جدی تری بوده است که شامل نوشتن موافقت نامه درباره شیربها (از سوی شوهر) و جهیزیه بود (کالاهایی که عروس از سوی خانواده خود برای ازدواج می آورد).

(۵) آماده ساختن و آراسته کردن عروس. وقتی که سرانجام عروس به داماد خود نشان داده می شد او بطور حیرت انگیزی زیبا بود و با جلوه ای بی عیب و نقص ظاهر می شد(افسسیان ۲۷). مسیح نه تنها عروس را می شوید؛ او را آماده و آراسته نیز می کند.

`آیات بالا چگونه کمک می کند تا حس مسیح را در باره خودمان درک کنیم؟ چرا باید چنین امری را بسیار تسلی بخش بدانیم؟`