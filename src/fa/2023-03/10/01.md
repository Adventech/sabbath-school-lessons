---
title:  'شوهران و همسران: باهم بر صلیب'
date:  26/08/2023
---

### مطالعه این هفته
برای مطالعه این هفته بخوانید: افسسیان ۵: ۲۱ – ۳۳؛ فیلیپیان ۲: ۳ و ۴؛ حزقیال ۱۶: ۱ – ۱۴؛ دوم قرنتیان ۱۱: ۱ – ۴؛ پیدایش ۲: ۱۵ – ۲۵.

> <p>آیه حفظی</p>
>  «ای شوهران، زنان خود را محبت کنید، آنگونه که مسیح نیز کلیسا را محبت کرد و جان خویش را فدای آن نمود. تا آن را به آبِ کلام بشوید و اینگونه کلیسا را طاهر ساخته، تقدیس نماید. و کلیسایی درخشان را نزد خود حاضر سازد که هیچ لک و چین و نقصی دیگر نداشته، بلکه مقدّس و بیعیب باشد» (افسسیان ۵: ۲۵ – ۲۷).

پولس، افسسیان ۵: ۲۱ – ۳۳ را بر مبنای ایده تسلیم بودنِ ایمانداران به یکدیگر تدوین نموده (افسسیان ۵: ۲۱)؛ سپس به همسران (افسسیان ۵: ۲۲ – ۲۴) و شوهران مسیحی (افسسیان ۵: ۳۳) اندرز می دهد.

در این اندرز امروز، دانش آموزانِ کتاب مقدس می توانند صدای مسیحِ قیام کرده را بشنوند که در خصوص روابط ما سخن می گوید. وقتی با وضعیت فعلی خود، افسسیان ۵: ۲۱ -۶: ۹ را به عنوان شیوه ای تلقی کنیم که پولس آن را موضوع بزرگ نامه خود قرار داده تا شیوه ای عملی برای اتحاد و یکپارچگی در کلیسا ارائه دهد، متوجه می شویم که برای خانواده مسیحی تدوین گردیده اند.

او با انتقادی شدید از ساختارهای اجتماعیِ معیوبِ بشریتِ کهنه (افسسیان ۴: ۲۲ را ببینید)، از این شادمان است که انسان جدیدی نیز خلق شده اند(به افسسیان ۲: ۱۵) که همچون مرواریدی در گستره صدف بشریت، با ساختار اجتماعی معیوب قرار گرفته اند.

ایمانداران از میان این ساختارها، روح القدس را (افسسیان ۲: ۲۲  افسسیان ۳: ۱۶؛ افسسیان ۵: ۱۸ – ۲۱؛ افسسیان ۶: ۱۷ و ۱۸)که قدرت تازه ای است نشان می دهند و الگوی اخلاقی تازه ای از مسیح (افسسیان ۴: ۱۳ و ۱۵ و ۲۰ – ۲۴ و ۳۲؛افسسیان ۵: ۲ و ۱۰ و ۱۷ و ۲۱ – ۳۳)را در معرض نمایش قرار می دهند که به محقق شدن برنامه نهایی خدا برای امت خود و دنیا اشاره می کند.