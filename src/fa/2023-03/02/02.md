---
title:  برگزیده و پذیرفته شده در مسیح
date:  02/07/2023
---

یک یادداشت سپاسگزاری معمولا شامل شرحی از هدیه یا هدایایی است که دریافت شده است. پولس فهرستی طولانی از هدایا را در افسسیان ۱: ۳ – ۱۴ درج نموده است، در حینی که خدا را بخاطر برکات انجیل شکر می گوید.

پولس خدا را برای این واقعیت شکر می کند «که ما را در مسیح به هر برکت روحانی در جایهای آسمانی مبارک ساخته است» (افسسیان ۱: ۳). اینکه برکات، روحانی هستند (به زبان یونانی pneumatikos) نشان می دهدکه از طریق روح pnuma می آیند، خاتمه نامه پولس با دعا و برکت دادن اشاره به این دارد که از کار روح القدس در زندگی ایمانداران تجلیل می کند (افسسیان ۱: ۱۳ و ۱۴).

افسسیان ۱: ۳ – ۶ حاوی لحن الهام بخش در مورد این  که خدا در مسیح چگونه به ما می نگرد،است. پیش از خلقت جهان، خدا ما را در مسیح برگزید و تعین نمود که ما باید در حضور او مقدس و بی عیب باشیم (افسسیان ۱: ۴ را با افسسیان ۵: ۲۷ مقایسه کنید) به عنوان پسران و دخترانی گرانمایه، هم به موجب خلقت و هم رستگار شده در مسیح (افسسیان ۱: ۵). از زمانی که خورشید شروع به تابیدن می کند، این راهبرد و خط مشی او بوده است که ما بواسطه «آن محبوب [خدا] پذیرفته شده ایم» (افسسیان ۱: ۶). بطور خلاصه، این هدف خدا بوده است تا ما رستگار شویم. ما رستگاری را تنها با انتخابهای گناه آلود خود از دست می دهیم.

`عبارت «در جایهای آسمانی» در افسسیان (تنها جایی که در عهد جدید بکار رفته است) به چه معنی است؟ کاربردهای عبارت را مطالعه کنید. (افسسیان ۱: ۳ و ۲۰؛ افسسیان ۲: ۶؛ افسسیان ۳: ۱۰؛ افسسیان ۶: ۱۲ را با استفاده «در آسمان» افسسیان ۳: ۱۵؛ افسسیان ۴: ۱۰؛ افسسیان ۶: ۹ مقایسه کنید).`

افسسیان در عبارتهای «جایهای آسمانی» و «در آسمان» یا «آسمانها» به ملکوت آسمانی اشاره می کند که سکونتگاه خداست (افسسیان ۱: ۳؛ افسسیان ۶: ۹)، به مکان قدرتهای روحانی (افسسیان ۱: ۱۰ و ۲۰ و ۲۱؛ افسسیان ۳: ۱۰ و ۱۵؛ افسسیان ۶: ۱۲)؛ و به مکان رفعت یافتن مسیح در دست راست پدر (افسسیان ۱: ۲۰) اشاره می کند.

ایمانداران به این «جایهای آسمانی» در زمان حاضر دسترسی دارند، به عنوان قلمروی که از طریق مسیح آن برکات روحانی ارزانی می شود (افسسیان ۱: ۳؛ افسسیان ۲: ۶). گرچه «جایهای آسمانی» به مکان برکت برای ایمانداران تبدیل شده است، آنها همچنان نبردگاهِ قوای اهریمنی هستند که با خداوندیِ مسیح در ستیز هستند (افسسیان ۳: ۱۰؛ افسسیان ۶: ۱۲).

`بر روی افسسیان ۱: ۴ تامل کنید که می گوید که ما «پیش از پیدایش جهان» در مسیح برگزیده شده ایم. این به چه معنی است؟ این مطلب چگونه برای ما آشکار می کند که خدا ما را دوست می دارد و اشتیاق دارد تا نجات یابیم؟`