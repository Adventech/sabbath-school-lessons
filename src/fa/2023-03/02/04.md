---
title:  برنامه عظیم و مسیح محورِ خدا
date:  04/07/2023
---

`برنامه خدا برای برنامه «پُری زمان / کمال دوران» چیست و  بازه زمانی برای رسیدن آن چقدر می باشد؟ افسسیان ۱: ۹ و ۱۰.`

پولس از سه عبارت خاص برای برنامه خدا استفاده می کند:

۱. راز اراده او

۲. هدف او

۳. برنامه ای برای کمال دوران[زمان معین و مورد نظر خداوند].

اوج و نهایت برنامه خدا چیست؟ گرد آوردن همه چیز خواه در زمین خواه در آسمان، در مسیح. یعنی عیسی کانون همه چیز است.

اصطلاحی که پولس برای توصیف برنامه بکار میبرد زیباست (به زبان یونانی anakephalaiÔsasthai)، «حاصل جمع» یا «جمع کردن» همه چیز در مسیح. در حسابداری کهن، شما باید حاصل «جمع» یک ستون از ارقام را حساب کرده و جمع کل را در بالای ستون می نوشتید. عیسی راس برنامه نهایی خداست که در الهیات شناسی به آن آخرت شناسی می گویند. این برنامه مسیح محور «قبل از پیدایش جهان» طراحی شده است (افسسیان ۱: ۴) و چنان وسیع است که کل زمان (کمال دوران/پُری زمان) و مکان (همه چیز...همه چیز خواه در آسمان و خواه در زمین) را در بر می گیرد. پولس اتحاد در مسیح را به عنوان هدف شکوهمند و الهی برای جهان اعلام می کند.

در مبحث «برنامه کمال دوران» (افسسیان ۱: ۱۰)، پولس موضوعی را به اشتراک می گذارد که در تار و پود نامه تنیده شده است. خدا برنامه خود را برای اتحاد همه چیز که ریشه در مرگ، قیام، معراج  تعالی یافتن عیسی دارد (افسسیان ۱: ۱۵ – ۲: ۱۰)، با برپایی کلیسا و متحد ساختن عامل های مختلف بشری، یهودی و غیر یهودی در آن آغاز می کند.(افسسیان ۲: ۱۱ – ۳: ۱۳).

به این ترتیب، کلیسا به قدرت های شیطانی نشان می دهد که نقشه خدا در حال انجام است و حکومت تفرقه افکنانه آنها به پایان خواهد رسید (افسسیان ۳: ۱۰). همانطور که کتاب مقدس در جای دیگر می گوید:

«زیرا که ابلیس با خشم بسیار بر شما فرود آمده است، زیرا که میداند فرصت چندانی ندارد» (مکاشفه ۱۲: ۱۲).

نیمۀ آخرِ نامۀ پولس با فراخوانی پُر شور برای اتحاد آغاز می شود (افسسیان ۴: ۱ – ۱۶) و با نصیحتی طولانی برای اجتناب از رفتاری که اتحاد را بر هم می زند، در عوض، انسجام با هم ایمانان را ایجاد می کند، ادامه می یابد (افسسیان ۶: ۱۰ – ۲۰).

`چگونه می توانید رستگاری را که در مسیح عیسی تجربه کرده اید تصدیق نموده و از آن تجلیل نمایید، که بخشی از چیزی فراگیر و بزرگ است، که بخشی جدایی ناپذیر از برنامه مطالعه شده و نهایی خدا برای متحد کردن همه چیز در مسیح است؟`