---
title:  'روح القدس: مُهر و پیش پرداخت'
date:  06/07/2023
---

`در افسسیان ۱: ۱۳ و ۱۴، پولس بطور اجمالی داستانی را برای مخاطبین خود می گوید. مراحل این داستان چیست؟`

پولس در بررسی اهمیت روح القدس در زندگی ایمانداران از دو تصویر یا اصطلاح برای روح استفاده می کند. او ابتدا روح القدس را به عنوان یک «مُهر» به تصویر می کشد و وجود مُهر نشانه از هویت حضور روح است که در زمان متبدل شدن حاصل از (ایمان آوردن به مسیح) است.

در ایام کهن، مُهر و موم برای کاربردهای گوناگونی استفاده می شده: برای رسمیت بخشیدن به نسخه هایی از قوانین و موافقت نامه ها، برای اعتبار دادن به باارزش بودن یا مقدار محتویات یک بسته (برای نمونه حزقیال ۲۸: ۱۲) یا شاهد معاملات بودن (برای نمونه ارمیا ۳۲: ۱۰ – ۱۴ و ۴۴)، یا تصدیق قراردادها، نامه ها (برای نمونه اول پادشاهان ۲۱: ۸)، وصیت نامه ها و قبول اعطای فرزندخواندگی بکار برده می شد. یک مهر با نقش بستن بر روی یک شیء هم مالکیت و هم محافظت از آن را اعلام می کرد.

حضور روح القدس در زندگی آنان نشان از اینست که ایمانداران متعلق به خدا هستند و حامل این وعده است که خدا از آنان محافظت می کند (با افسسیان ۴: ۳۰ مقایسه کنید).

«پولس صراحتا می گوید که در لحظه ای که فرد زندگی خود را تسلیم عیسی می کند و به او ایمان می آورد، روح القدس آن ایماندار را در مسیح برای روز رهایی مُهر می کند. چه حقیقت آزاد کننده و اطمینان بخشی است! مُهر روح خدا بر پیروان مسیح درست در زمانی که آنان ایمان می آورند نقش می بندد».- مرجع زیر:

— Jiří Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), p. 95.

دومین تصویری که پولس برای روح القدس بکار می برد، تصویر «ضمانت» است. روح القدس ضامن ارث ماست، و چشم انتظار لحظه ای است که ارث بطور کامل به ما ارزانی شود (دوم قرنتیان ۱: ۲۲ و دوم قرنتیان ۵: ۵ را مقایسه کنید).

واژه ای که ضمانت ترجمه شده arrabôn می باشد که از زبان عبری برگرفته شده است که بطور گسترده ای در زبان یونانی رایج یا کوئین در ایام عهد جدید بکار رفته بود تا به پیش پرداخت یا قسط اول یا ودیعه اشاره می کرد که پرداخت کننده را ملزم می ساخت تا بدهی های بعدی را پرداخت کند.

توجه داشته باشید که ایمانداران این پیش پرداخت را نمی پردازند بلکه آن را از خداوند دریافت می کنند. پولس میگوید حضور ارزشمند روحالقدس در زندگی ایمانداران، اولین قسمت از میراث کامل نجات و رستگاری است که با بازگشت مسیح خواهد آمد. وظیفه ما این است که آنچه را که در عیسی به ما ارزانی داشته، با قلبی سپاسگزار و مطیع دریافت کنیم.