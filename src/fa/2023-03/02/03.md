---
title:  فدیۀ گرانبها؛ آمرزش بی حد و حصر
date:  03/07/2023
---

گناه برای مخاطبین پولس، قوای تاریکی بشمار می رود که بر زندگی ها تسلط دارند. پولس می تواند آنها را بعنوان مردگان متحرکی توصیف کند – مردگانی که « به سبب نافرمانیها و گناهان» (افسسیان ۲: ۱) با این وجود «گام بر می دارند» یا زندگی می کنند، با فرمانی که شیطان به آنان می دهد (افسسیان ۲: ۱ – ۳). آنان که در اسارت گناه و شیطان هستند، توانایی آزادسازی خود را ندارند. آنان به نجات نیاز دارند. خدا از طریق اقدامات محبانه خویش در مسیح چنین نموده است و پولس از دو برکت تازه فیض خدا در زندگی ایمانداران تجلیل می کند:رهایی/رستگاری و آمرزش.

`افسسیان ۱: ۷ و ۸ را بخوانید. اندیشه «رهایی» بطور مکرر در عهد جدید بکار رفته است. کاربردهای این اندیشه را در کولسیان ۱: ۱۳ و ۱۴ ؛ تیطس ۲: ۱۳ و ۱۴ و عبرانیان ۹: ۱۵ ملاحظه کنید. مواضع مشترک این آیات با افسسیان ۱: ۷ و ۸ در چیست؟`

واژه یونانی که در افسسیان ۱: ۷ به عنوان رهایی ترجمه شده است apolutrÔsis می باشد که در اصل برای خرید آزادی بردگان یا پرداخت فدیه برای آزاد کردن اسیر یا برده بکار می رفته است. شاید بتوان طنین صدای برده فروشان و همچنین صدای زنجیرهای بردها که به هم می خورند را در بازار حراج برده ها شنید. وقتی که عهد جدید از رهایی بحث به میان می آورد، آزادسازی پر هزینه بردگان را برجسته می سازد.

آزادی ما با قیمتی گزاف بدست می آید: «ما بهواسطۀ خون وی [عیسی] رهایی یافتهایم» (افسسیان ۱: ۷). اندیشه رهایی همچنین از سخاوتمندی خدا در بخشندگی بخاطر پرداخت قیمتی سنگین برای آزادی ما تجلیل می کند. خدا به ما آزادی و منزلت می بخشد. ما بیش از این اسیر و برده نیستیم!

«رهایی یافتن [رستگاری] یعنی با فرد به عنوان یک شخص رفتار شود و نه به عنوان شئ. به جای برده زمین بودن، شهروند آسمان شدن است».- مرجع زیر:

— Alister E. McGrath, What Was God Doing on the Cross? (Grand Rapids, MI: Zondervan, 1992), p. 78.

دقت نظر داشته باشید که این اندیشه که خدا هزینه رهایی را به شیطان می پردازد، یک ایده قرون وسطایی است، و مرجع کتاب مقدسی ندارد. خدا به شیطان بدهکار نیست و به او چیزی هم نخواهد داد.

عواید جلجتا همچنین شامل «آمرزش گناهان» است (افسسیان ۱: ۷). مسیح بر روی صلیب هزینه گناهان گذشته و آینده ما را تقبل می کند و «آن سند قرضها را که بهموجب قوانین بر ضد ما نوشته شده و علیه ما قد علم کرده بود، باطل کرد و بر صلیب میخکوبش کرده،از میان برداشت» (کولسیان ۲: ۱۴). در انجام این کار رستگاری و بخشش از طریق مسیح، خدا به عنوان پدر بخشنده ما عمل می کند و «غنای فیض او» به ما «به فراوانی» ارزانی شده است (افسسیان ۱: ۷، ۸).

`برای شما چه معنایی دارد که از طریق فدیه قربانی مسیح بخشیده و رستگار شوید؟ چطور می شود اگر احساس کنید که نالایق هستید؟(نکته: شما نالایق هستید؛ اصل مطلبِ صلیب همین است).`