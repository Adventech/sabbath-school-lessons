---
title:  ما در مسیح متبارک هستیم
date:  24/09/2023
---

شخصی افسسیان را همچون رشته کوه های البرز با قله رفیع دماوندِ عهد جدید توصیف کرده است. پولس به عنوان راهنمای کوهنوردی، ما را به یک صعود سریع از قله افسسیان باب ۱ می برد. نفس ما بند می آید و از منظره بالای قله شگفت زده می شویم.

`بر روی افسسیان باب ۱ تامل کنید. چه چیزی بطور خاص به شما الهام می بخشد؟ چه قله هایی را می بینید؟`

افسسیان ۱: ۳-۱۴ مانند نقشه ای بر قله کوه عمل می کند که ارتفاع ها را از افق مشخص می کند، زیرا پولس ما را به مکان متبارک در چشم انداز وسیع نقشه نجات هدایت می کند. این مناظر، گسترۀ کامل تاریخِ نجات، از ابدیتِ گذشته، از طریق اعمالِ پر فیض خدا در مسیح، تا آینده ابدی را پوشش می دهد.

رستگاریِ ایمانداران بواسطه خدا، بازتاب دهنده اقدامات اولیه الهی است که «قبل از تأسیس جهان» (افسسیان ۱: ۴) انجام شده است، که اکنون در زندگی ما در حال انجام است (افسسیان ۱: ۷، ۸، ۱۳، ۱۴ را ببینید). این راهبردهای پیش از آفرینش در پایان زمان، به طور کامل انجام خواهند شد (افسسیان ۱: ۹، ۱۰).

آنگاه همه چیز هم در آسمان و بر زمین گرد هم آمده یا در مسیح متحد می شوند و نقشه خدا برای کاملیت زمان محقق خواهد شد(افسسیان ۱: ۱۰). سپس نقشه اسرارآمیز خدا را بطور کامل تجربه خواهیم کرد(افسسیان ۱: ۹).

در حال حاضر، می توانیم اطمینان خاطر داشته باشیم که نجات با محوریت مسیح که در آن قرار داریم، بخش مهمی از برنامه گسترده خدا برای رستگاری «همه چیز» است.

بر بالای کوهِ الهام بخشِ شکرگزاری. در افسسیان ۱: ۱۵-۱۹، پولس در حالی که دعا می کند تا ایمانداران، نجاتی را تجربه کنند که خدا برای آنها در نظر گرفته است، خدا را شکر می کند. ما خود را در یک صعود شیب دارِ دیگر می یابیم، در حالی که او ما را به سمت بالا به سوی مسیحِ قیام کرده، معراج رفته و اعتلا یافته هدایت می کند، که برای همیشه بر هر قدرت قابل تصوری حکومت می کند (افسسیان ۱ :۲۰- ۲۳).

از طریق فیض خدا که در مسیحِ عیسی بیان شده است، میتوانیم در این روز، در بالای قله این کوه زندگی کنیم!

`افسسیان ۱: ۴ به ما می گوید که مسیح «ما را پیش از وجود جهان در او برگزید تا در حضور او در محبّت، مقدّس و بیعیب باشیم». به مفهوم آن فکر کنید. برگزیدگی در او قبل از وجود جهان! این مطلب چه امید بزرگی در رابطه با آرزوی خدا برای نجات شما بوجود می آورد؟`