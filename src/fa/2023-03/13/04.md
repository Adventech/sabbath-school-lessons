---
title:  'کفش ها: کلیسا به آرامش و صلح می رسد'
date:  19/09/2023
---

یک سرباز رومی که برای نبرد آماده می شد، یک جفت صندل نظامی محکم به پا می کرد. آن صندل یک کفی چندلایه دارای میخ های ناهموار داشت که به سرباز کمک می کرد تا بر زمین محکم بایستند و «ایستادگی» کند (افسسیان ۶: ۱۱، ۱۳، ۱۴). پولس این کفش نظامی را با زبانی از اشعیا ۵۲: ۷ توضیح میدهد، که لحظهای را جشن میگیرد که پیکی این خبر را میآورد که نبرد یهوه از جانب قومش پیروز شده است (اشعیا ۵۲: ۸-۱۰) و اکنون صلح بر قرار است: « چه خوشی بزرگی است دیدن پیام آوری که از فراز کوهها به زیر میآید، و مژدة صلح را میآورد. او پیروزی را اعلام میکند» (اشعیا ۵۲: ۷).

`پولس هشت مرتبه در افسسیان صلح را برجسته می کند. آن را مرور کنید. چرا وقتی به صلح بسیار علاقه مند است از استعاره نظامی با جزئیات استفاده می کند؟ افسسیان ۱: ۲؛افسسیان ۲: ۱۴ و ۱۵ و ۱۷؛  افسسیان ۴: ۳؛افسسیان ۶: ۱۵ و ۲۳.`

پولس از صلح به عنوان کار مسیح تجلیل می کند، «صلح ما»، کسی که بشارت صلح را «به شما که دور بودید و به آنان که نزدیک بودند» موعظه می کند (افسسیان ۲: ۱۴-۱۷)، و یهودیان و غیریهودیان را به عنوان یک «انسان جدید» در کنار هم جمع می کند. (افسسیان ۲: ۱۵).

با زنده نگه داشتن داستان انجیلِ نجات مسیح و کار خلاقانه او در ایجاد صلح، با جشن پیروزی او در گذشته و نگاه به فریاد پیروزی در آینده، ایمانداران کفش بر پا می کنند و آماده نبرد می شوند. مانند رسول در اشعیا ۵۲: ۷، ایمانداران، پیام آورانی هستند که پیروزی مسیح و صلح او را اعلام می کنند.

پولس، با این حال نمی خواهد تا سلاح های نظامی در دست بگیریم. به همین دلیل است که او ایمانداران را به عنوان پیام آوران «انجیل صلح» توصیف می کند (افسسیان ۶: ۱۵).

او همچنین نمیخواهد که ایمانداران در روابط خود با دیگران مانند یک جنگجو باشند، زیرا او بر وحدت، تقویت گفتار و مهربانی تأکید کرده است (به ویژه افسسیان ۴: ۲۵-۵: ۲ را ببینید). کلیسا باید با به کارگیری اسلحه خانه [تجهیزات] انجیل از فضایل مسیحی (فروتنی، صبر، بخشش، و غیره) و اعمال (دعا، عبادت) اجر صلح را بپردازد. چنین اعمالی راهبردی هستند و به نقشه بزرگ خدا برای متحد کردن همه چیز در مسیح اشاره می کنند (افسسیان ۱: ۹، ۱۰).

`چگونه متن زیر به ما کمک میکند تا بفهمیم تصورات نظامی پولس در زندگی ما بهعنوان ایماندار چه معنایی دارد؟ «خدا از ما می خواهد که زره بپوشیم. ما زره شائول را نمیخواهیم، بلکه زره کامل خدا را میخواهیم. سپس میتوانیم با قلبهایی مملو از لطافت، شفقت و محبت شبیه مسیح شده و کار را به پیش ببریم».- از مرجع زیر:Ellen G. White, [Australasian] Union Conference Record, July 28, 1899.`