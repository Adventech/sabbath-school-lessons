---
title:  اندیشه هایی فراتر
date:  22/09/2023
---

«یک ارتش در نبرد ممکن است دچار تشویش و ضعیف شود، مگر اینکه همگی بطور هماهنگ کار کنند. اگر سربازان بطور متهورانه و از روی بی فکری و ناهماهنگی عمل کنند، آنها مجموعه ای از اتم های مستقل خواهند بود. آنها نمی توانند کار یک بدنه سازمان یافته را انجام دهند. پس سربازان مسیح باید هماهنگ عمل کنند. از همگسستگی و فردگرایی آنها نباید مورد تشویق قرار گیرد. اگر این کار انجام شود، قوم خداوند به جای هماهنگی کامل، یک فکری، یک هدفی، و تلاش برای یک هدف بزرگ، تلاشهایشان بیثمر، و زمان و تواناییهای خود را هدر خواهند داد. اتحاد قدرت است. چند روح تبدیل شده که هماهنگ عمل می کنند، برای یک هدف بزرگ، تحت یک سر عمل می کنند، و در هر نبرد و رویارویی به پیروزی می رسند».- از مرجع زیر: — Ellen G. White, Spalding and Magan Collection, p. 121.

اهمیت اینکه پولس خود را «سفیری در زنجیر می خواند»، چیست؟ (افسسیان ۶: ۲۰).

سفیران یا پیک ها اغلب نقش های چالش برانگیزی را در طی نبرد ایفا کرده اند بهمین صورت وصف حال پولس از خودش با استعاره نظامی اش مناسب آن شرایط محیطی است که در آن قرار داشت. با پیک ها یا قاصدان باید با احترام رفتار می شد که متناسب با شان فرد یا کشوری بود که او را اعزام کرده بود.

بنابراین به زنجیر کشیده شدن سفیر، بی احترامی مطلق به فرمانروای گیتی محسوب می شود. با این حال، از آنجایی که سفیران، یک «گردنبند زنجیر با نشان رسمی» بر گردن می آویختند، ذکر پولس از «زنجیر» ممکن است «با لحنی کنایه آمیز» توام باشد، که در آن او زنجیر خود را «زینتی می داند که باید بطور خاص بر گردن انداخته شود».- از مرجع زیر: — David J. Williams, Paul’s Metaphors: Their Context and Character (Peabody, MA: Hendrickson, 1999), p. 152.

**سوالاتی برای بحث:**

`۱. در گوشه ای از جهان از هم گسسته و در حال جنگ، برای شما و کلیسایتان «برقراری صلح» چه معنایی دارد؟ چگونه می توانیم عامل صلح در جهانی باشیم که به طور فزاینده ای از ویژگیهای تهاجم و خشونت برخوردار است؟`

`۲. چه «تیرهای آتشین» خاصی به سمت شما پرتاب می شود؟ چگونه می توانید اطمینان حاصل کنید که «سپر ایمان» برای خاموش کردن آنها وجود دارد؟`

`۳. گاهی اوقات از «مبارزان دعا» سخن بمیان می آوریم. چگونه میتوانیم «خدمت دعا» را بر اساس افسسیان ۶: ۱۸-۲۰ انجام دهیم؟`

`۴. با مجروحان میدان نبرد بزرگ چگونه رفتار کنیم؟ چگونه باید با ایماندار مسیحی که در اوج نبرد از ترس فرار می کند یا آشکارا به طرف مقابل تسلیم می شوند، رفتار کنیم؟`