---
title:  تمرین دعای میدان نبرد
date:  21/09/2023
---

پولس در پایان توصیه های جنگی خود، ایمانداران را به عنوان سرباز ترغیب میکند که در دعای حیاتی و مستمر «برای تمام مقدسین» (افسسیان ۶: ۱۸) و برای خود به عنوان سفیر زندانی شرکت کنند (افسسیان ۶: ۱۹، ۲۰). این فراخوان را میتوان بهعنوان بندی اضافی از تصویرسازی نظامی در نظر گرفت، زیرا صدا کردن خدا (یا خدایان) در دعا یک عمل رایج در میدان جنگ عهد کهن بود. برای ذکر مثالی از کتاب مقدس: به دنبال توصیه جنگی یحزئیل، یهوشافاط «تمامی یهودا و ساکنان اورشلیم» را در سجده کردن «در حضور خداوند و پرستش خداوند» رهبری میکند (دوم تواریخ ۲۰: ۱۸). در حالی که دعا هفتمین زره نیست، اما بخشی جدایی ناپذیر از پند و استعاره نظامی پولس در نبرد است.

در اولین درخواست از دو دعا، پولس از مخاطبان میخواهد که در دعای پرشور، عاجل و پایدار «برای همه مقدسین» شرکت کنند (افسسیان ۶: ۱۸). اگر کلیسا میخواهد در نبرد خود با قدرتهای شیطانی موفق باشد، باید از طریق دعای الهام شده از روح، وابستگی و تکیه به خدا را تمرین کند.

درخواست دوم پولس برای خودش می باشد: «و همچنین برای من» (افسسیان ۶: ۱۹). او دعا میکند تا خدا پیام درست را به او عطا کند (تا کلام به من داده شود)، در زمان مناسب (در گشودن دهانم)، که به روش صحیح (با اعلام جسورانه) ارائه شود. و پرداختن به مهمترین موضوع، «راز انجیل» (افسسیان ۶: ۱۹). این عبارت آخر به چیزی اشاره دارد که ما میتوانیم آن را «راز آشکار» مداخله خدا در مسیح برای رهایی غیریهودیان همراه با یهودیان بدانیم (افسسیان ۳: ۱-۱۳ را ببینید)،که ایجاد «یک انسان جدید» است (افسسیان ۲: ۱۵ را ببینید). همچنین (افسسیان ۲: ۱۱-۲۲) به عنوان نشانه ای از برنامه جامع «برای اتحاد همه چیز» در مسیح است(افسسیان ۱: ۱۰).

`فراخوان برای دعا در آیات زیر را از عهد جدید مرور کنید. کدامیک به بیشترین نحو به شما الهام می بخشد؟ چرا؟ لوقا ۱۸: ۱ – ۸؛ فیلیپیان ۴: ۶؛ کولسیان ۴: ۲؛ اول تسالونیکیان ۵: ۱۶ – ۱۸.`