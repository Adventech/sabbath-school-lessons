---
title:  'کلیسا: یک ارتش متحد'
date:  17/09/2023
---

`افسسیان ۶: ۱۰ – ۲۰ را بخوانید. پولس از کدام نوع جنگ سخن می گوید که کلیسا در آن گرفتار است؟ آیا پولس در وهله نخست فقط نبرد روحانی یک فرد ایماندار با شرارت را به تصویر می کشد یا به جنگ جمعی کلیسا بر ضد شرارت اشاره می کند؟`

پیروزی در نبردهای یونانی و رومی به همکاری سربازان در واحد نظامی و خصوصا به حمایت از یکدیگر در اوج نبرد بستگی داشت.

فردگرایی در نبرد به عنوانی ویژگی جنگجویان بربری بود که سرنوشت شوم شکست را در پی داشت.

دلایل مهمی برای حمایت از این ایده وجود دارد که پولس، مطابق با این درک معمول نظامی، در وهله اول به نبرد مشترک کلیسا علیه شرارت در افسسیان ۶: ۱۰-۲۰ می پردازد:

۱. آیه، اوج نامه ای است که کلا درباره کلیساست. عجیب خواهد بود که پولس نامه خود را با تصویری از یک جنگجوی مسیحی تنها در حال نبرد با دشمنان تاریکی به پایان برساند؛

۲. در خاتمه آیه، پولس رفاقت همرزمی مسیحیان را در فراخوان خود برای دعا «برای همه مقدسین» برجسته می سازد(افسسیان ۶: ۱۸ – ۲۰)؛

۳. مهمتر از همه، در اوایل این نامه، وقتی پولس در مورد قدرتهای شر صحبت میکند، آنها را در برابر کلیسا قرار میدهد، نه فرد ایماندار: « تا آنکه الحال بر ارباب ریاستها و قدرتها در جایهای آسمانی، حکمتِ گوناگون خدا بهوسیلة کلیسا معلوم شود» (افسسیان ۳: ۱۰).

از اینرو، افسسیان ۶: ۱۰-۲۰ یک رزمنده منفرد و تنها را در حال مقابله با شریر به تصویر نمیکشد. در عوض، پولس به عنوان یک فرمانده، کلیسا را به عنوان یک ارتش خطاب می کند. او ما را فرا می خواند تا زره کامل خود را برداریم و به عنوان یک ارتش متحد، با قدرت و بطور متحد نبرد را به پیش ببریم.

پولس تصمیم می گیرد تا تاکید سراسری خود را بر کلیسا به پایان برساند، که شامل شرحی از کلیسای پایدار به عنوان بدن مسیح است (افسسیان ۱: ۲۲، ۲۳؛ افسسیان ۴: ۱-۱۶)، ساختمان/معبد خدا (افسسیان ۲:۱۹-۲۲) و عروس مسیح (افسسیان ۵: ۲۱-۳۳)، با استعاره نهایی کلیسا به عنوان ارتش خدای زنده. از آنجایی که ما به «روز شر» نزدیک میشویم (افسسیان ۶: ۱۳) که مراحل پایانی نبرد طولانیمدت علیه شریر می باشد، وقت آن نیست که در مورد تعهد خود به خدا یا وفاداری خود به یکدیگر به عنوان سرباز همخدمتی گیج و خواب آلود باشیم.

`ما بهعنوان یک بدن متحد، [یا واحد متشکل] از چه راههایی میتوانیم در این نبرد بزرگ با یکدیگر همکاری کنیم تا به هر شکلی که باشد، در مبارزات خود علیه شریر به یکدیگر یاری برسانیم؟`