---
title:  برقراری صلح و آرامش
date:  16/09/2023
---

### مطالعه این هفته
برای این هفته مطالعه کنید: افسسیان ۶: ۱۰ – ۲۰؛ اول پطرس ۴: ۱؛ اول پطرس ۵: ۸؛ اشعیا ۵۹: ۱۷؛ اشعیا ۵۲: ۸ – ۱۰؛ اول تسالونیکیان ۵: ۱۶ – ۱۸.

> <p>آیه حفظی</p>
> «افزون بر این همه، سپر ایمان را برگیرید، تا بتوانید با آن، همۀ تیرهای آتشین آن شَرور را خاموش کنید. کلاهخود نجات را بر سر نهید و شمشیر روح را که کلام خداست، بهدست گیرید» (افسسیان ۶: ۱۶ و ۱۷).

جان بونیان در کتاب کلاسیک مناجاتی خود بنام رشد زائر، در حالی که در زندان بود، اینگونه نوشت که مسیحی برای ورود به انبار تسلیحات جنگی همراهی میشود و «همه تجهیزات [سلاح] که پروردگارشان برای زائران فراهم کرده بود، به عنوان مثال شمشیر، سپر، کلاهخود، سینه بند و دعاها و کفشی که فرسوده نمی شود» به او نشان داده می شود. و در اینجا به اندازهای تسلیحات جنگی بود که از این تعداد مردان بیشماری برای خدمت به خداوند می توانستند از آنها استفاده کنند». قبل از رفتن فرد مسیحی، او دوباره به انبار مهمات جنگی برده می شود، جایی که «از سر تا پایش را با تجهیزاتی که [غیرقابل نفوذ] بود، پوشانده می شود، مبادا در راه با یورشهایی مواجه شود».

نوشته بونیان در سال ۱۶۷۸ متنی که حدود ۱۶۰۰ سال قبل از آن توسط پولس رسول نوشته شده بود را به خاطر می آورد: رساله پولس به افسسیان، که همچنین در زندان نوشته شده بود. در آن، پولس رسول بزرگ تبشیر، یک ارتش بزرگ، کلیسا را تصور می کند که از اسلحه خانه خدا بازدید می کند و سرتا پا به زره کامل الهی مجهز می شود. اصطلاح یونانی panoplia زره کاملی است که سر تا پا را فرا می گیرد. اسلحه خانه خدا به اندازه کافی بهترین سلاح ها را در خود جای داده است تا هر سربازی در ارتش او «از سر تا پا با فولاد شمالی پوشیده شود»، زیرا آنها برای برقراری صلح به نام او حرکت می کنند».