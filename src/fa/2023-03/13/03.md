---
title:  کمربند و زره
date:  18/09/2023
---

`تصور پولس از ایمانداران در آمادگیشان برای نبرد بر علیه شریر چگونه است؟ افسسیان ۶: ۱۴؛ همچنین اول پطرس ۴: ۱؛ اول پطرس ۵: ۸؛ رومیان ۸: ۳۷ – ۳۹ را ببینید.`

`هشدار پولس در خصوص یک نبرد شدید (افسسیان ۶: ۱۳) خوانندگان را برای آخرین فراخوان او آماده می کند تا بپاخیزند(چهارمین فراخوان او را با افسسیان ۶: ۱۱ و ۱۳ مقایسه کنید)که فراخوانی مفصل است تا خود را مسلح کنند(افسسیان ۶: ۱۴ – ۱۷). پولس اقدام برای «بستن کمربند» را توصیف می کند(با اشعیا ۱۱: ۵ مقایسه کنید).`

لباسهای قدیمی و گشاد قبل از کار یا جنگ باید به دور کمر بسته میشد (لوقا ۱۲: ۳۵، ۳۷؛ لوقا ۱۷: ۸ را ملاحظه کنید). پولس تصور می کند که ایماندار مانند یک سرباز رومی زره پوشیده است و از کمربند نظامی چرمی با روکش فلزی تزئینی آن و سگک آن شروع می کند. از کمربند تعدادی بند چرمی که با روکش فلزی پوشانده شده بود آویزان بود، که با هم «سپر» را تشکیل میدادند که به عنوان نشان درجه بمنظور جلوه بصری پوشیده شده بود. این وظیفه اصلی، پوشیدن لباس ها و نگاه داشتن سایر اقلام در جای خود بود.

حقیقت از ایمانداران سرچشمه نمی گیرد; بلکه هدیه ای از جانب خداست (نجات را در افسسیان ۲: ۸ مقایسه کنید). با این حال، این ایده فرضی که تجهیزاتی دور بدن بسته و آویخته شود، هیچ گونه تأثیر متحول کننده ای بر زندگی آنها نمی گذارد. آنها باید مبلس به حقیقت خدا باشند و آن را «بپوشند»، و از این موهبت الهی استفاده و آن را تجربه کنند. آنها آنقدر حقيقت خدا را در اختيار ندارند كه حقيقتِ خدا آنها را در اختيار دارد و از آنها محافظت می كند.

پولس بعداً ایمانداران را ترغیب میکند که «زره عدالت» را بپوشند (با اول تسالونیکیان ۵: ۸ مقایسه کنید). مانند کمربند حقیقت، منشأ الهی دارد و بخشی از زره خداوند است که نقش او را به عنوان جنگجوی الهی ایفا کنیم (اشعیا ۵۹:۱۷).

زره پوش که در روزگار پولس توسط سربازان استفاده میشد، جوشن (حلقههای آهنی کوچک و در هم تنیده)، زره فَلسی (فلزهای کوچک از جنس برنز یا آهن) یا نوارهایی از آهن بود که روی هم چفت شده بودند.

این زره پوش یا سینه بند [سِپَر] از اعضای حیاتی بدن در برابر ضربات و نیشتر های دشمن محافظت می کرد. به روشی مشابه، ایمانداران باید محافظ و سِپَر روحانی ارائه شده توسط عطیه محافظ خدا یعنی عدالت را تجربه کنند. در افسسیان، پولس عدالت را با قدوسیت، نیکی و حقیقت مرتبط می داند (افسسیان ۴: ۲۴، افسسیان ۵: ۹)، و آن را کیفیت رفتار عادلانه و خوب با دیگران، به ویژه با اعضای کلیسا می داند.

`به چه طریقی ایده نیکویی، قدوسیت و حقیقت را برای محافظت تجربه کرده اید؟`