---
title:  اندیشه هایی فراتر
date:  21/07/2023
---

زیربنای رساله افسسیان داستانی است که غالباً در بخشی از رساله تکرار می شود یا به آن اشاره می شود. مهمترین وقایع در روایت همینهاست:

۱. خداوند «پیش از بنای جهان» افراد را انتخاب کرده است (افسسیان ۱: ۴ و ۵ و ۱۱).

۲. گذشته، وجود از دست رفته آنان (افسسیان ۲: ۱ – ۳ و ۱۱ و ۱۲؛ افسسیان ۴: ۱۷ – ۱۹ و ۲۲؛ افسسیان ۵: ۸).

۳. مداخله خدا از طریق عیسی برای نجات آنان (افسسیان ۱: ۷ و ۸ ؛ افسسان ۲: ۴ – ۶ و ۱۳ – ۱۹ ؛ افسسیان ۴: ۱ و ۲۰ و ۲۱ ؛ افسسیان ۵: ۲ و ۸ و ۲۳ و ۲۵ و ۲۶).

۴. پذیرش انجیل توسط آنان (افسسیان ۱: ۱۲ و ۱۳ و جاهای دیگر). زمانی امید نداشته اند (افسسیان ۲: ۱۲) اکنون ایمانداران تنها یک امید دارند که بسوی آن در حرکت هستند (افسسیان ۴: ۴ را با افسسیان ۱: ۱۸ مقایسه کنید).

۵. زندگی فعلی مخاطبین به عنوان شاگردان مسیح. گرچه در زمانی زندگی می کنند که مملو از خطرات و مخالفت قدرت های اهریمنی است، لیکن می توانند از منابع ارائه شده توسط خداوندِ تعالی یافته خود استفاده کنند (افسسیان ۱: ۱۵-۲۳، افسسیان ۲: ۶ افسسیان ۴: ۷-۱۶، افسسیان ۶: ۱۰-۲۰).

۶. در اوج آینده تاریخ نقش روح به عنوان ضامن (افسسیان ۱: ۱۳ و ۱۴) یا مُهر (افسسیان ۴: ۳۰) به ثمر خواهد نشست.

در این لحظات حساس آخر، مخاطبین برای ثمربخشی خود، به عنوان پاداش بر ارثی تملک خواهند یافت که در مسیح برای آنان تضمین شده است. (افسسیان ۲: ۷ ؛ افسسیان ۶: ۸ و ۹)؛ و از طریق ایمان به مسیح در عالم آینده، در جایی که مسیح است، جایگاهی خواهند یافت (افسسیان ۱: ۲۱؛ افسسیان ۲: ۷ و ۱۹ – ۲۲؛ افسسیان ۴: ۱۳ و ۱۵؛ افسسیان ۵: ۲۷).

**سوالاتی برای بحث:**

`۱. داستان زیربناییِ افسسیان (بالا را ببینید) تنها یک داستان از ایمانداران در قرن اول مسیحیت نیست. این داستانِ خود ماست. کدامیک از گامهای اساسی یا مراحل آن داستان بیشترین امید را در این لحظه به شما می دهد؟`

`۲. چرا فکر می کنید که پولس اینقدر بطور مکرر گذشته گناه آلود را به مخاطبین خود یادآوری می کند و از آنان دعوت می کند تا در مورد زندگی پیش از ایمان خود تامل کنند؟`

`۳. خلاصه سخنان پولس در مورد انجیل در افسسیان ۲: ۸ – ۱۰ را با خلاصه سخنان اولیه او در رومیان ۱: ۱۶ و ۱۷ مقایسه کنید. چه مضامین مشابهی پدیدار می شود؟ و از چه نظر با هم متفاوت هستند؟`

`۴. در حالی که کردار نیک ایمانداران نقشی در رهایی آنان ایفا نمی کند، آنان چه نقشی را در برنامه های خدا برای ایمانداران ایفا می کنند؟`