---
title:  حال بواسطۀ فیض برای همیشه برکت یافته ایم
date:  19/07/2023
---

`برنامه ریزی خدا برای نجات و رستگاری را در افسسیان ۱: ۳، ۴ با نتایج ابدی آن برنامه که در افسسیان ۲: ۷ تشریح شده است مقایسه کنید. عناصر و اهداف اساسی خدا در برنامه رستگاری چه هستند؟`

مراسم فارغ التحصیلی یکی از مراسم با شکوه است، خواه برای مهدکودک یا برای درجه دکترا باشد. جشن به پایان رساندن تحصیلات نشان دهنده موفقعیت در یک دستاورد مهم می باشد، حرکت به مرحله ای متفاوت از زندگی یا شغل می باشد.

برای ما ایمانداران، درک حقیقت ژرف انجیل حائز اهمیت است: ما هرگز از فیض فارغ نمی شویم. هرگز جشنی وجود ندارد که در آن ما دکترای خود را در فیض گرفته باشیم. یا از نیاز به فیض فارغ شده باشیم.

پولس این حقیقت را در افسسیان ۲: ۷ تایید می کند و با تعمیم دادن گاهشمار تاریخی بر آن تاکید می ورزد. خداوند در گذشته از طریق مسیح برای رهایی ما اقدام نموده است تا به ما با نام پسرش عیسی مسیح هویت ببخشد که در حال حاضر هم شریک با قیام، عروج و تعالی او هستیم (افسسیان ۲: ۴ – ۶). گرچه برنامه خدا با گذشته ای از فیض مالامال و غرق رحمت در زمان حاضر خاتمه نمی یابد. برنامه خدا که در شورای الهی پیش از آفرینش جهان ریشه دارد (افسسیان ۱: ۴) برای همیشه در آینده امتداد می یابد.

همه اینها شامل «عصر آینده» می شود (افسسیان ۲: ۷). برنامه او برای آینده ابدی بر همان اصلی پابرجاست که اقدامات او در گذشته و زمان حال پایه دارد یعنی اصل فیض. در «عصر آینده» خدا چشم انتظار است تا «فیض غنی و بیمانند خود را در مسیحْ عیسی، بهواسطۀ مهربانی خود نسبت به ما نشان دهد» (افسسیان ۲: ۷).

پولس به فیض خدا به عنوان گنجینه یا ثروتی با ارزش غیر قابل درکی می اندیشد (افسسیان ۱: ۷ و افسسیان ۳: ۸ را مقایسه کنید) که بموجب آن ایمانداران بتوانند نیازهای خود را مرتفع سازند. این سخاوتمندی بزرگ خدا نسبت به ما به نمایشی شیوا، نامحدود و عرشی از فیض او مبدل می شود.

«عیسی با آمدن و ساکن شدن در میان ما قصد داشت تا خدا و فرشتگان را به ما آشکار کند.... اما این مکاشفه فقط برای فرزندان زمینی خداوند ارزانی نشده بود. دنیای کوچک ما درسی از کتاب کائنات است. هدف از روی فیض شگفت انگیز خداوند و راز رهایی بخش محبانه او موضوع مورد علاقه فرشتگان بوده و در طی اعصار بی پایان از سوی ایشان مورد مطالعه قرار خواهد گرفت. هم نجات یافتگان و نیز فرشتگام عاری از گناه، دانش و نغمه های خویش را در صلیب مسیح خواهند یافت. مشاهده خواهد شد که نور جلال تابیده شده در سیمای عیسی نور محبتی است که با فرا کردن خویش متجلی شده است» (الن جی وایت، آرزوی اعصار، صفحات ۱۹ و ۲۰).