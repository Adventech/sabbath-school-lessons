---
title:  اینک با مسیح قیام کرده، قیام کرده و تعالی یافته ایم
date:  18/07/2023
---

«لیکن خدا که در رحمانیّت، دولتمند است، از حیثیّتِ محبّتِ عظیمِ خود که با ما نمود» (افسسیان ۲: ۴). در اینجا پولس با دو کلمه قدرتمند «لیکن خدا» از تصویر غمزده زندگی گذشته مخاطبین خود(افسسیان ۲: ۱ – ۳) به تصویری از واقعیتهای سرشار از امید باز می گردد که نشان از زندگی ایمانی آنان دارد (افسسیان ۲: ۴ – ۱۰).

`سهیم شدن ایمانداران در قیام، عروج و تعالی یافتن مسیح به چه معناست؟ این سهیم شدن چه زمانی اتفاق می افتد؟ افسسیان ۲: ۶ و ۷.`

تشخیص دادیم که رساله افسسیان معطر به عطر مسیح است که اتحاد و همبستگی ایمانداران با مسیح را برجسته می کند. پولس در افسسیان ۲: ۵ و ۶ این مضمون را با بکار بردن سه فعل ترکیبی بکار میبرد تا حقیقت شگفت انگیزی را بر ملا کند که، گرچه ابتکار عمل بدست خدا بوده است، با این حال، ایمانداران نیز خودشان در رویدادهای تاریخ رستگاری شرکت جسته اند که بر مسیح موعود، یعنی عیسی متمرکز بوده است.

ایمانداران: (۱) با مسیح زنده شده؛ (۲) با مسیح قیام کرده (که پولس احتمالا برای اشاره به این موضوع آنرا بکار برده که ایمانداران در عروج مسیح به آسمان مشارکت داشته اند)؛ (۳) با مسیح در مکانهای آسمانی اسکان داده شده اند که به این معنی است که ایمانداران در تخت نشینی کهکشانی با مسیح مشارکت داشته اند. آنان با مسیح رفعت یافته اند.

برای قدردانی از قدرت استدلال پولس، بایستی به افسسیان ۱: ۱۹ – ۲۳ بازگردیم و بیاد آوریم که مرگ مسیح، قیام، عروج و تعالی یافتن او، پیروزی را بر اهریمن و تمامی قوای ارواح، همانهایی که زمانی بر زندگی ایمانداران غالب بودند حاصل نمود. در قیام، عروج، و تعالی یافتن عیسی، این قدرتها – گرچه همچنان فعال هستند و برای هستی بشر تهدید کننده می باشند – کاملا منکوب شده اند. تغییر در کائنات و عرش بوجود آمده است. واقعیت تغییر کرده است.

ایمانداران صرفا نظاره کنندگان این وقایع نیستند بلکه بطور شخصی و از نزدیک در آن دخیل می باشند. اینک هم قیام، هم عروج و هم تعالی ما با عیسی مجموعه جدیدی از امکانات را برای ما می گشاید. ما حق داریم تا به تسلط اهریمنی پایان داده و به پُری زندگی روحانی و قدرت در مسیح روی آوریم (دوم تیموتائوس ۱: ۷).

`«زیرا روحی که خدا به ما بخشیده، نه روح ترس، بلکه روح قوّت و محبت و انضباط است» (دوم تیموتائوس ۱: ۷). این آیاتی که امروز به آنها نگاه کردیم به ما در درک آنچه که پولس در اینجا می نویسد چه کمکی می کند؟`