---
title:  زمانی بواسطه امیالمان گمراه شده بودیم
date:  17/07/2023
---

«ما نیز جملگی زمانی در میان ایشان میزیستیم، و از هوای نفس خود پیروی میکردیم و خواستهها و افکار آن را بهجا میآوردیم؛ ما نیز همچون دیگران، بنا به طبیعت خود محکوم به غضب خدا بودیم» (افسسیان ۲: ۳).

جدا از مداخله خدا، وجود بشر نه تنها تحت تسلطِ نیروهایِ خارجیِ اشاره شده در افسسیان ۲: ۲ می باشد، بلکه تحت تاثیر نیروهای داخلی نیز قرار دارد: «از هوای نفس خود پیروی میکردیم و خواستهها و افکار آن را بهجا میآوردیم» (افسسیان ۲: ۳ را با یعقوب ۱: ۱۴ و ۱۵؛ اول پطرس ۱: ۱۴ مقایسه کنید).

`منظور پولس با بیان این مطلب به مخاطبینش که زمانی «طبعاً فرزندان غضب بودیم، چنانکه دیگران» بودند (افسسیان ۲: ۳؛ ترجمه قدیم)، چیست؟ افسسیان ۲: ۳ را با افسسیان ۵: ۶ مقایسه کنید.`

واقعیت فعلی یک زندگیِ از دست رفته به اندازه کافی اضطراب آور است، اما پیامدهای روز آخر بیشتر دلهره آور است. انسانها که «طبعاً فرزندان غضب [هستند)، [همچون] دیگران [می باشند]»، (افسسیان ۲: ۳ – ترجمه قدیم) در خطر محکومیت داوری خدا در آخرالزمان قرار دارند.

عبارت «طبعا فرزندان غضب می باشند» اشاره به واقعیت مضطرب کننده دیگری نیز دارد. در حینی که همچنان حامل تصویر خدا هستیم به این درک رسیده ایم که ایرادی بزرگ در ما وجود دارد. مسیحی زندگی کردن تنها موضوع غلبه یافتن بر یکی دو مورد از عادتهای بد یا «نافرمانیها و گناهان»(افسسیان ۲: ۱) نیست که تهدید کننده می باشند. ما فقط با خطایا و تقصیرات مبارزه نمی کنیم بلکه با گناه در نبرد هستیم. ما به طغیانگری بر علیه خدا و خودویرانگری تمایل و گرایش داریم. انسانها بالذاته در الگویِ خودویرانگریِ رفتار گناه آلود، پیروی از فرمان شیطان(افسسیان ۲: ۲) و خواهشهای نفسانی (افسسیان ۲: ۳)گیر افتاده اند. ایمانداران زمانی «طبعا فرزندان غضب بوده اند».

توجه به این نکته ضروری است که پولس فعل زمان گذشته را بکار می برد – ما «طبعا فرزندان غضب بوده ایم» (افسسیان ۲: ۳). این بدان معنا نیست که تمایل ذاتی به سوی شر دیگر برای ایمانداران واقعیت ندارد. پولس روی بخش قابل توجهی از نامه خود، افسسیان ۴: ۱۷ – ۵: ۲۱ زمان می گذارد و نسبت به اعمال گناه آلود هشدار می دهد که ریشه در ذات گناهکار دارد که همچنان تهدیدی بالقوه برای مسیحیان است. منظور اینکه، گرچه این نفسِ [انسانیت] کهنه، بیش از این نباید بر ایماندار غالب باشد، زیرا جامه انسانیت کهنه می تواند از طریق قدرت مسیح بیرون آورده شده و جامه «انسانیّت تازه را که به صورت خدا در عدالت و قدّوسیّت حقیقی آفریده شده است بپوشید» (افسسیان ۴: ۲۲ – ۲۴).

`چه کسی حتی پس از اینکه خود را به عیسی سپرده باشد، تجربه نکرده است که ذات او چقدر فاسد است؟ این مطلب می تواند چیزی به ما بیاموزد که چقدر مهم است که در هر لحظه از زندگی خود به او توسل و تمسک کنیم؟`