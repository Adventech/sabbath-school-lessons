---
title:  حال توسط خدا نجات یافته ایم
date:  20/07/2023
---

`افسسیان ۲: ۱ – ۱۰ را مرور کنید و بر سخن پایانی پولس در آیات ۸ – ۱۰ تمرکز کنید. او برای اختتام آیه چه نکاتی را برجسته می سازد؟`

در افسسیان ۲: ۱-۳، پولس می نویسد که نجات ایمانداران در افسس به دلیل رفتار خوب یا ویژگی های خردمندانه آنها نیست. وقتی داستان شروع می شود، آنها از نظر روحی مرده اند. هیچ بارقه ای از زندگی یا ارزشی در آنها وجود ندارد (افسسیان ۲: ۱). آنها به طور کامل مغلوب گناه شده اند (افسسیان ۲: ۱). آنها هیچ حرکت شخصی از خود نشان نمی دهند، بلکه توسط خود شیطان و با امیال پست و توهمات ذهنی خود هدایت می شوند.

آنچه که آنان نمی دانند این است که آنها در وضعیتی بسیار اسفبارتر از این هستند که صرفاً بدون زندگی روحانی یا فضیلت باشند. آنها در همراهی با تمامی بشر دشمنان خدای حقیقی هستند و به سوی روز سرنوشت ساز و قضاوت الهی در حرکتند. آنها «فرزندان غضب، مانند دیگران» می باشند (افسسیان ۲: ۳).

رستگاری آنها در عوض اینکه ریشه در محبت غیر قابل وصف خدا داشته باشد بر خصایل خودشان ریشه دوانده است – محبتی که هیچ معیار و ارزشی نمی تواند هدف آنرا توصیف کند.

خداوند در رحمت و محبت خویش برای آنان در مسیح عیسی عمل می کند(افسسیان ۲: ۴) و آنان را از مرگ روحانی قیام می دهد. بخاطر مداخله و شفاعت خدا آنان سفری شگفت انگیز را تجربه کرده اند که مسیر خود عیسی را دنبال می کند. از اعماق مرگ مطلق روحانی و اسارت مطلق، آنها قیام می کنند و به «جایهای آسمانی» منتقل می شوند و با مسیح بر تخت عرش جلوس می کنند (افسسیان ۲: ۵، ۶). اگرچه این مداخله، پدیدۀ آنی برق آسای الهی نیست. قدرت ماندگار واقعی، برای ابد پا برجاست، زیرا خدا قصد دارد فیض خود را در مسیح عیسی در تمام ابدیت نسبت به آنها نشان دهد (افسسیان ۲: ۷).

پولس در نتیجه گیری خود از افسسیان ۲: ۱-۱۰، آیات ۸-۱۰، به این موضوع بازمی گردد و می خواهد اطمینان حاصل کند که هدفش ثابت است: نجات ایمانداران یک کار الهی است، نه انسانی. منشأ آن از ما نیست، بلکه عطیه و فیض خداست. هیچ انسانی نمی تواند حتی جزیی به آن مباهات کند و به خود ببالد (افسسیان ۲: ۸، ۹). ما ایماندارن که در فیض خدا ایستاده ایم، مظاهر فیض او هستیم و تنها فیض او. ما شاهکارهای او هستیم که توسط خدا «در مسیح عیسی» آفریده شده ایم (افسسیان ۲: ۱۰).

چرا درک این موضع حائز اهمیت است که رستگاری ما از خداست و در شایستگی ها یا تلاشهای ما ریشه ندارد؟