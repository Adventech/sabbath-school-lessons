---
title:  زمانی توسط شیطان فریب خورده و مرده بودیم
date:  16/07/2023
---

`افسسیان ۲: ۱ – ۱۰ را بخوانید. ایده اصلی پولس در اینجا درباره آنچه که عیسی برای ما انجام داده چیست؟`

پولس پیش از این رستگاری اعطا شده به مسیحیان را شرح داده بود (افسسیان ۱: ۳ – ۱۴، ۱۵ – ۲۳) و بطور خلاصه داستان ایمانداران در افسسیان را گفته بود(افسسیان ۱: ۱۳). حال پولس در افسسیان ۲: ۱ – ۱۰ داستان مسیحی شدن آنان را با جزئیات و تمرکز شخصی بیشتری می گوید. او گذشته گناه آلود (افسسیان ۲: ۱ – ۳) آنان را با برکات رستگاری خدا مقایسه می کند که به عنوان شریک قیام، معراج و تعالی یافتن مسیح به تصویر می کشد (افسسیان ۲: ۴ – ۷) و اساس آن رستگاری در فیض و کار خلاق خدا را تجلیل می کند (افسسیان ۲: ۸ – ۱۰).

این سه بخش از آیه در عبارات افسسیان ۲: ۵ بترتیب خلاصه شده است: (۱)«در نافرمانیهای خود مرده بودیم»؛ (۲) «[خدا]ما را با مسیح زنده کرد»؛ (۳)«از راه فیض نجات یافتهایم».

پولس در افسسیان ۲: ۱ و ۲ بر این واقعیت اندوهبار اشاره می کند که مخاطبینِ از پیش متحول شده او از نظر روحانی مرده بوده اند، نافرمانی و گناهکاری را بعنوان الگوی منظم زندگی خود ممارست کرده (افسسیان ۲: ۱)و تحت سلطه شیطان بوده اند (افسسیان ۲: ۲).

از آنجا که پولس برای افرادی می نویسد که زندگی می کنند، او بطور تمثیلی اشاره می کند که زمانی (مرده) بوده اند(با افسسیان ۵: ۱۴ مقایسه کنید). با این وجود وضع اسفبار آنان واقعی و وخیم بود زیرا که زمانی از خدایی جدا شده بودند که مرجع حیات بود (با کولسیان ۲: ۱۳ و رومیان ۵: ۱۷ و رومیان ۶: ۲۳ مقایسه کنید).

پولس با تعمق در زندگی گذشته مخاطبین خود دو نیروی خارجی را که بر آنان غالب شده بود شناسایی می کند. اولین آنها «روشهای این دنیا» بود (افسسیان ۲: ۲)، رسوم و رفتار اَبَر جامعه افسس که زندگی آنان را به شورش بر ضد خدا تغییر داده بود.

پولس شیطان را به دو طریق به عنوان دومین نیروی خارجی شرح داده است که پیش از اینکه وجود داشته باشند سلطه داشت. او «رئیس قوت هوا بود» (افسسیان ۲: ۲) از آنجا که آسمان (یا جایهای آسمانی) به عنوان جایگاه قدرتهای فراطبیعی از جمله نیروهای اهریمنی است (با افسسیان ۱: ۳ ، افسسیان ۳: ۱۰ ، افسسیان ۶: ۱۲ مقایسه کنید). همچنین او بر روی زمین فعال است زیرا «او همان روحی [است] که هماکنون در سرکشان عمل میکند» (افسسیان ۲: ۲).

`این آیات در مورد واقعیت نبرد بزرگ چه تعلیم می دهند؟ با این وصف، چگونه میتوانیم با آگاهی از اینکه عیسی به پیروزی دست یافته است و اینکه میتوانیم در پیروزی او سهیم باشیم، تسکین و امید یابیم؟`