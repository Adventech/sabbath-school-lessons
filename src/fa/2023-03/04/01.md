---
title:  خدا چگونه ما را نجات می بخشد
date:  15/07/2023
---

### مطالعه این هفته
برای مطالعه این هفته بخوانید: افسسیان ۲: ۱ – ۱۰؛ افسسیان ۵: ۱۴؛ رومیان ۵: ۱۷؛ افسسیان ۵: ۶؛ دوم تیموتائوس ۱: ۷.

> <p>آیه حفظی</p>
> «امّا خدایی که در رحمانیت دولتمند است، بهخاطر محبت عظیم خود به ماحتی زمانی که در نافرمانیهای خود مرده بودیم، ما را با مسیح زنده کرد - پس، از راه فیض نجات یافتهاید» (افسسیان ۲: ۴ و ۵).

در تاریخ ۲۲ مهر ۱۳۶۶ جسیکا مک کلر ۱۸ ماهه در حال بازی در حیاط خانه خاله اش بود که به درون یک چاه خالی ۷ متری افتاد. وضعیت رقت انگیز او، رسانه ها را از سراسر جهان به میدلند، تگزاس کشاند. تماشاگران جهانی، «جسیکا کوچولو» را تماشا کردند که در حال خواب، گریه، آواز خواندن و صدا زدن مادرش بود. آنها شاهد بودند که کارکنان اورژانس چگونه هوای تازه را به داخل چاه می رسانند.

سرانجام پس از ۵۸ ساعت تلاش و دلهره، تماشاگران در سراسر جهان، جسیکا را دیدند که از دهانه چاهی که او را برای دو روز حبس کرده بود بیرون آمد. عکس برنده جایزه پولیتزر عکاس اسکات شاو این لحظه را ثبت کرد: یک کابل نجات چهره های نگران نجات دهندگان جسیکا را به دو نیم می کند که به بسته بانداژ شده در قلب دراما نگاه می کنند: جسیکا کوچولو.

هیچ چیز به اندازه یک داستانِ نجاتِ خوب جذاب نیست، و پولس، در افسسیان ۲: ۱-۱۰، نمای نزدیک و شخصی از عظیم ترین و گسترده ترین مأموریت نجات تمام دوران را به ما ارائه می دهد - تلاش های خدا برای نجات نوع بشر. ... داستان دراماتیک با دانستن اینکه ما صرفاً تماشاگر نجات دیگران نیستیم، بلکه در حال دیدن نجات خودمان هستیم، به اوج می رسد.