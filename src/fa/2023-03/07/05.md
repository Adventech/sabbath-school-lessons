---
title:  عطایای عیسای تعالی یافته
date:  09/08/2023
---

`پولس با اقتباس از مزمور ۶۸: ۱۸، قیام و تعالی و ظفرمندی عیسی را به عنوانی عطایای ارزانی شده به قوم او از اعلی توصیف می کند. عیسای متعال چه عطایایی را ارزانی می کند و برای چه هدفی؟ افسسیان ۴: ۱۱ – ۱۳.`

پولس چهار گروه از افرادِ عطیه یافته را به عنوان بخشی از گنجینه اهدا شده توسط عیسای تعالی یافته تشخیص می دهد که به کلیسایش ارزانی می کند: (۱) رسولان؛ (۲) انبیا؛ (۳) مبشران؛ (۴) شبانان و معلمان (ساختار عبارت یونانی این ها را به عنوان یک گروه تلقی می کند).

مسیح این عطایا را برای به اتمام رساندن کار مهم ارزانی می کند: «تا مقدّسان را برای کار خدمت آماده سازند، برای بنای بدن مسیح» (افسسیان ۴: ۱۲) و «تا زمانی که همه به یگانگی ایمان و شناخت پسر خدا دست یابیم و بالغ شده، به بلندای کامل قامت مسیح برسیم» (افسسیان ۴: ۱۳).

این نکته آخر برای ادونتیست های اولیه که در حال تأمل در عطایای روحانی الن جی وایت بودند، اهمیت ویژه ای داشت. آیا کتاب مقدس عملکرد عطیه نبوت در کلیسا را فقط در زمان رسولان تأیید می کند؟ یا این عطیه تا بازگشت مسیح ادامه دارد؟

ادونتیست های اولیه پاسخ خود را در افسسیان ۴: ۱۳ یافتند و آن را از طریق داستانی در مورد ناخدای یک کشتی که مجبور بود دستورالعمل های ارائه شده برای یک سفر را دنبال کند، به اشتراک گذاشتند. وقتی کشتی به بندر نزدیک شد، ناخدا متوجه شد که در دستورالعمل قید شده که یک مسیریاب برای کمک به هدایت کشتی سوار خواهد شد. برای مقید ماندن به دستورالعمل های اصلی، او باید به مسیریاب اجازه دهد تا سوار شود و از راهنمایی های بیشترِ ارائه شده اطاعت کند.

«اینک چه کسی به آن کتاب اصلی دستورالعمل ها توجه می کند؟ کسانی که مسیریاب را نمی پذیرند، یا کسانی که او را همانطور که آن کتاب به آنها دستور می دهد، می پذیرند؟ خودتان قضاوت کنید».- مرجع زیر: — Uriah Smith, “Do We Discard the Bible by Endorsing the Visions?” Review and Herald, January 13, 1863, p. 52.

وقتی «شبانان» (یا «کشیشان»)، «معلمان» و «مبشران» را شناسایی میکنیم، باید مراقب باشیم، زیرا به این موقعیتها در چارچوب زمانی خود فکر میکنیم. تا آنجا که قادر به تشخیص هستیم، در زمان پولس، همه اینها رهبران غیر روحانی بودند که به کلیساهای خانگی افسس خدمت می کردند (اول پطرس ۲: ۹؛ اعمال رسولان ۲: ۴۶؛ اعمال رسولان ۱۲: ۱۲ را مقایسه کنید).

`اشعیا ۵: ۴ را بخوانید: «برای تاکستانم چه کاری دیگری باید انجام می دادم که در آن انجام ندادم؟» (ترجمه مستقیم). به این آیه در زمینه آنچه که خداوند از طریق خدمت الن جی وایت به ما داده است فکر کنید. چگونه اعمال می شود؟`