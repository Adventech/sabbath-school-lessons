---
title:  رشد در مسیح
date:  10/08/2023
---

`چه خطری بلوغ مسیح گونه را تهدید می کند؟ افسسیان ۴: ۱۴`

پولس محیطی را درک می کند که بی شباهت به محیط ما نیست که در آن ایده های مختلفی مانند «باد تعالیم» و «نقشه های مکارانه» بر ایمانداران تحمیل می شود. او از سه مجموعه تصویر برای تشریح خطرات الهیاتِ سرگردان استفاده می کند: (۱) نابالغی دوران کودکی، «به طوری که دیگر کودک نباشیم». (۲) خطر در دریاهای آزاد، که بواسطه امواج، ما را به این طرف و آن طرف پرتاب می کند و با هر باد تعالیم. (۳) مکر آدمیان که مانند قماربازها حیله گری می کنند. پولس به به طور استعاری از واژه یونانی kubeia تاس بازی به مفهوم حیله گری و فریب استفاده می کند.

پولس معتقد است که تفرقه یک نشانه مهم از خطاست: آنچه بدن را تغذیه می کند و رشد می دهد و به حفظ آن کمک می کند خوب است در حالی که آن چیزی که جسم را ضعیف می کند و آن را از هم جدا می سازد اهریمن است. با روی گرداندن از آموزه های تفرقهانگیز و روی آوردن به معلمان مورد اعتماد (افسسیان ۴: ۱۱)، آنها به سوی بلوغِ مسیحیِ واقعی پیش خواهند رفت و نقشهای مؤثری در بدن مسیح ایفا خواهند کرد.

`به چه طریقهایی یک کلیسای سالم مانند یک بدن سالم کار می کند؟ افسسیان ۴: ۱۵ و ۱۶.`

در افسسیان ۴: ۱-۱۶، پولس از اتحاد کلیسا دفاع می کند و مخاطبان را دعوت می کند تا بطور فعال آنرا رشد دهند. در حالی که وحدت یک اطمینان الهیاتی است (افسسیان ۴: ۴-۶)، به سختکوشی ما نیاز دارد (افسسیان ۴: ۳).

یکی از راههایی که اتحاد را پرورش می دهد این است که اعضای فعال بدن مسیح باشیم(افسسیان ۴: ۷ – ۱۶). هر یک از ما عضوی از بدن است و باید سهمی را در سلامتی و رشد آن ایفا کند(افسسیان ۴: ۷ و ۱۶).

همه ما باید از کار رسولان، انبیا، مبشران و شبانان - معلمان بهره مند شویم(افسسیان ۴: ۱۱). اینها، مانند رباطها، تاندونها، و «مفاصل نگاهدارنده» (افسسیان ۴: ۱۶)، عملکردی منسجم کننده و وحدتبخش دارند و به ما کمک میکنند تا با هم در مسیح رشد کنیم، که سر بدن است (افسسیان ۴: ۱۳ و ۱۵).

`برخی از «بادهای تعالیم» که امروز در کلیسای ما می وزند، کدامند، و چگونه می توانیم در برابر آنها محکم بایستیم؟ پاسخ خود را در روز سبت به کلاس بیاورید.`