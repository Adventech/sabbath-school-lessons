---
title:  اتحاد روح
date:  06/08/2023
---

`افسسیان ۴: ۱ – ۱۶ را بخوانید. پولس چگونه ایمانداران را ترغیب می کند تا اتحاد در مسیح را پرورش دهند؟`

پولس نیمه دوم افسسیان (باب ۴-۶) را با دعوتی هیجان انگیز به اتحاد آغاز می کند، اما در دو بخش کلی. نخست، در افسسیان ۴: ۱-۶ او از ایمانداران میخواهد که «وحدت روح» را با نشان دادن فضایل بنا کننده اتحاد پرورش دهند (افسسیان ۴: ۱-۳)، فراخوانی که با فهرستی شعرگونه از هفت «یک» [یک بدن، یک روح، یک امید، …..] همراه است،(افسسیان ۴: ۴- ۶). دوم، در افسسیان ۴: ۷-۱۶، پولس عیسای ظفرمند و تعالی یافته را به عنوان منبع فیض در افرادی که هدایت انجیل را به اشتراک می گذارند معرفی میکند (افسسیان ۴: ۷-۱۰) و توضیح میدهد که چگونه آنها به همراه تمامی اعضای کلیسا، به سلامت، رشد، اتحاد، و یکپارچگی بدن مسیح کمک می کنند.

پولس در حینی که فصل شروع می شود، از مسیحیان اینگونه دعوت بعمل می آورد: « بطریقی گام بردارید که شایسته دعوتی باشد که به آن فرا خوانده شده اید» (افسسیان ۴: ۱). او فعل امری «گام بردارید» را بطور تلویحی برای نوع رفتار یا نوع زندگی بکار می برد.(افسسیان ۲: ۲ و ۱۰، افسسیان ۴: ۱۷، افسسیان ۵: ۲ و ۸ و ۱۵ را ببینید). پولس به ایمانداران تاکید می ورزد تا رفتار متحدانه ای را ممارست کنند که بازتاب دهنده برنامه نهایی خدا باشد(افسسیان ۴: ۹ و ۱۰). او در اینجا آن تاکید را با دعوت خود برای بکار بستن فضایلی آغاز می کند که به وحدت منجر می شود(افسسیان ۴: ۱ – ۳)، از قبیل فروتنی، حلم و شکیبایی.

بیائید به هر یک از عبارتها نگاهی بیندازیم.

پولس در جایی دیگر در افسسیان ۴: ۲ با افزودنِ ایدۀ «فروتن باشید و دیگران را از خود بهتر بدانید» (فیلیپیان ۲: ۳)، فروتنی را شرح می دهد. پس فروتنی می تواند نه به عنوان فضیلت منفی برای تحقیر نفس (کولیسان ۲: ۱۸، ۲۳ را ببینید) بلکه به عنوان فضیلت مثبتِ  قدردانی و خدمت به دیگران تلقی شود.

نرمی و ملایمت(افسسیان ۴: ۲ – ترجمه قدیم)، می تواند به عنوان خصلت تحت تاثیر حس خود بزرگ بینی قرار نگرفتن،اطلاق شود و همچنین به معنی خوش خُلق، با ملاحظه و بی ادعاست. از مرجع زیر: —Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

در آخر، شکیبایی (بردباری – ترجمه قدیم)، تواناییِ تحملِ در مقابله با عصبانیت و یا آزمایشات سخت است. پس این ویژگیها، همگی حول موضوع اجتناب از خود خواهی و خود بزرگبینی و در عوض تمرکز بر ارزش گذاردن بر دیگران جمع میشوند.

`به صفات فروتنی، حلم و شکیبایی بیندیشید که بما کمک می کنند تا به عنوان یک امت متحد و یکپارچه باشیم. چگونه می توانیم این فضایل را رشد دهیم؟`