---
title:  اندیشه هایی فراتر
date:  11/08/2023
---

دو یادداشت به ما کمک می کند تا مطالعه خود را از افسسیان ۴: ۷ – ۱۰ تعمیم بدهیم.

۱. ترجمه افسسیان ۴: ۹. برخی ترجمهها اشاره بر این دارد که نزول قبل از صعود واقع می شود. برای مثال او «اول نزول کرده بود»- ترجمه قدیم.

ترجمههای دیگر، متن یونانی را با دقت بیشتری دنبال میکنند و موضوعِ زمانبندیِ صعود و نزول را باز میگذارند (مثلاً «آیا صعود او به این معنا نیست که او ابتدا به مناطق اسفل زمین نزول کرد؟» که امکان مشاهده را فراهم کرد، که در درس روز سه شنبه بیان شد، که ترتیب روایتی مزمور ۶۸: ۱۸ باید دنبال شود و ابتدا عروج مسیح به آسمان («صعود») و سپس «نزول» او در روح انجام شود.

۲. اسارت را به اسیری برد. با نقل قول ۶۸: ۱۸ از کتاب عهد قدیم یونانی که سپتوجان نامیده می شود (ترجمه کهن یونانی عهد قدیم)، پولس از عبارتی در افسسیان ۴: ۸ استفاده می کند که بطور تحت اللفظی اینگونه خوانده می شود «اسیر را به اسیری برد» (که در برخی ترجمه ها انعکاس یافته) ولی آن که بطور گسترده ای تایید شده این است که «او اسارت را به اسیری برد».

ادونتیست های روز هفتم اغلب این عبارت را برای اشاره به عمل مسیح برای بازگرداندن آنها با خود به آسمان، در هنگام عروج، درک کرده اند (متی ۲۷: ۵۱-۵۳). اینها «بافه ای»(لاویان ۲۳: ۱۰ – ۱۲) را تشکیل میدهند، نوبرهای بازخریدشدگان، که او در بازگشت به بارگاه های ملکوت به پدر تقدیم میکند. (کتاب مقدس تفسیری ادونتیستهای روز هفتم،  جلد ششم صفحه ۱۰۲۲ را ببینید؛ آرزوی اعصار صفحه ۸۳۴ را با آرزوی اعصار صفحات ۷۸۵ و ۷۸۶ مقایسه کنید).

متناوباً، مطابق با کولسیان ۲: ۱۵، میتوان این آیه را بهعنوان تصویری از غلبه مسیح بر دشمنانش - شیطان و فرشتگان شیطانیاش – در نظر گرفت که بهعنوان اسیران شکستخورده به تصویر کشیده میشوند.

**سوالاتی برای بحث:**

`۱. فهرست «عطایای روحانی» در افسسیان ۴: ۱۱ را با فهرستهای اول قرنتیان ۱۲: ۴-۱۱، ۲۷-۳۰؛ رومیان ۱۲: ۴-۸؛ و اول پطرس ۴: ۱۰، ۱۱ مقایسه کنید. چه تفاوت ها و شباهت هایی را مشاهده می کنید؟`

`۲. در کلاس، در مورد برخی از «بادهای تعالیم» که امروز در کلیسا می وزد صحبت کنید. توجه داشته باشید که چگونه پولس می گوید که ما نباید توسط این بادها به این سو و آن سو برویم. چه راههایی وجود دارد که میتوانیم به محافظت از خود و دیگران در کلیسا در برابر آسیبهایی که این بادها میتوانند به ما وارد کنند، کمک کنیم؟`

`۳. پولس از طریق افسسیان بر موضوع «وحدت» تأکید می کند. ولی آیا باید به هر قیمتی به دنبال وحدت باشیم؟ به عبارت دیگر، در چه مقطعی میل به وحدت می تواند نتیجه معکوس داشته باشد؟ بحث کنید.`