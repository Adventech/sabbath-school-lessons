---
title:  یکی بودن با هم در مسیحِ یگانه
date:  07/08/2023
---

`پولس کدام هفت تا «یک ها» را در حمایت از موضوع اتحاد کلیسا ذکر می کند؟ او با این فهرست به دنبال چه نکته ای است؟(افسسیان ۴: ۴ – ۶).`

فهرست هفت تا «یک های» پولس حسی شعرگونه دارد و می تواند پژواک سرودی باشد که در افسس بکار رفته بود. فهرست با اشاره به دو تا از «یک ها» شروع می شود: «یک بدن وجود دارد» (اشاره به کلیسا به عنوان بدن مسیح، افسسیان ۴: ۱۲ و ۱۶، افسسیان ۱: ۲۳، افسسیان ۵: ۲۳ و ۲۹ و ۳۰). و «یک روح» (افسسیان ۴: ۴). سومین آنها «یک امید دعوت بخش» می باشد (افسسیان ۴: ۴ را با افسسیان ۴: ۱ مقایسه کنید).

سپس سه جزء دیگر را ارائه می دهد، «یک خدا» (اشاره به مسیح)، «یک ایمان» (به معنی اعتقاداتی که مسیحیان به آن باور دارند، افسسیان ۴: ۱۳، کولسیان ۱: ۲۳، کولسیان ۲: ۷، غلاطیان ۱: ۲۳، اول تیموتائوس ۴: ۱ – ۶)، و «یک تعمید» (با افسسیان ۵: ۲۶ مقایسه کنید) قبل از اینکه با شرحی بسیط از خدا بعنوان «یک خدا و پدر همه که فوق همه و در میان همه و در همه شما است» آنرا خاتمه دهد (افسسیان ۴: ۶ – ترجمه قدیم).

پولس از طریق این وصف شعرگونه از خدای پدر چه چیزی را بیان می کند؟ خدا به دلیل این که «پدر همه» است، خالق می باشد.

مابقی جمله شرح می دهد که چگونه بعد از اینکه جهان آفریده شد، خداوند با «همه چیز» یعنی با هر چیزی که خلق شده است در ارتباط است. پولس با عقاید کفرآمیزِ پَن تئیزم [وحدت وجود] (که خدا را با طبیعت هویت می بخشد) [خدا و جهان هستی یکی هستند]، یا با پَنِن تئیزم [خدافراگیردانی](که استدلال می کند که جهان در وجود خداست گرچه آن وجود فرسوده نمی شود). در عوض او ادعای برتری دارد (که فوق همه چیز است)، فرمانروایی فعال است (که فوق همه چیز است) و در همه جا حضور دارد (کسی که در همه چیز است)، یعنی همان خدا.

به دقت به دو ایده در خصوص وحدت کلیسا توجه کنید (افسسیان ۴: ۱- ۶). اول، وحدت یک واقعیت روحانی است که ریشه در این هفت «یک» دارد، واقعیتی که باید مورد تمجید قرار گیرد (افسسیان ۴: ۴- ۶). دوم، این وحدت مستلزم شور و اشتیاق ما برای پرورش و رشد آن است (افسسیان ۴: ۳).

اغلب کوتاهی و قصور ما در تحقق این وحدت، حزن آور است. با این حال، هر نقص و کاستی که داشته باشیم، باید از کار خدا در مسیح در متحد کردن کلیسا خوشحال باشیم، و از واقعیت الهیاتی «وحدت روح» خوشحال باشیم (افسسیان ۴: ۳). انجام این کار به ما قدرت میدهد تا به کار سختِ پیشبردِ این وحدت بازگردیم، ولی با این اعتقادِ جدید که با انجام چنین کاری، کار خدا را انجام میدهیم.

`افسسیان ۴: ۴ – ۶ را دوباره بخوانید. چه احساسی در شما ایجاد می کند؟ دانستن این مطلب یعنی اتحاد ما در خدا و با خدا از طریق مسیح چه حسی باید ایجاد کند؟`