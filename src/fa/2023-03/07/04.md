---
title:  مسیح اعتلا یافته، ارزانی کننده عطایا
date:  08/08/2023
---

`با این حال، او بواسطه بخشش مسیح به هر یک از ما عطیه خاصی داده است. به همین دلیل است که کتاب مقدس می گوید:`

`«هنگامی که به عرش برین صعود کرد، اسارت را به اسیری برد و عطایا به مردم داد».`

`توجه کنید که آیه می گوید «او صعود کرد». این به وضوح به این معنی است که مسیح نیز به دنیای پست ما نازل شد. و آن کسی که نازل شد، همان است که «از همۀ آسمانها بسی فراتر رفت، تا همه چیز را پُر سازد» (افسسیان ۴: ۷-۱۰). دراینجا چه اتفاقی میافتد، و منظور پولس از این آیات چیست؟`

پولس در اینجا از مزمور ۶۸: ۱۸ نقل قول می کند که می نویسد: «آنگاه که به عرش برین صعود کردی اسیران را به اسیری بردی و هدایا از آدمیان گرفتی، حتی از طغیانگران، تا که تو ای یهوه خدا در آنجا سکونت گزینی». مزمور ۶۸: ۱۸ خداوند، یهوه را به عنوان فرمانده ظفرمندی به تصویر می کشد که بر دشمنان خود پیروز شده است و بالای تپه ای می رود که پایتخت او توسط اسیران جنگی در آنجا بنا شده است (مزمور ۶۸: ۱ و ۲). سپس با دریافت هدایا از دشمنان مغلوب شده اش مورد تکریم قرار می گیرد (توجه کنید که پولس در اینجا تمثیل خود را با عطایای مسیح تعالی یافته تنظیم می کند که متناسب با زمینه وسیعتری از مزمور است (مزمور ۶۸: ۳۵ را ببینید).

اگر توالی مزمور ۶۸: ۱۸ را دنبال کنیم، عروج یا همان صعود مسیح به آسمان (افسسیان ۱: ۲۱ – ۲۳)- ابتدا بوقوع می پیوندد که به دنبال آن توسط عیسای قیام کرده و متعالی شده، عطایایی نازل میکند که همه چیز را پر میکند. این روش پولس برای به تصویر کشیدن بارش روح القدس در روز پنطیکاست است (اعمال رسولان ۲ را ببینید). این دیدگاه توسط افسسیان ۴: ۱۱، ۱۲ تأیید میشود، که هدایایی را که عیسای اعتلا یافته ارزانی نموده است به عنوان عطایای روح شناخته می شود.

«مسیح به اعلی علیین صعود کرد و اسیران را رهبری کرده و به مردم عطایایی ارزانی نمود. هنگامی که پس از عروج مسیح، روح همانطور که وعده داده بود، مانند تندبادی قدرتمند نازل شد و تمام مکانی را که شاگردان در آنجا جمع شده بودند پر ساخت، چه تأثیری ایجاد نمود؟ هزاران نفر در یک روز به مسیح ایمان آوردند». – الن جی وایت، شما قدرت خواهید یافت، صفحه ۱۵۸.

`هر قدر هم که این چند آیه در افسسیان ژرف  باشد، چگونه میتوانیم بیاموزیم که از آنچه که مسیح برای ما انجام داده و انجام خواهد داد، تسلی بگیریم، بهویژه زمانی که او «همه چیز را از هر لحاظ پُر میسازد؟» (افسسیان ۱: ۲۳)`