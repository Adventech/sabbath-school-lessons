### افسسیان: چگونه در زمانهای دشوار از عیسی پیروی کنیم

پولس در رساله خود به افسسیان درباره خصوصیات اهالی افسس به ما توضیح می دهد. سالها پس از وقایع مهیجِ ایامِ اولیۀ ماموریتِ مسیحیان در افسس، افسسیان به خاطر اهمیت ایمان و اعتقادات مسیحی شان به سختی افتاده بودند.

پولس که زمانی مدیریت واقتصاد این چهارمین شهر بزرگ امپراتوری روم را دچار مشکل ساخته بود، حال در حاشیه و در گوشه ای از زندان افتاده است. او با نگارش از زندان، نگران است که مبادا ایمانداران افسس دلسرد شوند و در پیچیدگیِ شهرنشینیِ فرهنگِ کاملا بت پرست افسس، مفهوم و معنای شاگردی عیسی را از دست بدهند. گرچه مخاطبین او پیش از این مسیحی بودند ولی لحن پولس دال بر جلب نظر افراد دیگر هم بود. او در پی این بود که آنان را دوباره در صف ایمانداران مسیحی قرار دهد تا آتش تعهد آنان را به مسیح مجددا شعله ور کند و آنان را برانگیزاند تا در کار بزرگ دنیا یعنی از طریق کلیسا فعال شوند.

بخاطر اینکه ایمان مسیحی کلا راجع به مسیح است، پولس قدردانی و پرستش مسیح را به منصه ظهور می رساند. اگر شاگردانِ مسیحیِ متزلزل به جایگاه اصلی ایمان خود دوباره بازگشته اند بدین خاطر است که محبت نخستین خود را برای عیسی دوباره بدست آورده اند و اعتماد تازه ای را در فیض و قدرت او ایجاد نموده اند. از این رو پولس اعتلای مسیح را در آسمان برجسته می سازد، فراتر از تمامی قدرتها و بت هایی که بخواهند ایمانداران در افسس را مجذوب خود کنند. عیسی آرمانِ الهی برای تمامی اعصار است، آرمانی که بموجب آن ایمانداران، بعنوان کلیسا، نقش مهمی در برنامه های خدا برای متحد کردن همه چیز در مسیح دارند.

در حینی که پولس در پی جلب نظر ایمانداران افسس در تعهد تازه ای به خداوندشان است، او الزاماتِ شاگردی در مسیح را ناچیز نمی شمارد. او جزئیاتی از رفتار مسیحی و شکل جامعه ای که باید داشته باشند را بر می شمارد. مسیحیان به عبادت الهام گرفته از روح، احترام به مسیح و عبادت تحت هدایت خدا فراخوانده شده اند، آنگونه که پولس بارها و بارها آن را به تصویر کشیده است. تعهد و سرسپردگی به مسیح بر کردار و گفتار شخص تاثیر می گذارد. دوست داشتن مسیح بدین معنی است که به همه ایمانان ارزش نهیم و آنان را محترم بشماریم. یعنی در برابر الگوهای منحط و پست جنسی که در فرهنگ لجام گسیخته آنان حکمفرماست مقاومت کنیم. به این معنی که در روابط خود با کلیسا و در خانواده، از الگویِ ازخودگذشتگیِ مسیح تبعیت کنیم. این عبارات، تداعی کننده مثال های روشنی از الگوی جدید هستی انسان به شهروندان افسس بود.

عمدۀ نامه پولس، بخش ابراز شور و اشتیاق او برای این الگوی جدید بود که انسان بودن را از طریق عضویت در کلیسای خدا معنی می بخشد. او بطور خاصی با این اندیشه برانگیخته و قوت یافته بود که خدا بشریت از هم جدا شده، یعنی یهودیان و غیریهودیان را به عنوان یک کلیسا به هم پیوند داده است. با وحدت در زندگی در جایی که عداوت در انتظار است، آنها فرصتی دارند تا خصوصیات جامعۀ جدید خدا و پادشاهی آینده را در معرض نمایش قرار دهند.

در پی چنین اهمیتی، پولس بخشی از کلیسایِ خدا بودن را در چهار استعاره برای کلیسا تعمیم می دهد. ایمانداران بدن مسیح را تشکیل می دهند که حاکی از تعهد آنان به مسیح و متحد بودن با یکدیگر است. آنان معبد زنده ای هستند که از طریق قربانی مسیح بر صلیب جلجتا بنا شده است که در آن خدا عبادت می شود. آنان عروس مسیح هستند که چشم انتظار مراسم ازدواج بزرگ در زمانی می باشند که داماد می آید تا آنان را که متعلق به او می باشند مطالبه کند. در استعاره نهایی که بیانگر تلاشهای پولس برای جلب مجدد آنها در ایمان مسیحی است، آنان سپاهیان مسیح هستند که صلح و آرامش را به نام او برقرار میکنند و با قدرت و قوت خداوند با قوای تاریکی نبرد می کنند و چشم براه بازگشت مسیح هستند.

از اینرو، رساله افسسیان در خصوص ایامی همچون ایام ما سخن می گوید که جذابیت های دنیوی و گذراندن زمان [انتظار]، شاگردی مسیحی را کسل کننده می کند. رساله افسسیان مسیح را اعتلا می بخشد و اهمیت پیروی از او را به عنوان اعضای فعال و کوشا کلیسای او در حالی که امید بازگشت او را زنده می کنیم، برجسته و بر آن تاکید می کند. در این سه ماهه از این امتیاز برخوردار هستیم تا با دعا دروس افسسیان را مطالعه و شور و شوق تازه ای را از پیروی مسیح در ایام چالش برانگیز بیابیم.

جان ک. مَک وِی دارای مدرک دکترا، و استاد مذهب در کالج پلِیس دانشگاه والا والا واقع در واشنگتن ایالات متحده می باشد که از سال ۲۰۰۶ در آنجا مشغول به خدمت بوده است.