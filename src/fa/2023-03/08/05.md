---
title:  روح القدس در زندگی ایمانداران
date:  16/08/2023
---

`پولس در بحث در خصوص گناهانِ گفتاری در جامعه مسیحی، چه توصیه ای در مورد حضور روح القدس با ایمانداران دارد؟ افسسیان ۴: ۳۰.`

پولس به طور همزمان هشداری دلهره آور و وعده ای دلگرم کننده ارائه می دهد. گناهان ما در برابر یکدیگر در کلیسا، کردار ناشایست کوچکی نیستند و از عواقب کمی برخوردار نمی باشند: آنچه روح القدس را محزون می سازد، استفاده نادرست ما از عطای گفتار خدا برای تخریب دیگران است (افسسیان ۴: ۲۵-۲۷، ۲۹، ۳۱، ۳۲). این که پولس اشعیا ۶۳: ۱۰ را تکرار میکند، بر این هشدار جدی تأکید میکند: «امّا ایشان عاصی شده، روح قدّوس او را محزون ساختند، پس برگشته، دشمن ایشان شد و او خود با ایشان جنگ نمود» - (ترجمه قدیم).

پولس در وعده ای اطمینان بخش تأیید می کند که روح القدس ایمانداران را از روزی که مسیح را پذیرفتند (افسسیان ۱: ۱۳، ۱۴) تا «روز رستگاری» (افسسیان ۴: ۳۰) مُهر می کند. رابطه روح با ایماندار شکننده نیست بلکه بادوام است. هنگامی که ایمانداران با استفاده از سلاحِ گفتار خداوند سوء استفاده کرده و حضورِ ساکنِ روح را نادیده می انگارند، گفته می شود که روح ترک نمی کند بلکه محزون می شود. روح قصد دارد تا زمانِ بازگشتِ مسیح، نزد ایمانداران حضور داشته باشد و آنها را تحت مالکیت و محافظت خدا قرار دهد.

پولس بر الوهیت کامل روح به عنوان «روح القدس خدا» تأکید می ورزد و با به تصویر کشیدن روح القدس به عنوان محزون، شخصیت روح را برجسته می کند. (همچنین رومیان ۸: ۱۶، ۲۶، ۲۷؛ اول قرنتیان ۲: ۱۰، ۱۳؛ اول قرنتیان ۱۲: ۱۱؛ غلاطیان ۵: ۱۷، ۱۸ را ببینید).

ما بایستی در مبحث راز الوهیت به دقت گام برداریم. روح با پدر و پسر یکی است و از آن متمایز است. «روح اراده خود را دارد و بر این اساس انتخاب میکند. او را می توان محزون کرد و به او توهین کرد. چنین عباراتی برای یک قدرت یا نفوذ صرف مناسب نیست، بلکه ویژگی های یک فرد است.

آیا روح، فردی مثل من و شماست؟ نه، ما از عبارات محدود بشری برای شرح الوهیت استفاده می کنیم و روح چیزی است که بشر هرگز نمی تواند باشد». از مرجع زیر: —Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`این «روح القدس خدا» است که در چنان ارتباط صمیمی با ما زندگی می کند که اعمال ما نشان دهنده تاثیر آن بر ما است. ما زندگی را با عضوی از الوهیت به اشتراک می گذاریم که در رابطه ای با دوام نسبت به ما متعهد است که ما را تا پایان زمان مُهر می کند. پاسخ ایمانی ما به این حقیقت شگفت انگیز چه باید باشد؟`