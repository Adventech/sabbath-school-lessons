---
title:  گرداب گناه
date:  13/08/2023
---

`افسسیان ۴: ۱۷ – ۳۲ را با کولسیان ۳: ۱ – ۱۷ مقایسه کنید. چگونه پولس ایمانداران را ترغیب می کند تا به گونه ای زندگی کنند که مشوق وحدت کلیسا باشد؟`

در بخش قبل، افسسیان ۴: ۱-۱۶، موضوع پولس در خصوص وحدت کلیسا بود. وقتی افسسیان ۴: ۱ و افسسیان ۴: ۱۷ را با هم مقایسه می کنیم، متوجه می شویم که این دو اندرز تا چه اندازه در مورد چگونگی گام برداشتن یا سبک زندگی کردن به یکدیگر شباهت دارند. این شباهت نشان میدهد که پولس به همان موضوع میپردازد، موضوع وحدت و سبک زندگی است از آن پشتیبانی میکند، لیکن از نقطه نظری جدید و منفیتر به آن می پردازد.

در افسسیان ۴: ۱۷-۲۴، پولس سبک زندگی غیریهودی را که به نظر او تضعیف کننده وحدت است (افسسیان ۴: ۱۷-۱۹)، با الگوهایی که به واقع زندگی مسیحی را پرورش می دهد، مقایسه می کند (افسسیان ۴: ۲۰-۲۴). همانطور که انتقاد شدید پولس از سبک زندگیِ فاسدِ غیریهودیان را می خوانیم، باید عقیده او را به خاطر بیاوریم که غیریهودیان توسط خدا از طریق مسیح فدیه داده می شوند و در شراکت کامل با قوم خدا در می آیند (افسسیان ۲: ۱۱-۲۲، افسسیان ۳: ۱-۱۳). پس در افسسیان ۴: ۱۷-۱۹، او توصیفی محدود و منفی از «یهودیان در جسم» را ارائه می دهد (افسسیان ۲: ۱۱).

پولس تنها نگران گناهان یا رفتارهای خاص غیریهودیان نیست که در معرض نمایش قرار می دهند. او نگران الگوی رفتاری است که آنها از خود نشان می دهند، که سیر نزولی زندگی در چنگال گناه می باشد.

در کانون افسسیان ۴: ۱۷ – ۱۹ تصویری از یک روحانیت سرد و بی احساس وجود دارد: «عقل آنها تاریک شده است، و بهعلت جهالتی که نتیجۀ سخت دلیشان است، از حیات خدا بهدور افتادهاند» (افسسیان ۴: ۱۷، ۱۸). این روحانیت سرد سرچشمه کج فهمی است که در ابتدای آیه به آن اشاره شده است. «عقل آنها تاریک شده است، و بهعلت جهالتی که نتیجۀ سختدلیشان است» (افسسیان ۴: ۱۸ و ۱۹) و ممارست در فسادِ جنسی که در پایان آن است (آنان چون هر حساسیتی را از دست دادهاند، خویشتن را یکسره در هرزگی رها کردهاند، چندانکه حریصانه دست به هر ناپاکی میآلایند)(افسسیان ۴: ۱۸ و ۱۹)

آنها که از خدا بیگانه شدهاند، نمیدانند چگونه زندگی کنند، و جدا از فیض نجاتبخش او، به سیر قهقرایی گناه و تباهی ادامه میدهند.

`تجربه خود شما از قدرت گناه چه بوده است که همچنان فرد را به سیر نزولی گناه می کشاند؟`