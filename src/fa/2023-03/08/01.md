---
title:  زندگی شکل یافته توسط مسیح و گفتار الهام گرفته از روح
date:  12/08/2023
---

### مطالعه این هفته
برای مطالعه این هفته بخوانید: افسسیان ۴: ۱۷ – ۳۲؛ کولسیان ۳: ۱ – ۱۷؛ زکریا ۳: ۳ – ۵؛ زکریا ۸: ۱۶؛ اشعیا ۶۳: ۱۰؛ رومیان ۸: ۱۶ و ۲۶ و ۲۷.

> <p>آیه حفظی</p>
> «شما آموختید که باید بهلحاظ شیوۀ زندگی پیشین خود، آن انسان قدیم را که تحتتأثیر امیالِ فریبنده دستخوش فساد بود، از تن بهدر آورید. باید طرز فکر شما نو شود و انسان جدید را در بر کنید، که آفریده شده است تا در پارسایی و قدّوسیت حقیقی، شبیه خدا باشد» (افسسیان ۴: ۲۲ – ۲۴).

خوزه آنتونیو در شهر پالمای اسپانیا برای سالها بی خانمان و کارتن خواب بود. او با مو و ریش خاکستری آشفته اش پیرتر از ۵۷ ساله بنظر می رسید. روزی سالوا گراشیا که صاحب یک سالن آرایشگری بود پیش خوزه رفت و پیشنهاد کرد تا به سر و صورت آنتونیو صفایی بدهد.

خوزه به همراه کارمندانش موها و ریشهای آنتونیو را رنگ کرده فرم دادند. بعد به او لباس شیکی دادند و حالا صحنه نمایش آماده شده بود. او جلوی آینه قرار گرفت و اشک از چشمانش جاری شد. «این منم؟ خیلی فرق کردم. هیچکس نمیتونه منو بشناسه! بعد افزود: این قیافه منو تغییر نداد بلکه زندگیم رو هم عوض کرد».

پولس در افسسیان ۴: ۱۷ – ۳۲ استدلال می کند که ایمانداران تحولی کامل را تجربه کرده اند. آنان وجود کهنه خود را بیرون آورده اند و هویت جدیدی را قبول کرده اند. با این وجود تحول خوزه صرفا ظاهری نبود. همانند خوزه باید «طرز فکر شما نو شود» (افسسیان ۴: ۲۳)تا «پارسایی و قدوسیت حقیقی»(افسسیان ۴: ۲۴) وارد زندگی شما بشود. این حالت بهترین و اوج تغییر می باشد.