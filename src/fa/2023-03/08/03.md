---
title:  تغییر چشمگیر لباس و پوشش
date:  14/08/2023
---

`پولس در بازگویی داستان تحول مخاطبینش کدام نکته ضروری را به آنان خاطر نشان می سازد؟ (افسسیان ۴: ۲۰ – ۲۴).`

پولس پس از شرح وجودی غیریهودی سابق آنها (افسسیان ۴: ۱۷ – ۱۹)، نمی گوید که «شما مسیح را اینگونه نشناخته اید» بلکه در عوض ادعا می کند که «شما مسیح را نشناخته اید!» (افسسیان ۴: ۲۰- ترجمه تطبیقی). با توجه به این نکته که مخاطبین «او را شنیدند» و «در او» (افسسیان ۴: ۲۱) یا «توسط او» (ترجمه های دیگر)«تعلیم یافتند»، پولس بیشتر از پذیرفتن زندگی که توسط مسیح شکل یافته با عبارت «مطابق آن حقیقت که در عیسی است» دفاع میکند (افسسیان ۴: ۲۱).

از دیدگاه پولس، کسی که ایمان می آورد با مسیح تماس شخصی برقرار می کند، رابطه ای که آنقدر شفاف و واقعی است که می توان آن را به عنوان «شناخت مسیح» توصیف کرد. ما شهادت می دهیم که عیسی از مرگ قیام کرده و تعالی یافته زنده است و در کنار ما حضور دارد. ما با آموزه ها و الگوی او شکل یافته ایم و به او به عنوان خداوند زنده خود وفاداریم. زندگی ما به روی راهنمایی و هدایتِ همیشه حاضر او از طریق روح و کلام گشوده است.

پولس به ما می گوید که پذیرفتن زندگی شکل یافته توسط مسیح مستلزم سه مرحله است که از طریق تمثیل پوشش لباس بیان می کند: (۱) در آوردن یا دوری از شیوه های کهنه زندگی (افسسیان ۴: ۲۲) (۲) تجربه نو شدگی باطنی (افسسیان ۴: ۲۳) (۳) پوشیدن یا در بر گرفتن الگوی زندگی خداگونه (افسسیان ۴: ۲۴). تمثیل پولس از لباس در عهد قدیم بعنوان نمادی برای گناهکار بودن (برای نمونه مزمور ۷۳: ۶؛ زکریا ۳: ۳ و ۴؛ ملاکی ۲: ۱۶) و رستگاری است (برای نمونه اشعیا ۶۱: ۱۰، حزقیال ۱۶: ۸، زکریا ۳: ۴ و ۵).

در ایام کهن، مردان برای زیرپوش یک تونیک می پوشیدند که تا زانوی آنها بود و قبا یا ردایی بر تن می کردند تا آنها را از آفتاب محافظت کند. به همین ترتیب، زنان نیز تن پوش و قبا می پوشیدند. فرهنگ های منعکس شده در کتاب مقدس، فرهنگ های معیشتی زندگی بودند. لباس ها ارزشمند و گرانبها بودند و برای مدت طولانی نگهداری می شدند. داشتن بیش از یک دست لباس غیرعادی بود.

کیفیت و طرح آن لباسها معرف هویت و مقام پوشندۀ لباس بود. عوض کردن لباس، تغییر یک دست لباس به نوع دیگر، غیر معمول و مرتبط به واقعه ای مهم بود (و نه اتفاقی که در فرهنگهای امروز متداول است). پولس تغییر زندگی را به عنوان تغییر نوع لباس می داند که در چارچوب فرهنگی قرن اول بطور قابل توجهی چشمگیر بود.

`چه تفاوت اساسی، بین آموختن درباره مسیح و آموختن شناخت مسیح وجود دارد؟`