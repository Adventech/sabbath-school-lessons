---
title:  اندیشه هایی فراتر
date:  30/06/2023
---

داستان جادوگرانی که از نامهای عیسی و پولس سوءاستفاده میکنند (اعمال رسولان ۱۹: ۱۳-۲۰؛ درس یکشنبه را ببینید) به شرح این کمک می کند که چرا پولس اینقدر درباره قدرت در افسسیان زبان فرسایی می کند. برخی از نو ایمانان، با اعتقاد تازه ای که به اقتدار و حاکمیت عیسی داشتند، کتاب راهنمای جادوگریه گران قیمت خود را در شعله های آتش می اندازند. به لطف کشف حدود ۲۵۰ پاپیروس [لوحه کاغذی] که با جادو و همچنین سایر یافتهها سروکار دارند، تصاویر فراوانی از آیینها، طلسمها، فرمولها، نفرینها، و غیره در دست داریم، شبیه به آنچه که احتمالاً در این کتابچههای راهنمای جادو نشان داده شده است. این کتاب ها به ایمانداران توصیه کرده بود که چگونه از چنین مراسمی برای ترغیب خدایان، الههها و قدرتهای روحی استفاده شود تا بتوانند هر کاری که میخواهند را انجام بدهند.

لوقا به ما می گوید که این نسخه ها ۵۰۰۰۰ سکه نقره یا معادل حقوق ۵۰۰۰۰ روز کاری ارزش داشتند. (در شرایط کنونی،اگر حقوق روزانه یک کارگر ماهر را ۸۰ دلار در نظر بگیریم، حقوق ۵۰۰۰۰ روز، ۴ میلیون دلار می شود!). این جزئیات اهمیت و مرکزیت این کتابها را برای زندگی روزانه آنها نشان می دهد. «مداخله حاکمیت مطلقه خدا باعث شد تا به اندازه کافی متقاعد شوند که آنها باید کاملا از بکاربردن مستمر سحر، طلسم، ورد و وسایل سنتی برای کسب قدرت روحانی توبه کنند» ـ کلینتون ای. آرنولد، افسسیان (گرند رپیدز، ام آی، زوندرون، ۲۰۱۰)ُ صفحه ۳۴.

ما به این درک می رسیم که افسسیان برای ایماندارانی نوشته شده که به رهنمودهایی درباره «چگونگی مبارزه با نفوذ و حملات مستمر قدرت های شوم کیهانی» نیاز داشتند» - کلینتون ای. آرنولد، قدرت و جادو: مفهوم قدرت در افسسیان (گرند رپیدز، ام آی، بیکر بوکز، ۱۹۹۲)، صفحه ۱۶۵. پاسخ پولس، رساله به افسسیان است که بموجب آن به مسیح به عنوان آن یگانه ای اشاره می کند که فراتر از هر قدرتی رفعت و برتری یافته است (افسسیان ۱: ۲۰ – ۲۳) و به برتری قدرتی که خدا برای ایمانداران مهیا می سازد تاکید می ورزد (افسسیان ۲: ۱۵ – ۱۹؛ افسسیان ۳: ۱۴ – ۲۱؛ افسسیان ۶: ۱۰ – ۲۰).

**سوالاتی برای بحث:**

`۱. چه قدرتها یا زمامداران امور در دنیای ما و زندگی امروز شما فعال هستند؟ این قدرتها چگونه خود را عیان می سازند و ایمانداران را وسوسه می کنند تا آنها را مورد احترام و تمجید قرار دهند در عوض اینکه تعهد و وفاداری خود را به مسیح رفعت یافته نشان دهند؟`

`۲. در چارچوب «پُری [کامل شدن] زمان»، برنامه خدا برای متحد ساختن همه چیز در مسیح، پولس امیدواری برای آینده را بیان می کند. کاربردهای او از واژه امید را در افسسیان ۱: ۱۸ و افسسیان ۲: ۱۲ و افسسیان ۴: ۴ مرور کنید. چرا او باور داشت که امیدی برای آینده وجود دارد؟`

`۳. در آیات زیر در افسسیان، پولس چگونه به امید بزرگ بازگشت مسیح اشاره می کند؟ افسسیان ۱: ۱۳ و ۱۴؛ افسسیان ۱: ۲۱؛ افسسیان ۲: ۷؛افسسیان ۴: ۳۰؛ افسسیان ۵: ۵. درست همین الان، این امید برای ما چه مفهومی دارد؟`