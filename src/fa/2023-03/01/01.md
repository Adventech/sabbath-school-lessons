---
title:  پولس و افسسیان
date:  24/06/2023
---

### مطالعه این هفته
اعمال رسولان ۱۸: ۱۸ – ۲۱؛  اعمال رسولان ۱۹: ۱۳ – ۲۰: ۱؛  اعمال رسولان ۲۰: ۱۷ – ۳۸؛  افسسیان ۱: ۱ و ۲؛  افسسیان ۶: ۲۱ – ۲۴؛  افسسیان ۳: ۱۳؛  افسسیان ۱: ۹ و ۱۰.

> <p>آیه حفظی</p>
> «او راز ارادۀ خود را به ما شناسانید. این بنا بر خشنودی و قصد نیکوی او در مسیح برای ادارۀ امورِ کمالِ دوران بود. و آن اراده این است که همه چیز را، خواه آنچه در آسمان و خواه آنچه بر زمین است، در یکی یعنی مسیح گردآورد» (افسسیان ۱: ۹ و ۱۰).

وقتی چیزی می نویسیم هدفی برای این کار داریم، گاهی اوقات بسیار مهم. برای مثال، آبراهام لینکلن در سخنرانی مشهور خود بنام گتیزبرگ در سال ۱۸۶۳، پس از ویرانی دهشتناکی که در جنگ داخلی امریکا رخ داده و ۷۰۰۰ کشته بجا گذاشته بود مطالبی بیان کرد. لینکلن در این سخنرانی با اشاره و استناد به بانیان آن باور خود را اینگونه ابراز داشت که جنگ داخلی آمریکا اوج آزمونی بود که آیا تمدنی که در سال ۱۷۷۶ بوجود آمده بود دوام خواهد آورد یا «از روی زمین محو خواهد شد». پولس هدفی ژرف داشت که به نوشتن نامه اش انگیزه می دهد. مردم افسس، بخشی بخاطر زندانی بودن او (افسسیان ۳: ۱۳، افسسیان ۶: ۲۰) و بخشی بخاطر جفاها و وسوسه های مداوم بر ایشان وسوسه شده بودند تا دلسرد و خسته و ناامید شوند. پولس در خصوص آنچه که پس از ایمان آوردن آنان اتفاق افتاده بود به ایشان خاطر نشان می سازد که مسیح را به عنوان منجی خود پذیرفته اند و بخشی از کلیسا شده اند. آنان بدن مسیح شده اند (افسسیان ۱: ۱۹ – ۲۳ ؛ افسسیان ۴: ۱ – ۱۶)، مصالح و اجزای بنا کننده معبد (افسسیان ۲: ۱۹ – ۲۲)، عروس مسیح (افسسیان ۵: ۲۱ – ۳۳)، ارتش مجهز (افسسیان ۶: ۱۰ – ۲۰). آنان نقشی راهبردی در محقق شدن برنامه عظیم خدا ایفا می کنند تا همه چیز در مسیح متحد شود (افسسیان ۱: ۹ و ۱۰). پولس بدین منظور قلم می فرساید تا ایماندارانِ افسس نسبت به هویت کامل و امتیازات خود به عنوان پیروان مسیح پی برده و هشیار شوند.