---
title:  افسسیان در زمانه خود
date:  28/06/2023
---

`پولس چگونه نامه خود را به ایمانداران افسس شروع و خاتمه می دهد؟ از ژرفای آرزوهای خودش برای آنان چه می آموزیم؟ افسسیان ۱: ۱ و ۲ ؛ افسسیان ۶: ۲۱ – ۲۴ را ببینید.`

پولس در آغاز نامه، خود را بعنوان نویسنده نامه معرفی می کند (افسسیان ۱: ۱). پولس تقریبا در میانه نامه خودش را با اسم معرفی می کند و خود را «زندانی عیسی مسیح برای شما غیریهودیان» معرفی می کند(افسسیان ۳: ۱) که مُبیّن کارش بعنوان یک رسول است(افسسیان ۳: ۱ – ۱۳). تقریبا در آخر نامه او دوباره به زندانی بودن خویش اشاره می کند (افسسیان ۶: ۲۰) و با حرف های شخصی به آن خاتمه می دهد (افسسیان ۶: ۲۱ و ۲۲). در حالی که برخی از پژوهشگران انکار می کنند که نامه توسط پولس نوشته شده باشد، بایستی به این نکته مهم توجه داشت که رساله بطور واضح ادعا می کند که پولس مولف آن است. اکثر مسیحیان، و به درستی، پولس را به عنوان نویسنده می پذیرند.

`پولس چگونه نگرانی خود را از تاثیر زندانی بودنش بر ایمانداران افسس ابراز می دارد؟ افسسیان ۳: ۱۳ را ببینید.`

بنظر می رسد که نامه پولس از زندان به افسسیان از همان دغدغه های کلی برای کولسیان (کولسیان ۴: ۷ و ۸ را ببینید)و فلیمون برخوردار است. همچنین بنظر زمان قابل توجهی باید سپری شده باشد از زمانی که پولس بشارت خود را در افسس آغاز کرد (افسسیان ۱: ۱۵؛  افسسیان ۳: ۱ و ۲). احتمالا پولس رساله افسسیان را در زندانی در روم در حدود سال ۶۲ میلادی نوشته باشد.

پولس در رساله افسسیان به چند موضوع خاص درباره وضعیت مخاطبین خود در افسس اشاره می کند. حوزه ای که بر آن توجه دارد وسیع است. او به یک دوره زمانی بزرگ می پردازد «که پیش از آفرینش جهان» توسط خدا از همان آغاز تصمیم گیری شده است. (افسسیان ۱: ۴)و بطور وسیعی مضامین بزرگ رستگاری خدا توسط مسیح را بازتاب می دهد.

با چنین کاری نامه، یک سبک ادبی عالی با جملات طولانی، عبارات تکراری، و استعاره های پیشرفته را در معرض نمایش قرار می دهد. پولس میتواند از چنین سبکی در جاهای دیگر استفاده کند (برای نمونه، رومیان ۸: ۳۱- ۳۹)، اما این سبک در افسسیان متمرکز است، که خصوصیات آن شامل مقدار معتنابهی از ستایش، دعا، و زبان پرستش می باشد (افسسیان ۱: ۳- ۱۴، افسسیان ۱: ۱۵-۲۳، افسسیان ۳: ۱۴-۲۱) و عباراتی  را ارائه می دهد که با دقت ترکیب شده و بطور والایی بدیع است (برای مثال، افسسیان ۴: ۱-۱۶، افسسیان ۵: ۲۱-۳۳، افسسیان ۶: ۱۰-۲۰).