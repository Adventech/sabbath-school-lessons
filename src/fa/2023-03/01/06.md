---
title:  'افسسیان: نامه ای که عطر مسیح در آن به مشام می رسد'
date:  29/06/2023
---

`پولس موضوع نامه خود را چگونه اعلام می کند؟ افسسیان ۱: ۹ و ۱۰)`

چگونه می توان پیام افسسیان را خلاصه کرد؟ پولس از زندان، چشم اندازی از طرح مسیح محور خدا برای تکامل زمان و نقش کلیسا در آن ارائه می کند. خدا در مسیح عمل کرده است تا نقشه خود را آغاز کند «تا همه چیز را در او [مسیح] متحد کند، چیزهایی که در آسمان است و چیزهای روی زمین» (افسسیان ۱: ۱۰) و این کار را با ایجاد کلیسا به عنوان نهادی متشکل از یک انسانیت جدید از یهودیان و غیریهودیان (افسسیان ۲: ۱۴). ایمانداران فراخوانده شده اند تا با این نقشه الهی بطور هماهنگ عمل کنند و به قدرت های شیطانی نشان دهند که هدف نهایی خدا در حال انجام است (افسسیان ۳: ۱۰).

همانطور که افسسیان ۱: ۹، ۱۰ اعلام می کند، وحدتی که خدا در نظر دارد در مسیح متمرکز است. بنابراین جای تعجب نیست که دریابیم که افسسیان نامه ای است که به مسیح آغشته است و در همه جا اعمال خدا را در مسیح می ستاید و دسترسی ایمانداران به منابع روحانی ارائه شده در مسیح را مورد تمجید قرار می دهد. پولس عبارت «در مسیح» و عبارات مشابه را بیش از سی بار به کار می برد و همه جا عیسی را اعتلا می بخشد. همانطور که نامه را می خوانید، به این عبارات دقت کنید و روش های بسیاری را بررسی کنید که پولس بر عیسی تمرکز می کند.

پولس با یادآوری اینکه آنها بخشی از کلیسا هستند، که در کانون برنامه خدا برای متحد کردن همه چیز در مسیح است، تعهد روحانی ایمانداران در افسس را دوباره مشتعل می کند. وقتی او از کلمه "کلیسا" (با تلفظ اِکلیسیا به زبان یونانی) در نامه استفاده می کند، به معنای این است که کلیسا بطور کلی «جهانی» می باشد و (نه یک جماعت محلی).

راهبرد اصلی او این است که در خصوص  کلیسا سخن بگوید، و این کار را با استفاده از استعارههای روشنی انجام میدهد، که چهار مورد از آنها را با جزئیات بیان می کند:

۱. کلیسا یه عنوان بدن (افسسیان ۱: ۲۲ و ۲۳ ؛ افسسیان ۲: ۱۶ ؛ افسسیان ۳: ۶ ؛ افسسیان ۴: ۱ – ۱۶ و ۲۵ ؛ افسسیان ۵: ۲۳ و ۲۹ و ۳۰).

۲. کلیسا به عنوان ساختمان / معبد (افسسیان ۲: ۱۹ – ۲۲).

۳. کلیسا به عنوان عروس (افسسیان ۵: ۲۲ – ۲۷).

۴. کلیسا به عنوان ارتش (افسسیان ۶: ۱۰ – ۲۰).

هر یک از این تصاویز به طریقه خود آشکار می کند که هدف خدا و توجه او بر کلیسای خویش متمرکز می باشد.

`در کلیسایی که شما عضوی از آن هستید، کلیسای ادونتیست های روز هفتم، خدا یک جامعه فراملی، چندزبانه، چند نژادی و چند فرهنگی را گرد هم می آورد (مکاشفه ۱۴ :۶، ۷) که راه تحقق خواسته های او را نشان می دهد. برای متحد کردن همه چیز در عیسی برنامه ریزی کنید (افسسیان ۱: ۹، ۱۰). چگونه میتوانیم با برنامه بزرگ خدا هماهنگ باشیم؟`