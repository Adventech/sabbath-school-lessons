---
title:  شورش در تماشاخانه
date:  26/06/2023
---

`اعمال رسولان ۱۹: ۲۱ تا ۲۰: ۱ را بخوانید. چه درس هایی می توانیم از این داستان بگیریم؟`

شهادت دادن پولس در آن اَبَر شهر پیچیده افسس آنقدر اثربخش بود که بر موتور اقتصادی مهم شهر تأثیر گذاشت، که متمرکز بر زیارت معبد آرتمیس بود. و آنهم چه معبدی! این سازه شکوهمند ترکیبی از ۱۲۷ ستون بود که هر کدام حدود ۳۰ متر ارتفاع داشت، و از سنگ مرمر پِریان که مرمری سفید و ناب و بی عیب بود تشکیل شده بود که در مجسمه سازی از اهمیت بسزایی برخوردار است. سی و شش ستون از این ستون ها حجاری شده و پوششی از طلا داشت و همین باعث شد تا معبد به عنوان یکی از عجایب هفتگانه جهان کهن، مشهور شود.

دیمیتریوس نقره کار از اینکه سخنان پولس بر علیه بت پرستی باعث می شود تا عایداتی که از محل معبد حاصل می شود ضربه ببینید (اعمال رسولان ۱۹: ۲۷)، بشدت نگران شده و هم صنفی های خود را ترغیب به شورش کرد. جماعتی که به سرعت در حال افزایش بود و بشدت به هیجان آمده بود از بازار به تماشاخانه بزرگ سرازیر شد که ظرفیتی بالغ بر ۲۵۰۰۰ نفر گنجایش داشت. شور و بلوا در آنجا ادامه یافت که به مدت دو ساعت همگی فریاد می زدند: «بزرگ است آرتِمیسِ اِفِسُسیان!» (اعمال رسولان ۱۹: ۳۴). پس از اینکه جمعیت توسط داروغه شهر متفرق گردیدند، پولس با ایمانداران دیدار کرده و پس از آن، شهر را ترک کرد.

`پولس در پایان سومین سفر بشارتی خود با بزرگان کلیسای افسس دیدار می کند. نگرانی های پولس را چگونه خلاصه می کنید؟ (اعمال رسولان ۲۰: ۱۷ – ۳۸).`

ترتیب زمانی حدسی رابطه پولس با افسس:

* ۵۲ میلادی: دیدار نخستین و کوتاه پولس از افسس (اعمال رسولان ۱۸: ۱۸ – ۲۱).

* ۵۳ – ۵۶ میلادی: خدمت و بشارت سه ساله پولس در افسس (اعمال رسولان ۱۹: ۱ – ۲۰: ۱). او رساله اول قرنتیان را در پایان سکونت خود در آنجا می نویسد (اول قرنتیان ۱۶: ۵ – ۹).

* ۵۷ میلادی: پولس در حالی که در میلیتوس بود با بزرگانی از افسس دیدار می کند (اعمال رسولان ۲۰: ۱۷ – ۳۸).

* ۶۲ میلادی: پولس نامه خود را به افسسیان می نویسد احتمالا از محبس خود در روم.

`«پس هوشیار باشید و بهخاطر آورید که من سه سالِ تمام، شب و روز، دمی از هشدار دادن به هر یک از شما با اشکها، بازنایستادم» (اعمال رسولان ۲۰: ۳۱). فکر می کنید که پولس درباره وضعیت امروز کلیسای ما چه هشداری بدهد و چرا؟`