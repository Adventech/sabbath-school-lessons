---
title:  شنیدنِ نامه ای که به افسسیان نوشته شد
date:  27/06/2023
---

پولس به افسسیان نوشت تا در کلیساهای خانگی آنان در اَبَر شهر افسس با صدای بلند در میان ایمانداران خوانده شود. در طی این سالها پس از عزیمت پولس، نهضت مسیحیت در افسس رشد یافت و تعداد کلیساهای خانگی چند برابر شد. برای آن ایمانداران اولیه رویدادی مهم بود که تیخیکوس نماینده شخصی پولس رسول که بنیانگذار بود، در میان آنان بایستد و نامه او را به مشارکت بگذارد. آنگونه که توسط خود رساله پیشنهاد شده است، گروهی که جمع شده بودند شامل اعضای خانواده میزبان یعنی پدر، مادر، فرزندان و غلامان بود (افسس ۵: ۲۱ – ۶: ۹). در آن زمان، اهالی یک خانه یا خانواده مشتمل بر افراد دیگری نیز بود – مراجعه کنندگان (افراد آزادی که برای کمک گرفتن به صاحب خانه متکی بودند) و حتی خریداران. پس ممکن است این افراد و همچنین اعضای خانواده های دیگر نیز در آنجا حضور داشته اند.

`در ارتباط با رئوس مطالب نامه زیر، کل رساله را با صدای بلند بخوانید (خواندن آن حدود ۱۵ دقیقه به طول می انجامد). در کل، چه مضامینی از طریق این نامه طنین انداخته است؟`

الف. افتتاح نامه با درود و سلام (افسسیان ۱: ۱ و ۲)

ب. دعای خیر و برکت در مقدمه

پ. دعا برای ایمانداران تا حکمتی که بر مسیح تمرکز دارد را بیابند (افسسیان ۱: ۱۵ – ۲۳)

ت. زمانی در روح مرده، حال با مسیح تعالی یافته ایم (افسسیان ۲: ۱ – ۱۰)

ث. بوجود آوردن کلیسا توسط مسیح از یهودیان و غیر یهودیان (افسسیان ۲: ۱۱ – ۲۲)

ج. پولس به عنوان واعظ مسیح برای غیر یهودیان (افسسیان ۳: ۱ – ۱۳)

چ. دعا برای ایمانداران برای تجربه محبت مسیح (افسسیان ۳: ۱۴ – ۲۱)

ح. حفظ وحدت کلیسا با روح الهام یافته (افسسیان ۴: ۱ – ۱۶)

خ. زندگیِ جدیدی که اتحاد را می پروراند (افسسیان ۴: ۱۷ – ۳۲)

د. گام برداشتن در محبت، نور، و حکمت (افسسیان ۵: ۱ – ۲۰)

ذ. زندگی مسیحانه را در خانواده مسیحی اعمال کنید (افسسیان ۵: ۲۱ – ۶: ۹)

ر. با هم ایستادن: کلیسا به عنوان ارتش خدا (افسسیان ۶: ۱۰ – ۲۰)

ز. پایان نامه با درود (افسسیان ۶: ۲۱ – ۲۴)

`در این نامه به نظر موضوع کلیدی چیست؟ چه چیزی به شما می گوید؟ چه نکته خاص یا نکاتی در آن نهفته است؟`