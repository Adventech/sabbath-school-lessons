---
title:  پولس، مبشری برای افسس
date:  25/06/2023
---

`پولس در نخستین دیدار خود از افسس در پایان دومین سفر بشارتی خود چه می کند؟ (اعمال رسولان ۱۸: ۱۸ – ۲۱).`

افسس یکی از پهناورترین شهرهای امپراتوری روم بود که بالغ بر ۲۵۰۰۰۰ نفر جمعیت در آن سکونت داشت. این شهر پایتخت یکی از ثروتمندترین ولایات تحت قلمرو امپراتوری روم در آسیا بود که بسیاری از مناطقی را که امروزه به نام آسیای صغیر می شناسیم، تحت پوشش خود قرار می داد. در ایام پولس، آن مستعمره از دوران رشد و شکوفایی بهره مند شده بود. افسس، آن شهر بندری همچنین در تلاقی راه های زمینی مهمی قرار داشت. در حالی که مردم در شهر بت های بسیاری را می پرستیدند، آرتمیس که به عنوان الهۀ نگهبان شهر در نظر گرفته می شد، از همه بت ها برتر بود. پرستش او در کانون آئین های مدنی، مسابقات ورزشی و جشن های سالانه بود. (رومیان آرتمیس را دیانا خطاب می کردند؛ اعمال رسولان ۱۹: ۲۴ و ۳۵ را مشاهده کنید).

بعدا پولس در سومین سفر بشارتی خود به افسس باز می گردد (اعمال رسولان ۱۹: ۱ – ۱۲) و برای مدت سه سال در آنجا ساکن می شود(اعمال رسولان ۲۰: ۳۱). پولس رسول زمان قابل توجهی از تعهد به خدمت را در افسس سپری می کند با این هدف که پایه های مسیحیت را در آنجا تثبیت کند.

`چه رخداد عجیبی در افسس موجب می شود تا «عیسی خداوند» بطور گسترده ای مورد تکریم قرار گیرد؟ (اعمال رسولان ۱۹: ۱۳- ۲۰).`

لوقا داستان عجیبی از هفت دوره گرد یهودی جادوگر را به مشارکت می گذارد. این رمالان با استفاده از نامهای عیسی و پولس در طلسم ها وافسونگری های خود ثابت می کرد که به اقدامی مخاطره آمیز دست زده اند. وقتی اخبار در خیابانهای شهر می پیچید «ترس بر همۀ آنان مستولی گشت، بهگونهای که از آن پس نام خداوند عیسی را بسیار محترم میداشتند» (اعمال رسولان ۱۹: ۱۷). آن رویداد تاثیر شگرفی بر برخی از آن افراد گذاشت که بتازگی ایمان آورده بودند و در ملاء عام کتابهای گران قیمت راهنمای جادوگری خود را سوزاندند که «پنجاه هزار سکه نقره قیمت داشت» (اعمال رسولان ۱۹: ۱۹). ایمانداران وقتی گستردگی ساکنان شهر را دیدند آموختند که نباید عبادت عیسی را با پرستش هر چیز  یا فرد دیگری عجین ساخت.

`سوزاندن کتاب هایی که برای خودشان قیمتی بود، حاکی از چه بود؟ چنین اقدامی در خصوص تعهد کامل به خداوند چه می گوید؟`