---
title:  اندیشه هایی فراتر
date:  27/05/2022
---

خدا یعقوب را انتخاب کرد، نه به این دلیل که او شایسته آن بود، بلکه به دلیل لطف و رحمت خود. و با اینحال، یعقوب سخت تلاش کرد تا سزاوار لطف او باشد، که این خود یک تناقض است. اگر او سزاوار و شایسته آن بود، پس این فیض نبود؛ این اعمال خواهد بود (رومیان ۴: ۱ تا ۵ ببینید)، که برخلاف انجیل است. فقط بعداً یعقوب شروع کرد تا اهمیت فیض خدا، آنچه که معنی اعتماد به خداست، زندگی بر اساس ایمان، و اینکه توکّل کامل به خدا به چه معناست را درک کند. تجربه یعقوب شامل یک درس مهم برای فرد جاه طلب است: به هزینه دیگران تلاش نکنید تا خود را ارتقا دهید.

«یعقوب اندیشید که از طریق فریبکاری به حق نخست زادگی دست یابد، اما خود را ناامید یافت. او فکر می کرد همه چیز، ارتباط خود با خدا، خانه و همه چیز را از دست داده است و او در آنجا یک فراری ناامید بود.اما خدا چه کرد؟ خداوند در شرایطی که او ناامید بود به او نظر کرد، ناامیدی او را دید، و دید که در آنجا موادی وجود دارد که می تواند خداوند را جلال بخشد. او به محض اینکه وضعیت او را می بیند، نردبان مرموز را نشان او می دهد که معرف عیسی مسیح است. اینجا انسان است که تمام ارتباطش را با خدا از دست داده بود، و خدای آسمان به او می نگرد و راضی می شود که مسیح پلی باشد برای شکافی که گناه ایجاد کرده است. شاید ما نگاه میکردیم و میگفتیم، من در آرزوی بهشت هستم، اما چگونه میتوانم به آن برسم؟ هیچ راهی نمی بینم. این همان چیزی بود که یعقوب فکر می کرد، و بنابراین، خدا رویای نردبان را به او نشان می دهد، و آن نردبان زمین را به آسمان، و به عیسی مسیح متصل می کند.  انسان می تواند از آن بالا برود، زیرا پایه آن بر روی زمین قرار دارد و سر دیگر آن به بهشت می رسد» (اِلن جی وایت، کتاب مقدس تفسیری ادونتیست های روز هفتم، جلد ۱، ص. ۱۰۹۵).

**سوالاتی برای بحث:**

`۱. به شخصیت این افراد (اسحاق، ربکا، یعقوب، عیسو، لابان، راحیل، لیه) در برخی از این گزارش های تاریخ مقدس نگاه کنید. به تمام دروغ ها و فریب های موجود نگاه کنید. این به ما در مورد طبیعت انسان به طور کلی و فیض خدا چه می آموزد؟`

`۲. همانطور که داستان یعقوب را می خوانید، چه شواهدی می توانید بیابید که نشان دهد شخصیت او در طول زمان در حال رشد و تکامل بوده است؟`

`۳. ما، به عنوان ادونتیست های روز هفتم، به چه طریق هایی می توانیم در معرض خطر داشتن دیدگاهی مانند عیسو در مورد حق نخست زادگی برای خود باشیم؟ یعنی چگونه می توانیم مطمئن شویم که هرگز از محبت کردن و قدردانی از تمام نوری که خداوند به ما داده است دست نکشیم؟`