---
title:  یعقوب عزیمت می کند
date:  26/05/2022
---

در این داستان، یعقوب که پدر و برادرش را فریب داد تا حق نخست زادگی را به دست آورد، و برکتی را که اسحاق در نظر داشت به پسر بزرگش بدهد را ربود، با این وجود نسبت به لابان کنش پذیر و مطیع باقی می ماند و صادقانه به او خدمت می کند. یعقوب خوب میداند که فریب پدر همسر خود را خورده است، با این حال، چشم پوشی می کند. درک کنش پذیری یعقوب با توجه به خلق و خوی او دشوار است. یعقوب می توانست اظهار تنفر یا قیام کند، یا حداقل در برابر لابان مقاومت کند یا با او چانه زنی کند، اما او چنین نکرد. او فقط آنچه را که لابان خواست انجام داد، مهم نیست چقدر همه چیز ناعادلانه بود.

با این وجود، در بدو تولد یوسف، پسر اول راحیل، یعقوب سرانجام به چهاردهمین سال «خدمت» خود به لابان رسید (پیدایش ۳۰: ۲۶)، و اکنون در فکر ترک لابان برای بازگشت به سرزمین موعود است. اما یعقوب نگران تأمین مخارج «خانه خودش» می باشد (پیدایش ۳۰: ۳۰).

`پیدایش ۳۰: ۲۵ تا ۳۲ را بخوانید. چه اتفاقی در اینجا میافتد، و یعقوب از چه نوع استدلالی استفاده میکند؟ پاسخ لابان چیست؟`

برای یعقوب که مدتها بود خانه اش را ترک کرده بود، مسیر بیراه ای که رفته بود بسیار طولانی بنظر می رسید. احتمالاً قصد اولیه او این نبود که برای مدت طولانی از موطن خود دور بماند، اما حوادث او را برای سالها خانه دور نگه داشته بود. اکنون زمان بازگشت به خانه فرا رسیده است و با چه خانواده ای نیز باز می گردد.

در همین حال، تبعیت غیرطبیعی یعقوب نشان میدهد که یعقوب احتمالاً تغییر کرده است؛ او درس ایمان را درک کرده است. برای همین، یعقوب منتظر نشانه ای از سوی خدابرای عزیمت بود. تنها زمانی که خدا با او صحبت می کند، یعقوب تصمیم می گیرد تا حرکت کند.

خدا خود را به عنوان «خدای بیت ئیل» به یعقوب آشکار می کند و به یعقوب دستور میدهد که خانه لابان را ترک کند، و به او می گوید: نزد «خانوادهات» بازگرد (پیدایش ۳۱: ۱۳) با همان کلماتی که خدا ابرام را به ترک کردن «از خانواده» فراخواند. (پیدایش ۱۲: ۱).

«یعقوب می بایستی پدر زن حیله گرش را مدتها پیش از این ترک می کرد، اما به خاطر ترس از مواجه شدن با عیسو، این کار را نکرد. اکنون از جانب پسران لابان که به مایملک او چشم دوخته بودند، احساس خطر می کرد و امکان داشت که آنان با توسل به خشونت، تمام دارایی او را تصاحب کنند» (الن جی وایت، مشایخ و انبیا، صفحه ۱۹۳).

آنچه به او کمک کرد تا بداند که زمان رفتن فرا رسیده است، رفتار پسران لابان و خود لابان بود (به پیدایش ۳۱: ۱، ۲ مراجعه کنید).

از این رو، او خانواده و اموال خود را برداشت و رفت و بدین ترتیب مرحله دیگری از حماسه بزرگ قوم عهد خدا آغاز شد.