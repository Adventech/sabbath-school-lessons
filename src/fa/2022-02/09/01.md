---
title:  یعقوب فریبکار
date:  21/05/2022
---

### مطالعه این هفته
پیدایش ۲۵: ۲۱ تا ۳۴؛ پیدایش ۲۸: ۱۰ تا ۲۲؛ پیدایش ۱۱: ۱ تا ۹؛ پیدایش ۲۹: ۱ تا ۳۰؛ پیدایش ۳۰: ۲۵ تا ۳۲.

> <p>آیه حفظی</p>
> «عیسو گفت: «به درستی که نام او یعقوب است. زیرا دو بار مرا فریب داد: اوّل حق نخستزادگی مرا گرفت، و اکنون نیز برکت مرا گرفته است.» آنگاه پرسید: «آیا هیچ برکتی برای من نگاه نداشتی؟» (پیدایش ۲۷: ۳۶).

اکنون به بررسی تاریخچه خانوادگی اسحاق ادامه می دهیم، آن فرزند معجزه که جد اولیه ذریت موعود بود. با این حال، داستان به خوبی شروع نمی شود. در اینجا شخصیت ناصالح پسرش یعقوب در رقابت بین دو برادر بر سر حق نخست زادگی (پیدایش ۲۵: ۲۷ تا ۳۴) و در نتیجه، گرفتنِ حقِ برکتِ اسحاق (پیدایش ۲۷) آشکار خواهد شد.

از آنجا که یعقوب پدر خود را فریب می دهد و برکت را از برادر بزرگترش می رباید، مجبور می شود برای زنده ماندن فرار کند. در تبعید، خدا در بیت ئیل با او روبرو می شود (پیدایش ۲۸: ۱۰ تا ۲۲). از آن پس یعقوب، فریبکار، خود به نوعی گرفتار فریب می شود. به جای راحیل، که یعقوب او را دوست داشت (پیدایش ۲۹)، لیّه، دختر بزرگتر، به یعقوب داده می شود و او باید ۱۴ سال برای به دست آوردن همسران خود کار می کرد.

با این وجود، یعقوب برکت خدا را نیز تجربه خواهد کرد، زیرا در تبعید صاحب ۱۱ فرزند پسر خواهد شد، و خدا ثروت و مکنت او را افزایش می دهد.

از این رو، هر چیز دیگری که در این داستان می ببینیم، می توانیم ببینیم که چگونه خدا به هر نحو  وعده های عهد خود را محقق می کند، صرف نظر از این که قوم او چقدر قصور کرده باشد.