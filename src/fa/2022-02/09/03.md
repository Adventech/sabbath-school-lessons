---
title:  نردبان یعقوب
date:  23/05/2022
---

به محض اینکه عیسو فهمید که یعقوب برکت پدرش را دریافت کرده است، در می یابد که توسط برادرش فریب خورده و برادرش جایگزین او شده و جای او را گرفته است (پیدایش ۲۷: ۳۶)، و تصمیم می گیرد که او را بکشد (پیدایش ۲۷: ۴۲). ربکا نگران می شود و می خواهد از این جنایت که برای هر دو پسرش می تواند کشنده باشد جلوگیری کند (پیدایش ۲۷: ۴۵). بنابراین، ربکا با کمک و حمایت اسحاق (پیدایش ۲۸: ۵)، یعقوب را ترغیب می کند که بگریزد و به نزد خانواده او برود (پیدایش ۲۷: ۴۳). یعقوب در راه تبعید، در خواب در محلی با خدا ملاقات می کند که او را بیت ئیل، «خانه خدا» می نامد و در آنجا سوگند یاد می کند.

`پیدایش ۲۸: ۱۰ تا ۲۲ را بخوانید. با پیدایش ۱۱: ۱ تا ۹ مقایسه کنید. بیت ئیل چه تفاوتی با بابل دارد؟ از تجربه یعقوب در بیت ئیل در مقایسه با آنچه در بابل اتفاق افتاد، چه درسی می توانیم در مورد رابطه خود با خدا بیاموزیم؟`

یعقوب در این خواب، نردبان خارق العاده ای را می بیند که به خدا می رسد. همان فعل عبری، natsav، برای اشاره به نردبانی که «برپا شده است» (پیدایش ۲۸: ۱۲) و خداوندی که «ایستاده است» (پیدایش ۲۸: ۱۳)استفاده شده است، که گویی نردبان و خداوند یکی هستند.

نردبان با تلاش بابل برای رسیدن به آسمان مرتبط است.  مانند برج بابل، نردبان به «دروازه آسمان» می رسد. اما در حالی که برج بابل نشان دهنده تلاش بشر برای بالا رفتن و رسیدن به خدا است، نردبان بیت ئیل تأکید می کند که دسترسی به خدا تنها با آمدن خدا به سوی ما امکان پذیر است، و نه با تلاش بشر.

در مورد، «سنگ» که یعقوب سر خود را بر روی آن گذاشته و رویای خود را دیده است، نماد بیت ئیل، «خانه خدا» می شود (پیدایش ۲۸: ۱۷؛ مقایسه کنید با پیدایش ۲۸: ۲۲)، که به معبد، حرم مقدس، مرکز اقدامات نجات بخش خدا برای بشریت اشاره می کند.

با این حال، یعقوب ابراز سپاسگزاری و ترس خود را نسبت به آنچه بر او اتفاق افتاده محدود به امور روحانی و عرفانی نمی کند. برای همین، او می خواست به صورت ملموس و عینی واکنش نشان دهد. بنابراین، یعقوب تصمیم می گیرد «یک دهم» از آنچه خداوند به او داده را به خدا بدهد، نه به منظور کسب برکت خدا، بلکه به عنوان سپاسگزاری از آنچه خداوند به او هدیه کرده و قبلاً به او داده شده بود. در اینجا ما دوباره ایده ده یک را خیلی قبل تر از ظهور قوم اسرائیل می بینیم.

`دوباره پیدایش ۲۸: ۲۲ را بخوانید. «ده یک» از «هر آنچه به من می دهی» گرفته شده است (پیدایش ۲۸: ۲۲). چه نکته مهمی را باید دریابیم، از آنچه یعقوب در اینجا در مورد ده یک می گوید و آن چیست؟`