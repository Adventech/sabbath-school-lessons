---
title:  برکت خانواده
date:  25/05/2022
---

از نظر یعقوب، هفت سال آخر تبعید بار سنگینی بود، و در عین حال، اینها پربارترین سالهای عمر او نیز بودند. در آن سالها، یعقوب صاحب ۱۲ فرزند خواهد شد که ۱۱ نفر از آنها اجداد قوم خدا خواهند شد.

این بخش، کانون داستان یعقوب را تشکیل میدهد (پیدایش ۲۵: ۱۹ تا ۳۵: ۲۶)، و با عبارت کلیدی خداوند «رحم او را گشود» آغاز و پایان مییابد که به لیه (پیدایش ۲۹: ۳۱) و راحیل اشاره دارد (پیدایش ۳۰: ۲۲). هر بار که این عبارت به دنبال ولادت می آید، گواه این موضوع است که این تولدها نتیجه عمل معجزه آسای خداوند است.

`پیدایش ۲۹: ۳۱ تا ۳۰: ۲۲ را بخوانید. ما امروز چگونه میتوانیم معنای آنچه در اینجا رخ میدهد را درک کنیم؟`

خدا رحم لیه را گشود و او صاحب یک پسر به نام رئوبین شد که نام او شامل فعل ra-ah است که به معنی رویت یا «دیدن» است. از آنجا که خدا «دید» که او مورد بی مهری یعقوب قرار گرفت (پیدایش ۲۹: ۳۱) این کودک در جبران [عوض] درد و رنجی بود که او می کشید.

علاوه بر این، او نام شمعون را که حاوی فعل shama، به معنی «شنیدن» است را برروی پسر دومش گذاشت، زیرا خدا عمق و تحقیر دردهای او را «شنیده» (shama) و در نتیجه، همانطور که رنج و مصیبت هاجر را شنیده بود، به او رحم می کند (پیدایش ۲۹: ۳۳).

پسر لیه «شمعون»، همچنین طنین انداز نام پسر هاجر «اسماعیل» خواهد شد که به معنای «خدا خواهد شنید» (به پیدایش ۱۶: ۱۱ مراجعه کنید). هنگامی که لیه آخرین پسر خود را به دنیا می آورد، او را یهودا می نامد که به معنای «ستایش» است. لیه دیگر به درد و رنج و حتی برکت خود اشاره نمی کند. او فقط بر خدا توکّل می کند و او را به خاطر لطفش ستایش می کند.

به طرز عجیبی، تنها زمانی که لیه نمی تواند دوباره فرزندی را به دنیا بیاورد، خدا راحیل را «به یاد می آورد» و رحم راحیل را باز می کند (پیدایش ۳۰: ۲۲). راحیل، همسر محبوب، باید هفت سال پس از ازدواجش و ۱۴ سال پس از نامزدی با یعقوب برای داشتن اولین پسرش صبر کند (پیدایش ۲۹: ۱۸، ۲۷ مقایسه شود با پیدایش ۳۰: ۲۵). او نام «یوسف» را بر او گذاشت تا نشان دهد که «خدا اَسَف را از من برگرفته است.» و او را یوسف نامید و گفت: «باشد که خداوند پسری دیگر بر من بیفزاید» (پیدایش ۳۰: ۲۳، ۲۴). هر چند برخی از این اعمال نادرست بود، اما خداوند همچنان قادر بود از این اقدامات به منظور آفریدن امتی از نسل ابراهیم استفاده کند، با اینکه موافق این اعمال نبود.

`این داستان از چه طریق هایی نشان میدهد که با وجود اشتباهات و خطاهای انسانی، اهداف خدا در آسمان و زمین محقق خواهد شد؟`