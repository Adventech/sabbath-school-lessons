---
title:  یعقوب و عیسو
date:  22/05/2022
---

`پیدایش باب ۲۵: ۲۱ تا ۳۴ را بخوانید. شخصیت های یعقوب و عیسو را با هم مقایسه کنید. چه ویژگیهای یعقوب او را مستعد شایستگی برکت اسحاق کرد؟`

از آن زمان که یعقوب و عیسو در رحم مادر خود بودند با هم در تفاوت بودند و با یکدیگر در مبارزه و کشمکش خواهند بود. در حالی که عیسو به عنوان یک شکارچی ماهر و مرد صحرا توصیف می شود، لیکن یعقوب فردی «آرام» و چادرنشین و در حال تعمق است. کلمه عبری tam، «ملایم» (NKJV) ترجمه شده، همان فعلی که برای ایوب و نوح به کار برده شده، برای ایوب (ایوب ۱: ۸)، «بی عیب» و برای نوح «کامل» ترجمه شده است (پیدایش ۶: ۹).

این تفاوت شخصیت بعداً در زندگی آنها آشکارتر می شود (پیدایش ۲۷: ۱ تا ۲۸: ۵). وقتی عیسو خسته و گرسنه به خانه می آید، یعقوب برای او آش عدس می پزد. برای عیسو، لذت فوری و فیزیکی از غذای «امروز» (پیدایش ۲۵: ۳۱) مهمتر از نعمت و برکت آینده مربوط به حق نخست زادگی اوست (با عبرانیان ۱۲: ۱۶، ۱۷).

«وعده هایی که به ابراهیم داده شده و در مورد پسرش نیز مورد تأیید قرار گرفته بود، از سوی اسحاق و ربکا به عنوان بزرگترین عامل آرزوها و امیدهایشان تلقی شده بود. عیسو و یعقوب، با این وعده ها آشنا بودند. آنان تعلیم دیده بودند تا حق نخست زادگی را به عنوان یک موضوع بسیار مهم تلقی کنند، زیرا چنین حقی، نه تنها شامل وراثت اموال دنیوی، بلکه شامل برتری روحانی بود. کسی که آن را دریافت می کرد، می بایستی کاهن خانواده خود می شد و از نسل او منجی جهان ظهور می کرد» (الن جی وایت، مشایخ و انبیا، صفحه ۱۷۷).

برای یعقوب، برخلاف برادرش، اهمیت معنوی و روحانی برکت در آینده مهم است. با اینحال، بعداً، به تحریک مادرش (رجوع کنید به پیدایش ۲۷)، یعقوب آشکارا و عمداً پدر خود را فریب می دهد، حتی از نام «یهوه خدای تو» (پیدایش ۲۷: ۲۰) در ارتکاب آن فریب استفاده می کند. او این فریب وحشتناک را انجام می دهد، حتی اگر برای چیزی بود که می دانست خوب و خیر است.

نتایج غم انگیز بود،  زیرا که بار مشکلی به سربار خانواده ای افزوده بود که ناکارآمد بود.

`یعقوب چیز خوبی را می خواست، چیزی ارزشمند، و این قابل تحسین بود (مخصوصاً در مقایسه با نگرش برادرش). با این حال، او از فریب و دروغ برای بدست آوردن آن استفاده کرد. چگونه می توان از افتادن در دام مشابه یعنی انجام کار بدی برای احتمال رسیدن به ثمره «خوبی»، جلوگیری کرد؟`