---
title:  قائن و هابیل
date:  10/04/2022
---

`پیدایش ۴: ۱، ۲ را بخوانید. از این آیات در خصوص تولدِ این دو پسر چه می آموزیم؟`

اولین رویدادی که توسط نگارنده کتاب مقدس بلافاصله بعد از رانده شدن آدم از باغ عدن ثبت شد، تولد است. در عبارت عبری در پیدایش ۴: ۱، کلمه یهوه «خداوند» بطور مستقیم به عبارت «مردی» پیوند خورده است، همانطور که ترجمه مستقیم زیر نشان می دهد: «مردی از خود خداوند حاصل نمودم». در نسخه استاندارد بین المللی چنین ترجمه شده است: «من [خدا – طفلِ] مذکری زاده ام».

این ترجمه مستقیم از عبارات پیشنهاد می کند که حوا پیشگویی منتسب به مسیح موعود را از پیدایش باب ۳: ۱۵ به خاطر داشته و باور داشته است که منجی خود، خداوند را به دنیا آورده است.

در واقع، بخش اعظم داستان را قائن اشغال می کند. او نه تنها اولین فرزند است، بلکه پسری است که تقریبا توسط والدین «پرستیده می شد»؛ در این فصل، او تنها برادری است که در آیات پیدایش از او صحبت می شود. در حالیکه حوا با هیجان در مورد تولد قائن اظهار نظر می کند، لیکن در خصوص ولادت هابیل هیچ نمی گوید، حداقل چیزی در آیه که در مقایسه با تولد قائن ثبت شده باشد. راوی بسادگی نقل می کند که او «بار دیگر طفلی بدنیا آورد» (پیدایش ۴: ۲).

نام قائن از زبان عبری بر گرفته شده است، که به معنی «بدست آوردن» است و حاکی از استحصال، تصرف چیزی گرانقدر و قدرتمند است. از طرف دیگر، نام هابیل، که عبری است، به معنای «بخار» (مزمور ۶۲: ۹)، یا «نَفَس» (مزمور ۱۴۴: ۴) می باشد و حاکی از گریزان بود، تهی بودن، و چیزی است که فاقد ماده و جوهره می باشد؛ از سوی دیگر کلمه هابیل بارها و بارها در کتاب جامعه برای بیان «بطالت» استفاده شده است. اگرچه ما نمی خواهیم فراتر از آنچه که در متن وجود دارد برویم، اما شاید این عقیده بدین معنا باشد که امید آدم و حوا تنها به قائن بود، زیرا آنها معتقد بودند که او، و نه برادرش، مسیح موعود است.

`چه چیزهایی در زندگی واقعا باطل و پوچ هستند، اما ما با آنها طوری برخورد می کنیم که گویی بسیار بیش از آنچه که هستند، اهمیت دارند؟ چرا دانستن تفاوت بین آنچه که مهم است و آنچه که نیست، مهم است؟`