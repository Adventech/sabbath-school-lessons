---
title:  قائن و میراث او
date:  09/04/2022
---

### مطالعه این هفته
پیدایش ۴، عبرانیان ۱۱: ۴؛ میکاه ۶: ۷؛ اشعیا ۱: ۱۱؛ اول قرنتیان ۱۰: ۱۳؛ اول یوحنا ۳: ۱۲؛ پیدایش ۵؛ پیدایش ۶: ۱ تا ۵.

> <p>آیه حفظی</p>
> «اگر آنچه را که نیکوست انجام دهی، آیا پذیرفته نمیشوی؟ ولی اگر آنچه را که نیکوست انجام ندهی، بدان که گناه بر در به کمین نشسته و مشتاق توست، اما تو باید بر آن چیره شوی» (پیدایش ۴: ۷).

در پیدایش آنچه بلافاصله پس از سقوط، و سپس اخراج آدم و حوا از باغ عدن رخ می دهد، عمدتاً تولدها و مرگها هستند، که همگی در راستای تحقق پیشگویی های خدا در موارد ذکر شده می باشند.

مانند فصل های مشابه، پیدایش ۳ و ۴ حاوی بسیاری از مضامین و کلام مشترک هستند:توصیف گناه (پیدایش ۳: ۶ تا ۸ را با پیدایش ۴: ۸ مقایسه کنید)، لعنتِ «زمین» (پیدایش ۳: ۱۷؛ با پیدایش ۴: ۱۱ مقایسه کنید)، و رانده شدن (پیدایش ۳: ۲۴؛ با پیدایش ۴: ۱۲ مقایسه کنید).

دلیل این تشابهات، برجسته ساختن مواردی بود که پیش از این اتفاق افتاده بود، یعنی نبوت ها و پیشگویی هایی که خدا پس از سقوط به آدم و حوا داده بود. اولین اتفاقی که پس از رانده شدن آدم از باغ عدن روی داد دلهای آنان را از امید پُر ساخت که تولد اولین پسر بود، رخدادی  که حوا آنرا تحقق وعده ای می داند که در نبوت در خصوص مسیح موعود شنیده بود (پیدایش ۳: ۱۵). یعنی، او فکر کرد که فرزند او می تواند مسیح موعود باشد.

وقایع بعدی: جنایت قائن، جنایت لَمِک، کاهش طول عمر، و شیوع شرارت که همه محقق شدن لعنت های بیان شده در پیدایش باب ۳ می باشند.

با اینحال، حتی پس از آن، امیدها بر باد نرفته بود.