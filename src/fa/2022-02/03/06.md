---
title:  شرارت انسان
date:  14/04/2022
---

`پیدایش باب ۴: ۱۷ تا ۲۴ را بخوانید. میراث قائن چه بود، و چگونه جنایت قائن راه را برای شرارت روز افزون بشر گشود؟`

لَمِک (از نوادگان) قائن، به جنایت قائن در زمینه جنایت خودش اشاره می کند. این مقایسه بین جنایت قائن و جنایت لَمِک آموزنده است. در حالیکه قائن در مورد تنها جنایتی که در ارتباط با او ثبت شده سکوت می کند، به نظر می رسد که لَمِک به جنایت خود افتخار می کند و آنرا در قالب یک سرود بیان می کند (پیدایش ۴: ۲۳، ۲۴). در حالی که قائن از خدا درخواست رحمت و بخشش می کند، در ارتباط با درخواست عفو و رحمت لَمِک چیزی در کتاب مقدس چیزی نوشته نشده است. در حالی که خداوند از قائن هفت بار انتقام گرفته است، لَمِک معتقد است که خداوند هفتاد و هفت بار از او انتقام خواهد گرفت (نگاه کنید به پیدایش ۴: ۲۴)، این اشاره به این مطلب دارد که او خیلی خوب از گناه خود آگاه است.

همچنین، قائن فقط یک همسر اختیار کرد (پیدایش ۴: ۱۷)؛ اما کتاب مقدس لَمِک را بعنوان کسی که چند همسر داشت معرفی می کند و بطور خاص به این موضوع اشاره می کند، «لَمِک دو زن گرفت» (پیدایش ۴: ۱۹). این تشدید و اعتلای شر قطعاً نسلهای بعدی منتسب به قائن را تحت تاثیر قرار می داد.

بلافاصله پس از این دوران شرارت در خانواده منتسب به قائن یا قائنیان، متن کتاب مقدس یک رویداد جدید را ثبت می کند که با گرایشات و روند قائنیان مقابله می کند. «آدم همسر خود را شناخت» (پیدایش ۴: ۲۵)، و در نتیجه شیث متولد شد، که نام او توسط حوا گذاشته شد تا نشان داده شود «خدا به جای هابیل که قائن او را کشت، نسلی دیگر …» قرار داده است.

در واقع، سابقه نام شیث به قبل از هابیل می رسد. نام شیث از فعل عبری اَشیتبرگرفته شده است که به معنی «قرار خواهم داد» می باشد (پیدایش ۳: ۱۵)، که نبوت مسیح را معرفی می کند. ذریت منتسب به مسیح موعود از طریق شیثیان، ادامه می یابد. بنابراین، در متن کتاب مقدس، نسل منتسب به مسیج از شیث شروع می شود (پیدایش ۵: ۳)، که شامل خنوع (پیدایش ۵: ۲۱)، متوشالح می شود و با نوح (پیدایش ۶: ۸) پایان می یابد.

عبارت «پسران خدا» (پیدایش ۶: ۲) به نسل شیث اشاره دارد، زیرا آنها برای حفظ شمائل خدا آفریده شدند (پیدایش ۵: ۱، ۴). از سوی دیگر، به نظر می رسد عبارت «دختران انسان» (پیدایش ۶: ۲) دارای یک مفهوم منفی است، تضاد نسلی که شبیه [خدا هستند با کسانی که شبیهانسان هستند. و تحت تاثیر این «دختران انسان ها» است که «پسران خدا»، «هر یک را بر می گزیدند و به زنی می گرفتند» (پیدایش ۶: ۲)، که بیانگر مسیر اشتباهی است که بشر در آن گام نهاد.

`پیدایش ۶: ۱ تا ۵ را بخوانید. چه شهادت قوی از تباهی گناه! چرا باید با تمام توان گناه را در زندگی خود ریشه کن کنیم؟`