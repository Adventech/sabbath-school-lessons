---
title:  دو پیشکش
date:  11/04/2022
---

تضاد بین قائن و هابیل، همانگونه که در مفهوم نامشان نشان داده شده است، فقط به شخصیت آنها مربوط نمی شد؛ این تضاد در کارهای آنان نیز آشکار بود. در حالی که قائن «کشاورز » بود (پیدایش ۴: ۲)، حرفه ای که نیازمند کار سخت فیزیکی بود، هابیل «شبان» بود (پیدایش ۴: ۲)، حرفه ای که دلالت بر حساسیت و شفقت دارد.

قائن تولید کننده محصول از خاک زمین بود. هابیل حافظ گوسفندان بود. این دو شغل نه تنها ماهیت دو پیشکش (محصول زمین از سوی قائن و گوسفند از سوی هابیل) را توضیح می دهد – همچنین دو نگرش و ذهنیت روانی متفاوت مربوط به این دو پیشکش را توصیف می کند: قائن برای «بدست آوردن» میوه ای که تولید می کرد کار و تلاش می کرد، در حالی که هابیل با دقت و احتیاط از گوسفندان «نگهداری» می کرد.

`پیدایش ۴: ۱ تا ۵ و عبرانیان ۱۱: ۴ را بخوانید. چرا خدا هدیه هابیل را پذیرفت و هدیه قائن را رد کرد؟ چگونه باید بفهمیم که در اینجا چه اتفاقی افتاده است؟`

«بدون ریخته شدن خون، آمرزش گناهان غیر ممکن بود و آنان باید با قربانی کردن نخست زاده گله خود، ایمانشان را به خون مسیح به عنوان قربانی وعده داده شده نشان می دادند. گذشته از این، نوبر محصولان زمین به عنوان هدیه شکرگزاری باید به حضور خداوند تقدیم و پیشکش می شد».- (الن جی وایت، مشایخ و انبیا، صفحه ۷۱).

در حالی که هابیل از دستورات خدا تبعیت می کرد و علاوه بر قربانی سوختنی، هدیه محصولات گیاهی را هم تقدیم خداوند کرد، ولی قائن از این کار کوتاهی کرد. او حیوانی را برای قربانی نیاورد، بلکه فقط هدیه ای از «محصول زمین» را تقدیم کرد. برخلاف رویکرد برادرش، این یک نافرمانی آشکار بود. غالباً این داستان به عنوان یک نمونه برجسته از نجات و رستگاری توسط ایمان (هابیل و هدیه خون او) در مقایسه با تلاش برای کسب رستگاری بوسیله اعمال (قائن و محصول زمین) مورد توجه قرار گرفته است.

اگرچه این هدایا بایستی از اهمیت روحانی برخوردار باشند، اما در خود ارزش جادویی نداشتند. آنها همیشه صرفا نمادها و تمثیل هایی بودند که به خدایی اشاره داشتند که نه تنها  نیازهای مادی گناهکار را مهیا می ساختند بلکه رستگاری را نیز برای او آماده می ساختند.

`میکاه ۶: ۷ و اشعیا ۱: ۱۱ را بخوانید. چگونه می توانیم اصل بکار رفته در این آیات را در زندگی و عبادات خود اعمال کنیم؟`