---
title:  مجازات قائن
date:  13/04/2022
---

`پیدایش باب ۴: ۹ تا ۱۶ را بخوانید. چرا خدا سوال می کند: «برادرت هابیل کجاست؟». چه ارتباطی بین گناه قائن و تبدیل شدن او به یک «آواره و سرگردان» (پیدایش ۴: ۱۲) برروی زمین وجود دارد؟`

سوال خدا از قائن بازتاب سوال او از آدم در باغ عدن است: «کجایی؟»، این پژواک ارتباط بین گناه در باغ عدن و این گناه را نشان می دهد: گناه دوم که(گناه قائن) بود، نتیجه گناه قبلی، یعنی (گناه آدم) بود.

گرچه قائن گناه خود را تصدیق نمی کند؛ ولی آنرا انکار می کند، کاری که آدم نکرد، با اینکه آدم سعی می کرد تا تقصیر را به گردن کس دیگری بیاندازد. در مقابل، قائن آشکارا از خدا سرپیچی و تمرد می کند، خداوند وقت خود را صرف رویارویی قائن با جنایتش نمی کند. وقتی خدا سومین سوال را می پرسد، «چه کرده ای؟» او حتی منتظر پاسخ قائن نمی ماند. او به قائن یادآوری می کند که همه چیز را می داند، زیرا فریاد خون هابیل از زمین به او رسیده است (پیدایش ۴: ۱۰)، تصویری که نشان می دهد خدا از قتل آگاه است و به آن پاسخ می دهد. هابیل در خاک است، پیوند مستقیم به گذشته و سقوط انسان و آنچه که خداوند گفته است برای آدم اتفاق خواهد افتاد (به پیدایش ۳: ۱۹ نگاه کنید).

`پیدایش ۴: ۱۴ را بخوانید. اهمیت سخنان قائن که می گوید: «از حضور تو پنهان خواهم بود» در چیست؟`

به این دلیل که خون هابیل روی زمین ریخته شد، زمین دوباره لعنت شد (پیدایش ۴: ۱۲). در نتیجه، قائن محکوم می شود که دور از خداوند آواره و سرگردان شود. فقط وقتی قائن حکم خدا را شنید، به اهمیت حضور خدا پی می برد و آنرااذعان می کند؛ چرا که بدون حضور خداوند، او نگران زندگی خود بود. حتی پس از قتل بی رحمانه هابیل توسط برادرش قائن و سرکشی قائن در برابر خدا، او همچنان نسبت به او رحیم بود، و با اینکه «قائن از حضور خداوند بیرون رفت» (پیدایش ۴: ۱۶)، خداوند هنوز به نوعی از او محافظت می کرد. دقیقا از «نشانی» که او بر قائن گذاشت (پیدایش ۴: ۱۵) حرفی به میان نیامده است، اما هرچه بود، فقط به خاطر لطف و رحمت خدا نسبت به او بوده است.

`«پنهان از حضور خدا» (پیدایش ۴: ۱۴) – چه چیزی در پیشگاه خدا پنهان است؟  این وضعیت غم انگیزی برای هر کسی است. تنها راهی که ما به عنوان گناهکار می توانیم از این وضعیت دوری کنیم، چیست؟`