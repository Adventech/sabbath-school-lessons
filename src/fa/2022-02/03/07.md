---
title:  اندیشه هایی فراتر
date:  15/04/2022
---

عبارت تکرار شده «خنوخ با خدا راه می رفت» (پیدایش ۵: ۲۲ و ۲۴) به معنی صمیمیت و همراهی روزانه با هداست. رابطه شخصی خنوخ با خدا چنان خاص بود که «خدا او را برد» (پیدایش ۵: ۲۴). این عبارت آخر در نسل شناسی آدم منحصر بفرد است و از ایده زندگی در فردوس بلافاصله پس از مرگ را برای کسانی که با «خدا گام بر می دارند» پشتیبانی نمی کند. توجه داشته باشید که نوح نیز با خدا راه می رفت (پیدایش ۶: ۹) و او نیز مانند خیلی از انسان ها مرد، از جمله آدم و متوشالح. جالب توجه است که هیچ دلیلی داده نشده است تا این فیض خاص را توجیه کند.

خنوخ به واعظی پارسا مبدل شد و آنچه را که خداوند به او نشان داده بود به مردم تعلیم می داد. آنانی که خداترس بودند از این مرد مقدس پیروی کردند تا از تعلیم و دعاهای او بهره مند شوند. او همچنین به طور علنی تلاش کرد تا پیام خدا را به همه کسانی که می خواستند کلام هشدار دهنده را بشنوند ابلاغ کند. زحمات او منحصر به مردم خودش نبود. نبی خداُ در سرزمینی که قاپن سعی کرده بود از حضور خدا فرار کند، صحنه های خارق العاده ای را که خداوند در رویا به او نشان داده بود، به همگان اطلاع دهد. او به مردم اعلام کرد «هان، خداوند با هزاران هزار تن از مقدسان خود می آید تا بر همگان داوری کند و همه بی دینان را به سبب تمامی کارهای خلاف دینداری که در بی دینی کرده اند، و به سزای جمله سخنان زشتی که گناهکاران بی دین بر ضد او گفته اند به محکومیت رساند» (یهودا ۱۴ و ۱۵).

**سوالاتی برای بحث:**

`۱. چرا قائن برادر خود را کشت؟ نظریه الی ویزل را در ذیل بخوانید: «چرا او اینکار را کرد؟ شاید او می خواست تنها و تک بماند: تنها فرزند و تنها انسان بعد از مرگ والدینش. تک [یگانه] همانند خدا و شاید تنها جانشین خداوند ….قائن کُشت تا خدا شود …. هر شخصی که خود را خدا تصور کند، در نهایت قاتل انسان میشود». [الی ویزل، پیام آوران خدا: پیکرها و افسانه های کتاب مقدس (نیویورک: رندوم هاوس، ۱۹۷۶)، صفحه ۵۸]. چگونه می توانیم مراقب باشیم، حتی اگر مرتکب قتل نمی شویم، منعکس کننده نگرش و دیدگاه قائن نباشیم؟`

`۲. طول عمر افراد پیش از طوفان نوح (پیدایش ۵) تا مشایخ را ملاحظه کنید. چگونه می توانیم کاهش طول عمر انسان را توضیح دهیم؟ چگونه این انحطاط با ساختار یا مفاهیم نظریه داروینسم امروزی قابل توجیه است؟`