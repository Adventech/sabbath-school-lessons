---
title:  جرم
date:  12/04/2022
---

`پیدایش ۴: ۳ تا ۸ را بخوانید. چه روندی که باعث شد تا قائن برادرش را بکشد؟ اول یوحنا ۳: ۱۲ را نیز ببینید.`

واکنش قائن دوگونه است: «قائن بسیار خشمگین شد و سر خویش را به پائین افکند» (پیدایش ۴: ۵). ظاهراً، قائن نسبت به خدا و هابیل خشمگین بود. قائن از خدا عصبانی بود زیرا تصور می کرد که او قربانی بی عدالتی شده است و از هابیل خشمگین بود زیرا به برادرش حسادت می ورزید. او به چه چیزی حسادت می کرد؟ تنها به پیشکش؟ مطمئنا، بیشتر از آنچه که در این آیات نشان داده شده، اتفاقاتی در پشت صحنه رخ داده است. مسائل هرچه که باشند، قائن ناراحت و غمگین بود، زیرا هدیه او پذیرفته نشده بود.

دو سوال خداوند در پیدایش ۴: ۶ با دو طرز برخورد قائن مربوط است. توجه داشته باشید که خداوند، قائن را متهم یا ملامت نمی کند. همانند آدم، خدا سوال می کند، نه به این دلیل که پاسخ را نمی داند، بلکه به این دلیل که می خواهد قائن به خود نظری بیندازد و سپس دلیل وضعیت خود را بفهمد. مانند همیشه، خداوند در پی نجات افراد سقوط کرده و گمگشته خود بود، حتی وقتی که آنها آشکارا به او وفادار نبوده اند. آنگاه، پس از مطرح کردن این سوالات، خداوند قائن را اندرز می دهد.

نخست، خدا از قائن می خواهد که به «آنچه نیکوست» عمل کند، تا رفتار درست و صحیح داشته باشد. این دعوت برای توبه و تغییر نگرش و رفتار اوست. خدا به قائن وعده می دهد که «پذیرفته» و بخشیده خواهد شد. به عبارتی، او می گوید که قائن می تواند مورد قبول خدا واقع شود، اما این باید براساس شرایط و خواست خداوند باشد، و نه قائن.

از سوی دیگر، «اگر آنچه را که نیکوست انجام ندهی، بدان که گناه بر در به کمین نشسته و مشتاق توست، اما تو باید بر آن چیره شوی» (پیدایش ۴: ۷). اندرز خداوند ریشه گناه را که در خود قائن بود، آشکار می کند. در اینجا، خداوند دوباره قائن پند و اندرز می دهد و در پی راهنمایی او به راهی است که باید طی کند.

دومین کلام از سفارش های خداوند درباره توجه به طرز برخورد نسبت به این گناه است که، «بر در به کمین او نشسته است و می خواهد بر تو [او] مسلط گردد». خدا خویشتن داری را توصیه می کند: «تو باید او را مغلوب کنی». همین قاعده در کتاب یعقوب نیز طنین انداز است، هنگامی که او شرح می دهد که «هنگامی که کسی وسوسه میشود، هوای نَفْس خودِ اوست که او را میفریبد و به دام میافکند» (یعقوب ۱: ۱۴). انجیل نه تنها وعده بخشش گناه، بلکه وعده پیروزی بر آن را نیز به ما می دهد (به اول قرنتیان ۱۰: ۱۳ مراجعه کنید). سرانجام، قائن هیچ کس را به خاطر گناهی که مرتکب شده مقصر نمی داند، مگر خودش را. آیا این موضوع در مورد ما نیز صدق می کند؟

`این داستان ناگوار در خصوص آزادی اختیار و اینکه خدا ما را مجبور به اطاعت نمی کند، به ما چه می آموزد؟`