---
title:  اندیشه هایی فراتر
date:  29/04/2022
---

از نوشته های الن جی وایت، فصل «برج بابل» صفحات ۱۱۷ – ۱۲۴، از کتاب مشایخ و انبیا را بخوانید.

آنان قصد داشتند تا در همین مکان شهری بنا کنند و در آن یک برج عظیم که موجب شگفتی جهانیان شود بسازند. این اقدامات به منظور جلوگیری از پراکنده شدن مردم انجام شد. خداوند به انسان امر کرده بود تا در سرتاسر زمین پراکنده شده و آن را پُر کند و برآن مسلط شود. اما سازندگان بابل قصد داشتند تا با متحد کردن مردم، حکومتی را تأسیس کنند که سرانجام تمامی مردم جهان را در خود جا دهد. بدین ترتیب، کشور ایشان به پایتخت امپراطوری جهان تبدیل شده و شکوه و زیبایی آن تحسین و تقدیر جهانیان را برانگیزد. برج باشکوه و سر به فلک کشیده آن به این منظور ساخته می شد تا به عنوان مظهر قدرت و حکمت سازندگان آن و استمرار بخشیدن به شهرت ایشان برای نسلهای بعدی باقی بماند.

«مردمانی که در دشت شنعار ساکن بودند، به این وعده خداوند که او بار دیگر زمین را با طوفان و سیل هلاک نخواهد کرد، اعتقاد نداشتند. بسیاری از ایشان وجود خدا را انکار کرده و طوفان را به عوامل طبیعی نسبت دادند. سایرین نیز به وجود قدرت برتر اعتقاد داشتند، و اعلام می کردند که همان قدرت برتر، ساکنان جهان پیش از طوفان را نابود کرده است. و به همین دلیل، مانند قائن، بر علیه خداوند عصیان می کردند. یکی از دلایل بنای برج بابل این بود که امنیت ایشان را در مقابل طوفانی دیگر تأمین کند. آنان ارتفاع برج را از ارتفاع بلندترین کوهها، بلندتر ساختند، زیرا قصد داشتند خودشان را از تمام خطرات احتمالی مصون نگه دارند. تا هنگامی که به ناحیه بالای ابرها صعود می کردند بتوانند به دلایل وقوع طوفان پی ببرند. تمامی این اقدامات فقط برای جلب ستایش و احترام دیگران نبود. بلکه هدف سازندگان برج این بود که اذهان نسلهای بعدی را از خداوند دور کرده و آنان را به سوی بت پرستی سوق دهند» (الن جی وایت، مشایخ و انبیا، صفحات ۱۱۸ و ۱۱۹).

**سوالاتی برای بحث:**

`۱. چه نمونه ای از تاریخ، یا حتی از زمان حاضر، از مشکلاتی داریم که شاید از جانب کسانی که بدنبال کسب نام و شهرتی برای خود هستند، بوجود آمده باشد؟`

`۲. چگونه می توانیم به عنوان یک کلیسا از خطر تلاش برای ساختن برج بابل خود دوری کنیم؟ چه راه هایی ممکن است در واقع باشد که نشان می دهد ما در پی این کار هستم، حتی به صورت ناخودآگاه؟`