---
title:  یک زبان
date:  26/04/2022
---

`پیدایش باب ۱۱: ۱ تا ۴ را بخوانید. چرا مردم «تمامی زمین» اینقدر مشتاق دستیابی به وحدت و یکپارچگی بودند؟`

عبارت «تمامی زمین» به تعداد کمی از مردم اشاره می کند، کسانی که پس از طوفان زنده مانده بودند. دلیل این گردهمایی به وضوح نشان می دهد: آنها می خواهند برجی بسازند تا به آسمان برسند (پیدایش ۱۱: ۴). در واقع، قصد واقعی آنها اینست که جای خود خدا که خالق بود را بگیرند. بطور قابل توجهی، شرح نیات و اعمال مردم تقلید و تکرار نیات و اعمال خدا در شرح حال آفرینش است : «آنها گفتند» (پیدایش ۱۱: ۳، ۴؛ را با پیدایش ۱: ۶، ۹، ۱۴، غیره مقایسه کنید)؛ «بیایید بسازیم» (پیدایش ۱۱: ۳، ۴؛ مقایسه شود با پیدایش ۱: ۲۶). نیت آنها به صراحت بیان شده است: «بیایید نامی برای خود پیدا کنیم» (پیدایش ۱۱: ۴)، عبارتی که منحصراً برای خدا بکار برده می شود (اشعیا ۶۳: ۱۲، ۱۴).

بطور خلاصه، سازندگان بابل، به خطا این جاه طلبی را در سر می پروراندند که جایگزینی برای خدا، یعنی خالق خود باشند.. (ما می دانیم که چه کسی الهام بخش آنان بوده، اینطور نیست؟ نگاه کنید به اشعیا ۱۴: ۱۴). مطمئنا تاریخچه و شرح حال سیل باید در طرح آنان نقش داشته باشد. با وجود وعده خداوند آنها یک برج بلند ساختند تا بتواننداز سیل دیگری جان سالم بدر ببرند. با این وجود، خاطره سیل در خصوص ساخت شهر بابل، در سنت های بابلیان بطور تحریف شده حفظ شده بود.

این تلاش جاه طلبانه برای رسیدن به عرض آسمان و تصاحب اراده خداوند، از خصوصیات بارز روح بابل است که آشکار گردیده است.

به همین دلیل است که داستان برج بابل نقش مهمی را نیز در کتاب دانیال بازی می کند. اشاره به شنعار، که معرف داستان برج بابل است (پیدایش ۱۱: ۲)، در ابتدای کتاب دانیال دوباره ظاهر می شود تا مکانی را که نبوکدنصر ظروف معبد اورشلیم را به آنجا آورد، نشان دهد (دانیال ۱: ۲). در میان بسیاری از آیات دیگر کتاب، بخش مربوط به نصب مجسمه طلایی نبوکدنصر، احتمالا در همان مکان و در همان «دشت» است که نمونه بارز این چارچوب ذهنی می باشد. دانیال در رویاهای پایانی خود، همان سناریوی تجمع ملتهای روی زمین را برای دستیابی به وحدت بر علیه خداوند می بیند (دانیال ۲: ۴۳؛ دانیال ۱۱: ۴۳ تا ۴۵؛ مقایسه شود با مکاشفه ۱۶: ۱۴ تا ۱۶)، اگرچه این تلاش هم در اینجا مانند بابل شکست می خورد.

`یک نویسنده مشهور سکولار فرانسوی در قرن گذشته گفته که هدف بزرگ بشریت، تلاش برای «خدا بودن» است. آنچه که در باغ عدن و از حوا شروع شد (پیدایش ۳: ۵)، که به این دروغ خطرناک کشیده می شود، چه ربطی به ما دارد؟`