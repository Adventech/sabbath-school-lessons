---
title:  تمامی ملت ها و بابل
date:  23/04/2022
---

### مطالعه این هفته
پیدایش ۹: ۱۸ تا ۱۱: ۹؛ لوقا ۱۰: ۱؛ متی ۱: ۱ تا ۱۷؛ لوقا ۱: ۲۶ تا ۳۳؛ مزمور ۱۳۹: ۷ تا ۱۲؛ پیدایش ۱: ۲۸؛ پیدایش ۹: ۱.

> <p>آیه حفظی</p>
> «از این رو آنجا را بابِل نامیدند، زیرا در آنجا خداوند زبان همۀ جهانیان را مغشوش ساخت. از آنجا، خداوند ایشان را بر روی تمامی زمین پراکنده کرد» (پیدایش ۱۱: ۹).

بعد از سیل، روایت کتاب مقدس از تمرکز بر روی نوح به سوی سه پسر او، سام، حام، و یافث چرخش می یابد. توجه ویژه به حام، پدر قوم کنعان(پیدایش ۱۰: ۶، ۱۵)، اندیشه «کنعان» یعنی سرزمین موعود را مطرح می کند (پیدایش ۱۲: ۵)، آنچه که ابراهیم چشم انتظار آن بود مبنی بر اینکه  تمامی ملت ها بواسطه او برکت خواهند یافت. (پیدایش ۱۲: ۳).

اگرچه، این خط سیر بوسیله برج بابل گسسته می شود (پیدایش ۱۱: ۱ تا ۹). بار دیگر، در اجرای برنامه های خدا برای بشریت اختلال ایجاد می شود. آنچه که قرار بود برکتی باشد یعنی تولد همه ملت ها، دلیل و فرصتی دیگر برای لعنتی دیگری می شود. ملتها با هم متحد می شوند تا سعی کنند جای خدا را بگیرند؛ و خداوند با داوری به آنها واکنش نشان می دهد؛ و از طریق ایجاد اغتشاش در گویش، در سراسر جهان پراکنده می شوند (پیدایش ۱۱: ۸)، در نتیجه طرح اولیه و اصلی خدا برای «پر ساختن زمین» تحقق می یابد (پیدایش ۹: ۱).

در آخر، علیرغم شرارت انسان، خدا شرارت را به خیریت مبدل می کند؛ و مثل همیشه اوست که حرف آخر را می زند. لعن و نفرین بر حام در خیمه پدرش (پیدایش ۹: ۲۱، ۲۲) و لعن و نفرین ملت های سردرگم و آشفته در برج بابل (پیدایش ۱۱: ۹)، سرانجام به برکتی برای ملتها تبدیل خواهد شد.