---
title:  تبارشناسی پیدایش
date:  25/04/2022
---

سلسله وقایع تاریخی در خصوص دوران نوح باعث می شود تا متوجه شویم که نوح به عنوان پیوندی بین تمدن های پیش از طوفان و پس از طوفان عمل می کند. دو آیه آخر داستان قبلی (پیدایش ۹: ۲۸، ۲۹) ما را به آخرین پیوند سلسله آدم (پیدایش ۵: ۳۲) بر می گرداند. لَمِک، پدر نوح، ۶۵ ساله بود که آدم می میرد، مطمئناً نوح داستانهایی را درباره آدم شنیده است، که می تواند قبل و بعد از واقعه سیل را به فرزندان خود منتقل کند.

`پیدایش باب ۱۰ را بخوانید. هدف از بیان این تبارشناسی در کتاب مقدس چیست؟ (همچنین به لوقا ۳: ۲۳ تا ۳۸ مراجعه کنید).`

شجرنامه بیان شده در کتاب مقدس سه عملکرد دارد. نخست، ماهیت تاریخی رویدادهای کتاب مقدس، مربوط به افراد واقعی را تایید می کند که زندگی کرده و مرده اند و روزهای عمر آنها دقیقا حساب شده است.  ثانیاً، تداوم تبارشناسی نویسنده را از دوران کهن تا زمان معاصر به نمایش می گذارد و پیوند روشنی را از زمان گذشته تا به زمان «حال» برقرار می کند. ثالثا، ناتوانی انسان و تاثیر غم انگیز لعنت گناه و ثمرات مرگبار آن بر همه نسلهای بعدی را به ما یادآوری می کند.

توجه داشته باشید که طبقه بندی سامی ها، حامی ها، و یافث ها معیار روشنی را دنبال نمی کند. ۷۰ طایفه یا قوم، از پیش بیانگرِ ۷۰ نفر از اعضای خانواده یعقوب (پیدایش ۴۶: ۲۷) و ۷۰ نفر از بزرگان اسرائیل در بیابان هستند (خروج ۲۴: ۹). ایده مطابقت و همخوانی بین ۷۰ قوم و ۷۰ نفر از بزرگان اسرائیل، ماموریت و وظیفه اسرائیل در قبال دیگر قوم ها را نشان می دهد: «آنگاه که آن متعال قومها را میراث بخشید، آنگاه که بنیآدم را منتشر ساخت، او حدود قومها را تعیین فرمود، بر حسب شمار پسران خدا» (تثنیه ۳۲: ۸). در همین راستا، عیسی ۷۰ نفر از شاگردانش را برای بشارت انجیل می فرستد لوقا (۱۰: ۱).

آنچه این اطلاعات به ما نشان می دهد پیوند و ارتباط مستقیم بین آدم و مشایخ است؛ همه آنها شخصیت های تاریخی و افراد واقعی از آدم به بعد هستند. این همچنین به ما کمک می کند تا بدانیم که مشایخ مستقیماً در ارتباط با شاهدانی بوده اند که خود خاطرات شخصی از وقایع باستانی داشتند.

`متی باب ۱: ۱ تا ۱۷ را بخوانید. این آیات در خصوص اینکه همه این افراد مبنای تاریخی داشته اند به ما چه می آموزد؟ چرا دانستن و باور اینکه آنها افراد واقعی بودند برای ایمان ما مهم هستند؟`