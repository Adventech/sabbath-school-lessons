---
title:  «پس پایین برویم»
date:  27/04/2022
---

`پیدایش باب ۱۱: ۵ تا ۷ و مزمور ۱۳۹: ۷ تا ۱۲ را بخوانید. چرا خدا در اینجا برروی زمین فرود آمد؟ چه رویدادی باعث این واکنش الهی شد؟`

مضحک بنظر می رسد، با اینکه انسانها تلاش می کردند تا به بالا بروند، خدا مجبور شد به سمت آنها به پایین بیاید. نزول خدا تایید برتری اوست. خدا همیشه خارج از دستیابی بشر خواهد بود. هرگونه تلاش بشر برای رسیدن به او و ملاقات او در آسمان بیهوده و مضحک است. بدون شک، به همین دلیل است که برای نجات ما، عیسی به پایین نزد ما آمد؛ در حقیقت، هیچ راه دیگری برای نجات ما وجود نداشت.

ایماء و اشاره بزرگی در شرح حال بابل در اظهارات خداوند دیده می شود: «تا شهر و بُرجی را كه آن مردم ساخته بودند، ببیند» (پیدایش ۱۱: ۵). خدا مجبور نبود برای دیدن پایین بیاید (مزمور ۱۳۹: ۷ تا ۱۲؛ با مزمور ۲: ۴ مقایسه کنید)، اما به هرحال این کار را کرد. این مفهوم، مشارکت خدا با بشریت را تایید می کند.

`لوقا ۱: ۲۶ تا ۳۳ را بخوانید. چه چیزی را این درباره آمدن خدا به ما می آموزد؟`

نزول خدا همچنین به ما اصل عادل شدن با ایمان را یادآوری  می کند که روندی از فیض خداست. با وجود همه تلاش ها و اعمال ما برای ملاقات  باخداوند، او همچنان باید برای ملاقات با ما فرود آید. این اعمال ما نیست که برای خدا انجام دهیم تا ما را به حضور او و رستگاری برساند. در عوض، این آمدن خدا به سوی ماست که ما را رستگار می سازد. در واقع، دو مرتبه در متن پیدایش در مورد «نزول» خدا صحبت می شود، که ظاهراً نشان می دهد که او چقدر به آنچه در آنجا اتفاق می افتد اهمیت می دهد.

بر اساس آیات، خداوند می خواست به اتحاد دیرینه و ریشه ای مردم پایان دهد، زیرا با توجه به وضعیت لغزش و خطای آنها، اتحاد آنها می توانست فقط منجر به شرارت روز افزون شود. به همین دلیل است که او تصمیم گرفت وحدت زبانهای آنها را برهم بریزد تا زبان یکدیگر را نفهمند، و بدین ترتیب طرحها و نقشه های آنها برای اتحاد پایان می یافت.

اهداف سازندگان برج بابل با سرافکندگی و شکست خاتمه یافت. بنای باشکوهی که مایه افتخار ایشان بود به مظهر حماقت ایشان مبدل شد. انسان ها هنوز هم چنین هدفی را دنبال می کنند. آنها با اتکا به خویشتن، احکام خدا را انکار می کنند. این همان نقشه ای است که شیطان سعی کرده بود در آسمان تحقق بخشد. و همان چیز، قائن را در پیشکش نمودن هدیه اش تحت تاثیر قرار داده بود» - (الن جی وایت، مشایخ و انبیا، صفحه ۱۲۳).

`چگونه می توانیم در حکایت بابل نمونه دیگری از غرور انسان را ببینیم و در نهایت، چگونه شکست می خورد؟ بطور شخصی از این داستان چه درسهایی می توانیم بیاموزیم؟`