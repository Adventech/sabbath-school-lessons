---
title:  اندیشه هایی فراتر
date:  06/05/2022
---

از خانم اِلن جی وایت بخوانید، «ابراهیم در کنعان»، صفحات ۱۳۴ تا ۱۳۶، در مشایخ و انبیاء».

«کلیسای مسیح باید یک برکت باشد و اعضای آن نیز باید برکت داده شوند، همانطور که دیگران را برکت می دهند. هدف خداوند در انتخاب قومی و ترجیح آن قوم نسبت به همه جهان تنها این نبود که او آنها را به عنوان پسران و دختران خود برگزیند، بلکه این بود که او از طریق آنها مزایا و برکات نور [روشنگری]الهی را به جهان اعطا کند. هنگامی که خداوند ابراهیم را انتخاب کرد نه تنها به این علت بود که او دوست خاص خداوند باشد، بلکه به عنوان واسطه ای بود برای انتقال امتیازات گرانبها و خاصی که خداوند می خواست به ملتها اعطا کند. او می بایست در میان تاریکی و ظلمت اخلاقی محیط پیرامون خود چراغی برای نورافشانی باشد.

«هرگاه خداوند فرزندان خود را با نور و حقیقت برکت دهد، نه تنها آنها می توانند موهبت زندگی ابدی را داشته باشند، بلکه می توانند از نظر روحانی نوری برای اطرافیانشان باشند …. «شما نمک زمین هستید». و هنگامی که خدا فرزندان خود را نمک زمین می سازد، نه تنها برای حفظ خود آنهاست بلکه آنها عامل حفظ دیگران خواهند بود ….

«آیا شما در بنای خدا به عنوان سنگ های زنده می درخشید؟ …. ما ایمان و دین واقعی نداریم، مگر اینکه انجام هر وظیفه و مسئولیتی تاثیر بسزایی بر روی ما داشته باشد. ما باید عملا خداپرست باشیم تا در ثمره و حاصل زندگی ما دیده شود. ما باید فیض متحول کننده مسیح را در قلبهای خود داشته باشیم. ما بیشتر از خود به عیسی مسیح نیازمندیم». (اِلن جی وایت، بازتاب دهنده مسیح، صفحه ۲۰۵.

**سوالاتی برای بحث:**

`۱. در پرتو برکت یافتن ابراهیم، خداوند فرمود: «از تو قومی بزرگ پدید خواهم آورد و تو را برکت خواهم داد؛ نام تو را بزرگ خواهم ساخت و تو برکت خواهی بود» (پیدایش ۱۲: ۲)، متبارک بودن به چه معناست؟ چگونه می توانیم به عنوان افرادی که همان خدا را مانند ابرام خدمت می کنیم، دیگران را برکت دهیم؟`

`۲. در دروغ نصفه نیمه ابراهیم در خصوص خواهر-همسری چه مشکلی بود؟ چه چیزی بدتر است، دروغ گفتن یا بیان حقیقت در حالیکه، در عین حال از لحاظ تکنیکی دروغ است؟`

`۳. پیدایش باب ۱۴: ۲۱ تا ۲۳ را در مورد پاسخ ابرام به پیشنهاد پادشاه سدوم دوباره بخوانید. چرا او آنگونه پاسخ داد، و چه درس مهمی می توانیم از این داستان بگیریم؟ آیا ابرام تبرئه نمی شد اگر تصمیم می گرفت آنچه که پادشاه به او پیشنهاد داد را بپذیرد؟`