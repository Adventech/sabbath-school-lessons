---
title:  ده یک ملکیصدیق
date:  05/05/2022
---

`پیدایش باب ۱۴: ۱۸ تا ۲۴ و عبرانیان ۷: ۱ تا ۱۰ را بخوانید. ملکیصدیق که بود؟ چرا ابرام ده یک خود را به این کاهن داد که گوئی از دیاری نامعلوم آمده است؟`

ظاهر شدن ناگهانی ملکیصدیق مرموز و اسرار آمیز بی جا و بی دلیل نیست. بعد از اینکه ابرام توسط پادشاهان کنعانی مورد تکریم و قدردانی قرار گرفت، او اکنون با پرداخت ده یک از این کاهن تشکر و سپاسگزاری می کند.

ملکیصدیق از شهر سالیم آمده است، که به معنی «صلح و آشتی» است، این پیامی مناسب پس از نابسامانی و آشفتگی جنگ است. ترکیب کلمه tsedek، «عدالت»، در نام ملکیصدیق، در مقابل نام پادشاه سدوم، بارع («در اهریمنی»)، و برشاع پادشاه غموره («در شرارت») می آید، احتمالاً نام خانوادگی آنها براساس آنچه که از خود بروز می دادند برگرفته شده بود (پیدایش ۱۴: ۲).

ملکیصدیق پس از فرونشست خشونت و شرارتی که توسط دیگر پادشاهان کنعانی اِعمال می شد، ظاهر می شود. این آیات همچنین شامل اولین اشاره کتاب مقدس به کلمه «کاهن» است (پیدایش ۱۴: ۱۸). ارتباط ملکیصدیق با «خدای متعال» (پیدایش ۱۴: ۱۸)، که ابرام او را خدای خود می نامد (پیدایش ۱۴: ۲۲)، به وضوح نشان می دهد که ابرام او را کاهن خدایی می داند که ابرام او را خدمت می کرد. با اینحال، ملکیصدیق نباید به عنوان مسیح تعین هویت شود. او نماینده خدا در میان مردم آن زمان بود (رجوع کنید به اظهارات خانم اِلن جی وایت در کتاب مقدس تفسیری ادونتیستهای روز هفتم، جلد اول، صفحات ۱۰۹۲ و ۱۰۹۳).

ملکیصدیق در حقیقت به عنوان یک کاهن انجام وظیفه می کند. او «نان و شراب» تعارف می کند، که غالبا حاکی از آب انگور تازه گرفته شده است (تثنیه ۷: ۱۳؛ دوم تواریخ ۳۱: ۵)، که در چارچوب اهدای ده یک ها دوباره ظاهر می شود(تثنیه ۱۴: ۲۳). علاوه بر این، او ابرام را برکت می دهد(پیدایش ۱۴: ۱۹).

در عین حال، «ابرام از همه چیز، به او ده یک داد» (پیدایش ۱۴: ۲۰) در پاسخ به خداوند خالق، «مالک آسمان و زمین» (پیدایش ۱۴: ۱۹). این عنوان به مقدمه داستان آفرینش اشاره دارد (پیدایش ۱: ۱)، جایی که عبارت «آسمانها و زمین» به معنا و مفهوم کل یا «همه» است. به این ترتیب، ده یک به عنوان ابراز سپاسگزاری از خالق، که مالک همه چیز است، درک می شود (عبرانیان ۷: ۲ تا ۶؛ مقایسه شود با پیدایش ۲۸: ۲۲). از طرفی دیگر، ده یک به عنوان هدیه ای توسط عابدان به خدا نیست، بلکه به عنوان هدیه ای از طرف خدا درک می شود، زیرا خداوند همه چیز را از پیش داده است.

`چرا عمل بازگرداندن ده یک، شاخص قوی از ایمان و همچنین یک عمل بزرگ برای بنای ایمان است؟`