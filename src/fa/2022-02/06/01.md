---
title:  عیسی، کاهن وفادار
date:  30/04/2022
---

### مطالعه این هفته
پیدایش ۱۲؛ اشعیا ۴۸: ۲۰؛ اشعیا ۳۶: ۶، ۹؛ ارمیا ۲: ۱۸؛ پیدایش ۱۳؛ پیدایش ۱۴؛ عبرانیان ۷: ۱ تا ۱۰.

> <p>آیه حفظی</p>
> «با ایمان بود که ابراهیم هنگامی که فراخوانده شد، اطاعت کرد و حاضر شد به جایی رود که بعدها به میراث مییافت؛ و هر چند نمیدانست کجا میرود، روانه شد» (عبرانیان ۱۱: ۸).

اکنون به میانه کتاب پیدایش رسیده ایم. این بخش میانی، (پیدایش ۱۲ – ۲۲) سفر ابراهیم را پوشش خواهد داد، از اولین فراخوان خدا، [به تلفظ عبری: لِخ لِخا]، «برو» (پیدایش ۱۲: ۱)، که باعث می شود ابراهیم گذشته خود را برای دومین فراخوان خدا، لِخ لِخا، «برو» رها کند (پیدایش ۲۲: ۲)،که باعث می شود ابراهیم از آینده خود هم بگذرد (همانطور که درباره پسرش چنین خواهد بود). در نتیجه ابراهیم همیشه در حال سفر است، همیشه یک مهاجر است، به همین دلیل او را «غریبه» نیز می نامند (پیدایش ۱۷: ۸).

ابراهیم در سفر خود در زمین و آسمان معلق است، بدون گذشته ای که از دست داده و بدون آینده ای که نمی بیند. بین این دو فراخوان، که سفر ایمانی ابراهیم را در بر می گیرد، ابراهیم صدای خدا را می شنود که به او اطمینان می دهد: «نترس» (پیدایش ۱۵: ۱). این سه کلمه خدا سه بخش از سفر ابراهیم را مشخص می کند، که در دروس هفته های ۶، ۷، ۸، این سه ماهه مورد مطالعه قرار می گیرد.

ابراهیم الگوی ایمان است (پیدایش ۱۵: ۶) و در کتاب مقدس عبری به عنوان مرد ایمان (نِحِمیا ۹: ۷، ۸) از او یاد می شود. در عهد جدید، ابراهیم یکی از مشهورترین چهره های عهد عتیق است، و این هفته ما شروع به بررسی آن خواهیم کرد تا علت آنرا بدانیم.