---
title:  ابرام و لوط
date:  03/05/2022
---

`پیدایش ۱۳: ۱ تا ۱۸ را بخوانید. این داستان درباره مهم بودن شخصیت به ما چه می آموزد؟`

ابرام به جایی که قبلا بود باز می گردد، گویی سفرش به مصر فقط یک مسیر انحرافی از روی بد اقبالی بود. ماجرای خدا با ابرام دوباره آغاز می شود، جایی که از اولین سفر خود به سوی سرزمین موعود توقف کرده بود. اولین توقفگاه ابرام در بیت ئیل است (پیدایش ۱۳: ۳)، درست مانند اولین سفر او به این سرزمین (پیدایش ۱۲: ۳ تا ۶). ابرام توبه کرده و به «خود» آمده بود: ابرام، مرد ایمان.

ارتباط مجدد ابرام با خدا قبلا در رابطه او با مردم نشان داده شده است، به نحوی که او مشکل خود با لوط، برادرزاده خود را در مورد استفاده و بهره برداری از زمین حل می کند. با این حال، این خود ابرام است که توافق صلح آمیز را پیشنهاد می دهد و با یک رفتار و عمل سخاوتمندانه و مهربانانه به لوط اجازه می دهد تا ابتدا او زمین های خود را انتخاب کند (پیدایش ۱۳: ۹، ۱۰)، نشانگر این بود که ابرام چگونه مردی بود.

این حقیقت که لوط بی زحمت ترین و بهترین قسمت را برای خود انتخاب کرد، یعنی دشتی که پرآب بود (پیدایش ۱۳: ۱۰، ۱۱)، بدون هیچگونه نگرانی در مورد شرارت همسایگان آینده خود(پیدایش ۱۳: ۱۳)، آشکار کننده حرص و طمع و شخصیت اوست. عبارت «برای خودش» ما را به یاد پسران خدا می اندازد، آنها هم «برای خودشان» انتخاب کردند(پیدایش ۶: ۲).

در مقابل، حرکت ابرام، عملی از روی ایمان بود. ابرام سرزمینی را انتخاب نکرد؛ آن براساس لطف و رحمت خدا به او داده شد. برخلاف لوط، ابرام تنها به زمینی نگاه کرد که خداوند به او دستور داد (پیدایش ۱۳: ۱۴). تنها زمانی که ابرام از لوط جدا می شود، خدا دوباره با او صحبت می کند (پیدایش ۱۳: ۱۴). در واقع، در کتاب مقدس آمده است، این اولین باری است که  خدا از زمان فراخوان ابرام در اور با او صحبت می کند. «اکنون تو چشمان خویش را برافراز و از جایی که هستی به سوی شمال و جنوب و شرق و غرب بنگر، زیرا سراسر این سرزمین را که میبینی تا ابد به تو و نسل تو خواهم بخشید»(پیدایش ۱۳: ۱۴، ۱۵). بنابراین، خدا ابرام را دعوت می کند تا در این سرزمین به نیت تصاحب و تملک آن «قدم بزند». «برخیز و در طول و عرض زمین بگرد، زیرا آن را به تو خواهم داد» (پیدایش ۱۳: ۱۷).

گرچه، خداوند به صراحت می گوید که او یعنی خدا، آنرا به ابرام بخشیده است. این یک هدیه است، هدیه فیض، که ابرام باید با ایمان آن را تصاحب کند، ایمانی که منجر به اطاعت می شود. این تنها کار خداست که تمام آنچه را که به ابرام وعده داده است در اینجا به انجام می رساند (به پیدایش ۱۳: ۱۴ تا ۱۷ نگاه کنید).

`چگونه می توانیم بیاموزیم که با دیگران مهربان و سخاوتمند باشیم، حتی اگر آنها با ما اینگونه رفتار نکنند؟`