---
title:  ائتلاف بابل
date:  04/05/2022
---

`پیدایش ۱۴: ۱ تا ۱۷ را بخوانید.  چه چیزی درباره این ستیز برجسته است که درست پس از هدیه سرزمین موعود به وقوع می پیوندد؟ این داستان در خصوص ابرام چه چیزی به ما می آموزد؟`

این اولین جنگی است که در کتاب مقدس نقل شده است (پیدایش ۱۴: ۲). ائتلاف چهار ارتش از بین النهرین و پارس در برابر ائتلاف دیگر پنج ارتش کنعانی، از جمله پادشاهان سدوم و غموره (پیدایش ۱۴: ۸)، نشان دهنده نبردی عظیم است (پیدایش ۱۴: ۹). دلیل این عملیات نظامی در رابطه با این واقعیت است که کنعانیان علیه حکومتهای مطلقه بابلی خودشان قیام کرده بودند (پیدایش ۱۴: ۴، ۵). اگرچه این داستان به یک درگیری تاریخی خاص اشاره دارد، زمان این جنگ «جهانی»، درست پس از هدیه سرزمین موعود از سوی خدا به ابرام، به این رویداد، اهمیت روحانی خاصی می بخشد.

شرکت و دخالت بسیاری از مردم سرزمین کنعان نشان می دهد که موضوع مورد بحث در این مناقشه در ارتباط با حاکمیت و سلطه بر این سرزمین بوده است. عجیب اینکه، اردوگاه ابرام، که به واقع علاقه به جنگ داشت، به خاطر این که او تنها مالک واقعی زمین بود، تنها نیرویی است که در ابتدا از درگیری دور مانده بود.

دلیل بی طرفی ابرام اینست که برای ابرام، سرزمین موعود با قدرت اسلحه و یا حکمت و استراتژی سیاسی بدست نیامده بود. پادشاهی ابرام هدیه خدا بود. تنها دلیل برای دخالت ابرام سرنوشت برادرزاده اش لوط است که در طول نبردها به اسارت در آمد (پیدایش ۱۴: ۱۲، ۱۳).

«ابراهیم، در آن زمان در بلوطستان مَمری ساکن بود و توسط یکی از فراریان، از ماجرای جنگ و مصیبتی که برای برادرزاده اش لوط پیش آمده بود، آگاه شد. او از قدرناشناسی لوط هیچ کینه ای به دل نگرفته بود. تمامی محبت او نسبت به لوط برانگیخته شده بود، بنابراین تصمیم گرفت که او را نجات دهد. ابراهیم، پیش از هر چیز، از خداوند طلب مشورت کرد و برای جنگ آماده شد» - (الن جی وایت، مشایخ و انبیا، صفحه ۱۳۵).

اما ابرام با تمام ائتلاف مقابله نمی کند. در یک عملیات کماندویی سریع و شبانه، او فقط به اردوگاهی که لوط در آن زندانی بود حمله می کند. تعداد زیادی نجات می یابند. بدین ترتیب، این مرد با ایمان خدا همچنین شجاعت و شکیبایی زیادی را از خود نشان می دهد. بدون شک نفوذ او در منطقه افزایش می یابد و مردم می بینند که او چگونه انسانی است و در مورد خدایی که به او خدمت می کرد آگاهی بیشتری پیدا می کنند.

`اعمال و اقدامات ما چه تاثیری بر دیگران دارد؟ ما با اعمال خود در مورد ایمانمان  چه نوع  پیامی به دیگران ارسال می کنیم؟`