---
title:  وسوسه مصر
date:  02/05/2022
---

`پیدایش باب ۱۲: ۱۰ تا ۲۰ را بخوانید. چرا ابرام سرزمین موعود را ترک کرد تا به مصر برود؟ فرعون در مقایسه با ابرام چگونه رفتار کرد؟`

شاید مضحک بنظر برسد که ابرام، که به تازگی به سرزمین موعود رسیده بود، تصمیم می گیرد آنجا را به مقصد مصر ترک کند زیرا «در آن سرزمین قحطی شد» (پیدایش ۱۲: ۱۰). شواهدی مبنی بر رفتن مردم کنعان به مصر در زمان قحطی در متون مصر باستان به خوبی این موضوع را اثبات کرده است. در آموزه های مصری سلطنت مریکاره، متنی که در دوران پادشاهی میانه مصر (۲۰۶۰ – ۱۷۰۰ پیش از میلاد) تنظیم شده است، مردمی که از کنعان می آیند را به عنوان مردمان «آسیایی بدبخت» (aamu) شناخته و به عنوان «بدبخت و بی چاره … تشنه … آواره، در پی خوراک، توصیف می کند». میریام لیچتایم، ادبیات مصر باستان، جلد اول: پادشاهی های قدیم و میانه(برکلی، کالیفرنیا: دانشگاه مطبوعات کالیفرنیا، ۱۹۷۳)صفحات ۱۰۳، ۱۰۴.

وسوسه مصر غالباً برای اسرائیلیان کهن مشکل ساز بود (اعداد ۱۴: ۳؛ ارمیا ۲: ۱۸). بنابراین، مصر به نمادی از اعتماد انسان ها نسبت به انسانها به جای اعتماد به خدا تبدیل شد (دوم پادشاهان ۱۸: ۲۱؛ اشعیا ۳۶: ۶، ۹). در مصر، جایی که هر روز می توان [وجود یا جریان] آب را مشاهده کرد، نیازی به ایمان نبود، زیرا وعده سرزمین موعود بلافاصله قابل مشاهده بود. در مقایسه با سرزمین قحطی و خشکسالی [یعنی کنعان]، مصر مکانی مناسب به نظر می رسید، با وجود آنچه که خدا به او گفته بود.

ابرام که اکنون کنعان را ترک می کند با ابرامی که شهر «اور» را ترک می کند در تضاد است. پیش از این، ابرام به عنوان مردی با ایمان نشان داده شد که در پاسخ به دعوت خدا، «اور» را ترک کرد؛ اکنون، ابرام به میل خود سرزمین موعود را ترک می کند. ابرام از پیش بر خدا توکّل کرده بود؛ اکنون او مانند یک سیاستمدار حیله گر که تابع اصول نیست رفتار می کند که فقط برروی خودش حساب می کند.

« ابراهیم، در خلال اقامتش در مصر، نشان داد که از ضعفها و کاستی های انسانی آزاد نشده است. او این حقیقت را که سارا همسر وی بود، پنهان کرد و با این کار، عدم اعتماد خود را به محافظت الهی نشان داد» - (الن جی وایت، مشایخ و انبیا، صفحه ۱۳۰).

بنابراین آنچه که در اینجا می بینیم اینست که چگونه حتی یک مرد بزرگ خدا می تواند مرتکب خطا شود و در عین حال خدا او را رها نکند. وقتی در عهد جدید از ابراهیم به عنوان نمونه ای از رستگاری توسط فیض سخن به میان می آید، منظور همین است یعنی فیض. زیرا اگر فیض خدا نبود، ابراهیم، مانند همه ما، امیدی نداشت.

`این داستان در این خصوص که حتی مسیحیان وفادار زمانهایی از مسیر درست منحرف می شوند، چه می آموزد؟ چرا نافرمانی هیچگاه گزینه درستی نیست؟`