---
title:  عهد با ابراهیم
date:  07/05/2022
---

### مطالعه این هفته
پیدایش ۱۵ – ۱۹ : ۲۹؛ رومیان ۴: ۳، ۴، ۹، ۲۲؛ غلاطیان ۴: ۲۱ تا ۳۱؛ رومیان ۴: ۱۱؛ رومیان ۹: ۹؛ عاموس ۴: ۱۱.

> <p>آیه حفظی</p>
> «ابرام در پاسخ گفت: «خداوندا، تو میدانی که من فرزندی ندارم تا وارثم شود و اختیار اموالم در دست این العاذار دمشقی است»(پیدایش ۱۵: ۲).

با رسیدن به پیدایش باب ۱۵، ما به لحظه مهمی می رسیم و خداوند، به عهد خود با ابراهیم، رسمیت می بخشد. عهد ابراهیمی دومین عهد یعنی پس از عهد اول با نوح است.

مانند عهد نوح، عهد ابراهیم شامل ملل دیگر نیز  می شود، زیرا در نهایت عهد با ابراهیم، بخشی از عهد ابدی است که به همه بشریت هدیه می شود (پیدایش ۱۷: ۷، عبرانیان ۱۳: ۲۰).

این قسمت از زندگی ابراهیم پر از ترس و خنده است. ابرام نگران است (پیدایش ۱۵: ۱)، و همچنین سارا (پیدایش ۱۸: ۱۵) و هاجر (پیدایش ۲۱: ۱۷). ابرام می خندد (پیدایش ۱۷: ۱۷)؛  سارا می خندد (پیدایش ۱۸: ۱۲)، و اسماعیل نیز (پیدایش ۲۱: ۹). این فصل ها مملو از احساسات و عطوفت انسانی است. ابرام مشتاق نجات سدومیان شریر است؛ او نگران سارا، هاجر و لوط است؛ و از سه غریبه، مهمان نوازی می کند (پیدایش ۱۸: ۲ تا ۶).

در چنین زمینه ای ابرام، که نامش دلالت بر نجابت و بزرگواری و احترام دارد، نامش به ابراهیم، که به معنی «پدر قومهای بسیار» است، تغییر می یابد (پیدایش ۱۷: ۵). بنابراین، ما در اینجا به نکات بیشتری از ماهیت جهانی آنچه خدا قصد دارد تااز طریق عهد خود با ابراهیم انجام دهد پی می بریم.