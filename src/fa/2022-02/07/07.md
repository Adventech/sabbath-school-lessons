---
title:  اندیشه هایی فراتر
date:  13/05/2022
---

از خانم اِلن جی وایت بخوانید، «احکام و عهدها»، صفحات ۳۷۰ تا ۳۷۳، در مشایخ و انبیا».

التماس و درخواست صبورانه و سرسختانه ابراهیم بخاطر مردم سدوم از خدا (پیدایش ۱۸: ۲۲ تا ۲۳) باید ما را تشویق کند که برای شریران دعا کنیم، حتی اگر به نظر می رسد آنها در وضعیت ناامید کننده ای از نظر گناه قرار دارند. علاوه بر این، پاسخ محتاطانه خدا به اصرار ابراهیم و تمایل او برای بخشیدن فقط به خاطر «ده» مرد عادل، یک مفهوم «متحول کننده» است، همانطور که گرهارد هاسل به آن اشاره کرد:

«به شیوه ای فوق العاده متحول کننده، تفکر اجتماعی کهن، که عضو بی گناه اجتماع بزهکار را تحت مجازات قرار  می داد، به ایده ای جدیدی تبدیل شده است: وجود بازمانده ای از افراد صالح می تواند به خاطر حفظ کل اجتماع باشد …. به خاطر بازمانده پارسا و عادل خداوند در داوری خود [tsedaqah] شهر شرور را می بخشد. این مفهوم به طور گسترده ای در بیان نبوی بنده خداوند که نجات را برای بسیاری انجام می دهد بسط یافته است». گرهارد اف. هاسل، بازمانده: تاریخ و الهیات نظریه باقی مانده از پیدایش تا اشعیا، چاپ سوم (بررین اسپرینگز، MI: انتشارات دانشگاه اندروز، ۱۹۸۰)، صفحات ۱۵۰، ۱۵۱.

«در اطراف ما جان هایی وجود دارند که با همان ناامیدی، و وحشت، مانند آنچه بر سدوم آمد، به سمت ویرانی و تباهی می روند. هر روز آزمون عده ای به اتمام می رسد. هر ساعت عده ای رحمت دور می شوند. و کجاست صداهای هشدار و التماس برای فرار گناهکار از این عذاب ترسناک؟ کجایند آن دستهایی که برای دور شدن مرگ از آنها دراز شده اند؟ كجايند كسانى كه با تواضع و ايمان و با سرسختی و مداومت براى او دعا مى كنند؟ روح ابراهیم روح مسیح بود. پسر خدا خودش شفیع بزرگی برای گناهکار است. کسی که بهای رستگاری آن را داده است، قدر جان انسان را می داند» (الن جی وایت، مشایخ و انبیا، صفحه ۱۴۰).

**سوالاتی برای بحث:**

`۱. تنها رنگین کمان و ختنه «نشانه عهد» می باشند.  نقاط مشترک و تفاوتهای این دو عهد چیست؟`

`۲. ابراهیم اگرچه از سوی خدا فراخوانده می شود و اغلب در عهد جدید به عنوان نمونه ای از آنچه که معنای زندگی با ایمان است دیده می شود، در عین حال گاه دچار لغزش و تزلزل می شود. چه درسهایی باید از او بیاموزیم و چه چیزهایی را از او درس نگیریم؟`

`۳. برخی از افراد با این عقیده که خدا گمگشتگان را مجازات می کند، استدلال می کنند و می گویند این عمل برخلاف محبت خدا خواهد بود. ما به عنوان کسانی که معتقدیم، خدا گمشدگان و گناهکاران را مجازات می کند، چگونه به این استدلال پاسخ می دهیم که چنین نمی کند؟`