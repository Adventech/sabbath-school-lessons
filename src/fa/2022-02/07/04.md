---
title:  نشانه عهد ابراهیمی
date:  10/05/2022
---

`پیدایش باب ۱۷: ۱ تا ۱۹ و رومیان ۴: ۱۱ را بخوانید. اهمیت روحانی و نبوی آئین مختون شدن چیست؟`

عدم اعتماد و ایمان ابراهیم، همانطور که در داستان قبل (پیدایش ۱۶) مشاهده شد، باعث قطع رابطه روحانی ابرام با خدا شد. در طول این دوران خداوند سکوت کرد. اکنون برای اولین بار، خدا دوباره با ابرام صحبت می کند. خدا با ابرام مجددا ارتباط برقرار می کند و او را به نقطه ای بر می گرداند که با او عهد خود را بست (پیدایش ۱۵: ۱۸).

با اینحال، اکنون، خدا نشانه آن عهد را به او می دهد. محققان برای مدتهای طولانیست که درباره معنای ختنه بحث و گفتگو می کنند، اما از آنجایی که مراسم ختنه شامل ریختن خون است (خروج ۴: ۲۵)، می تواند در مفهوم قربانی درک شود، به این معنی که او عادل شمرده شد (با رومیان ۴: ۱۱ مقایسه شود).

همچنین مهم است که، این عهد که با ختنه مشخص و شناخته شده، به گونه ای توصیف می شود که به اولین نبوت مسیحایی بر می گردد (پیدایش ۱۷: ۷ را یا پیدایش ۳: ۱۵ مقایسه کنید). شباهت بین دو متن نشان می دهد که وعده خدا به ابرام به چیزی بیش از تولد جسمانی یک قوم مربوط می شود؛ این شامل وعده روحانی نجات همه مردم روی زمین است. و وعده «عهد جاودانی» (پیدایش ۱۷: ۷) اشاره به کار فرزند مسیحایی دارد، یعنی قربانی شدن مسیح که حیات ابدی را برای همه کسانی که با ایمان آنرا بطلبند و  فقط مستلزم آن ایمان است، تضمین می کند (با رومیان ۶: ۲۳ و تیتوس ۱: ۲ ملاحظه کنید).

جالب است که این وعده آخرت ابدی مشمول تغییر نام ابرام و سارای است. مفهوم نام ابرام و سارای فقط به وضعیت فعلی آنها اشاره داشت: ابرام به معنی «پدر متعال» و سارای به معنی «شاهزاده خانم من» (شاهزاده خانم ابرام) است. تغییر نام آنها به «ابراهیم» و «سارا» به آینده اشاره داشت: ابراهیم به معنی «پدر بسیاری از ملتها» و سارا به معنی «شاهزاده خانم» (برای همه). همزمان، بدون اینکه سُخره گرفته شود، نام اسحاق («او می خندد») یادآور خنده ابراهیم است (اولین خنده ثبت شده در کتاب مقدس، (پیدایش ۱۷: ۱۷)؛ این خنده شکاکیت یا دودلی از روی تعجب است. در هر صورت، اگرچه او به آنچه خداوند به وضوح به او وعده داده بود اعتقاد داشت، اما همچنان ابراهیم تلاش می کرد آن را با ایمان و اعتماد نشان دهد.

`چگونه می توانیم یاد بگیریم که همچنان ایمان خود را حفظ کنیم، حتی در مواقعی که مانند ابراهیم با آن عقیده دست و پنجه نرم می کنیم؟ چرا مهم است که با وجود شک و تردید های گاه و بیگاه، تسلیم نشویم؟`