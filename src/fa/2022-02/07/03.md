---
title:  شک و تردیدهای ابراهیم
date:  09/05/2022
---

`پیدایش باب ۱۶: ۱ تا ۱۶ را بخوانید. اهمیت ابراهیم در تصمیم برای رفتن با هاجر، حتی با وجود وعده خدا به او، در چیست؟ چگونه این دو زن معرف دو نگرش ایمانی هستند (غلاطیان ۴: ۲۱ تا ۳۱)؟`

وقتی ابرام شک کرد (پیدایش ۱۵: ۲)، خدا بدون هیچ ابهامی و بطور شفاف به او اطمینان داد که او یک پسر خواهد داشت. سالها بعد، ابرام هنوز پسری نداشت. حتی پس از آخرین نبوت قدرتمند خدا، به نظر می رسد که ابرام ایمان خود را از دست داده است: او دیگر اعتقاد ندارد که امکان داشته باشد که او با سارای صاحب فرزند پسری شود. سارای که احساس ناامیدی می کند، دست بکار می شود و ابتکار عمل را بدست می گیرد و از ابرام می خواهد که به روش متداول آن زمان در خاور نزدیک باستان متوسل شود: به جای او با زنی که می تواند آبستن شود ازدواج کند. هاجر، خدمتکار سارای، برای اینکار انتخاب می شود. این ایده و تصمیم موثر واقع می شود. شاید مضحک بنظر برسد که این استراتژی انسانی کارآمدتر از ایمان به وعده های خدا باشد.

آیه ای که رابطه سارای با ابرام را توصیف می کند، منعکس کننده داستان آدم و حوا در باغ عدن است. این دو متن چندین موضوع اصلی مشترک را در میان می گذارند (سارای، مانند حوا، عامل کار است؛ ابرام، مانند آدم، تابع عامل است) و همینطور افعال و عبارات مشترکی را همچون («گوش دادن»، «پذیرفتن»، «دادن») به اشتراک می گذارند. این شباهت بین دو داستان به معنای عدم رضایت خدا از این نوع شیوه عملکرد است.

پولس رسول برای بیان نقطه نظر خود در مورد اعمال نیک در مقابل فیض و رحمت خداوند به این داستان اشاره  می کند (غلاطیان ۴: ۲۳ تا ۲۶). در هر دو روایت، نتیجه یکسان است: ثمرات فوری اعمال بشر که خارج از خواست و اراده خداوند باشد منجر به مشکلاتی در آینده می شوند. توجه داشته باشید که خداوند در تمام مدت اقدام آنها در صحنه حضور ندارد. سارای درباره خدا صحبت می کند اما هرگز با او صحبت نمی کند؛ و خدا هم با هیچیک از آنها صحبت نمی کند. این غیبت قابل توجه و برجسته است، به ویژه، پس از حضور چشمگیر خداوند در باب قبل.

سپس خدا به هاجر ظاهر می شود اما تنها پس از آنکه او خانه ابرام را  ترک می کند. این ظاهر شدن غیر منتظره، حضور خدا را علی رغم سعی و تلاش بشر برای عمل کردن بدون حضور او آشکار می کند. اشاره به «فرشته خداوند» (پیدایش ۱۶: ۷) عنوانی است که اغلب با خداوند، «یهوه» شناخته می شود (نگاه کنید به پیدایش ۱۸: ۱، ۱۳، ۲۲). این بار خداوند است که ابتکار عمل را بدست می گیرد و به هاجر اعلام می کند که او پسری بنام اسماعیل بدنیا خواهد آورد، که نام او به معنی خدایی است که می شنود (پیدایش ۱۶: ۱۱). جالب توجه اینکه، داستان، که با ایده شنیده شدن به پایان می رسد، منعکس کننده شنیدن آغاز داستان است، هنگامی که ابرام به حرف ساره «اعتنا کرد » (سَمَع)حرف شنوی کرد (پیدایش ۱۶: ۲).

`چرا همان بی ایمانی ابرام برای ما نیز ممکن است به سادگی تکرار شود؟`