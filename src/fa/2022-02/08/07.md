---
title:  اندیشه هایی فراتر
date:  20/05/2022
---

از آنجا که ابراهیم پیامبر خارق العاده ای بود که خدا برنامه های خود را با او در میان می گذاشت (پیدایش ۱۸: ۱۷)، خدا وارد قلمرو انسانی ابراهیم شد و تا حدیبرنامه نجات خود را از طریق قربانی شدن پسرش با او در میان گذاشت.

«اسحاق شکلی تمثیلی از پسر خدا بود که برای گناهان جهان قربانی شد. خدا ابراهیم را بوسیله انجیل نجات بخش انسان تحت تاثیر قرار می دهد. به منظور انجام این کار، حقیقت را برای او به واقعیت تبدیل کرد و همچنین ایمان وی را آزمایش کرد، خداوند از او خواست که اسحاق عزیز خود را قربانی کند. تمام غم و اندوهی که ابراهیم در آن آزمون ترسناک متحمل شد به منظور تحت تأثیر عمیق قرار دادن او برای درک او از طرح نجات انسان گناهکار بود. او در تجربه خود فهمیده بود که چقدر از خود گذشتگی خداوند لایزال در قربانی کردن پسر خود برای نجات انسان از نابودی مطلق غیرقابل توصیف است. از نظر ابراهیم هیچ عذاب روحی و روانی نمی تواند برابر زجر و عذابی باشد که او در اطاعت از فرمان الهی برای قربانی کردن پسرش متحمل شد» - الن جی وایت ، شهادت هایی برای کلیسا، جلد سوم، ص. ۳۶۹.

«ابراهیم پیر و سالخورده شده بود و به زودی ممکن بود که بمیرد، اما یک کار باقی مانده بود که می بایستی برای تضمین تحقق وعده به فرزندانش، انجام دهد. اسحاق، کسی بود که از جانب خداوند تعیین شده بود تا به عنوان محافظ احکام او، جانشین ابراهیم گردد و پدر قوم برگزیده باشد، اما او هنوز ازدواج نکرده بود. ساکنان کنعان گرفتار بت پرستی شده بودند و خداوند وصلت قوم خود با ایشان را قدغن کرده بود، زیرا چنین وصلتهایی ایشان را به سوی ارتداد می کشاند. ابراهیم از عواقب تأثیرات فاسد کننده ای که پسرش را احاطه کرده بود، می ترسید. ایمان دایمی او به خداوند و اطاعت از اراده او در رفتار و شخصیت اسحاق منعکس بود، با این حال، اسحاق به عنوان یک مرد جوان، بسیار احساساتی، ملایم و تسلیم پذیر بود. اگر او با کسی که خدا ترس نبود وصلت می کرد، این خطر وجود داشت که به خاطر سازگاری با همسرش، اصول اعتقادی خویش را فدا کند. از نظر ابراهیم، انتخاب همسر برای پسرش، موضوع بسیار مهمی  بود. او مشتاق بود تا اسحاق با کسی ازدواج کند که باعث جدایی او از خداوند نشود» - (الن جی وایت، مشایخ و انبیا، صفحه ۱۷۱).

**سوالاتی برای بحث:**

`۱. در کلاس، در مورد میل و رضایت ابراهیم به قربانی کردن اسحاق صحبت کنید. سعی کنید نوع ایمانی را که این روایت نشان می دهد تصور کنید. چه چیزی در این داستان بسیار شگفت انگیز و در عین حال نگران کننده است؟`

`۲. در مورد اختیار آزادی چطور؟ چرا ایمان ما بدون این که به واقعیت تبدیل شود و به عمل برسد هیچ معنایی ندارد؟ چه نمونه هایی در کتاب مقدس از اختیار آزاد داریم و چگونه، با وجود انتخاب های نادرست مردم، در نهایت اراده خدا محقق می شود؟`