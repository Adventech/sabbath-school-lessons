---
title:  وعده
date:  14/05/2022
---

### مطالعه این هفته
پیدایش ۲۲، عبرانیان ۱۱: ۱۷؛ لاویان ۱۸: ۲۱؛ یوحنا: ۱: ۱ تا ۳؛ رومیان ۵: ۶ تا ۸؛ پیدایش ۲۳ تا ۲۵؛ رومیان ۴: ۱ تا ۱۲.

> <p>آیه حفظی</p>
> «و اما ابراهیم پیر و سالخورده شده بود، و خداوند او را در همه چیز برکت داده بود» (پیدایش ۲۴: ۱).

سرانجام، همانطور که خدا وعده داده بود، سارا «در ایام پیری» برای ابراهیم پسری به دنیا آورد (پیدایش ۲۱: ۲)، و نام نوزاد را اسحاق گذاشت (به پیدایش ۲۱: ۱ تا ۵ مراجعه کنید).  اما داستان ابراهیم هنوز به پایان نرسیده است، و او به نقطه عطف ایمان خود می رسد و پسرش را برای قربانی کردن به کوه موریا می برد. اگرچه، قوچی جایگزین اسحاق می شود (پیدایش ۲۲: ۱۳)، که نشان دهنده تعهد خدا برای برکت دادن ملتها از طریق «نسل» اوست (پیدایش ۲۲: ۱۷، ۱۸). البته آن ذریت عیسی بود (اعمال: ۱۳: ۲۳). بنابراین، در این داستان شگفت انگیز (و از جهاتی نگران کننده) طرح نجات بیشتر آشکار می شود.

هر چند درسهای معنوی عمیقی در اینجا وجود دارد، علیرغم آن، خانواده ابراهیم باید تحت تأثیر آن قرار گرفته باشد و آینده ابراهیم مشخص نیست. سارا پس از واقعه قربانی در موریا (پیدایش ۲۳) می میرد و اسحاق تنها می ماند.

سپس ابراهیم ابتکار عمل را به دست می گیرد تا مطمئن شود که آینده «درستی» در انتظار او خواهد بود. او ازدواج پسر خود را با ربکا[رفقه] (پیدایش ۲۴) ترتیب می دهد، که رفقه دو پسر به دنیا می آورد (پیدایش ۲۵: ۲۱ تا ۲۳)، و خود ابراهیم با قطوره ازدواج می کند، که فرزندان زیادی به او می دهد (پیدایش ۲۵: ۱ تا ۶). این هفته، ما تا پایان عمر ابراهیم را دنبال وبررسی می کنیم (پیدایش ۲۵: ۷ تا ۱۱).