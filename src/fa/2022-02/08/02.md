---
title:  کوه موریا
date:  15/05/2022
---

`پیدایش ۲۲: ۱ تا ۱۲ و عبرانیان ۱۱: ۱۷ را بخوانید. مفهوم این امتحان چه بود؟ چه درسهای روحانی از این رویداد شگفت انگیز به دست می آید؟`

پیدایش ۲۲ در ادبیات جهان به یک کتاب کلاسیک تبدیل شده و به فیلسوفان و هنرمندان و الهیات دانان الهام بخشیده است. با اینحال، درک معنی آزمون خداوند دشوار است. این فرمان الهی با ممنوعیت قربانی های بشری که در کتاب مقدس آمده در تضاد می باشد (لاویان ۱۸: ۲۱)، و مطمئناً به نظر می رسید که بر خلاف وعده خدا در مورد عهد ابدی از طریق اسحاق عمل می کند (پیدایش ۱۵: ۵).

پس هدف از فراخوان خدا به این کار چه بود؟  چرا خداوند او را به این شکل قدرتمند آزمایش می کند؟

مفهوم کتاب مقدسی «آزمایش» (در عبری، מִבְחָן ) دو ایده متضاد را در بر می گیردکه به ایده داوری اشاره دارد، یعنی داوری به منظور پی بردن به آنچه که در قلب آزمایش شونده می گذرد (تثنیه ۸: ۲ را با پیدایش ۲۲: ۱۲ مقایسه کنید).

لیکن ضمانت فیض خدا را برای آزموده شده در بر دارد  (خروج ۲۰: ۱۸ تا ۲۰).

در این مورد، ایمان ابراهیم به خدا او را به نقطه ای می رساند که خطر از دست دادن «آینده» او (نسل او) وجود دارد. و با این حال، چون به خدا اعتماد دارد، آنچه را که خدا می خواهد انجام می دهد، فرق نمی کند که چقدر درک همه این قضایا سخت و دشوار باشد. گذشته از هر چیز، ایمان چه معنی خواهد داد، اگر به آنچه نمی بینیم یا کاملاً نمی فهمیم اعتماد نکنیم؟

همچنین، ایمان کتاب مقدسی چندان به توانایی ما در تقدیم داشتن به خدا و قربانی برای شفاعت او مربوط نمی شود - گرچه این بدون شک نقشی دارد- (رومیان ۱۲: ۱)، بلکه در مورد توانایی ما در اعتماد به او و دریافت فیض اوست، در حالی که می فهمیم چنانکه باید شایسته و سزاوار نیستیم.

این حقیقت در موارد بعدی دوباره تأیید می شود. همه کارهای ابراهیم، فعالیتهای غیورانه او، جریان سفر دردناک وی با پسرش، حتی آمادگی او برای اطاعت و تقدیم بهترین و عزیزترین خود به خدا، هر چند برای او آموزنده بودند، اما نمی توانستند او را نجات دهند. چرا؟ زیرا خداوند خود قوچی را برای قربانی مورد نظر فراهم کرده بود، که خودش به تنها امید نجات او یعنی عیسی، اشاره داشت.

بنابراین ابراهیم باید فیض را درک کرده باشد. این اعمال و کارهای ما برای خداوند نیستند که ما را نجات می دهند، بلکه کار خدا برای ماست (افسسیان ۳: ۸؛ مقایسه با رومیان ۱۱: ۳۳)، به هر حال، مانند ابراهیم، ما دعوت شده ایم تا برای خدا کار کنیم، که اقدامات ابراهیم به طور قدرتمندی نمایانگر آنست (یعقوب ۲: ۲ تا ۲۳).

`داستان ابراهیم و اسحاق در کوه موریا به خود شما، شخصاً، در مورد ایمانتان و نحوه بروز آن چه می گوید؟`