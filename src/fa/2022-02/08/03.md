---
title:  خداوند مهیا خواهد کرد
date:  16/05/2022
---

`پیدایش ۲۲: ۸، ۱۴، ۱۸ را بخوانید. چگونه خداوند به وعده خود مبنی بر اینکه او فراهم خواهد کرد، عمل کرد؟ چه چیزی را مهیا کرد؟`

وقتی اسحاق در مورد حیوان قربانی سوال کرد، ابراهیم پاسخ جالبی داد: «پسرم، خدا برۀ قربانی را برای خود فراهم خواهد کرد» (پیدایش ۲۲: ۸). با این حال، شکل کلامی عبری در واقع می تواند به این معنی باشد که «خدا خودش را به عنوان بره فراهم می کند». فعل «فراهم کردن» (yir’eh lo) به گونه ای بکار رفته است که می تواند به معنای «خود را فراهم می کند» باشد (یا به معنای واقعی کلمه، «خود را می بیند»).

بنابراین آنچه در اینجا به ما نشان داده می شود، ماهیت و اصل برنامه نجات است، زیرا خود خداوند رنج می برد و خودش مجازات گناهان ما را می پردازد!

`یوحنا ۱: ۱ تا ۳ و رومیان ۵: ۶ تا ۸ را بخوانید. این آیات چگونه به ما کمک می کنند تا آنچه را که در صلیب و در واقعه قربانی کوه موریا از پیش به تصویر کشیده شده بود را درک کنیم؟`

در آنجا، در کوه موریا، مدتها قبل از صلیب، قوچ قربانی که « شاخ هایش در بوته گرفتار شده بود» (پیدایش ۲۲: ۱۳) درست به عیسی اشاره می کرد. او همان کسی است که در اینجا «دیده می شود»، همانطور که ابراهیم بعداً توضیح داد، «در کوهی که خداوند دیده می شود» (پیدایش ۲۲: ۱۴، ترجمه نویسنده). خود عیسی به بیان نبوی ابراهیم در اینجا اشاره کرده بود هنگامی که او اظهارات ابراهیم را تکرار می کند: «پدر شما ابراهیم شادی میکرد که روز مرا ببیند؛ و آن را دید و شادمان شد» (یوحنا ۸: ۵۶).

«به منظور تحت تأثیر قرار دادن ذهن ابراهیم با واقعیت انجیل و نیز برای آزمون ایمان او بود که خدا به او فرمان داد تا پسرش را قربانی کند. عذابی که او در طول روزهای تاریک آن آزمون هولناک متحمل شد به او اجازه داد تا بتواند از تجربه خود، عظمت فداکاری خدای سرمدی را برای رستگاری انسان درک نماید» - (الن جی وایت، مشایخ و انبیا، صفحه ۱۵۴).

`چگونه اتفاقاتی که در اینجا می افتد به ما کمک می کند تا آنچه در صلیب اتفاق افتاده و آنچه را که خدا از جانب ما متحمل شده را بهتر بفهمیم؟ واکنش ما به آنچه برای ما انجام شده است چگونه باید باشد؟`