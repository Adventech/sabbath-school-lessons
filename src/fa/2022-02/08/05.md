---
title:  همسری برای اسحاق
date:  18/05/2022
---

پیدایش ۲۴ داستان ازدواج اسحاق پس از مرگ سارا را روایت می کند. این دو داستان به هم مرتبط هستند.

`پیدایش ۲۴ را بخوانید. چرا ابراهیم اینقدر نگران است که پسرش با زنی از کنعانیان ازدواج نکند؟`

همانطور که ابراهیم می خواست زمین را به منظور دفن همسرش به دست آورد، به دلیل وعده خدا به فرزندانش که این سرزمین را در اختیار خواهند داشت، او اکنون اصرار دارد که اسحاق نیز خارج از سرزمین موعود ساکن نشود (پیدایش ۲۴: ۷). همچنین اقدام اسحاق برای آوردن عروسش به چادر سارا و دل بستن به ربکا «پس از مرگ مادرش» و تسلی یافتن اسحاق (پیدایش ۲۴: ۶۷) به مرگ سارا باز می گردد، که دلالت بر درد و غم اسحاق در از دست دادن مادرش دارد.

داستان مملو از دعا و اجابت دعاها و سرشار از درسهایی در مورد مشیت و عنایت الهی و آزادی انسان است. این با سخنان ابراهیم شروع می شود. ابراهیم با قسم به «یهوه، خدای آسمان و خدای زمین» (پیدایش ۲۴: ۳)، در درجه اول خدا را به عنوان خالق تصدیق و قدردانی می کند (پیدایش ۱: ۱، پیدایش ۱۴: ۱۹)، با تأثیر مستقیم بر تولد فرزندان ابراهیم، از جمله خود مسیح.

اشاره به «فرشته او» و  « یهوه خدای آسمان» (پیدایش ۲۴: ۷) به فرشته خداوند اشاره می کند که از آسمان آمده بود تا اسحاق را از ذبح شدن نجات دهد (پیدایش ۲۲: ۱۱). خدایی که جهان را کنترل می کند، فرشته خداوند که برای نجات اسحاق مداخله کرد، در این مسئله ازدواج او را راهنمایی خواهد کرد.

اما ابراهیم این احتمال را در نظر می گیرد که زن فراخوان خداوند را اجابت نکند. خدا هر قدر هم که قدرتمند باشد، انسان ها را وادار به اطاعت از وی نمی کند. اگرچه نقشه خدا برای ربکا پیروی از الیعازر است، اما او در انتخاب خود آزاد است. یعنی این احتمال وجود داشت که این زن مایل به آمدن نباشد و در غیر این صورت به زور آورده نمی شد.

از این رو، ما در اینجا نمونه دیگری از راز بزرگی را می بینیم که نشان می دهد خدا چگونه به ما، به عنوان انسان، اختیار، آزادی انتخاب، و استقلال داده است و او این حق را زیر پا نمی گذارد. (اگر او چنین می کرد، دیگر اختیار و آزادی نبود) و با این وجود، به هر حال، با وجود واقعیت آزادی اختیار انسان، و بسیاری از انتخاب های وحشتناکی که انسانها با آن اختیار آزاد انجام می دهند، ما هنوز می توانیم به این اطمینان داشته باشیم که در پایان محبت و نیکویی خدا پیروز خواهد بود.

`چرا اینقدر آرامش بخش است که بدانیم در حالی که همه چیز به خواست و اراده خدا نیست، اما او همچنان همه چیز را تحت کنترل دارد؟ به عنوان مثال، نبوت هایی مانند دانیال ۲ چگونه این نکته را به ما ثابت می کنند؟`