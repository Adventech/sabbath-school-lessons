---
title:  پایان سیل
date:  19/04/2022
---

پیدایش ۷: ۲۲ تا ۲۴ تاثیر گسترده و فراگیر سیلاب را توصیف می کند، که «هر موجودی را که برروی زمین بود، نابود کرد» (پیدایش ۷: ۲۳) و «صد و پنجاه روز روی زمین را پوشانده بود» (پیدایش ۷: ۲۴). در مقابل این منظره نابودی و ناامیدی کامل است که «خدا به یاد می آورد» (پیدایش ۸: ۱). این عبارت در کانون آیاتی قرار دارد که داستان طوفان را شرح می دهند ، حاکی از اینکه این ایده پیام اصلی داستان طوفان نوح است.

`پیدایش باب ۸: ۱ را بخوانید. این به چه معناست، که خدا نوح را «به یاد آورد»؟`

فعل ذکر از زبان عبری، «به یادآوردن»، به این معناست که خدا فراموش نکرده بود؛ این چیزی بیش از یک عمل ذهنی است. در متن کتاب مقدس، «خدا که به یاد می آورد» به معنای تحقق وعده خود اوست و اغلب به نجات اشاره دارد (نگاه کنید به پیدایش ۱۹: ۲۹). در متن مربوط به سیل، «خدا به یاد آورد» به این معناست که آب «متوقف شد» (پیدایش ۸: ۲) و اینکه نوح بزودی می تواند کشتی را ترک کند (پیدایش ۸: ۱۶).

اگرچه هنوز دستور مستقیمی مبنی بر خروج از کشتی داده نشده است، نوح اقدامات اولیه را آغاز می کند و ابتدا یک کلاغ و سپس یک کبوتر را برای بررسی وضعیت می فرستد. سرانجام، وقتی کبوتر برنگشت، می فهمد « پس نوح پوشش کشتی را برداشته، نگریست، و اینک روی زمین خشک بود» (پیدایش ۸: ۱۳).

رفتار نوح سرشار از درسهای عملی است. از یک سو، به ما می آموزد که به خدا اعتماد کنیم، هرچند او تا بحال مستقیماً با ما سخن نگفته است؛ از سوی دیگر، «ایمان»، ارزش اندیشیدن و آزمودن را نفی نمی کند؛ «ایمان»، کار تامل، جستجو و بررسی اینکه آیا آنچه آموخته ایم صحیح است یا نه را رد نمی کند و مانع آن نمی شود.

«همانطور که به فرمان خداوند وارد کشتی شده بود، به همان گونه نیز برای بیرون آمدن از کشتی در انتظار دستور خداوند ماند. سرانجام فرشته ای از آسمان نازل شد و درب عظیم کشتی را گشود. و به بزرگ خاندان و اهل بیت او فرمان داد تا بر روی زمین قدم بگذارند و همه حیوانات را با خود ببرند» - (الن حی وایت، مشایخ و انبیا، صفحه ۱۰۵).

با این وجود، نوح تنها زمانی از کشتی بیرون آمد که خدا، سرانجام، به او گفت: «از کشتی بیرون بیا» (پیدایش ۸: ۱۵ تا ۱۹). یعنی حتی وقتی می داند که خروج او از کشتی امن است، نوح هنوز به خداوند تکیه می کند و قبل از خروج از کشتی منتظر علامت او می ماند. او با حوصله، صبر، و شکیبایی در داخل کشتی منتظر ماند.

`پیدایش باب ۸: ۱، پیدایش ۱۹: ۲۹ و مزمور ۱۰۶: ۴ را بخوانید. عبارت «خدا به یاد می آورد» به چه معناست؟ این حقیقت در حال حاضر برای به معناست که، خداوند چگونه به شما نشان داده است که شما را «به یاد می آورد»؟`