---
title:  سیل
date:  16/04/2022
---

### مطالعه این هفته
پیدایش ۶: ۱۳ تا ۷: ۱۰؛ دوم پطرس ۲: ۵ تا ۹؛ پیدایش ۷؛ رومیان ۶: ۱ تا ۶؛ مزمور ۱۰۶: ۴؛ پیدایش ۸؛ پیدایش ۹: ۱ تا ۱۷.

> <p>آیه حفظی</p>
> «لیکن همانطور مانند ایام نوح، پس آمدن پسر انسان نیز به همین گونه خواهد بود» (متی ۲۴: ۳۷).

«و خداوند دید که شرارت انسان بر زمین عظیم است، و هر نیتِ اندیشههای دل او پیوسته برای بدی است و بس» (پیدایش ۶: ۵). فعل «دید» (پیدایش ۶: ۵) خواننده را به گذشته و به هر یک از مراحل خلقت اولیه خدا بر می گرداند. اما آنچه خداوند اکنون می بیند، به جای tov، «نیکویی»، ra، «پلیدی» است (پیدایش ۶: ۵). گویی خدا از خلق جهان پشیمان است، اکنون سرشار از شرارت و پلیدیست (پیدایش ۶: ۶، ۷).

و با این وجود، پشیمانی خدا دربردارنده عوامل تشکیل دهنده رستگاری نیز بود. کلمه عبری برای «تاسف» ( تلفظ می شود: نَخَم) در نام نوح (تلفظ می شود: نواخ) انعکاس پیدا کرده است، به معنای «آسایش» یا تسلی می باشد (پیدایش ۵: ۲۹). بنابراین، پاسخ واکنش خدا به این شرارت دو جنبه دارد. این شامل تهدید به مجازات [داوری] است که منجر به نابودی برخی می شود؛ و در عین حال، او آرامش و رحمت را وعده می دهد که منجر به رستگاری دیگران می شود.

این حرف «دوپهلو» قبلا به گوش قائن، هابیل/شیث رسیده بود و دوباره از طریق دو نسل که با هم در تضاد بودند تکرار گردید: نسل شیث (پسران خدا) و نسل قائن (پسران انسان). اکنون ما آنرا دوباره می شنویم همانگونه که خدا بین نوح و مابقی بشر فرق قائل شد.