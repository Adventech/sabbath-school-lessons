---
title:  آمادگی برای سیل
date:  17/04/2022
---

`پیدایش باب ۶: ۱۳ تا ۷: ۱۰ را بخوانید. از این حکایت شگفت انگیز تاریخ اولیه بشر چه درسی می توانیم بیاموزیم؟`

نوح نیز مانند دانیال، نبی بود که پایان جهان را پیش گوئی کرد. کلمه عبری برای «کشتی» (teveh) (پیدایش ۶: ۱۴)همان کلمه نادر عاریه گرفته شده از زبان مصری است که برای «کشتی» یا زورق مورد استفاده قرار گرفت، که در آن موسی را در زمانی که طفلی بیش نبود مخفی کردند و در رود نیل قرار دادند تا برای نجات اسراییل از اسارت مصر در امان باشد (خروج ۲: ۳). [در اینجا واژه ای که به عنوان کشتی یا زورق ترجمه شده، به معنی «تابوت» یا «صندوق» نیز می باشد]. در اینجا شباهتهایی از لحاظ ساختار کلی، بین کشتی نوح و صندوق عهد دیده شده است (خروج ۲۵: ۱۰). همانطور که کشتی، نجات بشر را از سیل خروشان ممکن خواهد ساخت، همچنین صندوق یا تابوت عهد، علامت حضور خدا در میان قوم خدا( خروج ۲۵: ۲۲)، به کار نقشه نجات خدا برای قومش اشاره می کند.

عبارت «نوح هرچه خدا به او دستور داده بود، را انجام داد»؛ (پیدایش ۶: ۲۲) به بخش مقدماتی پایان می دهد. فعل asah، «انجام داد»، با اشاره به عمل نوح، به فعل asah، «بساز»، در فرمان خداوند به نوح اشاره می کند، که این قسمت با آن شروع می شود (پیدایش ۶: ۱۴) و پنج بار تکرار می شود (پیدایش ۶: ۱۴ تا ۱۶). این بازخورد بین فرمان خدا و پاسخ نوح نشان دهنده اطاعت کامل نوح برای انجام دستور خدا بود،to asah  که[بساز] می باشد. همچنین جالب است که این عبارت در چارچوب ساختن تابوت عهد نیز بکار برده شده است (خروج ۳۹: ۳۲، ۴۲؛ خروج ۴۰: ۱۶).

مجدداً، شباهت بین دو  [صندوق یا کشتی] عملکرد نجاتبخش و رستگار کننده مشترک آنها را تایید می کند. بنابراین، اطاعت نوح، بخشی از برنامه نجات خدا توصیف می شود. نوح صرفا به این دلیل نجات یافت که با ایمان به دستورات خدا عمل کرد (نگاه کنید به عبرانیان ۱۱: ۷). ایمان او نمونه اولیه از ایمانی بود که خود را در اطاعت آشکار می ساخت، تنها نوع ایمانی که ثمربخش است (یعقوب ۲: ۲۰).

بطور خلاصه، اگرچه «نوح در نظر خداوند فیض یافت» (پیدایش ۶: ۸)، اما در پاسخ به این فیض که از پیش به او داده شده بود، نوح وفادارانه و مطیعانه به فرامین خدا عمل کرد. آیا برای همه اینگونه نباید باشد؟

`دوم پطرس ۲: ۵ تا ۹ را بخوانید. چرا فقط خانواده نوح نجات یافتند؟ از داستان نوح در مورد نقش خود در آگاهی دادن به جهان در مورد داوری که خواهد شد، چه درسی می توانیم بیاموزیم؟`