---
title:  واقعه سیل
date:  18/04/2022
---

فعل asah، «بساز»، که به اعمال نوح اشاره می کند، همچنین یک واژه کلیدی در روایت آفرینش در کتاب پیدایش می باشد (پیدایش ۱: ۷، ۱۶، ۲۵، ۲۶، ۳۱؛ پیدایش ۲: ۲). اعمال نوح در راستای اطاعت از خدا مانند اعمال خداوند در خلقت است. آنچه ما می توانیم از این ارتباط بیاموزیم اینست که طوفان فقط در مورد مجازات بشر از سوی خدا نیست، بلکه اینگونه است که خدا ما را نجات نیز می دهد.

`پیدایش باب ۷ را بخوانید. چرا شرح طوفان ما را به یاد داستان خلقت می اندازد؟ چه درسهایی را می توانیم از شباهتهای بین این دو رویداد بیاموزیم؟`

مطالعه دقیق آیاتی که در خصوص سیل می باشد، استفاده از بسیاری از کلمات و عبارات متداول در داستان نشان می دهد: «هفت» (پیدایش ۷: ۲، ۳، ۴، ۱۰؛ را با پیدایش ۲: ۱ تا ۳ مقایسه کنید)؛ «زن و مرد» (پیدایش ۷: ۱۴؛ با پیدایش ۱: ۲۷ مقایسه کنید)؛ «از نوع آن» (پیدایش ۷: ۱۴ را با پیدایش ۱: ۱۱، ۱۲، ۲۱، ۲۴، ۲۵ مقایسه کنید)؛ «جانوران»، «پرندگان»، «خزندگان» (پیدایش ۷: ۸، ۱۴، ۲۱، ۲۳ را با پیدایش ۱: ۲۴، ۲۵ مقایسه کنید) و «نَفَس حیات» (پیدایش ۷: ۱۵، ۲۲ را با پیدایش ۲: ۷ مقایسه کنید).

داستان سیل تا حدودی شبیه داستان خلقت است. پژواک روایت های خلقت در آشکار کردن این مطلب کمک می کند که، خدایی که آفریننده است، همان خدایی است که نابود هم می کند (تثنیه ۳۲: ۳۹). اما این پژواک ها حامل پیام امیدواری نیز هستند: طوفان از آب ها خلقت تازه ای ابداع کرد، که به هستی تازه ای منجر می شود.

حرکت آبها نشان می دهد که این رویداد خلقت، در واقع، عمل معکوس خلقت در پیدایش باب ۱ است. بر خلاف پیدایش باب ۱، که جدایی و تفکیک آبهای بالا را از آبهای پائین شرح می دهد (پیدایش ۱: ۷)، داستان سیل، نشان دهنده پیوستگی دوباره آنهاست، همانگونه که آنها به فراتر از مرزهای خود خروشان شدند (پیدایش ۷: ۱۱).

این فرایند پیامی متناقض را انتقال می دهد: خدا آنچه را که از پیش بوده بایستی نابود کند تا بتواند پس از آن خلقتی نو بوجود آورد. خلقت زمین جدید مستلزم نابودی زمین کهنه است. واقعه سیل، نجات جهان را در پایان زمان نشان می دهد: «سپس آسمانی جدید و زمینی جدید دیدم، زیرا آسمان اوّل و زمین اوّل سپری شده بود و دیگر دریایی وجود نداشت» (مکاشفه ۲۱: ۱؛ را با اشعیا ۶۵: ۱۷).

`چه چیزی در ما برای ایجاد خلقتی نوباید از بین برود؟ (رومیان ۶: ۱ تا ۶).`