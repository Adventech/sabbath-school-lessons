---
title:  خلقت
date:  28/03/2022
---

`پیدایش ۱ :۴، ۱۰، ۱۲، ۱۸، ۲۱، ۲۵، ۳۱، و پیدایش ۲: ۱ تا ۳ را بخوانید. در اولین روایت از خلقت، عبارت بازایستاده و دید که «نیکوست»، از چه برجستگی برخوردار است؟ درسی که بطور سربسته از اتمام آفرینش وجود دارد چیست؟(پیدایش ۲: ۱ تا ۳)`

در هر مرحله از شرح حال خلقت، خداوند کار خود را به عنوان tov «نیکو» ارزیابی می کند. بطور کلی اینگونه ادراک می شود که این صفت به مفهوم اینست که کار آفرینش خدا توفیق داشته و مشاهده خدا از اینکه «نیکوست» به معنای اینست که بطور درست و موثر« کارآمد» بوده است. نور، ایجاد روشنایی کرده بود (پیدایش ۱: ۴). گیاهان برحسب گونهٔ خود دانه و میوه (پیدایش ۱: ۱۲) و غیره را تولید کردند.

اما این کلمه به چیزی بیش از کارآمدی از یک تابع اشاره دارد. کلمه عبری tov در کتاب مقدس برای ابراز قدردانی از بُعد زیبایی شناختی از چیزی زیبا و نیکو بکار برده شده است (پیدایش ۲۴: ۱۶). همچنین در مقابل شر (پیدایش ۲: ۹)، که هلاکت به همراه دارد (پیدایش ۲: ۱۷) استفاده شده است.

عبارت «نیکوست» به این معناست که خلقت به خوبی کار می کرده، زیبا و بی نقص بود، و هیچ بدی در آن وجود نداشت. جهان «هنوز» مانند جهان کنونی ما تحت تاثیر گناه و مرگ قرار نگرفته بود، و موید این ایده در مقدمه روایت دوم از آفرینش است (نگاه کنید به پیدایش ۲: ۵).

این شرح از آفرینش بطور ریشه ای با نظریه تکامل تدریجی منافات دارد، که با سرسختی اعلام می دارد که جهان به طور تدریجی خود را بواسطه اتفاقات تصادفی پشت سر هم، از حالتی پست به حالی برتر تغییر شکل داده است.

در مقابل، نویسنده کتاب مقدس تایید می کند که خداوند تعمداً و به طور ناگهانی جهان را آفرید (پیدایش ۱: ۱). هیچ تصادف و اتفاقی در کار نبوده و یا هیچ کدام از روی شانس  بوجود نیامده اند. جهان به خودی خود بوجود نیامده است، بلکه تنها نتیجه اراده خدا و کلام او بوده است (پیدایش ۱: ۳). فعل bara، «خلق کردن» در پیدایش باب ۱ بعنوان در ابتدا خدا آسمانها و زمین را «خلق کرد» ترجمه شده است، و تنها با کلام خدا به عنوان فاعل حادث می گردد، و این دلالت از ناگهانی بودن آن دارد: خداوند گفت و چنین شد.

متن آفرینش ما را آگاه می سازد که «همه چیز» تمام شد (پیدایش ۱: ۳۱)، و براساس قضاوت خود خالق، همه چیز «بسیار نیکو» بود (پیدایش ۱: ۳۱). پیدایش باب ۱: ۱ خود این رویداد، یعنی خلقت آسمان و زمین را اعلام می کند؛ و پیدایش ۲: ۱ اعلام می کند که این رویداد به پایان رسیده است. و همه چیز از جمله روز سبت، در هفت روز تکمیل شد.

`چرا نظریه میلیاردها سال تکامل، با داستان آفرینش کتاب پیدایش بطور کامل بی اعتبار و باطل می شود؟ چرا دو دیدگاه از هر جهت با هم همخوانی ندارند؟`