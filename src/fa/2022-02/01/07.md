---
title:  اندیشه هایی فراتر
date:  01/04/2022
---

از کتابهای اِلن جی وایت فصل «علم و کتاب مقدس» صفحات ۱۲۸، ۱۲۹، از کتاب آموزش؛ و «آفرینش»، در داستان رستگاری، صفحات ۲۱، ۲۲ را بخوانید.

«از آنجا که کتاب طبیعت و کتاب مکاشفه، هر دو زاییده اثر یک ذهن متفکر هستند، بجز هماهنگی با هم سخن دیگری نمی گویند. آنها با روشهای مختلف، و در زبانهای مختلف، یک حقیقت بزرگ را شهادت می دهند. علم در حال کشف شگفتی های جدیدی است؛ اما او از تحقیقات خود چیزی را به ارمغان نمی آورد به غیر از اینکه با مکاشفه الهی در تضاد می باشد. کتاب طبیعت و کلام مکتوب روشنگر یکدیگرند. آنها با آموزش قوانینی که خدا از طریق آنها کار می کند، ما را با خدا آشنا می سازند.

«با اینحال، از حقایقی که در طبیعت مشاهده می شوند اشتباهاتی استنباط گردیده است، که منجر به تضاد بین علم و مکاشفه الهی شده است؛ و در تلاش برای بازگرداندن هماهنگی، تفسیرهایی از کلام خدا اتخاذ شده که قدرت کلام خدا را تضعیف و از بین برده اند. به نظر می رسد علم زمین شناسی با تفسیر واقعی نوشته های منتسب به موسی از آفرینش مغایرت دارد. ادعا شده که میلیون ها سال برای تکامل زمین از بی نظمی کامل و آشفتگی لازم بوده است؛ و به منظور تطبیق کتاب مقدس با این مکاشفه علمی، تصور می شود روزهای خلقت دوره هایی گسترده، عظیم، و بیکران بوده اند که هزاران یا حتی میلیون ها سال را شامل می شوند.

«چنین نتیجه ای کاملا نامناسب و غیر قابل قبول است. کتاب مقدس در یک هماهنگی با خود و با آموزش در مورد طبیعت نوشته شده است». اِلن جی وایت، آموزش، صفحات ۱۲۸، ۱۲۹.

**سوالاتی برای بحث:**

`۱. اگر معتقد باشیم که این داستانهای آغازین افسانه بوده اند، «افسانه ها» اساسا طراحی شده اند تا ما را در درسهای روحانی راهنمایی کنند، اما بدون واقعیتهای تاریخی، چرا کیفیت ایمان ما تحت تاثیر قرار می گیرد؟ چه سرنخهایی در متن کتاب مقدس نشان می دهد که نویسنده کتاب مقدس می دانسته که آنها وقایع «تاریخی» بودند، درست همانطور که بقیه داستانهای کتاب پیدایش بوده اند؟ شهادت عیسی درباره حقیقت تاریخی این داستانها چیست؟`

`۲. داستان پیدایش در مورد اهمیت نظارت بر زمین، چه می آموزد؟ چگونه می توانیم مراقبان خوب سیاره خودمان باشیم، در حالیکه در عین حال،از خطر پرستش مخلوق به جای خالق اجتناب می کنیم، که یک وسوسه بسیار واقعی و خطرناک است (رومیان ۱: ۲۵ را ببینید).`

`۳. علیرغم تاخت و تاز گناه در طول هزاران سال، شگفتی، زیبایی، و عظمت «بسیار نیکو» خلقت همچنان از چه راههایی خود را بر ما آشکار می کند، و به خوبی از نیکویی و قدرت و توانایی خدا با ما سخن می گوید؟`