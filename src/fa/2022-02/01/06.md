---
title:  وظیفه بشر
date:  31/03/2022
---

به محض اینکه خداوند اولین انسان را آفرید، سه هدیه به او عطا کرد: باغ عدن (پیدایش ۲: ۸)، خوراک (پیدایش ۲: ۱۶)، و زن (پیدایش ۲: ۲۲).

`پیدایش باب ۲: ۱۵ تا ۱۷ را بخوانید. وظیفه و مسئولیت انسان در قبال خلقت و در برابر خدا چیست؟ چگونه این دو وظیفه به یکدیگر ارتباط دارند؟`

اولین مسئولیت انسان متوجه محیط طبیعی است که خدا او را در آن قرار داده است، «تا در آن را کند و از آن نگاهداری کند» (پیدایش ۲: ۱۵). فعل avad، «مراقبت کردن» اشاره به کار کردن دارد. دریافت هدیه کافی نبود. ما باید برروی آن کار کنیم و آن را بارور و ثمر بخش کنیم- درسی که عیسی بعدها در مَثل خود در مورد قنطارها تکرار خواهد کرد (متی ۲۵: ۱۴ تا ۳۰). فعل shamar، «نگه داشتن» به معنای بر عهده گرفتن مسؤلیت حفظ و نگهداری از آن چیزی است که دریافت کرده است.

وظیفه دوم مربوط به غذای اوست. ما باید به یاد داشته باشیم که خدا آنرا به انسان داد (نگاه کنید به پیدایش ۱: ۲۹). خداوند همچنین به آدم گفت: «تو می توانی از هریک از درختان باغ آزادانه بخوری» (پیدایش ۲: ۱۶). انسانها نه درختان را خلق کرده بودند، و نه میوه و محصول آنها را. آنها هدیه بودند، هدیه ای از لطف و رحمت خداوند.

ولی در اینجا فرمانی نیز وجود دارد: آنها بایستی از هدیه سخاوتمندانه خداوند، «از هر درختی» برخوردار شده و بهره مند گردند. با این حال، به عنوان بخشی از این فیض، خدا محدودیتی به آن می افزاید. آنها نبایستی از میوه یک درخت خاص تناول کنند. بهره مندی بی هیچ محدودیتی منجر به هلاکت خواهد شد. این اصل در باغ عدن نیز صادق بود و از بسیاری جهات، همان اصل امروز نیز وجود دارد.

سومین مسئولیت انسان در قبال زن بود، سومین هدیه خدا: «از همین رو، مرد پدر و مادر خود را ترک کرده، به زن خویش خواهد پیوست و یک تن خواهند شد» (پیدایش ۲: ۲۴). این بیانه فوق العاده یک عبارت قدرتمند است که مسئولیت انسان در قبال پیمان زناشویی و هدف از «یک تن» بودن را برجسته می سازد (با متی ۱۹: ۷ تا ۹ مقایسه کنید).

دلیل اینکه این وظیفه مرد است (و وظیفه زن نیست) که باید اول والدین خود را ترک کند، شاید به مردسالاری در کتاب مقدس اشاره کند؛ از اینرو، شاید این فرمان در مورد زن نیز صدق کند. در هر صورت، پیوند زناشویی هرچند هدیه خداوند است، اما پس از دریافت هدیه، مسئولیتی بر عهده انسان است، مسئولیتی که هم بر عهده مرد و هم بر عهده زن می باشد تا بتوانند صادقانه آنرا به انجام رسانند.

`به تمامی چیزهایی که خداوند به شما ارزانی کرده بیاندیشید. مسئولیت های شما در قبال آنچه که به شما داده شده، چه می باشد؟`