---
title:  سبت
date:  29/03/2022
---

`پیدایش باب ۲: ۲، ۳ و خروج ۲۰: ۸ تا ۱۱ را بخوانید. چرا سبت روز هفتم با خلقت مرتبط می باشد؟ چگونه این ارتباط برروی نحوه رعایت روز سبت از سوی ما تاثیر می گذارد؟`

به این دلیل که خدا با دقت «کار خلقت خویش را به پایان رسانید» بدین جهت، سبت را بنیان نهاد. بنابراین، سبت روز هفتم، بیانگر ایمان ماست که خدا کار خویش را به پایان رسانید و سپس آنرا «بسیار نیکو» یافت. حفظ روز سبت به معنای ملحق شدن به خداوند در به رسمیت شناختن و ارج نهادن به ارزش و زیبایی خلقت اوست.

ما می توانیم کارهای دنیوی خود را متوقف کنیم، همانگونه که خداوند اَعمال  خلقت خویش را متوقف ساخت. حفظ روز سبت به معنای تصدیق و گفتن آری به خلقت «بسیار نیکوی» خداست، که شامل بدنهای جسمانی ما می شود. بر خلاف برخی از باورهای کهن (و امروزی)، در هیچ جای کلام خدا، عهد عتیق یا جدید، جسم سخیف شمرده نشده است.  این یک مفهوم مشرکانه است، نه یک نظریهٔ کتاب مقدسی. در عوض، نگهدارندگان روز سبت قدردان و سپاسگزار خلقت خداوند هستند – که شامل جسم خود آنها می شود – و به همین دلیل است که آنها می توانند از خلقت لذت ببرند و از آن بهره مند شوند و از آن محافظت و مراقبت کنند.

سبت، که نشانه اولین «خاتمه» تاریخ بشریت است نیز نشانه امید برای خاتمه رنج و درد انسان و آه و فغان جهانیان است. جالب است که عبارت «به پایان رسانید» در پایان کار ساخت خیمه مقدس خداوند دوباره تکرار و ظاهر می شود (خروج ۴۰: ۳۳)، و همینطور دوباره در پایان ساخت معبد سلیمان (اول پادشاهان ۷: ۴۰ تا ۵۱) تکرار می شود – هر دو مکان هایی هستند که درس مژده نیکو و رستگاری آموزش داده می شدند.

پس از سقوط انسان در گناه، روز سبت در پایان هفته، به معجزه نجات اشاره می کند، که تنها از طریق خلقت جدید انجام پذیر است (اشعیا ۶۵: ۱۷؛ مکاشفه ۲۱: ۱). سبت نشانه پایان هفته انسانی ماست که درد و رنج و مشقات دنیا نیز پایان خواهد یافت.

به همین دلیل است که عیسی سبت را به عنوان مناسب  ترین روز برای شفای بیماران انتخاب می کند (لوقا ۱۳: ۱۳ تا ۱۶). بر خلاف سنت هایی که رهبران دینی در آن گیر افتاده بودند، عیسی بوسیله شفاهای روز سبت به مردم آن زمان و ما زمانی را نشان داد که تمام درد، رنج، مرگ پایان خواهد یافت، که آن نتیجه نهایی روند رستگاری است. از اینرو، هر سبت به ما امید به رستگاری را یادآوری می کند.

`چگونه در فراغت روز سبت، آرامش و رستگاری را تجربه می کنیم که در حال حاضر در عیسی مسیح داریم که در نهایت، با خلق آسمان و زمین جدید محقق خواهد شد؟`