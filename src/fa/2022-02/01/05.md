---
title:  خلقت بشریت
date:  30/03/2022
---

خلق بشر آخرین عمل آفرینش خداوند است، حداقل در روایت پیدایش چنین آمده است. انسانها اوج خلقت زمینی خداوند هستند، هدفی که زمین برای آن خلق شده است.

`پیدایش باب ۱: ۲۶ تا ۲۹ و پیدایش ۲: ۷ را بخوانید.ارتباط بین این دو تفسیر متفاوت در رابطه با خلقت بشریت چیست؟`

اینکه خدا انسان ها را به شکل خود آفریده است، یکی از جسورانه ترین اظهارات کتاب مقدس است. فقط انسان ها در شمائل خدا خلق شده اند. اگرچه «خدا، همه جانوران زمین را بر حسب گونه شان ساخت» (پیدایش ۱: ۲۵)، «خدا انسان را به صورت خود آفرید» (پیدایش ۱: ۲۷). این فرمول اغلب مربوط به ماهیت روحانی انسانهاست و به آن محدود شده است، که اینگونه تفسیر می شود که «صورت خدا» فقط نشان دهنده عملکرد اجرایی انسان به عنوان نماینده او، یا عملکرد روحانی ارتباط با خدا یا با یکدیگر است.

در حالیکه این درک صحیح است، ولی آنها از گنجاندن واقعیت فیزیکی مهم این آفرینش کوتاهی می کنند.  هر دو بُعد انسان، در واقع، در دو کلمه «صورت» و «شباهت»، که این فرایند را در پیدایش ۱: ۲۶ شرح می دهند، گنجانیده شده اند. در حالیکه کلمه عبری tselem، «صورت»، به طور مشخص به جسم انسان اشاره دارد، کلمه demut، «شباهت»، به جنبه و ویژگی های مفهومی و نامحسوس اشاره دارد که قابل مقایسه با شخص الهی است.

بنابراین، مفهوم عبری «صورت خدا» باید به مفهوم کلی دیدگاه کتاب مقدسی از ماهیت و طبیعت انسان درک شود. متن کتاب مقدس تایید می کند که بشر بطور فردی  (مردان و زنان) از نظر جسمی و همچنین روحی به صورت خدا خلق شده اند. همانطور که اِلن جی وایت، تصریح کرده است: «هنگامی که آدم بدست خالق آفریده شد او، در ماهیت فیزیکی، فکری، و روحی شبیه به خالقش بود» (تعلیم و تربیت، صفحه ۱۵).

در حقیقت، این درک کلی از تصویر خداوند، شامل جسم فیزیکی، در سایر شرح حالهای آفرینش تایید شده است، که می گوید «آدم موجودی زنده شد» (پیدایش ۲: ۷)، به معنای واقعی کلمه، «نفس حیات» (nefesh)، به عنوان نتیجه دو عملکرد الهی: خدا «شکل دهنده» و خدا «حیات دهنده» بود. توجه داشته باشید که «دمید» اغلب به بُعد روحانی اشاره می کند، اما همچنین ارتباط تنگاتنگی با توانایی بیولوژیکی دَم[تنفس] دارد، بخشی از انسان که «از خاک زمین» سرشته شد. این «نفس حیات» است؛ یعنی، دَم (روحانی) و حیات (جسمانی)است. خداوند بعداً سومین عمل خلقت را انجام می دهد، اینبار برای آفریدن زن از بدن مرد استفاده می کند (پیدایش ۲: ۲۱، ۲۲)، راهی برای تاکید بر اینکه زن هم از همان طبیعت مرد است.