---
title:  یوسف و بنیامین
date:  14/06/2022
---

یعقوب به راحتی اجازه نمی دهد که تنها یادگار باقی مانده از همسرش راحیل برود. او می ترسید که او را از دست بدهد، همانطور که قبلاً یوسف را از دست داده بود (پیدایش ۴۳: ۶ تا ۸). فقط زمانی که دیگر غذایی وجود نداشت (پیدایش ۴۳: ۲) و زمانی که یهودا متعهد شد که بازگشت بنیامین را تضمین کند (پیدایش ۴۳: ۹)، سرانجام یعقوب برای دیدار دوم آنان از مصر رضایت داد و به بنیامین اجازه داد تا با برادرانش برود.

`پیدایش باب ۴۳ را بخوانید. حضور بنیامین چه تأثیری بر روند وقایع داشت؟`

حضور بنیامین بر وقایع غالب بود. وقتی همه برادران در مقابل یوسف می ایستند، بنیامین تنها کسی است که یوسف او را  می بیند (پیدایش ۴۳: ۱۶). بنیامین تنها کسی است که «برادر» نامیده می شود (پیدایش ۴۳: ۲۹). در حالی که بنیامین به نام خوانده می شود، همه برادران دیگر مشخص نیستند؛ آنها به سادگی به عنوان «مردان» نامیده می شوند (پیدایش ۴۳: ۱۶).

یوسف بنیامین را «پسرم» میخواند تا محبت خود نسبت به او را بطرز خاصی ابراز کند (پیدایش ۴۳: ۲۹؛ مقایسه با پیدایش ۲۲: ۸). هنگامیکه یوسف بنیامین را برکت می دهد برکت او به «فیض» اشاره دارد (پیدایش ۴۳: ۲۹)، که یادآور التماس او برای فیض است، که در کار نبود (پیدایش ۴۲: ۲۱). یوسف فیض و رحمتی را که از دیگر برادرانش دریافت نکرده بود به بنیامین باز می گرداند.

در حالی که برادران یوسف می ترسند که به خاطر پولی که برگردانده شده است به زندان بیفتند، یوسف به دلیل حضور بنیامین برای آنها ضیافتی آماده می کند. گویی بنیامین بر کل اوضاع تاثیر نجاتبخش داشت. هنگامی که همه برادران بر اساس سن خود و رعایت قوانین شرافتی مینشینند، این بنیامین، کوچکترین است که پنج برابر بیشتر از همه برادران دیگر به او غذا داده میشود (پیدایش ۴۳: ۳۳، ۳۴). با این حال، این محبت به بنیامین، آنها را آزار نمی دهد، برخلاف زمانی که یوسف سال ها پیش مورد علاقه پدرش بود، که منجر به اعمال وحشتناک آنها نسبت به برادر ناتنی و پدرشان شد (پیدایش ۳۷: ۳، ۴).

«با این محبت و لطفی که به بنیامین نشان داده شد یوسف می خواست بداند که حسادت برادران نسبت به او برانگیخته می شود یا نه. آنان به گمان اینکه یوسف زبانشان را نمی فهمد، با یکدیگر آشکارا به سخن پرداختند و بدین ترتیب یوسف فرصت یافت تا از احساسات واقعی آنان با خبر شود. هم چنین او قصد داشت تا ایشان را امتحان کند بنابراین پیش از عزیمت ایشان دستور داد تا جام نقره او را به طور پنهانی در کیسه بنیامین پنهان کنند» (الن جی وایت، مشایخ و انبیا، صفحات ۲۲۸ و ۲۲۹).