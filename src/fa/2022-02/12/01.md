---
title:  یوسف، امیرِ مصر
date:  11/06/2022
---

### مطالعه این هفته
پیدایش ۴۱: ۳۷ تا ۴۶؛ اول پادشاهان ۳: ۱۲؛ پیدایش ۴۲؛ رومیان ۵: ۷ تا ۱۱؛ پیدایش ۴۳؛ پیدایش ۴۴؛ پیدایش ۴۵.

> <p>آیه حفظی</p>
> «پس فرعون به یوسف گفت: «بنگر که تو را بر تمامی سرزمین مصر گماشتهام» (پیدایش ۴۱: ۴۱).

یوسف اکنون رهبر مصر است و برادرانش بدون اینکه بدانند او کیست در برابر او تعظیم خواهند کرد (پیدایش ۴۲). برادران یوسف زمانی که او آنها را مجبور به بازگشت با بنیامین کند، خود را فروتن خواهند ساخت (پیدایش ۴۳)، و - هنگامی که پای امنیت و جان بنیامین در میان است، آنها می ترسند، و خود را مرعوب می یابند (پیدایش ۴۴) و در برابر این مرد قدرتمند، که او را «شبیه فرعون» می بینند، درخواست فیض و رحمت خواهند کرد. در پایان، هنگامی که یوسف هویت خود را فاش می کند، آنها خواهند فهمید که علیرغم کاری که انجام داده اند، خداوند از همه چیز برای خیریت آنها استفاده کرده است.

جالب اینجاست که تمام حوادث بعدی که قرار بود درباره موفقیت یوسف باشد، بیشتر درباره توبه برادرانش است. رفت و آمدهای آنها بین یوسف و پدرشان و موانعی که با آنها روبرو می شوند، آنها را به یاد اعمال زشت خود نسبت به یوسف و پدرشان می اندازد و به گناهی که به خدا ورزیده اند پی می برند. برادران یوسف تمام آن تجربه را به عنوان یک تنبیه قضاوت الهی در زندگی می بینند. و با اینحال، سرانجام احساسی تکان دهنده، که همه را به گریه و شادی می اندازد، علیرغم اعمال شرورانه غیرقابل توجیه آنها، حاوی پیام بخشش برای آنان می باشد.