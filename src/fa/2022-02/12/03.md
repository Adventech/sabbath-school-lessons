---
title:  یوسف با برادرانش روبرو می شود
date:  13/06/2022
---

`پیدایش ۴۲ را بخوانید. در اینجا چه اتفاقی می افتد و چگونه خواست و مشیت خدا را آشکار می کند، حتی با وجود شرارت و بدکرداری انسان؟`

قحطی، یعقوب را مجبور می کند که پسرانش را برای خرید غله به مصر بفرستد. از قضا، این یعقوب است که نخستین گام را بر می دارد و پیشنهاد این سفر را می دهد (پیدایش ۴۲: ۱). پیرمرد نگون بخت، قربانی شرایط خارج از کنترل خود، ناخودآگاه، زنجیرۀ شگفت انگیزی از وقایع را به راه می اندازد که منجر به پیوستن او به پسری می شود که مدت ها برایش سوگواری کرده بود.

ماهیت الهی این دیدار از طریق دو نهاد اصلی مشخص می شود. اول، به عنوان تحقق رویاهای یوسف دیده می شود. واقعه ای نبوی که در رویاهای نبوی یوسف پیش بینی شده بود: «خوشه های تو ... در برابر من تعظیم می کنند» (پیدایش ۳۷: ۷)، اکنون در حال وقوع است. یوسف به عنوان «حاکم ولایت» (پیدایش ۴۲: ۶) و «سرور زمین» (پیدایش ۴۲: ۳۰، ۳۳) شناخته می شود. موقعیت قدرتمند یوسف در تضاد با برادران نیازمند او باعث می شود که «در برابر او تعظیم کردند، و روی بر زمین نهادند» (پیدایش ۴۲: ۶)، همان ۱۰ برادری که یوسف را به خاطر رویاهایش مسخره کردند و در تحقق آن تردید داشتند (پیدایش ۳۷: ۸).

ثانیاً، این ملاقات تقدیری به عنوان یک عمل متقابل توصیف می شود. بازخورد های زبانی و موضوعی بین این دو رویداد بر ویژگی تلافی عادلانه تأکید می کند. عبارت «به یکدیگر گفتند» (پیدایش ۴۲: ۲۱)، زمانی که آنها شروع به توطئه علیه یوسف کردند نیز بکار برده شده بود (پیدایش ۳۷: ۱۹). سکونت موقتی برادر در زندان (پیدایش ۴۲: ۱۷) بازتاب سکونت موقتی یوسف در زندان است (پیدایش ۴۰: ۳، ۴). در واقع، برادران یوسف آنچه را که در حال حاضر برایشان اتفاق میافتد، به کاری که شاید ۲۰ سال پیش با برادرشان کردند، ربط میدهند. و به یکدیگر گفتند: «براستی که ما در خصوص برادر خود تقصیرکاریم. زیرا آنگاه که او به ما التماس میکرد، تنگی جانش را دیدیم، ولی گوش نگرفتیم. از همین روست که به این تنگی گرفتار آمدهایم» (پیدایش ۴۲: ۲۱).

سخنان رئوبین،مبنی بر اینکه «اکنون باید برای خون او حساب پس دهیم» (پیدایش ۴۲: ۲۲)، که طنین انداز هشدار قبلی او مبنی بر «خون نریزید» می باشد (پیدایش ۳۷: ۲۲)، تقویت کننده پیوندی است بین آنچه اکنون با آن مواجه بودند و آنچه که قبلا انجام داده بودند.

`مطمئناً اکثر ما کارهایی انجام داده ایم که برای آنها متاسف هستیم. تا حد امکان چگونه می توانیم کارهایی را که انجام دادهایم جبران کنیم؟ همچنین، چرا پذیرفتن وعده های خدا در مورد بخشش از طریق عیسی برای ما بسیار حیاتی است (رومیان ۵: ۷ تا ۱۱ را ببینید)؟`