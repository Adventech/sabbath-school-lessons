---
title:  ظهور قدرت یوسف
date:  12/06/2022
---

برای یوسف، رویاهای فرعون آنچه را که خدا « در شُرُفِانجام است» آشکار می کند (پیدایش ۴۱: ۲۸). اما یوسف از فرعون نمی خواهد که به خدای او ایمان بیاورد. در عوض، پاسخ فوری یوسف اقدام به عمل است. یوسف یک برنامه اقتصادی پیشنهاد می کند. جالب اینجاست که فرعون فقط بخش اقتصادی سخنان یوسف را به خاطر سپرده است، که به نظر می رسد بیشتر به درس اقتصادی او علاقه مند است تا معنای روحانی رویا و نقش خداوند در ایجاد آن.

`پیدایش ۴۱: ۳۷ تا ۵۷ را بخوانید. نقش خداوند در موفقیت یوسف چیست؟`

فرعون یوسف را به امیری منصوب می کند نه به این دلیل که رویاهای او را به درستی تعبیر و مشکل آینده سرزمین او را آشکار کرده است، بلکه به این دلیل که او راه حلی برای آن مشکل دارد، و «پیشنهادات او را پسندیده» بود (پیدایش ۴۱: ۳۷)،نظری که خادمان و خدمتگزاران فرعون نیز آنرا قبول داشتند. به نظر می رسد انتخاب فرعون بیشتر عملگرایانه بوده تا مذهبی. و با این حال، فرعون تشخیص می دهد که «روح خدا» (پیدایش ۴۱: ۳۸) در یوسف حضور دارد که می تواند به عنوان صاحب «بصیرت و حکمت» شناخته می شود (پیدایش ۴۱: ۳۹) بیانی که مشخص کننده حکمتی است که خدا می دهد (به پیدایش ۴۱: ۳۳ مراجعه کنید؛ با اول پادشاهان ۳: ۱۲ مقایسه کنید).

تمام جزئیات گزارش شده در متن کتاب مقدس با وضعیت تاریخی مصر در آن زمان مطابقت دارد. از نظر سیاسی، این واقعیت که فرعون یوسف را به عنوان صدراعظم منصوب می کند، در مصر کهن، طبق مستندات، به صدارت رسیدن خارجیان نامعمول نبوده است.

هفت سال آینده سالهای فراوانی هستند به گونه ای که تولید غلات «بی اندازه» می شود (پیدایش ۴۱: ۴۹) که نشانه ای از اراده و مشیت ماوراء طبیعی است. مقایسه یا تشبیه «مثل ریگ دریا» (پیدایش ۴۱: ۴۹) نشان می دهد که این برکت خداست (پیدایش ۲۳: ۱۷). یوسف شخصاً آن برکت را در ثمربخشی خود نشان می دهد، اتفاقی که حضور همان خدا را در پشت این دو پدیده نشان می دهد. یوسف دو پسر دارد که نام آنها نشان دهنده تجربه یوسف از اراده و مشیت الهی است که خاطره درد را به شادی (منسی)، و مصایب پیشین را به باروری (افرایم) تبدیل کرده است. چه مثال قدرتمندی از این که چگونه خدا برخی چیزهای بد را به چیزهای بسیار نیکو تبدیل می کند!

`چه راه هایی وجود دارند که دیگران باید بتوانند از روی نوع زندگی ما، واقعیت خدای ما را ببینند؟`