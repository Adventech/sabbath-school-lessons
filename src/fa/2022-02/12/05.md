---
title:  جام نقره
date:  15/06/2022
---

`پیدایش باب ۴۴ را بخوانید. چرا یوسف جام نقره را در کیسه بنیامین گذاشت نه در کیسه یکی دیگر از برادرانش؟`

این داستان به موازات داستان قبلی است. مانند قبل، یوسف دستورات خاصی می دهد. و بار دیگر کیسه های مردان را پر از آذوقه می کند. اما این بار یوسف دستور عجیبی را اضافه می کند، مبنی بر این که جام گرانبهای او را در کیسه بنیامین بگذارند.

بنابراین رویدادها مسیر دیگری را طی می کنند. در حالی که در سفر قبلی، برادران به کنعان بازگشتند تا بنیامین را با خود بیاورند، اکنون باید برای رویارویی با یوسف به مصر برگردند. در حالی که در موقعیت قبلی، همه برادران یک چیز را در کیسه های خود یافتند، اکنون بنیامین به عنوان کسی که جام یوسف را در اختیار دارد، شناسایی می شود. به طور غیرمنتظره ای، بنیامین که به عنوان مهمان افتخاری به جام یوسف دسترسی داشت، اکنون مظنون است و به اتهام سرقت آن کالای گرانبها متهم شده است. او به زندان خواهد رفت.

اینکه یوسف از جام جادویی استفاده می کرد، نه به این معنی که به قدرت آن ایمان داشت. یوسف «هرگز ادعا نکرده بود که قدرت غیبگوئی دارد ولی می خواست تا آنان باور کنند که او می تواند رازهای زندگی آنان را بخواند» (الن جی وایت، مشایخ و انبیا، صفحه ۲۲۹).

جام جادویی برای یوسف بهانه و دست آویزی بود تا خاطرنشان سازد که آنچه فراطبیعی است بر اوضاع حاکم است و بدین ترتیب در قلب برادرانش احساس گناه نسبت به خدا را بیدار کند. یهودا پیام ضمنی یوسف را اینگونه تفسیر می کند، زیرا او به  شرارت و گناهی اشاره می کند که خدا در آنها یافته است (پیدایش ۴۴: ۱۶). همچنین، دزدیدن آن جام گرانبها مجازات سختی را که برای آن در نظر گرفته میشود توجیه میکند و بدین ترتیب اندیشه برادران دیگر را امتحان کنید.

شدت عواطف و واکنش برادران قابل توجه است. همه آنها در یک درد و غم مشترک هستند و ترس از اینکه بنیامین هم مانند یوسف گم شود و مانند او به مصر برده شود با اینکه او نیز مانند یوسف بی گناه بود. به همین دلیل است که یهودا پیشنهاد می کند که او را به عنوان برده «به جای» بنیامین نگاه دارند (پیدایش ۴۴: ۳۳)، همانطور که قوچ «به جای» اسحاق بی گناه قربانی شده بود (مقایسه کنید با پیدایش ۲۲: ۱۳). یهودا خود را به عنوان یک قربانی، جایگزین  معرفی می کند که هدف آن دقیقاً مقابله با آن «بلایی» است که پدرش را از پای در می آورد (پیدایش ۴۴: ۳۴).

`کدام اصل محبت، همانطور که در پاسخ یهودا نشان داده شده است، در فرآیند جایگزینی حاکم است؟ این نوع محبت چگونه ایده الهیات کتاب مقدسی نجات  و رستگاری را توضیح می دهد؟ (رومیان ۵: ۸ را ببینید.)`