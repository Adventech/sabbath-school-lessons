---
title:  «منم یوسف برادر شما»
date:  16/06/2022
---

`پیدایش باب ۴۵ را بخوانید. در این داستان چه درس هایی از محبت، ایمان و امید می توان یافت؟`

درست در همان لحظه، هنگامی که یهودا در مورد «بلایی» که بر «اَبی»، «پدرم» خواهد افتاد صحبت کرد (پیدایش ۴۴: ۳۴)، یوسف «فریاد برآورد» (پیدایش ۴۵: ۱). و سپس «خود را به برادرانش معرفی کرد». این عبارت، که اغلب برای اشاره به عیان ساختن خود خدا به کار می رود (خروج ۶: ۳، حزقیال ۲۰: ۹)، نشان می دهد این خداست که همچنین خود را در اینجا آشکار کرده است. یعنی خداوند نشان داده بود که مشیت و اراده او حاکم است، حتی با وجود ضعف ها و ناتوانی های انسانی.

برادران یوسف نمی توانند آنچه را که می شنوند و می بینند باور کنند. بنابراین، یوسف موظف است که تکرار کند: «من برادر شما یوسف هستم» (پیدایش ۴۵: ۴)، و تنها بار دوم، زمانی که کلمات صریح و دقیق او مبنی بر اینکه من «همان که او را به مصر فروختید» هستم را می شنوند، ایمان می آورند (پیدایش ۴۵: ۴).

سپس یوسف اعلام کرد: «خدا مرا فرستاد» (پیدایش ۴۵: ۵). این اشاره به خدا دارد که هدفی دوگانه دارد. این نه تنها به برادرانش اطمینان می دهد که یوسف نسبت به آنها احساس بدی ندارد؛ این همچنین اعتراف عمیق ایمان و ابراز امیدواری است، زیرا کاری که آنها انجام دادند برای «رهایی عظیم» و بقای «آیندگان» ضروری بود (پیدایش ۴۵: ۷).

سپس یوسف از برادرانش می خواهد که نزد پدرش بروند تا او را برای آمدن به مصر آماده کنند. او دعوت خود از آنان را با کلمات خاص در مورد مکانی که در آن «سکونت خواهند کرد»، یعنی جوشن، معروف به چراگاه غنی او، «بهترین زمین» همراه میکند (پیدایش ۴۵: ۱۰، ۱۸، ۲۰). او همچنین کار انتقال آنها به مصر را به عهده می گیرد: ارابه هایی تهیه می شود، که وقتی چشم یعقوب به آنها می افتد در نهایت یعقوب متقاعد می شود که پسرانش در مورد آنچه اخیراً تجربه کرده اند به او دروغ نگفته اند (پیدایش ۴۵: ۲۷). یعقوب این اثبات مشهود را به عنوان شاهدی آشکار بر زنده بودن یوسف میداند، و این برای او کافی است تا جانی دوباره یابد (مقایسه کنید با پیدایش ۳۷: ۳۵ مقایسه شود با پیدایش ۴۴: ۲۹).

الان اوضاع خوب است. ۱۲ پسر یعقوب زنده هستند. اکنون یعقوب «اسرائیل» نامیده می شود (پیدایش ۴۵: ۲۸)، و اراده و مشیت خدا به شیوه ای قدرتمند آشکار شده بود.

`بله، یوسف نسبت به برادرانش بخشنده و رئوف بود. او می توانست این چنین باشد. با این حال، چگونه یاد میگیریم که نسبت به کسانی که شرارتشان نسبت به ما به خیریت  و موفقیت ما همچون یوسف منجر نشده است، مهربان باشیم؟`