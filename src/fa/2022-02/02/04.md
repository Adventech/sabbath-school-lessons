---
title:  پنهان شدن از حضور خداوند
date:  05/04/2022
---

`پیدایش باب ۳: ۷ تا ۱۳ را بخوانید. چرا آدم و حوا احساس کردند که باید از حضور خدا مخفی شوند؟ چرا خدا سوال کرد «کجایید؟» چگونه آدم و حو در پی توجیه رفتار خود بودند؟`

پس از گناه، آدم و حوا عریانی خود را حس کردند زیرا جامه جلال خود را از دست دادند، که منعکس کننده حضور خداوند بود (نگاه کنید به مزمور ۸: ۵، مقایسه کنید با مزمور ۱۰۴: ۱، ۲). تصویر خدا متاثر از گناه شده بود. مصدر «ساختن» یا [خلق کردن و ایجاد کردن] در عبارت « سترها برای خویشتن ساختند » (پیدایش ۳: ۷) تا اینجا تنها به خداوند که خالق است منسوب می شد (پیدایش ۱: ۷، ۱۶، ۲۵، غیره). گویی آنان در تلاش برای پوشاندن گناه خود، خالق را جایگزین کردند، اقدامی که پولس آنرا به عنوان راهی برای عادل شدن [و تطهیر از گناه] بوسیله اعمال محکوم می کند (غلاطیان ۲: ۱۶).

هنگامیکه خدا به آنان نزدیک شد، از آنها سوالی پرسید که جوابش را می دانست. او پرسید «کجا هستید؟» (پیدایش ۳: ۹)، همان سوالی که خدا از قائن خواهد پرسید (پیدایش ۴: ۹). البته خداوند پاسخ سوالات را می داند؛ سوالات او در جهت خیرت گناهکاران مطرح می شد، تا به آنها در درک آنچه انجام داده اند کمک کند و در عین حال، آنها را به سوی توبه و رستگاری رهنمون سازد. از لحظه ای که انسانها مرتکب گناه شدند، خداوند همیشه در تلاش  برای نجات و رستگاری آنها بوده است.

در واقع، کل سناریو منعکس کننده ایده تحقیق داوری  است که با قاضی شروع می شود، کسی که خطاکار را بازجویی می کند (پیدایش ۳: ۹) تا او را برای دریافت حکمش آماده کند (پیدایش ۳: ۱۴ تا ۱۹). اما او همچنین این کار را برای توبه بی درنگ انجام می دهد، که در نهایت منجر به رستگاری می شود (پیدایش ۳: ۱۵). این طرحی است که در تمام کتاب مقدس مشاهده شده است.

در ابتدا، همانطور که در خصوص همه گناهکاران معمول است، آدم و حوا هر دو سعی می کنند از این اتهام طفره رفته و در پی این باشند تا تقصیر را به گردن دیگران بیندازند. در پاسخ به پرسش خداوند، آدم پاسخ می دهد که این زنی بود که خدا به او داده است (پیدایش ۳: ۱۲) – او آدم را به انجام این کار راهنمایی کرده و اوست که مقصر است (پس بطور ضمنی، تقصیر خدا نیز بوده است)، و نه او.

حوا پاسخ می دهد که این مار بوده که او را فریب داده است. فعل عبری Nasha، «فریب» (در پیدایش ۳: ۱۳)، به معنای دادن امیدهای واهی به مردم است که باعث می شود آنها باور کنند که کار درستی را انجام داده اند (دوم پادشاهان ۱۹: ۱۰؛ اشعیا ۳۷: ۱۰؛ ارمیا ۴۹: ۱۶).

آدم زن را مقصر دانست، و گفت که حوا میوه را به او داده (که در آن تردیدی نیست)، و حوا مار را مقصر دانست و گفت که مار را فریب داده است (که این موضوع نیز صحت دارد). اما در نهایت، هر دوی آنها مقصر بودند.

`آیا شما سعی کرده اید تا دیگران را به خاطر آنچه که انجام داده اند سرزنش کنید؟ چرا ما نیز به سادگی در همان دام می افتیم؟`