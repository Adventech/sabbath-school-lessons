---
title:  سرنوشت بشر
date:  07/04/2022
---

`پیدایش باب ۳: ۱۵ تا ۲۴ بخوانید. در نتیجه سقوط انسان در گناهچه بر سر آدم و حوا آمد؟`

در حالی که داوری خدا در مورد مار به صراحت به عنوان لعنت شناخته می شود (پیدایش ۳: ۱۴)، قضاوت خدا در مورد زن و مرد این چنین نیست. تنها زمانی که کلمه «لعنت» یکبار دیگر استفاده می شود، فقط در مورد «زمین» اعمال شده است (پیدایش ۳: ۱۷). یعنی خدا برنامه و طرح دیگری برای زن و مرد برخلاف مار داشت. به آنها امیدی پیشکش شد که به مار داده نشد.

از آنجا که گناه زن، به دلیل ارتباط او با مار است، آیه، داوری زن را با داوری مار مرتبط می کند. پیدایش باب ۳: ۱۶ نه تنها بلافاصله بعد از پیدایش باب ۳: ۱۵ می آید، بلکه شباهتهای بین این دو نبوت به وضوح نشان می دهد که نبوت مربوط به زن در پیدایش ۳: ۱۶ باید در ارتباط با مسیح موعود در پیدایش باب ۳: ۱۵ باشد. بنابراین، قضاوت خدا در مورد زن، از جمله وضع حمل، باید مثبت ارزیابی و درک شود (با اول تیموتائوس ۲: ۱۴، ۱۵ مقایسه شود).

گناه مرد مرهون حرف شنوی او از زنش به جای حرف  شنوی از خداوند است، خاکی که انسان از آن آفریدهشده بود لعنت  شد (پیدایش ۳: ۱۷). در نتیجه، انسان باید سخت کار کند (پیدایش ۳: ۱۷ تا ۱۹)، تا زمانی که او دوباره به خاکی که از آن آفریده شد «بازگردد» (پیدایش ۳: ۱۹)، چیزی که هرگز نباید اتفاق می افتاد و هرگز بخشی از برنامهاولیه خدا نبود.

این بسیار مهم است که در برابر این دورنمای ناامید کننده مرگ، سپس آدم به زن روی می آورد، جایی که او امید به زندگی را از طریق زایمان می بیند (پیدایش ۳: ۲۰). یعنی حتی در میان حکم مرگ، او امید به زندگی را می تواند ببیند.

در همین حال، مانند هر پدر و مادر مهربانی، خدا فقط خیر را برای آنها می خواست، نه شر. اما اکنون که آنها بدی را شناخته بودند، خدا تمام تلاش خود را می کرد تا آنها را از شر آن نجات دهد. بنابراین، حتی در میان این داوری ها، با وجود نافرمانی فاحش و آشکارِ  آنها نسبت به خدا، همهٔ امید اولین والدین ما از بین نرفت؛ حتی با اینکه آنها – واقعا در بهشت زندگی می کردند – مطلقاً دلیلی وجود نداشت که به خدا، سخنان خدا، یا به محبت او نسبت به خودشان تردید داشته باشند.

`با اینکه ما تمایل داریم که «دانش و شناخت» را به خودی خود چیز خوبی بدانیم، اما چرا همیشه اینگونه نیست؟ چه چیزهایی هستند که بهتر است آنها را ندانیم؟`