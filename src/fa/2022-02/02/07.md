---
title:  اندیشه هایی فراتر
date:  08/04/2022
---

ارتباط بین «درخت حیات» و «درخت شناخت خوب و بد» را در نظر بگیرید. این رابطه قبلاً از طریق این واقعیت نشان داده شده است که هر دو «در وسط باغ» قرار داشتند (پیدایش ۲: ۹). اما بین این دو درخت ارتباطی بیش از رابطه جغرافیایی وجود دارد. به این دلیل که انسانها میوه درخت شناخت خیر و شر را خوردند، و از خداوند اطاعت نکردند، از دسترسی به درخت حیات محروم شدند، و نتوانستند عمر جاودان یابند، حد اقل در این شرایط. این ارتباط زیربنای یک شالوده قوی را برقرار می سازد.تصمیمات اخلاقی و روحانی بر زندگی بیولوژیکی تاثیر می گذارند؛ همانگونه که سلیمان به پسرش توصیه کرد: «پسرم، تعلیم مرا از یاد مبر بلکه دل تو فرمانهای مرا نگاه دارد، زیرا بر روزها و سالهای عمرت خواهد افزود و سعادتمند خواهی شد» (امثال ۳: ۱، ۲). این ارتباط دوباره در اورشلیم آسمانی در آینده ظاهر می شود، جایی که فقط درخت حیات «در وسط خیابان آن» حضور خواهد داشت(مکاشفه ۲۲: ۲).

«هنگامیکه خدا حوا را آفرید، او تصور کرد که او نباید نسبت به مرد احساس حقارت و یا برتری داشته باشد، بلکه باید در همه جنبه ها با او برابر باشد. زوج مقدس نباید مستقل از هم تمایل و علاقه مندی را بروز می دادند؛ و در عین حال هر کدام در تفکر و عمل مستقل بودند. اما پس از گناهی که حوا مرتکب شد، از آنجاییکه او اولین خطاکار بود، خداوند به او گفت که آدم باید بر او مسلط و حاکم باشد. قرار شد او مطیع شوهرش باشد و این بخشی از لعنتی بود که نصیب او شد. در بسیاری از موارد، لعنت، زندگی را برای زن بسیار سخت کرد و بار گران زندگی را بر دوش او گذاشت. آن برتری که خداوند به انسان عطا کرده است در بسیاری از موارد و رابطه ها با اِعمال قدرت مستبدانه تبدیل شده و مورد سوء استفاده قرار گرفته است. حکمت ازلی طرح رستگاری را ابداع نمود و برای آنان فرصتی دیگر مهیا ساخت تا بتواند در مسابقه ای دیگر در آزمون دوم شرکت جویند » اِلن جی وایت، شهادتهایی برای کلیسا،  جلد ۳، صفحه ۴۸۴.

**سوالاتی برای بحث:**

`۱. خداوند در باغ عدن با آدم مقابله نمود و از او سوالاتی پرسید تا نه تنها گناه او را ثابت کند بلکه همچنین او را بسوی توبه سوق دهد. این الگودر مورد قائن (پیدایش ۴: ۹، ۱۰)، سیل (پیدایش ۶: ۵ تا ۸)، برج بابل (پیدایش ۱۱: ۵)، و سدوم و غموره (پیدایش ۱۸: ۲۱)مجدداً ظهور یافته است.چگونه این عقیده تحقیقِ داوری در این وقایع آشکار می شود؟`

`۲. چرا حوا فکر می کرد که خوردن میوه درخت شناخت خیر و شر، به او حکمت می بخشد؟ چگونه می توانیم در مورد خودمان از اشتباهی مشابه جلوگیری کنیم، یعنی به امید دست یافتن به چیزی «بهتر» از آنچه خدا به ما عطا می کند، علناً از کلام خدا سرپیچی نکنیم؟`