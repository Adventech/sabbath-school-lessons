---
title:  میوه ممنوعه
date:  04/04/2022
---

`پیدایش باب ۲: ۱۶ و ۱۷؛ و پیدایش ۳: ۱ تا ۶ را بخوانید (یوحنا ۸: ۴۴ را نیز ببینید). فرمان خداوند به آدم و حوا را با سخنان مار به زن مقایسه کنید. چه تفاوتهایی بین این سخنان وجود دارد، و این تفاوتها به چه معناست؟`

حرف های خدا به آدم (پیدایش ۲: ۱۶، ۱۷)و حوا را در کنار حرف های مار قرار داده و آنها را با هم مقایسه کنید. گویی مار اکنون جانشین خدا شده است و حتی بهتر از او می داند. در ابتدا، او صرفاً یک سوال مطرح کرد و اینگونه دلالت می کند که شاید زن منظور خدا را درست نفهمیده است. اما بعد شیطان آشکارا نیت و مقصود خدا را زیر سوال می برد و حتی سخنان خدا را انکار می کند.

حمله شیطان متوجه دو مسئله است، مرگ و شناخت خیر و شر. در حالی که خدا بطور روشن و واضح اعلام کرد که مرگ آنها قطعی است (پیدایش ۲: ۱۷)، شیطان برخلاف سخنان خداوند، به آنها گفت که آنها نخواهند مُرد، حاکی از این که انسانها جاودانه هستند (پیدایش ۳: ۴). در حالی که خدا آدم را از خوردن میوه درخت منع کرده بود (پیدایش ۲: ۱۷)، شیطان آنها را تشویق کرد که میوه را بخورند زیرا با خوردن آن مانند خدا خواهند شد (پیدایش ۳: ۵).

دو استدلال شیطان، جاودانگی انسان و شبیه خدا شدن، حوا را متقاعد می کند که میوه را بخورد. این آزار دهنده است که زن به محض اینکه تصمیم به نافرمانی خدا و خوردن میوه ممنوعه می گیرد، طوری رفتار می کند که گویی خدا دیگر در آنجا حضور ندارد و خودش جایگزین او شده است. متن کتاب مقدس به این تغییر شخصیت حوا اشاره می کند. حوا از زبان خدا استفاده می کند: ارزیابی حوا از میوه ممنوعه، «دید که … خوب است» (پیدایش ۳: ۶)، یادآور ارزیابی خدا از خلقتش می باشد، «دید که … نیکوست» (پیدایش ۱: ۴).

این دو وسوسه، جاودانگی و شبیه خدا شدن، ریشه ایده جاودانگی در مذاهب مصر و یونان باستان داشت. میل به جاودانگی، که آنها به آن معتقد بودند، یک ویژگی الهی است، که این افراد را وادار می کرد تا در پی کسب مقام الهی نیز باشند، با این نیت (آنها امیدوار بودند) که جاودانگی را بدست آوردند. بطور نامحسوس، این طرز تفکر در فرهنگ های  یهودی – مسیحی نفوذ کرد و باعث بوجود آمدن اعتقاد به جاودانگی روح شد، که حتی امروزه در بسیاری از کلیساها وجود دارد.

`به تمام باورهایی که امروزه وجود دارند بیاندیشید که می آموزند در همه ما چیزی ذاتاً جاودانه وجود دارد. چگونه درک ما از طبیعت انسان و وضعیت مردگان، ما را در برابر این فریب خطرناک محافظت می کند؟`