---
title:  سقوط
date:  02/04/2022
---

### مطالعه این هفته
پیدایش ۳؛ دوم قرنتیان ۱۱: ۳؛ مکاشفه ۱۲: ۷ تا ۹؛ یوحنا ۸: ۴۴؛ رومیان ۱۶: ۲۰؛ عبرانیان ۲: ۱۴؛ اول تیموتائوس ۲: ۱۴، ۱۵.

> <p>آیه حفظی</p>
> «میان تو و زن، و میان نسل تو و نسل زن، دشمنی میگذارم؛ او سر تو را خواهد کوبید و تو پاشنۀ وی را خواهی زد» (پیدایش ۳: ۱۵).

در میان همه آنچه که خداوند در باغ عدن به اولین پدر و مادر ما عطا کرد، هشداری نیز وجود داشت: «تو میتوانی از هر یک از درختان باغ آزادانه بخوری؛ اما از درخت شناخت نیک و بد زنهار نخوری، زیرا روزی که از آن بخوری بهیقین خواهی مرد» (پیدایش۲: ۱۶، ۱۷). این هشدار درباره خوردن میوه درخت شناخت نیک و بد به ما نشان می دهد که، هر چند آنها باید نیکی را می شناختند، ولی قرار نبودبدی و شرارت را بیاموزند.

ما قطعا می توانیم درک کنیم چرا، مگر نه؟ و نیز، تهدید به مرگ در پی هشدار در مورد نافرمانی  ضمیمه شده بود (پیدایش ۲: ۱۷) که می توانست محقق شود: آنها خواهند مرد (پیدایش ۳: ۱۹). نه تنها از خوردن میوه درخت منع شدند، از باغ عدن نیز رانده شدند (پیدایش ۳: ۲۴)، و به این ترتیب، دیگر به آنچه که می توانست به آنها به عنوان گناهکار حیات ابدی بخشد، دسترسی نداشتند (پیدایش ۳: ۲۲).

با اینحال، در میان این تراژدی و فاجعه بزرگ، امیدی پیدا شد، که در پیدایش باب ۳: ۱۵ یافت می شود، به نام protoevangelium، یا «اولین وعده انجیل». بله، این آیه اولین وعده مژده نیکو در کتاب مقدس را بیان می کند، اولین بار به انسانها گفته می شود که، علیرغم سقوط در گناه، خدا راهی برای گریز همه ما فراهم کرده است.