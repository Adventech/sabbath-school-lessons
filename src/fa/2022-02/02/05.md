---
title:  فرجام مار
date:  06/04/2022
---

`«در بین تو و زن كینه میگذارم. نسل او و نسل تو همیشه دشمن هم خواهند بود. او سر تو را خواهد كوبید و تو پاشنهٔ او را خواهی گزید» (پیدایش ۳: ۱۵). خداوند در اینجا به مار چه گفت، و چه امیدی در این آیات وجود دارد؟`

خدا داوری خود را با مار آغاز می کند زیرا اوست که کلّ این داستان غم انگیز را آغاز کرد. مار همچنین تنها موجودی است که در این روایت لعنت شده است.

ما در اینجا به نوعی به عقب گرد و وارونگی در آفرینش  می رسیم. در حالی که آفرینش، حیات، تکریم خیر و برکت را به ارمغان آورد، ولی داوری منجر به مرگ، شرارت، و لعنت می شود – اما امید و وعده نجات و رستگاری را نیز به ارمغان می آورد. در پس پرده مار له شده که خاک می خورد (پیدایش ۳: ۱۴)، امید به نجات بشر می درخشد که در قالب یک نبوت ظاهر می شود. حتی قبل از محکومیت آدم و حوا، که متعاقب آن بود، خداوند به آنها وعده رستگاری را می دهد (پیدایش ۳: ۱۵). بله، آنها گناه کردهاند؛ بله، آنها به دلیل گناه خود رنج خواهند برد؛ و بله، آنها به دلیل گناهان خود نیز خواهند مرد. اما با وجود همه اینها، سرانجام امیدی وجود دارد: امید به رستگاری.

`پیدایش باب ۳: ۱۵ را با رومیان ۱۶: ۲۰، عبرانیان ۲: ۱۴ و مکاشفه ۱۲: ۱۷ مقایسه کنید. چگونه برنامه رستگاری و همچنین «نبرد عظیم»، در این آیات آشکار می شود؟`

به شباهتهای بین پیدایش ۳: ۱۵ و مکاشفه ۱۲: ۱۷ در زیر توجه کنید: اژدها (مار)، خشم (دشمنی)، نسل (فرزند)، و زن در باغ عدن و زن در مکاشفه ۱۲: ۱۷. مجادله (نبرد عظیم) که با لغزش بشر در باغ عدن آغاز شد، تا پایان زمان ادامه خواهد داشت. با این حال، وعده شکست شیطان قبلا در باغ عدن داده شده است، به این معنی که سر او خرد خواهد شد، امری که به وضوحدر مکاشفه بیان شده است، که مرگ و هلاکت نهایی او را به تصویر می کشد (مکاشفه ۲۰: ۱۰). به این معنا که درست از همان ابتدا به بشریت امید داده شده است که راهی برای رهایی از پریشانی هولناک ناشی از شناخت شرارت و بدی وجود دارد، امیدی که همه ما اکنون می توانیم در آن سهیم باشیم.

`چرا در باغ عدن، جایی که گناه و بدی برروی زمین آغاز شد، مشاهده اینکه خداوند شروع به عیان نمودن برنامه رستگاری می کند، بسی مایه تسلی است؟`