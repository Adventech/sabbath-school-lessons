---
title:  یهودا و تامار
date:  07/06/2022
---

داستان زندگی تامار در اینجا بی جا و بی دلیل مطرح نشده است. این واقعه از نظر زمانی به دنبال فروش یوسف در مصر است (پیدایش ۳۸: ۱) و با این واقعیت که یهودا به تازگی برادرانش را ترک کرده است، همسو می باشد، که به اختلاف او با آنها اشاره دارد. علاوه بر این، متن تعدادی از کلمات و موضوعات مشترک با فصل قبل را به اشتراک می گذارد و همان درس الهیاتی را به همراه دارد: یک اقدام اهریمنی که به یک رویداد مثبت در ارتباط با رستگاری تبدیل خواهد شد.

`پیدایش ۳۸ را بخوانید. رفتار یهودا را با تامار کنعانی مقایسه کنید. کدام یک از این دو فرد صالح تر بودند و چرا؟`

یهودا یک همسر کنعانی اختیار می کند (پیدایش ۳۸: ۲) که با او سه پسر به نام های عیر، اونان و شیل دارد. یهودا تامار کنعانی را به همسری عیر، اولین فرزندش، در می آورد تا از بقای شجره ای مناسب اطمینان حاصل کند. هنگامی که عیر و اونان به دلیل شرارتشان توسط خدا کشته می شوند، یهودا ازدواج آخرین پسرش، شِیله، با تامار را به او وعده می دهد.

بعد از مدتی، زمانی که به نظر می رسد یهودا وعده خود را فراموش کرده است، همانطور که پس از مرگ همسرش برای تسکین خود به تمنه می رود، تامار تصمیم می گیرد نقش فاحشه ای را بازی کند تا او را مجبور کند تا به وعده اش عمل کند. چون یهودا پول نقدی برای پرداخت به فاحشه که او را نمی شناسد ندارد، قول می دهد که بعداً بزی از گله اش را برای او بفرستد.

در همین حال، تامار از او میخواهد که در این بین، به عنوان ضمانتی مشهود برای پرداخت بدهیش، مُهر و بند آن و عصایش را به او بدهد. تامار از نزدیکی با او آبستن می شود. وقتی بعداً متهم به فاحشه گری می شود، مهر و بند آن و عصای او را به اتهام زننده اش یهودا نشان می دهد. یهودا می فهمد و عذرخواهی می کند.

نتیجه این ماجرای شنیع تولد فارص به معنای «شکستن از میان» است، که مانند یعقوب به عنوان فرزند دوم به دنیا آمد ولی مقام نخست زادگی را بدست آورد و در تاریخ نجات به عنوان جد داود نام گرفت (روت ۴: ۱۸ تا ۲۲). که در نهایت عیسی مسیح از نسل او متولد می شود (متی ۱: ۳). در مورد تامار، او اولین زن از چهار زنی است و پس از او می آیند، راحاب (متی ۱: ۵)، روت (متی ۱: ۵، ۶)، و همسر اوریا (متی ۱: ۶) که از نظر تبار شناسی پیش از مریم، یعنی مادر عیسی بود (متی ۱: ۱۶).

از این داستان میتوانیم درس بگیریم که: همانگونه که خدا تامار را از طریق فیض خود نجات داد و شر را به نیکی تبدیل کرد، او قوم خود را نیز از طریق صلیب عیسی نجات خواهد داد. و در مورد یوسف، خدا از مشکلات او برای نجات یعقوب و پسرانش استفاده خواهد کرد.