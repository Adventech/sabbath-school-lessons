---
title:  اندیشه هایی فراتر
date:  10/06/2022
---

اِلن جی وایت، فصل «یوسف در مصر»، صفحات ۲۱۳ تا ۲۲۳، از کتاب مشایخ و انبیا.

«یوسف و دانیال در مراحل ابتدائی زندگی خود، درست زمانی که در حال عبور از نوجوانی به بزرگسالی بودند، از خانه و کاشانه خود دور  شدند و به عنوان اسیر به سرزمینهای بت پرست منتقل گردیدند. به خصوص یوسف در معرض وسوسه هایی بود که تغییرات بزرگی از بخت و اقبال را برای او به همراه داشت. یوسف، در خانه پدر، کودکی عزیز دردانه و محبوب؛ در خانۀ فوطیفار غلام، و سپس امینو معاشر ؛ مردی اهل کار و پیشه، سواد آموخته ، دور اندیش، مردمی؛ در سیاه چال فرعون، یک زندانی دولتی، بی گناه و قربانی بی عدالتی، و ناامید از اثبات بی گناهیش یا امید به آزادی؛ فراخوانده می شود تا در یک بحران بزرگ، ملتی را رهبری کند - چه چیزی او را قادر ساخت که درستی و تمامیت خود را حفظ کند؟  .  .  .

«یوسف در کودکی عشق و ترس از خدا را آموخته بود. غالباً در چادر پدرش، زیر ستارگان آسمان سوریه، داستان رؤیای شبانه یعقوب در بیتئیل، نردبانی که از آسمان به زمین وصل بود، نزول و صعود فرشتگان، و از او، کسی که از عرش بالا خود را بر یعقوب آشکار کرده بود، برای او گفته شده بود. به او داستان درگیری یعقوب در کنار رود یبوق گفته شده بود، زمانی که یعقوب با انکار از گناهان، پیروز و فاتح ایستاد و لقب مبارز با خدا را دریافت کرد.

«زندگی پاک و ساده یوسف، پسری چوپان که از گلههای پدرش نگهداری میکرد، باعث رشد قدرت و توانایی جسمی و فکری او شده بود. او بوسیله ارتباط با خدا از طریق طبیعت و مطالعه حقایق بزرگی که به عنوان امانتی مقدس از پدر به پسر منتقل شده بود، قدرت ذهن و استحکام و پایداری در حفظ اصول را کسب کرده بود.

«یوسف در میان بحران زندگی خود، هنگامی که آن سفر وحشتناک را از خانه کودکی خود در کنعان به اسارتی که در مصر در انتظارش بود، انجام می داد، برای آخرین بار بر فراز تپههایی که خیمههای خویشاوندانش در آن نهفته بودند، نگاه کرد، او خدای پدرش را به یاد آورد. او درسهای دوران کودکیاش را به یاد آورد و روحش از عزم برای اثبات حقیقت خویش به وجد آمد - تا همیشه مانند مطیع و تابع پادشاه آسمان عمل کند.» - (الن جی. وایت، آموزش، ص ۵۱، ۵۲).

**سوالاتی برای بحث:**

`۱. یوسف را با دانیال و عیسی مقایسه کنید. وجه اشتراک آنان چیست؟ چگونه یوسف و دانیال، به شیوه خود، جنبه هایی از عیسی و اینکه عیسی چگونه خواهد بود را آشکار می کنند؟`

`۲. در کلاس، در مورد سوال پایان مطالعه روز پنجشنبه صحبت کنید.  چگونه یاد میگیریم که به خدا اعتماد کنیم، وقتی همه چیز برای ما به خوبی پیش نمیرود همانطور که آنها در نهایت برای یوسف به خوبی پیش رفتند؟`