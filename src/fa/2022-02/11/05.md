---
title:  یوسف، برده ای در مصر
date:  08/06/2022
---

اکنون جریان داستانهای یوسف را پی می گیریم که با واقعه زندگی تامار «منقطع» شده بود.یوسف اکنون به عنوان برده ای برای «امیر قراولان»، که مسئول زندان مقامات سلطنتی است، کار می کند (پیدایش ۴۰: ۳، ۴؛ پیدایش ۴۱: ۱۰ تا ۱۲).

`پیدایش باب ۳۹ را بخوانید. با توجه به مثال یوسف که به عنوان مدیر زیر نظر فوطیفار کار می کرد، چه عواملی منجر به کسب چنین موفقیتی برای او شد؟`

تقریباً بلافاصله، یوسف به عنوان مردی موفق شناخته می شود (پیدایش ۳۹: ۲، ۳). او آنقدر خوب بود و اربابش آنقدر به او اعتماد داشت که «هرچه داشت به دست او سپرد» و حتی او را «بر امور خانهاش گماشت» (پیدایش ۳۹: ۴).

اما موفقیت یوسف، او را فاسد نمی کند. هنگامی که همسر فوطیفار متوجه او میشود و میخواهد با او همبستر شود، یوسف صراحتاً از چنین عملی تبری می جوید و ترجیح میدهد شغل و امنیت خود را از دست بدهد تا اینکه « مرتکب این شرارت بزرگ شود و به خدا گناه ورزد» (پیدایش ۳۹: ۹). آن زن که از امتناع یوسف تحقیر شده بود، به دروغ به خدمتکاران و شوهرش گزارش می دهد که یوسف قصد تجاوز به او را داشته است. در نتیجه یوسف به زندان انداخته می شود.

یوسف در اینجا چیزی را تجربه میکند که همه ما تجربه کردهایم: احساس رها شدن از سوی خدا، حتی در این زمان دشوار، «خداوند با یوسف بود» (پیدایش ۳۹: ۲۱).

سرانجام، خداوند وارد عمل می شود، و بر رابطه یوسف با افسر زندان تأثیر می گذارد. خداوند در اینجا نیز مانند خانه ارباب یوسف، او را برکت می دهد. او آشکارا مردی با عطایای خداوندی و لایق است و اکنون، با وجود شرایط بدتر (بالاخره، قبلاً، او هنوز یک برده بود!)، او به دنبال بهترین استفاده از موقعیت خود است. با اینحال، عطایای او هر چه باشند، آیات به وضوح نشان می دهد که در نهایت فقط خدا بود که موفقیت را برای او به ارمغان آورد. «و رئیس زندان با آنچه به دست یوسف سپرده بود، کاری نداشت، زیرا خداوند با یوسف بود، و او را در هر چه میکرد، کامیاب می ساخت» (پیدایش ۳۹: ۲۳). چقدر مهم است که همه کسانی که با استعداد هستند، همه کسانی که «موفق» هستند، به یاد داشته باشند که هر آنچه که دارند از کجا می آید!

`پیدایش ۳۹: ۷ تا ۱۲ را بخوانید. یوسف چگونه در برابر خواسته های اهریمنیِ همسر فوطیفار مقاومت کرد؟ چرا یوسف بطور خاصی گفت که چنین عملی، گناهبر ضد خداست؟ او از شناخت ماهیت گناه چه حکمتی از خود نشان می دهد؟`