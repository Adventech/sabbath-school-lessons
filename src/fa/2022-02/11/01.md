---
title:  یوسف، رویابینِ بزرگ
date:  04/06/2022
---

### مطالعه این هفته
پیدایش ۳۷؛ متی ۲۰: ۲۶، ۲۷؛ اعمال ۷: ۹؛ پیدایش ۳۸؛ پیدایش ۳۹؛ پیدایش ۴۰: ۱ تا ۴۱: ۳۶.

> <p>آیه حفظی</p>
> « “و به یکدیگر گفتند: «اینک آن صاحبِ خوابها میآید!» (پیدایش ۳۷: ۱۹).

داستان یوسف (پیدایش ۳۷ - ۵۰) آخرین بخش از کتاب پیدایش را پوشش می دهد، از اولین رویاهای او در کنعان (پیدایش ۳۷: ۱ تا ۱۱) تا مرگ او در مصر (پیدایش ۵۰: ۲۶). در واقع، داستان زندگی یوسف در کتاب پیدایش بخش بیشتری را نسبت به داستان زندگی بقیه مشایخ اشغال کرده است. اگرچه یوسف تنها یکی از پسران یعقوب است، اما در پیدایش به عنوان سالار بزرگ قوم، مانند ابراهیم، اسحاق و یعقوب معرفی شده است.

همانطور که خواهیم دید، زندگی یوسف همچنین نشان دهنده دو حقیقت مهم الهیاتی است: نخست، خداوند به وعده های خود عمل می کند؛ دوم، خدا می تواند شرارت را به خیر  تبدیل کند.

در مطالعه این هفته، ما بر روی بخش اولیه زندگی یوسف تمرکز خواهیم کرد. او پسر مورد علاقه یعقوب است که به طعنه بهba’al hakalomot، «رؤیاپرداز» ملقب شده است (پیدایش ۳۷: ۱۹)، که به معنای واقعی کلمه «استاد رویاها» است، به این معنا که او متخصص رویاها است. این عنوان برای او بسیار مناسب است، زیرا او نه تنها رؤیاهای نبوی را دریافت، درک، و تعبیر می کند، بلکه همچنین در زندگی خود آنها را به انجام می رساند.

در این فصلها، باز هم خواهیم دید که مشیت خداوند حتی با وجود شرارت و تباهی قلب انسان، تایید شده و قطعی است.