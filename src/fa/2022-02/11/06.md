---
title:  رویاهای فرعون
date:  09/06/2022
---

`پیدایش ۴۰: ۱ تا ۴۱: ۳۶ را بخوانید. خواب های فرعون با خواب افسران او چه ارتباطی دارند؟ اهمیت این تشابه چیست؟`

ماهیت مشیتی و نبوی وقایع همچنان ادامه دارد. با گذشت زمان، یوسف مسئولیت زندانیان را بر عهده میگیرد، دو نفر از آنها افسران سابق فرعون، پیشخدمت و نانوا بودند (پیدایش ۴۱: ۹ تا ۱۱). هر دوی آنها از رویاهایی که نمی توانند آن ها را درک کنند، نگران هستند، زیرا «کسی نیست آنها را تعبیر کند» (پیدایش ۴۰: ۸). سپس یوسف خوابهای آنها را تعبیر می کند.

به موازات رویاهای دو تن از کارکنان دربار، فرعون نیز دو خواب می بیند که هیچ کس نمی تواند آنها را تعبیر کند (پیدایش ۴۱: ۱ تا ۸). ساقی در آن لحظه به مشیت خدا،  یوسف را به یاد می آورد و او را به فرعون توصیه می کند (پیدایش ۴۱: ۹ تا ۱۳).

همسو با دیگر رویاها، فرعون نیز مانند کارکنان دربار مضطرب است، و مانند آنها رویاهای خود را آشکار و بیان می کند (پیدایش ۴۱: ۱۴ تا ۲۴) و یوسف آنها را تعبیر می کند. مانند رؤیاهای کارکنان دربار، رویاهای فرعون هم نمادهای مشابهی را نشان می دهند: دو گله گاو (فربه و لاغر) درست همانطور که دو دسته از خوشه های غلات (قطور و نازک) نشان دهنده دو سال هستند، یکی خوب و دیگری بد. هفت گاو، متشابه با هفت دسته از خوشه ها هستند و همان پیام را تکرار می کنند، که دلیلی بر منشأ الهی آنهاست، درست مانند رویاهای یوسف (پیدایش ۴۱: ۳۲؛ مقایسه با پیدایش ۳۷: ۹).

گرچه یوسف کسی است که خواب را برای فرعون تعبیر کرد، اما، همچنین یوسف اطمینان حاصل می کند که فرعون بداند که این خدا، الوهیم، بوده که کارهایی را که خود انجام می دهد را به پادشاه نشان داده است (پیدایش ۴۱: ۲۵، ۲۸). همچنین به نظر می رسد که فرعون این پیام را دریافت کرده است، زیرا هنگامی که تصمیم می گیرد شخصی را به سرپرستی سرزمین مصر منصوب کند، استدلال او چنین بود:

«چون خدا تعبير خوابها را به تو آشكار كرده است، پس داناترين و حكيمترين شخص تو هستی. هم اكنون تو را بر اين امر مهم میگمارم. تو شخص دوم سرزمين مصر خواهی شد و فرمانت در سراسر كشور اجرا خواهد گرديد» (پیدایش ۴۱: ۳۹، ۴۰).

چه جالب: به لطف خدا، مقام یوسف از حاکمی خانه فوطیفار به حاکمیت بر زندان و سپس به حاکمیت بر تمام سرزمین مصر ارتقا پیدا می کند. چه داستان قدرتمندی در مورد اینکه چگونه، حتی در زمانیکه شرایط وحشتناک به نظر می رسد، مشیت های الهی آشکار می شوند.

`چگونه میتوانیم یاد بگیریم که به خدا و وعده های او اعتماد کنیم، در حالی که به ظاهراز سوی خدا مقدر نشده اند، و در واقع، خدا ساکت به نظر میرسد؟`