---
title:  حمله به یوسف
date:  06/06/2022
---

قایع پیش رو هر چند که وحشتناک باشند، لیکن درک آنها مشکل نیست. نزدیکی و حتی قرابت خانوادگی با کسی که از او متنفر هستید، به ناچار دیر یا زود دردسر ایجاد می کند و چنین شد.

`پیدایش ۳۷: ۱۲ تا ۳۶ را بخوانید.این مسئله که قلب های گناهکار و متحول نشده چقدر خطرناک و اهریمنی هستند و می توانند هر یک از ما را به چه کاری سوق دهند، به ما چه می آموزد؟`

برادران یوسف از او متنفر بودند زیرا از لطفی که خدا نسبت به یوسف داشت حسادت می ورزیدند (اعمال رسولان ۷: ۹)، لطفی که در مراحل بعدی رویدادها در هر مرحله تأیید میشود. وقتی یوسف راه خود را گم می کند، مردی او را می یابد و راهنمایی می کند (پیدایش ۳۷: ۱۵). وقتی برادران یوسف برای کشتن او نقشه میکشند، رئوبین مداخله میکند و پیشنهاد میکند که به جای آن او را در گودالی بیندازند (پیدایش ۳۷: ۲۰ تا ۲۲).

در اینجا، تصور نوع نفرت ابراز شده، به خصوص برای یکی از اعضای خانواده خود، دشوار است. چگونه این مردان جوان می توانستند کاری به این بی رحمی و ظالمانه را انجام دهند؟ آیا آنها حتی برای چند لحظه فکر نمی کردند که این موضوع چه تأثیری بر پدرشان خواهد گذاشت؟ هر انزجاری هم که نسبت به پدرشان به خاطر علاقه او به یوسف داشتند، انجام چنین کاری نسبت به یکی از فرزندانش، واقعاً نفرتانگیز بود. چه تجلی قدرتمندی از اینکه انسان ها چقدر می توانند شرور و بی رحم باشند.

«اما بعضی از ایشان [برادران] ناراحت بودند. آنان به خاطر شرکت در انتقام جویی از یوسف، احساس رضایت نمی کردند. بزودی گروهی مسافر از دور دیده شد که به ایشان نزدیک می شدند. قافله ای از طایفه اسماعیل به همراه کالاهایشان از آنسوی اردن به طرف مصر در حرکت بودند. و اینک یهودا به برادران خود گفت که به جای رها کردن یوسف در چاه، بهتر است که او را به این بازرگانان بی دین بفروشند. به این ترتیب، یوسف از سر راه ایشان برداشته می شد و آنان از خون او مُبری می شدند. یهودا به ایشان گفت: « دست ما بر وی نباشد، زیرا که او برادر و گوشت ماست. آنگاه، برادرانش با این پیشنهاد موافقت کرده و یوسف را از چاه بیرون آوردند ».

پس از پرتاب کردن او به گودال با این نیت که بعداً او را بکشند، کاروانی از آنجا عبور می کند و یهودا به برادرانش پیشنهاد می کند که یوسف را به آنها بفروشند (پیدایش ۳۷: ۲۶، ۲۷). پس از اینکه یوسف به مدیانی ها فروخته شد (پیدایش ۳۷: ۲۷)، مدیانیان او را به شخصی در مصر می فروشند (پیدایش ۳۷: ۳۶)، بنابراین آینده پرشکوه وی را رقم می زنند.

`چرا اینقدر مهم است که به دنبال قدرت خداوند برای تغییر خصلت های بد شخصیت خود باشید، قبل از اینکه آنها بتوانند خود را در مقطعی از زندگی شما به صورت اعمالی نشان دهند که هرگز تصور نمی کنید که آنها را از خودتان بروز دهید؟`