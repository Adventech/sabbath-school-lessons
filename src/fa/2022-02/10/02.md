---
title:  کُشتی گرفتن با خدا
date:  29/05/2022
---

یعقوب که لابان را ترک کرده، به زودی تجربه دیگری با خدا پیدا می کند. همچنین می فهمد که برادرش، عیسو، با «چهارصد نفر» (پیدایش ۳۲: ۶) به استقبال او می آید. یعقوب با شور و حرارت نزد خداوند دعا می کند، هرچند او این را تصدیق می کند که، «من ارزش این همه محبت و وفا را که به بندۀ خود نشان دادهای، ندارم» (پیدایش ۳۲: ۱۰). واقعاً یعقوب بخوبی میفهمید فیض چیست.

و خداوند چگونه پاسخ داد؟

`پیدایش ۳۲: ۲۲ تا ۳۱ و هوشع ۱۲: ۳، ۴ را بخوانید. اهمیت و برجستگی روحانی این داستان شگفت انگیز چیست؟`

یعقوب از اتفاقی که در حال رخ دادن است هراسان و مضطرب است و پس از انجام هر کاری که میتواند برای محافظت از خانوادهاش انجام دهد، هنگام شب اردو می زند. سپس، او به طور ناگهانی مورد حمله «مردی» قرار می گیرد (پیدایش ۳۲: ۲۴). این اصطلاحی است که می تواند معانی خاصی داشته باشد، تجلی حضور الهی (اشعیا ۵۳: ۳ را ببینید). دانیال از آن برای اشاره به کاهن آسمانی یعنی میکائیل استفاده کرد (دانیال ۱۰: ۵)؛ همچنین این کلمه ای بود که یوشع برای نشان دادن «سردار لشکریان خداوند»، که خود خداوند یهوه بود، استفاده کرد (یوشع ۵: ۱۳ تا ۱۵).

در واقع، در میانۀ نبرد، باید برای یعقوب آشکار شده باشد که او با خود خدا درگیر است، زیرا گفتههای او، «تا مرا برکت ندهی نمی گذارم بروی!» (پیدایش ۳۲: ۲۶)این موضوع را آشکار می کند. با این حال، به شور و حرارت با  خدا دست به گریبان است و از رها کردن او دست بر نمی دارد، همچنین آشکار می سازد که شوق بخشیده شدن دارد و می خواهد با خداوندش روراست باشد.

«گناهی که یعقوب برای بدست آوردن نخست زادگی از طریق نیرنگ مرتکب شده بود، اینک به روشنی در مقابل وی قرار داشت. او وعده های خداوند را باور نکرده بود، بلکه سعی کرده بود با تلاشهای خویش  چیزی را موجب شود که خداوند قصد داشت تا در زمان مناسب و به روش خودش آن را تحقق بخشد و خداوند برای اینکه به یعقوب نشان دهد که گناه او را بخشیده است، نام او را تغییر داد» (الن جی وایت، مشایخ و انبیا، صفحه ۱۹۷ و ۱۹۸).

و دلیل اینکه او بخشیده شده بود، تغییر نام او از نامی که یادآور گناهش بود به نامی بود که یادآور پیروزی او بود. فرشته گفت: «از این پس نام تو نه یعقوب بلکه اسرائیل خواهد بود، زیرا با خدا و انسان مجاهده کردی و چیره شدی» (پیدایش ۳۲: ۲۸).

`تجربه خود شما در مورد کُشتی با خدا چه بوده است؟ انجام این کار به چه معناست و چرا گاهی برای ما داشتن چنین تجربه ای مهم است؟`