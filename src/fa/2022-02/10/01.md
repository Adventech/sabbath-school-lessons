---
title:  یعقوب - اسرائیل
date:  28/05/2022
---

### مطالعه این هفته
پیدایش ۳۲: ۲۲ تا ۳۱؛ هوشع ۱۲: ۳، ۴؛ ارمیا ۳۰: ۵ تا ۷؛ پیدایش ۳۳؛ پیدایش ۳۴: ۳۰ تا ۳۵: ۲۹.

> <p>آیه حفظی</p>
>  «آنگاه آن مرد گفت: «از این پس نام تو نه یعقوب بلکه اسرائیل خواهد بود، زیرا با خدا و انسان مجاهده کردی و چیره شدی» (پیدایش ۳۲: ۲۸).

حماسه خانوادگی یعقوب، چه خوب و چه بد، ادامه دارد. با این حال، از طریق همه این حوادث، دست خدا و وفاداری او به وعده های عهد آشکار می شود.

این هفته بخش بیشتری از زندگی یعقوب مورد بررسی قرار می گیرد، اکنون که او لابان را ترک کرده و به خانه برگشته، مجبور است با عیسو، قربانی خیانت خود، روبرو شود. برادری که به سختی به او ظلم شده است، حال با او چه می کند؟

لطف ظهور خداوند مجددا شامل حال یعقوبشد که در ترس از آنچه که در انتظارش بود بسر می برد، و واقعه ای رخ داد که پیش درآمدی بود برای آنچه که بعداً به عنوان «زمان تنگی یعقوب» شناخته شد(رجوع کنید به ارمیا ۳۰: ۵ تا ۷). و در آن شب، یعقوب فریبکار،  «اسرائیل» نامیده شد، نامی جدید برای آغازی جدید، آغازی که در نهایت منجر به ایجاد قومی به نام او خواهد شد.

به عبارت دیگر، علیرغم همه اتفاقاتی که می افتد، داستان بزرگان خاندان و خانواده آنها در کتاب مقدس بیان می شود تا به ما نشان دهد که خدا در محقق ساختن وعده های خود وفادار است، و اینکه او این کار را انجام خواهد داد علیرغم آنچه که گاهی به نظر می رسد خبری نیست اما قوم او تمام تلاش خود را برای جلوگیری از  تحقق آن انجام می دهند.