---
title:  رواج بت پرستی
date:  01/06/2022
---

`پیدایش ۳۴: ۳۰ تا ۳۵: ۱۵ را بخوانید. از آنچه که در اینجا اتفاق افتاد، در مورد عبادت واقعی چه درسهایی می توانیم بگیریم؟`

بلافاصله پس از نگرانی یعقوب از اینکه صلح او با کنعانی ها به خطر انداخته شده است (پیدایش ۳۴: ۳۰)، و پس از آنکه دو پسرش ملامت شدند (پیدایش ۳۴: ۳۰)، خدا از یعقوب می خواهد  تا شکیم را ترک کند و به منظور تجدید پیمان با او به بیت ئیل بازگردد. در واقع، خداوند به او می گوید که، هنگامی که او به آنجا رسید، باید یک قربانگاه بسازد.

در همین حال، اولین چیزی که پس از فرمان خدا به یعقوب ثبت شده است، اینست که یعقوب به مردم خود می گوید که بت های کنعانی را که در غارت شهر شکیم بدست آورده بودند و همچنین خدایان خاندان پدر راحیل که توسط راحیل به سرقت رفته بود را از خود دور کنند (پیدایش ۳۱؛ ۱۹، ۳۲). همه اینها همچنین به منظور عهد با خدا بسیار مهم هستند.

احتمالا، این بت ها به رغم تعهد یعقوب به خدا حفظ شده بودند تا عبادت شوند. برای یعقوب کافی نبود که شکیم را ترک کند تا از نفوذ کنعانیان در امان بماند. یعقوب باید از شرِ  بت های درون اردوگاهی که در قلب مردمش رسوخ کرده بودند خلاص می شد.

روند توبه و مغفرت چیزی بیش از یک حرکت فیزیکی از یک مکان به مکان دیگر، یا یک حرکت از یک کلیسا به کلیسای دیگر است. مهمتر از همه، این است که ما فیض خدا طلبیده تا بت پرستی را از قلبهایمان بزدائیم، صرف نظر از اینکه کجا زندگی می کنیم، زیرا می توانیم از هر چیزی بت بسازیم.

از آنجا که یعقوب از خدا اطاعت می کند و عملکرد او بر اساس فرمان خداوند است، خدا در نهایت مداخله می کند و «ترس از جانب خدا بر شهرهای اطرافشان مستولی شد، چندان که پسران یعقوب را تعقیب نکردند» « (پیدایش ۳۵: ۵). پس، یعقوب آماده است تا با «همه افرادی که با او بودند» (پیدایش ۳۵: ۶) خدا را عبادت کند، این نشان می دهد که وحدت خانواده احیا شده است. یعقوب این مکان را به نام ایل بیت ئیل نامید که یادآور رویای او از نردبان است، نشانه ای از اینکه ارتباط بین آسمان و زمین، که برای مدتی شکسته و قطع شده بود، اکنون دوباره برقرار شده است.

این بار تاکید بیشتر بر خدای بیت ئیل است تا خود مکان.  این ذکر شخصی دوباره طنین انداز می شود، هنگامی که خدا به یعقوب نامش «اسرائیل» (پیدایش ۳۵: ۱۰) را یادآوری می کند، همراه با وعده مضاعفی که این برکت بر آن دلالت دارد. اولا، برکت یعقوب به معنای باروری، انتقال بذر مسیحایی و نسل بسیاری از ملل است (پیدایش ۳۵: ۱۱)؛ و ثانیاً، به سرزمین موعود اشاره می کند (پیدایش ۳۵: ۱۲).

`چه شیوه های زیرکانه ای وجود دارند که از طریق آنها بت پرستی می تواند راه خود را به قلب ما پیدا کند، و چه کاری می توانیم در مورد آن انجام دهد؟`