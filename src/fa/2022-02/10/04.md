---
title:  تجاوز به دینه
date:  31/05/2022
---

اکنون که یعقوب با برادرش آشتی کرده است، او می خواهد در سرزمین کنعان در صلح و دوستی سکونت کند. کلمه شالِم، «سلامتی و امنیت» (پیدایش ۳۳: ۱۸)، از کلمه shalom، «صلح و آرامش»، برای اولین بار، ماهیت سفر او را مشخص می کند.

پس از خرید یک قطعه زمین از ساکنان (پیدایش ۳۳: ۱۹)، او مذبحی را در آنجا بر پا می کند، تا ایمان و ادراکش از اینکه چگونه حقیقتا به پروردگار وابسته است را نشان دهد. هر قربانی که تقدیم می شد، یک عمل عبادی بود.

با این حال، یعقوب -اسرائیل برای اولین بار در زندگیش، در معرض مشکلات مستقر شدن در این سرزمین است. یعقوب مانند اسحاق در جرار (پیدایش ۲۶: ۱ تا ۳۳)، تلاش می کند تا با ابیملک بر سر محل اقامت با کنعانی ها به توافق به برسد.

`پیدایش باب ۳۴ را بخوانید. چه اتفاقی افتاد که برنامه های او را برای یک زندگی صلح آمیز برهم زد؟`

داستان این حادثه ناپاک و رقت بار نشان دهنده وجود ابهام و تناقض در شخصیت های داستان و اعمال آنهاست. شکیم هوسران که به دینه تجاوز می کند، همچنین به عنوان عاشق مخلص و دوستدار معرفی شده است و می خواهد سعی کند تا عمل قبیح خود را جبران کند. او حتی حاضر است که مشقات و سختی شرط مراسم ختنه را متحمل شود.

در همین حال، شمعون و لاوی، که خود را به عنوان مدافعان خدا و فرمان های او نشان می دهند، و کسانی که مخالف ازدواج با دختران کنعانی ها هستند (لاویان ۱۹: ۲۹)، به دروغ و نیرنگ (پیدایش ۳۴: ۱۳) متوسل می شوند و آماده کشتن و غارت مردم هستند (پیدایش ۳۴ک ۲۵ تا ۲۷). اقدامات آنها نه تنها شرم آور و ناپسند بود (چرا فقط آن کسی که خلاف کرده بود مجازات نمی شد؟)، بلکه قابلیت ایجاد مشکلات خیلی بیشتری را داشت.

در مورد یعقوب، او فقط نگران صلح و آشتی است. هنگامی که تجاوز به دخترش به او گزارش داده می شود،او چیزی نمی گوید (پیدایش ۳۴: ۵). اما، پس از آنکه او در مورد آنچه پسرانش انجام داده اند، می شنود، به طور صریح آنها را به خاطر عواقب و پیامد اعمالشان سرزنش می کند: «شما بر سر من بلا آوردید زیرا مرا در مشام ساکنان این سرزمین، یعنی کنعانیان و فِرِزّیان، بوی گند ساختید. شمارِ من اندک است و اگر آنان بر ضد من گرد آیند و بر من حمله آورند، من و اهل خانهام نابود خواهیم شد» (پیدایش ۳۴: ۳۰).

`ما به دفعات فریب و نیرنگ، و همچنین کردار مهربانانه و فیض را در این روایت ها می بینیم. این قضیه در مورد طبیعت بشر چه چیزی به ما می گوید؟`