---
title:  اندیشه هایی فراتر
date:  03/06/2022
---

معراج مسیح به آسمان نشان از آن داشت که پیروانش برکت موعود را دریافت می کنند و به این خاطر آنها باید منتظر می بودند، پیش از اینکه خدمتشان را آغاز کنند. زمانی که مسیح از دروازه های آسمانی گذشت، او در میان ستایش فرشتگان بر تخت سلطنت نشست. به محض اینکه این مراسم پایان یافت، روح القدس با شکوه تمام بر سر شاگردان نازل شد و مسیح به راستی جلال یافت، متناسب به جلالی که از ازل داشت. اعطای روح القدس در پنطیکاست (عید پنجاهه) ابلاغیه آسمان بود مبنی بر اینکه انتصاب نجات دهنده کامل شد. مطابق با وعده اش او روح القدس را از آسمان برای پیروانش فرستاده بود مانند نشانی که بعنوان کاهن و پادشاه همه اختیارات در آسمان و بر روی زمین را دریافت نمود و یگانه برگزیده و مسیح شده برای قومش شد».

آنها می توانستند با اطمینان از نام عیسی صحبت کنند؛ آیا او دوست و برادر ارشدشان نبود؟ بلکه به رابطه ای نزدیک تری با مسیح آورده شدند و با او در مکان های آسمانی نشستند. آنها با چه زبان سوزانی به ایده هایشان جامه پوشانیدند وقتی به او شهادت می دادند!» (الن جی وایت، اعمال رسولان، صفحه ۳۸ و ۴۶.

**سوالاتی برای بحث:**

`۱. چرا ضعف یعقوب فرصتی مناسب برای تجلی فیض و رحمت خداست؟ چگونه تجربه یعقوب با اظهارات پولس مرتبط است، «زیرا وقتی ناتوانم، آنگاه توانایم» (دوم قرنتیان ۱۲: ۱۰).`

`۲. بنظر شما چرا کتاب مقدس بسیاری از جزئیات پست و ناپاک در مورد زندگی بسیاری از شخصیت هایش را آشکار می کند؟ چه هدفی را می تواند از انجام این کار داشته باشد؟ چه پیامی را می توانیم از آن دریافت کنیم؟`

`۳. بر روی مسئله بت پرستی بیشتر تمرکز کنید. بتهای فرهنگ و  تمدن ما چه هستند؟ چگونه می توانیم مطمئن شویم که کسی یا چیزی غیر از خداوند را نمی پرستیم؟`