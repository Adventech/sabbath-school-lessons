---
title:  یعقوب در مصر ساکن می شود
date:  20/06/2022
---

بسیار جالب است که چگونه، علیرغم تمام آنچه به یعقوب درباره زنده بودن یوسف در مصر گفته شده بود، خداوند همچنان «رؤیاهای شب» را به او می دهد (پیدایش ۴۶: ۲) و در آنها از او می خواهد که کنعان را ترک کند. یعقوب سرزمین موعود را به مقصد مصر ترک میکند، که بعداً به مکانی تبدیل میشود که قوم خدا تمایل ندارند که آنرا ترک کنند (تثنیه ۱۷: ۱۶).

`پیدایش باب ۴۷ را بخوانید. چه حقایق و اصول روحانی را می توان در این روایت یافت؟`

«یوسف پنج تن از برادرانش را برداشته و به فرعون معرفی کرد و از او زمینی را برای محل سکونت ایشان دریافت کرد. فرعون قصد داشت تا به نشانه قدردانی، برادران او را در مناصب حکومتی به کار گیرد، امّا یوسف، پرستندۀ واقعی خداوند، کوشید تا برادرانش را از وسوسه هایی که ممکن بود در دربار سلطنتی مواجه شوند، دور نگه دارد. بنابراین به ایشان پیشنهاد کرد، هنگامی که از سوی پادشاه مورد سؤال قرار می گیرند، شغل اصلی خودشان را به صراحت اعلام نمایند. پسران یعقوب از این توصیه یوسف پیروی کرده و اظهار نمودند که برای زیارت به این سزمین آمده اند و نه برای اقامت دائمی، تا این حقّ را داشته باشند که هر وقت دلشان خواست به سرزمینشان باز گردند. و فرعون زمین جوشن را که بهترین ناحیه مصر بود، به ایشان داد تا در آن ساکن شوند» (الن جی وایت، مشایخ و انبیا، صفحه ۲۳۳).

همچنین حکیمانه بود که  فرعون این مهاجران را ترغیب نمیکند تا به گدایی روی آورند، و محروم از سخاوت و بخشندگی میزبان خود زندگی کنند. او درباره «حرفه» آنها پرس و جو می کند (پیدایش ۴۷: ۳) تا شاید بهتر با محیط جدید زندگی خود سازگار شوند. او همچنین مشتاق است که از تخصص آنها استفاده کند، و حتی پیشنهاد می کند که به عنوان «سرپرست گله داران » به او خدمت کنند (پیدایش ۴۷: ۶).

پس، اگرچه یعقوب، بیگانه، فرودست و غریب است، اما در برابر رهبر سرزمین مصر می ایستد، و همانطور که متن کتاب مقدس می گوید: «یعقوب فرعون را برکت می دهد» (پیدایش ۴۷: ۷). او، غریبه ای فرومایه است، که فرعون، فرمانروای مصر قدرتمند، را برکت می دهد؟ چرا اینگونه باید باشد؟

فعل amad lifney، «…..در برابر فرعون برپا داشت» (پیدایش ٤٧:٧)، معمولاً در زمینه کهانت استفاده می شد (لاویان ۱۴: ۱۱). با توجه به اینکه در مصر باستان، فرعون عالی ترین مقام کهانت را در اختیار داشت، این بدان معناست که از نظر روحانی، مقام یعقوب بالاتر کهانت اعظمی مصر، و حتی بالاتر از خود فرعون است.

`هر مقام و جایگاهی که در زندگی داشته باشیم، اینکه ما «ملتی برگزیده و مملکتی از کاهنان و امّتی مقدّس و قومی که ملک خاص خداست» هستیم، (اول پطرس ۲: ۹)، این آیه در نحوه رفتار ما با دیگران چه مفهومی برای ما دارد؟ چه تعهداتی را ایمان ما بر دوش ما می گذارد؟`