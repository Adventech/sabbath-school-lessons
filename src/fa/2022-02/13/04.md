---
title:  یعقوب پسران یوسف را برکت می دهد
date:  21/06/2022
---

هنگامی که زمان مرگ یعقوب نزدیک می شود، او مراجعت قبلی خود به بیت ئیل را به یاد می آورد (پیدایش ۳۵: ۱ تا ۱۵)، زمانی که تجدید میثاق «مالکیت ابدی» (پیدایش ۴۸: ۴)، که به ابراهیم داده شده بود، (پیدایش ۱۷: ۸) را از طرف خداوند دریافت می کند. بنابراین، امید رسیدن به سرزمین موعود، اندیشه ای آرامش بخش برای اوست که امید او را در حالی که احساس می کند مرگش نزدیک است، تقویت می کند. پس یعقوب به دو پسر یوسف که در مصر به دنیا آمدند رو می کند و آنها را برکت میدهد، اما این کار را در چارچوب وعدههای آینده در مورد نسل خود انجام میدهد.

`پیدایش ۴۸ را بخوانید. چرا یعقوب در اینجا دو پسر یوسف را برکت داد و نه دیگر نوههایش را؟`

دو پسر یوسف، منسی و افرایم، تنها نوههایی هستند که یعقوب آنها را برکت می دهد. بنابراین آنها در نزد یعقوب از مقام نوه او بودن به مقام پسر او بودن ارتقا می یابند (پیدایش ۴۸: ۵). اگرچه برکت یعقوب حاکی از برتری دومی (افرایم) بر اولی (منسی) است، اما برکت یعقوب در اصل مربوط به یوسف است (پیدایش ۴۸: ۱۵).

آنچه در اینجا می بینیم شهادت شخصی درباره وفاداری خدا به آنها در گذشته و وعده او برای آنها در آینده است. یعقوب به خدای ابراهیم و اسحاق (پیدایش ۴۸: ۱۵) اشاره می کند که برای آنها غذا فراهم کرده و از آنان حمایت و محافظت کرده بود. این همان خدایی است که «من را از هر بدی رهاننده است» (پیدایش ۴۸: ۱۶). یعقوب همچنین «خدای بیتئیل» را در ذهن دارد (پیدایش ۳۱: ۱۳)، که با او کُشتی گرفت (پیدایش ۳۲: ۲۹) و نام او را از یعقوب به «اسرائیل» تغییر داد (پیدایش ۳۲: ۲۶ تا ۲۹).

یعقوب با اشاره به تمام این تجربیات که در آن خداوند شر را به خیر تبدیل کرده است، ابراز امیدواری می کند که نه تنها خداوند از زندگی نوه هایش مراقبت خواهد کرد، همانطور که برای او و یوسف انجام داد، بلکه به فکر آینده نیز هست. فرزندان او به کنعان باز خواهند گشت. این امید از اشاره او به شکیم (پیدایش ۴۸: ۲۲) پیداست، که نه تنها قطعه زمینی است که به دست آورده بودند (پیدایش ۳۳: ۱۹) بلکه مکانی است که استخوانهای یوسف در آنجا دفن خواهد شد (یوشع ۲۴: ۳۲) و جایی که زمین بین قبایل اسرائیل تقسیم خواهد شد (یوشع ۲۴: ۱).  یعقوب حتی در میان تمامی اتفاقاتی که افتاده است، وعدههای خدا را در نظر داشت که گفت از طریق این خانواده «تمام خانوادههای زمین برکت خواهند یافت» (پیدایش ۱۲: ۳).

`اعمال رسولان ۳: ۲۵، ۲۶ را بخوانید. به اساس گفته پطرس، چگونه وعده پیدایش ۱۲: ۳ محقق شد؟ ما خودمان چگونه این برکت را دریافت کرده ایم؟`