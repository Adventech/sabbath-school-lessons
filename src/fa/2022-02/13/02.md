---
title:  یعقوب به نزد یوسف می رود
date:  19/06/2022
---

`پیدایش باب ۴۶ را بخوانید. اهمیت خروج یعقوب از کنعان چیست؟`

هنگامی که یعقوب محل زندگی خود را در کنعان ترک می کند، سرشار از امید است. اطمینان از اینکه او دیگر گرسنه نخواهد بود و از این گذشته، مژده زنده بودن یوسف باید به او نیروی لازم برای ترک سرزمین موعود داده باشد.

خروج یعقوب از کنعان تکرار تجربه ابراهیم است، اگرچه در مورد ابراهیم او به سرزمین موعود می رفت. یعقوب همان وعده ای را می شنود که ابراهیم از خدا شنیده بود، یعنی اینکه خدا از او «امتی بزرگ» بوجود خواهد آورد (پیدایش ۴۶: ۳؛ مقایسه شود با پیدایش ۱۲: ۲). دعوت خدا در اینجا نیز یادآور عهد خدا با ابراهیم است. در هر دو مورد، خدا از همان کلام اطمینانبخش «نترس» استفاده میکند (پیدایش ۴۶: ۳؛ مقایسه کنید با پیدایش ۱۵: ۱)، که نوید آیندهای باشکوه را می دهد.

فهرستی جامع از اسامی بنی اسرائیل که به مصر رفتند، از جمله دخترانش (پیدایش ۴۶: ۷)، وعده کثرت خداوند به ابراهیم را به یاد می آورد زمانی که حتی او هنوز فرزندی نداشت. عدد «هفتاد» (شامل یعقوب، یوسف و دو پسرش) بیانگر کل جمعیت اسرائیل است. این «تمام اسرائیل» است که به مصر می رود. همچنین قابل توجه است که عدد ۷۰ با تعداد ملل مطابقت دارد (پیدایش ۱۰)، و این نشان می دهد که سرنوشت همه ملت ها نیز در گرو سفر یعقوب به مصر است.

این حقیقت تنها سالها بعد آشکارتر خواهد شد، پس از صلیب و مکاشفه کاملتر نقشه نجات، که البته برای همه بشریت، در همه جای خلقت، و نه فقط برای فرزندان ابراهیم بود.

به عبارت دیگر، هر چقدر هم که داستان ها در مورد این خانواده، نسل ابراهیم، و هر درس روحانی که می توانیم از آنها بگیریم جالب باشد، این گزارش ها در کلام خدا آمده است، زیرا آنها بخشی از تاریخ نجات هستند؛ آنها بخشی از برنامه خدا برای رستگاری هر چه بیشتر انسانها در این سیاره سقوط کرده هستند.

`«در اين زمينه، يهود و غيريهود يكسانند، زيرا همه دارای يک خداوند هستند، خداوندی كه گنجينههای عظيم خود را در اختيار همهٔ آنانی میگذارد كه طالب و تشنهٔ او هستند. پس خداوند هر کس را كه به او پناه ببرد، نجات خواهد داد» (رومیان ۱۰: ۱۲، ۱۳).  در اینجا پولس چه می گوید، که جهانی بودن انجیل را نشان می دهد؟ مهمتر از آن، این سخنان در مورد آنچه که ما به عنوان یک کلیسا باید برای کمک به گسترش انجیل انجام دهیم، به ما چه می گویند؟`