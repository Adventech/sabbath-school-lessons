---
title:  امید سرزمین موعود
date:  23/06/2022
---

`پیدایش ۴۹: ۲۹ تا ۵۰: ۲۱ را بخوانید. چه مضامین بزرگی از امید در پایان کتاب پیدایش یافت می شود؟`

پایان پیدایش شامل سه رویداد است که پر از امید است.

نخست، این امید وجود دارد که اسرائیل به سرزمین موعود بازگردد. موسی، نویسنده پیدایش، مرگ و دفن یعقوب و یوسف را به عنوان واقعه ای توصیف می کند که به سرزمین موعود اشاره می کنند. بلافاصله پس از برکت و نبوت یعقوب برای «دوازده قبیله اسرائیل» (پیدایش ۴۹: ۲۸) او به مرگ خود فکر می کند و پسرانش را مامور می کند که او را در کنعان، در غار مکفیله، جایی که سارا را دفن کرده اند، دفن کنند (پیدایش ۴۹: ۲۹ تا ۳۱).

دوم، این امید وجود دارد که خداوند شر را به خیر تبدیل کند. پس از مرگ و دفن یعقوب، برادران یوسف نگران آینده خود هستند. آنها می ترسند که یوسف اکنون انتقام خود را از آنها بگیرد. آنها نزد یوسف می آیند و در برابر او سجده می کنند و آماده هستند تا بندگان او شوند (پیدایش ۵۰: ۱۸)، سناریویی که یادآور رؤیاهای نبوی یوسف است. یوسف به آنها اطمینان می دهد و به آنها می گوید «نترسید» (پیدایش ۵۰: ۱۹)، عبارتی که به آینده اشاره دارد (پیدایش ۱۵: ۱)؛ زیرا آنچه در برابر او «به معنای شر بود»، «خدا قصد نیک از آن داشت» (پیدایش ۵۰: ۲۰) و سیر وقایع را به سوی نجات و رستگاری سوق می دهد (پیدایش ۵۰: ۱۹ تا ۲۱)، مقایسه کنید با پیدایش ۴۵: ۵، ۷ تا ۹). یعنی حتی با وجود تمام ضعفها و قصور بشری، مشیت و اراده خدا پیروز خواهد شد.

سوم، این امید وجود دارد که خداوند بشریت سقوط کرده در گناه را نجات دهد. داستان مرگ یوسف در این آخرین آیه کتاب پیدایش   چیزی فراتر و گسترده تر از تنها مرگ یوسف است. عجیب است که یوسف دستور نمی دهد که استخوان هایش را دفن کنند. در عوض، او به زمانی اشاره میکند که «بهیقین خدا به یاری شما خواهد آمد، و شما باید استخوانهای مرا از این مکان ببرید» (پیدایش ۵۰: ۲۵)، کاری که آنها سالها بعد در اطاعت مستقیم از آن سخنان انجام دادند (به خروج ۱۳: ۱۹ مراجعه کنید). در نهایت، امید ورود به سرزمین موعود، کنعان، نماد و  پیش درآمدی است برای امید نهایی نجات و بازسازی اورشلیم جدید در آسمان و زمین جدید و امید نهایی همه ما، امیدی که با مرگ شیلو [مشیر] قطعی و مسلم شد.

`مکاشفه ۲۱: ۱ تا ۴ را بخوانید. چگونه این آیات نمایانگر بزرگ ترین امیدی است که ما داریم؟ بدون این وعده چه امیدی جز تنها مرگ به عنوان پایان همه مشکلاتمان داشتیم؟`