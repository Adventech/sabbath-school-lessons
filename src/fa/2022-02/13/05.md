---
title:  یعقوب پسرانش را برکت می دهد
date:  22/06/2022
---

`پیدایش ۴۹: ۱ تا ۲۸ را بخوانید. برجستگی روحانی برکت یعقوب بر پسرانش چیست؟`

فراتر از نبوت های مربوط به تاریخ مابعد قبایل اسرائیل، یعقوب، مسیح و امید نهایی نجات را می بیند. این امید قبلاً در سخنان آغازین یعقوب نشان داده شده است که از عبارت «در روزهای آخر» استفاده می کند (پیدایش ۴۹: ۱)، عبارتی خاص که به آمدن پادشاه مسیحایی اشاره دارد (اشعیا ۲: ۲؛ دانیال ۱۰: ۱۴).

سپس متن کتاب مقدس به نسل آیندۀ هر یک از این مردان می پردازد. اینها مقدرات از قبل تعیین شده نیستند، که گویی خداوند اراده کرده است که هر یک از اینها با آنچه که باید روبرو شوند، روبرو شده اند؛ بلکه، آنها بیانگر چیزی هستند که شخصیت های آنها و شخصیت فرزندانشان به وجود می آورد. برای مثال، دانستن خدا از این که فردی یک انسان بی گناه را می کشد، با اراده و خواست خدا که قاتل این کار را انجام دهد، کاملاً متفاوت است.

`پیدایش ۴۹: ۸ تا ۱۲ را بخوانید. چه نبوتی در اینجا آمده است، و چرا مهم است؟`

فراتر و بالاتر از اراده آزاد انسان اینست که خدا آینده را می داند، و او چنین برنامه ریزی کرده بود که مسیح از نسل یهودا بیاید. یهودا (پیدایش ۴۹: ۸ تا ۱۲) که با نماد یک شیر نشان داده شده است (پیدایش ۴۹: ۹) که به سلطنت و نیایش اشاره دارد. از نسل یهودا، داوود پادشاه و همچنین شیلو [مشیر] به وجود خواهند آورد، یعنی کسی که شالوم، « صلح و سلامتی» را برای به ارمغان می آورد (اشعیا ۹: ۶، ۷) «و قومها فرمانبردار او خواهند بود» (پیدایش ۴۹: ۱۰).

یهودیان مدتهاست که این را به عنوان یک پیشگویی مسیحایی دانسته اند که به آمدن مسیح اشاره میکند، و مسیحیان نیز این متن را به عنوان اشاره به عیسی دانسته اند. «جمع مردم نزد او خواهند بود» (پیدایش ۴۹: ۱۰)، که احتمالاً طلیعه ای برای وعده عهد جدید است که «به نام عیسی هر زانویی باید خم شود» (فیلیپیان ۲: ۱۰).

«شیر، سلطان جنگل، نماد شایسته این قبیله است که از آن داوود، و پسر داوود، شیلوه، « شیر سبط یهودا ». کسی که تمامی قدرتها سرانجام در مقابل او زانو زده و امتها از وی اطاعت خواهند کرد، بر خواهد خواست. یعقوب برای بیشتر فرزندانش آینده خوب و پُر رونقی را پیش بینی کرد. و سرانجام نوبت به یوسف رسید و هنگامی که یعقوب برای او طلب برکت کرد، قلب وی از شادی لبریز شد» (مشایخ و انبیا، صفحه ۲۳۶).

`چرا ما باید اکنون خود را تسلیم عیسی مسیح کرده و با او بیعت کنیم، حتی قبل از اینکه همه ملت ها این کار را انجام دهند؟`