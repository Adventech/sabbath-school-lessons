---
title:  بنی اسرائیل در مصر
date:  18/06/2022
---

### مطالعه این هفته
پیدایش ۴۶؛ رومیان ۱۰: ۱۲، ۱۳؛ پیدایش ۴۷؛ پیدایش ۴۸؛ اعمال ۳: ۲۵، ۲۶؛ پیدایش ۴۹؛ فیلیپیان ۲: ۱۰؛ پیدایش ۴۹: ۲۹ – ۵۰: ۲۱.

> <p>آیه حفظی</p>
> «پس اسرائیل در سرزمین مصر و در ناحیۀ جوشِن ساکن شدند؛ و املاک در آن به دست آوردند و بسیار بارور و کثیر شدند» (پیدایش ۴۷: ۲۷).

پیدایش آخرین سالهای زندگی یعقوب و یوسف را پوشش می دهد. می بینیم که یعقوب (اسرائیل) کنعان را ترک می کند (پیدایش ۴۶) تا در مصر ساکن شود (پیدایش ۴۷)، و در آنجا خواهد مُرد (پیدایش ۴۹: ۲۹ تا ۵۰: ۲۱). و با این حال، حتی با وضعیتی که مصر دارد، چشمانداز سرزمین موعود همچنان در قفا بزرگ جلوه میکند (پیدایش ۵۰: ۲۲ تا ۲۶).

به محض اینکه یعقوب به مصر می رسد، فرعون را برکت می دهد (پیدایش ۴۷: ۷ تا ۱۰). و بدین ترتیب (البته تا حدی) وعده ابراهیمی مبنی بر برکت یافتن ملت ها (پیدایش ۱۲: ۳) تحقق می یابد. بعداً، یعقوب در آستانه مرگ، پسران یوسف را برکت میدهد (پیدایش ۴۸). یعقوب همچنین پسران خود را برکت میدهد (پیدایش ۴۹: ۱ تا ۲۸) و پیشبینیهای شگفت انگیزی را در خصوص هر یک از آنها در زمینه ۱۲ قبیله آینده اسرائیل انجام میدهد (پیدایش ۴۹: ۱ تا ۲۹).

با این حال، این واقعیت که اسرائیل در تبعید، در مصر به عنوان غریبه «سکونت» دارد، با امید به سرزمین موعود در تنش است. و با اینکه خود کتاب پیدایش با بنی اسرائیل در مصر به پایان می رسد، اما برخی از آخرین سخنان یوسف به جای دیگری اشاره می کند: «آنگاه یوسف به برادرانش گفت: «من بهزودی میمیرم؛ اما بهیقین خدا به یاری شما خواهد آمد و شما را از این سرزمین، به سرزمینی که دربارۀ آن برای ابراهیم و اسحاق و یعقوب قسم خورد، خواهد برد» (پیدایش ۵۰: ۲۴).