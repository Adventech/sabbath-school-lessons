---
title:  اتهامات ...
date:  08/12/2025
---

`داستان بازگشت قبایل را در یوشع ۲۲: ۹ – ۲۰ بخوانید. قبایل غرب رود اردن چه اتهاماتی علیه قبایل شرق رود اردن مطرح کردند؟ این اتهامات تا چه حد معتبر بودند؟`

در مقایسه با آیه ۱ که قبایل واقع در سمت شرقی با نامهای معمول خود (رئوبیان، جادیان و غیره) خطاب شدهاند، در اینجا از عبارات متفاوتی استفاده شده است: «پسران رئوبین»، «پسران جاد» و «نیمه قبیله منسی». این عبارات در مقابل «پسران اسرائیل» (یوشع ۲۲: ۱۱) قرار میگیرند و به یک موجودیت متفاوت اشاره دارند.

در این روایت، عبارت «کل جماعت اسرائیل» تنها به نه و نیم قبیله غرب رود اردن اشاره دارد و شکاف بین این دو گروه را برجسته میکند. در واقع، سوال اصلی داستان پیش رو این است که آیا میتوان قبایل واقع در سمت شرقی رودخانه را به عنوان اسرائیلیها در نظر گرفت یا خیر.

انتظار میرفت که داستان با آرامش به سرانجام برسد؛ اما تشنج هنگامی اوج میگیرد که از جانب قبایل شرق خبر میرسد که آنان مذبحی در کنار رود اردن برپا کردهاند. در آیات نه اشارهای به دلیل این اقدام شده، نه از کارکرد مذبح سخنی به میان آمده، نه از آیینی خاص پیرامون آن. این ابهام پیرامون معنای مذبح با بازگشت به صحنههای پیشین نیز ژرفتر میشود؛ هنگامی که در فصلهای سوم و چهارم، تمامی اسرائیل در کرانه رود اردن گرد آمده بودند تا از عرض آن عبور کنند و وارد سرزمین کنعان شوند. اینک بخشی از اسرائیل به این منطقه از رود اردن آمده، اما برای عبور به جهتی دیگر رود.

در هر دو مورد، سازهای از سنگ برپا میشود: نخستین سازه نقش یادبود دارد و دومی بهعنوان مذبحی چشمگیر جلوه میکند. پرسشی که ناگزیر به ذهن میرسد این است که: «این سنگها چه معنایی دارند؟» (مقایسه کنید با یوشع ۴: ۶ و ۲۲). آیا این مذبح برای انجام قربانی ساخته شده یا صرفا برای یادبود است؟ آیا قبایل دیگر در آستانهٔ ارتداد قرار گرفتهاند؟

عدم مشورت با یوشع، العازار، یا رهبران قبایل، زمینه را برای سوءتفاهمی فراهم میکند که میتواند به درگیری هولناکی منجر شود.

`وقتی عیسی و پولس ما را از قضاوت دیگران برحذر میدارند، به چه چیزی اشاره دارند؟ لوقا ۶: ۳۷، یوحنا ۷: ۲۴، و اول قرنتیان ۴: ۵ را بخوانید. چرا قضاوت نادرست دربارهٔ انگیزههای دیگران اینقدر آسان اتفاق میافتد؟`