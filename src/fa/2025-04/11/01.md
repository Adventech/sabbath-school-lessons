---
title:  زندگی در سرزمین موعود
date:  06/12/2025
---

### مطالعه این هفته
برای مطالعه این هفته بخوانید: یوشع ۲۲؛ افسسیان ۶: ۷؛ یوحنا ۷: ۲۴؛ اعداد ۲۵؛ امثال ۱۵: ۱؛ اول پطرس ۳: ۸ و ۹.

> <p>آیه حفظی</p>
> «جواب نرم، خشم را بر می گرداند اما سخن تند غضب را بی می انگیزد»!(امثال ۱۵: ۱).

زندگی در میان یک جمع، در برهه هایی می تواند به اختلافات و تشنج بینجامد. این قضیه علی الخصوص در جوامعی مثل کلیسا مشهود است که مردم با پیشینه و طبقات اجتماعی مختلف، ـ گاهی اوقات با فرهنگهای کاملا متفاوت ـ با هم در هدفی مشترک به کار و زندگی می پردازند.

این هفته باب ۲۲ یوشع را بررسی میکنیم و به چالشی میپردازیم که از یک سوء تفاهم بزرگ میان مردم بهوجود آمد. در آغاز کتاب، یوشع به چند قبیله فرمان داد که از رود اردن عبور کنند و در کنار قبایل ساکن غرب رود اردن در فتح سرزمین مشارکت کنند (یوشع ۱: ۱۲ - ۱۸). حال که این وظیفه به پایان رسیده، آنها آزادند که بازگردند. اما در شرق رود اردن، آنها مذبحی بنا کردند که باعث نگرانی قبایل ساکن غرب رود اردن شد.

چرا نتیجهگیری شتابزده درباره رفتار دیگران میتواند خطرناک باشد؟ چگونه میتوانیم وحدت و همدلی را در کلیسا پرورش دهیم؟ چرا لازم است که چشمانداز گستردهتری از فراخوان الهی خود داشته باشیم و در دام چیزهایی که ما را از مسیر درست منحرف می کنند، گرفتار نشویم؟ اینها پرسشهایی هستند که این هفته به آنها خواهیم پرداخت.