---
title:  پاسخی آرام و موقر
date:  10/12/2025
---

`یوشع ۲۲: ۲۱ – ۲۹ را در پرتو امثال ۱۵: ۱ بخوانید. از پاسخ قبایل شرقی چه می آموزیم؟`

پاسخ متهم، به همان اندازه که اتهام قوی است، هستهی اصلی این فصل را تشکیل میدهد. تا اینجا، قبایل به این اتهامات پاسخ نداده و فقط با سکوت به اتهامات مطرحشده علیه خود گوش دادهاند. با توجه به جدیت این اتهامات، صبر آنها قابل تحسین است و نشاندهنده درستی این آیه از کتاب امثال است که: «جواب نرم، خشم را بر می گرداند، اما سخن تند غضب را بر می انگیزد!»(امثال ۱۵: ۱).

جملۀ آغازین دفاع، شامل رشتهای از نامهای الهی است که به خدای اسرائیل نسبت داده شده است: ال، الوهیم، یهوه (یوشع ۲۲:۲۲). این عبارت دو بار با شدت بیشتری تکرار میشود و بهعنوان یک سوگند رسمی مطرح میگردد تا شکها و اتهامات نادرستی را از بین ببرد که تقریبا به جنگ داخلی در اسرائیل منجر میشود. آنها به شدت متقاعدند که خداوند بهخوبی اوضاع را میداند و درک میکند و امیدوارند که هیئت حاضر نیز به همین نتیجه برسد. دو و نیم قبیله همچنین با دعوت به انتقامجویی از سوی خداوند (با تثنیه ۱۸: ۱۹ و اول سموئیل ۲۰: ۱۶ مقایسه کنید) مسئولیت خود را در برابر او شناسایی میکنند، اگر واقعاً گناهکار باشند.

پس از آن، یک کشف شگفتانگیز به وقوع میپیوندد که از یک سو نشان میدهد که پایههای اتهام بیاساس است (چرا که یک مذبح نمیتواند تنها بهعنوان محل قربانی اطلاق شود) و از سوی دیگر، انگیزههای واقعی آنها را فاش میکند. ترس از جدایی از اسرائیل، بهجای ارتداد، دلیل اصلی اقدام آنها بوده است. بنابراین، ساختن مذبح نشاندهنده ارتداد نیست، همانطور که تصور میشد. در واقع، عکس این موضوع صحیح است: آنها به خاطر ترس از خداوند عمل کردهاند، درست مانند قبایل غربی رود اردن. اساس واقعی وحدت اسرائیل نه جغرافیا یا وسعت فیزیکی میراث، بلکه وفاداری روحانی آنها به الزامات و خواسته های خداوند است.

نگرانی واقعی قبایل در سمت غرب رودخانه در شادی خالص آنها هنگام تأیید بیگناهی قبایل در شرق نمایان میشود. بهجای اینکه احساس شکست کنند و در برابر استدلالهای برادران خود سرخورده شوند، آنها خوشحالی واقعی خود را ابراز میکنند که ظن آنها اشتباه از آب درآمده است. بدین ترتیب، از جنگ داخلی در اسرائیل جلوگیری شد و وحدت قوم حفظ گردید.

`با اتهامات غلط چگونه برخورد می کنید؟ برخی از اصولی را که هدایت کننده رفتارتان است را به مشارکت بگذارید. برای اینکه الهام بگیرید، مزمور ۳۷: ۳ – ۶ و ۳۴ و ۳۷ را بخوانید.`