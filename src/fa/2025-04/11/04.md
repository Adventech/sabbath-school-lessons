---
title:  گرفتار در گذشته خویش
date:  09/12/2025
---

`یوشع ۲۲: ۱۳ – ۱۵ را دوباره بخوانید، ولی حال در پرتو اعداد ۲۵ بخوانید. چرا اسرائیلیان فینحاس را به عنوان رئیس هیئت نمایندگی دو و نیم قبیله انتخاب کردند؟`

قبایل نه و نیم قبل از دادن اعتبار کامل به شایعاتی که ممکن بود بهعنوان اعلام استقلال تعبیر شوند، هیئتی را برای روشن ساختن نیت و معنای مذبح اعزام میکنند. این هیئت شامل فینحاس، پسر العازار کاهن اعظم است که پس از مرگ العازار جانشین او خواهد شد (یوشع ۲۴: ۳۳). فینحاس پیش از این به عنوان کاهنی که به فساد بنیاسرائیل در واقعه بعل فغور پایان داد (اعداد ۲۵)، شهرت یافته است.

«چون فینحاس پسر العازار، پسر هارون کاهن این را دید، از میان جماعت برخاسته، نیزه ای به دست گرفت و از پی مرد اسرائیلی به درون خیمه رفت و نیزه را به یکباره به تن هر دو، یعنی مرد اسرائیلی و شکم زن فرو برد و بلا از سر بنی اسرائیل رفع شد» (اعداد ۲۵: ۷ و ۸).

فینحاس بیتردید تأثیری داشته است. دیگر نمایندگان، نماینده نه و نیم قبیلهای بودند که در غرب رود اردن ساکن بودند و هر یک بهعنوان سرپرست یک خانواده قبیلهای (بهطور دقیقتر، «راس خاندان پدرانشان») در میان طایفههای اسرائیل شناخته میشدند.

این هیئت اتهاماتی را در خصوص نافرمانی و شورش با استفاده از عبارت رسمی نبوی «چنین میگوید» آغاز میکند. نکتهای که در اینجا وجود دارد این است که این سخن را نه خداوند، بلکه «تمام جماعت خداوند» (یوشع ۲۲: ۱۶) بیان میکند. آنها اتهامی مطرح کردند که اسرائیل مرتکب تجاوز، خیانت، و شورش شده است. اصطلاح «تجاوز» همان واژه عبری است که برای توصیف گناه عخان (یوشع ۷: ۱) استفاده شده و چندین بار در پنج کتاب اول موسی آمده است (برای مثال، لاویان ۵: ۱۵؛ لاویان ۶: ۲؛ اعداد ۵: ۶ و ۱۲). مثالهای عخان و بعل فغور بهعنوان پیشینههایی در نظر گرفته می شود: یکی برای خیانت و دیگری برای شورش. آنها همچنین نگرانی نه و نیم قبیله را بیان میکنند که عمل ساختن یک مذبح غیرمجاز ممکن است به ارتداد، بتپرستی، و ناپاکی منجر شود، که این امر میتواند موجب خشم خداوند بر کل قوم اسرائیل گردد.

`همه ما از تجربیات منفی گذشتهای رنج میبریم که بر شیوه برخورد ما با حوادث مشابه در آینده تأثیر میگذارد. رحمت خدا چگونه میتواند به ما کمک کند تا اطمینان حاصل کنیم که مصیبت های گذشتهمان بر نحوۀ رفتار ما با همسایگانمان در حال حاضر تأثیر نگذارد؟`