---
title:  اختیار و آزادی انتخاب
date:  29/10/2025
---

`تثنیه ۲۰: ۱۰ و ۱۵ – ۱۸ تثنیه ۱۳: ۱۲ – ۱۸ و یوشع ۱۰: ۴۰ را بخوانید. چگونه قانون جنگ و رویه علیه یک شهر بت پرست در اسرائیل، که در کتاب تثنیه آمده است، به ما کمک میکند تا حد و حدود نابودی کامل را در جنگهایی که اسرائیلیان در آنها درگیر بودند، بهتر درک کنیم؟`

متن عبری از عبارت خاص cḥerem[حرام] استفاده می کند تا نابودی مردم را در جنگ شرح دهد: این عبارت به آنچه که «ممنوع»، «ملعون»، یا «وقف نابودی شده است» اشاره می کند.

در قلمرو و حریم خاص خداوند، حضور برخی از مردم، حیوانات و اشیای بی جان حرام است و در اغلب موارد باید از حریم خداوند بطور کامل دور شوند، که در اغلب جنگها نابود می شدند. مفهوم و کاربرد عبارت cḥerem [حرام] به عنوان ریشه کن کردن کامل مردم در جنگ باید در پرتو درگیری خداوند با نیروهای کیهانی شر، جایی که شخصیت و شهرت او در خطر است، درک شود.

بار دیگر، از آنجا که ظهور گناه در جهان، در جایگاهی بی طرف قرار ندارد: یا باید در طرف خدا ایستاد یا در جبهه مقابل او. طرف خدا به زندگی، یعنی حیات ابدی منجر می شود و جبهه مقابل به فنا یعنی مرگ ابدی می انجامد.

عمل نابودی کامل آنان، نمایانگر داوری عادلانه خداوند علیه گناه و شرارت است. خداوند بهطور ویژه بخشی از داوری خود را به قوم برگزیدهاش، یعنی اسرائیل کهن، واگذار کرده بود. این عمل، تحت کنترل سخت و محدود حاکمیت الهی او قرار داشت و تنها به دوره خاصی از تاریخ، یعنی دوران فتح، و ناحیه جغرافیایی مشخصی، یعنی کنعان باستان، تعلق داشت. همانگونه که در درس روز گذشته مشاهده کردیم، کسانی که مشمول این حکم نابودی بودند، همواره علیه اهداف خداوند طغیان کرده و هرگز توبه نکردند. بنابراین، تصمیم خداوند برای نابودی آنان نه تصادفی بود و نه ناشی از تعصب ملیگرایی.

علاوه بر این، چنانچه اسرائیل سبک زندگی کنعانیها را اختیار می کرد باید انتظار همان مجازاتی را میداشت، (با تثنیه ۱۳ مقایسه کنید). حتی اگر به نظر میرسید که گروههای حاضر در این جنگ الهی از پیش تعیین شدهاند (اسرائیل برای به ارث بردن سرزمین و کنعانیان برای نابودی)، امکان تغییر جهت از یک طرف به طرف دیگر وجود داشت، همانطور که در موارد راحاب، عخان، و جبعونیها مشاهده میکنیم.

مردم بهطور دلخواه تحت حمایت یا سلب حمایت قرار نگرفتند. کسانی که از رابطه با یهوه بهرهمند بودند، میتوانستند با طغیان، موقعیت ممتاز خود را از دست بدهند، و کسانی که تحت تحریم بودند، میتوانستند با تسلیم در برابر اقتدار یهوه زندگی کنند.

`پیامدهای روحانی کنعانیان در ضدیت با خدا در شرایط امروز چه می باشند؟ یعنی عواقب آزادی اختیار و انتخاب بطور شخصی برای ما چه عواقبی در بر دارد؟`