---
title:  قاضی اعظم
date:  27/10/2025
---

`پیدایش ۱۸: ۲۵، مزمور ۷: ۱۱، مزمور ۵۰: ۶، مزمور ۸۲: ۱، مزمور ۹۶: ۱۰ و دوم تیموتائوس ۴: ۱ و ۸ را بخوانید. این آیات در خصوص شخصیت اخلاقی خدا چه می گویند؟ نقش خدا به عنوان داور جهان چگونه به ما کمک می کند تا مسئله جنگ الهی را درک کنیم؟`

قدوسیت خداوند نشان می دهد که او نمی تواند گناه را تحمل کند. در حالی که او صبور است، سرانجام، گناه عقوبت خود را می یابد که مرگ است(رومیان ۶: ۲۳). یهوه با گناه در هر کجا که باشد، چه در اسرائیل و چه در میان کنعانیان،اعلام جنگ کرد. همانطور که سایر ملل با شرکت در جنگ های مقدس، قدوسیت نیافتند، اسرائیل نیز مقدس نشد (تثنیه ۹: ۴، ۵؛ تثنیه ۱۲: ۲۹، ۳۰)، حتی اگر آنها به عنوان ابزار داوری یهوه علیه قوم برگزیده او عمل کردند. بر خلاف دیگر فرهنگهای باستانی خاور نزدیک، اسرائیلیها با معکوس شدن جنگ مقدس روبرو شدند، جایی که خدا بخاطر آنها نجنگید، بلکه در عوض علیه آنها جنگید و به دشمنانشان اجازه داد که آنها را سرکوب کنند (برای مقایسه، یوشع ۷ را ببینید).

کل ایده جنگ مقدس تنها زمانی قابل درک است که از دریچه نقش خداوند به عنوان قاضی نگریسته شود. از این منظر، فتوحات اسرائیل اهمیت اساسی متفاوتی پیدا می کند. برخلاف جنگهای امپریالیستی که بر اساس منافع شخصی در جهان باستان رایج بود (و هنوز هم وجود دارد)، نبردهای اسرائیل به دنبال جلال شخصی نبودند، بلکه هدف آن برقراری عدالت و صلح خدا در این سرزمین بود. بنابراین، در هسته درک دفاع مقدس، مفهوم حکومت و حاکمیت خداوند نهفته است که در نمایش خداوند به عنوان یک جنگجو، همانطور که در تصویر او به عنوان پادشاه یا قاضی است، بر آن تأکید شده است.

یهوه، که به عنوان یک جنگجو به تصویر کشیده میشود، همچنین یک قاضی است که به اجرا، تثبیت و حمایت از حاکمیت قانون اختصاص دارد، که منعکس کننده شخصیت اوست. نمایش خدا به عنوان یک جنگجو، شبیه به یک قاضی و پادشاه، تأکید می کند که خداوند، طغیان بر علیه نظم برقرار خود را برای همیشه تحمل نخواهد کرد. بنابراین می توان گفت که هدف از اقدامات یهوه، جنگ یا پیروزی به خاطر خود نیست، بلکه اعاده عدالت و صلح است. در نهایت، قضاوت کردن، به راه انداختن جنگ، و اجرای عدالت، همه در هم تنیده شده اند، وقتی که خدا کسی است که اقدام می کند.

`به خدا بهعنوان داور عادلی فکر کنید که نه میتوان به او رشوه داد و نه تحت تأثیر جانبداری قرار می گیرد. چگونه میتوانیم چنین خدایی را که هیچگاه گناه، ظلم، رنج بیگناهان، و استثمار مظلومان را تحمل نمیکند، بخشی از پیام انجیل بدانیم؟`