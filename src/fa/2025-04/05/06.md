---
title:  سرور صلح و سلامتی
date:  30/10/2025
---

`آیات زیر آینده ای که خدا برای قومش در نظر گرفته بود را چگونه شرح می دهد؟ اشعیا ۹: ۶، اشعیا ۱۱: ۱ – ۵، اشعیا ۶۰: ۱۷، هوشع ۲: ۱۸، میکا ۴: ۳.`

در حالی که درس این هفته بر اساس جنگهای فرمان داده شده و مدد رسانده الهی در عهد عتیق متمرکز است، مهم است که موضوع مهم دیگری را نیز که در نوشتههای نبوی وجود دارد، تصدیق کنیم: رویای دوران صلحآمیز مربوط به مسیح موعود در آینده. مسیح به عنوان «سرور صلح و سلامتی» (اشعیا ۹: ۶) به تصویر کشیده می شود که پادشاهی را به وجود می آورد که با آرامش مشخص می شود، جایی که شیر و بره به طور مسالمت آمیز همزیستی خواهند کرد (اشعیا ۱۱: ۱ - ۸). در این عصر آرامش هیچ ویرانی یا رنجی وجود نخواهد داشت (اشعیا ۱۱: ۹)، و صلح حاکم خواهد شد (اشعیا ۶۰: ۱۷)، که مانند رودی جاری است (اشعیا ۶۶: ۱۲).

`دوم پادشاهان ۶: ۱۶ - ۲۳ را مطالعه کنید. این داستان چه بینشهایی را درباره هدف عمیقتر خدا برای قومش و بشریت ارائه میدهد؟`

به داستان غذا دادن الیشع به ارتش سوریه بیندیشید. او به جای کشتن آنها (دوم پادشاهان ۶: ۲۲)، آرمان بزرگتری را به آنها ارائه کرد: صلح، که همیشه هدف خدا برای قومش بوده است. جالب اینجاست که الیشع به خوبی از قدرت ارتش نامرئی که دور تا دور دشمن را احاطه کرده است، آگاه است (دوم پادشاهان ۶: ۱۷). در حالی که خدا درگیر نبردی کیهانی است که بر سرنوشت زمین نیز تأثیر میگذارد، هدف نهایی رستگاری یک درگیری بیپایان یا تسلیم و اطاعت دائمی دشمن در اسارت نیست، بلکه دستیابی به صلحی ابدی است. همانطور که خشونت، خشونت را میآفریند (متی ۲۶: ۵۲)، صلح نیز صلح به ارمغان میآورد. داستان با این نکته پایان مییابد که «سوریها دیگر به سرزمین اسرائیل حمله نیاوردند» (دوم پادشاهان ۶: ۲۳).

`به تمام راههایی بیندیشید که میتوانیم با تلاش برای پیروی از عیسی، به عنوان عامل صلح عمل کنیم. در حال حاضر، در زندگی خودتان چه میکنید؟ در هر درگیری که ممکن است با آن مواجه شوید، چگونه میتوانید به جای دامن زدن به درگیری، به صلح کمک کنید؟`