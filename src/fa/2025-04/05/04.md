---
title:  سلب مالکیت یا نابودی؟
date:  28/10/2025
---

`خروج: ۲۳: ۲۸ – ۳۰ خروج ۳۳: ۲ خروج ۳۴: ۱۱ اعداد ۳۳: ۵۲ و تثنیه ۷: ۲۰ را با خروج ۳۴: ۱۳ تثنیه ۷: ۵ تثنیه ۹: ۳ تثنیه ۱۲: ۲ و ۳ تثنیه ۳۱: ۳ و ۴ مقایسه کنید. این آیات چه چیزی را درباره هدف فتح و میزان نابودی آشکار میکنند؟`

هدف اصلی خدا برای کنعانیان نابودی نبود، بلکه جابجایی و سلب مالکیت آنها بود. با دقت در بخشهایی که نقش اسرائیل در نبردهای فتح را توضیح میدهند، میبینیم که بیشتر به سلب مالکیت، اخراج، و پراکندگی ساکنان سرزمین موعود اشاره شده است، نه به نابودی کامل آنها.

دومین گروه از عباراتی که نابودی را توصیف میکنند و اسرائیل را بهعنوان عامل این عمل معرفی مینمایند، بیشتر به اشیای بیجان مانند وسایل و اشیایی که برای پرستش بتها وقفشده بودند اشاره می کنند که نابود می شدند. بهوضوح مشخص است که معابد بتپرستی و قربانگاه ها، کانون اصلی آیین کنعانیان را تشکیل میدادند.

جنگ مقدس در درجه نخست، فرهنگ و جامعه فاسد کنعان را هدف قرار می دهد. برای جلوگیری از آلودگی، اسرائیل باید همه عناصری را از بین ببرد که این فساد را ترویج میکنند. با این حال، ساکنان کنعان که به حاکمیت خدا اذعان داشتند، چه قبل و چه در حین فتح، این فرصت را داشتند که با مهاجرت از نابودی بگریزند (یوشع ۲: ۹ - ۱۴؛ همچنین داوران ۱: ۲۴ - ۲۶ را ببینید). تنها کنعانیانی که سرنوشت نابودی برایشان مقدر شده بود کسانی بودند که به شهرهای مستحکم عقب نشینی کردند، سرسختانه در برابر نقشه خدا برای بنی اسرائیل مقاومت کردند و دلهایشان را سخت کردند (یوشع ۱۱: ۱۹و۲۰).

با این وجود، سوالی مطرح می شود: اگر هدف اولیه فتح کنعان، بیرون راندن ساکنان سرزمین به عوض نابودی آنان بود، کشتار جمعیتی کثیر از مردم توسط اسرائیلیان بخاطر چه بود؟

تجزیه و تحلیل متون کتاب مقدس درباره فتح کنعان نشان میدهد که هدف اصلی این فتح، از بین بردن جمعیت کنعانی بوده است. با این حال، اکثر کنعانیان، مانند فرعون مصر، دلهایشان را سخت کردند و چنان به فرهنگ منحط خود وابسته شدند که نابودی این فرهنگ شامل خودشان نیز شد.

`چه عوامل و عناصری در شخصیت و عادات خودتان باید ریشه کن و نابود شوند؟`