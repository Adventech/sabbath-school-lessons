---
title:  دشمن داخلی
date:  01/11/2025
---

### مطالعه این هفته
برای مطالعه این هفته بخوانید: اول پطرس ۱: ۴، یوشع ۷، مزمور ۱۳۹: ۱ – ۱۶، عزرا ۱۰: ۱۱، لوقا ۱۲: ۱۵، یوشع ۸: ۱ – ۲۹.

> <p>آیه حفظی</p>
> «من یهوه کاوشگر دل و آزماینده افکارم؛ تا به هرکس بر حسب راههایش و بر وفق ثمره کارهایش سزا دهم»(ارمیا ۱۷: ۱۰).

یوشع ۷ اولین موردی است که در آن، قوم اسرائیل از طریق تجربهای تلخ، به عواقب گسترده عهد و معنای عمیق آن پی بردند. اطاعت از احکام عهد پیروزی را به همراه داشت، در حالی که نادیده گرفتن آنها شکست را به دنبال داشت. موفقیت نظامی اسرائیل نه به تعداد افرادشان، نه به راهبردهای جنگی، و نه به تاکتیکهای هوشمندانه آنان بستگی داشت، بلکه به حضور جنگاور الهی در میانشان مرتبط بود.

در جریان تصرف سرزمین موعود، اسرائیل با دشوارترین درس خود روبهرو شد: خطرناکترین دشمنشان نه در بیرون اردوگاه، بلکه در میان صفوف خودشان کمین کرده بودند. بزرگترین مانعی که در پیش رویشان قرار داشت، نه دیوارهای نفوذناپذیر شهرهای کنعان و نه تجهیزات پیشرفته جنگی، بلکه سرسختی کسانی بود که عمداً فرمانهای خداوند را در دل اردوگاه نادیده میگرفتند.

در انتظار میراث آسمانی خود (اول پطرس ۱: ۴، کولسیان ۳: ۲۴)، با چالشهایی مشابه روبهرو میشویم. در حالی که بر مرزهای سرزمین موعود ایستادهایم، وفاداریمان در بوته آزمایش قرار میگیرد، و تنها از راه تسلیم شدن به عیسی مسیح است که میتوانیم به پیروزی دست یابیم.