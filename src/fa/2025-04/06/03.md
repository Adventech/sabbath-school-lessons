---
title:  گناه عخان
date:  03/11/2025
---

`یوشع ۷: ۱۶ – ۱۹ را بخوانید. کل ماجرا درباره خدا و عخان چه می گوید؟`

خداوند بهجای فاش کردن هویت خطاکار، رویهای را تعیین میکند که هم عدالت و هم رحمت او را به نمایش میگذارد. پس از شرح علت شکست اسرائیل و دعوت به تقدیس مردم (یوشع ۷: ۱۳)، او فاصلهای زمانی میان اعلام این رویه و اجرای آن ایجاد میکند تا عخان فرصتی بیابد که درباره اعمالش تأمل کند، توبه کند و به گناه خود اعتراف کند.

بهطور مشابه، خانواده عخان (اگر از ماجرا آگاه بودند) فرصتی برای انتخاب داشتند که آیا میخواهند در پنهانکاری شریک شوند یا از همدستی خودداری کنند، همچون پسران قورح که با نپذیرفتن جانبداری از پدرشان، از نابودی رهایی یافتند (مقایسه شود با اعداد ۱۶: ۲۳ - ۳۳ و اعداد ۲۶: ۱۱).

راه حل این معضل به سمتی معکوس پیش میرود: گناه جمعی که بر اسرائیل سایه افکنده بود، به یک قبیله محدود میشود؛ از آن قبیله به یک فامیل؛ از فامیل به یک خانواده و از خانواده به فردی خاص. علاوه برملا کردن متخطی، این فرآیند تحقیق بیگناهی دیگران را نیز روشن میسازد. این جنبه از رویه دقیق دادرسی بههماناندازه اهمیت دارد که خداوند خود بهعنوان شاهدی بر اعمال پنهان عخان عمل میکند.

خواننده تقریباً میتواند تنش را حس کند که خداوند بهطور متمرکز به عخان مینگرد. چه کسی نمیتواند به پافشاری این مرد در امید به اینکه ناشناخته باقی بماند، حیرت کند؟ هیچچیز از چشمان تیزبین خداوند پنهان نیست (مزامیر ۱۳۹: ۱ - ۱۶، دوم تواریخ ۱۶: ۹)، زیرا او به خوبی میداند که در دل انسان چه چیزهایی پنهان است (۱ سموئیل ۱۶: ۷، ارمیا ۱۷: ۱۰، امثال ۵: ۲۱).

«توجه به نحوه خطاب کردن یوشع به عخان بسیار مهم است: «پسرم». این بیان نه تنها سن و نقش رهبری یوشع را نشان میدهد، بلکه روحیهای را که این جنگجوی بزرگ در مواجهه با عدالت بهکار میبرد، آشکار میکند. قلب او برای عخان مملو از شفقت بود، حتی اگر او را برای اجرای قضاوت در مورد جرم فراخوانده بود. یوشع از طریق دیدگاه خود، دوباره حساسیت، مهربانی، و محبت کسی را پیشگویی میکند که «هرگز گستاخ نبود، بیهوده سخنی سخت نگفت و هرگز جان حساسی را بیهوده نیازرد... او [عیسی] بدون ترس ریاکاری، بیایمانی و گناه را تقبیح کرد، اما بغض در صدای او بود هنگامی که سرزنشهای کوبندهاش را بیان میکرد».ـ الن جی وایت، آرزوی اعصار، صفحه ۳۵۳.

`چگونه آگاهی از اینکه خداوند تمام اعمال شما، حتی مسایل پنهان زندگیتان را میداند، زندگی تان را تحت تاثیر قرار می دهد؟ چطور باید بر نحوه زندگیتان تأثیر بگذارد؟`