---
title:  انتخاب های سرنوشت ساز
date:  04/11/2025
---

`یوشع ۷: ۱۹ – ۲۱ را بخوانید. یوشع از عخان می خواهد چه کاری انجام دهد؟ اهمیت آن درخواست چه بود؟ چگونه اعتراف او را درک می کنیم؟`

یوشع از عخان میخواهد دو کار انجام دهد: نخست، خدا را جلال دهد و او را تکریم کند. دوم، بدون پنهانکاری به آنچه که انجام داده است، اعتراف کند. عخان قرار بود با اعتراف به عمل خود، خدا را جلال دهد. واژهای که در اینجا بهکار رفته (todah تودا) میتواند به شکرگزاری اشاره داشته باشد (مزمور ۲۶: ۶، اشعیا ۵۱: ۳، ارمیا ۱۷: ۲۶) و همچنین به اقرار به گناه (عزرا ۱۰: ۱۱) اشاره کند.

متأسفانه، متن کتاب مقدس هیچ نشانهای از توبه واقعی عخان را نشان نمیدهد. او تا آخرین لحظه امیدوار بود که پنهان بماند. رفتار سرکش او باعث شد که به عنوان مجرمی سرسخت شناخته شود که بر اساس شریعت موسی، هیچ کفارهای برایش وجود نداشت (با اعداد ۱۵: ۲۷–۳۱ مقایسه کنید).

کلام عخان در یوشع ۷: ۲۱ یادآور سقوط آدم و حواست. حوا درخت را دید که دلپذیرkḥamad است و در نهایت میوه ای از آن چید laqakḥ (پیدایش ۳: ۶).

عخان در اقرار خود تصریح میکند که در میان غنائم، یک ردای زیبا از شنعار، ۲۰۰ درهم نقره و یک شمش طلا را دیده است. سپس طمع ورزیده و آنها را برداشته است. همانطور که در ماجرای آدم و حوا نیز مشهود است، انتخاب عخان نشان میدهد که گناه طمعورزی در واقع، گناه بیایمانی است. او به خدا شک کرده و گمان برد که او بهترینها را برای مخلوقاتش نمیخواهد و برخی از لذتهای دلپذیری را که تنها متعلق به قلمرو الهی است، از آنها پنهان کرده است.

متن علاوه بر ارجاع به سقوط اولیه انسان، تضاد شدیدی را بین اعمال راحاب (نگاه کنید به یوشع ۲: ۱ - ۱۳) و اقدامات عخان ایجاد می کند. راحاب جاسوسان را بر بام خانه خود پناه داد و آنها را از سربازان پنهان کرد. عخان آنچه را که ممنوع بود برداشت و از یوشع پنهان کرد. راحاب با جاسوسان اسرائیل مهربانی کرد و در پیروزی آنها کمک کرد. عخان که از طمع پر شده بود، بلایی را بر اسرائیل وارد و شکست آنها را تضمین کرد. راحاب با بنی اسرائیل عهد بست، در حالی که عخان عهد، خود را با یهوه زیر پا گذاشت. راحاب از طریق اقداماتش، خود و خانوادهاش را نجات داد و مورد احترام قوم اسرائیل واقع شد، در حالی که عخان هم خود و هم خانوادهاش را به مرگ محکوم کرد و نمونه ای از ذلت و خواری شد.

`به گناه طمع ورزی بیندیشید. چطور می توانیم از افتادن در دام آن حذر کنیم، فارغ از اینکه دارا یا ندار باشیم؟ (با لوقا ۱۲: ۱۵ مقایسه کنید).`