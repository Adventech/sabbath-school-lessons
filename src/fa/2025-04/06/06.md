---
title:  شهادتی برای قدرت خدا
date:  06/11/2025
---

همانگونه که آموختهایم (به درس پنجم مراجعه کنید)، خدا به ملتهای بتپرست فرصتی داده بود تا دربارهٔ او آگاهی یابند و از راههای شریر خود بازگردند. با این حال، آنان از این فرصت سر باز زدند و در نهایت با غضب و داوری خداوند روبرو شدند.

`یوشع ۷: ۶ - ۹ را بخوانید که به واکنش اولیه یوشع نسبت به مصیبت پیشآمده میپردازد. بهویژه بر یوشع ۷: ۹ تمرکز کنید. چه اصل مهم الهیاتی در کلمات او نهفته است؟`

در ابتدا، یوشع شبیه فرزندان اسرائیل به نظر میرسد که در میانه سختیهای خود پس از خروج از مصر چنین گفتند: «ایکاش در همان سرزمین مصر به دست خداوند مرده بودیم! آنجا گرد دیگهای گوشت می نشستیم و نان سیر می خوردیم ولی ما را به این بیابان آورده اید تا همگی این جماعت را از گرسنگی بکشید»(خروج ۱۶: ۳).

و در اینجا یوشع می گوید: «آه ای خداوندگار یهوه چرا این قوم را از اردن عبور دادی تا ما را به دست اموریان سپرده هلاکمان سازی؟ کاش به سکونت در آن سوی اردن قناعت کرده بودیم!» (یوشع ۷:۷).

اما طولی نکشید که پس از آن، او نگرانی عمیق خود را نسبت به آسیبهایی که این شکست به نام و اعتبار خداوند وارد میکند، ابراز میکند، «زیرا کنعانیان و دیگر ساکنان این مرز و بوم خواهند شنید و ما را محاصره کرده نام ما را از روی زمین محو خواهند کرد. آیا تو برای نام بزرگ خود چه خواهی کرد؟»(یوشع ۷: ۹).

این موضوع و اصل، نقش اساسی اهداف خداوند در ارتباط با اسرائیل را روشن میسازد. خدا میخواست ملتهای بتپرست اطراف، کارهای شگفتانگیزی را که برای قوم مطیع خود انجام میدهد، مشاهده کنند. آنها میتوانستند مانند راحاب، با قدرت فتوحات قوم اسرائیل، با خدای ایشان آشنا شوند. اما اگر اوضاع بهگونهای پیش میرفت که شکست و ناکامی نصیب آنان میشد، همانطور که در اینجا شاهد آن هستیم، ملتها خدای اسرائیل را ضعیف و ناکارآمد میپنداشتند (به اعداد ۱۴: ۱۶ و تثنیه ۹: ۲۸ مراجعه کنید)؛ این نگرش میتوانست به جسارت کنعانیان در مقاومت علیه اسرائیل بینجامد.

به عبارتی دیگر، در جریان تصرف سرزمین توسط عبرانیان، مسائل و اصول مهمی در کار بودند که نهتنها به عزت و جلال خداوند مربوط می شدند، بلکه تنها امید هم برای بت پرستان و هم اسرائیل بودند.

تثنیه ۴: ۵ - ۹ را بخوانید. به چه شیوههایی میتوانیم بین اسرائیل و گواه بودن آنها برای جهان، و گواه بودن ما به عنوان ادونتیستهای روز هفتم امروز، شباهتهایی را مشاهده کنیم؟