---
title:  نقض عهد
date:  02/11/2025
---

`یوشع ۷ را بخوانید. دو دلیل اصلی شکست اسرائیل توسط ساکنان عای چه بود؟`

جای شگفتی نیست که خواننده از همان ابتدا، نه تنها از دلیل خشم یهوه آگاه است، بلکه نام فردی که موجب بروز این خشم شده نیز برایش روشن است.

بدین سبب، کلید حل معمای داستان، سرپیچی عخان از فرمان خدا بود که تنشی را بین دیدگاه خواننده و یوشع و اسرائیلیان بوجود آورده بود. مانند خیلی از فصلهای دیگر عهد قدیم، یوشع ۷ از قوس روایی برخوردار است. [عبارت «قوس روایی» به روند کلی یک داستان اشاره دارد. هر داستان شامل سه بخش اصلی است: یک آغاز آرام، یک میانه که تنش و کشمکشها به اوج میرسند، و یک پایان که در آن مشکل اصلی حل میشودـ مترجم]. بخش میانه و اوجگیری آن به این سؤال پاسخ میدهد که چرا اسرائیلیها نتوانستند در اولین تلاش خود، شهر عای را فتح کنند.

دو دلیل اصلی برای شکست اسرائیلیها در برابر ساکنان عای وجود داشت: اول سرپیچی و گناه عخان و دوم اعتماد بیش از حد اسرائیلیها به تواناییهای خود. این اعتماد به نفس باعث شد تا آنها قبل از حمله به عای، مشاوره و اندرز خداوند را نادیده گرفته و نیروی دشمن را دست کم بگیرند.

بر اساس یوشع ۷: ۱ و ۱۱ - ۱۳ [ترجمه قدیمی کتاب مقدس را ببینید]، میتوان دید که اگرچه عخان شخص خطاکار و عامل برداشتن أموال حرام است، اما کل قوم نیز به خاطر خطای او مسئول شمرده شده و عذاب میبینند. خداوند در توصیف شدت گناه عخان، آن را از طریق استفاده تدریجی از قید «هم» و «بلکه» (به عبری: گَم) در آیه ۱۱ نشان میدهد.

ابتدا رایجترین اصطلاح برای گناه، خطا kḥata به کار میرود. سپس عمل تخلف با پنج گناه خاصتر که توسط قید هم معرفی شده، توصیف میشود: (۱)abar، به معنای عبور کردن یا تخطی، (۲) laqakḥ برداشتن از چیزهای حرام که مقدر گردیده تا نابود شوند cḥerem، (۳) همچنین دزدی (ganab)، (۴) همچنین فریبکاری kakḥash، و (۵) حتی قرار دادن نقره sim حرامِ دزدیده شده در میان اسبابشان.

عهد میان یهوه و اسرائیل شامل افراد در سطوح فردی و جمعی است. در پرتو عهد، اسرائیل بهعنوان یک واحد غیرقابل تقسیم از قوم برگزیده خدا شناخته میشود؛ بنابراین، گناهِ یک یا حتی چند نفر از اعضای آن، بر تمامی جامعه عهد تأثیر منفی میگذارد و همه را تقصیرکار می داند. همانطور که خداوند فرمود: «اسرائیل گناه کرده و از عهدی نیز که به ایشان امر فرمودم تجاوز نموده اند و از چیز حرام هم گرفته دزدیده اند بلکه انکار کرده آنرا در اسباب خود گذاشته اند»(یوشع ۷: ۱۱).

`از چه راههایی یک جامعه میتواند از اعمال ناپسند افرادِ درون خود رنج بکشد، و پیشتر نیز رنج برده است؟ به چه نمونههایی میتوانید فکر کنید و چگونه این اعمال بر جامعه تأثیر گذاشتهاند؟`