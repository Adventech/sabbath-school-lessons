---
title:  عبور! تصاحب! تقسیم! خدمت!
date:  29/09/2025
---

`یوشع ۱ را بخوانید. از این فصل آغازین چه نکاتی درباره ساختار کتاب میتوان آموخت؟`

فصل اول یوشع بهعنوان مقدمهای برای کل کتاب عمل میکند. این فصل شامل چهار گفتار است که با چهار بخش اصلی کتاب هماهنگ است: عبور (یوشع ۱: ۲ - ۹)، پیروزی (یوشع ۱: ۱۰ - ۱۱)، تقسیم سرزمین (یوشع ۱: ۱۲ - ۱۵)، و خدمت همراه با اطاعت از شریعت (یوشع ۱: ۱۶ - ۱۸).

کتاب یوشع را میتوان مجموعهای از اقدامات الهی دانست. در هر اقدام، خداوند وظیفهای ویژه به یوشع محول میکند که به فتح کنعان مربوط است، و هر کدام از این وظایف پس از انجام موفقیتآمیز در کتاب تأیید میشود.

در پایان، وعدههای خدا درباره تصرف سرزمین تحقق خواهد یافت. از آن پس، مسئولیت حفظ آن بر عهده بنیاسرائیل خواهد بود و این امر تنها از طریق ایمان واقعی و اطاعتی که از آن ایمان سرچشمه میگیرد، ممکن خواهد شد.

اقدامات خدا که با سه عبارت «عبور»، «تصاحب» و «تقسیم» بیان شدهاند، پاسخ مناسب قوم را با اطاعت می طلبد؛ اطاعتی که از آخرین اقدام، یعنی «خدمت»، سرچشمه میگیرد.

کتاب یوشع به چهار بخش اصلی تقسیم میشود که هر کدام با مفهومی ویژه و از طریق برجستهکردن یک واژه عبری معرفی شدهاند:

۱. عبور (یوشع ۱: ۱ – ۵: ۱۲)
۲. تصاحب (یوشع ۵: ۱۳ – ۱۲: ۲۴)
۳. تقسیم (یوشع ۱۳؛ ۱ – ۲۱: ۴۵)
۴. خدمت (یوشع ۲۲: ۱ – ۲۴: ۳۳)

ساختار کتاب به خوبی پیام اصلی آن را بازتاب میدهد: اقدامات الهی بهصورت خودکار به ثمر نمیرسند؛ بلکه نیازمند پاسخ وفادارانه [یا اقدام متقابل] از سوی قوم خدا هستند. به بیان دیگر، اگرچه خداوند بسیاری از کارها را برای ما انجام داده است، بهویژه در زمینههایی که از توان ما خارج است، اما ما را فرا میخواند تا آنچه در توانمان است انجام دهیم: اطاعت از دستورات او. این الگو در طول تاریخ کتاب مقدس همواره برقرار بوده و امروز نیز همین گونه است. برای نمونه، مکاشفه ۱۴: ۱۲ قوم آخرالزمان خدا را بهعنوان کسانی به تصویر میکشد که با ایمان به آنچه خدا برای ما انجام داده، از طریق اطاعت پاسخ میدهند.

`به برخی از وعدههای ارزشمند کلام خدا بیندیشید که برای شما گرانبها هستند. چه نوع پاسخی از سوی شما لازم است تا این وعدهها به واقعیت تبدیل شوند؟`