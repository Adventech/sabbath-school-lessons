---
title:  وارثان وعده ها
date:  30/09/2025
---

در یوشع ۱: ۲ و ۳، خداوند به یوشع میگوید که سرزمین را به آنها خواهد داد، اما همچنین میگوید که این سرزمین پیش از این به آنها واگذار شده است. این چه معنایی دارد؟

آن سرزمین، هدیهای از سوی خداوند بود که مالک حقیقی آن بشمار می رفت. در یوشع ۱: ۲ و ۳، دو شکل مختلف از فعل ارزانی داشتن بهکار رفته که به دو بُعد مهم از بهارث بردن سرزمین اشاره دارد. شکل اول بر روند مستمر بخشیدن زمین تأکید میکند. در آن زمان، اسرائیل تنها در مناطق ماوراء اردن مستقر شده بود، در حالی که بیشتر سرزمین موعود هنوز تصرف نشده بود.

در یوشع ۱: ۳، فعل به صورت کامل به کار رفته و این تصور را ایجاد میکند که گویی سرزمین پیشتر به آنها داده شده است. وقتی خداوند فاعل چنین افعالی باشد، به آن «کمال نبوی» میگویند. و این به این دلیل است که آنچه او در کلام خود وعده می دهد یک واقعیت مطمئن است که می توان به عنوان واقعیت محقق شده به آن اعتماد کرد.

ضمیر «شما» در آیه ۳ بهصورت جمع آمدهاست، بنابراین این وعده فقط به یوشع داده نشده، بلکه به تمام قوم اسرائیل تعلق دارد. اشاره به وعدهای که به موسی داده شده بود نیز نشاندهنده تداوم هدف و آرمان خداوند است.

همچنین واژه عبری kol، «تمام» یا «همه»، بارها در فصل اول تکرار شده است.[توجه: این متن از زبان انگلیسی ترجمه شده و متضمن این نیست که در ترجمه کتاب مقدس نیز از عبارات یکسانی استفاده شده باشد. بعنوان مثال، در آیه فوق، در کتاب مقدس هزاره نو بجای همه از هرجایی استفاده شده است - مترجم]. این تکرار، نشاندهنده کلیت و یکپارچگی است که برای رسیدن به هدف تعیین شده پیش روی یوشع، اهمیت ویژهای دارد. برای موفقیت در فتح سرزمین موعود، هماهنگی کامل میان خدا، یوشع، و قوم اسرائیل ضروری است.

`یوشع ۱: ۴ – ۶ و عبرانیان ۶: ۱۷ و ۱۸ را بخوانید. در آن لحظه، سرزمین موعود دقیقا همان وعده بود. با این وجود، خدا آن را ارث می خواند. وارث وعده های خدا بودن به چه معنی است؟`

وعدههای خداوند بهخودیخود جادویی یا خود به خود محقق نمی شوند. ضمانت تحقق آنها در حضور خداوند نهفته است، چرا که خداوند می گوید: «من با شما خواهم بود». همین حضور الهی بود که بقای اسرائیل را ممکن میساخت؛ بدون آن، اسرائیل فقط ملتی از میان بسیاری از ملتهای معمولی دیگر به حساب می آمد، بینام، بیهویت، و بیرسالت (خروج ۳۳: ۱۲-۱۶). برای یوشع، حضور خداوند رمز موفقیت در هر اقدام و تلاش بود.

امروز هیچ چیز تغییر نکرده است، به همین دلیل است که ما وعده عیسی را در متی ۲۸: ۲۰ داریم.