---
title:  فرمولی برای موفقیت
date:  27/09/2025
---

### مطالعه این هفته
برای مطالعه این هفته بخوانید: تثنیه ۱۸: ۱۵ – ۲۲؛ یوشع ۱؛ عبرانیان ۶: ۱۷ و ۱۸؛ افسسیان ۶: ۱۰ – ۱۸؛ مزامیر ۱: ۱ – ۳؛ رومیان ۳: ۳۱.

> <p>آیه حفظی</p>
> «فقط قوی و بسیار دلیر باش؛ دقت کن تا مطابق تمامی شریعتی که خادم من موسی تو را بدان حکم کرده است، عمل نمایی. از آن به چپ یا راست منحرف مشو، تا به هر جا که میروی کامیاب گردی»(یوشع ۱: ۷).

بنیامین زاندر، مدیر ارکستر فیلارمونیک بوستون، یک کلاس در مورد تفسیر موسیقی را رهبری می کرد. او متوجه اضطراب دانش آموزان در زمان مواجهه با نتایج و ارزیابی عملکردشان شد. او برای کاهش استرس آنها و کمک برای کشف کامل پتانسیل آنان، در روز اول کلاس اعلامیه ای صادر کرد: همه نمره A دریافت خواهند کرد. این نمره، هدفی نبود که باید به آن دست مییافتند، بلکه امکانی برای رشد و شکوفا شدن بود. تنها شرط این بود که در دو هفته اول ترم، هر دانشجو باید نامه ای بنویسد، اما تاریخ آن تاریخ پایان دوره باشد و توضیح دهد که چرا آنها مستحق نمره بالا هستند.

کتاب یوشع بر فرصتهای تازه تمرکز دارد. موسی، که چهار دهه تاریخ اسرائیل را رقم زده بود، اکنون به گذشته سپرده شده بود. سفر از مصر و سالهای پرمشقت سرگردانی در بیابان، که با طغیان و سرکشی همراه بود، به سرانجام رسیده بود. اکنون نسلی نو، آماده و مشتاق برای پیروی از فرمانهای خدا، در آستانه ورود به سرزمین موعود ایستاده بود— نه بهعنوان کوله باری از انتظارات که باید برآورده شود، بلکه بهعنوان فرصتی برای گام نهادن و تحقق توانمندیهای درونیشان.

بیائید فصل جدیدی را که خدا در زندگی بنی اسرائیل گشود مطالعه کنیم و ببینیم که او چگونه می تواند همان کار را در زندگی ما نیز انجام دهد.
