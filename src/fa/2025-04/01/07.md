---
title:  اندیشه هایی فراتر
date:  03/10/2025
---

از نوشته های الن جی وایت، فصل عبور از رود اردن صفحات ۴۸۱ و ۴۸۲ از کتاب مشایخ و انبیا و همچنین فصل ورود به سرزمین موعود صفحه ۱۷۵ از کتاب داستان رهایی را بخوانید.

«باید [به خودمان] بگوئیم که وعده ها و هشدارهای عیسی متوجه من است. زیرا خدا جهان را آنقدر محبت کرد که پسر یگانه خود را داد تا من با ایمان آوردن به او هلاک نگردم بلکه حیات جاودان یابم. تجربیان و واقعیات مربوط به کلام خداوند، می بایستی تجربیات من گردد. دعا، وعده، دستورات و هشدارهای موجود در کتاب مقدس برای من است ... ایمانی که بدین طریق دریافت می شود و اصول حقیقت را می پذیرد، به جزئی از هستی و انگیزه قدرتمند حیات تبدیل می شود. کلام خدا در جان آدمی پذیرفته شده، اندیشه و تفکر را تشکیل می دهد  در توسعه شخصیت عمل می کند».ـ الن جی وایت، آرزوی اعصار، صفحات ۳۹۰ و ۳۹۱.

«هیچ موضوعی نیست که نیاز به تأکید، تکرار، و تثبیت بیشتر در ذهن همه داشته باشد، به غیر از این واقعیت که بشریت سقوط کرده نمیتواند هیچ چیزی را با بهترین تلاشهای خود به دست آورد. نجات تنها از طریق ایمان به عیسی مسیح به دست میآید».- الن جی وایت، ایمان و اعمال، صفحه ۱۹.

**سوالاتی برای بحث:**

`۱. با اینکه شرایط و تجربیات زندگی یوشع با زندگی ما متفاوت است، چه اصول روحانی از زندگی او میتوانیم بیاموزیم که در زندگی خودمان به کار ببندیم؟ و چرا لازم است همیشه شرایط زمانی و مکانی را هنگام گرفتن درسها و الگوها در نظر داشته باشیم؟`

`۲. ارتباط بین وعدههای خدا و اطاعت ما از او را بررسی کنید. این دو چگونه لازم و ملزوم یکدیگر هستند؟ تاکید بیش از حد بر یکی و نادیده گرفتن دیگری چه خطراتی به همراه دارد؟ بهطور خاص، اگر احکام را در اولویت قرار دهیم و به فیض بیتوجهی کنیم، چه پیامدهایی خواهد داشت؟ و از سوی دیگر، تأکید بر فیض به قیمت نادیده گرفتن احکام چه مخاطراتی را به همراه خواهد داشت؟`

`۳. با تأمل در درس این هفته، موفقیت را از دیدگاه کتاب مقدس چگونه تعریف میکنید؟ در این راستا، چگونه میتوانیم به نقش کامیابی در تعریف موفقیت از منظر مسیحیت بپردازیم؟`

`۴. تصور کنید که یوشع پس از موسی چه احساسی ممکن است داشته باشد. خدا چه وعدهای به او داد که قطعاً او را در مواجهه با مسئولیتهای بزرگش یاری کرد؟ (یوشع ۱: ۵ را ببینید).`