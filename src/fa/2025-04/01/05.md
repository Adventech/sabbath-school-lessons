---
title:  قوی باشید!
date:  01/10/2025
---

`یوشع ۱: ۷ – ۹ را بخوانید. چرا نیاز بود تا خداوند دوبار به یوشع تاکید کند که او باید قوی و شجاع باشد؟`

در برابر یوشع وظیفهای دشوار و چالشبرانگیز قرار داشت. دیوارهای نفوذناپذیر شهرهای کنعانی و مردمی که برای نبرد آموزش دیده بودند، بهوضوح بر مشکلات پیش رو میافزود. در مقابل، بنیاسرائیل، کوچنشینان سادهای بودند که حتی ابتداییترین تجهیزات جنگی را برای در هم شکستن دیوارهای مستحکم در اختیار نداشتند. تاریخ به ما میآموزد که حتی مصر، قدرت برتر آن روزگار، نتوانسته بود پایگاهی مستحکم در کنعان بهدست آورد.

با این حال، دعوت به قوی و شجاع بودن در اینجا فقط به روحیه نبرد یا استراتژی های نظامی مربوط نمی شود. برای وفادار ماندن به تورات و الزامات خاص آن، که عهد اسرائیل با یهوه را مشخص می کند، به شجاعت و قدرت نیاز است.

`افسسیان ۶: ۱۰ – ۱۸ را بخوانید. گرچه امروز ملزم نیستیم تا در نبرد نظامی شرکت کنیم، با این حال، چگونه میتوانیم کلام دلگرمکنندهای را که به یوشع در چالشهای روحانی روزانهاش گفته شده، بهکار بگیریم؟`

امروز، مسیحیان در راستای تحقق ماموریتی که مسیح به آنها سپرده، با چالشهایی مشابه با آنچه یوشع با آن روبرو بود، مواجهاند. به این معنا که آنها باید با تمایلات گناهآلود خود مبارزه کنند [یعنی جنگ با نفس) و در برابر قدرتها و حاکمان تاریکی این عصر و سپاهیان شریر ایستادگی کنند. همانند یوشع، آنها نیز وعده اطمینانبخش حضور مسیح را دارند که می گوید: «همیشه با شما هستم، حتی تا آخر زمان» (متی ۲۸: ۲۰). حضور پشتیبان خداوند همانگونه که ترسهای یوشع را میزدود، امروز نیز میتواند تردیدها و نگرانیهای ما را از میان بردارد.

چالش ما این است که خداوند را بخوبی بشناسیم تا به او و وعده هایی که به ما داده است، اعتماد کنیم. و به همین خاطر است که بیش از هر چیز دیگری، نیاز داریم که با او رابطه ای شخصی داشته باشیم.

`مسئله اساسی امروز ما، تفاوتی با آنچه یوشع با آن روبرو بود ندارد. چگونه میتوانیم در زمانهایی که پیروی از کلام خدا برای ما نامطلوب یا دشوار است، به آن وفادار بمانیم؟`