---
title:  فیض شگفت انگیز
date:  09/10/2025
---

`یوشع ۹: ۲۱ – ۲۷ را بخوانید. چگونه راهحل یوشع، عدالت و فیض را به زیبایی در هم آمیخت؟`

حتی اگر بنیاسرائیل میخواستند به جبعونیان حمله کنند، به دلیل سوگندی که رهبرانشان خورده بودند، از این کار منع میشدند. رهبران اسرائیل به این اصل پایبند بودند که سوگند تا زمانی که شامل کار نادرست یا نیت سوء نباشد، الزامآور است (داوران ۱۱: ۲۹-۴۰)، حتی اگر به قیمت آسیب شخصی باشد.

در عهد قدیم، در هنگام سوگند خوردن باید احتیاط می شد و پایبندی به آن به عنوان فضیلتهایی ارزشمند و پارسایی در نظر گرفته میشد (مزمور ۱۵: ۴؛ مزمور ۲۴: ۴؛ جامعه ۵: ۲، ۶). از آنجا که این سوگند به نام یهوه، خدای اسرائیل، ادا شده بود، رهبران نمیتوانستند آن را تغییر دهند.

با سوگند رسمی رهبران اسرائیل، سرنوشت اسرائیل به طرز ناگسستنی با سرنوشت جبعونیان پیوند خورد. در واقع، جبعونیان از طریق نامگذاری خود به عنوان هیزم شکن و حامل آب برای خانه خدا(یوشع ۹: ۲۳)، به بخشی جداییناپذیر از جامعه عبادتی اسرائیل تبدیل شدند. پاسخ یوشع، که با حکم رهبران اسرائیل که بردگی را برای «تمام جماعت» مقرر کرده بود (یوشع ۹: ۲۱) تفاوت داشت، این لعنت را به یک برکت بالقوه برای جبعونیان مبدل ساخت (با دوم سموئیل ۶: ۱۱ مقایسه کنید).

تاریخ جبعون گواهی است بر امتیازات مذهبی بالای این شهر و وفاداری آن به قوم خدا. سوگندی که اسرائیلیان یاد کردند در طول نسلها پابرجا ماند، بهطوریکه وقتی بنیاسرائیل از اسارت بابل بازگشتند، جبعونیان در شمار کسانی بودند که به بازسازی اورشلیم یاری رساندند (نحمیا ۷: ۲۵). اقدامهای آنها عواقب مثبت جاودانی به همراه خواهد داشت، اما این همه تنها به خاطر فیض خداوند است.

اگر جبعونیان هویت خود را فاش کرده و همچون راحاب طلب رحمت میکردند، چه سرنوشتی در انتظارشان بود؟ هرچند از این موضوع نا آگاه هستیم، اما نمیتوانیم این احتمال را نادیده بگیریم که حتی مشاوره با اراده الهی میتوانست به معافیت جبعونیان از نابودی منجر شود. هدف نهایی خدا مجازات گناهکاران نیست، بلکه او میخواهد گناهکاران را ببیند که توبه میکنند و رحمتش را دریافت میکنند (مقایسه کنید با حزقیال ۱۸: ۲۳ و حزقیال ۳۳: ۱۱). نیرنگ جبعونیان را باید درخواستی برای رحمت خداوند دانست که منعکس کننده ماهیت خیرخواهانه و عادلانه اوست. امتناع کنعانیان از توبه و مخالفتشان با ارادهٔ الهی، سرانجام موجب شد که حکم نابودیشان صادر شود (پیدایش ۱۵: ۱۶). در مقابل، خداوند، جبعونیان را به خاطر شناخت حاکمیتش، انتخاب صلح به جای شورش، و آمادگیشان برای رها کردن بتپرستی و پرستش خدای یگانه مورد ستایش قرار داد.