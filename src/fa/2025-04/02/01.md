---
title:  شگفت زده بواسطه فیض
date:  04/10/2025
---

### مطالعه این هفته
برای مطالعه این هفته بخوانید: یوشع ۲: ۱ – ۲۱، اعداد ۱۴: ۱ – ۱۲، عبرانیان ۱۱: ۳۱، خروج ۱۲: ۱۳، یوشع ۹، نحمیا ۷: ۲۵.

> <p>آیه حفظی</p>
> «به ایمان بود که راحاب فاحشه همراه با نامطیعان کشته نشد زیرا جاسوسان را به سلامت پذیرا گردید»(عبرانیان ۱۱: ۳۱).

چرا دوباره این کار را انجام دادم؟ شاید همه ما این جمله را بر زبان آورده باشیم. از این گذشته، همانطور که تاریخ خودش را تکرار میکند، بشریت بهطور کلی و ما شخصا نیز همین اشتباهات را بارها و بارها مرتکب شدهایم.

اسرائیل فرصت دوبارهای برای ورود به سرزمین موعود داشت و یوشع این مأموریت را با جدیت دنبال کرد. اولین قدم، داشتن درکی روشن از شرایط پیش رو بود. او دو جاسوس فرستاد تا اطلاعات مهمی درباره سرزمین جمعآوری کنند؛ از جمله سیستم دفاعی، آمادگی نظامی، منابع آب، و واکنش مردم در برابر نیروهای مهاجم.

ممکن است فکر کنیم که وعده خدا برای دادن سرزمین به بنی اسرائیل نیازی به تلاش از طرف آنها نداشت. اما حمایت الهی به معنای نفی مسئولیت انسان نبود. اسرائیل برای بار دوم در مرز کنعان ایستاده است. انتظارات به اوج رسیده، اما دفعه قبلی که اسرائیل در همین نقطه و با همین مأموریت ایستاده بود، نتیجه به یک شکست بزرگ ختم شد.

این هفته به دو داستان جذاب از کتاب یوشع میپردازیم و ارتباطشان با ایمان امروز ما را بررسی میکنیم. فیض خدا امکانات نامحدودی برای شگفتزده کردن ما دارد.