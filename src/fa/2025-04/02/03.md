---
title:  ارج و منزلت در جایگاهی غیرمنتظره
date:  06/10/2025
---

`یوشع ۲: ۲ – ۱۱، عبرانیان ۱۱: ۳۱،  و یعقوب ۲: ۲۵ را بخوانید. این آیات درباره راحاب چه می گویند؟`

در کانون داستان راحاب، دروغی وجود دارد که او برای حفاظت از جاسوسان گفت. وقتی به نیرنگ او نگاه میکنیم، باید توجه کنیم که او بخشی از یک جامعه عمیقاً گناهکار بود، که در نهایت خدا را مجبور کرد تا آن جامعه را تحت غضب داوری خود در هم شکند (پیدایش ۱۵: ۱۶، تثنیه ۹: ۵، لاویان ۱۸: ۲۵-۲۸). هرچند که عهد جدید به ایمان او ارج مینهد، اما بررسی دقیقتر بر نقش راحاب در عهد جدید نشان میدهد که هیچیک از آنها از تمامی جنبههای اعمال او حمایت نمیکنند و دروغ او را توجیه نمیکنند.

عبرانیان ۱۱: ۳۱ به زیبایی ایمان راحاب را در همکاری با جاسوسان، به جای وفادار بودن به فرهنگ فاسد، نمایان میسازد. یعقوب ۲: ۲۵ نیز او را به خاطر پناه دادن به دو جاسوس اسرائیلی و راهنمایی آنها به مسیر بازگشت ایمن، ستایش میکند. در دل جامعهای فاسد و در زندگی گناهآلود خود رحاب، خدا به فیض خویش جرقهای از ایمان را در او دید که راه نجاتش را هموار ساخت. او نیکوییهای راحاب — ایمان واقعیاش به خدا و انتخابش برای همراهی با قومش — را تصدیق کرد، هرچند که همه اعمالش را تأیید نکرد. خدا به خاطر شجاعت بینظیر، ایمان راسخ، و نقش نجاتبخش راحاب، همچنین انتخابش برای پیروی از خدای اسرائیل، او را ارج نهاد.

پس از مشاهده وقایع، راحاب با شجاعت اعلام کرد: «با شنیدن اینها دلهای ما گداخته شد و دیگر روحیه ای برای مقابله با شما در کسی باقی نماند. زیرا که یهوه خدای شما هم بالا در آسمان و هم پائین بر زمین، خداست» (یوشع ۲: ۱۱). این نکته بهویژه جالب توجه است که یک زن کنعانی، یهوه را بهعنوان خدای یگانه میشناسد، بهویژه در حالی که بر بام ایستاده است؛ جایی که در باورهای بتپرستی او، دعاها معمولاً برای رب النوع های ستارگان آسمان تقدیم میشد.

راحاب قبلاً فقط در زمینه یگانه بودن قدرت خدایی که شایسته پرستش است اظهار بیان کرده بود(خروج ۲۰: ۴، تثنیه ۴: ۳۹، تثنیه ۵: ۸). سخنان او نشاندهنده تصمیمی عمدی و آگاهانه برای شناختن این حقیقت است که خدای بنیاسرائیل تنها خدای واقعی است. اعتراف او نشان دهنده درک او از رابطه نزدیک بین حاکمیت خدا و قضاوتی است که اریحا تحت آن محکوم به فنا است.

تصمیم اخلاقی او نشاندهنده این است که در مواجهه با غضب داوری یهوه، تنها دو راه پیشرو بود: ادامه شورش بر علیه او و روبهرو شدن با نابودی، یا تسلیم خدا شدن با انتخاب ایمان. با انتخاب خدای بنیاسرائیل، راحاب به نمادی بدل شد از آنچه میتوانست سرنوشت تمامی ساکنان اریحا باشد، اگر آنها نیز از خدای اسرائیل طلب رحمت میکردند.

`این داستان به ما چه میآموزد که خدا چه نوع وفاداری مطلقی را از ما میخواهد؟`