---
title:  تضاد ارزش ها
date:  08/10/2025
---

`یوشع ۹: ۱–۲۰ را بخوانید. چه شباهتها و تفاوتهایی بین داستان راحاب و جبعونیها وجود دارد؟ چرا این شباهتها و تفاوتها معنادار هستند؟`

این فصل از کتاب یوشع با این توضیح آغاز میشود که پادشاهان کنعانی، که معمولاً بر شهرهای کوچک حکمرانی میکردند، تصمیم گرفتند علیه اسرائیلیان ائتلافی تشکیل دهند. اما در مقابل، اهالی جبعون تصمیم گرفتند با اسرائیل پیمانی ببندند.

جبعونیها برای فریب دادن اسرائیلیها و وادار کردنشان به پیمان بستن، خود را بهعنوان فرستادگانی از یک سرزمین دوردست جا زدند. در تثنیه ۲۰: ۱۰-۱۸ آمده که خدا میان کنعانیها و مردمانی که خارج از سرزمین موعود زندگی میکردند، تمایزی قائل شده بود.

واژهای که به «زیرکی/مکر» یا «فطانت/هوشمندی» ترجمه شده است، میتواند معنای مثبت یا منفی داشته باشد. در معنای مثبت به مفهوم دوراندیشی و حکمت است (امثال ۱: ۴؛ امثال ۸: ۵، ۱۲) و در معنای منفی به نیت مجرمانه اشاره دارد (خروج ۲۱: ۱۴؛ اول سموئیل ۲۳: ۲۲؛ مزامیر ۸۳: ۳). در مورد جبعونیها، اگرچه عمل آنها خیانتآمیز بود، اما هدف اصلیشان کمتر مخرب و بیشتر برای حفظ جان خود بود.

سخنان جبعونیان بهطور قابلتوجهی مشابه سخنان راحاب بود. هر دو  قدرت خدای اسرائیل را به رسمیت میشناسند، و تأیید میکنند که پیروزیهای اسرائیل تنها حاصل دستاوردهای انسانی نیست. بر خلاف سایر کنعانیان، آنها تصمیم میگیرند که در برابر برنامه خداوند برای اعطای سرزمین به بنیاسرائیل مقاومت نکنند و اعتراف میکنند که خداوند است که ملتها را از برابر آنها دور میکند. اخبار خروج از مصر و پیروزیهای اسرائیل بر سیحون و عوج، راحاب و جبعونیان را برانگیخت تا به دنبال اتحاد با اسرائیل باشند. با این حال، جبعونیان برخلاف راحاب که بهطور علنی و کامل تسلیم خدای اسرائیل میشود، برای تضمین اتحاد خود با اسراییل از فریب استفاده میکنند.

شریعت موسی در موقعیتهایی مانند این، راهنمایی برای درک اراده خدا ارائه کرده است (اعداد ۲۷: ۱۶-۲۱). یوشع باید از خداوند طلب هدایت می کرد تا از فریب جبعونیان در امان بماند.

وظیفه اساسی یک رهبرِ خدا مسلک و هر رهبر مسیحی این است که به دنبال اراده خدا باشد (اول تواریخ ۲۸: ۹، دوم تواریخ ۱۵: ۲، دوم تواریخ ۱۸: ۴، دوم تواریخ ۲۰: ۴). با غفلت از جستن اراده خدا، بنی اسرائیل مجبور شدند یا شرایط اساسی تسخیر سرزمین را زیر پا بگذارند یا سوگند به نام خداوند را بشکنند که به همان اندازه الزامآور بود.

`چند بار احساس کردهاید که در مواجهه با دو ارزش متضاد از کتاب مقدس در حال کشمکش هستید؟`