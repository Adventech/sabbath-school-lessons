---
title:  متحد جدید
date:  07/10/2025
---

`یوشع ۲: ۱۲ – ۲۱ و خروج ۱۲: ۱۳ و ۲۲ و ۲۳ را بخوانید. این آیات در خروج، چگونه به شما کمک می کند تا توافق بین جاسوسان و راحاب را درک کنید؟`

توافق راحاب بسیار صریح است: زندگی در برابر زندگی و مهربانی در ازای مهربانی. اصطلاح عبری cḥesed(یوشع ۲: ۱۲) که اغلب به «محبت و مهربانی» ترجمه میشود، دارای عمق معنایی است که در زبانهای دیگر به سختی میتوان آن را در یک کلمه گنجاند. این واژه عمدتاً به وفاداری در چارچوب عهد اشاره دارد، اما همچنین مفاهیمی چون وفاداری، رحمت، خیرخواهی و محبت را نیز در بر میگیرد.

سخنان راحاب همچنین به تثنیه ۷: ۱۲ اشاره دارد، جایی که خداوند وعده میدهد که از اسرائیل حمایت کند. «اگر این قوانین را گوش گیرید و آنها را نگاه داشته به جای آرید آنگاه یهوه خدایتان عهد و محبتی cḥesed را که برای پدرانتان سوگند خورد با شما نگاه خواهد داشت» (تثنیه ۷: ۱۲).

جالب است که همان فصل (تثنیه ۷) حکم ممنوعیت cḥerem (حرام) را بر کنعانیان وضع میکند. در اینجا راحاب، یک کنعانی، که تحت این ممنوعیت قرار دارد، با ایمان نوپایش به وعدههایی که به بنیاسرائیل داده شده است، استناد میکند. در نتیجه، او نجات مییابد.

نخستین تصویری که به طور اجتنابناپذیری در ذهن ظاهر می شود، ارتباط بین گفتگوی جاسوسان با راحاب و مراسم عید پسح در زمان خروج است. در آنجا، برای اینکه بنیاسرائیل محفوظ بمانند، لازم بود درون خانههای خود بمانند و بر روی چارچوب در و سر در خانههایشان خون قربانی بره را بمالند.

«اینک آن خون نشانه ای خواهد بود برای شما بر خانه هایی که در آن به سر می برید: خون را که ببینم از شما خواهم گذشت»(خروج ۱۲: ۱۳ همچنین خروج ۱۲: ۲۲ و ۲۳ را ببینید).

«مردم باید از طریق اطاعت خود ایمانشان را نشان دهند. بنابراین، هر کس که امیدوار است از طریق شایستگیهای خون مسیح نجات یابد، باید درک کند که در نجات خود نقشی دارد. اگرچه فقط مسیح میتواند ما را از عواقب گناهانمان رهایی بخشد، اما باید از گناهان خود توبه کنیم و به اطاعت روی آوریم. انسانها با ایمان نجات مییابند و نه با اعمالشان؛ با این حال، ایمان واقعی باید از طریق کارهایشان اثبات شود».- الن جی وایت، مشایخ و انبیا، صفحه ۲۷۹.

در آن مورد، خون به عنوان نشانه ای بود که از آنها در برابر فرشته ویرانگر خدا محافظت می کرد. درست همانطور که خداوند جان بنی اسرائیل را در طول بلای آخر مصر حفظ کرد، آنها نیز باید امنیت راحاب و خانواده اش را در هنگام ویرانی اریحا تضمین می کردند.

`چه پیام قوی و تأثیرگذار انجیلی میتوانیم در این دو داستان بیابیم؟ چه درسهای گرانبهایی از این داستانها میتوانیم برداشت کنیم؟`