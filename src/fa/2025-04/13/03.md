---
title:  در خلوص و راستی
date:  22/12/2025
---

`یوشع از اسرائیلیان چه درخواستی کرده بود؟ (یوشع ۲۴: ۱۴ و ۱۵). خدمت به خداوند در خلوص و راستی به چه معناست؟`

درخواست یوشع بهروشنی بیان میکند که اسرائیل باید تصمیم بگیرد که یا با وفاداری به خالق خود، هویت و منحصر بفرد بودن خود را حفظ کند و در این سرزمین زندگی کند، یا اینکه به تدریج به یکی از ملتهای بتپرست تبدیل شود و هویت، هدف یا رسالتی روشن نداشته باشد. این انتخاب کاملاً به خود آنها بستگی داشت.

درخواست یوشع از دو جنبه برخوردار است: اسرائیل باید خداترس بوده، او را «با خلوص و راستی» خدمت کند. ترس از خدا به معنای زندگیه همیشگی در هراس و اضطراب عاطفی نیست. بلکه به احترام و عظمت ناشی از شناخت بزرگی، تقدس و بینهایتی خدا اشاره دارد و در عین حال، به کوچکی، گناهکاری و محدودیت ما نیز تأکید میکند. ترس از خدا آگاهی دائمی از وسعت خواستههای اوست، به این دلیل که او نه تنها پدر آسمانی ماست، بلکه پادشاه الهی ما نیز هست. چنین آگاهی به زندگی مطیعانه از خداوند منجر خواهد شد (لاویان ۱۹: ۱۴، لاویان ۲۵: ۱۷، تثنیه ۱۷: ۱۹، ۲ پادشاهان ۱۷: ۳۴). در حالی که «ترس» نگرش درونی است که باید مشخصهٔ یک اسرائیلی باشد، نتیجهٔ عملی حرمت به خدا، خدمت به اوست.

خدمتی که از اسرائیل خواسته شده است با دو واژه عبری مشخص میشود: « خلوص» و « راستی». واژه اول (tamim) [تمام و کمال] بیشتر بهعنوان صفتی برای توصیف بی عیب و نقص بودن حیوان قربانی استفاده میشود. واژه دوم که خدمت اسرائیل را توصیف میکند «راستی» یا «وفاداری» (عبری: emet) می باشد. این واژه عموماً به معنای ثبات و استحکام است که معمولاً به خدا اشاره دارد که شخصیت او بهطور ذاتی با وفاداری مشخص میشود و این وفاداری در رابطهاش با اسرائیل نمایان میگردد.

شخص وفادار کسی است که میتوان به او اعتماد کرد. در واقع، یوشع از اسرائیل میخواهد همان وفاداری را به خدا نشان دهند که خدا در طول تاریخ به قوم خود نشان داده است. این وفاداری تنها متابعت ظاهری از خواستههای او نیست، بلکه از یک ثبات درونی و یکپارچگی قلبی ناشی میشود. زندگی آنها باید شکرگزاریشان را نسبت به خدا به خاطر همه کارهایی که برایشان کرده، نشان دهد. بهعبارتی، این همان روشی است که ما امروز باید برای ارتباط با عیسی از آن استفاده کنیم.

`خدمت به خداوند با «خلوص» و «راستی» برای شما چه معنایی دارد؟ برخی از عواملی که در زندگی شما وجود دارند و مانع از وقف کامل شما به خدا میشوند، چه هستند؟`