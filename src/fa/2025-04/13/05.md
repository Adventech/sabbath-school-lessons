---
title:  خطرات بت پرستی
date:  24/12/2025
---

`یوشع ۲۴: ۲۲ – ۲۴ را بخوانید. چرا لازم بود که یوشع درخواست خود را از اسرائیلیان تکرار کند، مبنی بر این که از بتها دوری کنند؟`

تهدید بتپرستی تهدیدی نظری نیست. پیشتر، در دشتهای موآب، در زمینهای مشابه، موسی از مردم خواسته بود که تصمیم مشابهی بگیرند (تثنیه ۳۰: ۱۹، ۲۰). خدایانی که اکنون به آنها اشاره میشود، خدایان مصر یا آنهایی که در آن سوی رود هستند، نیستند، بلکه در واقع «در میان آنها» یافت میشوند. بنابراین، یوشع از مردمش میخواهد که دلهای خود را به سوی خداوند متمایل کنند. واژه عبری natah به معنی متمایل شدن و خم شدن است. این واژه، خداوندی را توصیف میکند که انتظار میرود به پایین بیاید و به دعاها گوش کند (دوم پادشاهان ۱۹: ۱۶، مزامیر ۳۱: ۲، ۳، دانیال ۹: ۱۸). همچنین، این نگرش بعداً توسط پیامبران از اسرائیل نیز خواسته میشود (اشعیا ۵۵: ۳، ارمیا ۷: ۲۴). این واژه برای نشان دادن ارتداد سلیمان استفاده میشود، زمانی که دل او به سوی خدایان بیگانه متمایل شد (اول پادشاهان ۱۱: ۲، ۴، ۹). دل گناهکار انسان بهطور طبیعی تمایل ندارد که به صدای خدا گوش کند. برای متمایل کردن آن به سوی انجام اراده خدا، به تصمیمات آگاهانهای از طرف ما نیاز است.

پاسخ بنیاسرائیل به معنای واقعی کلمه این است: «ما به صدای او گوش خواهیم داد». این عبارت بر جنبه ارتباطی اطاعت تأکید دارد. از اسرائیل خواسته نمیشود که بهطور معمول از قوانین بیجان پیروی کند. عهد، درباره یک رابطه زنده با خداوند است که نمیتوان آن را تنها با مقررات بیان کرد. دین اسرائیل هرگز بهدنبال قانونگرایی/شریعتمداری نبوده است؛ بلکه هدف آن برقراری گفتوگویی دائمی در ایمان و رابطه ای محبانه با منجی مقدس و مهربان است.

حتی پس از آنکه مردم سه بار وعده دادند که به خداوند خدمت خواهند کرد، وعدهای که به گفته یوشع به معنای دور کردن خدایان بیگانه از میانشان است، هیچ گزارشی مبنی بر تحقق این وعدهها در دست نیست. در طول کتاب، معمولاً گزارشهایی دربارۀ انجام دستورات یوشع (و یا موسی) بهعنوان نمونههایی از اطاعت آمده است، اما اکنون که کتاب به پایان میرسد، فقدان چنین گزارشی، درخواست یوشع را در وضعیتی قابل بررسی و بیپاسخ باقی میگذارد. پیام اصلی کتاب که مردم باید به خداوند خدمت کنند، نه تنها برای نسل یوشع، بلکه برای هر نسل جدید از پیروان خدا که این پیام را میشنوند یا میخوانند، معنای خود را دارد و همچنان پابرجاست.

`چند بار به خداوند وعده دادهاید که کاری انجام دهید اما در نهایت این کار را نکردید؟ چرا اینگونه نشد؟ پاسخ شما چه چیزهایی را دربارۀ رحمت خدا نسبت به شما میگوید؟`