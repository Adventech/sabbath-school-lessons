---
title:  همین امروز انتخاب کنید!
date:  20/12/2025
---

### مطالعه این هفته
برای این هفته مطالعه کنید: یوشع ۲۴؛ پیدایش ۱۲: ۷؛ تثنیه ۱۷: ۱۹؛ تثنیه ۵: ۶؛ اول پادشاهان ۱۱: ۲ و ۴ و ۹؛ دوم تیموتائوس ۴: ۷ و ۸.

> <p>آیه حفظی</p>
> «و اگر در نظرتان ناپسند است که خداوند را عبادت کنید، همین امروز برای خود برگزینید کِه را عبادت خواهید کرد...اما من و خاندانم، یهوه را عبادت خواهیم کرد»(یوشع ۲۴: ۱۵).

آخرین فصل کتاب یوشع در قالب مراسمی برای تجدید عهد آمده است که این بار توسط رهبر سالخوردهٔ اسرائیل برگزار میشود. این فصل خود یک عهدنامه نیست، بلکه گزارشی از مراسم تجدید عهد است، و در عین حال مفاد معاهدات فرمانروایی خاور نزدیک کهن را در بر دارد:

(۱) مقدمه ای که در آن فرمانروا بعنوان آغازگر معاهده معرفی می شود؛(۲) پیش گفتار تاریخی که رابطه میان فرمانروا و تابع را شرح میدهد؛(۳) مفاد پیمان که از تابع میخواهد تا بهطور کامل وفاداری خود را به فرمانروا نشان دهد، و این وفاداری بر اساس و ناشی از قدردانی است؛(۴) برکات برای فرمانبرداری و لعنت ها برای نقض عهد؛(۵) شاهدانی که بر عهد صحه می گذارند؛(۶) نگهداری سند برای مطالعه در آینده؛(۷) رسمیت بخشیدن به عهد.

یوشع در آستانهٔ پایان زندگیاش قرار دارد و هیچ جایگزینی در افق دیده نمیشود. تجدید عهد به اسرائیل یادآوری میکند که پادشاه آنان خود یهوه است و اگر به او وفادار بمانند، از حمایت او برخوردار خواهند شد. اسرائیل به پادشاهی بشری نیازی ندارد؛ بهعنوان یک قوم تحت حاکمیت خدا، باید همیشه در ذهن داشته باشند که تنها پادشاه آنها خداوند است.