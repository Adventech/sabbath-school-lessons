---
title:  آزاد برای خدمت
date:  23/12/2025
---

به عنوان یک رهبر واقعی و وفادار، یوشع به انتخاب آزادانه مردم خود احترام میگذارد و میخواهد که اسرائیل خداوند را از روی اختیار و انتخاب شخصی خدمت کند، نه از روی اجبار. این نکته از استفاده خاص واژه «برگزیده» در یوشع ۲۴: ۲۲ مشخص است. در دیگر قسمتها، واژه عبری baḥar به معنای «انتخاب کردن» به برگزیدگی اسرائیل توسط یهوه اشاره دارد (تثنیه ۷: ۶، ۱۰: ۱۵؛ ۱۴: ۲). اسرائیل این آزادی را دارد که پس از انتخاب الهیاش، به یهوه «نه» بگوید، اما این کار غیرمنطقی و بیمعنا خواهد بود. به عبارت دیگر، اسرائیل میتواند به خدا «بله» بگوید و به زندگیاش ادامه دهد یا میتواند از او روی برگرداند و دیگر وجود نداشته باشد.

`پاسخ اسرائیل به درخواست یوشع چه بود؟ (یوشع ۲۴: ۱۶ - ۱۸). بنظر شما چرا یوشع اینگونه واکنش نشان داد؟ (یوشع ۲۴: ۱۹ - ۲۱).`

اسرائیلیان در پاسخ قاطعانه و مثبت خود، تصریح میکنند که خدای پدران و نیاکانشان اکنون «خدای ما» است (یوشع ۲۴: ۱۷، ۱۸) و آمادهاند تا با وفاداری کامل به او خدمت کنند. پس از چنین تأیید بیچون و چرایی از وفاداری خود، انتظار می رود که یوشع کلامی از تأیید و تشویق بر زبان آورد. اما اینطور نیست. گفتمان یوشع با مردم بهطور قابل توجهی تغییر میکند، بطوریکه یوشع بهنظر میرسد که نقش «مدافع دیدگاه مخالف» را ایفا میکند. او از صحبت درباره رحمت و تدابیر گذشته خدا به تهدید اسرائیلیها با تصویری از خدایی که خدمت به او آسان نیست، تغییر موضع میدهد.

یوشع از ناپایداری نسل اول آگاه است؛ همان نسلی که پیش از این با عباراتی مشابه، وعده داده بود که از خدا اطاعت کنند (خروج ۱۹: ۸، خروج ۲۴: ۳، تثنیه ۵: ۲۷)، اما همین که هنوز وعدهها بر زبانشان بود، آنها را فراموش کردند (خروج ۳۲). به همین دلیل، یوشع با به کار بردن زبان و بیان قوی میخواهد چند نکته مهم را به اسرائیلیان گوشزد کند. نخست، تصمیم به خدمت به خدا تصمیمی جدی است که باید تمام قوم بر اساس اراده خدا شکل گیرد. برکاتی که از پیگیری این هدف به دست میآید، آشکار است، اما باید کاملاً درک کنند که نافرمانی از خدا عواقب جدی دارد. بخشش گناهان نه یک حق مسلم انسانهاست، بلکه معجزهای از سوی فیض خداوند است.

دوم، تصمیم اسرائیلیان برای خدمت به خدا باید تصمیم خودشان باشد و نباید بهعنوان یک الزام از سوی رهبری، حتی یوشع، بر آنها تحمیل شود.

سوم اینکه، اسرائیل باید درک کند که انسانها نمیتوانند با توان خود به خدا خدمت کنند. خدمت به خدا تنها با پیروی صرف از شرایط عهد به دست نمیآید، بلکه باید از طریق یک رابطه شخصی و نزدیک با خداوند نجاتدهنده انجام گیرد.(با خروج ۲۰: ۱ و ۲؛ تثنیه ۵: ۶ و ۷ مقایسه کنید).