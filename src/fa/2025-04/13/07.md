---
title:  اندیشه هایی فراتر
date:  26/12/2025
---

از نوشته های الن جی وایت، فصل آخرین سخنان یوشع، صفحات ۵۲۲ – ۵۲۴، از کتاب مشایخ و انبیا را بخوانید.

در میان انبوه مردمی که از مصر بیرون آمدند، بسیاری سابقۀ بتپرستی داشتند، و عادت به این عمل چنان در دلهایشان ریشه دوانده بود که حتی پس از استقرار در سرزمین کنعان نیز بهطور پنهانی ادامه مییافت. یوشع این مشکل را بهخوبی در میان قوم اسرائیل مشاهده کرده بود و از خطرات آن آگاه بود. او با تمام وجود آرزوی اصلاحی عمیق و بنیادین در میان قوم عبری داشت و میدانست که اگر مردم تصمیمی جدی برای خدمت به خداوند با تمام دل و جان نداشته باشند، به تدریج از او فاصله خواهند گرفت. در حالی که بخشی از قوم عبری با روحیهای مذهبی و خالصانه به پرستش خداوند میپرداختند، بسیاری دیگر تنها به انجام مناسک ظاهری و تشریفاتی بسنده میکردند؛ نه شور و شوقی داشتند و نه صداقتی. برخی نیز در دل به بتها گرایش داشتند، اما میترسیدند که این باور را علنی کنند.

این عهد جدی در کتاب شریعت ثبت گردید تا بهطور مقدس حفظ شود. سپس یوشع سنگ بزرگی را زیر درخت بلوطی که در کنار حرم خداوند قرار داشت، برپا کرد. یوشع به همه مردم گفت: «این سنگ برای ما شاهد خواهد بود، زیرا تمامی سخنان خداوندی را که به ما فرمود شنیده است. پس این سنگ شاهد شما خواهد بود، مبادا خدای خود را انکار کنید». در اینجا، یوشع بهوضوح اعلام میکند که دستورها و هشدارهای او نه از سوی خود، بلکه از کلام خداوند بوده است. این سنگ بزرگ برای نسلهای آینده به یادگار خواهد ماند و در صورتی که مردم دوباره به بتپرستی بازگردند، علیه آنها شهادت خواهد داد.

**سوالاتی برای بحث:**

`۱. معنی این جمله «او خدایی است قدوس و غیور»(یوشع ۲۴: ۱۹) را مورد بحث قرار دهید. در چه مفهومی او خدای غیور است؟`

`۲. چگونه محبت ما به خدا با آزادی انتخابی که او به ما داده است، ارتباط دارد؟ آیا واقعاً میتوانیم محبت کنیم اگر آزادی واقعی نداشته باشیم؟ آیا عشق و محبت واقعی میتواند تحمیلی باشد؟ اگر نه، چرا نمیتواند؟`

`۳. رهبران کلیسا امروزه به چه شیوه عملی می توانند مشعل را به نسلهای بعدی انتقال دهند؟`

`۴. به زندگی یوشع و نتیجه کارش فکر کنید که بنیاسرائیل در تمام طول عمر او خداوند را پرستش کردند. شما دوست دارید مردم از زندگی شما چه نتیجهای بگیرند؟`