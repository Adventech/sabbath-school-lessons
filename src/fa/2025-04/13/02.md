---
title:  تو آنجا هستی!
date:  21/12/2025
---

«آنگاه یوشع تمامی قبایل اسرائیل را در شِکیم گرد آورد و مشایخ، روسا، داوران و صاحب منصبان اسرائیل را فرا خواند و آنان در حضور خدا حاضر شدند»(یوشع ۲۴: ۱).

شکیم همان مکانی است که ابراهیم در هنگام ورود به سرزمین، مذبحی برای خدا بنا کرد و در آنجا خداوند برای نخستین بار به او وعدهی سرزمین موعود را داد (پیدایش ۶: ۷). اکنون که وعدههای الهی به ابراهیم بهطور کامل تحقق یافته، اسرائیل در همان مکانی که نخستین وعده به او داده شد، عهد خود را با خداوند تجدید میکند. درخواست یوشع یادآور سخنان یعقوب است که فرمود: «پس اکنون خدایان بیگانه را که در میان شمایند به دور افکنید و دلهای خود را به یهوه خدای اسرائیل مایل سازید»(یوشع ۲۴: ۲۳؛ با پیدایش ۳۵: ۲ – ۴ مقایسه کنید). جغرافیای این رویداد بهخودیخود فراخوانی است به وفاداری تزلزل ناپذیر به خداوند، و نفی هرگونه «خدای» دیگر.

`یوشع ۲۴: ۲ - ۱۳ را بخوانید. محتوای اصلی پیام خدا به اسرائیل چیست؟`

در گذشته ای که مورد بررسی قرار گرفته، خدا محور اصلی بوده: «من گرفتم»، «من دادم»، «من فرستادم»، «من عذاب فرستادم»، «من انجام دادم»، «من شما را بیرون آوردم»، «من شما را نجات دادم» و غیره. اسرائیل قهرمان اصلی داستان نیست، بلکه تنها یک بازیگر است. خداوند است که اسرائیل را آفریده و اگر او در زندگی ابراهیم مداخله نمیکرد، آنها همچنان بت پرست باقی می ماندند. وجود اسرائیل بهعنوان یک قوم، نتیجهٔ شایستگی هیچیک از نیاکانش نیست، بلکه کار خاص فیض خداوند است. این که اسرائیلیان در این سرزمین ساکن هستند، دلیلی برای تفاخر نیست، بلکه برعکس، دلیلی است برای اینکه باید خدا را بپرستند.

سخن خداوند شامل پنج تغییر بین «شما» و «آنها» (اجداد) است. اجداد و این نسل در شکیم بهعنوان یک واحد در نظر گرفته میشوند. یوشع در تلاش است تا نشان دهد که موسى در تثنیه ۵: ۳ تأکید کرده است که خداوند تنها با اجداد عهد نبسته، بلکه با تمام کسانی که در زمان سخنرانی یوشع حاضر بودند نیز عهد بسته است. اکثریت زیادی از حاضران اکنون تجربهٔ خروج را نداشتند و «همه» آنها در حوریب نبودند. با این حال، یوشع میگوید که همهٔ آنها آنجا بودند. بهطور خلاصه، درسهای گذشته باید توسط هر نسل جدید درک و پذیرفته شود. خداوندی که در گذشته برای اجداد عمل کرده، آماده است تا بهخاطر نسل حاضر نیز اقدام کند.

`چه راههایی وجود دارد که ما بهعنوان یک کلیسا، احساس بهتری از مسئولیت جمعی داشته باشیم؛ به این معنا که درک کنیم اقداماتی که انجام میدهیم بر همه افراد در کلیسا تأثیر می گذارند؟`