---
title:  وارثان وعده ها، اسیران امید
date:  22/11/2025
---

### مطالعه این هفته
برای مطالعه این هفته بخوانید: پیدایش ۳: ۱۷ – ۲۴، تثنیه ۶: ۳، یوشع ۱۳: ۱ – ۷، عبرانیان ۱۲: ۲۸، لاویان ۲۵: ۱ – ۵، ۸ – ۱۳، حزقیال ۳۷: ۱۴ و ۲۵.

> <p>آیه حفظی</p>
> «ای اسیران امید، به دژ خود بازگردید! همین امروز اعلام می کنم که به شما دو چندان باز خواهم داد»(زکریا ۹: ۱۲).

یوشع ۱۳ تا ۲۱ حاوی فهرستهای طولانی از مرزهای زمینی است که بخشهای گوناگون سرزمین را برای قبایل بنیاسرائیل جدا میکند. برای خوانندۀ امروزی، این فهرستها شاید بیاهمیت به نظر بیایند، اما بر پایۀ درک الهیاتی از سرزمین وعده داده شده استوارند که امروز برای ما ارزشمند هستند. از راه این فهرستهای روشن و ملموس، خداوند میخواست به بنیاسرائیل بیاموزد که این سرزمین تنها یک رؤیا نیست؛ بلکه بهگونهای ملموس و بطور سنجیده به آنان وعده داده شده است. اما آنان باید با کنش و کوشش، آن وعده را به واقعیت تبدیل میکردند.

آری، خدا می خواست که سرزمین را به عنوان ارث به آنها عطا کند؛ این یک هدیه بود که برای تحقق آنچه او به پدرانشان وعده داده بود، ساخته شد. «بنگرید که این سرزمین را پیش روی شما نهاده ام. پس داخل شده سرزمینی را که خداوند برای پدرانتان ابراهیم و اسحاق و یعقوب قسم خورد که آن را به ایشان و بعد از آنها به نسل ایشان ببخشد تصرف کنید»(تثنیه ۱: ۸). آری، ولی آنان نیز باید سهم خود را ایفا می کردند.

این هفته به برخی از مفاهیم الهیاتی مرتبط با سرزمین موعود و پیامدهای روحانی آن برای کسانی که تمامی وعدههای موجود در عیسی را طلب میکنند، خواهیم پرداخت.