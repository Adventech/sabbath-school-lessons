---
title:  اندیشه هایی فراتر
date:  28/11/2025
---

از نوشته های الن جی وایت، فصل نبرد پایان یافته است، صفحات ۶۷۲ – ۶۷۸، از کتاب نبرد عظیم را بخوانید.

«ما زمانی به طور ابدی نجات خواهیم یافت که از دروازهها وارد شهر شویم. آنگاه میتوانیم با شادی بگوییم که نجات یافتهایم، نجاتی ابدی. اما تا آن زمان باید به اندرز رسول گوش فرا دهیم که می گوید: «پس بترسیم مبادا با آنکه وعده دخول در آرامی وی باقی می باشد ظاهر شود که احدی از شما قاصر شده باشد» (عبرانیان ۴: ۱). آگاهی از سرزمین کنعان، خواندن سرودهای آن و شادی در انتظار ورود به آن، فرزندان اسرائیل را به باغها و مزارع زیتون سرزمین موعود نرسانید. آنها تنها با تصرف واقعی آن، رعایت شرایط، ایمان زنده به خدا و اختصاص دادن وعدههای او میتوانستند به آن دست یابند».ـ الن جی. وایت، معلم جوانان، ۱۷ فوریه ۱۸۹۸.

«در کتاب مقدس، میراث نجاتیافتگان «وطن» نامیده میشود (عبرانیان ۱۱: ۱۴ - ۱۶). در آنجا، شبان آسمانی، گلهاش را به چشمههای آب زنده هدایت میکند. درخت زندگی هر ماه میوهاش را میدهد و برگهای آن درخت برای خدمت به ملتهاست. جویبارهایی که پیوسته جاری هستند و شفاف چون بلور، در کنار آنها درختان سرسبز سایههای خود را بر مسیرهای آمادهشده برای فداییان خدا میاندازند. در آنجا، دشتهای وسیع به تپههای زیبا میپیوندند و کوههای خدا، قلههای بلند خود را به آسمان میسایند. در این دشتهای آرام، در کنار این جویبارهای زنده، قوم خدا، که سالها به عنوان زائران و آوارهها به سر بردهاند، خانهای خواهند یافت».ـ الن جی وایت، نبرد عظیم، صفحه ۶۷۵.

**سوالاتی برای بحث:**

`۱. به سرزمین موعود به عنوان نمادی از زندگی پربرکتی که مسیح در یوحنا ۱۰:۱۰ به پیروانش وعده داده است، فکر کنید. مزایای زندگی در یک سرزمین پر برکت چگونه برکتهای نجات را به تصویر میکشند؟`

`۲. رابطه بین شهروندی یک سرزمین و داشتن یک سبک زندگی خاص چیست؟ چگونه یکی بر دیگری تأثیر میگذارد؟ برخی از پیامدهای شهروندی در پادشاهی خدا چیست؟`

`۳. بعنوان بشر، ما بهطور مداوم از وعدههای دیگران و گاهی از وعدههایی که به خود میدهیم، ناامید میشویم. چرا میتوانید به وعدههای خدا اعتماد کنید؟`

`۴. چگونه میتوانیم وعده زمین جدید را بهصورت واقعی و ملموس، حتی اکنون، بخشی از آینده خود بدانیم؟`