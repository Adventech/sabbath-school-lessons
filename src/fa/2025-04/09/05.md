---
title:  یوبیل
date:  26/11/2025
---

این سرزمین آنقدر در بطن اسرائیل به عنوان قوم خدا مرکزی بود که نمی شد آن را به طور کلی تقسیم کرد. باید بر اساس قبیلهها، خانوادهها و طایفهها (اعداد ۳۴: ۱۳–۱۸) تقسیم میشد تا از تبدیل شدن آن به مالکیت چند نفر از تاثیرگذاران برجسته جلوگیری شود.

`لاویان ۲۵: ۱ – ۵ و ۸ – ۱۳ را بخوانید. هدف هفتمین سال، و سال یوبیل چه بود؟`

بر خلاف مصر، که شهروندان بهطور مرتب زمینهای خود را از دست میدادند و به رعایای فرعون تبدیل میشدند، هدف خدا برای اسرائیلیان این بود که هرگز بهطور نامحدود از حقوق خود محروم نشوند. هیچکس، بهجز طایفه و خانوادهای که زمین در ابتدا به آنها تخصیص یافته بود، نمیتوانست مالک آن زمین باشد. در واقع، طبق برنامه خدا، زمین هیچگاه بهطور واقعی قابل فروش نبود؛ بلکه تنها میتوانست بر اساس ارزش تعیینشدهاش، که بر اساس تعداد سالهای باقیمانده تا یوبیل مشخص میشد، اجاره داده شود. بنابراین، بستگان فردی که مجبور به «فروختن» زمین اجدادیاش بود، موظف بودند حتی قبل از یوبیل آن را بازخرید کنند (لاویان ۲۵:۲۵).

تقسیم زمین پنجره ای را به قلب خداوند می گشاید. بهعنوان پدر آسمانی، او میخواهد فرزندانش با کسانی که در وضعیت نامساعدتری هستند، سخاوتمندانه رفتار کنند و در هر هفتمین سال اجازه دهند که زمینهایشان به تغذیه آنها کمک کند. هفتمین سال یا سال سَبَتی، اصل فرمان سبت را در ابعادی گستردهتر به کار میگیرد. علاوه بر ارزشگذاری و تشویق به سختکوشی، مالکیت زمین همچنین ایجاب میکند که به افرادی که با مشکلات مالی دست و پنجه نرم میکنند، احترام و عطوفت نشان داده شود.

قانون مالکیت زمین به هر اسرائیلی این فرصت را میداد که از شرایط ناخواسته و سختی که بهصورت ارثی یا خودخواسته بر او تحمیل شده بود، رهایی یابد و زندگی تازهای را آغاز کند.

در واقع، هدف اصلی انجیل این است که تمایز بین ثروتمندان و فقیران، کارفرما و کارمند، و افراد دارا و محروم را محو کند و همه ما را با شناخت نیاز کاملمان به فیض خداوند، در یک سطح برابر قرار دهد.

متاسفانه اسرائیل از رعایت معیاری که خدا معین کرده بود غفلت ورزید و پس از قرنها هشدارهای سلب مالکیت بوقوع پیوست(دوم تواریخ ۳۶: ۲۰ و ۲۱).

`چگونه اصول تقسیم زمین در میان اسرائیلیان و سبت به ما یادآوری میکند که در نظر خداوند همه ما برابر هستیم؟ سبت چگونه میتواند به ما کمک کند تا به چرخههای استثماری و ویرانگری مصرفگرایی که بسیاری از جوامع را درگیر کردهاند، «نه» بگوییم؟`