---
title:  چالش سرزمین
date:  25/11/2025
---

`یوشع ۱۳: ۱ – ۷ را بخوانید. گرچه سرزمین کنعان هدیه ای از سوی خدا بود، برخی از چالش های ناشی از داشتن آن چه بود؟`

با توجه به اینکه اسرائیلیان برای قرنها بهعنوان برده زندگی کرده بودند، مهارتهای نظامی آنها برای فتح سرزمین ناکافی بود. حتی اربابان برده، یعنی مصریان، با وجود ارتشهای ماهر و مجهز خود نیز نتوانسته بودند بهطور دائمی بر آن سرزمین تسلط یابند. مصریان هرگز نتوانستند کنعان را بخاطر دژها و دیوارهای مستحکم آن بهطور کامل فتح کنند. حال، به یک قوم از بردههای سابق گفته میشود که باید سرزمینی را فتح کنند که اربابان سابقشان نتوانسته بودند بر آن تسلط یابند. اگر قرار است آنها روزی صاحب این سرزمین شوند، تنها به واسطۀ فیض خداوند خواهد بود، نه از طریق تلاشهای خودشان.

کتاب یوشع، از فصل ۱۳ تا ۲۱، به تقسیم سرزمین میان قبیلههای مختلف اسرائیل میپردازد. این تقسیمبندی نهتنها به اسرائیل نشان میدهد که چه میزان سرزمین به آنها اختصاص داده شده، بلکه آنچه را که هنوز باید در این سرزمین تصرف کنند نیز مشخص میکند. اسرائیلیان میتوانند با اطمینان در سرزمینی که خدا بهعنوان ارث به آنها عطا کرده زندگی کنند. آنها مستاجران مشروع و قانونی این سرزمین تحت مالکیت خداوند هستند. اما این اقدام الهی باید با واکنش انسانی همراه باشد. نیمه اول کتاب نشان میدهد که چگونه خداوند با اخراج کنعانیان، سرزمین را به آنها عطا کرد؛ نیمه دوم به چگونگی تصرف سرزمین توسط اسرائیل و سکونت در آن میپردازد.

این پیچیدگی در فتح سرزمین، روند نجات ما را به خوبی نشان میدهد. مانند اسرائیل، ما نمی توانیم با اقدامات خود نجات را بدست آوریم (افسسیان ۲: ۸، ۹). نجات یک هدیه است، درست مانند سرزمینی که خداوند به اسرائیل بر اساس رابطه عهدیشان با او عطا کرد. این هدیه به هیچ وجه بر مبنای شایستگیهای آنها نبوده است (تثنیه ۹: ۵ را ببینید).

با این حال، برای اینکه اسرائیلیان بتوانند از هدیه خدا بهره مند شوند، باید تمام مسئولیتهایی را که با زندگی در سرزمین همراه بود، بهعهده میگرفتند. این امر مشابه این است که ما باید فرآیند تقدیس خود را در اطاعت محبتآمیز از الزامات زندگی به عنوان شهروندان پادشاهی خدا طی کنیم. هرچند این دو یکسان نیستند، اما شباهتهای زیادی بین دریافت سرزمین بهعنوان هدیهای از سوی خدا و دریافت نجات بهوسیلهی فیض وجود دارد. ما هدیهای شگفتانگیز دریافت کردهایم، اما این هدیه چیزی است که اگر مراقب نباشیم، ممکن است آن را از دست بدهیم.

`مسیحیان، امروزه چگونه با چالشهایی مشابه با تصرف سرزمین موعود مواجه می شوند؟ فیلیپیان ۲: ۱۲، عبرانیان ۱۲: ۲۸ را ببینید.`