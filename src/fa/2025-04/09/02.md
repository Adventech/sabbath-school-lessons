---
title:  عدن و کنعان
date:  23/11/2025
---

`پیدایش ۲: ۱۵ و پیدایش ۳: ۱۷ – ۲۴ را بخوانید. سقوط چه پیامدهایی برای محل زندگی اولین زوج بشری به همراه داشت؟`

در آفرینش، خداوند آدم و حوا را در محیطی بی عیب و نقص قرار داد که سرشار از وفور نعمت و زیبایی بود. اولین زوج بشری در فضایی دلپذیر با خالق خود روبرو شدند، فضایی که تمامی نیازهای جسمانی آنان را فراهم میکرد. افزون بر کلام خدا، باغ عدن بهعنوان مرکز آموزشی عمل میکرد که در آن آدم و حوا بینش عمیقی از شخصیت خدا و زندگیای که او برایشان در نظر داشت بهدست میآوردند.

بنابراین، وقتی آنها رابطه اعتمادآمیز خود را با خالقشان شکستند، رابطه آنان با باغ عدن نیز تغییر کرد و به عنوان نشانهای از این رابطه شکسته شده، مجبور شدند باغ را ترک کنند. آنها سرزمینی را که خدا به ایشان عطا کرده بود از دست دادند. بدین ترتیب، باغ عدن به نماد زندگی پُربار و پر برکت تبدیل شد، و ما دوباره مضامین آن را در موضوع سرزمین موعود بررسی خواهیم کرد.

`مشایخ یا همان بنیانگزاران قوم اسرائیل، وعده سرزمین را چگونه درک میکردند؟ (پیدایش ۱۳: ۱۴ - ۱۵؛ پیدایش ۲۶ :۳، ۲۴؛ پیدایش ۲۸: ۱۳ را ببینید). فکر می کنید برای ما، به عنوان ادونتیست ها، چه معنایی دارد که به عنوان وارث وعده ها زندگی کنیم (عبرانیان ۶: ۱۱ - ۱۵)؟`

هنگامی که ابراهیم وارد سرزمینی شد که خدا به او نشان داده بود، آن سرزمین با ایمان به سرزمین وعده برای او و نسلهایش تبدیل شد. این سرزمین به مدت ۴۰۰ سال سرزمین وعده باقی ماند. مشایخ بهطور واقعی مالک این سرزمین نبودند؛ به گونهای نبود که بتوانند آن را به عنوان ارث به فرزندان خود بدهند. بلکه این سرزمین متعلق به خدا بود، همانطور که باغ عدن به او تعلق داشت. همانطور که آدم و حوا هیچ کاری نکرده بودند که استحقاق باغ عدن را داشته باشند، اسرائیل نیز هیچ کمکی نکرده بود که سزاوار داشتن این سرزمین باشد. سرزمین موعود، هدیهای از سوی خدا بود که بر اساس اراده و خواست او اعطا شد. اسرائیل هیچ حق ذاتی یا ادعایی برای مالکیت این سرزمین نداشت (تثنیه ۹: ۴ - ۶)؛ تنها به فیض خدا بود که آنها میتوانستند آن را تصاحب کنند.

مشایخ، وارثان وعده ها بودند تا اینکه محقق شد. ما بعنوان پیروان مسیح، وعده بهتری دریافت کرده ایم(عبرانیان ۸: ۶) که محقق خواهد شد، مشروط بر اینکه «از کسانی سرمشق بگیریم که با ایمان و شکیبایی وارث وعده ها می شوند» (عبرانیان ۶: ۱۲).