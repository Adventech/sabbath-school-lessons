---
title:  بر روی سنگها نوشته شده
date:  12/11/2025
---

`یوشع ۸: ۳۲ – ۳۵ را بخوانید. معنی عملی که در این آیات شرح داده شده چیست؟ و امروز باید به ما چه بگوید؟`

کوه عیبال تنها در کتاب تثنیه (تثنیه ۱۱: ۲۹؛ ۲۷: ۴، ۱۳) و همچنین در کتاب یوشع (یوشع ۸: ۳۰، ۳۳) ذکر شده است. کوه عیبال مکان قرائت لعنت ها و کوه جرزیم مکان قرائت برکات عهد بود. بهطور خاص، طبق آیات تثنیه ۱۱: ۲۹ و ۲۷: ۴ و ۱۳، عیبال باید محل قرائت لعنتها باشد.

در این مکان، اسرائیلیان در حضور کاهنان در دو طرف تابوت عهدایستاده بودند (یوشع ۸: ۳۳). یک گروه در مقابل کوه عیبال و دیگری در مقابل کوه جریزیم قرار داشتند. آنان بهطور نمادین دو راه ممکن برای ارتباط با عهد را به نمایش گذاشتند. قربانیهایی که در آنجا قربانی میشد، به عیسی اشاره داشتند؛ کسی که تمام لعنتهای عهد را بر خود گرفت تا همه کسانی که به او ایمان میآورند، از برکات آن برخوردار شوند (غلاطیان ۳: ۱۳ و دوم قرنتیان ۵: ۲۱).

`چرا لازم بود نسخهای از عهد بر روی بنای یادبودی نوشته شود که برای همگان قابل رؤیت باشد؟ (تثنیه ۴: ۳۱؛ ۶: ۱۲؛ ۸: ۱۱، ۱۴؛ دوم پادشاهان ۱۷: ۳۸؛ مزمور ۷۸: ۷ را ببینید).`

ما انسانها به فراموشی عادت داریم. در زندگی روزمره، به تدریج با تقاضاهای پیچیدهتری روبهرو میشویم و زمانهای کمتری برای هر کدام داریم. به همین دلیل، ناگزیر چیزهایی را فراموش میکنیم که با همان فراوانی یا شدت تکرار نمیشوند. در هر مراسم شام خداوند، فرصتی ویژه برای تجدید عهد خود با خداوند و بازنگری در تعهدات عهدیمان داریم. خوب است که این فرصتها را نه تنها بهعنوان فرصتهایی برای بازتقدیس فردی، بلکه بهعنوان مناسبتهایی برای تجدید عهد جمعی به خدا در نظر بگیریم. در جامعهای که بهطور فزایندهای فردگرا شده است، باید قدرتِ تعلق به جامعهای را که دارای جهانبینی یکسان، ارزشها، و باورهای یکسان و مأموریت یکسان است را دوباره کشف کنیم.

`چقدر آسان است که در میان شتاب و مشغله زندگی، خداوند را فراموش کنید و تلاش کنید که کارها را با قدرت و توان خود انجام دهید؟ چرا این امر بهویژه زمانی که همهچیز برای شما خوب پیش میرود، بسیار آسان است؟`