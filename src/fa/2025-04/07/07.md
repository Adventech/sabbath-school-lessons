---
title:  اندیشه هایی فراتر
date:  14/11/2025
---

از نوشته های الن جی وایت، فصل برکات و لعنت ها، صفحات ۴۹۹ – ۵۰۳، از کتاب مشایخ و انبیا را بخوانید.

«بر اساس رهنمودهایی که موسی ارائه داده بود، یادبودی از سنگهای بزرگ بر کوه عیبال برپا شد. بر روی این سنگها که از پیش با گچ پوشانده شده بودند، احکام نوشته شد، نه تنها ده فرمان که از سینا بیان شد و بر لوحهای سنگی حک شده بود، بلکه احکام و شرایع دیگری که به موسی ابلاغ شد و او آنها را در کتابی نوشت. در کنار این یادبود، مذبحی از سنگهای تراشیده نشده ساخته شد که بر روی آن قربانیهایی به خداوند تقدیم شد. این که مذبح بر کوه عیبال، کوهی که لعنت بر آن گذاشته شده بود، برپا شد، معنا دار بود و نشان میداد که به دلیل سرپیچی های اسرائیل از احکام خداوند، آنها بهحق خشم او را برانگیختهاند و این خشم بهزودی به آنها نازل خواهد شد، مگر به خاطر کفارهای که مسیح ارائه داد و بهوسیله مذبح قربانی نمایان شده است».ـ الن جی وایت، مشایخ و انبیا، صفحه ۵۰۰.

«اما مراسم عشای ربانی نباید به زمانی از غم و اندوه تبدیل شود، زیرا هدف آن این نیست. هنگامی که شاگردان خداوند دور سفره او جمع میشوند، نباید به یادآوری و ناله از کاستیهای خود بپردازند. آنها نباید به تجربیات دینی گذشته خود، چه مثبت و چه منفی، فکر کنند. همچنین نباید به تفاوتهای میان خود و برادرانشان اشاره کنند. مراسم مقدماتی پیش از عشای ربانی، تمام این موارد را در بر گرفته است. خودآزمایی، اعتراف به گناه و رفع اختلافات، همه انجام شده است. اکنون آنها برای دیدار با مسیح آمدهاند. آنها نباید در سایه صلیب بایستند، بلکه باید در نور نجاتبخش آن قرار گیرند. آنها باید جان خود را به روی پرتوهای درخشان خورشید عدالت بگشایند».ـ الن جی وایت، آرزوی اعصار، صفحه ۶۵۹.

**سوالاتی برای بحث:**

`۱. این مطلب که باید اول در پی ملکوت خدا باشید، چه معنایی برای شما دارد؟ این اصل چگونه زندگی روزانه شما را شکل می دهد؟`

`۲. به پاسخ خود به سوال پایانی روز چهارشنبه درباره اینکه چقدر آسان است که خداوند را در میانه مشغله های روزانه فراموش کنید، نگاه کنید. در کلاس، بحث کنید که چرا بسیار آسان است که چنین کنیم. راه حل ها چه هستند؟`

`۳. به عنوان باورمندان ادونتیست، ما ایمان داریم که عیسی به بخاطر ما در حرم مطهر آسمانی خدمت و شفاعت میکند. این باور چگونه میتواند همواره برای ما منبع امید و قوت باشد؟ چرا دانستن این که عیسی در آنجا برای ما «شفاعت» میکند (عبرانیان ۷: ۲۵)، باید به ما کمک کند تا اهمیت و شادی کار او در حرم مطهر آسمانی را درک کنیم، بهویژه در این روز نمادین کفاره؟`