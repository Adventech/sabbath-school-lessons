---
title:  نخست تجدید عهد با خداوند
date:  09/11/2025
---

`یوشع ۵: ۱ – ۷ را بخوانید. چرا خداوند به یوشع فرمان داد تا نسل دوم اسرائیلیان را در این زمان خاص فتح و پیروزی ختنه کند؟`

پس از گشت شناسایی و بررسی سرزمین و گزارش دلگرمکنندهٔ جاسوسان و عبور معجزهآسا از رود اردن، طبیعی است که انتظار داشته باشیم اسرائیل بلافاصله با دشمن وارد نبرد شود. اما چیزی مهمتر از این فتح نظامی در میان است: عهد اسرائیل با خدا.

پیش از آنکه نسل جدید وارد سرزمین موعود شده و آن را تصرف کند، میبایست بهخوبی از پیوند ویژه خود با مالک آن آگاه میشد. نشان تجدید عهد، پاسخی بود به لطف بیکران و عمل معجزه آسای خداوند که قوم اسرائیل را به سلامت از رود اردن عبور داد.

عهد ما با خدا باید همواره پاسخی از سر سپاس به آنچه او پیشتر برای ما انجام داده باشد، نه تلاشی برای کسب منفعت از طریق پیروی خشک و شریعتمدارانه از دستورات او. (این مفهوم بیشک در مبارزات پولس با کسانی که اصرار داشتند مردان نوکیش غیریهودی ختنه شوند، اهمیت ویژهای داشت؛ چنانکه در نامه او به غلاطیان نیز بهوضوح نمایان است).

اسرائیل در آستانه بزرگترین نبرد نظامی تاریخ خود بود، و انتظار میرفت که تمام اردوگاه مشغول تدارک برای جنگ باشد. همینطور هم بود، اما نه به شکل مرسوم. به جای آماده کردن اسبها و تیز کردن شمشیرها، آنان به آئین های مذهبی پرداختند که بیشتر قوای جنگی را دستکم برای سه روز در معرض خطر قرار می داد.

آنان این کار را انجام دادند تا رابطه خود با خدایی که آنان را از مصر رهایی بخشیده بود، گرامی بدارند. چرا؟ زیرا دریافته بودند که نبرد از آنِ خداست. اوست که پیروزی و موفقیت را به آنان عطا میکند.

عیسی همین اصل را با اندکی تفاوت در کلامش چنین بیان کرد: «بلکه نخست در پی پادشاهی خدا و عدالت او باشید، آنگاه همه اینها نیز به شما عطا خواهد شد» (متی ۶: ۳۳). اغلب، زندگی روزمره با فشارِ ضرورت بسیاری از مسائل مهم، ما را از اولویت دادن به مهمترین موضوع زندگیمان بازمیدارد: تجدید عهد روزانه با مسیح.

`به زمانهایی فکر کنید که بهخاطر کارهای «مهمتر»، از وقت گذراندن با خدا غفلت کردهاید. چرا این کار به این سادگی اتفاق میافتد، و چطور میتوانیم با آن مقابله کنیم؟`