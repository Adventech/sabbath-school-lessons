---
title:  'وفاداری مطلق:عبادت در دل نبردها'
date:  08/11/2025
---

### مطالعه این هفته
برای مطالعه این هفته بخوانید: یوشع ۵: ۱ – ۷، خروج ۱۲: ۶، اول قرنتیان ۵: ۷، یوشع ۸: ۳۰ – ۳۵، تثنیه ۸: ۱۱ و ۱۴، عبرانیان ۹: ۱۱ و ۱۲.

> <p>آیه حفظی</p>
> «بلکه نخست در پی پادشاهی خدا و عدالت او باشید، آنگاه همه اینها نیز به شما عطا خواهد شد»(متی ۶: ۳۳).

در این هفته به لحظاتی مهم از دوران حضور اسرائیل در سرزمین موعود میپردازیم؛ هنگامی که اسرائیل در مواجهه با خطراتی که در کمین بود عهد خود را با خدا تجدید کرد. یوشع تصمیمی بهظاهر غیرمنطقی اتخاذ و در قلمرو دشمن، فرمان ختنه اسرائیلیان را صادر کرد (یوشع ۵: ۱ - ۹)؛ آنان را بر آن داشت با وجود نزدیک بودن خطرات و تهدیدها، عید پسح را جشن بگیرند (یوشع ۵: ۱۰ - ۱۲)؛ در میانهٔ کارزار فتح، مذبحی بنا کنند و خداوند را عبادت نمایند (یوشع ۸: ۳۰ - ۳۵)؛ و خیمهٔ خداوند را برپا سازند، در حالی که هفت قبیله هنوز نصیب خود را از سرزمین وعده دریافت نکرده بودند (یوشع ۱۸: ۱ و ۲).

در زندگی پرمشغلهمان، اغلب توجهمان به امور فوری و اضطراری معطوف میشود و از این غافل میمانیم که زمانی را برای تجدید عهد با خدا و قدردانی از کارهای بزرگی که هر روز برای ما انجام میدهد، کنار بگذاریم. عبادتهای صبحگاهی و شامگاهی و مذبح خانوادگی، در این زندگی پرشتاب و راحتطلبی، دیگر جایی ندارند. اما در اعماق قلبمان میدانیم که لحظاتی که در کنار خدا و عزیزانمان سپری میشود، بهترین سرمایهگذاری برای وقت محدودی است که در اختیار داریم.