---
title:  مذابح تجدید عهد
date:  11/11/2025
---

`انگیزه یوشع برای بنای مذبحی برای خدا چه بود؟ یوشع ۸: ۳۰ و ۳۱ را با تثنیه ۱۱: ۲۶ – ۳۰؛ تثنیه ۲۷: ۲ – ۱۰ مقایسه کنید.`

در زمان مشایخ [پدران یا بزرگان قوم]، محراب ها یا همان مذبحها نشانههای مسیر سفر آنها بودند و نمایانگر ملموسی از ادعایشان بر سرزمینی که خداوند به آنها وعده داده بود، به شمار میرفتند. اکنون بنیاسرائیل با برپایی محراب، شاهد تحقق وعدههایی بودند که به اجدادشان داده شده بود. در این مورد، برپایی محراب، تحقق مستقیم دستورالعملهایی بود که موسی به آنها داده بود (تثنیه ۱۱: ۲۶ - ۳۰؛ تثنیه ۲۷: ۲ – ۱۰).

یوشع ۸: ۳۰ – ۳۵، نقش مهمی در شکلگیری پیام الهیاتی کلی این کتاب دارند. با پیوند زدن یکی از خشنترین و وحشیانهترین داستانها (جنگ) به صحنهای کاملاً متفاوت — تجدید عهد (پرستش)—یوشع ما را به یکی از مهمترین مضامین الهیاتی که از ابتدای کتاب مطرح شده، بازمیگرداند: یوشع مأموریت دارد تا اسرائیل را به زندگی در اطاعت از عهد هدایت کند (یوشع ۱: ۷). این تصویر از یوشع در پایان کتاب نیز به وضوح دیده میشود (یوشع ۲۴).

با وجود اهمیت جنگ و فتح، موضوعی حتی مهمتر وجود دارد: وفاداری به الزامات احکام خدا. فتح تنها یکی از مراحل تحقق نقشه خدا برای اسرائیل و بازسازی تمام بشریت است. وفاداری به احکام تورات مسئله ای اساسی در سرنوشت بشریت به شمار میآید. یوشع نسخهای از احکام را بر روی سنگهای بزرگ و سفیدکاری شده مینویسد، که با سنگهای مذبح تفاوت دارد (مقایسه کنید با تثنیه ۲۷: ۲ - ۸). بنابراین، این سنگها که احتمالاً شامل ده فرمان بودند، یادبودی جداگانه در نزدیکی مذبح تشکیل میدادند و بهطور مداوم اسرائیلیان را به یاد امتیازات و وظایف ناشی از عهد میانداختند.

یوشع پیش درآمدی بر عهد جدید یهوشع (عیسی) می باشد، که مأموریت او، در کنار اهداف دیگر، بازگرداندن بشریت به اطاعت از خدا بود. برای رسیدن به این هدف، او باید با نیروهای شر مبارزه میکرد. هدف نهایی او تحقق الزامات عهد به خاطر ما بود: «زیرا همه وعده های خدا در مسیح آری است و به همین جهت در اوست که ما آمین را بر زبان می آوریم تا خدا جلال یابد» (دوم قرنتیان ۱: ۲۰).

`کدام فعالیتهای روحانی را میتوانیم انجام دهیم تا مانند بنای مذبح در زمانهای کهن، عملکرد مشابهی داشته باشند؟`