---
title:  اندیشه هایی فراتر
date:  21/11/2025
---

«ایمان کالیب همچنان محکم و استوار بود، همانگونه که با گزارش منفی جاسوسان مخالفت کرد. او به وعده خداوند باور داشت که قومش را به سرزمین کنعان خواهد رساند، و در این مسیر با تمام وجود پیروی از خداوند را پیشه کرده بود. او به همراه قومش سالهای طولانی سرگردانی در بیابان را تحمل کرده بود، دردها و شکستها را با گناهکاران سهیم شده بود؛ اما با اینهمه، از وضعیت خود شکایتی نداشت. بلکه رحمت خداوند را میستود که او را در بیابان، هنگامی که بسیاری از همنوعانش از میان رفتند، حفظ کرده بود. در میان همه سختیها، خطرها و بلاهای دوران بیاباننشینی، و همچنین طی سالهای جنگ در سرزمین کنعان، خداوند جان او را حفظ کرده بود. اکنون، در حالی که بیش از هشتاد سال داشت، هنوز توان و نیروی جوانی را در خود احساس میکرد. او از خداوند زمینی که از قبل تسخیر شده باشد را طلب نکرد، بلکه خواستار آن منطقهای شد که بیش از همه غیرقابل فتح به نظر میآمد و جاسوسان به تصرف آن امیدی نداشتند. او با یاری خداوند، قصد داشت قلعهای را که متعلق به غولهایی بود که ایمان قوم اسرائیل را متزلزل کرده بودند، از چنگشان بیرون بکشد. کالیب نه برای جاهطلبی و نه برای عزتطلبی چنین درخواستی داشت. این کهنه سرباز شجاع میخواست نمونهای از ایمان و رشادت را برای قوم نشان دهد که موجب افتخار خداوند باشد و قبایل اسرائیل را تشویق کند تا بهطور کامل سرزمینی را که پدرانشان تسخیرناپذیر دانسته بودند، فتح کنند».ـ الن جی وایت، مشایخ و انبیا، صفحات ۵۱۲ و ۵۱۳.

ایمان کالیب به خدا بود که به او شهامت بخشید و او را از ترس انسان دور نگه داشت. این ایمان به او قدرتی داد تا شجاعانه و بدون تزلزل در دفاع از حق بایستد. با تکیه بر همان نیروی عظیم یعنی فرمانده قدرتمند لشکریان آسمانی، هر سرباز واقعی صلیب میتواند قدرت لازم و شجاعت را برای غلبه بر موانع به ظاهر غیرقابل عبور بهدست آورد».ـ مرجع زیر: Ellen G. White, The Advent Review and Sabbath Herald, May 30, 1912.

**سوالاتی برای بحث:**

`۱. قدرت تأثیرگذاری همسالان چیست و چرا برای بیان عقیده، زمانی که دیگران سکوت میکنند، به شجاعت نیاز است؟ شجاعت در عمل به ایمان چه نقشی دارد؟ چطور میتوانیم در عین پافشاری بر باورهای خود، مؤدب و محترمانه رفتار کنیم؟`

`۲. در کلاس، الگوهایی از ایمان را که در کلیسا یا جامعهتان دیدهاید و زندگی و شخصیت شما را شکل دادهاند، به اشتراک بگذارید. این افراد چه ویژگیهایی دارند که آنها را الگوی خوبی برای دیگران میسازد؟`

`۳. در مورد تأثیر رسانهها بر زندگیمان فکر کنید و صحبت کنید. چگونه میتوانیم از اثرات منفی آن دوری کنیم و در عین حال از پتانسیل آن برای اهداف مثبت بهره ببریم؟`

`۴. در مورد فروتنی یوشع به عنوان یک رهبر و تمایل او برای زندگی در نزدیک حرم مطهر بیشتر تأمل کنید. مثال او چه پیامی برای شما دارد و چگونه میتواند در زندگی شما تأثیر بگذارد؟`