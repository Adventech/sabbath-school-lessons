---
title:  'بزرگان ایمان:یوشع و کالیب'
date:  15/11/2025
---

### مطالعه این هفته
برای مطالعه این هفته بخوانید: اعداد ۱۳: ۶ و ۳۰ – ۳۲؛ یوشع ۱۴: ۶ – ۱۴؛ لوقا ۱۸: ۱ – ۵؛ یوشع ۱۹: ۴۹ – ۵۱؛ دوم قرنتیان ۳: ۱۸؛ رومیان ۱۲: ۱ و ۲.

> <p>آیه حفظی</p>
> «رهبران خود را که کلام خدا را برای شما بیان کردند بیاد داشته باشید. به ثمره شیوه زندگی آنها توجه کنید و از ایمانشان سرمشق گیرید»(عبرانیان ۱۳: ۷).

همه والدین بهخوبی میدانند که فرزندانشان با الگو گرفتن، یاد میگیرند، اینطور نیست؟ چندین بار پیش آمده که والدین نگران شوند مبادا فرزندانشان بهجای پیروی از صفات خوبشان، به صفات ناپسند آنها گرایش پیدا کنند. در هر سنی که باشیم، درمییابیم که لغزش و خطا آسانتر از درستکاری است. این همان بخشی از طبیعت انسانهای گناهپیشه است. «من نمی دانم چه می کنم زیرا نه آنچه را می خواهم بلکه آنچه را که از آن بیزارم انجام می دهم»(رومیان ۷: ۱۵). آیا شما نیز همینگونه نیستید؟

انسانها از لحظه تولد تحت تأثیر قدرت عظیم الگو قرار میگیرند. ما نخستین و پایهایترین مهارتهای زندگی، مانند راه رفتن، سخن گفتن، و بیان احساسات را با تقلید از کسانی که به ما نزدیکاند میآموزیم. حتی در بزرگسالی نیز نیازمند الگو هستیم، و با وجود اینکه این الگوها ممکن است بینقص نباشند، میتوانیم از خصوصیات روحانی کسانی که اسطوره های ایمان بودهاند، قدردانی و پیروی کنیم.

این هفته بهصورت عمیقتر به الگوهای شخصی دو اسطوره ایمان در کتاب یوشع، یعنی کالیب و یوشع، خواهیم پرداخت. چه چیزی باعث شد که آنها در میان نسل خود برجسته شوند و نقشی کلیدی در زندگی قوم خدا، در یکی از بحرانیترین دورههای تاریخ اسرائیل، ایفا کنند؟