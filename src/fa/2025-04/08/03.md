---
title:  این ناحیه مرتفع را به من بده
date:  17/11/2025
---

`یوشع ۱۴: ۶ – ۱۴، اعداد ۱۴: ۲۴، اعداد ۳۲: ۱۲، تثنیه ۱: ۳۶ و لوقا ۶: ۴۵ را بخوانید. چگونه نگرش کالیب و یوشع را شرح می دهید؟`

کالیب هرگز وعدهای را که خدا از طریق موسی به او داده بود فراموش نکرده بود: که او به سرزمینی وارد خواهد شد که پاهایش بر آن گام نهاده بود (یوشع ۱۴: ۲۴). چهل سال بعد، او به گزارشی که از سرزمین داده بود اشاره میکند و میگوید که آن کلام «همچنان در دل من بود» (یوشع ۱۴: ۷). این گزارش بر پایه اعتقاد راسخ او شکل گرفته بود که با راهنمایی و یاری خدا، اسرائیل میتواند این سرزمین را فتح کند.

در تضاد با گزارش دیگر ده جاسوس که ترس را در دلهای اسرائیلیان میانداختند، کالیب، اعتماد و التزام کامل خود را به وعدههای خداوند ابراز کرد. ترجمه مستقیم آیه که می گوید «خدای خود را به تمامی دل پیروی کردم» از زبان عبری چنین است: «من کاملا به دنبال خدا بودم» (یوشع ۱۴: ۸) که احتمالا اصطلاح فارسی آن: «توکل به خدا» یا «در پی حق رفتن» است. در حالی که دیگران به دنبال خدایان بیگانه میرفتند و بهطور کامل از خداوند پیروی نمیکردند، قلب کالیب بهطور کامل وقف و متعهد به خداوند بود.

همان بیان بعدا دوبار تکرار شد که وفاداری کالیب را تاکید می کرد(یوشع ۱۴: ۹ و ۱۴). ویژگی شخصیتی او در هماهنگی با چیزی بود که خداوند آن را «روح دیگر»(اعداد ۱۴: ۲۴) خوانده بود که کالیب را از ده جاسوس دیگر متمایز ساخته بود. او در ۸۵ سالگی با سرمشق و الگوی خود نشان داد که اگر مردم دلهای خود را کاملا وقف خدا و اهداف او کنند، قدرت خدا از طریق آنان می تواند ظهور کند.

کالیب به خوبی درک کرده بود که سرزمینی که هر قبیله در نهایت به آن دست خواهد یافت، به میزان شجاعت آنها در طلب وعدههای خداوند بستگی داشت مبنی بر اینکه در قدم گذاشتن بر سرزمین، تردید نداشته باشند. وعدههای خداوند بهطور خودکار محقق نمیشوند و به اراده ما بستگی دارند. بلکه، آنها نیازمند ایمان و اقدام قاطع هستند. واژه عبری ulay به معنی «شاید» (یوشع ۱۴: ۱۲) میتواند بیانگر ترس و تردید باشد، اما معمولاً نشانهای از امید و انتظاری مثبت است که نشان میدهد چیزی نیکو در راه است (پیدایش ۱۶: ۲؛ اعداد ۲۲: ۶، ۱۱؛ اعداد ۲۳: ۳).

`چه سازشکارهایی، حتی به مقدار «اندک»، میتوانند ما را از پیروی کامل از خداوند باز دارند؟`