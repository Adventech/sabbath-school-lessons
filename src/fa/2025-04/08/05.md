---
title:  قهرمان فروتن
date:  19/11/2025
---

فهرست بلندی از نام مکانها که نشانههای مرزی سرزمینهای اختصاص یافته به قبایل اسرائیل را شکل میدهد، با گزارشی از تقسیم اراضی به دو قهرمان کالیب و یوشع، که نخستین گشت شناسایی را انجام دادهاند، آغاز و پایان مییابد. کالیب نخستین ارث خود را دریافت میکند و یوشع در نهایت آخرین سهم خود را به دست میآورد. تا به این مرحله، یوشع مسئول تقسیم اراضی بین قبایل اسرائیل بود؛ اکنون زمان آن فرارسیده است که مردم اسرائیل ارث یوشع را به او تقدیم کنند.

`یوشع ۱۹: ۴۹ – ۵۱ را بخوانید. این که رهبر برجسته اسرائیل که مسئول توزیع زمین بود، در آخر میراث خود را دریافت کند، چه مفهومی دارد؟`

شهری که یوشع دریافت کرد تِمنَه سارح نام داشت که مرکب از دو کلمه بود. اول واژه تمنه که از فعل عبری manah به مفهوم شمار یا تخصیص برگرفته شده بود و به معنای بخش یا قلمرو می باشد. دومین واژه می تواند از فعل عبری serakḥ نشات گرفته باشد و به معنی زیاده یا پسمانده است(با خروج ۲۶: ۱۲ مقایسه کنید).  نام شهر یوشع می تواند به عنوان بخش پسمانده یا قلمرو باقیمانده ترجمه شود.

نام شهری که یوشع از میان باقیماندهها انتخاب کرده، گواهی بر شخصیت شریف و نیکوکار او بهعنوان دومین رهبر اسرائیل است. او ابتدا صبر کرد تا تمامی مردم سهم خود را دریافت کنند و سپس به جای آنکه یکی از سرزمینهای پرجمعیت یا شهرهای با شکوه را برگزیند، یک شهر ساده یا حتی خرابههای آن را انتخاب کرد، تا با تلاش و عزم راسخ خود آن را بازسازی کند (به یوشع ۱۹:۵۰ مراجعه کنید).

علاوه بر این، تمنه سارح در نزدیکی شیلوه، در مجاورت حرم مطهر، واقع شده بود که نشاندهندهٔ اولویتهای یوشع و پیوند قلبی او به این مکان است. قطعاً، پس از اینکه ملت نوپای اسرائیل به سرزمین موعود وارد شد و با یاری خداوند، میراث هر قبیله و خانوادهای را تأمین کرد، هیچکس نمیتوانست به درخواست یوشع برای یک میراث باشکوهتر اعتراض کند. با این حال، یوشع زندگی سادهای را انتخاب کرد و تمرکز خود را بر آنچه مهمتر است گذاشت؛ او تجسم دعای داود بود که بعدا ابراز شد: «یک چیز از خداوند خواستهام و در پی آن خواهم بود: که همه روزهای زندگی ام در خانهٔ خداوند ساکن باشم، تا بر زیبایی خداوند چشم بدوزم و در معبدش پاسخم را بجویم» (مزامیر ۲۷: ۴).

`چه درسهایی میتوانید از نگرش یوشع برای خود بیاموزید؟ چگونه میتوانید آن را اکنون در زندگی خود به کار بگیرید؟`