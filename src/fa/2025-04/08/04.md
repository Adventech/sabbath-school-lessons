---
title:  قدرت الگو
date:  18/11/2025
---

`یوشع ۱۵: ۱۶ – ۱۹، داوران ۱: ۱۳ و داوران ۳: ۷ – ۱۱ را بخوانید. این داستان درباره قدرت الگو، چه میگوید؟ نگرش کالیب چگونه در نسلهای جوانتر تجلی می کند؟`

در این آیات، کالیب دخترش، عَکسَه، را به ازدواج کسی که شهر دِبیر را فتح کند، پیشنهاد میکند. عُتنِئیل موفق به تصرف این شهر میشود و دست در دست عَکسَه می گذارد. این داستان از اهمیت ویژهای برخوردار است، زیرا بار دیگر شجاعت، ایمان، و آمادگی کالیب برای رویارویی با چالشها را نشان میدهد.

این متن همچنین نشان میدهد که نسل بعدی اسرائیلیها از الگوی این اسطوره های ایمان، یعنی کالیب و یوشع پیروی کردند. در حالی که نسل قدیم به پایان خدمت خود میرسد، نسلی جدید آماده است تا با چالشها روبهرو شود و به تحقق برنامههای خداوند برای اسرائیل ادامه دهد.

به شیوهای که شبیه درخواست کالیب از یوشع بود که گفت، «این ناحیه مرتفع را به من بده»، عکسه نیز با تشویق همسرش، همان ایمان و عزم را که پدرش نشان داده بود، به نمایش میگذارد. عکسه از طریق اراده و شجاعتش، ادامهدهنده الگوی کالیب در تحقق وعده تصاحب سرزمین است.

در واقع، سرزمین هدیهای از سوی یهوه به اسرائیل است، اما اسرائیل باید با ایمان و شجاعت آن را تصاحب کند. عکسه با ایمان و عزم خود، نشان دهنده پایداری و استقامت زنان در انجیل است که شرح حالشان در انجیلها موجود است، آنها حتی با وجود تجمع مردم و حضور شاگردان، از دریافت برکت عیسی برای خود و خانوادههایشان دست نکشند و إصرار ورزیدند.

`لوقا ۱۸: ۱ – ۵ را بخوانید. چه درسی در اینجا برای ما نهفته است؟`

`انتقال مشعل ایمان به نسل آینده برای تحقق مأموریتی که خداوند به ما واگذار کرده، از اهمیت ویژهای برخوردار است. به چالشهایی که در راه انتقال این ایمان به نسل جدید وجود دارند بیندیشید و همچنین در فرصتهایی که برای جوانان مهیا است تا مسئولیتهای بیشتری را در کار خداوند بر عهده گیرند، تامل کنید. ما چه اقداماتی میتوانیم انجام دهیم تا به تسهیل و آموزش جوانان در پذیرش رهبری الهی یاری رسانیم؟ نقش الگوی ما در این فرآیند چقدر حیاتی است؟`