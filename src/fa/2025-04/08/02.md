---
title:  وفاداری
date:  16/11/2025
---

`اعداد ۱۳: ۶ و ۳۰ – ۳۲ و یوشع ۱۴: ۶ و ۱۴ را بخوانید. کالیب که بود؟ جایگاه او در میان قوم اسرائیل چه بود؟`

نام کالیب در زبان عبری به صورت «کِلِب» تلفظ میشود و به معنای «سگ» می باشد، که در عهد عتیق همواره بار معنایی منفی داشته. با این حال، در نامهها و سرودهای فرا کتاب مقدسی، این واژه بهعنوان نمادی از شجاعت، استقامت، و وفاداری خادم به اربابش به کار میرود. از این منظر، کالیب نسبت به اربابش وفادار ماند و در تمامی دوران زندگیاش بهطور تزلزلناپذیری به خداوندش وفادار باقی ماند.

`کتاب مقدس درباره کالیب چه می گوید که او از بیان اندیشه خود پروایی نداشت، با آنکه اکثر جاسوسان نظری کاملا متفاوت داشتند و قوم اسرائیل او را به مرگ تهدید کردند؟ اعداد ۱۴: ۶ – ۱۰، ۲۱ – ۲۵، اعداد ۲۶: ۶۵، اعداد ۳۲: ۱۲ را ببینید.`

به این رهبران مهم اسرائیلی، که همعصر یوشع و کالیب بودند، توجه کنید: شموعا، شافاط، یجال، هوشع، فلطی، جدیئیل، جدی، عمیئیل، ستور، نخبی و جاوئیل. آیا این نامها برای شما آشنا هستند؟احتمالاً نه.

چرا؟ زیرا این نامها متعلق به ده جاسوس دیگر هستند که موسی برای کاوش به سرزمین کنعان فرستاده بود. آنها به فراموشی سپرده شدهاند، زیرا نامهایشان شایستگی به خاطر سپردن را نداشت. گزارشی که آنها آوردند، سرزمین موعود را غیرقابل تسخیر توصیف میکرد. آنها خود را در مقایسه با غول پیکرهایی که در برخی نواحی این سرزمین زندگی میکردند، همچون ملخ میدیدند و قلبهایشان از ترس در برابر دیوارهای «رسوخ ناپذیر» شهرهای مستحکم کنعان به لرزه افتاده بود.

کالیب، یکی از دو جاسوسی است که گزارش مثبتی آوردند، او پیشقدم میشود تا دیدگاهی دیگر را مطرح کند، نگرشی مبتنی بر ایمان. او با وجود مخالفتها و حتی در مواجهه با خطر مرگ، حاضر بود از آنچه که میدانست درست است، دفاع کند: «و تمام جماعت گفتند که آنها را سنگسار کنید» (اعداد ۱۴: ۱۰).

`زمانی که افرادی که در اطرافتان هستند، نظراتی مخالف با باورهای عمیق شما ارائه می کنند، چه خواهید کرد؟`