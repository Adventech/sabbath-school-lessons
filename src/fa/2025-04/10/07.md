---
title:  اندیشه هایی فراتر
date:  05/12/2025
---

مأموریت مسیح برای مردم زمانهاش قابل درک نبود. سنتها، اصول و قوانین انسانی، مانع از فهم درسهایی شد که خدا میخواست به آنها برساند. این اصول و سنتها به مانعی برای درک و عمل به دین واقعی تبدیل شدند. وقتی واقعیت در شخص مسیح ظهور کرد، آنها نتوانستند در او نشانههای تمام نمونه هایشان و حقیقت سایههارا تشخیص دهند. آنها اصل را رد کردند و به نمونه ها و مراسم بیهوده خود چسبیدند. پسر خدا آمده بود، اما آنها همچنان از او نشانهای میخواستند. وقتی پیام «توبه کنید؛ زیرا ملکوت خدا نزدیک است» را شنیدند، به جای پذیرش آن، درخواست معجزه کردند. بشارت مسیح برای آنها سنگی بر سر راه بود چون بهجای نجاتدهنده، نشانه و آیتی میخواستند. آنها انتظار داشتند مسیح با اعمال شگفتانگیز خود ادعایش را ثابت کند و امپراتوریاش را بر ویرانههای پادشاهیهای زمینی بنا کند. عیسی به این انتظار در مثل کشاورز پاسخ داد. پادشاهی خدا نه با قدرت نظامی و نه با مداخلههای خشونتآمیز، بلکه با کاشتن یک اصل جدید در دلهای مردم پیروز خواهد شد».ـ الن جی وایت، دروس پندآموز مسیح، صفحات ۳۴ و ۳۵.

[توضیح: در متن بالا، سایهها نماد و بازتابی از اصل خود هستند. وقتی نور به چیزی میتابد، سایۀ آن پدیدار میشود؛ یعنی سایه تصویری از چیزی است که بهطور کامل دیده نمیشود].

کلیسا به کالیبها و یوشعهای وفادار نیاز دارد که آماده باشند زندگی جاودانه را بر اساس شرط ساده اطاعت از خدا بپذیرند. کلیساهای ما از کمبود کارگران رنج میبرند و جهان مزرعه ماست. ما به مبشران برای کار در شهرها و روستاهایی نیاز داریم که مردم آنجا بهوضوح تحت تأثیر بتپرستی هستند، حتی بیشتر از بتپرستان مشرق زمین که هرگز نور حقیقت را ندیدهاند. روحیه واقعی مبشران از کلیساهایی که ادعای بالایی دارند رفته و قلبهای آنها دیگر با محبت به جانها و تمایل به هدایت آنها به آغوش مسیح شعلهور نیست. ما به کارگران جدی نیاز داریم. آیا هیچکس نیست که به فریادهایی که از هر گوشه به گوش میرسد پاسخ دهد که می گوید «بیا ... و به ما کمک کن»؟- الن جی وایت، شهادتهایی برای کلیسا، جلد ۴، صفحه ۱۵۶.

**سوالاتی برای بحث:**

`۱. نمونهشناسی کتاب مقدسی چگونه به شما کمک میکند تا خدمت مسیح را بهنمایندگی از خودتان بهتر درک کنید؟`

`۲. از چه نظر نبرد روحانی ما شبیه فتح کنعان است و چه تفاوتهایی با آن دارد؟`

`۳. در مورد تحقق نهایی نمونهشناسی یوشع فکر کنید. تصور دنیایی بدون درد، رنج، و مرگ چگونه به ما در مواجهه با کشمکشهای روزانه زندگی امید واقعی میدهد؟`

`۴. یوشع به حدی شخصیت خدا را منعکس کرد که به نوعی خدمت مسیح را پیشگویی کرد. چه روشهای عملی وجود دارد که میتوانید به وسیله آنها اجازه دهید عیسی شخصیت خود را بهطور کاملتری در شما بازتاب دهد؟`