---
title:  یوشع، بعنوان نمونه/نماد
date:  02/12/2025
---

`با توجه به نمونه شناسی کتاب مقدس، اهمیت شباهتهای متعدد بین زندگی موسی و یوشع چیست؟ (خروج ۳: ۱، ۲؛ یوشع ۱: ۱ - ۳؛ اعداد ۱۳: ۱، ۲؛ یوشع ۲: ۱؛ خروج ۳: ۵؛ و یوشع ۵: ۱۵ را ببینید)`

همانطور که در هفته اول متوجه شدیم، یوشع به عنوان موسای جدید معرفی میشود که در زندگی نسل دوم، مهمترین مراحل خروج از مصر را تکرار میکند. او نیز مانند موسی با یک ملاقات شخصی با خداوند مأمور میشود. تحت رهبری هر دو، شهرت اسرائیل در میان قوم ها موجب ترس و وحشت میشود. موسی اسرائیل را در عبور از دریای سرخ رهبری میکند، در حالی که یوشع رهبری عبور معجزهآسا از رود اردن را بر عهده دارد. هر دو رهبر به ضرورت ختنه و اهمیت عید پسح اشاره میکنند. منّـا در زمان موسی شروع به باریدن میکند و در زمان یوشع به پایان میرسد. به هر دو فرمان داده می شود تا نعلین خود را در آورند. بالا آوردن دست هر دو، پیروزی را برای اسرائیل نوید میدهد. موسی دستوراتی برای تقسیم زمین و تأسیس شهرهای پناهگاه میدهد و یوشع این دستورات را به اجرا میگذارد. هر دو در پایان ماموریت خود، سخنرانی خداحافظی را با قوم ایراد می کنند و عهد را برای مردم تجدید میکنند.

`تثنیه ۱۸: ۱۵ - ۱۹، تثنیه ۳۴: ۱۰ - ۱۲، یوحنا ۱: ۲۱، اعمال رسولان ۳: ۲۲ - ۲۶ و اعمال رسولان ۷: ۳۷ را مطالعه کنید. چه کسی پیشگویی موسی درباره یک نبی مانند خود را تحقق میبخشد؟ یوشع چگونه در این تصویر جا میگیرد؟`

زندگی یوشع بخشی از پیشگویی موسی (تثنیه ۱۸: ۱۵، ۱۸) را تحقق میبخشد. با این حال، این پیشگویی در معنای کامل خود محقق نشده است. در معنای کامل، این پیشگویی تنها میتواند به وسیله مسیح تحقق یابد. او با پدر بهطور عمیق و نزدیکی آشنا بود (یوحنا ۱: ۱۴، ۱۸)؛ او راستین بود و خدا را بهطور درست و راستین آشکار کرد (لوقا ۱۰: ۲۲، یوحنا ۱۴: ۶، متی ۲۲: ۱۶). خدا بهواقع کلماتش را در کام او قرار داد (یوحنا ۱۴: ۲۴). بنابراین، هم زندگی موسی و هم زندگی یوشع بهعنوان «نمونه/نماد» هایی از مسیح موعود یعنی عیسی، به شمار میآیند.

`عیسی تا چه حد در ارتباط شما با خداوند نقش محوری دارد؟ چرا باید عیسی و کارهایی که او برای شما انجام داده، اساس همه تجربیات مسیحی شما باشد؟`