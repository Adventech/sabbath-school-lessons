---
title:  یوشع واقعی
date:  29/11/2025
---

### مطالعه این هفته
برای مطالعه این هفته بخوانید: اول قرنتیان ۱۰: ۱ – ۱۳؛ متی ۲: ۱۵؛ یوشع ۱: ۱ – ۳؛ اعمال رسولان ۳: ۲۲ – ۲۶؛ عبرانیان ۳: ۷ – ۴: ۱۱؛ دوم قرنتیان ۱۰: ۳ – ۵.

> <p>آیه حفظی</p>
> «این امور چون نمونه بر آنان واقع گردید و نوشته شد تا عبرتی باشد برای ما که در زمانی بسر میبریم که غایت همه اعصار تحقق یافته است»(اول قرنتیان ۱۰: ۱۱).

در کتاب یوشع، احساسی وجود دارد که زندگی شخصیت اصلی آن به واقعیتی فراتر از خود او اشاره میکند، واقعیتی بسیار عظیمتر از آنچه این مرد به تنهایی بازتاب میدهد. ما این اصل را در سراسر کتاب مقدس میبینیم، مانند سرزمین کنعان که نمادی از امید ابدی ما به زمین جدید است. و البته مراسم حرم مطهر زمینی نیز به واقعیتی بزرگتر اشاره میکرد: «اما چون مسیح در مقام کاهن اعظم آن امور نیکو ظاهر گشت که هم اکنون واقع شده اند به خیمه ای بزرگتر و کامل تر داخل شد که به دست انسان ساخته نشده است و به دیگر سخن به این خلقت تعلق ندارد»(عبرانیان ۹: ۱۱).

اما این سوال مطرح می شود: یوشع چطور به تحقق آینده اشاره میکند؟ از کجا میتوانیم مطمئن شویم که این تفسیر از کتاب درست است؟ چه اصولی از کتاب مقدس، کاربرد کتاب یوشع را به واقعیتهای عهد جدید و رویدادهای آخرالزمانی پیوند میدهند و هدایت میکنند؟

این هفته به اصول تفسیر کتاب مقدس در خصوص نمونهشناسی میپردازیم. بررسی خواهیم کرد که چگونه خود کتاب مقدس حاوی نشانههای نمونه شناسی است و چگونه زندگی یوشع پیشنمایی از خدمت مسیح موعود بود و به نمادگرایی اشاره دارد که هم در کلیسا تحقق یافت و هم در نهایت در تاریخ بشر به کمال میرسد.