---
title:  همگی به انجام رسید
date:  14/12/2025
---

`در یوشع ۲۱: ۴۳ - ۴۵، کتاب چه تصویری از خدا ارائه میدهد؟ چگونه این کلمات نه تنها به سرزمین موعود در تاریخ، بلکه به حقیقت رستگاری ما نیز مربوط میشوند؟ (دوم تیموتائوس ۲: ۱۱ – ۱۳).`

این آیات اوج کتاب و خلاصهای الهیاتی از آن را تشکیل میدهند. آنها یکی از مضامین اصلی کتاب را برجسته میکنند: وفاداری عهد یهوه، که وعدههای خود را حفظ کرده و سوگندهایش را تحقق میبخشد. این بخش کوتاه، همچنین محتوای کلی کتاب را تا اینجا خلاصه میکند. یوشع ۲۱: ۴۳ به تخصیص و سکونت در زمین اشاره دارد (بابهای ۱۳ تا ۲۱ یوشع)، در حالی که یوشع ۲۱: ۴۴ به پیروزیهای بهدستآمده بر دشمنان و کنترل بهدستآمده بر زمین اشاره میکند (بابهای ۱ تا ۱۲ یوشع). تمامی این مرور تاریخی از دریچه وفاداری خداوند دیده میشود. اسرائیلیان باید همیشه به یاد داشته باشند که نمیتوانند پیروزیهای خود بر دشمنان یا زمین را بهعنوان ارث خود ادعا کنند، مگر از طریق وفاداری خدا به کلامی که به آنها داده است.

او «تمامی سرزمین» را به آنها بخشید (یوشع ۲۱: ۴۳)، «همه دشمنان ایشان را به دست آنها تسلیم کرد» (یوشع ۲۱: ۴۴)، و بر اساس «طبق هر آنچه که برای پدرانشان سوگند خورده بود» (یوشع ۲۱: ۴۴) «همگی به انجام رسید» (یوشع ۲۱: ۴۵). استفاده مکرر از واژه عبری kol کُل، به معنای «همه»، شش بار در سه آیه (یوشع ۲۱: ۴۳ - ۴۵)، بار دیگر بر این حقیقت تأکید میکند که آن سرزمین، هدیه یهوه است و اسرائیل نمیتواند برای دریافت آن اعتباری برای خود قائل شود. این خداوند بود که سوگند یاد کرد که «سرزمین» را به آنها «بدهد» و «دشمنان ایشان» را به دست آنها «تسلیم کرد».

موفقیت اسرائیل تماما باید به اقدام الهی خدا و قابل اعتماد بودن وی نسبت داده شود. همین موضوع نیز درباره نجات و رستگاری ما صادق است: «زیرا به فیض  از راه ایمان نجات یافته اید و این از خودتان نیست، بلکه عطای خداست و نه از اعمال، تا هیچ کس نتواند به خود ببالد»(افسسیان ۲: ۸ و ۹).

پولس بواقع با تاکید بر وفاداری خدا چنین نوشت: «این سخن در خور اعتماد است که: اگر با او مردیم، با او زندگی هم خواهیم کرد. اگر تحمل کنیم، با او سلطنت هم خواهیم کرد. اگر انکارش کنیم، او نیز انکارمان خواهد کرد. اگر بی وفا شویم، او وفادار خواهد ماند، از او رو که خویشتن را انکار نتواند کرد»(دوم تیموتائوس ۲: ۱۱ – ۱۳).

`چگونه وفاداری خدا در حفظ وعده هایش به ما اطمینان می بخشد که هر یک از وعده هایش برای آینده محقق می شود؟ (اول قرنتیان ۱۰: ۱۳ و دوم قرنتیان ۱: ۱۸ – ۲۰).`