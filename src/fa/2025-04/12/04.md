---
title:  مرزهای باز
date:  16/12/2025
---

با استفاده از همان کلماتی که در آغاز کتاب به او گفته شده بود (یوشع ۱: ۷ و ۸)، یوشع اعلام میکند که وظیفهای که در پیش روی اسرائیل قرار دارد، ماهیت نظامی ندارد، بلکه روحانی است. این قضیه به اطاعت از اراده آشکار خداوند در تورات مربوط است.

`بنظر شما چرا یوشع در قبال روابط اسرائیل با ملتهای اطراف چنین موضعی قوی اتخاذ کرد؟ (یوشع ۲۳: ۶ - ۸، ۱۲، ۱۳).`

خطر پیش روی اسرائیل نه تهدید خصومت ملتهای باقیمانده، بلکه خطر دوستی با آنها بود. سلاحهای آنها ممکن است چالشی برای اسرائیل ایجاد نکند، اما جهانبینی و ارزشهایشان (یا ضد ارزشها) میتوانند مخرب تر از هر قدرت نظامی باشند. یوشع توجه رهبران را به واقعیت مهمی جلب میکند که تقابلی که در آن درگیر شدهاند، در درجه اول و در نهایت، روحانی است. بنابراین، اسرائیل باید هویت منحصر به فرد خود را حفظ کند.

ممنوعیت ذکر نام خدایان، قسم خوردن به آن، و خدمت یا سجده کردن به آن، به بتپرستی مربوط میشود. در خاور نزدیک باستان، نام خدایان نمایانگر حضور و قدرت آنان بود. نام بردن از خدایان بیگانه در سلامهای روزمره یا معاملات تجاری به معنای شناختن اقتدار آنها بود و این موضوع میتوانست اسرائیلیان را در زمان نیاز به جستجوی قدرت آنها سوق دهد (مقایسه شود با داوران ۲: ۱ - ۳، ۱۱ - ۱۳).

خطر ازدواج اسراییلی ها با کنعانیان باقیمانده در سرزمین، منجر به از دست رفتن پاکی روحانی اسرائیل می شد. هدف از تذکر یوشع ترویج خلوص نژادی یا قومی نبود، بلکه جلوگیری از بتپرستی است که میتواند به فروپاشی روحانی اسرائیل منجر شود. نمونهای حزن آور از پیامدهای ناگوار روحانی ازدواجهای مختلط، در زندگی سلیمان دیده میشود (اول پادشاهان ۳: ۱، ۱۱: ۱ - ۸)؛ در عهد جدید نیز، مسیحیان به طور روشن از برقراری روابط زناشویی با غیرایمانداران برحذر داشته میشوند (دوم قرنتیان ۶: ۱۴)، هرچند در مورد ازدواجهای موجود، پولس توصیه نمیکند که همسر بی ایمان طلاق داده شود، و آنها را به زندگی در الگوی مسیحی دعوت میکند با امید به اینکه همسرشان را به سوی خداوند هدایت کنند (اول قرنتیان ۷: ۱۲ – ۱۶).

`هشدار یوشع در مورد روابط مضر به طور اجتنابناپذیری به پرسش درباره رابطه مسیحیان با «دنیا» میانجامد. چگونه میتوانیم رابطهای متعادل با جامعهای که ما را احاطه کرده است، برقرار کنیم؟`