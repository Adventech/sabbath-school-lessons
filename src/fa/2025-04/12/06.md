---
title:  تمسک [وفادار] به خدا
date:  18/12/2025
---

تنها راهی که اسرائیل میتواند از وسوسه بتپرستی و خشم خداوند دوری کند، نه با به خاطر سپردن مداوم «نبایدهای» عهد، بلکه با رشد مستمر و آگاهانه وفاداری به خداوند است. همان فعل تمسک، «چسبیدن و پایبند بودن» به خداوند (نگاه کنید به تثنیه ۴: ۴) برای توصیف پیمان زناشویی بین زن و شوهر (پیدایش ۲: ۲۴) یا وفاداری روت به نعومی (روت ۱: ۱۴) نیز به کار رفته است. شایان ذکر است که بر اساس ارزیابی یوشع، چنین وفاداری، اسرائیل را به عنوان یک قوم «تا به امروز» مشخص کرده است. متأسفانه، این ادعا برای دورههای بعدی تاریخ اسرائیل صادق نخواهد بود، چنان که کتاب داوران به تلخی این مسئله را نشان میدهد (داوران ۲:۲، ۷، ۱۱؛ داوران ۳: ۷، ۱۲؛ داوران ۴: ۱ و غیره).

`یوشع از اسرائیل تمنا می کند تا خداوند خدای خود را دوست بدارند(یوشع ۲۳: ۱۱ را با تثنیه ۶: ۵ مقایسه کنید). محبت نمی تواند تحمیلی باشد، وگرنه، مفهوم واقعی خود را از دست می دهد. با این وجود، چگونه میتوان محبت را به عنوان یک وظیفه یا فرمان مطرح کرد؟`

برای اینکه اسرائیل بتواند از برکات دائمی عهد برخوردار باشد، باید نسبت به خدا وفادار بماند. زبان عبری بسیار تأکید دارد: «به خاطر جان خود بسیار مراقب باشید». واژه «hahaba احبه» میتواند به دامنه وسیعی از محبت های انسانی، از جمله دلبستگی دوستانه، روابط جنسی، مهر مادرانه، محبت عاشقانه و وفاداری به خدا اشاره کند. اگر محبت به خدا را به عنوان یک تعهد و وابستگی آگاهانه به او در نظر بگیریم، میتوان آن را بدون نقض ماهیت واقعیاش تجویز کرد (مقایسه کنید با یوحنا ۱۳: ۳۴). خدا همیشه خواسته است که اطاعت از اوامر او ناشی از یک رابطه شخصی با او باشد (خروج ۱۹: ۴ [«شما را نزد خود آوردم»، ترجمه هزاره]، تثنیه ۶: ۵، را با متی ۲۲: ۳۷ مقایسه کنید) بر اساس آنچه که او به خاطر رحمت و محبت عظیمش برای آنها انجام داده است.

فرمان: خدا را دوست بدارید، همچنین بیانگر ماهیت رابطهٔ متقابل است، اما نه هم اندازه و برابر محبت الهی است. خداوند میخواهد با هر فردی که محبت او را پاسخ میدهد، یک رابطهٔ شخصی و نزدیک برقرار کند. بنابراین، محبت جهان شمول او نسبت به همه، چارچوبی را برای بروز محبت اختیاری و متقابل ما ایجاد میکند.

`عیسی به حواریون خود فرمانی تازه داد. این فرمان از چه جهاتی هم تازه و هم قدیمی به شمار میآید؟ (یوحنا ۱۳: ۳۴، یوحنا ۱۵: ۱۷ و اول یوحنا ۳: ۱۱ را با لاویان ۱۹: ۱۸ مقایسه کنید).`