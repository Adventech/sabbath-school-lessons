---
title:  خدا امین و وفادار است!
date:  13/12/2025
---

### مطالعه این هفته
برای مطالعه این هفته بخوانید: یوشع ۲۱: ۴۳ – ۴۵؛ دوم تیموتائوس ۲: ۱۱ – ۱۳؛ یوشع ۲۳؛ مکاشفه ۱۴: ۱۰ و ۱۹؛ تثنیه ۶: ۵.

> <p>آیه حفظی</p>
> «از همه چیزهای نیکوئی که خداوند به خاندان اسرائیل وعده داده بود، حتی یک کلمه بر زمین نیفتاد بلکه همگی به انجام رسید».ـ (یوشع ۲۱: ۴۵).

در روز ۳۰ دیماه ۱۳۳۹، جان اف. کندی در مراسم آغازین ریاستجمهوری خود، در برابر ملت آمریکا سخن گفت. نطق او هرچند تنها ۱۳۶۶ کلمه داشت، اما اثری ژرف و ماندگار بر ذهن مردم آمریکا باقی گذاشت. در حالی که هم میهنانش را تشویق میکرد تا به جای امتیازاتشان، بر مسئولیتهایشان تمرکز کنند، چنین گفت: «با وجدانی آسوده که تنها پاداش قطعی ماست، و تاریخ بهعنوان قاضی نهایی اعمالمان می باشد، بیایید به پیش رویم و سرزمین عزیزمان را رهبری کنیم؛ از خداوند برکت و یاری بطلبیم، اما بدانیم که در این دنیا، کار خداوند حقیقتاً بر دوش خود ماست».

هنگامی که یوشع، رهبر سالخورده اسرائیل، دریافت که زندگیاش به پایان نزدیک میشود، تصمیم گرفت برای رهبران قوم و اسرائیلیان سخن بگوید (یوشع بابهای ۲۳ و ۲۴). در باب ۲۳، تمرکز بیشتر بر آینده و چگونگی عبادت خالصانه خداوند است. باب ۲۴ به مرور اعمال وفادارانه خداوند در گذشته میپردازد، با هدف اینکه قوم را به تصمیمی وادارد که چه کسی بهتنهایی شایسته عبادت است: یهوه.

این هفته با هم به مطالعه اولین سخنرانی یوشع خواهیم پرداخت؛ سخنرانیای که در آن، او نگاهی به پیروزیهای گذشته اسرائیل میاندازد و در عین حال، مسیر موفقیتهای آینده اسرائیل را نیز ترسیم میکند.