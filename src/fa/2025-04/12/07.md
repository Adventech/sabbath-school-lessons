---
title:  اندیشه هایی فراتر
date:  19/12/2025
---

از نوشته های الن جی وایت، فصل آخرین سخنان یوشع، صفحات ۵۲۱ و ۵۲۲، از کتاب مشایخ و انبیا را بخوانید.

«شیطان بسیاری را با نظریهای دلپسند فریب میدهد که محبت خدا به مردمش آنقدر زیاد است که او گناه را در آنان نادیده خواهد گرفت؛ او نمایان میسازد که در حالی که تهدیدات کلام خدا باید هدف خاصی در حکومت اخلاقی او داشته باشند، هرگز بهطور عینی تحقق نخواهند یافت. اما خدا در تمام تعاملاتش با مخلوقاتش، اصول عدالت را با نمایان ساختن گناه در چهره واقعیاش حفظ کرده است — با نشان دادن اینکه عاقبت حتمی آن، رنج و مرگ است. بخشش بدون قید و شرط گناه هرگز وجود نداشته و هرگز نخواهد داشت. چنین بخشی نشاندهنده رها کردن اصول عدالت است که اساس حکومت خدا را تشکیل میدهند. این امر، کائنات بی گناه را غرق در وحشت میکند. خدا بهطور وفادارانه عواقب گناه را مشخص کرده است، و اگر این هشدارها درست نبودند، چگونه میتوانستیم مطمئن باشیم که وعدههای او تحقق خواهند یافت؟ آنچه بهعنوان نوعدوستی توصیف میشود که عدالت را نادیده میگیرد، نوعدوستی نیست، بلکه نشانهای از ضعف است».

«خدا حیات بخش است. از آغاز، همه احکام او برای زندگی ترتیب داده شدهاند. اما گناه به نظم و ترتیبی که خداوند برقرار کرده بود، حملهور شد و ناهماهنگی بهدنبال آن آمد. تا زمانی که گناه وجود دارد، رنج و مرگ اجتنابناپذیر است. تنها به این دلیل که نجاتدهنده بار گناه را بهجای ما تحمل کرده است، انسان میتواند امیدوار باشد که در وجود خود، از عواقب دردناک آن بگریزد».- الن جی وایت، مشایخ و انبیا صفحه ۵۲۲.

**سوالاتی برای بحث:**

`۱. شواهد وفاداری خداوند را در زندگیتان مرور کنید. به چه چیزهایی میتوانید اشاره کنید؟ همچنین، زمانی که اوضاع مطابق با آنچه که امیدوار بودید یا برایش دعا کردهاید پیش نمیرود، یا زمانی که وعدههای ادعا شده با سکوت مواجه میشوند، چگونه واکنش نشان میدهید؟`

`۲. در مورد تعلیم کتاب مقدس درباره خشم خدا بحث کنید. چگونه خشم خداوند را به عنوان بخشی از خبر خوش معرفی می کنید؟`

`۳. با توجه به درس این هفته چه اصولی را می توانید در خصوص معاشرت با بی ایمانان بدست آورید؟ چگونه میتوانیم بین داشتن مرزهای روشن از نظر اصول و شیوههای خود تعادل برقرار کنیم، در حالی که با مردم درآمیخت تا به آنها خدمت کنیم و مراقب رفاه آنها باشیم؟`

`۴. چه موانعی باعث می شود تا نتوانید با تمام وجود به خدا وفادار بمانید؟`