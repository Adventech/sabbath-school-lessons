---
title:  نشانه نگرانی
date:  15/12/2025
---

نتیجهگیری باشکوه این بخش (یوشع ۲۱: ۴۳ - ۴۵) شرط اطاعت را در دل خود دارد. موفقیت هرگز نباید بدیهی انگاشته شود؛ بلکه همواره به پیروی از کلام خدا وابسته است. به همین دلیل، تخصیص سرزمین، علاوه بر اینکه نشانۀ وفاداری خدا به اسرائیل است (نحمیا ۹: ۸)، زمینهای برای پیشرفت بیشتر در آینده را فراهم میآورد که به رفتار اسرائیل بستگی دارد. آیا اسرائیل میتواند دستاوردهای خود را حفظ کند؟

`یوشع ۲۳: ۱ – ۵ را بخوانید. مقدمه یوشع از چه نکات برجسته و محوری برخوردار است؟`

سخنان یوشع از سخنران قدیمی و سالخورده (دوبار تاکید شده) به مخاطبانی منتقل می شود که باید مأموریتی را که خدا به آنها سپرده است انجام دهند. او توضیح میدهد که چگونه تصاحب سرزمین ممکن شد: خداوند برای آنان جنگید. اگرچه اسرائیلیان به دلیل بیوفایی و ناباوری خود، مجبور شدند پس از خروج در جنگها شرکت کنند، اما این پیروزیها نه به واسطه قدرت نظامی خودشان، بلکه به یاری و مداخله خداوند بود که توانستند سرزمین را به تصرف درآورند.

خدا به اسرائیل از دست دشمنانشان آرامش بخشیده است، اما هنوز برخی از اقوام باقی ماندهاند که باید از سرزمین رانده شوند. پیروزی برای اسرائیل واقعیتی تمام شده و غیرقابل تغییر نیست، بلکه امکانی دائمی است که با اتکای مداوم به وفاداری و یاری خداوند فراهم میشود.

چه شباهتهایی بین نحوه تسخیر کنعان توسط اسرائیلیان تحت رهبری یوشع و شیوهای که مسیحیان امروزی میتوانند زندگی روحانی پیروزمندانهای داشته باشند، وجود دارد؟ (یوشع ۲۳: ۱۰، کولسیان ۲: ۱۵، دوم قرنتیان ۱۰: ۳ - ۵، افسسیان ۶: ۱۱ – ۱۸).

پیروزیهای اسرائیلیان نمیتوانست به توانمندی و تدبیر خودشان نسبت داده شود. بهطور مشابه، پیروزی روحانی بر گناه و وسوسه از طریق قربانی و قیام عیسی مسیح بهدست آمده است، اما امروز قوم خدا باید بهطور مداوم به منابع روحانی که توسط روحالقدس فراهم شده است، تکیه کنند تا بتوانند زندگی پیروزمندانهای داشته باشند.

`با وجود وعدههای بیشمار و شگفتانگیز پیش رویمان، چرا همچنان اینقدر بسادگی در گناه میافتیم؟`