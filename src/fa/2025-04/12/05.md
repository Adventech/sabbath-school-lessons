---
title:  خشم خدا
date:  17/12/2025
---

`چگونه میتوانیم توصیفهای خشم خدا و عدالت تنبیهی را در کتاب یوشع (یوشع ۲۳: ۱۵ و ۱۶) و دیگر بخشهای کتاب مقدس تفسیر کنیم؟ (اعداد ۱۱: ۳۳؛ دوم تواریخ ۳۶: ۱۶؛ مکاشفه ۱۴: ۱۰، ۱۹؛ و مکاشفه ۱۵: ۱ را ببینید).`

اسرائیل پیش از این، خشم خداوند را در طی سرگردانی در بیابان (اعداد ۱۱: ۳۳، اعداد ۱۲: ۹) و همچنین در سرزمین موعود (یوشع ۷: ۱) تجربه کرده بود و به خوبی از پیامدهای تحریک خشم یهوه از طریق نقض آشکار عهد آگاه بود. این آیات اوج شدت و قاطعیت سخنان یوشع را نشان میدهند. شنیدن این که خداوند اسرائیل را نابود خواهد کرد، شگفتآور است، چرا که همان اصطلاح قبلاً برای اشاره به نابودی کنعانیان به کار رفته بود. همانطور که وعدههای خداوند در مورد برکت اسرائیل با وفاداری به حقیقت پیوسته است، لعنتهای عهد (لاویان ۲۶، تثنیه ۲۸) نیز اگر اسرائیلیان عهد را زیر پا بگذارند، تحقق خواهند یافت. با توجه به بیرون راندن و نابودی کنعانیان، این آیات بار دیگر نشان میدهند که یهوه در نهایت داور تمامی زمین است. او علیه گناه اعلان جنگ میکند، بیتوجه به جایی که در آن یافت شود. اسرائیل نه از طریق شرکت در جنگهای مقدس تقدس یافته بود و نه شایستگی ویژهای به دست آورده بود، همانطور که ملتهای بتپرست نیز زمانی که به وسیلهی داوری یهوه علیه ملت برگزیده قرار گرفتند، شایستگی خاصی نداشتند.

این در ید اختیار اسرائیل است که قدرت انتخاب خود را به کار گیرد و از تجربیات باشکوه گذشته به عنوان شالوده ای برای مواجهه با آینده استفاده کند.

در نگاه اول، آموزههای کتاب مقدس دربارهی خشم خدا، به نظر میرسد که با تأکید بر اینکه «خدا محبت است» (یوحنا ۳: ۱۶، اول یوحنا ۴: ۸) سازگار نیست. اما در واقع، در پرتو خشم خداست که آموزه کتاب مقدس دربارهی محبت الهی حتی بیشتر مورد توجه قرار میگیرد. ابتدا، کتاب مقدس، خدا را به عنوان وجودی مهربان، شکیبا، و آماده بخشش معرفی میکند (خروج ۳۴: ۶، میکاه ۷: ۱۸). با این حال، در این زمینه که دنیا تحت تأثیر گناه آلوده شده است، خشم خداوند، نشاندهنده هویت مقدس و عدالت او در مواجهه با گناه و شرارت است. خشم او هرگز یک واکنش احساسی، انتقامجویانه، و غیرقابل پیشبینی نیست. عهد جدید میآموزد که مسیح، گناه ما را بر خود گرفت (دوم قرنتیان ۵: ۲۱) و از طریق مرگ او، راه آشتی ما با خدا گشوده شد (رومیان ۵: ۱۰). هر کسی که به او ایمان آورد، با خشم خداوند مواجه نخواهد شد (یوحنا ۳: ۳۶، افسسیان ۲: ۳، اول تسالونیکیان ۱: ۱۰). مفهوم خشم خدا، او را به عنوان قاضی عادل جهان و حامی عدالت معرفی میکند (مزمور ۷: ۱۱، مزمور ۵۰: ۶، دوم تیموتائوس ۴: ۸).