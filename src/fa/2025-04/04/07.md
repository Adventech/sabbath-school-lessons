---
title:  اندیشه هایی فراتر
date:  24/10/2025
---

از نوشته های الن جی وایت، فصل سقوط اریحا، صفحات ۴۸۷ – ۴۹۳ از کتاب مشایخ و انبیا را بخوانید.

هنگامی که در جهان سرکشی علیه اقتدار خداوند شکل گرفت، دو راه بیشتر نبود: یا خداوند باید از آنچه ذات و ماهیت همیشگی و تغییرناپذیر اوست دست میکشید و فرمانروایی کل آفرینش را به یکی از مخلوقات سرکش خود میسپرد، یا باید همان پدر مقدس، عادل، مهربان، و بخشندهای باشد که بر همه هستی حکم میراند. کتاب مقدس این تصویر دوم را ترسیم میکند و از اینرو، نبرد بین نیروهای شر و قدرت الهی، امری اجتنابناپذیر است.

هنگامی که قدرتهای «سیاسی» یا «اجتماعی ـ تاریخی» که با نیروهای کیهانی طغیانگر و شورش همسویی داشته و نسبت به یهوه از خود نافرمانی نشان دادند، او بهعنوان پروردگار مقتدر جهان مداخله کرد. مفهوم یهوه بهعنوان یک جنگجو، یک پیشگویی از پیروزی نهایی است که در نهایت درگیری کیهانی میان خیر و شر را پایان خواهد داد (مکاشفه ۲۰: ۸ - ۱۰). افزون بر این، جنگهای الهی اسرائیل نهتنها نمایی از این درگیری کیهانی را ارائه میدهند، بلکه جزئی جداییناپذیر از همین مجادله هستند و داوری نهایی خدا را در بستر تاریخ کنونی پیشبینی میکنند.

«خداوند به آنها امتیاز و مسئولیت داده بود که در وقت مقرر وارد سرزمین شوند، اما به دلیل غفلت تعمدی آنها، این اجازه لغو شد.... قصد او هرگز این نبود که آنها سرزمین را از طریق جنگ فتح کنند. بلکه چنین امری باید از طریق پایبندی وفادارانه آنها به دستورات او حاصل شود».ـ الن جی وایت، مشایخ و انبیا، صفحه ۳۹۲.

**سوالاتی برای بحث:**

`۱. پیشینه نبرد کیهانی چگونه به شما کمک می کند تا فرمان خداوند برای رفتن به جنگ را درک کنید؟`

`۲. در کلاس، پاسخهای خود به سوال روز دوشنبه درباره واقعیت نبرد عظیم را مورد بحث قرار دهید و اینکه این نبرد چگونه در دنیای اطراف ما جریان دارد. نقش ما در این نبرد چیست و چگونه به دنبال تحقق آن هستیم؟`

`۳. چگونه می توانیم اصل آرام بایستید و منتظر بمانید تا خداوند برایتان بجنگد را در زندگی روحانی خودمان بکار بندیم؟`

`۴. بسیاری اوقات در بحثها و اختلافنظرها در کلیسا، به دنبال این هستیم که چه کسی در طرف ما قرار دارد. با توجه به یوشع ۵: ۱۳ - ۱۵، چگونه باید نگرش خود را تغییر دهیم؟`