---
title:  خداوند جنگاور است
date:  21/10/2025
---

`خروج ۲: ۲۳ – ۲۵، خروج ۱۲: ۱۲ و خروج ۱۵: ۳ – ۱۱ را بخوانید. خدا جنگاور است به چه معنی می باشد؟`

اسرائیلیان در طول اقامت طولانی خود در مصر، خدای راستین نیاکان خود را فراموش کرده بودند. همانطور که بسیاری از وقایع سفرشان در بیابان نشان میدهد، شناخت آنها از خدای ابراهیم، اسحاق و یعقوب کمرنگ شده و عناصر بتپرستی را به آیینهای مذهبی خود اضافه کرده بودند (به خروج ۳۲: ۱ - ۴ مراجعه کنید). تحت ستم مصریان، آنها به درگاه خداوند فریاد بر آوردند (خروج ۲: ۲۳ - ۲۵) و در زمان مناسب، خداوند به نفع آنها مداخله کرد.

درگیری توصیف شده در ۱۲ فصل نخست خروج، فراتر از یک جنگ قدرت ساده میان موسی و فرعون است. در ایدئولوژی جنگ دنیای کهن خاور نزدیک، اختلافات میان ملتها بهعنوان نبردهایی میان خدایان آنها در نظر گرفته میشد. خروج ۱۲: ۱۲ تصریح می کند که خداوند نهتنها بر فرعون ، بلکه بر خدایان مصر، آن اهریمنان قدرتمند (لاویان ۱۷: ۷، تثنیه ۳۲: ۱۷) غضب داوری را نازل کرد که پشت سر قدرت سرکوبگر و نظام اجتماعی ناعادلانهی مصر قرار داشتند.

در نهایت، خدا در نبردی بر علیه گناه مشغول است و هرگز اجازه نخواهد داد که این درگیری تا ابد ادامه یابد (مزامیر ۲۴: ۸، مکاشفه ۱۹: ۱۱، مکاشفه ۲۰: ۱ - ۴، ۱۴). تمام فرشتگان سقوط کرده و آن انسانهایی که بهطور غیرقابل برگشتی خود را با گناه مرتبط کردهاند، با نابودی مواجه خواهند شد. در این راستا، مبارزات علیه ساکنان سرزمین باید بهعنوان مرحلهای ابتدایی از این درگیری در نظر گرفته شود که در صلیب به اوج خود میرسد و در نهایت در داوری نهایی به پایان میرسد، زمانی که عدالت و ماهیت محبتآمیز خداوند بهطور کامل تأیید خواهد شد.

مفهوم نابودی کامل کنعانیان باید در چارچوب جهانبینی کتاب مقدسی درک شود، که در آن خدا در نبردی کیهانی با نیروهای شر در جهان درگیر است. آنچه در نهایت در خطر است، شهرت و شخصیت خداوند میباشد (رومیان ۳: ۴، مکاشفه ۱۵: ۳).

از آنجا که گناه به زندگی بشر وارد شده است، هیچکس نمیتواند در جایگاه بی طرف قرار داشته باشد. هر فرد باید یا در کنار خدا باشد یا در جبهه شر. با توجه به این پیشزمینه، نابودی کنعانیان باید به عنوان پیش نمایشی از داوری نهایی در نظر گرفته شود.

`واقعیت نبرد عظیم این است که تنها می توان در یکی از دو جبهه ایستاد. چگونه میتوانید بدانید که در کدام سمت یا جبهه قرار دارید؟`