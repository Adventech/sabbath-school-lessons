---
title:  خداوند برای شما خواهد جنگید
date:  22/10/2025
---

`مطابق با خروج ۱۴: ۱۳ و ۱۴ و ۲۵، برنامه اصلی و ایده آل خدا در خصوص درگیر شدن اسرائیلیان در جنگ چه بود؟`

در آن لحظه بحرانی هنگامی که قوم اسرائیل با وضعیت بغرنجی در تنگنا قرار گرفتند، «موسی به قوم گفت: مترسید. بایستید و نجات خداوند را ببینید، نجاتی را که امروز برایتان به عمل می آورد. زیرا مصریانی را که امروز می بینید دیگر هرگز نخواهید دید. خداوند برای شما خواهد جنگید، شما فقط آرام باشید»(خروج ۱۴: ۲۵).

مداخله معجزهآساي خدا برای اسرائیلیان بیپناه، که در مهارتهای نظامی آموزش ندیده بودند، به الگویی تبدیل شد. خروج بهعنوان نمونهای از مداخله خدا به نفع اسرائیل عمل کرد. در اینجا، نهتنها یهوه در میدان نبرد حضور دارد، بلکه اسرائیل ملزم است که از جنگیدن پرهیز کند (خروج ۱۴:۱۴). خدا جنگاور است و ابتکار عمل به او تعلق دارد. او راهبردها را تعیین میکند، روشها را مشخص میسازد و رهبری عملیات را بر عهده میگیرد. اگر یهوه به دفاع از اسرائیل نپردازد، آنان هیچ شانسی برای موفقیت نخواهند داشت.

الن جی وایت این موضوع را بهعنوان بیان واقعیتی تفسیر میکند که خداوند «تدبیر نکرده بود که آنان سرزمین موعود را از طریق جنگ بهدست آورند، بلکه میخواست که از طریق تسلیم و اطاعت بیقید و شرط از دستورات او به این هدف نائل شوند».ـ الن جی وایت، نشانه های زمان، ۲ سپتامبر ۱۸۸۰.

مانند رهایی آنان از مصر، خدا در نبردهایشان برای آنان خواهد جنگید. تنها کاری که باید انجام می دادند این بود که آرام بایستند و شاهد مداخله قدرتمند خدا باشند.

تاریخ نشان می دهد که هر زمان که اسرائیل به اندازه کافی به خدا اعتماد داشت، نیازی به جنگ نداشتند(دوم پادشاهان ۱۹ و دوم تواریخ ۳۲ و اشعیا ۳۷ را ببینید).

در برنامه ایدهآل خدا، قوم اسرائیل هرگز نیازی به جنگیدن برای خود نداشتند. این ناباوری آنها، که پس از خروج بروز کرد، باعث شد که خدا اجازه دهد در جنگی که علیه کنعانیان صورت گرفت، سهمی داشته باشند. به همین ترتیب، آنان نیازی به شمشیر کشیدن بر علیه مصریان در زمان خروج نداشتند؛ برای آنان هرگز ضروری نبود که در فتح کنعان بجنگند (تثنیه ۷: ۱۷ – ۱۹).

`«اگر بنیاسرائیل علیه خداوند غرغر و شکایت نمیکردند، او اجازه نمیداد که دشمنانشان با آنان جنگ کنند» - الن جی وایت، داستان رستگاری، صفحه ۱۳۴. غرغر و شکایت چگونه می تواند در زندگی امروز ما تاثیر بگذارد؟`