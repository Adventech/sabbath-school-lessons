---
title:  جنگ در آسمان
date:  20/10/2025
---

`یوشع فهمیده بود که کارزار، بخشی از یک نبرد عظیم تر است. درباره نبردی که خدا خودش در آن دخیل است، چه می دانیم؟ مکاشفه ۱۲: ۷ – ۹، اشعیا ۱۴: ۱۲ – ۱۴، حزقیال ۲۸: ۱۱ – ۱۹ و دانیال ۱۰: ۱۲ – ۱۴ را بخوانید.`

خداوند جهان را از مخلوقات مسئولیت پذیر پر ساخت و به آنان آزادی اختیار داد، پیش نیازی که بتوانند محبت ورزی کنند. آنان می توانند حق انتخاب داشته باشند تا مطابق یا بر علیه اراده خدا تصمیم بگیرند. لوسیفر، قدرتمندترین فرشته، بر علیه خدا شورش کرد و فرشتگان زیادی را با خود همراه کرد.

اشعیا و حزقیال به این نبرد اشاره میکنند، هرچند برخی از مفسران سعی میکنند معنی اشعیا ۱۴ و حزقیال ۲۸ را به پادشاه بابل و حاکم صور نسبت دهند. با این حال، نشانههای روشنی در متن کتاب مقدس وجود دارد که به واقعیتی فراتر از آن اشاره میکند. پادشاه بابل به گونهای توصیف شده که در آسمان و در کنار تخت خداوند قرار داشته است (اشعیا ۱۴: ۱۲ و ۱۳)، در حالی که پادشاه صور نیز به عنوان یک کروبی محافظ در عدن و بر کوه مقدس خدا سکونت گزیده است (حزقیال ۲۸: ۱۲ – ۱۵). هیچیک از این توصیفات مصداق پادشاهان بابل و صور نیست.

در مورد پادشاهان زمینی نیز نمیتوان گفت که آنها بیعیب و نقص و «انگشتر مُهر کامل» بودهاند. بنابراین، این شخصیتها بهطور خاص به پادشاهی بابل و صور محدود نمیشوند و به معنایی فراتر از آن اشاره میکنند.[انگشتر مُهر از حجی ۲: ۲۳ اقتباس شده است].

اشعیا یک «مثل» (عبری: مشعل) را به تصویر میکشد که معنایی فراتر از زمینه تاریخی خود را به ما منتقل میکند. در اینجا، پادشاه بابل به عنوان نماد عصیان، خود بسندگی، و استکبار نقشآفرینی میکند. به همین ترتیب، حزقیال بین شاهزاده صور (حزقیال ۲۸: ۲) و پادشاه صور (حزقیال ۲۸: ۱۱، ۱۲) تمایز قائل میشود. شاهزاده، که در قلمرو زمینی فعال است، به عنوان نماد پادشاهی که در آسمانها میدرخشد و تأثیر میگذارد، به تصویر کشیده میشود.

طبق دانیال ۱۰: ۱۲ - ۱۴، این موجودات سرکش آسمانی مانع تحقق اهداف خداوند در زمین میشوند. جنگهای اسرائیل که توسط خدا امر شده را باید در پرتو این ارتباط میان آسمان و زمین درک کنیم. این جنگها متجلی نبرد بزرگ میان خدا و شیطان در جنگ زمینی، و همچنین بین خیر و شر هستند— که در نهایت همگی هدفی جز بازگرداندن عدالت و محبت خداوند به دنیای سقوط کرده ندارند.

`به چه شیوه هایی در دنیای اطراف خودمان و در زندگی خودمان، واقعیتِ این نبرد کهکشانی بین خیر و شر را می بینیم؟`