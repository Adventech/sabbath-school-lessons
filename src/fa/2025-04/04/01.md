---
title:  مناقشه ای که در پس همه مناقشه هاست
date:  18/10/2025
---

### مطالعه این هفته
برای مطالعه این هفته بخوانید: یوشع ۵: ۱۳ – ۱۵، اشعیا ۳۷: ۱۶، مکاشفه ۱۲: ۷ – ۹، تثنیه ۳۲: ۱۷، خروج ۱۴: ۱۳ و ۱۴، یوشع ۶: ۱۵ – ۲۰.

> <p>آیه حفظی</p>
> نه پیش رو و نه پس از آن روزی نبوده است که خداوند این چنین به صدای انسان گوش فرا داده باشد زیرا خداوند برای اسرائیل می جنگید!(یوشع ۱۰: ۱۴).

با مطالعه صفحات کتاب یوشع، با کارزارهای نظامیای روبرو میشویم که به فرمان خدا، به نام خدا، و با یاری او پیش برده میشوند. اندیشه اینکه خدا پشت پرده فتح کنعان است، تمام کتاب یوشع را فرا گرفته و در جایجای آن منعکس شده است؛ از بیان راوی (یوشع ۱۰: ۱۰ و ۱۱) و کلام خود خداوند (یوشع ۶: ۲، یوشع ۸: ۱)، تا خطابههای یوشع (یوشع ۴: ۲۳ و ۲۴، یوشع ۸: ۷)، گفتههای راحاب (یوشع ۲: ۱۰)، گزارش جاسوسان (یوشع ۲: ۲۴) و اظهارات قوم (یوشع ۲۴: ۱۸). خداوند خود را آغازگر و هدایتگر این نبردهای خشونتآمیز معرفی میکند.

این واقعیت سوالاتی را پیش میآورد که گریزی از آنها نیست: چگونه میتوان درک کرد که قوم برگزیده خدا در دوران عهد قدیم به چنین اعمالی دست زدند؟ چگونه میتوان تصویر خدای «جنگاور» را با شخصیت محبتآمیز او (همانطور که در خروج ۳۴: ۶، مزمور ۸۶: ۱۵، مزمور ۱۰۳: ۸ و مزمور ۱۰۸: ۴ ذکر شده است) سازگار کرد، بدون اینکه اعتبار، اقتدار و تاریخی بودن عهد قدیم خدشهدار شود؟

این هفته و هفته آینده به بررسی پرسشهای پیچیدهای میپردازیم که پیرامون جنگهای فرمان داده شده توسط خداوند در کتاب یوشع و دیگر بخشهای کتاب مقدس مطرح شدهاند.