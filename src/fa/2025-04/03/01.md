---
title:  یادبود فیض
date:  11/10/2025
---

### مطالعه این هفته
برای مطالعه این هفته بخوانید: یوشع ۳، اعداد ۱۴: ۴۴، لوقا ۱۸: ۱۸ – ۲۷، یوشع ۴، یوحنا ۱۴: ۲۶، عبرانیان ۴: ۸ – ۱۱.

> <p>آیه حفظی</p>
> «برای ایشان توضیح دهید که چگونه خداوند جریان آب را قطع کرد و از وسط رودخانه، راه خشکی پدید آورد تا همهٔ شما عبور کنید! این شبیه معجزهای است که خداوند چهل سال قبل انجام داد، وقتی دریای سرخ را شکافت و از وسط آن، راه خشکی برای عبور بنیاسرائیل پدید آورد. خداوند این معجزه را انجام داد تا همهٔ مردم جهان بدانند که قدرت او عظیم است و همچنین شما نیز همیشه او را اطاعت کنید»  (یوشع ۴: ۲۳ و ۲۴).

با اشاره و علامت پلیس، جمشید مجبور شد اتومبیلش را کنار بکشد. افسر پلیس از او خواست گواهینامهاش را ارائه کند و در آن لحظه جمشید ناگهان متوجه شد که کیف مدارکش، همراه با گواهینامهاش، در دفتر کارش جا مانده است. جمشید توضیح داد که چه اتفاقی افتاده و پلیس شغل او را پرسید. جمشید پاسخ داد که استاد دانشگاه است. هنگامی که افسر جریمهای به او میداد، به جمشید گفت که این را به عنوان جریمه در نظر نگیرد.

پلیس گفت: این هزینه آموزش است. وقتی مردم میخواهند چیزی یاد بگیرند، هزینه آموزشی پرداخت میکنند. این هم هزینه شماست تا یاد بگیرید موقع رانندگی گواهینامهتان را فراموش نکنید. روز خوبی داشته باشید جناب استاد!

ما انسانها تمایل داریم همیشه چیزهایی را که در برابر دیدگان ما نیستند، نادیده بگیریم. ممکن است از پاسخ دادن به تماسهای تلفنی، پاسخ به ایمیلها، آبیاری گیاهان، یا ارسال کارت تبریک تولد غافل شویم - این فهرست بیپایان است. با این حال، نادیده گرفتن نیازهای روحانی ما می تواند منجر به عواقب بسیار جدی تر از یک مجازات ساده مانند جریمه رانندگی شود، به خصوص به این دلیل که ما با آنچه به معنای واقعی کلمه سرنوشت ابدی ماست سر و کار داریم. بیائید عبور عبرانیان از رود اردن را مطالعه کنیم و از تجربیات آنان درس بیاموزیم.