---
title:  عبور از رود اردن
date:  12/10/2025
---

`یوشع ۳: ۱ – ۵ و اعداد ۱۴: ۴۱ – ۴۴ را مطالعه کنید. چرا خدا از بنی اسرائیل خواست تا بطور ویژه برای آنچه که اتفاق خواهد افتاد، آماده شوند؟`

این اولین بار است که از تابوت عهد در کتاب یوشع یاد میشود. پیش از این، در طول روایت عهد عتیق، از تابوت در ارتباط با مکان مقدس (خروج ۴۰: ۲۱)، سفر قوم اسرائیل از کوه سینا (اعداد ۱۰: ۳۳-۳۶)، و همچنین در تلاش ناموفق برای فتح کنعان (اعداد ۱۴: ۴۴) ذکر شده بود. تابوت عهد که مقدسترین شیء در عبادتگاه اسرائیلیها بود، سه نماد گرانقدر از رابطه ویژه قوم اسرائیل با خدا را در خود داشت: الواح ده فرمان، عصای هارون (عصای کاهن اعظم)، و کوزهای از مَنّــا (خروج ۱۶: ۳۳؛ عبرانیان ۹: ۴).

تابوت عهد و تدارکات عبور از رود اردن، به اسرائیل یادآوری میکرد که ورودشان به کنعان نه به اراده و زمانبندی خودشان، بلکه بر اساس خواست و نقشه خداوند صورت میگیرد. موفقیت در تصاحب سرزمین تنها در گرو پیروی از راه و زمان خداوند بود. او که بر فراز کروبیانی که تابوت عهد را میپوشاندند (خروج ۲۵: ۲۲، اعداد ۷: ۸۹) جلوس کرده و حضورش با حرکات تابوت نمایان میشد، و پیشاپیشِ بنیاسرائیل بهعنوان رهبر آنها در فتح کنعان پیش میرفت.

عبارتی که به عنوان «تقدیس» ترجمه شده (یوشع ۳: ۵) به فرآیند تطهیر و پاکسازی اشاره دارد که مشابه با آنچه بود که کاهنان، پیش از خدمت در عبادتگاهِ حرم مطهر انجام میدادند (خروج ۲۸: ۴۱، خروج ۲۹: ۱) و همچنین کاری است که بنیاسرائیل پیش از مکاشفه و عیان شدن حضور خداوند در کوه سینا انجام دادند (خروج ۱۹: ۱۰، ۱۴). این تقدیس به معنای ترک گناه و زدودن هرگونه ناپاکی آیینی بود. همچنین فرمان مشابهی در اعداد ۱۱: ۱۸ درباره معجزهای که از سوی خدا در راه بود، دیده میشود. چنین آماده سازی پیش از رفتن به جنگ ضروری بود (تثنیه ۲۳: ۱۴). پیش از آنکه خداوند برای اسرائیل بجنگد، آنها باید وفاداری خود را به او نشان میدادند و به او به عنوان فرمانده خود اعتماد میکردند.

معجزه عبور از رود اردن به اسرائیلیان ثابت خواهد کرد که وعده خداوند برای بیرون راندن مردم[کنعانیان] از این سرزمین قابل اعتماد است. کسی که توانست مسیر خشکی را از میان رود اردن فراهم کند، میتواند هدیه سرزمین موعود را نیز به آنها عطا کند.

`خدا همیشه رود اردن را نمیشکافد. مداخلات او همیشه چندان آشکار نیستند. فکر میکنید چگونه میتوانیم آمادگی روحانی خودمان را تقویت کنیم تا مداخلات خدا را تجربه و تشخیص دهیم؟`