---
title:  خدای زنده ای که شگفتی می آفریند
date:  13/10/2025
---

`یوشع ۳: ۶ – ۱۷ را بخوانید. عبور معجزه آسا از رود اردن درباره ماهیت خدایی که او را خدمت می کنیم، چه می گوید؟`

عبور از رود اردن در یوشع ۳: ۵ با عبارت عبری niphla'ot بعنوان شگفتی  و معجزه توصیف گردیده که بطور کلی به عمل قدرتمند، و فراطبیعی خدا اشاره می کند که منحصر بفرد بودن او را به نمایش می گذارد(مزمور ۷۲: ۱۸، مزمور ۸۶: ۱۰). بعدا اسرائیلیان بر این اعمال تامل و اندیشه کردند و بدین ترتیب خدا را ستودند(مزمور ۹: ۱) و او را در میان امتها اعلام کردند(مزمور ۹۶: ۳). بلایای مصر (خروج ۳: ۲۰، میکا ۷: ۱۵)، عبور از دریای سرخ، و همچنین هدایت خدا در بیابان(مزمور ۷۸: ۱۲ – ۱۶) به عنوان چنین شگفتی هایی ذکر گردیده اند.

نویسندگان کتاب مقدس بر این واقعیت آگاه بوده و به این واقعیت شهادت دادند که خدایی که جهان را آفرید هرگز توسط خلقت خود محدود و محصور نمی گردد. هیچ چیزی برای او ناممکن (عبری «خیلی عجیب») نیست تا نتواند انجام دهد(ارمیا ۳۲: ۱۷). نام او و ماهیت او عجیب است(داوران ۱۳: ۱۸) و او فراتر از درک ماست.

در قیاس با خدایان ملّتهای دیگر که قادر به نجات نیستند (مزمور ۹۶: ۵، اشعیا ۴۴: ۸)، خدای کتاب مقدس «خدای زنده»، فعال و زنده است که پیروانش میتوانند به او ایمان داشته و در انتظار مداخلاتش برای نجات آنان باشند.

زکریای نبی همان اصطلاح را به کار برد (که از ریشه عبری niphla'ot گرفته شده است)، همانطور که آینده اسرائیل را پس از تبعید در بابل تصور می کرد. او اورشلیمِ بازسازی شده را تصور می کرد، جایی که افراد کهنسال در خیابان های شهر نشسته و پسران و دختران بازی می کردند. زکریا خطاب به ساکنان به ظاهر مُردّد پایتخت که هنوز زخمهای ویرانی را به دوش میکشند، اعلام کرد: «خداوند لشکرها چنین می گوید: اگرچه در آن ایام این امر در نظر باقیماندگان شگفت بنماید، آیا در نظر من نیز شگفت خواهد بود؟ این از فرموده خداوند لشکرها. خداوند لشکرها می فرماید: اینک من قوم خویش را از ممالک شرقی و غربی نجات خواهم بخشید و آنان را خواهم آورد تا در اورشلیم ساکن شوند. ایشان قوم من خواهند بود و من در امانت و عدالت خدای ایشان خواهم بود» (زکریا ۸: ۶ – ۸).

`لوقا ۱۸: ۱۸ – ۲۷ را بخوانید. پاسخ عیسی به حواریونش چگونه شما را تشویق می کند تا به آنچه که وقوع آن ناممکن بنظر می رسد به خدا اعتماد کنید؟`