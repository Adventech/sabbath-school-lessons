---
title:  فراموشی
date:  15/10/2025
---

`یوشع ۴: ۲۰ – ۲۴ را در پرتو آیات زیر بخوانید: داوران ۳: ۷؛ داوران ۸: ۳۴؛ مزامیر ۷۸: ۱۱؛ تثنیه ۸: ۲ و ۱۸؛ مزمور ۴۵: ۱۷. چرا بیاد آوردن اعمال عظیم خداوند اینقدر مهم است؟`

به تغییر در ضمیر شخصی در یوشع ۴: ۲۳ توجه کنید. در این آیه، به آبهای اردن اشاره میشود که پیش روی «شما» خشک شده است، یعنی در برابر تمامی اسرائیلیانی که به تازگی از اردن عبور کردهاند. در مقابل، درباره دریای سرخ گفته میشود که پیش روی «ما» خشک شده بود، یعنی در برابر کسانی که هنوز از نسل اول بودند و خروج را تجربه کرده بودند. این دو رویداد، هرچند در دو نسل متفاوت رخ دادهاند، از نظر اهمیت شباهت زیادی دارند و این شباهت به نسل دوم کمک کرد تا از طریق شهادت والدین خود، معنای عبور از اردن را دوباره برای خود کشف کنند.

بطور معمول، ما فراموشی را به عنوان صفتی عادی تمامی انسانها فرض می کنیم. با این وجود، فراموشی در حس و مفهوم روحانی می تواند به عواقبی خطیر منجر شوند.

حتی امروزه، اگر بخواهیم هویت خود را بهعنوان یک قوم با فراخوانی و مأموریتی خاص حفظ کنیم، لازم است رویدادهایی را برای احیای حافظه روحانی فردی و جمعی خود ایجاد کنیم تا بر روی این نکته تمرکز کنیم که از کجا آمدهایم، چه کسانی هستیم، و برای چه هدفی اینجا حضور داریم.

`اول قرنتیان ۱۱: ۲۴ و ۲۵ و یوحنا ۱۴: ۲۶ را بخوانید. چرا باید همیشه به یاد داشته باشیم که مسیح برای ما چه کرده است؟ بدون چنین یادآوری، چه چیز دیگری از اهمیت واقعی برخوردار است؟`

الن جی. وایت به وضوح درک کرده است که بدون هدایت مداوم خود در پرتو اعمال گذشته و مکاشفه خدا، بهطور حتم انگیزهمان را برای انجام مأموریتمان در آینده از دست خواهیم داد: «ما برای آینده از هیچ چیزی نباید بترسیم جز فراموش کردن راهی که خداوند ما را هدایت کرده و تعالیمی که در تاریخ گذشتهمان بما آموخته است».ـ الن جی. وایت، زندگینامهها، صفحه ۱۹۶.

`با آنکه به یاد آوردن گذشته و اینکه خداوند چگونه در زندگی شما عمل کرده، مهم است، چرا باید هر روز تجربهای تازه از او و واقعیت محبت و حضورش در زندگی خود داشته باشید؟`