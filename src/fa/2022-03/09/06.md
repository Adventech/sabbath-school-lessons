---
title:  سلاحی که فتح می کند
date:  25/08/2022
---

دوم تواریخ ۲۰: ۱ تا ۳۰ را بخوانید. همانطور که یهوشافاط کشف کرد، شکرگزاری یک سلاح قدرتمند است. یهوشافاط پس از دریافت گزارش مبنی بر آمدن “سپاهی عظیم” به سوی او، فوراً به اقدام نظامی نپرداخت، اما “به طلبیدن خداوند عزم نمود و در تمامی یهودا به روزه اعلام کرد” (دوم تواریخ ۲۰: ۳). هنگامی که مردم یهودا برای روزه گرفتن به اورشلیم آمدند، یهوشافاط واقعیت این وضعیت را پذیرفت و گفت: “زیرا که ما را به مقابل این گروه عظیمی که بر ما می آیند، هیچ قوتی نیست و ما نمی دانیم چه بکنیم اما چشمان ما به سوی تو است” (دوم تواریخ ۲۰: ۱۲).

`وقتی می بینید که یک “سپاه عظیم” نزدیک می شود، واکنش غریزی شما چیست؟ از پاسخ یهوشافاط در دوم تواریخ ۲۰: ۳ تا ۱۲ در مورد برخورد با مخالفتهای شدید چه میتوانید بیاموزید؟`

هنگامی که روح خداوند بر یحزیئیل نازل شد، او با شجاعت و جسارت اعلام کرد: “بر شما نخواهد بود که در این جنگ نبرد کنید، بلکه موضع خود را نگاه داشته، استوار بایستید و نجاتِ خداوند را که با شما خواهد بود، مشاهده کنید. ای یهودا و ای اورشلیم، ترسان و هراسان مباشید. فردا به مقابله با ایشان بیرون روید، و خداوند همراه شما خواهد بود” (دوم تواریخ ۲۰: ۱۷). و بعد از آن، آنها “به پا خاستند و یهوه خدای اسرائیل را به آواز بسیار بلند ستایش کردند” (دوم تواریخ ۲۰: ۱۹). با اینکه قرار بود خدا برای آنها بجنگد، با اینحال آنها باید برای مقابله با دشمن بیرون می رفتند.

اما این یک راهپیمایی معمولی به سمت جبهه جنگ نبود. یهوشافاط گروه همسرایان را تعیین کرد تا هنگام خروج، خداوند را ستایش کنند. “ به گفته مولف، در همان لحظه که آنان ایمان خود را در وعده او عملی ساختند و “او را برای جلال قدوسیت وی حمد گفتند” ، خداوند مداخله نمود (دوم تواریخ ۲۰: ۲۱).

“و چون ایشان به سراییدن و حمد گفتن شروع نمودند، خداوند به ضد بنیعَمُّون و موآب و سکنه جبل سَعِیر که بر یهودا هجوم آورده بودند، کمین گذاشت و ایشان مُنْکَسِر شدند” (دوم تواریخ ۲۰: ۲۲).

`دوم تواریخ ۲۰: ۱ تا ۳۰ را دوباره بخوانید. در هنگام گام برداشتن با خدا، چه اصول روحانی را می توانید بیابید که می تواند به طور ویژه در مواقع آزمایش و استرس، بکار برده شود؟`