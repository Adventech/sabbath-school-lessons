---
title:  اندیشه هایی فراتر
date:  26/08/2022
---

از خانم اِلن جی وایت بخوانید، “یهوشافاط”، صفحات ۱۹۰ تا ۲۰۳، از کتاب انبیاء و پادشاهان؛ “سقوط اریحا”، صفحات ۴۸۷ تا ۴۹۸، از کتاب مشایخ و انبیاء.

“پس بیایید قلبها و لبهای خود را تربیت کنیم تا خدا را به خاطر محبت بی همتای او ستایش کنیم. بیایید روح خود را  تعلیم دهیم تا امیدوار و در پرتو نوری که از صلیب جلجتا می درخشد پایدار و وفاودار بمانیم. هرگز نباید فراموش کنیم که ما فرزندان پادشاه آسمانی، پسران و دختران خداوند صبایوت هستیم. این افتخار و امتیاز ماست که با آسودگی در خدا آرام گیریم” الن جی وایت، خدمات شفا، صفحه ۲۵۳.

“و در حالی که من او را ستایش و تکریم می کنم، می خواهم او را با من رفیع گردانی. حتی زمانی که در تاریکی فرو می روید، خداوند را ستایش کنید. او را حتی در زمان وسوسه ستایش کنید. نبی خدا می گوید: “همیشه در خداوند شاد باشید. “و باز هم می گویم، شاد باشید”. آیا این باعث تاریکی و تیرگی در خانواده شما خواهد شد؟ نه، در واقع؛ پرتو خورشید را به ارمغان خواهد آورد. بدین ترتیب پرتوهای نور ابدی را از عرش جلال جمع خواهید کرد و آنها را در پیرامون خود پراکنده خواهید کرد. بگذار شما را پندی دهم که به این کار متعهد شوید، این نور و حیات را در پیرامون خود ساطع کنید، نه تنها در مسیر خود، بلکه در مسیر کسانی که با آنها معاشرت می کنید. بگذارید هدف شما این باشد که اطرافیانتان را نیکوتر کنید، ارتقا بخشید، و آنها را به ملکوت ، جلال و شکوه راهنمایی کنید، و آنها را هدایت کنید تا بیش از همه چیزهای زمینی، جوهر ابدی، میراث جاودانه، ثروت های فنا ناپذیر را جستجو کنند” الن جی. وایت، شهادتهایی برای کلیسا، جلد ۲، صفحات ۵۹۳، ۵۹۴.

**سوالاتی برای بحث:**

`۱. پرستش جمعی چه نقشی در زندگی مسیحیان دارد؟ پرستش در مراسم روز سبت خود را چگونه توصیف می کنید؟ آیا نشاط آور است؟ آیا اعضا را به حفظ وفاداری در میان آزمایش ها و آسیب ها تشویق می کند؟ اگر نه، چه کاری می توان انجام داد؟`

`۲. “ستایش خداوند حتی زمانی که در تاریکی فرو میروید” یا “او را حتی در وسوسه ستایش کنید” به چه معناست؟ چگونه پرستش و تمجید می تواند به ما در این شرایط کمک کند؟`

`۳. اجازه دهید اعضا کلیسا شهادت دهند که چگونه ستایش خداوند بر زندگی آنها تأثیر گذاشته است. چه چیزی را می توانید از تجربیات یکدیگر بیاموزید؟`

`۴. به عنوان یک کلاس، یک مزمور پرستشی را انتخاب کنید و زمانی را صرف خواندن آن کنید. در مورد پرستش به شما چه می آموزد؟ پرستش چه تأثیری بر ایمان شما دارد؟`