---
title:  شاهدی که متقاعد می کند
date:  24/08/2022
---

در کتاب اعمال رسولان آمده است، پرستش خداوند بر کسانی که آن را می شنیدند تأثیر شگفت انگیزی داشت. اعمال رسولان ۱۶: ۱۶ تا ۳۴ را بخوانید. پولس و سیلاس پس از برهنه شدن و ضرب و شتم سخت به زندان انداخته شدند. هیچ کس آنجا نبود که بر روی کمر به شدت بریده و کبود آنها مرهم بگذارد. با درد شدید جسمی و با پاهای در کُنده در تاریکی در سلول زندان انداخته شدند. اما در حالی که سایر زندانیان گوش می دادند، پولس و سیلاس شروع به دعا و سرود خواندن کردند.

پس از زلزله، و پس از اینکه زندانبان متوجه شد که نه پولس، نه سیلاس، و نه هیچ یک از زندانیان دیگر فرار نکرده اند، او “چراغ خواست و سراسیمه به درون زندان رفت و در حالی که میلرزید به پای پولس و سیلاس افتاد. سپس، ایشان را بیرون آورد و پرسید: “ای سروران، چه کنم تا نجات یابم؟” (اعمال ۱۶: ۲۹، ۳۰).

`چرا این رویداد باعث شد زندانبان به نیاز خود به رستگاری و نجات توجه کند؟ فکر می کنید دعاها و سرودهای پولس و سیلاس چه نقشی در فرار نکردن زندانیان و در تحول این مرد و تمام خانواده اش داشت؟`

شگفت انگیز است که به این موضوع فکر کنیم که پرستش ما می تواند سرنوشت ابدی اطرافیانمان را تغییر دهد. اگر پولس و سیلاس در تاریکی زندان نشسته بودند و مثل دیگر زندانیان غرغر و شکایت می کردند، آیا فکر می کنید کسی در آن شب نجات می یافت؟

ما نمی دانیم که بعداً برای زندانبان و خانواده اش چه اتفاقی افتاد، اما می توانید تصور کنید که آنها در حال خواندن کلماتی بودند که پولس بعداً از زندان دیگری در روم نوشت: “زیرا این افتخار نصیب شما شده که نه تنها به مسیح ایمان آورید، بلکه در راه او رنج هم ببرید. چراکه شما را همان مجاهده است که مرا مشغول به آن دیدید و اکنون میشنوید که هنوز هم بدان مشغولم”  (فیلیپیان ۱: ۲۹، ۳۰). اگر آنها این کلمات را میخواندند و به این مسئله فکر می کردند که چگونه رنج پولس شادی را برای آنها به ارمغان آورده است، مطمئناً باید آهنگ و چالشی تازه برای وفادار ماندن در دل آنها آورده شده باشد، هر هزینه ای که در بر داشته باشد.

`فکر میکنید چه کسی میتواند تحت تأثیر سرود پرستشی که میتواند از قلب شما برای خدا برآید، قرار گیرد؟ تلاش کنید تا با پرستش خداوند بطور آشکارتر و پرشورتری بر اطرافیان خود تاثیر بگذارید. شاید تاثیر مثبتی که می تواند داشته باشد را ندانید.`