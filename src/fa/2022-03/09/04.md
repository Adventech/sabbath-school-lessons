---
title:  زندگی شکرگزارنه
date:  23/08/2022
---

ستایش خداوند ممکن است امر عادی در زندگی ما نباشد، حتی در شرایط خوب. بنابراین، چقدر انجام آن در دوران سخت و دشوار می تواند دشوارتر باشد؟ با این حال، این چیزی است که ما برای انجام آن فراخوانده شده ایم. ستایش چیزی است که باید آن را تمرین کنیم تا زمانی که از یک وظیفه که باید در یک زمان خاص انجام شود به بخشی از زندگی ما تبدیل شده و به فضایی که در آن زندگی می کنیم تغییر کند. پرستش نباید یک عمل خاص باشد، بلکه باید یک سبک خاص زندگی باشد.

`مزمور ۱۴۵ را بخوانید. دلایل داود برای پرستش خدا چیست؟ از چه جهت کلمات این مزمور باید حرف شما باشد؟`

چارلز هادون اسپورجن واعظ بزرگ بریتانیایی، کتابی به نام تمرین پرستش نوشت. این کتاب بر اساس آیه ۷ مزمور امروز است. در این آیه کوتاه، اسپورجن توجه ما را به سه چیز مهم جلب میکند که میتواند به رشد پرستش خداوند در زندگی ما کمک کند.

۱. همانطور که به اطراف خود نگاه می کنیم، پرستش خداوند را تمرین کنیم. اگر به پیرامون خود نگاه نکنیم تا عظمت خداوند را ببینیم، دلیلی برای پرستش او نخواهیم داشت. در عالم خلقت چه چیزی می توانید ببینید که همانند زیبایی خلقت خداوند قابل ستایش باشد؟ چه چیزی را می توانید در دنیای روحانی ببینید که همانند ایمان رو به رشد در یک جوان مسیحی قابل ستایش باشد؟

۲. همانطور که آنچه را که دیده ایم به خاطر می آوریم، خداوند را پرستش کنیم. اگر بخواهیم در فضایی مملو از پرستش زندگی کنیم، باید بتوانیم دلیل آن را به یاد بیاوریم. از چه راه هایی می توانیم موضاعات مهم در مورد خدا به یاد داشته باشیم (مانند ایجاد و گسترش آیین های عبادی جدید یا نمادهایی که نیکی او را به ما یادآوری می کنند)، تا نیکویی و حقیقت او از اذهان ما دور نشود؟

۳. همانطور که در مورد آن صحبت می کنیم پرستش خداوند تمرین می شود. شکرگزاری چیزی نیست که در ذهنمان انجام دهیم. بلکه باید ستایش کلامی باشد که از دهان ما خارج شود و به گوش اطرافیان ما برسد. برای اینکه خداوند را با کلام خود ستایش کنید، به چه دلایلی می توانید بیاندیشید؟ تأثیر چنین ستایشی چه و بر چه کسانی خواهد بود؟

`یک قلم و کاغذ بردارید و مدتی را صرف بررسی این سه نکته کنید. برای ایجاد عادت شکرگزاری در زندگی خود چه کاری می توانید انجام دهید؟`