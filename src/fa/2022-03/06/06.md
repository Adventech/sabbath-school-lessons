---
title:  نیاز به استقامت و پشتکار به خرج دادن
date:  04/08/2022
---

`داستان کُشتی گرفتن یعقوب با خدا را بخوانید (پیدایش ۳۲). این داستان در مورد استقامت و سماجت، حتی در میان ناامیدی و یاس زیاد، چه می گوید؟ (قبل از پاسخ دادن، وضعیتی را که یعقوب را آن قرار داشت را در نظر داشته باشید).`

ما میتوانیم بدانیم چه چیزی درست است و اراده خود را برای انجام کار درست بکار گیریم؛ اما زمانی که تحت فشار هستیم، اعتماد به خدا و وعده های او می تواند بسیار دشوار باشد. این به این دلیل است که ما ضعیف و بیمناک هستیم. بنابراین، یکی از نقاط قوت مهم مسیحی استقامت و پایداری است، یعنی توانایی ادامه دادن علیرغم تمایل به تسلیم شدن.

یکی از بزرگترین اسوه های استقامت در کتاب مقدس، یعقوب است.  سالها قبل، یعقوب، برادرش، عیسو، و پدرش را فریب داده بود تا به او حق نخست زادگی را بدهند (پیدایش ۲۷)، و از آن زمان به بعد، از ترس عیسو برای کشتنش در حال فرار بود. حتی با وجود اینکه از طریق رؤیای نردبانی که به آسمان میرسد به او وعدههای شگفتانگیزی از هدایت و برکت خداوند داده شده بود (پیدایش ۲۸)، او همچنان میترسید. یعقوب از اطمینان و تعهد خدا مبنی بر پذیرفته شدنش و وعدههایی که سالها قبل به او داده شده بود، ناامید شده بود. وقتی یعقوب با کسی که در واقع عیسی بود مبارزه کرد، ران او از جا در رفت و صدمه دید. از آنجا به بعد، مبارزه امکانپذیر نبود، زیرا درد بسیار طاقت فرسا بود. باید تغییر ماهرانه ای در مبارزه او از جنگیدن به آویزان شدن صورت گرفته باشد. یعقوب با درد غیرقابل تحملی به عیسی آویزان است تا زمانیکه از برکت یافتن خود اطمینان حاصل کند. پس عیسی به او گفت: “بگذار بروم، زیرا سپیده بردمیده است” (پیدایش ۳۲: ۲۶).

برکت یعقوب به این دلیل به او رسید که او در برابر درد مقاومت و ایستادگی کرد. در مورد ما هم همینطور است. خدا همچنین ممکن است “لگن ” ما را جابجا کند و سپس از ما بخواهد که با وجود درد به او بچسبیم. در واقع، خدا اجازه داد که این جراحت دردناک ادامه پیدا کند - یعقوب وقتی برادرش را ملاقات می کند همچنان علیل است. از نظر ظاهری این یک نقطه ضعف بود، اما برای یعقوب این نشان دهنده قدرت او بود.

`برخی از انتخاب های عملی که می توانید انجام دهید (معاشرت ها، سبک زندگی، مطالب خواندنی، عادات سلامتی و بهداشت، زندگی روحانی) چه هستند که به شما کمک می کنند تا در میان یاس و ناامیدی و وسوسه بهتر در کنار خداوند بمانید و مقاومت کنید؟`