---
title:  تعهدی افراطی و بنیادین
date:  03/08/2022
---

> <p></p>
> “پس اگر چشم راستت تو را میلغزاند، آن را به در آر و دور افکن، زیرا تو را بهتر آن است که عضوی از اعضایت نابود گردد تا آن که تمام بدنت به دوزخ افکنده شود” (متی ۵: ۲۹).

`به سخنان عیسی در آیه فوق توجه کنید. آیا شما سخنان او را افراطی می دانید؟ اگر چنین است، چرا؟`

اقدام افراطی نه به این دلیل ضروری است که خداوند زندگی مسیحی را دشوار کرده است، بلکه به این دلیل است که ما و فرهنگ مان از نقشه ای که خدا برایمان دارد بسیار دور شده ایم. مردم اغلب از خواب غفلت بیدار می شوند و از خود می پرسند: “چطور توانستم اینقدر از خدا دور شوم؟” پاسخ همیشه یکسان است: فقط بتدریج و کم کم.

متی ۵: ۲۹ و ۳۰ را بخوانید. عیسی در زمینه گناهان جنسی صحبت می کند. با این حال، اصول اساسی و بنیادین در مورد برخورد با گناهان دیگر نیز صدق می کنند. در واقع، اصول اعتقادی می توانند به طور کلی برای رشد ما در مسیح اعمال شوند.

`عیسی در سخنان خود در متی ۵: ۲۹ و ۳۰ چه نکته مهمی را می خواهد به ما بگوید؟ آیا واقعاً به معنای واقعی کلمه به ما گفته می شود که خودمان را معیوب کنیم؟`

عیسی از ما نمی خواهد که به جسم خودمان لطمه وارد کنیم - اصلاً! در عوض، او ما را فرا می خواند تا ذهن و در نتیجه جسم خود را بدون توجه به هزینه ای که برای ما در بر خواهد داشت، کنترل کنیم. توجه داشته باشید که این آیات نمی گویند که ما باید دعا کنیم و خداوند فوراً تمایلات گناه آلود را از زندگی ما حذف و دور می کند. گاهی ممکن است خدا با مهربانی و از روی بخشندگی این کار را برای ما انجام دهد، اما اغلب او از ما میخواهد که تعهدی بنیادین و ریشه ای داشته باشیم که از کاری دست بر داریم، یا شروع به انجام کاری کنیم، که ممکن است اصلاً تمایلی به انجام آن نداشته باشیم. این کار چه بوته آزمایشی می تواند باشد! هرچه بیشتر انتخاب های درست داشته باشیم، قوی تر می شویم و قدرت وسوسه در زندگی مان ضعیف تر می شود.

خدا گاهی اوقات از دیگ گدازه برای جلب توجه ما استفاده می کند، زمانی که عوامل جذاب زیادی در اطراف ما برای حواس پرتی ما و دوری از خدا وجود دارند. در بوته آزمایش است که می فهمیم چقدر از خدا دور شده ایم. بوته آزمایش ممکن است دعوتی از سوی خدا باشد تا تصمیمی اساسی بگیریم تا به نقشه و برنامه ای که پدر ِآسمانی ما برای ما دارد بازگردیم.