---
title:  تقلا با تمام قدرت
date:  30/07/2022
---

### مطالعه این هفته
یوحنا ۱۶: ۵ تا ۱۵؛ کولسیان ۱: ۲۸، ۲۹؛ اول پطرس ۱: ۱۳؛ متی ۵: ۲۹؛ پیدایش ۳۲.

> <p>آیه حفظی</p>
> “برای انجام این كار، من زحمت میکشم و کوشش میکنم و از قدرت عظیمی كه مسیح به من میدهد و در من كار میکند، استفاده مینمایم” (کولسیان ۱: ۲۹).

زن و مردی در یک برنامه گفتگوی تلویزیونی با هم شرکت کردند. هر دو تجربه از دست دادن فرزند در اثر قتل را تجربه کرده بودند. پسر این زن ۲۰ سال قبل به قتل رسیده بود و عصبانیت و اندوه او بدون هیچ تغییر همچنان شدید بود. مرد کاملاً متفاوت بود. دختر او چند سال قبل توسط تروریست ها به قتل رسیده بود. او درباره بخشش نسبت به قاتلان صحبت کرد و در مورد اینکه چگونه خداوند اندوه و جراحت او را تغییر داده است. با این که درد و اندوهش بسیار بزرگ بود، این مرد به مثالی تبدیل شده بود از اینکه چگونه خدا می تواند شفا و التیام را وارد تاریک ترین لحظات زندگی ما بکند.

چگونه دو نفر می توانند اینقدر متفاوت پاسخ دهند؟ چگونه تغییر روحانی در زندگی یک مسیحی رخ می دهد و به آن فرد امکان می دهد تا از طریق دیگ گداز در زندگی به بلوغ و رشد روحانی برسد به جای اینکه کاملاً تحت تأثیر آنها قرار گیرد؟

`خلاصه درس این هفته: نقش امیال ما و نیروی اراده در نبرد با نفس و گناه چیست؟ چگونه میتوانیم از اشتباهاتی که در اثر تاثیر احساساتمان بر تصمیماتمان پیش می آیند، جلوگیری کنیم؟ چرا باید در زمانی که در دیگ گدازه هستیم، مقاومت کنیم و تسلیم نشویم؟`