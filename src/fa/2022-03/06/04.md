---
title:  اراده منضبط شده
date:  02/08/2022
---

یکی از بزرگترین دشمنان امیال و خواسته های ما، احساسات خودمان است. ما به طور فزاینده ای در فرهنگی زندگی می کنیم که با تصاویر و موسیقی بمباران شده است که می توانند مستقیماً هوش و حواس ما را به خود جذب کنند، و بدون اینکه متوجه شویم احساسات ما - خشم، ترس یا شهوت – را در ما تحریک کنند. هر چند وقت یکبار ما به چیزهایی مانند، “ برای شام چه چیزی دوست دارم بخورم ” فکر می کنیم؟ یا “امروز تمایل به انجام چه کاری را دارم؟” “آیا از خرید این کالا احساس خوبی دارم؟”  بنابراین احساسات به طور مستقیم در تصمیم گیری ما دخیل شده اند. احساسات لزوما بد نیستند، اما چگونگی احساس من نسبت به چیزی ممکن است ارتباطی به آنچه درست یا بهترین است نداشته باشد. در واقع، احساسات ما می توانند به ما دروغ بگویند (“دل از همه چیز فریبنده تر است” [ارمیا ۱۷: ۹]) و می تواند تصویری نادرست از واقعیت ایجاد کند، ما را وادار به انتخاب های بد کند، و ما را در دیگ گدازه ای که خودمان موجب آن شده ایم گیر بیاندازد.

`چه نمونه هایی از کتاب مقدس می توانید بیابید که در آن مردم بر اساس احساسات و نه بر اساس کلام خدا تصمیم گرفته اند؟ عواقب آن چه بود؟ برای نمونه نگاه کنید به، پیدایش ۳: ۶؛ دوم سموئیل ۱۱: ۲ تا ۴؛ غلاطیان ۲: ۱۱، ۱۲.`

`اول پطرس ۱: ۱۳ را بخوانید. پطرس در مورد چه چیزی نگران است، و او واقعاً از خوانندگانش می خواهد که چه کاری انجام دهند؟`

پطرس فهمید که ذهن، سکان جسم است که ما آن را کنترل می کنیم. اگر کنترل ذهن را کنار بگذارید، آنگاه هر احساسی که بر سر راه ما قرار گیرد، ما را کنترل خواهد کرد.

تصور کنید در امتداد یک مسیر باریک به سمت خانه شبان قدم می زنید. در طول راه مسیرهای زیادی وجود دارند که به مسیرهای مختلف منتهی می شوند. برخی از این مسیرها به مکان هایی می روند که ما دوست نداریم از آنها بازدید کنیم. دیگر مسیرها وسوسه انگیز به نظر می رسند؛ آنها برای تحریک ما به احساسات، عواطف، و خواسته های ما متوسل می شوند. با این حال، اگر یکی از آنها را انتخاب کنیم، از مسیر درست خارج میشویم و راهی را میرویم که ممکن است خارج شدن و برگشتن از آن مسیر بسیار دشوار باشد.

`با چه تصمیمات مهمی روبرو هستید؟ صادقانه از خود بپرسید: “چگونه می توانم بفهمم که بر خلاف کلام خدا بر اساس احساس، عواطف، میل و خواسته هایم تصمیم گرفته ام؟”`