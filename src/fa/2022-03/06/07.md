---
title:  اندیشه هایی فراتر
date:  05/08/2022
---

از خانم اِلن جی وایت بخوانید، “شب کُشتی”، صفحات ۱۹۵ تا ۲۰۳، از کتاب مشایخ و انبیاء؛ “تقدیس”، صفحات ۴۳ تا ۴۸، از کتاب گامهایی به سوی نور.

“این اراده، که عامل بسیار مهمی در شخصیت انسان است، در زمان سقوط تحت کنترل شیطان قرار گرفت؛ و از آن زمان تاکنون در انسان کار می کند تا با خواست های خود برسد، اما به قیمت تباهی و بدبختی کامل انسان”. اِلن جی وایت، شهادتهایی برای کلیسا، جلد ۵، صفحه ۵۱۵.

“انسان برای اینکه کمک خداوند را دریافت کند، نخست باید به ضعفها و کمبودهای خود پی ببرد و ذهن خویش را برای تغییر مهمّی که در درون وی اتفاق می افتد، آماده کند؛ و برای این کار، باید با دعا و مراقبت خالصانه از خداوند درخواست کند؛ عادات و رسوم غلط باید کنار گذاشته شود و تنها با تلاش پی گیر برای تصحیح این اشتباهات و سازگاری با اصول صحیح است که پیروزی می تواند کسب شود؛ بسیاری افراد هرگز مقام و موقعیتی را که می توانند داشته باشند، کسب نمی کنند، زیرا از خدا انتظار دارند کاری را برایشان انجام دهد که او قدرت و توانایی انجام آن را به خود ایشان عطا کرده است. همه آنانی که برای انجام اعمال مفید، شایستگی دارند، باید با سخت ترین مقررات اخلاقی و ذهنی تربیت شوند و خداوند با یکی کردن قدرت الهی با تلاش انسانی، ایشان را یاری خواهد کرد” اِلن جی وایت، مشایخ و انبیاء، صفحه ۲۴۸.

**سوالاتی برای بحث:**

`۱. چگونه تشخیص بدهیم که اراده ما “در زمان سقوط تحت کنترل شیطان” درآمده است؟ چگونه با تمرکز بر شخصیت عیسی می توانیم بهتر درک کنیم که تا چه میزان در گناه افتاده ایم و فیض و رحمت خدا نسبت به ما چقدر بزرگ است؟`

`۲. داستان عیسی را در باغ جتسیمانی بخوانید (متی ۲۶: ۳۶ تا ۴۲). احساسات و خواسته های خود عیسی  در مقابل اراده خداوند چه بودند؟ چه چیزی می توانیم از این مثال بیاموزیم؟`

`۳. به عنوان یک کلاس، در مورد چیزهای متمایز در فرهنگ خود صحبت کنید که می تواند برای شکستن سپر دفاعی و مقاومت ما و آسیب پذیری بیشتر ما در برابر حملات شیطان مؤثر باشند. چه کاری می توانیم انجام دهیم تا به سایر اعضای کلیسا کمک کنیم از این خطرات آگاه شوند و همچنین به کسانی که احساس نیاز به کمک دارند کمک کنیم؟`

`۴. آیا کسی را در کلیسای خود می شناسید که مدت کمی است که در کلیسای شما بوده است، و ممکن است آماده منصرف شدن باشد یا در حال حاضر از مسیحیت ناامید شده باشد؟ چه کاری می توانید به عنوان یک گروه انجام دهید تا این شخص را تشویق کنید و به او کمک کنید تا از عیسی دور نگردد؟ چه کارهای عملی می توانید برای کمک به او انجام دهید؟`