---
title:  روح راستی
date:  31/07/2022
---

آیا تا به حال دعا کرده اید که “خدایا، مرا نیکو ساز!” اما ظاهراً تغییر کمی در شما اتفاق بیافتد؟ چگونه می توانیم دعا کنیم که قدرت تغییر دهنده عظیم خدا در درون ما کار کند، اما ظاهراً زندگی ما به همان شکل باقی بماند؟ ما می دانیم که خدا منابع خارق العاده نامحدودی دارد که مشتاقانه و بطور رایگان در اختیار ما قرار می دهد. ما واقعاً میخواهیم که از همه اینها بهره ببریم، و با این حال، به نظر نمیرسد زندگی ما به گونهای تغییر کند که با آنچه خدا در اختیار ما می گذارد مطابقت داشته باشد.

چرا؟ دلیل آن ساده ولی نگران کننده است: در حالی که روح القدس دارای قدرت نامحدودی برای متحول کردن ما دارد، ما با انتخاب خودمان میتوانیم کاری را که خدا میتواند در ما انجام دهد محدود و مانع کار او شویم.

`یوحنا ۱۶: ۵ تا ۱۵ را بخوانید. در این آیات، عیسی روح القدس را “روح راستی” می نامد (یوحنا ۱۶: ۱۳). این که روح القدس کاری برای ما انجام می دهد، به چه معناست؟`

در حالی که روح القدس می تواند حقیقت گناهکار ما را برای ما آشکار سازد، او نمی تواند ما را وادار به توبه کند. او همچنین میتواند بزرگترین حقیقت را درباره خدا به ما نشان دهد، اما نمیتواند ما را مجبور به ایمان یا اطاعت از آن کند. اگر خدا حتی به کوچکترین شکلی ما را مجبور می کرد، ما امتیاز اختیار آزادی و عملکرد خود را از دست می دادیم و شیطان می توانست خدا را به در اختیار داشتن عملکرد ذهن و قلب ما متهم می کند و در نتیجه می توانست در نبرد بزرگ، خدا را به فریبکاری متهم کند. هنگامی که جدال عظیم در آسمان شروع شد، پدر آسمانی، شیطان یا هیچ یک از فرشتگان را مجبور نکرد که باور کنند که او نیکو و عادل است یا اینکه فرشتگان را مجبور به توبه نکرد. و در باغ عدن، هنگامی که همه چیز دوباره در خطر بود، خداوند، حقیقت درخت وسط باغ را کاملاً روشن کرد، اما حوا و آدم را از بهره گرفتن از اختیار آزادی خود برای نافرمانی منع نکرد. خدا امروز با ما متفاوت عمل نخواهد کرد. بنابراین، روح القدس حقیقت را در مورد خدا و گناه آشکار می سازد و سپس می گوید: “با توجه به آنچه به شما نشان دادم، اکنون چه خواهید کرد؟”

زمانی که ما در بوته های آزمایش هستیم نیز اینگونه است. گاهی اوقات قرار گرفتن در دیگ گدازه دقیقاً به این دلیل است که ما اطاعت نکرده ایم یا از گناهان خود پشیمان نشده و توبه نکرده ایم. برای اینکه پدر آسمانی ما در چنین مواردی در ما کار کند، ما باید آگاهانه انتخاب کنیم که درهای توبه و اطاعت را باز بگذاریم تا قدرت خدا وارد شود و ما را متحول سازد.

`اخیراً “روح راستی” شما را به چه چیزهایی متقاعد کرده است؟ چقدر خوب به صدای او گوش می دهید؟ و مهمتر از همه، با اختیار آزادی خود چه انتخاب هایی می کنید؟`