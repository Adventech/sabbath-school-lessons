---
title:  به سوی سرزمین موعود از مسیر یک بن بست
date:  10/07/2022
---

> <p></p>
> “همچنانکه فرعون نزدیکتر میشد، بنیاسرائیل چشمان خود را بالا کرده، مصریان را دیدند که از پی ایشان میآیند. پس هراسان به درگاه خداوند فریاد برآوردند” (خروج ۲۱: ۰۱).

آیا تا به حال شده که گیر افتاده باشید یا به بن بست کشیده شده باشید؟ گاهی اوقات ممکن است خوب باشد، مانند ورود غیرمنتظره به اتاقی که دوستان منتظر شما هستند و همه فریاد می زنند “سورپرایز! تولدت مبارک!” در مواقع دیگر می تواند کاملاً شوکه شده باشید، حتی بصورت بسیار ناخوشایند. ممکن است زمانی که در مدرسه بوده اید تحت زورگویی و قلدری دیگران قرار گرفته باشید، یا به دور از انتظار شما یکی از همکارانتان سعی کرده شما را بد جلوه دهد.

از روزی که بنیاسرائیل مصر را ترک کردند تا به سرزمین موعود رسیدند، “خداوند روزهنگام در ستونی از ابر پیش روی ایشان حرکت میکرد تا راه را بدیشان نشان دهد، و شبهنگام در ستونی از آتش تا ایشان را روشنایی بخشد. اینگونه میتوانستند روز و شب در سفر باشند” (خروج ۱۳: ۲۱). آنها در هر مرحله از سفر توسط خود خدا هدایت می شد. اما بنگرید که خداوند ابتدا آنها را به کجا می برد: به جایی که دریا در مقابل آنها بود، کوهها در دو طرف آن قرار داشتند، و لشکر فرعون دقیقا پشت سر آنها و در دیدرس بودند!

`خروج باب ۱۴ را بخوانید. چرا خدا بنی اسرائیل را به جایی آورد که می دانست آنها وحشت زده شوند؟`

پیروی از “ستون” به ما اطمینان نمی دهد که همیشه خوشحال و خرسند باشیم. همچنین میتواند تجربهای سخت باشد، زیرا مسیر آموزش درستکاری ما را به مکانها و موقعیت هایی میبرد که قلبهای ما در آنجا امتحان می شوند، که بهطور طبیعی بسیار فریبنده هستند (ارمیا ۱۷: ۹). در طول این مشکلات و سختیها، کلید دانستن اینکه چه زمانی واقعاً از خدا پیروی میکنیم، لزوماً فقدان درد و آزمایش نیست، بلکه، در عوض گشاده رویی و پذیرش راهنمایی ها و فرامین خدا و تسلیم مداوم ذهن و قلب خود در برابر رهبری اوست.

`اسرائیلیان از این تجربه چه درسی گرفتند؟ خروج ۱۴: ۳۱.`

`چرا گاهی اوقات اعتماد به خدا اینقدر سخت است، حتی با وجود اینکه ممکن است از بسیاری از وعده های شگفت انگیز او برای خودمان اطلاع داشته باشیم؟ برخی از موقعیتهای دشوار را که معتقدید خداوند شما را به آن سوق داده است که به شما بیاموزد تا “ایمان” داشته و از او “بترسیم” را تعریف کنید.`