---
title:  یک میراث ماندگار
date:  13/07/2022
---

`اول پطرس ۱: ۶، ۷ را بخوانید. در اینجا پطرس چه می گوید؟`

پطرس برای افرادی می نویسد که با مشکلات دست و پنجه نرم می کردند و اغلب احساس تنهایی و غربت می کردند. او “به برگزیدگان خدا، تبعیدیانی که در استانهای پونتوس، غلاطیه، کاپادوکیه، آسیا و بیطینیه پراکنده شدهاند” مینوشت (اول پطرس ۱: ۱). این منطقه ای است که امروزه به عنوان بخش غربی ترکیه می شناسیم. در چند آیه بعد، پطرس میگوید که میداند آنها در حال تجربه “غم و اندوه در انواع آزمایشها” هستند.

`منظور پطرس از گفتن اینکه آنها “تبعیدی” و “پراکنده” هستند چیست؟ چگونه ممکن است این موضوع به مشقات آنها بیفزاید؟`

مسیحی بودن در آن دوران چیز جدیدی بود؛ تعداد مؤمنان و ایمانداران کم بود و در مکانهای مختلف، اقلیتی مشخص بودند که اغلب در بهترین حالت درست درک نمی شدند و در مورد آنها سوء تعبیر می شد، و در بدترین حالت مورد آزار و اذیت قرار میگرفتند. با این حال، پطرس به آنها اطمینان می دهد که این آزمایشات تصادفی یا همینطوری نیستند (اول پطرس ۱: ۶، ۷). ایمان واقعی مقصد و هدف کسانی است که در “هر نوع آزمایش” استقامت و پایداری میکنند.

`اول پطرس ۱: ۶ تا ۹ را بخوانید. پطرس در میان آزمونهای آنان در پی چه ضمانت نهایی بود تا به این مردم بدهد؟ این امید برای ما نیز چه معنی می دهد؟`

آزمونها هرچه که بودند، هر عذابی که کشیدند، چگونه می توان آن را با ابدیتی که در بازگشت مسیح در انتظار آنهاست مقایسه کرد؟ سخنان پطرس به آنها، سخنان خدا به ماست، صرف نظر از هر چیزی که با آن روبرو هستیم. هر چقدر هم که آزمایشاتی که ما در معرض آنها قرار می گیریم سخت یا دردناک باشند، هرگز نباید دیدگاه و امید به پایان نهایی، زندگی ابدی در آسمان و زمین جدید، بدون درد، رنج یا مرگ را از دست بدهیم. با وجود چنین وعدهای که پیش روی ماست و از طریق مرگ عیسی برای ما تضمین شده است، چقدر مهم است که ایمان خود را از دست ندهیم، اما در عوض، در میان آزمایشهایمان، از خداوند بخواهیم که ما را از همه چیز و هر چیزی که مانع ایمان ما میشود پاک کند.