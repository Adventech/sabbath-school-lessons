---
title:  آب های تلخ
date:  11/07/2022
---

“جماعت بنیاسرائیل جملگی از صحرای سینا عزیمت کردند و به فرمان خداوند طی منازل مختلف به سفر خود ادامه دادند. آنان در رِفیدیم اردو زدند، ولی در آنجا آب نبود تا قوم بنوشند” (خروج ۱۷: ۱).

شاید نتوانیم هر آنچه را که  از خدا می خواهیم دریافت کنیم، اما آیا نمیتوانیم انتظار داشته باشیم که نیازهایمان برآورده شود؟ نه آنچه که خیال می کنیم به آن نیاز داریم، نه آن چیزی که واقعا به آن نیاز داریم؟

قطعاً اسرائیلی ها به یک چیز نیاز داشتند و آن آب بود. درست پس از آنکه خدا بنی اسرائیل را با ستون ابر تا دریای سرخ هدایت کرد، آنها به مدت سه روز او را در صحرای داغ و بی آب دنبال کردند. به خصوص در بیابان، جایی که یافتن آب بسیار حیاتی است، ناامیدی آنها قابل درک است. آنها چه زمانی آب مورد نیاز خود را دریافت می کنند؟

بنابراین، خدا آنها را به کجا هدایت می کند؟ ستون ابر به سوی ماره می رود، جایی که در آخر در آنجا آب وجود دارد. حتما هیجان زده بودند. اما چون طعم آب را چشیدند، فوراً آب را به دلیل تلخ بودن از دهان بیرون انداختند. “پس قوم شکوه کنان به موسی گفتند: چه بنوشیم؟” (خروج ۱۵: ۲۴).

سپس، چند روز بعد خدا دوباره این کار را می کند. با این حال، این بار، ستون ابر در واقع در جایی متوقف می شود که اصلاً آب وجود ندارد (خروج ۱۷: ۱).

`خروج ۱۵: ۲۲ تا ۲۷ و خروج ۱۷: ۱ تا ۷ را بخوانید. خدا در ماره و رفیدیم درباره خود به اسرائیل چه گفت؟ چه درس هایی باید می آموختند؟`

`در رفیدیم بنی اسرائیل چه سؤالی پرسیدند؟ خروج ۱۷: ۷. آیا تا به حال شما همین سوال را پرسیده اید؟ اگر چنین است، چرا؟ پس از دریافت پاسخ آن چه احساسی شما داشتید، و چه درس هایی آموختید؟ چند بار باید پاسخ آنرا را دریافت کنیم، قبل از اینکه کلاً از پرسیدن آن دست برداریم؟`