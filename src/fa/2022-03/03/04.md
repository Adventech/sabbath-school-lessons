---
title:  جنجال بزرگ در صحرا
date:  12/07/2022
---

> <p></p>
> “عیسی پر از روحالقدس، از رود اردن بازگشت و روح، او را در بیابان هدایت میکرد. در آنجا ابلیس چهل روز او را وسوسه کرد. در آن روزها چیزی نخورد، و در پایان آن مدت، گرسنه شد” (لوقا ۴: ۱، ۲).

`لوقا ۴: ۱ تا ۱۳ را بخوانید. از این شرح چه درس هایی را در مورد اینکه چگونه بر وسوسه غلبه کنید و تسلیم گناه نشوید، می توانید بیاموزید؟`

وسوسهها میتوانند بسیار سخت باشند، زیرا با آن چیزهایی می آیند که به واقع آرزوی آن را داریم و آنها همیشه در شکننده ترین لحظات می آیند.

لوقا ۴ آغاز داستان وسوسه عیسی توسط شیطان است و برخی از مسائل دشوار را مورد توجه ما قرار می دهد. در نگاه اول به نظر می رسد که روح القدس عیسی را به وسوسه می کشاند. با این حال، خدا هرگز ما را وسوسه نمی کند (یعقوب ۱: ۱۳). در عوض، همانطور که می بینیم، خدا ما را به بوته های آزمایش هدایت می کند.  آنچه در لوقا ۴ قابل توجه است این است که روح القدس می تواند ما را به دوران های آزمایش هدایت کند که شامل قرار گرفتن ما در معرض وسوسه های شدید شیطان است. در چنین مواقعی که این وسوسهها را به شدت احساس میکنیم، ممکن است دچار سوء تفاهم شویم و فکر کنیم که به درستی از خدا پیروی نکردهایم. اما این لزوما درست نیست. “غالب اوقات، وقتی که در موقعیت دشواری قرار می گیریم، تردید می کنیم که روح خداست که ما را هدایت کرده است. در حالی که این هدایت روح بود که عیسی را به بیابان برد تا توسط شیطان مورد وسوسه قرار گیرد. هنگامی که خداوند ما را در موقعیت دشواری قرار می دهد، هدفی را دنبال می کند که تحقق آن برای خیریت ما خواهد بود. عیسی چنین فرض نکرد که توسط خدا، بطور ناخوانده و دعوت نشده برای آزمایش [به بیابان] نرفت و و هنگامی که مورد وسوسه قرارگرفت، دچار یأس و دلسردی نگردید. ما نیز باید همانطور رفتار کنیم” (اِلن جی وایت، آرزوی اعصار، صفحات ۱۲۶، ۱۲۹).

گاهی اوقات، زمانی که در بوته آزمایش هستیم، به جای تطهیر شدن، می سوزیم. بنابراین بسیار آرامش بخش است که بدانیم وقتی در اثر وسوسه تحت فشار هستیم، می توانیم دوباره امیدوار باشیم زیرا عیسی ثابت قدم و استوار ماند. خبر خوب این است که چون عیسی حامل گناهان ما است، پس او تاوان شکست ما در تحمل آن وسوسه را پرداخت کرده است (هر چه که بوده باشد)، او بوتهآزمایشی بدتر از آن چیزی که هر یک از ما با آن روبهرو میشویم را متحمل شد، پس ما توسط خداوند طرد یا رها نمی شویم. امیدی وجود دارد، حتی برای “رئیس” گناهکاران (اول تیموتائوس ۱: ۱۵).

`اکنون با چه وسوسه هایی روبرو هستید؟ مدتی را به دعا اختصاص دهید و از خداوند بخواهید که به شما بیاموزد که چگونه درسهایی که از عیسی آموخته اید را در زندگی خود به کار ببرید. به یاد داشته باشید، هرگز مجبور نیستید تسلیم وسوسه شوید! همچنین به یاد داشته باشید که اگر تسلیم شوید، یک منجی دارید.`