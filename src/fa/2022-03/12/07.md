---
title:  اندیشه هایی فراتر
date:  16/09/2022
---

از خانم اِلن جی وایت بخوانید، “عیلی و پسرانش”، صفحات ۵۷۵ تا ۵۸۰، و “گستاخی شائول”، صفحات ۶۱۶ تا ۶۲۶، از کتاب مشایخ و انبیاء.

تسلیم شدن در برابر اراده خدا زمانی حاصل می شود که ما در آرزوها و جاه طلبی های خود می میریم و آنها را هیچ می شماریم. این حالت، راه را برای خدمت واقعی به دیگران می گشاید. ما نمیتوانیم برای خدا زندگی کنیم بدون اینکه قربانی شویم و پیوسته آماده بوده و برای شنیدن صدای خدا در زندگی گوش بزنگ باشیم. برای اینکه ما واقعاً خواست های خود را تسلیم اراده پدرمان کنیم، باید خطرات تکیه بر خود و جایگزینهای کلام و قدرت خدا را بشناسیم. از آنجایی که تسلیم شدن در برابر اراده خدا در کانون یک زندگی مسیحوار قرار دارد، ممکن است خدا اجازه دهد که دیگ های گدازه درسهایی را به ما بیاموزند.

“غفلت و سهل انگاری عیلی آشکارا در پیش روی همه پدران و مادران در این زمین قرار داده شده است. عیلی در نتیجه محبت نامقدسش یا عدم تمایل به انجام وظیفه ای که موافق آن نبود ، محصولی از گناه را از پسران شرور و منحرف خود درو کرد. هم والدینی که شرارت را مجاز میدانستند و هم فرزندانی که این شرارت را انجام میدادند، در برابر خدا گناهکار بودند، و او هیچ قربانی یا پیشکشی را برای عفو گناهان آنها نمیپذیرفت”. اِلن جی وایت، راهنمای کودکان، صفحه ۲۷۶.

**سوالاتی برای بحث:**

`۱. به عنوان یک کلاس، در مورد تمکین باورنکردنی پسر خدا در آمدن به زمین به عنوان یک انسان و مردن برای گناهانمان صحبت کنید. این به هر یک از ما در مورد اینکه ایثار و از خود گذشتگی برای خیر و صلاح دیگران چیست، چه می گوید؟ اگرچه ما مطمئناً نمی توانیم کاری مانند آنچه عیسی انجام داد را انجام دهیم، اما این حقیقت وجود دارد و باید همیشه پیش روی ما باشد.  از چه راه هایی می توانیم، در محیط خود، از نوعی تسلیم و از خود گذشتگی که عیسی به ما در صلیب نشان داد، تقلید کنیم؟`

`۲. برای بسیاری از مردم، تسلیم شدن در برابر خدا بدون اینکه بدانند در آینده چه اتفاقی خواهد افتاد، می تواند یک مسئله وحشتناک باشد. چگونه این امر را به افرادی که به جای خدا به خود متکی هستند، توصیه می کنید؟ برای کمک به رفع ترس آنها از بی اطلاعی، یا عدم توانایی در کنترل آینده، چه می توانید به آنها بگویید؟`

`۳. به عنوان یک کلاس، مدتی را صرف دعا برای افرادی کنید که می دانید در تسلیم شدن به خواست خدا مشکل دارند، تا آنها ببینند که اعتماد به اراده خدا تنها راه رسیدن به صلح پایدار است. در عین حال، چه کارهایی می توانید برای این افراد انجام دهید تا به آنها کمک کنید تا عملا ببینند که می توانند تسلیم خدا شوند و راه او بهترین راه است؟ به عبارت دیگر، چگونه خداوند می تواند از شما برای کمک به دیگران برای آگاهی از محبت و تمایل او نسبت به آنان استفاده کند؟`