---
title:  خود اتکایی
date:  14/09/2022
---

وقتی حوا در باغ عدن گناه کرد، فقط به این دلیل نبود که به کلام خدا شک داشت. مشکل اصلی این بود که او باور داشت که به اندازه کافی عاقل است تا خودش تصمیم بگیرد چه چیزی خوب و درست است. او به تصمیم و داوری خودش اعتماد کرد. وقتی به جای اعتماد به کلام خدا به قضاوت خودمان تکیه میکنیم، راه را برای مواجه شدن با انواع مشکلات  باز می گذاریم.

داستان شائول مراحل اتکا به خود و فاجعه ای را که به سرعت در پی دارد را شرح می دهد. سموئیل، شائول را به عنوان پادشاه خدا مسح کرد (اول سموئیل ۱۰: ۱). سپس دستورات خاصی به شائول داد (اول سموئیل ۱۰: ۸)، اما شائول نافرمانی کرد.

`قسمت بعدی داستان را در اول سموئیل ۱۳: ۱ تا ۱۴ بخوانید. چه کاری شائول انجام داد که منجر به سقوط خودش شد؟`

شائول به محض اینکه به پادشاهی رسید طی سه مرحله به سمت سقوط پیش رفت. مشکل اینست که هیچ یک از مراحل به خودی خود بد نبودند. با این حال، آنها حاوی بذر های مصیبت بودند، زیرا هر کدام از این تصمیمات سرخود و مستقل از خدا گرفته شدند. به ترتیب مراحل سقوط شائول توجه کنید.

همه ما همین کار را کردهایم: به دید انسانی خود تکیه میکنیم، که ما را به تفکر انسانی خود متکی میکند، و ما را به سوی تکیه بر احساسات انسانی خود سوق میدهد. و سپس بر اساس این احساسات عمل می کنیم.

`به نظر شما چرا برای شائول اینقدر آسان بود که از قضاوت خود پیروی کند، با اینکه دستورات صریح خدا هنوز در گوشش زنگ می زند؟ اگر می دانیم که اینقدر شکننده و ضعیف هستیم و اطلاعات و دانش ناقصی داریم، چرا هنوز سعی می کنیم به خودمان تکیه کنیم؟ چه کنیم تا یاد بگیریم که به دستورات خداوند بیشتر از خودمان اعتماد کنیم؟`