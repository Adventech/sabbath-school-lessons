---
title:  فرمانبردار بودن برای خدمت
date:  11/09/2022
---

`فیلیپیان ۲: ۵ تا ۹ را بخوانید. چه پیام مهمی در این آیات برای ما وجود دارد؟`

فرهنگ معاصر همه ما را به مطالبه و احقاق حقوق خود ترغیب می کند. و همه اینها خوب است و اغلب آنگونه که باید می باشد. اما همانند عیسی، ممکن است اراده پدر اینگونه باشد که از ما خواسته شود تا با اختیار از حق و حقوق خود به منظور خدمت به پدر به گونه ای که تأثیری ابدی بر ملکوت خدا بگذارد، صرف نظر کنیم. این روند کنار گذاشتن آنها ممکن است دشوار و ناراحت کننده باشد و شرایط یک دیگ گدازه را ایجاد کند.

بنگرید که عیسی چگونه این کار را کرد (فیلیپیان ۲: ۵ تا ۸). این آیات سه گامی را که عیسی در تسلیم کردن خود به اراده پدر برداشت، توصیف میکند. و در آغاز، پولس به طرز هشدار دهنده ای به ما یادآوری میکند: “همان طرز فکر را داشته باشید که مسیح عیسی داشت” (فیلیپیان ۲: ۵).

عیسی برای اینکه در مقامی باشد که بتواند ما را نجات دهد، برابری خود با پدر را رها کرد و در شکل انسان با محدودیت ها و ضعف های یک انسان به زمین نقل مکان کرد (فیلیپیان ۲: ۶، ۷).

عیسی به عنوان یک انسان بزرگ و با شکوه نیامد، بلکه به عنوان خادم سایر انسان ها آمد (فیلیپیان ۲: ۷).

عیسی به عنوان یک غلام انسان، زندگی آرام و طولانی نداشت، بلکه “تا سر حد مرگ مطیع” شد. اما او حتی به شیوه ای شریف و باشکوه نمرد. او “خود را خوار ساخت و تا به مرگ، حتی مرگ بر صلیب مطیع گردید” (فیلیپیان ۲: ۸).

`این مثال از زندگی عیسی در چه زمینه هایی از زندگی می تواند برای ما الگو باشد؟ اگر حقوق و برابری خوب است و باید از آنها محافظت شود، چگونه این منطق که گاهی اوقات نیاز است آنها را کنار گذاشت را توضیح می دهید؟ اکنون فیلیپیان ۲: ۹ را بخوانید. این آیه چگونه به ما کمک می کند تا منطق تسلیم شدن در برابر اراده پدر را درک کنیم؟`

`برای دریافت حکمت از روح القدس دعا کنید و از خود بپرسید: “در حال حاضر چه حق و حقوقی را برای خود محفوظ می داریم که در واقع می تواند مانعی برای تسلیم شدن در برابر اراده عیسی در خدمت به خانواده، کلیسا و اطرافیانم باشد؟” تا چه حد حاضرم سختی را برای خدمت مؤثرتر به دیگران تحمل کنم؟”`