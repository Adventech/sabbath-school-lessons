---
title:  تمایل به شنیدن
date:  13/09/2022
---

> <p></p>
> “و خداوند آمده، بایستاد و همچون دفعات پیش ندا کرده، گفت: “سموئیل! سموئیل!” سموئیل پاسخ داد: “بفرما که خدمتگزارت میشنود” (اول سموئیل ۳: ۱۰).

آیا تا به حال آن صدای ظریف روح القدس را شنیده اید اما به آن بی اعتنایی باشید؟ در نتیجه، همه چیز خراب شده باشد، و شما بعداً با خود فکر کرده باشید، وای نه، چرا گوش ندادم؟

ابتدا سموئیل داستانی از یک پیرمرد و دو پسر شرور که به خداوند گوش ندادند و پسر کوچکی که گوش داد را شرح می دهد. با اینکه هشدارهای قوی از جانب خدا وجود داشت، کسانی که نیاز به تغییر طریق خود داشتند این کار را نکردند.

`در اول سموئیل ۲: ۱۲ تا ۳: ۱۸ داستان آنها را بخوانید. در اینجا چه تضاد آشکاری بین کسانی که به خدا گوش می دهند و کسانی که گوش نمی دهند وجود دارد؟`

پسران عیلی افکار دیگری به غیر از افکار خداوند در ذهن داشتند. و حتی زمانی که عیلی، پس از شنیدن خواسته های خدا، با پسرانش صحبت کرد، به نظر نمی رسید کار دیگری برای اصلاح آنها از دستش برآید. و پسران او بدیهی است که آماده نبودند تا تمام زندگی خود را تسلیم اراده خداوند بکنند. تضاد شگفت انگیزی میان آنها با سموئیل جوان بود!

چارلز استنلی که یک واعظ بود، توضیح میدهد که تقویت آمادگی برای شنیدن صدای خدا در چیزی که او آنرا “گوش به زنگ بودن” می نامد، بسیار ضروریست. او می گوید: “روح القدس .  .  .  فقط به خاطر اینکه ما را آگاه سازد، صحبت نمی کند. او صحبت می کند تا پاسخ و عکس العمل شما را دریافت کند. و او میداند زمانی که برنامه های ما در زندگی به شدت توجه ما را به خود جلب کرده اند، پیشنهاد دادن چیزی خلاف آنها اتلاف وقت است. وقتی چنین است، او اغلب ساکت است. او منتظر است تا به اندازه کافی گوش به زنگ باشیم تا بتوانیم صدای او را بشنویم و در نهایت اطاعت کنیم”. چارلز استنلی، زندگی شگفت انگیز پر از روح، (نشویل، تنسی: انتشارات توماس نلسون، ۱۹۹۲)، صفحات ۱۷۹، ۱۸۰.

`فکر می کنید منظور استنلی از “گوش به زنگ بودن” چیست؟ وقتی به آمادگی خود برای شنیدن صدای خدا فکر می کنید، چه چیزهایی اغلب شما را از “به اندازه کافی برای گوش به زنگ بودن و در نهایت اطاعت ” باز می دارند؟ برای اینکه آآماده شنیدن صدای خدا بوده و در اطاعت از دستور او در زندگی خود قاطع باشید چه باید بکنید؟`