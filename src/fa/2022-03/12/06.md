---
title:  جایگزین ها
date:  15/09/2022
---

همانطور که دیروز دیدیم، تسلیم شدن در برابر اراده خدا می تواند تضعیف شود زیرا ما به نیروی خود متکی هستیم. همچنین می توان به جانشین های دیگری به جای خدا تکیه کرد. وقتی برخی از افراد احساس افسردگی می کنند، برای خوشحال کردن خود به خرید می روند. وقتی بعضی ها احساس بی کفایتی می کنند، دنبال شهرت می روند. وقتی برخی دیگر با همسرشان مشکل دارند، به دنبال شخص دیگری می گردند تا رابط نامشروع داشته تا به آنها هیجان جنسی بدهد.

بسیاری از چیزهایی که استفاده می کنیم می توانند فشاری که بر ما وارد می شود را از بین ببرند،اما لزوماً مشکل را حل نمی کنند و به ما نمی آموزند که دفعه بعد چگونه وضعیت را بهتر مدیریت کنیم. فقط کمک ماوراطبیعی از جانب خدا می تواند این کار را انجام دهد. مشکل این است که بسیاری از اوقات ما به جانشین های خدا وابسته هستیم تا به خود خدا.

در اینجا سه جایگزین وجود دارند که ممکن است به جای خدا از آنها استفاده کنیم:

وقتی وسوسه میشویم تا از جایگزینها استفاده کنیم، زکریا به ما کمک میکند روی چیزهایی که واقعاً اهمیت دارند تمرکز کنیم.  پس از سالها دوری، سرانجام تبعیدیان از بابل بازگشتند و بلافاصله شروع به بازسازی معبد کردند. اما بطور باورنکردنی مخالفان زیادی با اینکار وجود داشت (برخی از سوابق این موضوع را می توان در عزرا ۴ تا ۶ یافت). پس زکریا با این پیامِ تشویقی نزد زروبابل که رهبری کار بازسازی را بر عهده داشت آمد.

`این پیام را در زکریا باب ۴ بخوانید. منظور خدا در زکریا باب ۴: ۶ چیست؟ چگونه ممکن است تکمیل یک پروژه ساختمانی تحت تأثیر روح القدس قرار گیرد؟ این در مورد رابطه بین روح القدس و کارهای عملی که انجام می دهیم چه چیزی به ما می آموزد؟`

خداوند از مخالفت با معبد جلوگیری نکرد، و یا زروبابل را از استرس رویارویی با آن محافظت نکرد. و خداوند همیشه ما را از مخالفت در امان نگه نخواهد داشت. اما هنگامی که مخالفت پیش می آید، ممکن است خدا از آن به عنوان بوته آزمایشی استفاده کند تا به ما بیاموزد که به او وابسته باشیم.

`وقتی استرس پیش می آید، اولین واکنش شما چیست؟ غذا؟ تلویزیون؟ دعا؟ توکّل و تسلیم در برابر خدا؟ پاسخ شما در مورد خودتان و چیزهایی که باید یاد بگیرید یا تغییر دهید به شما چه می گوید؟`