---
title:  مردن پیش از شناخت اراده خدا می آید
date:  12/09/2022
---

بسیاری از مسیحیان صادقانه به دنبال دانستن اراده خدا برای زندگی خود هستند. “اگر فقط می توانستم اراده خدا را برای زندگی خود بدانم، همه چیز را فدای او می کردم”. اما حتی پس از این که به خدا این وعده را می دهیم، هنوز ممکن است در مورد اینکه اراده او چیست سردرگم باشیم. دلیل این سردرگمی را میتوان در رومیان ۱۲: ۱، ۲ یافت. پولس توضیح میدهد که چگونه میتوانیم اراده خدا را بدانیم، و به نکته مهمی اشاره میکند: اگر میخواهید بدانید اراده خدا چیست، ابتدا باید ایثار کنید!

رومیان ۱۲: ۱، ۲ را بخوانید. پولس مینویسد که ما قادر خواهیم بود “اراده خدا را آزمایش و تأیید کنیم” (رومیان ۱۲: ۲) زمانی که:

این ذهن احیا شده است که می تواند خواست و اراده خدا را درک کند. اما این احیا شدگی در ابتدا، به مرگ نفس بستگی دارد. این کافی نبود که مسیح فقط برای ما رنج بکشد - او باید برای ما می مرد.

`از روح القدس بخواهید مناطقی را که در آنها کاملاً “نمرده اید” به شما نشان دهد. روح القدس به چه چیزهایی نیاز دارد که شما آنها را رها کنید تا بتوانید “قربانی زنده” برای خدا شوید؟`

وقتی بخشهایی از زندگی ما کاملاً در خود نمرده اند، خدا به دیگ گدازه اجازه میدهد تا آن مناطق را در معرض توجه و دید ما قرار دهند. با این حال، رنج و مصیبت ما نه تنها به ما کمک می کند تا با گناهان خود رو در رو شویم، بلکه به ما این بصیرت را می دهد تا درک کنیم که عیسی جان خود را برای ما تسلیم کرده است. الیزابت الیوت می نویسد: “تسلیم عمیق ترین آرزوهای قلبی ما شاید به همان اندازه ما را به درک مفهوم صلیب نزدیک کنند …. تجربه ما از مصلوب شدن، اگرچه بسیار کمتر از تجربه منجی مان است، با این وجود این فرصت را به ما می دهد که در مشارکت در رنج هایش، او را بشناسیم. در هر شکل و نوع از مصائب ما، او ما را به مشارکت در آن فرا میخواند”. الیزابت الیوت، طلب محبت (Grand Rapids, MI: Fleming H. Revell, ۱۹۹۶)، صفحه ۱۸۲.

`رومیان ۱۲: ۱، ۲ را بخوانید و دعا کنید. به چیزهایی فکر کنید که باید از آنها صرف نظر کنید تا بتوانید قربانی شوید.این چگونه به شما کمک می کند تا رنج هایی را که عیسی برای شما روی صلیب متحمل شد، درک کنید؟ چگونه این آگاهی می تواند به شما کمک کند تا با عیسی و مصائب او همراه شوید؟`