---
title:  مردن مانند یک بذر
date:  10/09/2022
---

### مطالعه این هفته
فیلیپیان ۲: ۵ تا ۹؛ رومیان ۱۲: ۱، ۲؛ اول سموئیل ۲: ۱۲ – ۳ تا ۱۸؛ اول سموئیل ۱۳: ۱ تا ۱۴؛ زکریا ۴: ۱ تا ۱۴.

> <p>آیه حفظی</p>
> “آمین، آمین، به شما میگویم، اگر دانۀ گندم در خاک نیفتد و نمیرد، تنها میماند؛ امّا اگر بمیرد بارِ بسیار میآورد” (یوحنا: ۱۲: ۲۴).

تمثیل عیسی از یک دانه گندم در حال مرگ، تشبیهی مجذوب کننده از تسلیم شدن ما در برابر اراده خداست. نخست، افتادن وجود دارد. دانه ای که از ساقه گندم میافتد، هیچ کنترلی روی مکان یا نحوه افتادن بر روی زمین ندارد. هیچ انتخاب و کنترلی بر زمینی که آن را احاطه کرده و سپس بر آن فشار می آورد، ندارد.

دوم، زمان انتظار وجود دارد. از آنجایی که دانه در زمین قرار دارد، نمی داند در آینده چه چیزی در انتظارش است. نمی تواند “تصور کند” زندگی در آینده چگونه خواهد بود، زیرا فقط یک دانه گندم است.

سوم، مرگی وجود دارد. دانه احتمالاً نمی تواند به ساقه گندم تبدیل شود مگر اینکه از وضعیت امن و راحت خود به عنوان یک دانه دست بکشد. باید “بمیرد”؛ یعنی باید آنچه را که همیشه بوده است رها کند تا از دانه به گیاهی مثمر ثمر تبدیل شود.

`خلاصه درس این هفته: اگر می دانیم که اراده خدا برای ما بهترین است، چرا پذیرش آن برایمان سخت است؟ مسیح چه نمونه ای از تسلیم شدن در برابر اراده خداوند را برای ما به جا گذاشته است؟ تشبیه دانه گندم را در زندگی خود چگونه می بینید؟`