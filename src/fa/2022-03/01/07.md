---
title:  اندیشه هایی فراتر
date:  01/07/2022
---

از خانم اِلن جی وایت بخوانید، “مبشران در خانه”، صفحه ۱۴۳، از کتاب شهادتهایی برای کلیسا، جلد ۴؛ “شبان الهی، صفحات ۴۷۶ تا ۴۸۴، از کتاب آرزوی اعصار.

“کسانی که در نهایت پیروز می شوند، دوره هایی از سرگشتگی  و آزمایش سخت و وحشتناک را در زندگی مذهبی خود خواهند داشت؛ اما آنها نباید اعتماد و اطمینان خود را از دست بدهند، زیرا این بخشی از تعالیم آنها در مدرسه مسیح است، و این سختی ها برای اینکه از همه ناخالصی ها پاک شوند برایشان ضروری است. خادم خداوند باید حملات دشمن و ملامت های سخت و حزن آور او را با صلابت تحمل کند و بر موانعی که شیطان بر سر راه او قرار می دهد فائق آید.  .  .  .

“اما اگر به سختیها و مشکلات خود از بالا و از نقطه قوت نگاه کنید، نه از پایین و نقطه ضعف، از پا در نمی آئید، به زودی عیسی را خواهید دید که دست خود را برای کمک به سوی شما دراز کرده است، و فقط باید با اطمینان کامل راحت دست خود را در دستش بگذارید و به او اجازه دهید تا شما را هدایت کند. همانطور که اطمینان می کنید، امیدوار خواهید شد.  .  .  .

“در مسیح به شما کمک و یاری خواهد شد تا شخصیتی قوی، شایسته و نیکو برای خود بسازید. شیطان هیچ تأثیری نمی تواند بر نوری که از چنین شخصیتی می تابد، داشته باشد.  خدا بهترین هدیه خود، حتی پسر یگانه خود را به ما عطا کرده است تا با قرار دادن شخصیت عالی و بی نقص خود در ما، ما را برای رفتن به خانه ای که در پادشاهی خودش آماده ساخته، ارتقا داده، اصالت بخشد، و شایسته سازد.” الن جی وایت، پیام هایی برای جوانان، صفحات ۶۳، ۶۴.

**سوالاتی برای بحث:**

`۱. تا چه حد آگاه بوده اید که “سرگشتگی و آزمایش طاقت فرسا” که وارد زندگی شما شده ممکن است در واقع بخشی از “تعلیم و تربیت شما در مدرسه مسیح” باشد؟`

`۲. کمک، آرامش و تشویق ما به کسانی که در وادی سختی و مشقت هستند، چگونه ممکن است بخشی از طریق شبان برای عبور مردم از بحرانهایشان باشد؟ شما به عنوان یک کلیسا چه کارهایی می توانید انجام دهید تا خداوند از آنها برای کمک به نیازمندان بهتر استفاده کند؟`

`۳. در کلاس، به سوی دیگران بروید و از هر فرد بخواهید در مورد اینکه چگونه نیکویی و رحمت خداوند در “پی” او بوده، صحبت کند. چه چیزی را می توانید از تجربیات یکدیگر بیاموزید؟`

`۴. به آخرین ساعات زندگی مسیح فکر کنید، زمانی که او به بوته آزمایش وارد شد. از آنچه می توانید بیان کنید، یا از کتاب مقدس یا خانم الن جی وایت (آرزوی عصرها منبع بزرگی است) بگویید، چگونه عیسی در انسانیت خود توانست تحمل کند؟ هر گاه که در بوته آزمایش قرار می گیریم، از او بعنوان یک الگو چه می توانیم بیاموزیم؟`