---
title:  'شبان: هادیِ سفر'
date:  26/06/2022
---

> <p></p>
> “خداوند شبان من است؛ محتاج به هیچ چیز نخواهم بود”(مزمور ۲۳: ۱).

از چند بچه خواسته شد تا تصویری از خدا را ترسیم کنند. هر کدام بدون استثنا، در جایی از نقاشی خود، قلبی را ترسیم کرده بودند. وقتی علت را پرسیدند، همگی به اتفاق اذعان داشتند که خدا محبت است. به همین سادگی!

وقتی همه چیز خوب به پیش می رود، نسبت به خدا و اهداف او خوب اظهار نظر کردن آسان است. اما در حینی که پا به سن می گذاریم زندگی سخت تر و پیچیده تر می شود، و دیدگاه ما نسبت به خدا اغلب تغییر می یابد. البته خدا تغییر نمی کند (عبرانیان ۱۳: ۸، یعقوب ۱: ۱۷)؛ ولی ما تغییر می کنیم.

به دلیل سبک زندگی شبانی مردم در دوران عهد عتیق، مزمور ۲۳ از نقش و تصویر یک شبان برای توصیف نحوه مراقبت خدا از ما استفاده می کند. در عهد عتیق و عهد جدید، نماد شبان برای خدا به کار می رود. این یک وصف فوق العاده و همچنین بدون تغییر است. قبل از اینکه به مزمور ۲۳ نگاه کنیم، بیایید بررسی کنیم که نویسندگان مختلف کتاب مقدس وظیفه و شخصیت یک شبان را در سراسر کتاب مقدس چگونه درک می کردند.

**از هر یک از آیات زیر در مورد شبان چه می آموزید؟**

`اشعیا ۴۰: ۱۱`

`ارمیا ۲۳: ۳، ۴`

`حزقیال ۳۴: ۱۲`

`یوحنا ۱۰: ۱۴ تا ۱۶`

`اول پطرس ۲: ۲۵`

**حالا مزمور ۲۳ را باز کنید. شبان برای مراقبت از گوسفندان خود چه می کند؟**

`مزمور ۲۳: ۲`

`مزمور ۲۳: ۳`

`مزمور ۲۳: ۴`

`مزمور ۲۳: ۵`

`مزمور ۲۳: ۶`

`این برای شما به چه معناست، که بدانید شخصی این چنینی وجود دارد که از شما مراقبت می کند؟ چگونه می توانید از این تصویر برای تشویق کسی استفاده کنید که دیدگاه او از خدا به دلیل مصائب و سختیهایش تیره و تار شده است، هر چه که باشند؟`