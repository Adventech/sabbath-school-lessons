---
title:  'مسیر انحرافی غیرمنتظره ۲: سفره ای گسترانیده'
date:  29/06/2022
---

> <p></p>
> “سفرهای برای من در برابر دیدگان دشمنانم میگسترانی! سَرَم را به روغن تدهین میکنی و پیالهام را لبریز میسازی” (مزمور ۳۲: ۵).

در طول زندگی خود بناچار با دشمنانی برخورد خواهیم کرد. چگونه با آنها کنار می آئید؟ آیا تا به حال شده که شب ها بیدار بمانید، بیخوابی به سرتان بزند، با خواب دست و پنجه نرم کنید، و به راه هایی برای انتقام گرفتن از کسانی که می خواهند به شما صدمه بزنند یا نتیجه کار شما را از بین ببرند، فکر کرده باشید؟ برای مسیحیان می تواند سخت باشد که بدانند چگونه با دشمنانشان رفتار کنند.

`چه نوع دشمنانی در زندگی خود داشته اید؟ واکنش شما نسبت به کسانی که سعی دارند به شما یا کسانی که برای شما اهمیت دارند صدمه بزنند، چگونه بوده است؟ تا چه اندازه به خوبی از سخنان مسیح در متی ۵: ۴۴، یا پولس در رومیان ۱۲: ۱۸ تا ۲۱ پیروی کرده اید؟`

در مزمور ۲۳: ۵، داود روش جالبی را برای برخورد با دشمنان به ما نشان می دهد. او حضور آنها را با چشم دوختن به آنچه خداوند برای او انجام می دهد، نادیده می انگارد. و خداوند در آنجا ضیافتی برای او آماده می کند.

در فرهنگ داود، هنگامی که یک مهمان محترم برای میهمانی می آمد، میزبان در حالی که میهمان قصد ورود به سالن ضیافت را داشت، سر او را با روغن تدهین می کرد. روغن مخلوطی از روغن زیتون و عطر بود. سپس میهمان بر سر سفره غذایی مینشست که به حد وفور در آن غذا بود.

`چگونه سه چیز (سفره غذا ، روغن، پیاله) در مزمور ۲۳: ۵ می تواند به ما کمک کند تا به یاد داشته باشیم، که چگونه خدا حتی در زمانی که در وادی سختی و مصیبت هستیم همه چیز را برای ما مهیا می سازد؟`

همانطور که پولس به ما یادآوری می کند، “ زیرا جنگ ما با انسان نیست بلکه ما علیه فرمانروایان و اولیای امور و نیروهای حاکم بر این جهان تاریک و نیروهای شیطانی در آسمان در جنگ هستیم ” (افسسیان ۶: ۱۲). دشمنان ما شامل کسانی هستند که قابل رویت یا نامشهود هستند. چه بخواهیم چه نخواهیم، ما در محاصره هستیم. با این حال، هنگامی که ما با شبان هستیم، هیچ دشمنی، چه مرئی یا نامرئی، نمی تواند آنچه را که او برای ما فراهم کرده است، از ما برباید.

`به نحوه رفتار شبان با شما وقتی که توسط دشمنان محاصره شده اید، فکر کنید. در این مواقع چه چیزی را می توانید ببینید که می تواند شما را قادر سازد حتی در چنین مشکلاتی شکرگزار باشید؟`