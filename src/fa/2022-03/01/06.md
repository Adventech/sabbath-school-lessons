---
title:  وعده ای حتمی برای سفر
date:  30/06/2022
---

“ هرآینه نیکویی و رحمت تمام ایام عمرم در پی من خواهد بود و در خانة خداوند ساکن خواهم بود تا ابدالآباد ” (مزمور ۳۲: ۶).

وقتی در وادی مشکلات و سختی یا در محاصره دشمنان هستیم، گاهی اوقات این فکر وسوسه انگیز است که باور کنیم تنها مانده ایم. گاهی به نظر می رسد که خدا کارهای زیادی برای ما انجام نداده است؛ ما فکر می کنیم که اگر او از ابتدا کمک می کرد در این وضعیت قرار نمی گرفتیم. اما بدیهی است که داود این موضوع را اینگونه ببیند.

`داود علیرغم وسوسه ها و آزمایش هایش در زندگی، در مزمور ۳۲: ۶ می گوید که از دو چیز مطمئن است، آنها چه هستند؟ (افسسیان ۱: ۴؛ دوم پطرس ۱: ۱۰؛ عبرانیان ۱۱: ۱۳ تا ۱۵ را نیز ببینید).`

برخی از ترجمهها میگویند که نیکویی و محبت بیوقفه (تعهد خدا به عهدش) در تمام روزهای زندگیام “در پی” من خواهد آمد. با این حال، فعل اصلی بسیار قوی تر است، و آیه باید اینگونه خوانده شود که نیکویی و محبت بی پایان تمام روزهای زندگی ام مرا “تعقیب” خواهند کرد. (در واقع، این همان فعل عبری است که در آیاتی مانند پیدایش ۱۴: ۱۴؛ یوشع ۱۰: ۱۹؛ و اول سموئیل ۲۵: ۲۹ آمده است، جایی که مفهوم و منظور “تعقیب” به وضوح بیان شده است).

`اگر تصور کنید که نیکویی و محبتی بی پایان در “تعقیب” شماست، چه تصویری در ذهنتان به وجود می آید؟ فکر می کنید که داود با توصیف اینگونه مراقبت خدا از ما، قصد داشت تا چه چیزی درباره خداوند به ما بگوید؟`

هر چقدر هم که دره عمیق باشد یا دشمنان در تعقیب شما باشند، اطمینان و یقین به نیکویی و محبت بی پایان خداوند، و اطمینان به هدایت او تا پایان سفرمان غیر قابل انکار است. اگر این افکار توانستند عیسی را در طی مسیر تپه جلجتا پایدار نگه دارند، ما نیز باید به آن اطمینان داشته باشیم و دل قوی داریم.

با این حال، در مواقعی کسانی که برای ما اهمیت دارند سوالهای زیادی دارند. مانند داود، با استفاده از الهیات نمی توان کارهای خدا را به  بهترین نحو شرح داد. در عوض، همانطور که داود در مزمور ۲۳: ۶ به ما نشان میدهد، بهترین پاسخ، شهادت و به اشتراک گذاشتن اعتقاد شخصی در مورد حقیقت خدای ماست.

`چه شهادتی از شناخت شخصی شما از خدا وجود دارد که می تواند این اطمینان و یقین را نشان دهد که نیکویی و محبت بی پایان او همیشه در پی ما خواهد بود؟ چه گواهی را می توانید از کتاب مقدس به آن اضافه کنید؟ چگونه می توانید این موضوع را با کسانی در میان بگذارید که ممکن است اطمینان از لطف و مرحمت خدا را زیر سوال ببرند؟ چگونه صلیب بزرگترین نمونه این “تعقیب” و حمایت خداوند است؟`