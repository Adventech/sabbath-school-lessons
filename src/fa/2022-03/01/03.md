---
title:  مکان های سفر
date:  27/06/2022
---

> <p></p>
> “و بهخاطر نام خود، مرا به راه راست هدایت می نماید” (مزمور ۳۲: ۳).

“راههای راست” (مزمور ۲۳: ۳) را که در مقابل شما ادامه مییابد، و به دوردست می رود را تصور کنید. شما نمی توانید پایان راه را ببینید، اما می دانید که در پایان سفر خانه ای وجود دارد، که خانه خداست. وقتی کمی از نزدیکتر و با دقت تر توجه و تمرکز می کنید، آیا می توانید مسیرها را ببینید که به کجا منتهی می شوند؟ شما می توانید برخی از مکان ها را به وضوح ببینید، اما برخی دیگر به طور کامل توسط موانع بزرگ یا خطرناک مسدود شده اند. گاهی اوقات مسیر در یک سربالایی ناپدید می شود. در حالیکه برخی از قسمتهای مسیر را میتوان به راحتی طی کرد؛ عبور از قسمت های دیگر آن سخت می باشد. دقیقاً سفر اسرائیل از مصر به سرزمین موعود اینگونه بود و در این مزمور نیز به همین صورت توصیف شده است.

`از مزمور ۲۳ مکانهایی را مشخص کنید، که داود گوسفندانی را میبیند که همانطور که به سوی خانه خداوند می روند، راههای عدالت را میپیمایند.`

اما چرا این مسیرها “راه های عدالت” یا “راه های درست” نامیده می شوند؟ در اینجا به چهار دلیل مهم اشاره می کنیم. اولاً، آنها مسیرهای درستی هستند، زیرا به مقصد درست منتهی می شوند که خانه شبان است. دوم، آنها راه های درستی هستند زیرا ما را با فرد شایسته و مناسب یعنی شبان هماهنگ نگه می دارند. سوم، آنها مسیرهای درستی هستند، زیرا آنها به ما آموزش می دهند تا افراد مناسب و شایسته ای باشیم - مانند خود شبان. چهارم، آنها راههای درستی هستند، زیرا به ما شهادت درست میدهند – همانگونه که تبدیل به انسانهای پارسا و درستی میشویم، خداوند را نیز جلال میدهیم. آنها مسیرهای “درست” یا “عادلانه” هستند، خواه پیمودن این راه ها آسان باشد یا سخت و دشوار.

درک این مطلب مهم است که بدانیم وقتی خدا ما را هدایت میکند، مسئله صرفاً تحویل دادن بستهای در مقصد نیست. چیزی بیش از راهنمایی و محافظت است. مانند نمونههای بسیاری در کتاب مقدس که در آن خدا قوم خود را رهبری میکند (خواه هدایت ابراهیم از طریق وعدههایش به او یا هدایت و راهنمایی اسرائیل با ستون آتش و ابر باشد)، هنگامی که خدا قومش را هدایت می کند، همیشه به خاطر اینست که قوم خود را در زمینه عدالت و راستی آموزش و تعلیم دهد.

`چقدر آگاه هستید که عدالت و راستی اولویت شبان برای زندگی شماست؟ چگونه آزمایش ها می توانند زندگی شما را تغییر دهند تا شخصیت مسیح را بهتر منعکس کنید؟`