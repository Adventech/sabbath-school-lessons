---
title:  'مسیر انحرافی غیرمنتظره ۱: دره'
date:  28/06/2022
---

> <p></p>
> “حتی اگر از تاریکترین دره نیز بگذرم، از بدی نخواهم ترسید، زیرا تو با منی؛ عصا و چوبدستی تو قوّت قلبم میبخشند” (مزمور ۳۲: ۴).

چه خوب می شد اگر مسیرهای عدالت و راستی تنها در امتداد چمنزار و نهرهای زیبا باشند. اما این راهی نیست که داود آن را ترسیم می کند. همچنین در امتداد این مسیرها وادی سایه مرگ و تاریکی قرار دارد - نه مکانی که مشتاق بازدید از آن باشیم! در زمانهای خاصی از سال، وادیها و درههای موجود در اسرائیل مستعد سیلهای ناگهانی هستند که ممکن است بهطور غیرمنتظرهای جاری شده و طغیان کنند. دو طرف دره از شیب تند برخوردار است و در خطر القعر آن نور خورشید تابیده نمی شود.  از این رو، “دره تاریک مرگ” تصویری را از “سایه بسیار عمیق” یا “تاریکی ژرف” بیان می کند.

`به زمان هایی فکر کنید که در “دره تاریک مرگ” خودتان قرار گرفته اید. چگونه بوده است؟ آیا دچار ترس و وحشت شده اید، با اینکه می دانستید شبان در آنجا حضور دارد؟ کدام آیات کتاب مقدس در آن زمان برای شما ارزشمندتر بوده اند و چرا؟`

`به نظر شما چطور گوسفندان به دره راه می یابند؟ به نظر شما آیا گوسفندها خودشان به آنجا رفتند یا چوپان آنها را به آن سمت هدایت کرده است؟ پاسخ خود را توجیه کنید.`

الیزابت الیوت می نویسد: “بره ای که خود را در دره تاریک مرگ می یابد ممکن است به این نتیجه برسد که او را به اشتباه به آنجا هدایت کرده اند. برای او لازم بود که از آن تاریکی عبور کند تا یاد بگیرد که نترسد. چوپان همچنان با اوست.” الیزابت الیوت، جستجو برای محبت، Grand Rapids, MI: Revell Books،  ۱۹۹۶، صفحه ۲۱۸.

`آیا تا به حال احساس کرده اید که به اشتباه به وادی سختی و مصیبت هدایت شده اید؟ در طی آن مدت واکنش شما نسبت به خداوند چگونه بوده است؟ به نظر شما چرا شبان ریسک سوء تفاهم را قبول می کند و به ما اجازه می دهد تا وارد یک دره تاریک بشویم؟`