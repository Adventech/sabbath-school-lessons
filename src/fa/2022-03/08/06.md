---
title:  هنوز وفادار وقتی خدا نمی تواند دیده شود
date:  18/08/2022
---

این مسئله که تصور کنیم هیچ کس به آنچه برای ما اتفاق می افتد اهمیت نمی دهد بسیار ناخوشایند است. اما این که فکر کنیم خدا ما را نمی شناسد یا به ما اهمیت نمی دهد می تواند بسیار ناراحت کننده باشد.

از نظر یهودیانی که به بابل تبعید شده بودند، به نظر می رسید که خدا چندان به وضعیت آنها اهمیت نمی دهد. آنها هنوز در تبعید بودند و هنوز هم احساس می کردند که خدا آنها را به خاطر گناهشان رها کرده است. اما اشعیا کلمات آرامش بخشی را برای آنها بیان می کند. در اشعیا باب ۴۰ آیه زیبایی وجود دارد که در آن اشعیا با مهربانی با مردم در مورد خدایشان صحبت می کند: “او همچون شبانْ گوسفندان خود را خواهد چرانید، و برهها را میان بازوانش گرد خواهد آورد؛ آنها را در آغوش خود حمل خواهد کرد، و شیردهندگان را با ملایمت رهبری خواهد نمود” (اشعیا ۴۰: ۱۱). اما پس از مدتی طولانی، تبعیدیان به این فکر می کردند که کجایی ای خداوند؟ ما نمیتوانیم هیچ شواهدی را ببینیم که هنوز آنجا هستی - یا به ما اهمیت میدهی!

`اشعیا باب ۴۰: ۲۷ تا ۳۱ را بخوانید. اشعیا خدا را چگونه توصیف می کند؟ این توصیف خدا چگونه به این باور آنها پاسخ می دهد که “خداوند رنجهای مرا نمیبیند و با من به انصاف رفتار نمیکند” (اشعیا ۴۰: ۲۷)؟`

گروه دیگری از مردم که ممکن است تصور کنند راهشان از خدا پنهان است در کتاب استر یافت می شوند. در این کتاب حتی یک بار هم به خدا اشاره نشده است. با این حال، کل داستان درام آشکاری از مداخله خدا برای نجات قومش از حکمی غیرقابل فسخ برای نابودی و هلاکت کردن آنهاست. این داستان نه تنها رویدادهای گذشته را توصیف می کند، بلکه نماد زمانی در آینده است که قوم خدا دوباره مورد آزار و اذیت قرار خواهند گرفت و دوباره حکمی برای نابودی آنها وضع خواهد شد (مکاشفه ۱۳: ۱۵). آیا می توانید تصور کنید که چقدر آسان می توان نتیجه گرفت که اگر چنین شرایط وحشتناکی وجود داشت، قطعاً خدا قوم خود را ترک می کرد؟ اما ما نباید بترسیم. همان خدایی که برگزیدگانش را در داستان استر نجات داد، در بحران نهایی دوباره آنها را نجات خواهد داد.

`ما خوانده ایم که اشعیا چگونه خدا را برای تبعیدیان توصیف می کند. چگونه شما خدا را برای افرادی که احساس می کردند خدا ناپدید شده و آنها را رها کرده است توصیف می کنید؟ چگونه به آنها یاد می دهید که با چشم ایمان ببینند و به آنچه که در اطراف خود با چشمان انسانی خود می بینند وابسته نباشند؟`