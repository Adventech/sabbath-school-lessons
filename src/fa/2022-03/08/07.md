---
title:  اندیشه هایی فراتر
date:  19/08/2022
---

از خانم اِلن جی وایت بخوانید، “ایام ملکه استر”، صفحات ۵۹۸ تا ۶۰۶، از کتاب انبیاء و پادشاهان.

“آیا خدا نگفته است که روح القدس را به کسانی که او را بطلبند عطا خواهد کرد؟ و آیا این روح یک راهنمای واقعی و حقیقی نیست؟ برخی از انسان ها به نظر میرسد که از قبول کلام خدا میترسند، گویی این امر در آنها فرضی است. آنها به درگاه خداوند دعا می کنند که به ما بیاموز و با این حال می ترسند به قول [کلام وعده داده شده] خدا اعتماد کنند و باور دارند که ما از او آموخته ایم. تا زمانی که ما متواضعانه و با روحیه ای برای تعلیم، مایل و مشتاق به یادگیری نزد پدر آسمانی خود می آییم، چرا باید در تحقق وعده خدا شک کنیم؟ شما نباید یک لحظه به او شک کنید و به این وسیله به او بی احترامی کنید. هنگامی که به دنبال شناخت اراده او هستید، سهم شما در عملکرد با خدا اینست که ایمان داشته باشید که در انجام اراده و خواست او هدایت و راهنمایی خواهید شد و برکت خواهید یافت. ممکن است به خودمان بدگمان باشیم که تعالیم او را نادرست تفسیر می کنیم، اما حتی برای این موضوع نیز دعا کنید، و به او اعتماد کنید، همچنان به او کاملاً اطمینان داشته باشید، روحالقدس او شما را راهنمایی می کند تا نقشه های او و اعمال مشیت الهی او را درست تفسیر کنید” الن جی وایت، نسخههای دستنویس، جلد ۶، صفحه ۲۵۹.

“ایمان با مبارزه با شک و تردیدها و جریانات مخالف قوی می شود. تجربه بهدستآمده از این آزمایشها ارزش بیشتری از گرانترین جواهرات دارد”. اِلن جی وایت، شهادتهایی برای کلیسا، جلد ۳، صفحه ۵۵۵.

**سوالاتی برای بحث:**

`۱. به عنوان یک کلاس، در مورد چیزهایی صحبت کنید که ما به آنها اعتقاد داریم و نمی بینیم، چیزهایی که می دانیم واقعی هستند، اما خارج از دید ما هستند. این چگونه می تواند به ما کمک کند تا بفهمیم که دیدن “آن که نادیدنی است” به چه معناست؟`

`۲. در مورد آخرین سؤالی که در پایان مطالعه چهارشنبه آمده است، بحث کنید. هر چند وقت یک بار در آن موقعیت قرار می گیریم؟ چه کاری میتوانیم انجام دهیم که ما را قادر سازد بهتر اعتماد کنیم که راه خداوند بهترین است، حتی اگر آن چیزی که ما میخواهیم نباشد؟`

`۳. اگر “ایمان با مبارزه با شک و تردیدها و تأثیرات مخالف قوی میشود” و این منجر به چیزی فوقالعاده ارزشمند، “با ارزشتر از گرانترین جواهرات” میشود، این چگونه باید طرز نگاه ما را به این گونه مناقشات تغییر دهد؟`

`۴. اکثر ما افرادی را، حتی مسیحیان را، در شرایطی دیدهایم که حداقل از دیدگاه ما عاقبتی وحشتناک در انتظار آنها بوده است. علیرغم دعا و تلاش، بدترین چیزی که ما بتوانیم تصور کنیم، اتفاق افتاده است. چگونه این را با توجه به آنچه مطالعه کرده ایم درک کنیم؟`