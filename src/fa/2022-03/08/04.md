---
title:  قدرت قیام
date:  16/08/2022
---

قیام به مشکل ناتوانی و ضعف انسان اشاره دارد. وقتی به زندگی، مرگ و رستاخیز عیسی فکر میکنیم، اغلب به این فکر میکنیم که چگونه مرگ عیسی همان رویدادی بود که رابطه ما با خدا را از منظر شریعت درست کرد. و البته، این حقیقت دارد.

با این حال، رستاخیز مسیح بُعد خاصی را به رستگاری میافزاید. قیام عیسی نه تنها به این دلیل معنادار است که به ما نشان میدهد روزی ما نیز زنده خواهیم شد. رستاخیز عیسی، او را در سمت راست پدر، در مقام قدرت و اقتدار قرار داد. این قدرت قیام از مردگان همان قدرتی است که خداوند امروز در دسترس ما قرار می دهد!

`در افسسیان ۱: ۱۸ تا ۲۳، پولس در مورد قدرت خدا صحبت می کند. این آیات در مورد قدرت قیام به ما چه می آموزند؟ در این آیات چه امید و وعده هایی برای خود می توانید بیابید؟`

پولس دعا می کند که افسسیان چند چیز را که فقط با کمک الهی می توان آنها را به درستی درک کرد، درک کنند: (۱) اینکه، امید تحول و آینده ابدی وجود دارد که عیسی ما را به آن دعوت کرده است؛ (۲) اینکه، ما قدرتی را درک کنیم که بخاطر ما آشکار شد.

سپس پولس سعی میکند توصیف کند که این قدرت چقدر شگفتانگیز است. قدرتی که امروز در دسترس ماست، همان قدرتی است که عیسی را نه تنها از میان مردگان زنده کرد و به حیات بازگرداند، بلکه او را در جایگاه قدرت، در کنار دست راست پدر قرار داد.

اما پولس به همین بسنده نمی کند. رستاخیز فقط نوعی از قدرت را به عیسی نداد، بلکه به عیسی اقتدار و قدرتی داد تا حکومت کند و هر چیز ممکن را که مردمش می توانستند به آن نیاز داشته باشند، تا ابد برای آنان فراهم کند!

`فهرستی از زمینه هایی در زندگی خود تهیه کنید که به قدرت عیسای قیام کرده از مردگان نیاز دارید. وقتی کارتان تمام شد، دعا کنید که این قدرت در تمام این حوزه های نیاز اعمال شود. در عین حال، چه کار بهتری میتوانید انجام دهید، چه تصمیم هایی میتوانید بگیرید، که به این قدرت اجازه دهد آزادانهتر در زندگی شما کار کند؟`