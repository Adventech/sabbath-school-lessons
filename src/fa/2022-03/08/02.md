---
title:  کارهای عجیب و غریب پدر ما
date:  14/08/2022
---

“اگر خدا واقعاً مرا دوست داشت، قطعاً [چنین کاری] را برای من انجام می داد!”  نمی دانم چند بار این فکر از افکار ما گذشته است. ما به شرایط خود نگاه می کنیم و سپس تردید می کنیم که آیا خدا واقعاً ما را دوست دارد یا خیر، زیرا اگر واقعاً این کار را می کرد، اوضاع متفاوت می شد.

دو دلیل وجود دارد که اغلب منجر به شک و تردید ما نسبت به نیکویی خداوند می شوند. اولاً، وقتی در قلب و ذهنمان میل شدیدی به چیزی داریم که معتقدیم خوب است، این اندیشه که ممکن است خدا چیزی متفاوت برای ما بخواهد ممکن است مضحک به نظر برسد. دوماً، ممکن است به نیکویی خدا شک کنیم، زیرا تجربه ما با آنچه باور داریم در تضاد است. اگر چیزی خوب به نظر می رسد یا حس خوبی دارد یا آوای خوشی دارد یا طعم خوبی دارد، پس باید خوب باشد. و بنابراین زمانی که نمی توانیم آن را داشته باشیم از دست خدا عصبانی و رنجیده خاطر می شویم.

اینجاست که ایمان وارد عمل می شود. ایمان دقیقاً در آن مواقعی وارد عمل می شود که ما وسوسه می شویم تا به خدا و نیکویی او شک کنیم.

`رومیان ۸: ۲۸ تا ۳۹ آیات قدرتمندی هستند که نیکویی خدا را نسبت به ما توصیف می کنند. چه چیزی را در آیات می توانید بیابید که به حفظ افکار ما در برابر شک در نیکویی خدا کمک می کند؟`

در رومیان ۸: ۳۲، منطق و استدلال مهمی وجود دارد که در محافظت از ما در برابر تأثیرپذیری از اطراف بسیار مفید و کمک کننده است.

“خدایی که برای مرتب کردن اوضاع برای ما درنگ ننمود، وضعیت ما را پذیرفت و با فرستادن پسر خویش خود را در معرض خطر قرار داد، آیا با خوشی و بطور رایگان هر کار دیگری برای ما نخواهد کرد؟” (پیام)

چگونه ممکن است فکر کنیم که خدا عیسی را می فرستد تا برای ما بمیرد و سپس نامهربان و بخیل شود؟

این بدان معناست که حقیقت سخاوتمندی خدا نسبت به ما، که در مرگ مسیح دیده شده است، باید بیش از تردیدهایی که دیگ گدازه ممکن است در ما ایجاد کند، تأثیر قویتری در افکار ما داشته باشد.

`چگونه ممکن است، حقیقت (نیکویی خداوند) تأثیری قوی تر از شک و تردید بر شما بگذارد؟ مدتی را صرف تفکر در این حقیقت کنید که خدا عیسی را به جای شما فرستاد تا بمیرد و این سخاوت و خیرخواهی باورنکردنی امروز به هزاران روش مختلف برای شما ادامه دارد. این حقیقت چه تاثیری بر ایمان شما می گذارد؟`