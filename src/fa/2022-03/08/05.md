---
title:  بر دوش گرفتن تمامی نگرانی های ما
date:  17/08/2022
---

یک پلاک در خانه برخی افراد وجود دارد که روی آن نوشته شده است: “ وقتی میتوانی نگران باشی چرا دعا می کنی؟” این جمله باعث خنده ما می شود زیرا می دانیم که بیشتر نگران هستیم تا اینکه به نزد خدا بیاییم و نگرانی های خود را به او بدهیم.

یک بار شخصی گفت: وقتی زندگی ما به هم گره می خورد، آن را به خدا بسپارید و بگذارید او گره ها را باز کند. خداوند بسیار مشتاق است که این کار را برای ما انجام دهد. با این حال، ما می توانیم به طرز شگفتانگیزی به مشکلات خود ادامه دهیم تا زمانی که در آستانه شکست قرار گیریم. چرا منتظر می مانیم تا ناامید شویم و بعد به سوی خداوند می رویم؟

`اول پطرس ۵: ۷ را بخوانید. پطرس از مزمور ۵۵: ۲۲ نقل می کند. پیام اصلی در اینجا برای ما چیست؟  همچنین نگاه کنید به متی ۶: ۲۵ تا ۳۳.`

اول پطرس ۵: ۷ آیه بسیار ساده ای است. هیچ رازی در آن پنهان نیست و دقیقاً همان چیزی است که آنرا بیان می کند. واگذارید در آیه، به معنای همین است که، بیندازید، بدهید یا دور کنید، به طوری که آن چیزی که باعث درد و نگرانی است دیگر به شما ارتباطی نداشته باشد. اما، البته، بار نگرانی های ما به هیچ وجه رها نمی شود. نگرانی ما در خلأ ناپدید نمی شود. به پدر ما در آسمان داده می شود، که قول می دهد آن را حل کند. این چیزی است که عیسی در آیات متی به ما می گوید. مشکل انجام اینکار سخت بودن آن نیست؛ بلکه مشکل اینست که خیلی آسان به نظر می رسد، آنقدر اینکار آسان و خوب است که سخت است باور داشت حقیقت داشته باشد.

اضطراب می تواند ناشی از هر چیزی باشد. ممکن است ناشی از فشار کار باشد. نکوهش و انتقاد غیر انتظار باشد. احساس کنیم که ما مورد توجه و علاقه و محبت نیستیم. نگرانی های سلامتی یا مالی باشد. احساس کنیم اینکه ما به اندازه کافی در برابر خداوند لایق و شایسته نیستیم. معتقد باشیم که ما بخشیده نمی شویم.

هر چه که باشند، یکی از دلایلی که ما دست از مشکلات خود بر نمی داریم اینست که فکر می کنیم بهتر از هر کس دیگری می توانیم آنها را حل کنیم. اما پطرس از ما می خواهد که در مورد چنین ایده ای تجدید نظر کنیم. دلیل اینکه ما نباید نگران باشیم این است که خدا به آن اهمیت می دهد. اما آیا خدا هنوز آنقدر به ما اهمیت می دهد که وقتی طلاقی در شرف وقوع است یا ما احساس می کنیم کاملاً عاطل و بیهوده هستیم، در حل مشکلات ما مداخله کند؟ کتاب مقدس می گوید که او به اندازه کافی برای تغییر هر وضعیتی اهمیت قائل است.

`حالا چه چیزهایی باعث نگرانی شما می شوند؟ هر چقدر هم که آنها برحق باشند، هر چقدر هم که مشکل و سخت باشند، آیا برای خداوند بسیار دشوار خواهند بود؟ شاید بزرگترین مشکل ما این باشد که حتی با وجود اینکه معتقدیم خدا از آن خبر دارد و می تواند آن را برطرف کند، باور نداریم که مشکلاتمان را آنطور  که ما دوست داریم رفع نماید. روی آخرین نکته تمرکز کنید و از خود بپرسید که چقدر در زندگی شما این موضوع حقیقت دارد.`