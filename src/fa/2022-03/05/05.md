---
title:  نجات و بقا از طریق امید
date:  27/07/2022
---

“بارهایی كه بر دوش ما گذاشته شد آنقدر گران و سنگین بود كه امید خود را به زندگی از دست دادیم. احساس میکردیم كه حكم اعدام ما صادر شده بود. چنین اتّفاقی افتاد تا به خدایی كه مردگان را زنده میکند متّکی باشیم نه به خودمان” (دوم قرنتیان ۱: ۸، ۹).

پولس به عنوان رسول برگزیده خدا، بیش از دیگران متحمل رنج و زحمت شد. با اینحال شکست نخورد و از پا نیافتاد. بلکه در ستایش و عبادت خداوند رشد کرد. لیست سختی های او در دوم قرنتیان ۱۱: ۲۳ تا ۲۹ آمده است. اکنون دوم قرنتیان ۱: ۳ تا ۱۱ را بخوانید.

در دوم قرنتیان ۱: ۴، پولس بیان می کند دلیل اینکه خدا نسبت به ما دلسوز است و به ما تسلی می دهد این است که “ بتوانیم با استفاده از همان آسایشی كه خدا به ما عطا فرمود، كسانی را كه به انواع سختیها گرفتار هستند، آسودگی بخشیم”. رنج تا چه حد ممکن است فراخوانی برای خدمت باشد؟ چگونه میتوانیم نسبت به این احتمال هوشیارتر شویم؟

خدا می خواهد از طریق ما به لطمه دیدگان و رنج کشیدگان خدمت کند. این بدان معناست که او ممکن است ابتدا به ما اجازه دهد که همین نوع مصیبت ها و آسیب ها را تجربه کنیم. سپس ما نه بصورت تئوری، بلکه به خاطر تجربه خودمان از مهربانی و آسایش خداوند تشویق به خدمت خواهیم شد. این یک اصل از زندگی عیسی است (عبرانیان ۴: ۱۵ را ببینید).

توضیحات واضح پولس از سختی هایش برای این نیست که ما برای او احساس تاسف کنیم. این توضیحات برای ما هستند که بدانیم حتی وقتی در قعر سختیها و مصیبت هستیم، پدر همچنان میتواند مداخله کند تا شفقت و آسایش خود را برای ما به ارمغان بیاورد. ممکن است حتی از زندگی خود ناامید و مایوس شویم و حتی کشته شویم، اما نترسید، خدا به ما یاد می دهد که به او تکیه کنیم. ما میتوانیم به او اعتماد کنیم، زیرا خدای ما “مردگان را زنده میکند” (دوم قرنتیان ۱: ۹).

در حالی که اعلام خبر خوش انجیل در مد نظر پول است، می داند که خدا او را در آینده نیز نجات خواهد داد. توانایی پولس برای پایداری و استوار ماندن بوسیله سه چیز حمایت و پشتیبانی می شود که او آنها را در دوم قرنتیان ۱: ۱۰، ۱۱ ذکر می کند. اول، سابقه اثبات شده خدا: “او ما را از چنین خطر مهلکی رهانید و باز خواهد رهانید” (دوم قرنتیان ۱: ۱۰). دوم، عزم پولس برای تمرکز و توکّل بر خود خدا: “بر اوست که ما امید بسته ایم که همچنان ما را خواهد رهانید” (دوم قرنتیان ۱: ۱۰). سوم، شفاعت مستمر مقدسین: “شما نیز با دعای خود یاری مان دهید” (دوم قرنتیان ۱: ۱۱).

`چه چیزی می توانید از پولس بیاموزید که می تواند به شما کمک کند در میان کشمکش های خود دچار ترحم و تاسف نسبت به خود نشوید؟`