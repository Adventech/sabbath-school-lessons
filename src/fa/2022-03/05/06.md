---
title:  گرمای شدید
date:  28/07/2022
---

تا اینجای دروس این سه ماهه، نمونههای زیادی از بوتههای آزمایشی را که خداوند برای خالص کردن و آوردن مسیحیت به زندگی ما استفاده میکند مورد توجه قرار دادیم. با این حال، برخی از مردم ممکن است با مشاهده این مثال ها به این نتیجه برسند که خداوند یک جبار سختگیر و طلبکار است. مطمئناً، برخی ممکن است بگویند: “ما میدانیم که خدا خیریت ما را میخواهد، اما این نمونه ها توجه و محبت زیادی را از سوی او نشان نمی دهند. در عوض، خدا بیشتر شبیه یک قلدر به نظر می رسد. او هدفی را دنبال میکند که باعث دوران سختی برای ما می شود، و هیچ کاری نمیتوانیم برای آن انجام دهیم”.

درست است که در حالی که ما در این زمین پر از گناه زندگی می کنیم، فقط قسمت اندکی از علل اتفاقات را خواهیم فهمید. در ملکوت، چیزهای بیشتری را درک خواهیم کرد (اول قرنتیان ۴: ۵؛ اول قرنتیان ۱۳: ۱۲)، اما در حال حاضر باید با این تنش زندگی کنیم که باور کنیم خدا حضور دارد و از ما مراقبت می کند، حتی اگر اوضاع همیشه خیلی خوب نباشد. اشعیا این بحران را به خوبی توصیف می کند.

اشعیا باب ۴۳: ۱ تا ۷ را بخوانید. در آیه ۲ خداوند می فرماید که قومش از آبها و آتش خواهند گذشت. اینها نمادی از خطرات شدید هستند، اما شاید آنها اشاره ای به عبور از دریای سرخ و اردن داشته باشند، هر دو، دورانی ترسناک، اما زمان هایی هستند که راه را برای زندگی جدید هموار کردند. ممکن است انتظار داشته باشید که خدا بگوید که از مردمش در برابر این خطرات محافظت خواهد کرد و آنها را در مسیر آسان تری هدایت خواهد کرد. اما مانند شبان در مزمور ۲۳، او بیشتر میگوید که وقتی زمانهای سخت فرا میرسد، قوم خدا نباید سراسیمه شوند، زیرا او با آنهاست.

به اشعیا ۴۳: ۱ تا ۷ نگاه کنید. راه های مختلفی را بنویسید که از طریق آنها خداوند به مردم خود در زمان گذر از آب و آتش اطمینان خاطر می دهد. این چه تصویری از خدا در ذهن شما ترسیم می کند؟ کدام وعده ها را می توانید برای خودتان طلب کنید؟

ما میتوانیم آنچه را که در مورد بوتههای آزمایش خدا آموختهایم به سه طریق خلاصه کنیم. اولاً، حرارت شدید خدا به این خاطر است که نه ما، بلکه گناه را در ما نابود کند. ثانیاً، حرارت شدید خداوند به این خاطر نیست که ما را بدبخت کند، بلکه برای این است که ما را همانطور که در ابتدا آفریده شده ایم، پاکیزه و تطهیر کند. ثالثاً، توجه و مراقبت خدا از ما همواره و در همه حال ثابت و محبت آمیز است - او هرگز ما را تنها نخواهد گذاشت، مهم نیست که چه اتفاقی برای ما بیفتد.

`این آیات در مورد اعمال و شخصیت خداوند به شما چه می آموزند؟ مزمور ۱۰۳: ۱۳، ۱۴؛ متی ۲۸: ۲۰؛ اول قرنتیان ۱۰: ۱۳؛ اول پطرس ۱: ۷. چگونه واقعیت این آیات را در زندگی خود تجربه کرده اید؟`