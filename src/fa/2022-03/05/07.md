---
title:  اندیشه هایی فراتر
date:  29/07/2022
---

از خانم اِلن جی وایت بخوانید، “آزمایش ایمان” صفحات ۱۴۵ تا ۱۵۵ از کتاب مشایخ و انبیاء؛ “عبادت خداوند”، صفحات ۳۱۵ تا ۳۱۹ از کتاب شهادت هایی برای کلیسا، جلد ۵.

“خداوند، همواره قوم خویش را در کورۀ سختی ها آزمایش کرده است. در گرمای کوره است که ناخالصی ها از طلای ناب که همان سیرت مسیحی است، جدا می شود. عیسی آزمایش را نظاره می کند و می داند که چه چیزی برای خالص کردن فلز گرانبها ضروری است تا بتواند انوار محبت او را منعکس کند. خداوند از طریق آزمایشات سخت و طاقت فرسا، خادمین خود را تربیت می کند. او در بعضی ها، قدرتی را می بیند که می تواند برای پیشبرد اهداف او به کار گرفته شود. و به همین دلیل، این اشخاص را با آزمایش مواجه می کند و با آینده نگری خود، ایشان را در موقعیتی قرار می دهد تا شخصیت ایشان امتحان شود و کمبود ها و ضعفهایشان را که از نظر مخفی بود، آشکار کند. او به آنان فرصت می دهد تا این ضعفها را اصلاح کرده و خود را برای خدمت به خداوند آماده کنند. او با نشان دادن ضعفهای ایشان، به آنان تعلیم می دهد که به او توکل کنند،…. هدف خداوند، این چنین تحقق می یابد. افرادی که این چنین تعلیم یافته و تربیت می شوند، آماده اند تا نقشه خداوند را تحقق بخشند، هنگامی که ایشان را فرا خواند”. اِلن جی وایت، مشایخ و انبیاء، صفحات ۱۲۹، ۱۳۰.

“اگر با مشیت خداوند برای تحمل آزمایش فراخوانده شدیم، بیایید صلیب را بپذیریم و جام تلخ را بنوشیم، به یاد داشته باشیم که دست پدر است که آن را بر لبان ما می گذارد. بیایید در تاریکی و همچنین در روشنایی به او اعتماد کنیم. آیا نمی توانیم باور کنیم که او هر چیزی را که به نفع و برای خیریت ماست به ما خواهد داد؟  .  .  .  حتی در شب مصیبت، چگونه میتوانیم از بلند کردن قلب و صدای خود در ستایش و قدردانی اجتناب کنیم، وقتی که محبتی را که از طریق صلیب جلجتا نسبت به ما ابراز شد را به یاد میآوریم؟” اِلن جی وایت، شهادت هایی برای کلیسا، جلد ۵، صفحه ۳۱۶.

**سوالاتی برای بحث:**

`۱. در کلاس، از کسی بخواهید آزمایش ایمان خود را بازگو کند که اگر به اندازه آزمایش ایمان ابراهیم سخت نبوده، اما باز هم به اندازه کافی سخت بوده است. چه چیزی می توانید از تجربه آن شخص، از موفقیت ها یا شکست های او بیاموزید؟`

`۲. ۲۴ ساعت آخر زندگی مسیح قبل از مصلوب شدن او را مرور کنید.  با چه سختی های شدیدی روبرو شد؟ چگونه تحمل کرد؟ چه اصولی را میتوانیم از نمونه او یاد بگیریم و برای خودمان در زندگی  به کار ببریم، وقتی که در میان بوتههای آزمایش خود هستیم؟`

`۳. درباره این ایده که در این هفته به آن اشاره شد، و درباره اینکه چگونه از طریق رنج خود می توانیم به دیگرانی که رنج می برند خدمت کنیم، بحث کنید. مهم نیست که چقدر ممکن است درست باشد، برخی از مشکلاتی که ممکن است در هنگام عمل به این ایده با آنها مواجه شویم، چه هستند؟`

`۴. خانم الن جی وایت در متن فوق نوشته است: “بیایید در تاریکی و همچنین در روز به او اعتماد کنیم”. گفتنش از انجام دادنش آسانتر است. چگونه میتوانیم به یکدیگر کمک کنیم تا نوعی از ایمان را توسعه دهیم که ما را قادر به انجام این کار میکند؟  چرا مهم است که در دوران سختی و ناگواری به خدا اعتماد کنیم؟`