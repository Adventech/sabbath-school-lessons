---
title:  صخره و پناهگاه ما
date:  01/09/2022
---

بنابراین اغلب مغرورترین، متکبرترین و زورگوترین افراد، کسانی هستند که از کمبود اعتماد به نفس رنج می برند. تکبر و غرور آنها - و فقدان کامل صبر و شکیبایی یا فروتنی - به عنوان پوششی، شاید حتی ناخودآگاه، برای چیزی وجود دارد که در درونشان وجود ندارد. آنچه آنها نیاز دارند چیزی است که همه ما به آن نیاز داریم: احساس امنیت، شایستگی، پذیرش، به ویژه در مواقع پریشانی و مصیبت و رنج. ما فقط از طریق خداوند می توانیم آن را پیدا کنیم. به طور خلاصه، حلم و فروتنی، غیر از صفات ضعف، اغلب قویترین تجلی روحی است که بر صخره استوار است.

`مزمور ۶۲: ۱ تا ۸ بخوانید. پیشینه این مزمور چه بنظر می رسد؟ داود چه نکاتی را بیان می کند؟ چه اصول روحانی را می توانید از صحبت های او بیاموزید؟ مهمتر از همه، چگونه می توانید یاد بگیرید که این اصول را در زندگی خود به کار ببرید؟`

“بدون دلیل، انسانها دشمن ما خواهند شد. انگیزه های قوم خدا، نه تنها توسط جهانیان، بلکه توسط برادران خود نیز درست برداشت نخواهند شد. خادمان خداوند در موقعیت های سختی قرار خواهند گرفت. کوهی از دلایل پوچ ساخته خواهد شد تا انسان هایی را توجیه کند که در مسیر خودخواهانه و ناعادلانه خود هستند .  .  .  .  با جعل واقعیت و ارائه نادرست، این انسان ها مبلس  به لباس های تیره نادرستی و خیانت خواهند شد، زیرا شرایط خارج از کنترل آنها، کار آنها را مبهم کرده است. به آنها به عنوان انسان هایی اشاره می شود که نمی توان به آنها اعتماد کرد. و این کار توسط اعضای کلیسا انجام خواهد شد. خادمان خدا باید خود را به ذهن مسیح مسلح کنند. آنها نباید انتظار داشته باشند که از توهین و قضاوت نادرست در مورد آنها می توانند فرار کنند و در امان باشند. آنها را هواخواه و متعصب می نامند. اما اجازه ندهید آنها ناامید شوند. دستان خدا مشیت الهی او را می چرخاند و برای شکوه و جلال نام خویش هدایت می کند” اِلن جی وایت، نگاه به بالا، صفحه ۱۷۷.

`چقدر در مقابل سرزنش ها و زخم زبان های دیگران مصون هستید؟ به احتمال زیاد مصون نیستید، درست است؟ چگونه می توانید به خداوند بچسبید و لنگر حس ارزشمندی خود را بر کسی که آنقدر شما را دوست دارد که به خاطر گناهان شما جان خود را داده است، استوار سازید و بدین ترتیب از خود در برابر تحقیرهای دیگران محافظت کنید؟`