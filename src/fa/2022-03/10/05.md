---
title:  یک دهان بسته
date:  31/08/2022
---

قوی ترین نمونه های بردباری و حلم در دیگ گدازه از سوی عیسی آمده است. وقتی گفت بیا و “از من بیاموز؛ زیرا من حلیم و افتاده دل هستم” (متی ۱۱: ۲۹)، منظور او به گونهای بود که ما احتمالاً نمیتوانیم تصور کنیم.

`اول پطرس ۲: ۱۸ تا ۲۵ را بخوانید. پطرس توصیه های شگفت انگیزی را به بردگان ارائه می دهد. او توضیح می دهد که چگونه عیسی به رفتار ناعادلانه و دردناک واکنش نشان داد و به آنها پیشنهاد می کند که “مسیح برای شما رنج کشید و سرمشقی گذاشت تا بر آثار قدمهای وی پا نهید” (اول پطرس ۲: ۲۱). چه اصول بردباری و فروتنی در دیگ گدازه را می توانیم از عیسی بیاموزیم، همانطور که پطرس در اینجا بیان کرد؟`

تماشای رفتار ناعادلانه یک فرد با فرد دیگر وحشتناک است. و زمانی که با ما چنین رفتار شود بشدت دردناک خواهد بود. از آنجایی که ما معمولاً حسی قدی از عدالت داریم، وقتی که بی عدالتی اتفاق می افتد بلافاصله می خواهیم امور را اصلاح و در مسیر درست قرار دهیم در حالی که با عدالت و خشم عادلانه ایمان داریم.

اینگونه زندگی کردن آسان نیست. شاید غیرممکن باشد مگر اینکه ما یک حقیقت مهم را بپذیریم - اینکه در همه موقعیتهای ناعادلانه، باید باور داشته باشیم که پدر ما در آسمان همه چیز را تحت کنترل دارد و زمانی که مطابق اراده او باشد، از جانب ما به آن عمل خواهد کرد. این همچنین به این معناست که ما باید این احتمال را در نظر داشته باشیم که ممکن است، همیشه مانند عیسی از بی عدالتی نجات نیابیم. اما ما باید همیشه به یاد داشته باشیم که پدر آسمانی ما همچنان با ماست و همه چیز را تحت کنترل خود دارد.

توصیه پطرس، که از زندگی عیسی الگوبرداری شده است، شگفتانگیز است، زیرا به نظر میرسد که سکوت در برابر درد و رنج ناعادلانه، گواه بزرگتری بر جلال خداست تا “بهبود و اصلاح وضعیت مردم”. وقتی عیسی توسط قیافا و پیلاطس مورد بازجویی قرار گرفت، عیسی میتوانست برای اصلاح وضعیت و تبرئه خود چیزهای زیادی بگوید، اما این کار را نکرد. سکوت او گواهی بر شکیبایی و حلم او بود.

`چگونه با موقعیت هایی برخورد می کنید که با شما ناعادلانه رفتار شده است؟ چگونه می توانید برخی از اصولی که امروز در اینجا بررسی شد را بهتر در زندگی خود اعمال کنید؟`