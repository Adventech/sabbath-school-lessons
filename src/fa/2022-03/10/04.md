---
title:  دوست داشتن کسانی که ما را آزرده می کنند
date:  30/08/2022
---

یک بار شخصی گفت: “پس، دوست داشتن دشمنان به این معنا نیست که قرار است خاکی را که مروارید در آن دفن شده است دوست داشته باشیم؛ بلکه به این معناست که ما عاشق مرواریدی هستیم که در خاک نهفته است …. علاقه و محبت خدا به ما نیز بخاطر این نیست که ذاتی دوست داشتنی داریم.

ولی ما دوست داشتنی می شویم زیرا که او ما را دوست دارد”.

`وقتی به “دشمنان” خود نگاه می کنید، معمولاً چه چیزی را می بینید - مروارید یا خاک اطراف آن؟`

`متی ۵: ۴۳ تا ۴۸ را بخوانید. این آیان ما را به دوست داشتن و دعا برای دشمنان خود فرا می خواند. عیسی چه مثالی از طبیعت به ما می دهد که به ما کمک می کند بفهمیم چرا باید دشمنان خود را دوست داشته باشیم؟ او چه چیزی را به ما آموزش می دهد؟`

در متی ۵: ۴۵، عیسی برای مثال زدن از پدر آسمانی خود استفاده میکند تا نشان دهد که چگونه باید با کسانی که به ما آزار و آسیب  می رسانند، که شاید ما را در بدترین نوع دیگ های گدازه قرار میدهند، رفتار کنیم. عیسی می گوید که پدرش باران برکت خویش را هم بر خوبان و هم بر بدان می بارد؛ حتی اگر خداوند باران بی عدالتی بباراند آنوقت چگونه با آنان رفتار خواهیم کرد؟

عیسی سعی نمیکند بگوید که ما همیشه باید نسبت به هر کسی که ما را به سختی و دردسر میاندازد، ملایمت و ملاطفت داشته باشیم، اگرچه این نیز ممکن است وجود داشته باشد. اساساً، محبت به دشمنان به معنای احساسی نیست که نسبت به آنها داریم، بلکه اقدامات و اعمال خاصی نسبت به آنها است که نشان دهنده اهمیت قائل شدن و دلسوزی است.

عیسی این بخش را با آیه ای به پایان می رساند که اغلب باعث بحث های زیادی می شود: “پس شما کامل باشید چنانکه پدر شما که در آسمان است کامل است” (متی ۵: ۴۸). اما معنا و مفهوم آن در زمینه بسیار روشن است: آن دسته از افرادی که میخواهند کامل باشند، همانطور که خدا کامل است، باید به دشمنان خود محبت کنند همانطور که خدا به دشمنانش محبت میکند. کامل بودن در نزد خدا به معنای دوست داشتن مخالفان است؛ و برای انجام این کار نیاز به قلبی حلیم و صبور است که فقط خدا می تواند عطا کند.

`با در نظر گرفتن تعریف ما از شکیبایی و حلم (“تحمل آزردگی با صبر و بدون رنجش”)، تغییراتی را که باید انجام دهید فهرست کنید تا به خداوند اجازه دهید که به شما قلبی شکیبا و حلیم بدهد تا به شما کمک کند نگرش درستی نسبت به “دشمنان” داشته باشید.`