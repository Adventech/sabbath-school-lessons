---
title:  اندیشه هایی فراتر
date:  02/09/2022
---

از خانم اِلن جی وایت بخوانید، “اهمیت جستجوی دانش واقعی”، صفحات ۴۵۳، ۴۵۴، از کتاب خدمت شفا. “موعظه بر سر کوه”، صفحات ۲۹۸ تا ۳۱۴، از کتاب آرزوی اعصار. “کارگر و شایستگی های او، صفحه ۶۳۰، از کتاب بشارت.

“مشکلاتی را که با آنها مواجه می شویم به واسطه فروتنی که در مسیح نهفته است، تقلیل می یابد. اگر از فروتنی مسیح برخوردار شویم، خواهیم توانست بر مشکلاتی نظیر تحقیر، بی اعتنایی و اذیت هایی که روزانه در معرض آن قرار می گیریم، غلبه کنیم و در نتیجه، چنین مشکلاتی نخواهند توانست روح ما را افسرده و غمگین سازند. عالی ترین نشانه نجابت و اصالت در زندگی مسیح، خویشتن داری و کنترل نَفس می باشد. کسی که تحت ظلم و خشونت نمی تواند خونسردی خود را حفظ کرده و به خداوند اعتماد کند، در حقیقت به خداوند اجازه نمی دهد تا شخصیت عالی خویش را در او آشکار کند. فروتنی قلبی، نیرویی است که به پیروان مسیح پیروزی می بخشد و نشانه ارتباط ایشان با جایگاه های آسمانی است” اِلن جی وایت، آرزوی اعصار، صفحه ۳۰۱.

**سوالاتی برای بحث:**

`۱. فروتنی چگونه به ما اجازه میدهد که در اثر آسیبها و آزارها “رشد کنیم”؟ به نظر شما مهمترین ویژگی فروتنی که به ما این امکان را می دهد، چیست؟`

`۲. دیدگاه فرهنگ خاص خودتان از ویژگی های حلم و فروتنی چگونه است؟ آیا آنها مورد احترام یا تحقیر هستند یا چیز دیگری؟ با چه نوع فشارهایی در فرهنگ خود مواجه هستید که بر خلاف ترویج و رشد این ویژگی ها هستند؟`

`۳. آیا امروزه نمونه های بزرگی از شکیبایی و فروتنی از انسانهایی که زنده هستند، وجود دارند؟ اگر چنین است، آنها چه کسانی هستند، چگونه این ویژگی ها را ابراز کرده اند، و شما چه چیزی را می توانید از آنها یاد بگیرید؟`

`۴. چرا اغلب صبوری و فروتنی را با ضعف یکی میدانیم؟`

`۵. دیدیم که داود چگونه خداوند را به عنوان پناهگاه طلبید. اما این چگونه کار می کند؟ چگونه آن ملجا همیشه تجلی می یابد؟ به عبارت دیگر، ما به عنوان یک کلیسا چگونه می توانیم پناهگاه کسانی باشیم که نیاز به پناه دارند؟ کلیسای محلی شما چه نوع پناهگاهی را فراهم می کند؟ چه کاری می توانید انجام دهید تا آن را به مکانی برای پناه کسانی که به آن نیاز دارند تبدیل کنید؟`