---
title:  نان تکه شده و شراب ریخته شده
date:  28/08/2022
---

`آزوالد چمبرز گفته است که ما باید برای دیگران “نان تکه شده و شراب ریخته شده” شویم. فکر می کنید منظور او از این حرف چیست؟`

در سراسر کتاب مقدس نمونه هایی از افرادی وجود دارد که برای خدمت به دیگران “خُرد” شده اند. موسی فراخوانده شد تا در حالی که مردم را به سوی سرزمین موعود هدایت می کند، امواج بی پایان شایعات و انتقادات را تحمل کند. یوسف به سفری فراخوانده شد که با تهمت خیانت و حبس همراه بود، همانطور که برای خدمت به مصر آماده می شد. در هر یک از این موارد، خداوند اجازه داد تا این موقعیتها پیش آیند تا زندگی قوم او نه تنها برای خود آنان، بلکه همچنین برای خیریت دیگران به صحنههای فیض و عنایت او تبدیل شود. ممکن است خداوند از ما در راه همین هدف استفاده کند. در چنین شرایطی به سادگی خشم یا آزردگی حس می شود.اما همانطور که دیروز اشاره کردیم، شکیبایی توانایی خدادادی برای تحمل چنین چیزهایی “با صبر و بدون خشم و رنجش” است.

`حزقیال ۲۴: ۱۵ تا ۲۷ را بخوانید. در اینجا چه اتفاقی می افتد؟ چرا حزقیال در این دیگ گدازه قرار گرفت؟`

در حزقیال ۲۴: ۲۴ خداوند می فرماید: “حِزقیال برای شما نشانی خواهد بود؛ مطابق هرآنچه او کرد، شما نیز خواهید کرد. و چون این همه واقع شود، آنگاه خواهید دانست که من یهوه هستم”. از طریق مثال حزقیال، قرار بود قوم اسرائیل نبست به این حقیقت متقاعد شوند که خدا کیست، خداوند مقتدر - و آنها این حقیقت را می توانستند ببینند، در حالی که تحقق یافتن نبوتی را تجربه کردند که زندگی حزقیال و رنجی که او با آن مواجه بود نماد آن بود. چه کسی می داند که چه تعدادی نیز “خداوند مقتدر” را از طریق مصیبت های ما خواهند شناخت؟

`دیر یا زود زندگی همه ما را خُرد می کند. تجربه شما از خُرد شدن چگونه بوده است؟ چه درس هایی آموخته اید؟ چگونه روح آسیب دیده و شکسته خود شما می تواند توسط خداوند برای کمک به دیگران استفاده شود؟`