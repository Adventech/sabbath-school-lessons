---
title:  “به شکل او”
date:  17/07/2022
---

“زیرا آنان را که از پیش شناخت، ایشان را همچنین از پیش معین فرمود تا به شکل پسرش درآیند، تا او فرزند ارشد از برادران بسیار باشد” (رومیان ۸: ۲۹).

در آغاز، خدا ما را به صورت خود آفرید (پیدایش ۱: ۲۷) اما این تصویر توسط گناه خراب شده است.

`خدشه دار شدن تصویر خدا را در بشریت به چه طُرُقی می توانیم ببینیم؟`

بدیهی است که همه ما توسط گناه فاسد شده ایم (رومیان ۳: ۱۰ تا ۱۹). با این حال، اشتیاق خدا این است که ما را به همان شکلی که در ابتدا بودیم بازگرداند. این همان جایگاهی است که آیه امروز، در باره آن سخن می گوید. این نقشه خدا را آشکار می کند که کسانی که زندگی خود را تسلیم روح القدس می کنند، می توانند “به شکل پسر او درآیند” (رومیان ۸: ۲۹).

اما بُعد دیگری نیز وجود دارد. “شباهت كامل به خدا می بایستی مجدداً در بشریت خلق شود. عظمت خداوند، عظمت مسیح در كامل كردن شخصیت قوم خدا، دخیل است”، اِلن جی وایت، آرزوی اعصار، صفحه ۸۲۰.

`آنچه که در نقل قول بالا توسط الن جی وایت گفته شده است را چگونه درک می کنید؟ به ایوب ۱؛ متی ۵: ۱۶؛ اول قرنتیان ۴: ۹؛ افسسیان ۳: ۱۰ نگاه کنید.`

به عنوان معتقدان به مسیح، هرگز نباید فراموش کنیم که در میانه یک نمایش کیهانی هستیم. جدال بزرگ بین مسیح و شیطان در اطراف ما برملا می شود. نبرد اَشکال مختلفی به خود می گیرد و به طُرُق مختلفی تجلی می یابد. و اگرچه مسائل زیادی پنهان است، اما میتوانیم درک کنیم که به عنوان پیروان مسیح، نقشی در این نمایش داریم که باید آنرا ایفا کنیم و می تواند از طریق زندگی ما، مسیح حرمت داده می شود.

`تصور کنید که در زمین یک استادیوم بزرگ هستید. در یک سمت جایگاه ملکوتیان وفادار به خداوند نشسته اند؛ و در سمت دیگر فرشتگانی هستند که همراه با لوسیفر در گناه سقوط کرده اند. اگر زندگی شما در ۲۴ ساعت گذشته در آن زمین بازی می شد، تماشاچیان کدام طرف زمین زندگی شما را بیشتر تشویق می کردند؟ پاسخ شما چه چیزی را در مورد خودتان به شما می گوید؟`