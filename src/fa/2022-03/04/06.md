---
title:  شخصیت و جامعه
date:  21/07/2022
---

آوازی با این متن آغاز می شود: “من یک صخره هستم، من یک جزیره هستم”.  آیا تا به حال چنین احساسی داشته اید که بخواهید مستقل، تنها، و جدا از دیگران بایستید؟ حتی ممکن است شنیده باشید که مردم می گویند: “خوب، راه رفتن من با خدا یک امر خصوصی است. این چیزی نیست که بخواهم در مورد آن صحبت کنم”.

`افسسیان ۴: ۱۱ تا ۱۶ را بخوانید. نکته ای که پولس در اینجا مطرح می کند چیست؟ او در اینجا چه نقشی برای جامعه قائل است؟`

وقتی پولس به افسسیان نامه می نویسد، کلیسا را به عنوان یک بدن توصیف می کند. عیسی سر است و قوم او بقیه بدن را تشکیل می دهند. اگر به افسسیان ۴: ۱۳ نگاه کنید، متوجه هدف نهایی زندگی در چنین جامعه ای خواهید شد – این تجربه و رشد کامل همه جامعه  “به بلندای کامل قامت مسیح” است. و به همین دلیل ما به یکدیگر نیاز داریم!

مطمئناً می توان به تنهایی یک مسیحی بود. در واقع، مانند بسیاری از افرادی که در طول قرن ها مورد تمسخر یا آزار و اذیت قرار گرفته اند، به تنهایی ایستادن و پایداری کردن اغلب اجتناب ناپذیر است. این شاهدی قدرتمند بر قدرت خداوند است که مردان و زنان تحت فشارهایی که آنها را احاطه کرده است زانو خم نکرده اند. با این حال، در حالی که این درست است، پولس می خواهد بر یک حقیقت مهم و ضروری تأکید کند: زمانی که با هم در مشارکت با یکدیگر کار می کنیم، سر انجام، پری مسیح را تجربه کرده و آشکار می کنیم.

`در افسسیان ۴: ۱۱ تا ۱۶، پولس می گوید، قبل از آشکار شدن پُری  مسیح در جامعه مسیحی ما، چه اتفاقی باید بیفتد؟`

`شهادت جامعهای که پُری مسیح را آشکار میکند با فردی که پُری مسیح را آشکار نمی کند از چه جهت متفاوت است؟ پیامدهای این موضوع در چارچوب نبرد بزرگ چیست؟ رجوع کنید به افسسسیان ۳: ۱۰.`

`وقتی خودتان تنها هستید یا با غریبهها هستید، خوب بودن آسان است، اما مهربانی با افرادی که واقعاً آنها را نمیشناسید یا آنها را دوست ندارید، بسیار سختتر است. این بدان معنی است که وقتی ما هنوز به این افراد لطف و مهربانی نشان می دهیم، ما شاهدی معتبر و قوی برای حقیقت خدا هستیم.`