---
title:  ایمان در میان آتش تهذیب
date:  18/07/2022
---

حضور در نبرد یک چیز است؛ و اینکه، حتی ندیدن قوائی که در آنجا آرایش جنگی گرفته اند ، چیز دیگری است. به یک معنا، این همان چیزی است که ما مسیحیان با آن سروکار داریم. ما می دانیم که نیروهایی آنجا هستند، می توانیم آنها را در زندگی خود احساس کنیم، و با این حال، باید با ایمان به پیش برویم و به او که “نادیدنی است” اعتماد کنیم (عبرانیان ۱۱: ۲۷).

`ایوب ۲۳: ۱ تا ۱۰ را بخوانید. ماهیت کشمکش ایوب چیست؟ او چه چیزی را نمی بیند؟ در عین حال، او با وجود تمام مشقاتش چه چیزی را با ایمان خود می پذیرد؟`

ایوب حتی در میان آزمایش های سخت و وحشتناک خود به خداوند اعتماد کرد. با وجود همه چیز، ایوب مصمم بود تا تحمل کند. و یکی از چیزهایی که او را حفظ کرد، طلا بود. نه مدال طلا؛ او بیشتر به آینده می نگریست و متوجه شد که اگر به خدا متوسل شود، بهتر می تواند از آن آزمون ها بیرون می آید، همچون طلای خالص. به ما گفته نشده است که ایوب چقدر از آنچه در پشت صحنه اتفاق میافتد اطلاع داشته است. صرف نظر از اینکه چقدر از او پنهان بود، به هر حال آتش تهذیب را تا به آخر با بردباری تحمل کرد.

آیا از آتش می ترسید؟ آیا نگران گرما و حرارتی هستید که شرایط ایجاد می کند؟ شاید مانند ایوب، شدت حرارت خدا غیرقابل توضیح به نظر برسد. این ممکن است سختی سازگاری با شغل جدید یا خانه جدید باشد. ممکن است مجبور باشید در برابر بدرفتاری در محل کار یا حتی در خانواده خود تاب بیاورید و سعی کنید سرپا بمانید. ممکن است بیماری یا ضرر مالی باشد. هر چقدر هم که درکش سخت باشد، خداوند می تواند از این آزمایشات برای تهذیب و پاکسازی شما استفاده کند و تصویر خود را در شخصیت شما نمایان سازد.

به نظر می رسد اثبات طلا بودن انگیزه ای برای ایوب در اینجا باشد، چیزی که باید به آن چشم بدوزد، و این به او کمک می کند تا از مشکلاتش عبور کند. اکنون،این شهادتی قدرتمند در مورد شخصیت اوست که در میان تمام دردها و رنج ها، او قادر به درک واقعیت فرآیند پاکسازی بود. گذشته از این، هرچند زیاد درک نمی کرد، ولی می دانست که این آزمایش ها او را تهذیب و اصلاح می کند.

`با توجه به تجربه شخصی خودتان، آزمایش ها چگونه موجب پالایش و تهذیب می شوند؟ به جز رنج کشیدن، از چه راه های دیگری می توانید اصلاح شوید؟`