---
title:  دیدن چهره زرگر
date:  16/07/2022
---

### مطالعه این هفته
متی ۵: ۱۶؛ اول قرنتیان ۴: ۹؛ افسسیان ۳: ۱۰؛ ایوب ۲۳: ۱ تا ۱۰؛ متی ۲۵: ۱ تا ۱۲؛ دانیال ۱۲: ۱ تا ۱۰؛ افسسیان ۴: ۱۱ تا ۱۶.

> <p>آیه حفظی</p>
> “و همۀ ما که با چهرۀ بینقاب، جلال خداوند را، چنانکه در آینهای، مینگریم، به صورت همان تصویر، از جلال به جلالی فزونتر دگرگون میشویم؛ و این از خداوند سرچشمه میگیرد که روح است” (دوم قرنتیان ۳: ۱۸).

اِمی کارمایکل گروهی از کودکان را به یک زرگری سنتی در هند برد. در وسط آتش زغال، یک ظرف سفالی لوله ای شکل قرار داشت. درون آن مخلوطی از نمک، میوه تمر هندی و خاک آجر بود. در این مخلوط، طلا ریخته شده بود. همانطور که آتش آن مخلوط را ذوب می کرد، طلای موجود در آن پالایش و خالص تر می شد. زرگر، طلا را با انبر بیرون می آورد و اگر به اندازه کافی خالص نبود، آن را با مخلوط جدیدی ترکیب و دوباره در آتش می گذاشت. اما هر بار که طلا جابجا می شد، حرارت زیر آن بیشتر می شد. گروه از او پرسیدند: “از کجا می فهمی که طلا خالص شده است؟” او پاسخ داد: “وقتی بتوانم صورتم را در آن ببینم”. امی کارمایکل، شناخت خدا (فورت واشنگتن، پنسیلوانیا: نهضت ادبیات مسیحی، ۱۹۸۹)، ص. ۵۰.

خدا می خواهد ما را پالایش کند، ما را مانند طلای ناب کند، تا ما را به صورت خود تبدیل کند. این یک هدف حیرتانگیز است، و حتی شگفتانگیزتر به نظر میرسد، که شخصیتی مسیح وار تنها زمانی که از بوتههای آزمایش زندگی عبور می کنیم در ما شکل میگیرد.

`خلاصه درس این هفته: رنج و عذاب چه نقشی در فرآیند خلوص دارد؟ چگونه همه اینها را در چارچوب جدال عظیم  [نبرد بزرگ] درک کنیم؟`