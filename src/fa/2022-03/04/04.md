---
title:  آخرین سخنان مسیح
date:  19/07/2022
---

عیسی در اورشلیم و در آستانه مرگ قرار داشت. طبق انجیل متی، آخرین ساعت تعلیم عیسی قبل از عید پِسَح به حواریون به گفتن تمثیلهایی از جمله ده باکره، گوسفندان، و بزها میگذرد. این داستانها مربوط به نحوه زندگی ما در زمان انتظار برای آمدن عیسی است. بنابراین، ارتباط آنها با امروز - با وجود نشانه های بازگشت قریب الوقوع عیسی در اطراف ما - هرگز مهمتر و بارزتر از این نبوده است.

در تمثیل ده باکره (متی ۲۵: ۱ تا ۱۲)، بسیاری از مفسران اشاره می کنند که روغن، نمادی برای روح القدس است. خانم الن جی وایت موافق این تفسیر است، اما همچنین می گوید که این روغن نمادی برای شخصیت است و چیزی است که هیچ کس نمی تواند آنرا برای ما به دست آورد.

**تمثیل را بخوانید. بسته به اینکه روغن را نماد روح القدس می بینید یا برای داشتن شخصیت، معنای داستان از چه جهاتی تغییر می کند؟ اگر روغن نشان دهنده روح القدس یا شخصیتی شبیه مسیح باشد، این داستان چه مفاهیم یا تاثیری  برای شما دارد؟**

`روح القدس:`

`شخصیت/ویژگی:`

`مَثَل گوسفندان و بزها را در متی ۲۵: ۳۱ تا ۴۶ بخوانید. برای جداسازی گوسفندها و بزها از چه معیارهایی استفاده شده است؟`

توجه کنید که پادشاه گوسفندها و بزها را بر اساس اعمالشان و شخصیتشان جدا می کند. با اینکه عیسی در اینجا، رستگاری از طریق اعمال را آموزش نمیدهد، میتوانیم ببینیم که رشد شخصیت در برنامه نجات چقدر مهم است و چگونه کسانی که واقعاً توسط مسیح نجات یافتهاند، این نجات را از طریق زندگی و شخصیتهای خود منعکس خواهند کرد.

`گفته شده است که “شخصیت همان چیزی است که کسی آنرا نمی بیند”. یا اینکه گاهی اوقات شخصیت در نقابی پنهان است. وقتی کسی به شما نگاه نمی کند چه جور آدمی هستید؟ پاسخ به این سوال در مورد تغییراتی که باید انجام دهید به شما چه می گوید؟`