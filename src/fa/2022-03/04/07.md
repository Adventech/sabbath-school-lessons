---
title:  اندیشه هایی فراتر
date:  22/07/2022
---

از خانم اِلن جی وایت بخوانید، “خدا به ما قلبی جدید از بدن[جسم] را وعده می دهد”، ص. ۱۰۰، از کتاب پسران و دختران خدا; “برای ملاقات با داماد”، صفحات ۴۰۵ تا ۴۲۱، از کتاب درسهای پندآموز مسیح؛ “زمان سختی”، صفحات ۶۱۳ تا ۶۳۴، از کتاب نبرد عظیم.

“شخصیت سازی مهمترین وظیفه ای است که تا به حال به انسان سپرده شده است؛ و هرگز پیش از این جدیت مطالعه آن به اندازه اکنون مهم نبوده است. هرگز هیچ نسل قبلی برای مواجهه و حل مسائل بطور جدی فراخوانده نشده اند؛ هرگز مردان و زنان جوان با خطراتی به اندازه امروز مواجه نشده بودند”. الن جی وایت، آموزش، ص. ۲۲۵.

“در تمثیل باکره ها، باکرههای نادان بهعنوان گدایان روغن نشان داده میشوند که درخواست آنها رد می شود. این نماد کسانی است که خود را با پرورش شخصیتی مناسب برای مقاومت در زمان بحران آماده نکرده اند. گویی آنها باید پیش همسایه ها بروند و بگویند شخصیتت را به من بده وگرنه از دست می روم. آنهایی که عاقل و دانا بودند نمی توانستند روغن خود را به فانوس های کم نور باکره های نادان منتقل کنند. شخصیت قابل انتقال نیست. قرار نیست خرید و فروش شود؛ باید اکتساب شود. خداوند به هر فردی فرصتی داده است تا از طریق ساعات آزمایش، شخصیتی عادل حاصل کند؛ او راهی مهیا نکرده است که به وسیله آن یک عامل انسانی بتواند شخصیتی را که با گذراندن تجربیات سخت و آموختن از معلم بزرگ برای خود ساخته را به شخص دیگری منتقل کند تا بتواند در برابر آزمایش شکیبایی از خود نشان دهد، و ایمان بیاورد تا بتواند کار غیرممکن جابجای کوه ها را انجام دهد”. الن جی وایت، مربی/راهنمای جوانان، ۱۶ ژانویه ۱۸۹۶.

**سوالاتی برای بحث:**

`۱. “شخصیت سازی” به چه معناست؟ چطور می توانید این کار را بکنید؟ بنای شخصیت در زندگی شما و جامعه کلیسایی شما به چه اندازه یک اولویت مشهود و آشکار است؟`

`۲. مطالعه روز پنجشنبه در مورد اهمیت نقش جامعه در زندگی یک مسیحی صحبت کرد. کلیسای محلی شما به عنوان بدن مسیح تا چه حد خوب عمل می کند؟ شما به عنوان یک جامعه چقدر خوب معرف خداوند هستید؟ به عنوان یک کلاس، در مورد آنچه که می توانید برای بهبود آن انجام دهید، صحبت کنید.`

`۳. به عنوان یک کلاس، در مورد این سوال صحبت کنید که چرا ساختن شخصیت مهم است، ولو آنکه تنها با ایمان به عیسی نجات پیدا کردیم. اگر پارسایی او و شخصیت کامل او چیزی است که ما را نجات می دهد، پس چرا ما باید شخصیت خود را رشد دهیم؟`

`۴. هلن کلر، که از سنین کودکی ناشنوا و نابینا بود، نوشته است: “شخصیت را نمی توان در آسودگی و آرامش پرورش و ارتقا داد. تنها از طریق تجربۀ سختی و مصیبت روح را تقویت می کند، دیدگاه را شفاف می کند، و بلندهمتی را الهام می متد و موفقیت حاصل می شود”. رهبری، جلد ۱۷ شماره ۴. موافقید؟ در مورد ارتباط بین شخصیت، رنج، و نبرد عظیم بحث کنید.`