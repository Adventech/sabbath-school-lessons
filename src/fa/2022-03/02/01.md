---
title:  آزمون های سخت پیش رو
date:  02/07/2022
---

### مطالعه این هفته
اول پطرس ۴: ۱۲ تا ۱۹؛ اول پطرس ۵: ۸ تا ۱۱؛ رومیان ۱: ۲۱ تا ۳۲؛ ارمیا ۹: ۷ تا۱۶؛ دوم قرنتیان ۱۲: ۷ تا ۱۰.

> <p>آیه حفظی</p>
> “ای عزیزان، از این آتشی که برای آزمودن شما در میانتان برپاست، در شگفت مباشید، که گویی چیزی غریب بر شما گذشته است. بلکه شاد باشید از اینکه در رنجهای مسیح سهیم میشوید، تا به هنگام ظهور جلال او بهغایت شادمان گردید” (اول پطرس ۴: ۱۲، ۱۳).

در آزمایشگاه های شیمی اغلب مواد مختلف را در ظرف های کوچکی قرار می دهند و آنها را تا رسیدن به دمای شدید حرارت می دهند. مواد با داغتر شدن ظرف، بسته به اینکه از چه چیزی ساخته شده اند، ذوب می شوند، بجوش می آیند، سَرریز می شوند، یا به شدت می سوزند. این ظرف را ظرف مخصوص ذوب فلز یا دیگ گداز می گویند.

دیگ گداز در فرهنگ لغت به این صورت تعریف می شود: (۱) ظرفی برای ذوب شدن ماده ای که به درجه بالایی از حرارت نیاز دارد، (۲) یک آزمون سخت و شدید، [محک تجربه] (۳)

مکان یا شرایطی که نیروهایی در آن متمرکز شده تا سبب انفعال یا تغییر حالت یا موجب سیری تکاملی شود.

این تعاریف همچنین به رخدادهای زندگی ما بینشی سازنده و موثر می دهند. این هفته برخی از دلایلی را مشخص نموده و نشان خواهیم داد که ممکن است به طور ناگهانی در موقعیت هایی تحت تنش قرار بگیریم و آزمایشهایی را تجربه کنیم که آن شرایط باعث تغییر، پرورش و رشد شخصیت ما میشوند. این به ما کمک می کند تا از آنچه خدا در زندگی ما انجام می دهد آگاهی داشته باشیم، به طوری که وقتی وارد دیگ گدازه می شویم، ایده ای در مورد نحوه رویارویی با آن را داشته باشیم.

`خلاصه درس این هفته: دلایل تجربه دوران سخت و دشوار در زندگی ما چه هستند؟`