---
title:  غافلگیری ها
date:  03/07/2022
---

“ای عزیزان، از این آتشی که برای آزمودن شما در میانتان برپاست، در شگفت مباشید، که گویی چیزی غریب بر شما گذشته است” (اول پطرس ۴: ۱۲).

وقایع غافلگیر کننده و غیر منتظره دردناک می توانند به طرق مختلفی در زندگی رخ دهند. ماشینی که از عرض جاده به سمت شما منحرف می شود. یک اعلان یا خبر ناگهانی مبنی بر اینکه شغل خود را از دست می دهید. نتیجه یک آزمایش پزشکی که خبرهای بد غیرمنتظره ای را به شما می دهد. خیانت از سوی کسی که دوستش داشتید و فکر می کردید دوستتان دارد. هرچند درد می تواند بد باشد، اما همیشه همراه با عنصر غافلگیری بدتر می شود.

در این هفته به چند نوع خاص از موقعیتهای دردناک یا دیگ های گدازه ای خواهیم پرداخت که نباید ما را غافلگیر کنند.

برای شروع، اجازه دهید به اول پطرس ۴: ۱۲ برگردیم. لغت یونانی “تعجب” در اول پطرس ۴: ۱۲ به معنای “عجیب/ناشناخته” یا “غریب” است. پطرس از خوانندگانش میخواهد که در دام این باور که مصائب و آزمایشهایی که مانند کوره آتش بوده وبا تجربه مسیحی بیگانه هستند، نیفتند. بلکه باید آنها را عادی در نظر گرفت – آنها می توانند و یا شایداتفاق بیفتند و باید انتظار آنها را داشت.

کلمه ای که برای “مصیبت آتشین” یا “آزمایشهای سخت” استفاده می شود از یک کلمه یونانی دیگر می آید و به معنای “سوزاننده” است. در جاهای دیگر “کوره” ترجمه شده است. بنابراین، این تجربه رنج را می توان به عنوان یک “فرآیند ذوب”، فرآیند  محک ایمان در نظر گرفت.

`اول پطرس باب ۴: ۱۲ تا ۱۹ را بخوانید. پیام پطرس چیست؟`

بسیاری از ما از رنج و عذاب پیش آمده در زندگیمان غافلگیر و متعجب می شویم ، زیرا اغلب دیدگاه محدودی نسبت به زندگی مسیحی داریم. می دانیم که دو جهت وجود دارد: ۱. خدا که نیکوئی؛ و ۲. شیطان که پلیدی است. اما اغلب ما به طور خودکار هر چیزی که به ما حس و درک خوبی می دهد را در کِشوی خدا، و هر چیزی که مفهوم بدی دارد را در کِشوی شیطان قرار می دهیم. اما زندگی به این سادگی نیست. ما نمی توانیم از ادراکات خود برای تصمیم گیری اینکه چه چیزی باید در کشوی خدا یا کشوی شیطان قرار گیرد، استفاده کنیم. گاهی گام برداشتن با خدا می تواند چالش برانگیز و سخت باشد. و پیروی از شیطان می تواند پاداش بزرگی به همراه داشته باشد. ایوب که عادل است و در عین حال رنج میکشد، این وضعیت را اینگونه به تصویر می کشد، وقتی که از خدا می پرسد: “از چه رو شریران زنده میمانند، به سن پیری میرسند و در توانایی نیرومند میگردند؟” (ایوب ۲۱: ۷).

`اشاره پطرس به آزمون هایی بود که نتیجه ایستادگی او برای مسیح هستند. اما دلایل دیگری نیز وجود دارند که آزمون های سخت پیش می آیند. چگونه اول پطرس ۴: ۱۲ تا ۱۹ می تواند به شما کمک کند تا با درایت به یک دوست توضیح دهید که چرا نباید از آزمایش های دردناکی که ممکن است با او روبرو شود شگفت زده شود؟`