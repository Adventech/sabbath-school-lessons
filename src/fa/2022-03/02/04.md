---
title:  دیگ های گدازه گناه
date:  05/07/2022
---

> <p></p>
> “زیرا غضب خدا از آسمان به ظهور میرسد بر هر گونه بیدینی و شرارت انسانهایی که با شرارت خود حقیقت را سرکوب میکنند” (رومیان ۱: ۱۸).

هر کاری که انجام می دهیم نتیجه و پیامدی در بر دارد. اگر شما با در دست داشتن یک بستنی زیر آفتاب داغ بایستید، مطمئناً آب می شود. علت و معلول همیشه با هم هستند. و مهم نیست که چقدر عاجزانه بخواهیم همه چیز متفاوت باشد. در مورد گناه نیز اوضاع همینطور است. گناه همیشه عواقبی را در بر دارد. اینطور نیست که خدا درآسمان بنشیند و بیاندیشد که چه کارهای وحشتناکی را می تواند بر سر افرادی که گناه می کنند بیاورد؛ نه، خود گناه پیامدهای درونی خود را به همراه دارد.

مشکل اینجاست که خیلی وقت ها فکر می کنیم که می توانیم به نحوی خدا را فریب دهیم و از او زرنگتر و با ذکاوت تر باشیم و بدون اینکه عواقب آن را تجربه کنیم، گناه بورزیم. هرگز چنین اتفاقی نمی افتد. پولس به وضوح بیان می کند که گناه نه تنها عواقبی برای ابدیت دارد، بلکه پیامدهای دردناک و ناراحت کننده ای را امروز در بر دارد.

`در رومیان ۱: ۲۱ تا ۳۲، پولس فرآیند سقوط افراد در گناه و عواقب آن گناهان را شرح می دهد. این آیات را با دعا و دقت بخوانید و جوهرۀ آنچه را که پولس می گوید خلاصه کنید و به ویژه در مورد مراحل گناه و عواقب آن بیاندیشید.`

پولس در چند آیه قبل این پیامدها را به عنوان “غضب خدا” توصیف می کند (رومیان ۱:۱۸). خشم خدا در این قسمت صرفاً این است که خداوند به انسان ها اجازه می دهد آنچه را که می کارند، درو کنند. حتی برای مسیحیان، خدا همیشه فوراً مداخله نمی کند تا درد ناشی از اعمالمان را از بین ببرد. او بارها به ما اجازه میدهد که عواقب اعمال خود را تجربه کنیم تا بفهمیم گناهانمان چقدر آسیبرسان و رنج آور هستند.

ما به عواقب و پیامدهای شکستن قوانین اخلاقی خدا توجه و آنها را در نظر گرفته ایم. اما در مورد زیر پا گذاشتن قوانین سلامتی خدا چطور؟ بدن ما خانه خداست. اگر با کوتاهی در تغذیه سالم یا ورزش کردن، یا کار بیش از حد و مداوم، به جسم خود فشار بیاوریم، این نیز گناهی بر ضد خداست. و این عواقبی در پی دارد که می تواند شرایط و نتایج یک دیگ گدازه را ایجاد کند.

`در زندگی خود، چگونه به عواقب آنی گناهان خود رسیده اید؟ چه درس هایی آموخته اید؟ چه تغییراتی را باید انجام دهید تا دوباره دچار چیزی مشابه آن نشوید؟`