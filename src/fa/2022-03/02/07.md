---
title:  اندیشه هایی فراتر
date:  08/07/2022
---

از نوشته های خانم اِلن جی وایت بخوانید، “دعای مؤثر”، در نشانه های زمان آخر، ۱۸ نوامبر ۱۹۰۳; تفاسیر الن جی وایت، صفحه ۱۱۸۲، از کتاب مقدس تفسیری SDA، جلد ۴؛  “خداوند به آزمایش و مصیبت اجازه میدهد تا من را پاک کند”، ص. ۹۲، از کتاب زندگی امروز من.

“کسی که قلب انسان ها را می خواند، شخصیت آنها را بهتر از خودشان می شناسد. او می بیند که برخی دارای توانایی ها و استعدادهایی هستند که اگر به درستی هدایت شوند، ممکن است در جهت پیشبرد مقاصد او استفاده شوند. او در مشیت خود این افراد را در مناسب و موقعیتهای گوناگون قرار میدهد تا عیوب شخصیت خود که از دید و اطلاع خودشان پنهان مانده است را کشف کنند. او به آنها فرصت می دهد تا این عیوب را اصلاح و خود را شایسته خدمت کردن به او گردانند. غالباً او اجازه می دهد که آتش مصیبت آنها را فرا گیرد تا پاک و تطهیر شوند” الن جی. وایت، خدمات شفا، ص. ۴۷۱.

**سوالاتی برای بحث:**

`۱. هنگامی که ما عواقب گناهان خود را درو می کنیم، واقعاً می تواند سخت باشد. ما از خود میپرسیم “آیا هرگز می توانم دوباره با کمک خدا اصلاح شوم؟”. خدا چه وعده هایی می دهد که می تواند ما را تشویق کند که در چنین مواقعی استقامت کنیم و تسلیم نشویم؟ (ببینید پولس بعداً در رومیان ۵: ۱ تا ۱۱ چه نوشته است) به کسی که دقیقاً این سؤال را می پرسد، چه می توانید بگویید؟`

`۲. منظور خانم الن جی وایت از “مشیت او” چیست؟ چگونه این کار می کند؟ از کجا می دانید وقتی اتفاقی می افتد براساس مشیت الهی بوده است؟ چه اعمالی در اثر “مشیت” خدا منجر به آزمایش شما در زندگی شده است؟ به عنوان یک کلاس، در مورد آنچه در این دوران آموخته اید صحبت کنید. چگونه می توانید به شخص دیگری که در حیرت و شگفتی است که آیا رویدادی که در زندگی اوست واقعاً “مشیت او” است، کمک کنید؟`

`۳. اگر کسی را میشناسید که در حال حاضر آزمون سختی را تجربه میکند، آیا این مهم است، یا باید مهم باشد، چه چیزی باعث آن شده است؟ یعنی چه واکنشی باید نسبت به این فرد و رنج او داشته باشید، بدون در نظر گرفتن اینکه چه چیزی باعث آن شده است؟`

`۴. یک جوان مسیحی که در آمریکای جنوبی زندگی میکرد، آزمایشی تلخ را پشت سر گذاشت. پس از آن دوران سخت، او به اروپا نقل مکان کرد و بعداً به کسی اظهار کرد: “من جسد خود را در آمریکای جنوبی رها کردم”. معنی آن چیست؟ چرا همه ما به یک معنا باید جسد خود را در جایی رها کنیم؟ آزمون ها چه نقشی در این فرآیند دارند؟`

`۵. به عنوان یک کلاس، ملاقات از یک بیمارستان یا جایی را برنامه ریزی کنید که بتوانید کسانی را که به هر دلیلی در یک بوته آزمایش هستند کمک، تسکین، و تشویق کنید.`