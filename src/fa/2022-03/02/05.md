---
title:  دیگ گدازۀ پالایش کننده
date:  06/07/2022
---

> <p></p>
> “به همین خاطر، خداوند متعال میگوید: من قوم خود را مثل فلز پالایش میدهم، و با سنگ محک آنها را خواهم آزمود. قوم من مرتکب شرارت شدهاند. با آنها دیگر چه میتوانم بکنم؟” (ارمیا ۹: ۷).

“اگر روح خدا کلامی از خداوند را به ذهن شما آورد که شما را آزار می دهد، مطمئن باشید که چیزی [گناهی] در شما وجود دارد که خدا می خواهد تا حد مرگ و نابودی، به آن صدمه بزند”. آزوالد چمبرز، نهایت تلاش من برای تعالی دادن او (اوهریچسویل، اوهایو: باربور و کمپانی، ۱۹۶۳)، ص.۲۷۱.

`نقل قول و آیه کتاب مقدس ذکر شده بالا را چگونه درک می کنید؟ تجربه خود شما در مورد دردهای مربوط به فرآیند پالایش و خالص سازی چه بوده است؟`

`ارمیا باب ۹: ۷ تا ۱۶ را بخوانید. خداوند می گوید که او “پالایش می کند و می آزماید”، یا یهودا و اورشلیم را “ذوب و تصفیه می کند”، (ارمیا ۹: ۷). دو دلیلی که خداوند برای این موضوع می آورد، چه می باشند؟ (ارمیا ۹: ۱۳، ۱۴). پالایش چگونه اتفاق خواهد افتاد؟ (ارمیا ۹: ۱۵، ۱۶).`

پالایش و آزمون خدا مستلزم اقدامی شدید بود. شاید سه دلیل وجود داشته باشد که چرا پالایش و آزمون ممکن است شبیه یک دیگ گدازه باشند. نخست، ما درد را تجربه می کنیم، زیرا خداوند اجازه می دهد بوسیله شرایط پیش آمده توجه ما به گناهانمان جلب شود. کمی پیشتر، ارمیا با ناراحتی مینویسد: “دَمِ کوره بهشدت میدمد، سرب در آتش محو میشود؛ ولی تصفیه بیهوده ادامه مییابد، زیرا شریران زدوده نمیشوند” (ارمیا ۶: ۲۹). بنابراین، گاهی اوقات برای جلب توجه ما نیاز به اقدام شدید است. دوم، زمانی که برای گناهی که اکنون به وضوح می بینیم غمگین می شویم، اندوه را تجربه می کنیم. سوم، زمانی که سعی می کنیم متفاوت زندگی کنیم، ناامیدی را تجربه می کنیم. این می تواند بسیار ناراحت کننده و دشوار باشد که همچنان انتخاب کنیم از چیزهایی که بخش بزرگی از ما بوده اند دست بکشیم.

`به گناهانی که با آنها در تقلا هستید بیندیشید. اگر قرار بود خدا امروز شما را پالایش نموده و محک بزند، چگونه این کار را انجام می کرد؟ در حال حاضر چه اقدامی می توانید انجام دهید تا این مسئله را حل کنید، قبل از اینکه خدا بخواهد با شما برخورد جدی تری کند، همانطور که با اسرائیل کرد؟`