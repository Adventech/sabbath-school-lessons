---
title:  'ایلیا: مشکل تعجیل و شتاب کردن'
date:  07/09/2022
---

قدرت نمایی بر فراز کوه کرمل به پایان رسیده بود (اول پادشاهان ۱۸). آتش از آسمان آمده بود، همه مردم به وجود خدای حقیقی اعتراف کرده بودند و انبیاء دروغین کشته شده بودند. وجود خدا اثبات شده بود. شاید فکر کنید که ایلیا با به پایان رسیدن روز از نظر روحی قوی شده بود، اما ناگهان چیزی شنید که او را چنان ترساند که می خواست بمیرد. بقیه داستان را در اول پادشاهان ۱۹: ۱ تا ۹ بخوانید. آخرین کلمات در این آیات نگران کننده است: “و کلام خداوند بر او نازل شد: ایلیا، اینجا چه می کنی؟” (اول پادشاهان ۱۹: ۹). ظاهراً ترس ایلیا باعث شد که فرار کند و خود را در مکانی اشتباهی بیابد.

`پس از چنین مداخله قدرتمندی توسط خداوند در کوه کرمل، ایلیا باید سرشار از ایمان و اعتماد باشد؛ در عوض، او از ترس جانش فرار می کند. از این مثالِ بد چه درسی می توانیم بیاموزیم؟`

این داستان چیز مهمی را نشان میدهد: عجله می تواند ما را به بیراهه ببرد. در مورد ایلیا، این ترس او بود که باعث شد او را تحت تأثیر قرار دهد و با عجله به صحرا رو آورد و آرزو کرد که کاش هرگز به دنیا نمی آمد. اما دلایل دیگری وجود دارند که باعث می شوند ما از برنامه ای که خدا برای ما دارد دور شویم.

`آیات ذکر شده را بخوانید. پیدایش ۱۶: ۱ تا ۳؛ اعداد ۲۰: ۱۰ تا ۱۲؛ داوران ۱۴: ۱ تا ۳؛ متی ۲۰: ۲۰، ۲۱؛ لوقا ۹: ۵۲ تا ۵۶؛ اعمال ۹: ۱. چه چیزهایی باعث شدند که شخصیت های به تصویر کشیده شده در اینجا خارج از اراده خدا عمل کنند؟`

چقدر آسان است که اجازه دهیم چیزهایی مانند جاه طلبی، خشم، اشتیاق، کمبود و ضعف ایمان، یا “غیرت” فرضی برای خداوند باعث شوند ما به سوی جایی که نباید باشیم، بشتابیم. هیچ کس از این خطر مصون نیست. مهم اینست که یک ایمان قوی و  قابل اعتماد به نیکویی و رحمت خدا را در خود پرورش دهیم، کسی که ما می دانیم او ما را دوست دارد و بهترین ها را برای ما می خواهد. این به طور خودکار اتفاق نمی افتد. ایمان ممکن است یک هدیه باشد، اما موهبتی است که باید رشد و پرورش داده و تقویت شود و غیورانه محافظت شود.