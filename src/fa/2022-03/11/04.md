---
title:  'داود: نمونه ای پندآموز از انتظار'
date:  06/09/2022
---

در اول سموئیل ۱۶: ۱ تا ۱۳، داود، پسرک جوانی را می بینیم که توسط سموئیل به عنوان پادشاه مسح می شود. در حالیکه، این یک سفر طولانی برای داود از مزارع پدرش، یسی، تا تاج و تخت در اورشلیم بود. بدون شک، گاهی احساس می کرد که در میان یک آزمایش سخت قرار دارد.

ابتدا، مرد جوان خوانده می شود تا برای آرام کردن روح آشفته شائول، موسیقی بنوازد (اول سموئیل ۱۶). بعداً با کشتن جلیات، قهرمان اسرائیل می شود (اول سموئیل ۱۷). پس از آن در طی سال های زیادی داود برای نجات جان خود تلاش می کند. هم شائول و هم پسرش یوناتان میدانند که مقدر شده تا داود، پادشاه بعدی اسرائیل شود (اول سموئل ۲۳: ۱۷، اول سموئیل ۲۴: ۲۰). اما داود هیچ کاری برای پیشبرد و عملی شدن سرنوشت خدادادی خود انجام نمی دهد. در واقع، به نظر می رسد که او برعکس عمل می کند. حتی زمانی که شائول سعی کرد او را بکشد و داود یک تکه پارچه را از ردای پادشاه برید، او آرزو می کرد که ای کاش هرگز چنین کاری نمی کرد (اول سموئیل ۲۴: ۵ تا ۷). دوباره هنگامی که شائول در تلاش برای کشتن داود است، داود از کشتن شائول در فرصتی که پیش می آید امتناع می ورزد (اول سموئل ۲۶: ۷ تا ۱۱).

`اول سموئیل ۲۶: ۱ تا ۱۱ را بخوانید. چرا داود از کشتن شائول خودداری می کند؟ در مورد روشی که خدا نقشه های خود را در زندگی ما اجرا می کند، این چه اصولی را به ما می آموزد؟`

`اکنون اول سموئیل ۲۶: ۱۲ تا ۲۵ را بخوانید. امتناع داود از کشتن شائول چه تأثیری بر شائول می گذارد؟ این به ما در مورد مزایای انتظار برای خدا چه می آموزد؟`

با نگاهی به کل مسیر زندگی داود در جهت رسیدن به تاج و تخت، شاید بتوانیم آن را در یک جمله کوتاه خلاصه کنیم - آنچه را که خدا هنوز به شما نداده است، به چنگ نیاورید. هدایای خدا همیشه از دستان او و در زمانبندی او به بهترین شکل داده می شوند. این ممکن است نیاز به زمان بسیار طولانی انتظار داشته باشد. جوانه های لوبیا بطور لفظی ممکن است در عرض چند ساعت رشد کنند، در حالی که رشد و نمو یک درخت بلوط سال ها طول می کشد. اما وقتی بادهای شدید می آیند، درخت از ریشه کنده نمی شود.

`فکر کنید که داود چقدر راحت می توانست کشتن شائول را توجیه کند. (از این گذشته، به داود گفته شد که او تاج و تخت را بدست خواهد آورد، و به هر حال شائول بسیار شرور بود). با این حال، اَعمال او حاکی از ایمان واقعی به خدا بود. در هر کاری که ممکن است در انتظار انجامش باشید، چه مطلبی را ممکن است بتوانید از این مثال برای خود برداشت کنید؟`