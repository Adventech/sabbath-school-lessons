---
title:  خداوند صبر و شکیبایی
date:  04/09/2022
---

رومیان ۱۵: ۴، ۵ را بخوانید. چه مطلبی در این آیات برای ما وجود دارد؟

ما معمولاً در مورد چیزهایی که واقعاً می خواهیم، یا به ما قول داده شده اند، اما هنوز آنها را دریافت نکرده ایم، بی تاب هستیم. ما اغلب زمانی خرسند می شویم که به چیزی که آرزویش را داریم برسیم. و از آنجایی که ما به ندرت در زمان مورد نظرمان آن چیز را به دست می آوریم، به یک معنا اغلب دچار خشم، رنجش، و ناشکیبایی می شویم. و وقتی در این حالت هستیم، حفظ آرامش و توکل به خدا تقریبا غیر ممکن است.

بنا به تعریف، انتظار دردناک است. در زبان عبری، یکی از واژهها برای “انتظار صبورانه” (مزمور ۳۷: ۷) از یک کلمه عبری آمده است که میتوان آن را به “درد شدید کشیدن”، “لرزیدن”، “تکان خوردن”، “زخمی شدن”، “اندوهگین شدن” ترجمه کرد. یادگیری صبر و شکیبایی آسان نیست؛ گاهی اوقات لُبّ کلام آن چیزی است که در دیگ گدازه بودن معنا می دهد.

`مزمور ۲۷: ۱۴، مزمور ۳۷: ۷، رومیان ۵: ۳ تا ۵ را بخوانید. این آیات به ما چه می گویند؟ صبر و شکیبایی به چه چیزی منجر می شود؟`

در حالی که منتظریم، می توانیم بر روی یکی از دو موضوع ذیل تمرکز کنیم. ما میتوانیم روی چیزهایی تمرکز کنیم که منتظرشان هستیم، یا میتوانیم روی کسی تمرکز کنیم که آن چیزها را در دستانش دارد. وقتی برای رسیدن به چیزی منتظر هستیم آنچه که باعث تفاوت میشود، این نیست که چقدر باید منتظر بمانیم، بلکه نگرش ما در حین انتظار است. اگر به خداوند اعتماد کنیم، اگر زندگیمان را در دستان او قرار دهیم، اگر خواست های خود را به او تسلیم کنیم، میتوانیم مطمئن باشیم که او بهترین کاری را برای ما انجام میدهد که برای ما بهترین است، مهم نیست که چقدر باورش سخت باشد.

`شما به شدت منتظر چه چیزهایی هستید؟ چگونه می توانید یاد بگیرید که همه چیز را به خدا و زمان مناسب او بسپارید؟ دعا کنید تا راه شما به نگرش تسلیم و اطاعت کامل در برابر خداوند تغییر کند.`