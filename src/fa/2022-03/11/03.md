---
title:  در زمانبندی خداوند
date:  05/09/2022
---

`رومیان ۵: ۶ و غلاطیان ۴: ۴ را بخوانید. آنها در مورد زمان بندی خدا به ما چه می گویند؟`

در این آیات، پولس به ما می گوید که عیسی آمد تا دقیقاً در زمان مناسب برای ما بمیرد. اما پولس به ما نمی گوید که چرا زمان مناسب بود. می توان از خواندن این آیات متحیر شد که، چرا عیسی هزاران سال برای آمدن برروی زمین منتظر ماند تا بیاید و با گناه مقابله کند - آیا جهانیان و کائنات مدتها قبل از آن متوجه نشده بودند که گناه چیز بسیار بدی است؟ ممکن است ما از خود بپرسیم که چرا عیسی برای بازگشت دوباره نیز منتظر است؟ همچنین ممکن است بپرسیم، چرا خداوند اینقدر منتظر می ماند تا دعایم را اجابت کند؟

`به عنوان مثال، به پیشگویی ۷۰هفته دانیال باب ۹: ۲۴ تا ۲۷ بیاندیشید، نبوتی که به عیسی به عنوان مسیح موعود اشاره می کند (اگر نیاز دارید آن را مرور کنید). این بازه زمانی چقدر بود؟ این به شما در مورد این که یاد بگیرید برای دریافت خواسته های خود تا زمانبندی مناسب خدا صبر کنید، چه می گوید حتی اگر از نظر ما مدت زمان زیادی طول بکشد؟`

دلایل روحانی بسیار مهمی برای اینکه چرا ما زمان انتظار را تجربه خواهیم کرد، وجود دارند. نخست، انتظار میتواند تمرکز و توجه ما را از “آنچه که میخواهیم” دور کند و متوجه خود خدا کند. دوماً، انتظار به ما این امکان را می دهد که تصویر واضح تری از انگیزه ها و خواسته های خود داشته باشیم. ثالثاً، انتظار، باعث پایداری و استقامت می شود: پایداری روحانی. چهارم، انتظار راه را برای رشد بسیاری از نقاط قوت روحانی مانند ایمان و اعتماد باز می کند. پنجم، انتظار به خدا اجازه می دهد تا قطعات دیگر را در پازل تصویر بزرگتر جا دهد. ششم، ممکن است هرگز دلیلی را که باید منتظر بمانیم، ندانیم؛ از این رو، ما یاد می گیریم که با ایمان زندگی کنیم. آیا می توانید به دلایل دیگری برای منتظر ماندن فکر کنید؟

`چه نمونههایی را در کتاب مقدس می توانید از انجام کارهای خدا در زمانبندی خودش بیابید که میتواند به شما کمک کند تا اعتماد کنید که او در زمان خودش آنچه را که درست است برای شما انجام خواهد داد؟ (مثلاً به ابراهیم و سارا و وعده بخشیدن پسری به آنان فکر کنید). در عین حال، از خود بپرسید، “چه کاری ممکن است انجام می دهم که می تواند اجابت دعایی را که مدت ها پیش می توانست اجابت شده باشد را به تأخیر انداخته باشد؟”`