---
title:  بیاموزیم تا در خداوند شادمان باشیم
date:  08/09/2022
---

> <p></p>
> “شادمانی خود را در خداوند جستجو کن و او خواهش دلت را برآورده خواهد ساخت” (مزمور ۳۷: ۴).

مزمور ۳۷: ۴ وعده شگفت انگیزی است. تصور کنید به چیزی که همیشه می خواستید می رسید. اما رسیدن به آرزوها و خواسته های قلبمان در گرو داشتن قلبی است که در خداوند شادمان است. پس “شادمان بودن در خداوند” به چه معناست؟

مزمور ۳۷: ۱ تا ۱۱ را بخوانید. زمینه مزمور ۳۷: ۴ شاید کمی شگفت انگیز باشد. داود درباره احاطه شدن توسط افرادی می نویسد که علیه خدا و علیه او کار می کنند. وقتی مردم علیه ما کار می کنند، واکنش طبیعی، اغلب خشم یا توجیه خودمان است. اما داود چیز دیگری را توصیه می کند.

**در آیات بعدی، توصیه داود به قوم خدا در این شرایط چیست؟**

`مزمور ۳۷: ۱`

`مزمور ۳۷: ۵`

`مزمور ۳۷: ۷`

`مزمور ۳۷: ۸`

`مزمور ۳۷: ۴ دوباره بخوانید. در زمینه آیاتی که اخیراً در مورد آنها اظهار نظر کردید، “شادمان بودن در خداوند” به چه معناست؟`

داود بارها و بارها به روشهای مختلف تکرار میکند: “به خدا اعتماد کنید”. به او اعتماد کنید تا عمل کند. ناراحت و نگران نباشید، زیرا خداوند، خدای شماست و او برای شما در کار است - حتی همین حالا. شما مجبور نیستید که همه چیز را تحت کنترل خود درآورید و سعی کنید همه چیز را خودتان اصلاح و درست کنید. پدر شما در آسمان همه چیز را تحت کنترل دارد. فقط به او اعتماد کنید. به او کاملاً اعتماد کنید.

در این زمینه است که داود در مورد شادمان بودن در خداوند می نویسد. لذت بردن از خدا به این معنی است که ما در اعتماد کامل به او زندگی کنیم. هیچ چیز نمی تواند آرامش ما را بر هم بزند، زیرا خدا اینجاست و در کار است. ما می توانیم او را ستایش کنیم، حتی می توانیم لبخند بزنیم، زیرا هیچ کس نمی تواند خدای ما را فریب دهد! وقتی بتوانیم این کار را بیاموزیم، واقعاً آنچه را که آرزو داریم دریافت خواهیم کرد، زیرا آنچه را که پدر مهربانمان می خواهد به ما بدهد، در زمانی که بیشترین منفعت را برای ما و ملکوتش دارد، دریافت خواهیم کرد.

`چگونه می توانید بیاموزید که “در خداوند شادمان باشید”؟ مدتی را به دعا اختصاص دهید و به دنبال راهنمایی خداوند باشید که چگونه ممکن است این امر در زندگی شما به واقعیت تبدیل شود.`