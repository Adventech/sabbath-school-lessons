---
title:  اندیشه هایی فراتر
date:  09/09/2022
---

از خانم اِلن جی وایت بخوانید، “مسح شدن داود”، صفحات ۶۳۷ تا ۶۴۲، از کتاب مشایخ و انبیاء.

برنامه خدا برای ما ممکن است مستلزم انجام کارهای زیادی باشد. انتظار، واقعاً می تواند مانند یک دیگ گدازه احساس شود. یادگیری صبر در طی این دوران می تواند اتفاق بیفتد، زیرا ما برروی خود خداوند تمرکز می کنیم و اعتماد می کنیم که او از جانب ما وارد عمل خواهد شد. دلایل زیادی برای صبر و انتظار وجود دارد، اما همه مرتبط با تحقق برنامه های خدا برای ما و ملکوت او هستند. اگر جلوتر از برنامه های خداوند حرکت کنیم، می توانیم چیزهای زیادی را از دست بدهیم، اما ما می توانیم با حفظ دیدگاهِ اعتماد خود به خداوند و شادمان بودن در او چیزهای زیادی را به دست آوریم.

خداوند هر گونه تلاش و سختی را سنجیده و سبک و سنگین می کند. “ به این دلیل تمام رنجها را متحمّل میشوم، امّا از آن خجل نیستم زیرا میدانم به چه کسی ایمان آوردهام و یقین دارم که او قادر است تا روز آخر آنچه را به من سپرده شد، حفظ کند ” (دوم تیموتائوس ۱: ۱۲). اگر جان خود را طوری تربیت می کردیم که ایمان بیشتر، عشق و محبت بیشتر، صبر بیشتر و اعتماد کامل تری به پدر آسمانی خود داشته باشیم، می دانم که با عبور از مناقشات این زندگی، روز به روز آرامش و شادی بیشتری خواهیم داشت.

“خداوند از اینکه از آغوش عیسی دور بوده و ناراحت و نگران باشیم، نگران است. بیشتر به ترکیب انتظار با تماشای آرام اوضاع نیاز است. ما می اندیشیم، مگر اینکه احساس کنیم در مسیر درستی نیستیم، و مدام به دنبال یافتن نشانهای متناسب با موقعیت پیش آمده هستیم؛ اما این پیش فرض بر اساس احساس نیست، بلکه براساس ایمان است”. اِلن جی وایت، پیامهای برگزیده، جلد دوم، صفحه ۲۴۲.

**سوالاتی برای بحث:**

`۱. این که عیسی هر سختی و تلاشی را “می سنجد و سبک و سنگین می کند” به چه معناست؟ دانستن این موضوع چگونه می تواند به ما در زمانی که منتظریم کمک کند؟`

`۲. از افراد حاضر در کلاس بخواهید در مورد اینکه انتظار صبورانه چیست، شهادت شخصی بدهند. ترس ها و شادی هایشان چه بوده است؟ چگونه از عهده آنها بر آمدند؟ چه چیزی یاد گرفتند؟ به چه وعده هایی پایبند بودند؟`

`۳. به عنوان یک کلیسا یا یک کلاس برای کمک به دیگرانی که منتظر زمانبندی خداوند برای چیزی هستند، چه کاری می توانید انجام دهید؟`

`۴. نقش دعا در تقویت صبر و تحمل چیست؟ آیا افراد دیگری وجود دارند که بتوانید برای آنها دعا کنید تا روح خدا در زندگی آنها صبر و شکیبایی ایجاد کند؟`