---
title:  منتظر ماندن در دیگ گدازه
date:  03/09/2022
---

### مطالعه این هفته
رومیان ۱۵: ۴، ۵؛ رومیان ۵: ۳ تا ۵؛ اول سموئیل ۲۶؛ مزمور ۳۷: ۱ تا ۱۱.

> <p>آیه حفظی</p>
> “امّا ثمرۀ روح ….. خویشتنداری است” (غلاطیان ۵: ۲۲)

دانشمندان به کودکان ۴ ساله مارشملو (نوعی راحت الحلقوم) دادند تا آزمایشی را انجام بدهند. یکی از پژوهشگران به کودکان گفت که می توانند مارشملوها را بخورند و از اتاق بیرون رفت؛ با این حال، ابه بچه ها گفت اگر مارشملوها را نخورند و صبر کنند که او دوباره به اتاق برگردد، دو تا مارشملو دریافت خواهند کرد. برخی از بچه ها به محض خروج دانشمند، مارشملو را در دهان خود گذاشتند؛ بقیه کودکان منتظر ماندند. تفاوت های بین دو عملکرد کودکان قابل توجه بودند.

سپس دانشمندان رفتار این کودکان را تا دوران نوجوانی زیر نظر گرفتند. معلوم شد آنهایی که صبر کرده بودند نسبت به کسانی که این کار را نکرده بودند، سازگارتر، و دانش آموزان بهتر و با اعتماد به نفس بیشتری بودند. به نظر می رسید که صبر حاکی از چیزی بزرگتر و مهم تر در شخصیت انسان است. پس جای تعجب نیست که خداوند به ما می گوید که صبر را در خود پرورش دهیم.

این هفته، ما به بررسی آنچه که میتواند فراتر از  برخی از  سخت ترین دیگ های گدازه باشد، می پردازیم: دیگ گدازه صبر و انتظار.

`خلاصه درس این هفته: چرا گاهی باید مدت طولانی در انتظار چیزهایی باشیم؟ چه درسهایی از صبر و شکیبایی می توانیم بیاموزیم در حالیکه در دیگ گدازه هستیم؟`