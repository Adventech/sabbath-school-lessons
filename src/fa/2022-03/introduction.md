### آفریدگارِ مصلوب

“هر چه هست، بوسيلهٔ او آفريده شده و چيزی نيست كه آن را نيافريده باشد” (یوحنا ۱: ۳). 

“همه چیز” توسط او، یعنی عیسی آفریده شد، و با این حال - طبق کتاب مقدس - “عیسی گریست” (یوحنا ۱۱: ۳۵). خالق گریه کرد؟ حتی فراتر از آن، عیسی “ نزدآدمیان خوار و مردود شد؛ مردی دردآشنا و رنجدیده” (اشعیا ۵۳: ۳). آفریدگار، مرد غمگساری ها، خوار و مطرود شد؟ و روزی فریاد بر آورده بود، “خدای من، خدای من، چرا مرا ترک کرده ای؟” (متی ۲۷: ۴۶).

چطور ممکن است؟ به این دلیل که عیسی، که خالق و همچنین نجات دهنده ما نیز بود، و همینطور او خدای مصلوب بود - خالقی که انسان شدو در جسمانیت با محرومیت و مشقت زندگی کرد که توسط رومی ها بر صلیب آویخته شد و زندگی اش پایان یافت. 

بنابراین، خالق ما، کسی که در او “زندگی، حرکت، و وجود داریم” (اعمال رسولان ۱۷: ۲۸)، از دیدگاه بشری چنان رنج کشید که هیچ یک از ما هرگز نمی توانیم آن را تحمل کنیم. ما فقط می توانیم غم و اندوه خودمان را تجربه کنیم؛ اما بر روی صلیب “او دردهایی را متحمل شد که می‌بایست ما تحّمل می‌کردیم” (اشعیا ۵۳: ۴) - همه آنها را. این شگفت انگیزترین کردار در تمام تاریخ گیتی است.

با توجه به این پیشینه (از خاطرۀ خدای مصلوب که همواره در ذهن ما قرار دارد)،  در طی چند ماه آینده در پی درک بهتری از  مواردی خواهیم بود که غیرقابل درک می باشد، از جمله رنج و مصیبتهای خودمان، ومحنتهایی که مسیحیان دچار شده اند بخاطر اینکه زندگی خود را وقف مسیح نموده اند. ما هیچ ادعایی نداریم که همه پاسخ ها یا حتی بسیاری از آنها را می دانیم. ما فقط ادعا می کنیم که “خدا محبت است”(اول یوحنا ۴: ۸) و اینکه با وجود این وقایع همچنان می توانیم به خدا اعتماد کنیم و در واقع از طریق آنها در فیض رشد کنیم، صرفنظر از این که این روند چقدر دردناک باشد.

در این سه ماهه ما کلام خدا را مطالعه خواهیم کرد و خواهیم دید چگونه سایر آنانیکه از جسم و خون بودند، گرچه در ایمان نورانی شده اند، با این وجود با ناامیدی و یاس، خیانت، دلشکستگی، محرومیت، بی عدالتی و سوء استفاده مواجه شدند (به نظر می رسد هر چیزی را می توانید به آن ارتباط دهید). چگونه از عهده این مسائل بر آمدند؟ چه چیزی را یاد گرفتند؟ این نمونه ها چه چیزی می تواند به ما بیاموزد؟

وقتی به این افراد، تجربیات، کشمکش ها و آزمایش‌های ایمانی آنها نگاه می‌کنیم (که ممکن است بسیار شبیه به چیزهایی باشد که خود ما تجربه می کنیم)، باید همیشه آنها را با  پیش زمینه ای از صلیب بسنجیم. باید همیشه به یاد داشته باشیم که مهم نیست که هر کسی با چه چیزی مواجه می شود، بلکه بایستی عیسی مسیح، خالق و نجات دهنده مان را بیاد بیاوریم که در بدترین وضعیت قرار گرفت. 

خدای ما خدای رنجدیده است. حتی آلبر کامو که مسیحیت را به سختی باور داشت، متوجه برخی از پیامدها و مفاهیم صلیب و مصائب خداوند شد: 

“شب جلجتا در تاریخ بشر آنچنان مهم است که تنها در لوای آن، الوهیت رجحان سنتی خویش را کنار گذاشت و با عجز، آخرین قطره از جامی را نوشید که حاوی عذاب مرگ بود” (آلبر کامو، طغیان، نیویورک: وینتیج اینترنشنال، ۱۹۹۱ صفحه ۳۳ ، یا آنگونه که الن جی وایت ابراز داشت: صلیب مکاشفه ای برای احساسات کرخت شده ما نسبت به دردی است که گناه از همان ابتدا قلب خدا را جریحه دار نمود” (آموزش صفحه ۲۶۳). 

درس های ما در خصوص دادگاه الهی نیست که خدا را در مقابل اهریمن تبرئه کند. در عوض، همانطور که گفتیم، آنها به ما کمک می کنند تا از رنج اجتناب ناپذیری گذر کنیم که ما همگی در اینجا با آن مواجه هستیم، در دنیایی که می توان گناه را همچون نفس کشیدن استنشاق نمود. آنچه که ما سعی خواهیم کرد نشان دهیم اینست که درد، رنج و خُسران به این معنا نیست که خدا ما را رها کرده است؛ بلکه به این معنی است که حتی ما ایمانداران، در حال حاضر با عقوبت نژاد سقوط کرده در گناه سهیم هستیم. تفاوت اینست که از طریق عیسی و امیدی که او به ما هدیه می کند، می توانیم معنا و مفهوم و هدف را در آنچه که شاید بی معنی و بی هدف به نظر می رسد بیابیم، و به نوعی، حتی اگر نتوانیم چگونگی آنرا تصور کنیم، می توانیم به این وعده اعتماد کنیم که “برای کسانی که خدا را دوست دارند، همه چیز برای خیریت آنها با هم در کار است” (رومیان ۸: ۲۸)، خدایی که با وجود اینکه همه چیز را آفرید، متحمل تمامی رنج ها نیز گردید (و به همین دلیل است که ما او را دوست داریم).

_گَوین آنتونی، که سهم عمده ای در دروس این سه ماهه ایفا نموده، دوران کودکی خود را بهمراه خانواده خود در سریلانکا گذراند که به کار بشارت مشغول بودند. بعدها او به عنوان کشیش در انگلستان خدمت کرد و در زمان نگارش این دروس مدیر شورای رهبری  کلیسای ادونتیست در کشور ایسلند می باشد._