---
title:  تصویری بزرگتر
date:  07/08/2022
---

زمانی که ما لطمه می بینیم، می گوئیم این اتفاقی است که افتاده است.  اما قضیه تصویری  بزرگتر از چیزی است که به “من” مربوط می شود (به مکاشفه ۱۲: ۷؛ رومیان ۸: ۲۲ مراجعه کنید).

`حبقوق باب ۱: ۱ تا ۴ را بخوانید. حبقوق با چه چیزی مواجه بود؟`

ممکن است انتظار داشته باشید که خدا چنین چیزی بگوید: “این واقعاً وحشتناک است، حبقوق؛ بگذار فوراً بیایم و به تو کمک کنم”. اما پاسخ خدا برعکس است. او به حبقوق می گوید که اوضاع بدتر خواهد شد. این را در حبقوق باب ۱: ۵ تا ۱۱ بخوانید.

اسرائیل توسط آشوری ها به اسارت گرفته شده بود، اما خدا وعده می دهد که بدتر از این در راه است: اکنون مردم یهودا گرفتار بابلی ها خواهند شد. حبقوق دوباره در آیات ۱۲ تا ۱۷ نزد خدا فریاد بر می آورد و سپس منتظر می ماند تا ببیند خدا چه خواهد گفت.

`اظهارات خدا در مورد نابودی وعده داده شده در خصوص بابل در حبقوق ۲: ۲، ۳، چگونه باعث امیدواری می شود؟`

حبقوق باب ۲ وعده خدا در مورد نابودی بابلیان است. عبرانیان ۱۰: ۳۷ به نقل از حبقوق ۲: ۳، به به وعده مرتبط با مسیح موعود در آینده اشاره میکند. با همان اطمینان و یقینی که نابودی بابل وعده داده شد، ما نیز از نابودی “بابل بزرگ” اطمینان داریم (مکاشفه ۱۸: ۲).

حبقوق بین شرارت عظیمی که او را احاطه کرده بود و وعده خدا برای آینده ای بدتر از آن گرفتار شده بود. در عین حال، این دقیقاً نقطه ای از تاریخ نجات است که ما جایگاه خود را می توانیم ببینیم. شرارت عظیمی در اطراف ما وجود دارد، اما کتاب مقدس پیش بینی می کند که خیلی بدتر از آن در راه است. کلید نجات و بقای حبقوق این بود که او را آورده بودند تا کل تصویر برنامه نجات را ببیند. بنابراین، در فصل ۳ او می تواند به خاطر کاری که خداوند در آینده انجام خواهد داد، بی اندازه شکرگزار باشد.

`حبقوق ۳: ۱۶ تا ۱۹ را بخوانید. حبقوق دلایل امیدواری خود را چه تشخیص می دهد؟ امید قوم خدا در حالی که ما منتظر اجرای آخرین صحنه های پیش بینی های نبوی هستیم، چیست؟ چگونه می توانید این امید را از آن خود کنید؟`