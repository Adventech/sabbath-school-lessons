---
title:  پدر ما کیست
date:  08/08/2022
---

آزوالد چمبرز می نویسد: “آیا از خدا پرسیده اید که قرار است چه کار کند؟ او هرگز به شما نخواهد گفت. خدا به شما نمی گوید که قرار است چه کار کند؛ او بر شما آشکار می کند که او کیست”.

`فکر می کنید منظور چمبرز از این ایده چیست؟`

همانطور که می دانیم، کتاب ایوب با یک تراژدی بزرگ شخصی برای ایوب آغاز می شود. او همه چیز را از دست می دهد، به جز جانش و همسرش، و همسرش به او پیشنهاد می کند که “خدا را لعن کند و بمیرد!” (ایوب ۲: ۹). آنچه در ادامه میآید بحثی است که در آن دوستان او سعی میکنند بفهمند چرا همه این اتفاقات افتاده است. در تمام این بحث ها، خداوند ساکت می ماند.

سپس ناگهان در ایوب باب ۳۸ خدا ظاهر میشود و میگوید: “این کیست که با سخنان پوچ و بیمعنی خود حکمت مرا انکار میکند؟” (ایوب ۳۸: ۲). بدون معطلی، خداوند از ایوب حدود ۶۰ سوال شگفت انگیز می پرسد. کتاب مقدس خود را باز کنید و این موارد را در ایوب باب های ۳۸ و ۳۹ بررسی کنید.

بعد از آخرین سوال، ایوب پاسخ می دهد، “من كوچكتر از آنم كه بتوانم به تو جواب دهم. دست بر دهانم میگذارم و ديگر سخن نمیگويم” (ایوب ۴۰: ۴، ۵). اما سخنان خدا تمام نشده است. سپس دوباره شروع می کند و مجموعه دیگری از سؤالات “مهم و بزرگ” را پشت سر هم می پرسد.

`پاسخ نهایی ایوب را در کتاب ایوب باب ۴۲: ۱ تا ۶ بخوانید. خدا می خواست به ایوب چه بگوید، و چه تأثیری بر او داشت؟`

خداوند هرگز به هیچ یک از “چرا”های دوستان ایوب پاسخ نمی دهد. اما خداوند تصویری از عظمت بینظیر خود را که از طریق اعمال شگفتانگیز خلقت آشکار شده است را ترسیم میکند. پس از این، مطمئناً ایوب به هیچ پاسخی نیاز ندارد. نیاز به توضیح با وصف کامل شکوه و عظمت خداوند تحت الشعاع قرار گرفته است.

این داستان تناقض مسحور کننده ای را آشکار می کند. امید و دلگرمی می تواند ناشی از درک این مطلب باشد که ما خیلی کم می دانیم و اطلاعات ما محدود است. ما به طور غریزی سعی می کنیم با دانستن همه چیز آرامش پیدا کنیم و بنابراین وقتی نمی توانیم بدانیم دلسرد و مایوس می شویم. اما گاهی خداوند جهل ما را برجسته و به ما نشان می دهد تا متوجه شویم که امید بشر می تواند اطمینان و آسایش خاطر را تنها در موجودی بسیار بزرگتر از خود پیدا کند.

`آیا چیزهایی هستند که اکنون اتفاق می افتند و شما نمی توانید علت آنها را درک کنید؟ اگر چنین است، بر روی شخصیت خدا تمرکز و توکّل کنید. چگونه انجام این کار می تواند به شما این امید را بدهد که باید در موردی که در حال حاضر برای شما غیرقابل درک است، متین و استوار بمانیم؟`