---
title:  اندیشه هایی فراتر
date:  12/08/2022
---

از خانم اِلن جی وایت بخوانید، “مدرسه آخرت”، صفحات ۳۰۱ تا ۳۰۹، از کتاب آموزش; “کمک در زندگی روزانه، صفحات ۴۷۰، ۴۷۱، از کتاب خدمت شفا.

“در میان این رویدادها زمان نومیدی شدید و دلسردی مطلق رسیده بود – روزهایی که غم و غصه نصیب انسان میشود و باور آن مشکل است که خدا همچنان ولینعمت مهربان فرزندان خاکی خود باشد – روزهایی که رنجها جان را بستوه می آورد – تا اینکه مرگ بنظر بر زندگی ارجح است. و بدین سبب است که بسیاری توکل خود را بخدا از دست میدهند و اسیر و برده شک و تردید میشوند و بنده بی ایمانی میگردند. اگر بتوانیم در این قبیل زمانها با بصیرت روحانی معنی مشیت و تقدیر خدا را تشخیص دهیم باید فرشتگان را ببینیم که در پی نجات دادن ما از خودمان هستند و کوشش میکنند تا پاهای ما را بر شالوده ای بگذارند که استوارتر از تپه های جاودانی است و ایمان جدید، زندگی تازه، از چشمه هستی خواهد جوشید” (اِلن جی وایت، انبیاء و پادشاهان، صفحه ۱۳۰).

**سوالاتی برای بحث:**

`۱. خانم الن جی وایت می گوید که “همه” ما اوقات “ناامیدی شدید و دلسردی مطلق” را تجربه می کنیم. در چنین مواقعی چقدر به یکدیگر توجه می کنیم؟ وقتی چنین ناامیدی های تلخی را تجربه می کنیم، چگونه می توانیم بهتر یاد بگیریم که عامل و باعث امید یکدیگر باشیم؟`

`۲. به عنوان یک کلاس، به پاسخ های خود به آخرین سؤال روز سه شنبه بپردازید. همانطور که واقعیت نزدیکی خدا را به خود همیشه در نظر داشتید، چه تفاوتی در زندگی شما ایجاد شد؟`

`۳. در کلاس، ایوب باب های ۳۸ تا ۴۱ را با صدای بلند بخوانید. این آیات چه نوع تصویری از خدا را نشان می دهند؟ چه چیزی یاد می گیرید که به شما امید و دلگرمی می دهد؟ چگونه سبت در این تصویر جای دارد؟ چگونه به حفظ و یادآوری ماهیت و شخصیت خدا در نزد ما کمک می کند؟`

`۴. امیدی که متحول می کند از آسمان می آید. این به این معنی است که ما می توانیم دعا کنیم تا امید به زندگی هر یک از ما آورده شود. مدت زمانی را برای کسانی صرف دعا کنید که اخیراً امیدشان سست شده است تا امید در آنها احیا شود. علاوه بر آن، برای دیگرانی که در تلاششان برای یافتن امید شکسته خورده اند، چه کاری می توانید انجام دهید؟`

`۵. اگر کسی مایل است، از او بخواهید در مورد زمانی که ناامیدی و آزمایش باعث از دست دادن امید و ایمانش شده بود، صحبت کند. چه چیزی آن شخص را به ایمان باز گردانده است؟ در مواقع تردید و ناامیدی، چه چیزی را می توانیم با یکدیگر به اشتراک بگذاریم که بتواند به ما کمک کند؟`