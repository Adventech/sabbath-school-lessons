---
title:  برنامه های پدرمان برای ما
date:  10/08/2022
---

`همه به دنبال امید هستند. اما کجا پیدا می شود؟ برای برخی افراد، امید در لبخند یک دوست یافت می شود. برای برخی دیگر، امیدشان در اثر امنیت مالی یا یک ازدواج پایدار رشد می کند. به طور معمول شما در کجا به دنبال امید و تشویق و دلگرمی هستید؟`

در کتاب ارمیا، نبی خدا به افرادی که در دوران تبعید خود امید خود را از دست داده بودند، می نویسد. “کنار نهرهای بابِل، آنجا نشستیم وگریستیم، چون صَهیون را به یاد آوردیم” (مزمور ۱۳۷: ۱). اما با وجود اینکه آنها دلشان شکسته است، ارمیا دلایلی را بیان می کند که نباید امیدشان را از دست بدهند.

`چه دلایلی برای امید در ارمیا ۲۹: ۱ تا ۱۰ آورده شده است؟`

در این آیه، سه سرچشمه مهم امید وجود دارند که ارزش توجه و بررسی کردن را دارند.

نخست، خدا به قوم خود می گوید که نباید امیدشان را از دست بدهند، زیرا وضعیت آنها در اثر شرارت تصادفی یا غیرقابل پیش بینی نیست. زیرا خود خدا می گوید: “من [یهودا] را از اورشلیم به بابل به تبعید فرستادم” (ارمیا ۲۹: ۴). اگرچه به نظر می رسد شریر آنها را احاطه کرده است، اما یهودا هنوز در دستان خداوند است.

ثانیاً، خدا به قومش میگوید که نباید امیدشان را از دست بدهند، زیرا او میتواند حتی در مشکلات کنونی آنها مداخله کند. “جویای سعادت شهری باشید که شما را بدانجا به تبعید فرستادهام، و برای آن به درگاه خداوند دعا کنید، چراکه سعادت شما در گرو سعادت آن شهر است” (ارمیا ۲۹: ۷).

ثالثاً، خداوند به قوم خود میگوید که امید خود را از دست ندهند، زیرا او در یک زمان خاص به تبعید آنها پایان میدهد: “خداوند چنین میفرماید: چون هفتاد سالِ بابِل به سر آید، من به یاری شما خواهم آمد و با بازگردانیدن شما بدین مکان، وعدۀ خود را برای شما تحقق خواهم بخشید” (ارمیا ۲۹: ۱۰).

پس از اینکه خدا توضیح می دهد که چگونه در گذشته حامی آنها بوده، مراقب و پشتیبان آنها در حال، و حامی آنها در آینده خواهد بود، سپس او به زیبایی توجه و حمایت محبانه خود را نسبت به قومش بیان می کند (ارمیا ۲۹: ۱۱ تا ۱۴ را ببینید).

`ارمیا ۲۹: ۱۱ تا ۱۴ را بخوانید و نام خود را بعد از کلمه شما تکرار کنید، گویی خدا شخصاً این وعده ها را به شما می دهد. این وعده ها را برای خود در هر موضوعی که ممکن است با آن کلنجار می روید، در نظر بگیرید.`