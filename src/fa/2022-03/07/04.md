---
title:  حضور پدر ما
date:  09/08/2022
---

> <p></p>
> “من كه خداوند، خدای تو هستم دست راستت را گرفتهام و میگويم نترس، زيرا تو را ياری خواهم داد” (اشعیا ۴۱: ۱۳).

روزی شخصی گفت: “وقتی که خدا دور به نظر می رسد، چه کسی از چه کسی دور شده است؟” وقتی مشکلات پیش می آید، تصور می کنیم که خدا ما را رها کرده است. حقیقت این است که او جایی نرفته است.

برای یهودیان در تبعید، حضور خدا بسیار دور به نظر می رسید. با این حال، از طریق اشعیا، خدا آنها را از نجات و رهایی در آینده مطمئن می سازد. در حالی که هنوز سالهای زیادی به بازگشت واقعی به اورشلیم باقی مانده بود، خدا میخواست قومش بدانند که او از آنها دور نشده است و دلیلی برای امیدواری آنها وجود دارد.

`اشعیا ۴۱: ۸ تا ۱۴ را بخوانید. چه دلایلی را می توانید برای امیدواری افرادی که مشتاقانه منتظر رهایی در آینده هستند، شناسایی کنید؟ در عین حال که منتظر پایان تبعیدمان بر روی زمین هستیم، این وعده چگونه به ما کمک می کند؟`

یکی از قوی ترین توصیفات در این آیات در اشعیا باب ۴۱: ۱۳ یافت می شود. خداوند مقتدر جهان می گوید که قوم او نیازی ندارد که بترسد، زیرا او کسی است که “دست راست تو را می گیرد”. یک طرز تفکر اینست که تصور کنیم خدا وقایع روی زمین را از روی تخت بزرگ سلطنت خود در فاصله سال های نوری از زمین ما کنترل و هدایت می کند. اما یک تصویر کاملاً متفاوت نیز وجود دارد که متوجه شوید او آنقدر نزدیک است که می تواند دستان قوم محبوب خود را بگیرد.

وقتی ما سر گرم و درگیر هستیم، این ممکن است سخت باشد به یاد داشته باشیم که خدا خیلی به ما نزدیک است. اما وقتی به یاد میآوریم که او عمانوئیل یعنی “خدا با ماست”، یک تفاوت مهم ایجاد می شود. وقتی حضور خدا با ما باشد، اهداف، وعدههای او و قدرت دگرگونکنندهاش نیز همچنین همراه ماست.

`در چند روز آینده، تجربه ای را امتحان کنید. در هر لحظه ممکن، سعی کنید به خود یادآوری کنید که خدای جهان آنقدر به شما نزدیک است که بتواند دست شما را بگیرد و شخصاً به شما قول کمک میدهد. یادداشت کنید که چگونه این روش زندگی شما را تغییر می دهد. برای بحث در مورد تجربه خود در کلاس در روز شنبه آماده شوید.`