---
title:  امید لایزال
date:  06/08/2022
---

### مطالعه این هفته
عبرانیان ۱: ۱ تا ۴؛ ایوب ۳۸ تا ۴۱؛ اشعیا ۴۱: ۸ تا ۱۴؛ ارمیا ۲۹: ۱ تا ۱۰؛ عبرانیان ۱۲: ۱ تا ۱۳.

> <p>آیه حفظی</p>
> “این امید هیچوقت ما را مأیوس نمیسازد، زیرا محبّت خدا به وسیلهٔ روحالقدس كه به ما عطا شد، قلبهای ما را فراگرفته است” (رومیان ۵: ۵).

سرود خوانی و سخن گفتن از امید در فضای کلیسا که لبخند بر لبان مردم است آسان است.  اما وقتی خود را در دیگ گدازه می یابیم، امید داشتن همیشه به این راحتی به نظر نمی رسد. همانطور که شرایط پیرامونی بر ما فشار می آورند، ما شروع به زیر سوال بردن همه چیز، به ویژه حکمت خدا می کنیم.

سی. اس. لوئیس در یکی از کتاب های خود درباره یک شیر خیالی می نویسد. کسی می پرسد اگر این شیر بی خطر است، می خواهد که با شیر ملاقات کند. به فرد گفته می شود که به این شیر نمی توان اعتماد و اطمینان داشت، “اما شیر خوبی است”.

حتی اگر چه ما همیشه کارهای خدا را درک نکنیم و به نظر برسد که او کارهای غیر از انتظار انجام می دهد، این بدین معنا نیست که خدا بر ضد ماست. این به سادگی به این معناست که ما هنوز تصویر کاملی از کار و هدف نهایی او را نداریم. اما ما با این اندیشه در ذهن خود در کشمکش هستیم که برای داشتن آرامش، اطمینان و امید، اعمال خدا باید قابل درک و انتظار باشد. او باید از نظر ما “قابل اعتماد ” باشد. به این ترتیب، ما خود را در معرض ناامیدی قرار می دهیم.

`خلاصه درس این هفته: چگونه درک ما از شخصیت خدا به ما کمک می کند تا در بوته آزمایش امیدوار باشیم؟`