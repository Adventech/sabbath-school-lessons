---
title:  تادیب پدر ما
date:  11/08/2022
---

`عبرانیان ۱۲: ۵ تا ۱۳ را بخوانید. پیامی که در اینجا برای ما وجود دارد چیست و چگونه با آنچه در این دروس سه ماهه مطالعه کردهایم مطابقت دارد؟`

در عبرانیان ۱۲: ۵ تا ۱۳، پولس سختی ها را در چارچوب تأدیب و منضبط کردن توصیف می کند. در ترجمه کتاب مقدس NIV از این آیه، اشکال مختلف کلمه تادیب ده بار به چشم می خورد. در زبان و فرهنگ یونانی، این کلمه اساسی ترین کلمه برای “آموزش” بود. بنابراین درک کلمه “تادیب” به معنای درک اینست که چگونه خداوند ما را در مکتب ایمانی که پولس قبلاً در عبرانیان ۱۱ توصیف کرده است، تربیت و آموزش  می دهد.

در سراسر عبرانیان ۱۱، پولس تصاویر مردان و زنان با ایمان را به تصویر کشیده است. ایمان آنها چیزی بود که آنها را در مواجهه با انواع شرایط سخت، مقاوم و پایدار نگه می داشت. با ورود به فصل ۱۲، پولس به ما، خوانندگان، روی میآورد و میگوید که از آنجایی که افراد زیادی قبل از ما در برابر مشکلات باورنکردنی استقامت کردهاند، ما نیز میتوانیم در این مسابقه شرکت کنیم و زندگی ایمانی خود را به پایان برسانیم. نکته کلیدی اینست که چشمان خود را به عیسی دوخته باشیم (عبرانیان ۱۲: ۲)، تا در مواقع دشوار الگو و نمونه ای برای ما باشد (عبرانیان ۱۲: ۳). خواندن فصل ۱۲ مثل این است که یک عینک مطالعه به شما بدهند. بدون این عینک دید یا درک ما از مشقت و سختی همیشه تیره و تار خواهد بود. اما نگاه کردن از طریق این عینک توضیح [دیدگاه] مبهم و نامشخص سختی و رنج را که فرهنگ ما بر ما تحمیل می کند، اصلاح می کند. سپس ما قادر خواهیم بود به وضوح درک کنیم و بتوانیم به آزمایشات از روی بصیرت و آگاهی عکس العمل نشان دهیم.

**عبرانیان باب ۱۲: ۱ تا ۱۳ را بخوانید. اکنون روی آیات ۵ تا ۱۳ تمرکز کنید و به این سؤالات پاسخ دهید:**

`منشاء تادیب چیست؟`

`عکس العمل ما به تادیب چگونه است؟`

`هدف از تادیب چیست؟`

`سراسر عبرانیان ۱۲ :۱ تا ۱۳ را دوباره بخوانید. فهرستی از تمام دلایلی که می توانید آنها را به عنوان زمینه های امید شناسایی کنید، تهیه کنید. چگونه این امید را در دوران “آموزش” روحانی خود تجربه کرده اید؟`