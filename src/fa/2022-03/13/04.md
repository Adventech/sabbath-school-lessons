---
title:  عیسی در باغ جتسیمانی
date:  20/09/2022
---

> <p></p>
> “از فرط اندوه، به حال مرگ افتادهام. در اینجا بمانید و بیدار باشید” (مرقس ۱۴: ۳۴).

هر آنچه که عیسی در طی ۳۳ سال زندگی خود بر روی زمین متحمل شد، در مقایسه با آنچه که در آخرین ساعات قبل از صلیب با آن روبهرو شد، هیچ بود. از ازل (افسسیان ۱: ۱ تا ۴؛ دوم تیموتائوس ۱: ۸، ۹؛ تیتوس ۱: ۱، ۲) قربانی شدن عیسی به عنوان قربانی برای تمام گناه جهان برنامه ریزی شده بود، و اکنون همه چیز در حال تحقق یافتن بود.

`آیات زیر در مورد رنج مسیح در باغ جتسیمانی به ما چه می گویند؟ متی ۲۶: ۳۹؛ مرقس ۱۴: ۳۳ تا ۳۶؛ لوقا ۲۲: ۴۱ تا ۴۴.`

“سپس قدری پیش رفته و از ایشان فاصله گرفت، نه آنقدر که نتوانند او را دیده و صدای او را بشنوند – و آنگاه برخاک افتاد. او متوجه شده بود که به واسطه گناه، از پدر جدا می شود. شکافِ عمیق میان او و پدر آنچنان وسیع، تاریک و عمیق بود که لرزه بر اندام وی افتاده بود. او نباید قدرت الهی خویش را برای خلاصی از این مصیبت به کار بگیرد. او به عنوان انسان، می بایستی نتایج گناه انسان را تحمل کند. و به عنوان یک انسان می بایستی خشم و غضب خداوند بر علیه گناه و عصیان را بپذیرد. مسیح اکنون در وضعیت بسیار متفاوتی قرارداشت که قبلاً هرگز در چنین وضعیتی قرار نگرفته بود. رنج و مصیبت او درکلام نبوت به بهترین شکلی توضیح داده شده است، “خداوند می گوید: ای شمشیر به ضّد شبان من و به ضّد آن مردی که همدوش من است برخیز! شبان را بزن وگوسفندان پراکنده خواهند شد و من دست خود را بر کوچکان خواهم برگردانید” (زکریا ۱۳ آیه ٧). مسیح به عنوان جایگزین و ضامن گناه انسان، گرفتار کیفر و مجازات الهی می شد. او تا کنون در مقام میانجی دیگران بود، امّا اکنون آرزو می کرد که کسی برای وی شفاعت کند”. اِلن جی وایت، آرزوی اعصار، صفحه ۶۸۶.

`در مورد آنچه برای عیسی در جتسیمانی رخ داد صحبت کنید. گناهان جهان شروع به افتادن بر شانه های او کرده بودند. سعی کنید تصور کنید که چگونه بوده است. هیچ انسانی تا به حال هرگز فراخوانده نشده است که چنین چیزی را پشت سر بگذارد. این به ما در مورد محبت خدا به ما چه می گوید؟ از این موضوع چه امیدی برای خود استنباط می کنید؟`