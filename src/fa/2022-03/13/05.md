---
title:  خدای مصلوب
date:  21/09/2022
---

مرگ برروی صلیب یکی از سخت ترین مجازات هایی بود که رومیان برای کسی در نظر می گرفتند. این بدترین راه برای مردن محسوب می شد. بنابراین، چه وحشتناک است که کسی به این طریق کشته شود، به ویژه پسر خدا! همیشه باید به خاطر داشته باشیم که عیسی مانند ما با جسم انسانی به این دنیا آمد. بین ضربات، تازیانهها، میخهایی که دستها و پاهایش را سفته بودند، تحمل درد شدید جسمی از بار وزن بدن که باعث بازشدن جراحت ها می شد باید وحشتناک بوده باشد. این سخت بود، حتی برای بدترین جنایتکاران؛ پس چقدر ناعادلانه است که عیسای بی گناه و مبرا از هر چیز، با چنین سرنوشتی روبرو شود.

با این حال، همانطور که میدانیم، رنجهای جسمی مسیح بر خلاف آنچه واقعاً اتفاق میافتاد، خفیف بودند. این چیزی بیش از کشتن یک مرد بیگناه بود.

**چه رویدادهایی در پیرامون مرگ عیسی نشان دادند که چیزی بیش از آنچه اکثریت مردم آنجا در آن زمان از آن آگاه بودند، در جریان بوده است؟ در هر یک از این رویدادها چه امر مهمی را می توانیم پیدا کنیم که بتواند به آشکار شدن آنچه در آنجا اتفاق افتاده کمک کند؟**

`متی ۲۷: ۴۵`

`متی ۲۷: ۵۱، ۵۲`

`مرقس ۱۵: ۳۸`

واضح است که در اینجا اتفاقی بسیار بیش از مرگ، هر چند ناعادلانه، برای یک فرد بی گناه در حال رخ دادن بود. طبق کتاب مقدس، خشم خدا بر گناه، یعنی گناه ما، متوجه عیسی شد. عیسی بر روی صلیب خشم عادلانه خدای عادل را بر علیه گناه، گناهان تمام جهان را متحمل شد. به این ترتیب، عیسی چیزی عمیقتر، تاریکتر و دردناکتر از آنچه که هر انسانی تا به حال میتوانست بداند یا تجربه کند را متحمل شد.

`با هر چالش و تقلایی که دست بگریبان باشید، چه امید و آرامشی را می توانید از واقعیت رنجی که مسیح برای شما بر روی صلیب متحمل شد، کسب کنید؟`