---
title:  ایام اولیه
date:  18/09/2022
---

کتاب مقدس اطلاعات کمی در مورد سالهای اولیه زندگی عیسی به ما می دهد. اما آیات کمی وجود دارند که چیزهایی را در مورد شرایط و نوع دنیایی که منجی وارد آن شد به ما می گویند.

`لوقا باب ۲: ۷، ۲۲ تا ۲۴ (همچنین به لاویان ۱۲: ۶ تا ۸ مراجعه کنید) و متی ۲: ۱ تا ۱۸ را بخوانید. چه چیزی در این آیات می بینیم که نشانه ای از نوع زندگی که عیسی از همان ابتدا با آن روبرو شد، به ما می دهد؟`

البته، عیسی اولین کسی نبود که بخواهد در فقر زندگی کند یا در اوان زندگی خود با کسانی روبرو شود که می خواستند او را بکشند. با این حال، عنصر دیگری وجود دارد که به ما کمک می کند منحصر به فرد بودن آنچه را که مسیح از همان ابتدا متحمل شد را درک کنیم.

`یوحنا ۱: ۴۶ را بخوانید. این آیه چه عنصری را برای کمک به فهم ما اضافه می کند تا درک کنیم که عیسای جوان با چه رنج هایی روبرو بوده است؟`

به استثنای آدم و حوا قبل از سقوط، عیسی تنها فرد بی گناهی بود که روی زمین زندگی کرد. او در پاکی و بی گناهی اش، در دنیای گناه غوطه ور شد. حتی به عنوان یک کودک چه عذابی باید بوده باشد که روح پاک او دائماً با گناه در تماس باشد. حتی خود ما در سختیهایمان به دلیل گناه، اغلب از قرار گرفتن در معرض گناهان و شرارتهایی که به نظرمان نفرتانگیز است دوری میکنیم. تصور کنید که برای مسیح که روحش پاک بود و ذره ای به گناه آلوده نبود چگونه باید بوده باشد. به تضاد شدید بین او و اطرافیانش در این زمینه فکر کنید. باید برای او بسیار دردناک بوده باشد.

`از خود بپرسید: “من چقدر نسبت به گناهانی که در اطراف ما وجود دارد حساس هستم؟ آیا آنها مرا آزار می دهند یا من نسبت به آنها سختگیر شده ام؟” اگر نسبت به آنها سختگیر شده اید، ممکن است به خاطر چیزهایی باشد که می خوانید، تماشا می کنید یا حتی انجام می دهید؟ به آنها بیندیشید.`