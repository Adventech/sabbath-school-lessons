---
title:  اندیشه هایی فراتر
date:  23/09/2022
---

از خانم اِلن جی وایت بخوانید، “باغ جستیمانی”، صفحات ۶۸۵ تا ۶۹۷، و “جلجتا”، صفحه ۷۴۱ تا ۷۵۷، از کتاب آرزوی اعصار.

“مسیح سه بار، این دعا را بر زبان آورد. و هر سه بار طبیعت بشری ِاو، خود را از قربانی شدن عقب کشیده بود. امّا اکنون، سرنوشت نژاد بشر، پیش روی منجی جهان نهاده شده بود. او می دید که متجاوزان به احکام، اگر به حال خود رها شوند، هلاک خواهند شد. او متوجه عجز و درماندگی بشر شده بود. او متوجه قدرت گناه شده بود. فریاد اندوه و ماتم دنیای محکوم و در حال نابودی، در مقابل او سفیر می کشید. و مسیح با مشاهده نابودی قریب الوقوع جهان، تصمیم به نجات آن گرفت. او انسان را به قیمت جان خویش نجات خواهد داد. او تعمید خون را می پذیرد تا به واسطه او، میلیونها جان در حال هلاکت، حیات جاودانی یابند. او جایگاه های آسمانی را با همه پاکی، شادی و جلالش، ترک کرده بود تا تنها گوسفند گمشده، و جهان سقوط کرده در گناه و عصیان را نجات بخشد. و بدین ترتیب از ماموریت خویش رویگردان نخواهد شد. وکفاره گناهان نسلی خواهد شد که مشتاق گناه کردن بود. و اکنون دعاهای او تنها با اطاعت و تسلیم بر زبان آورده می شود، “اگر ممکن نیست این جام از من بگذرد، مگر اینکه آن را بنوشم، پس آنچه اراده توست انجام شود”. اِلن جی وایت، آرزوی اعصار، صفحه ۸۴۲.

**سوالاتی برای بحث:**

`۱. این آگاهی که خود خدا، در شخص مسیح، بیش از هر یک از ما تا کنون متحمل رنج شده است، چگونه در رنج هایمان به ما کمک می کند؟ رنج های مسیح چه معنایی باید برای ما داشته باشد؟ چه آرامشی می توانیم از این حقیقت شگفت انگیز بگیریم؟ همانطور که در مورد پاسخ خود فکر می کنید، جمله زیر را از خانم الن جی وایت به خاطر بسپارید: “تمام رنجی که نتیجه گناه است در سینه پسر بی گناه خدا ریخته شد” (پیامهای برگزیده، جلد ۳، صفحه ۱۲۹).`

`۲. به عنوان یک کلاس، به مصائب مسیح که در درس این هفته به آن پرداختیم، بپردازید. بوته های آزمایشی که مسیح با آنها روبرو شد چه بودند؟ آنها از چه نظر شبیه دیگ گدازه خود ما و از چه نظر متفاوت با آنها هستند؟ از نحوه مدیریت او با این چالشها چه میتوانیم یاد بگیریم که میتواند در میان دیگ گدازه خودمان به ما کمک کند؟`

`۳. برخی از وعده های مورد علاقه شما در کتاب مقدس، که می توانید در میان اندوه و درد به آنها متمسک شوید کدامند؟ آنها را بنویسید، آنها را برای خودتان بطلبید و در کلاس به اشتراک بگذارید.`

`۴. یک پاراگراف مختصر در مورد نکات اصلی که از درس های این فصل آموخته اید، بنویسید و آنها را مشخص کنید. چه سوالاتی برای شما حل شده است؟ چه مسائلی هنوز بی پاسخ مانده است؟ چگونه میتوانیم به یکدیگر کمک کنیم تا برروی مسائلی که هنوز به شدت برای ما گیج کننده هستند و ما را آزار میدهند کار کنیم؟`