---
title:  خدای رنجدیده
date:  22/09/2022
---

ما همچنین ممکن است به این مسئله عادت کنیم: تا زمانی که ما در اینجا، در این دنیا هستیم، رنج خواهیم برد. به عنوان موجودات سقوط کرده در گناه، این سرنوشت ماست. هیچ چیز در کتاب مقدس به ما وعده متفاوتی نمی دهد.  برعکس .  .  .

`آیات زیر در مورد موضوع مورد بحث چه می گویند؟ اعمال ۱۴: ۲۲؛ فیلیپیان ۱: ۲۹؛ دوم تیموتائوس ۳: ۱۲.`

با این حال، در میان رنجهایمان، دو چیز را باید در نظر داشته باشیم.

نخست، مسیح، خداوند ما، بیشتر از هر یک از ما رنج کشیده است.  بر روی صلیب، او “غم و اندوه ما را به دوش کشید” (اشعیا ۵۳: ۴)؛ تنها چیزی که هر یک از ما می دانیم اینست که او برای همه ما به طور مشترک رنج کشید. کسی که بی گناه بود “در راه ما گناه شد” (دوم قرنتیان ۵: ۲۱)، و به گونه ای رنج برد که ما، به عنوان موجودات گناهکار، نمی توانیم تصور کنیم.

اما ثانیاً، همانطور که در درد و رنج هستیم، باید نتایج رنج مسیح را به یاد بیاوریم، یعنی آنچه را که مسیح برای ما انجام داده به ما وعده داده شده است.

`یوحنا ۱۰: ۲۸، رومیان ۶: ۲۳، تیطس ۱: ۲، و اول یوحنا ۲: ۲۵ را بخوانید. چه قولی به ما داده شده است؟`

با وجود هر رنجی که در اینجا متحمل می شویم، به لطف عیسی، به لطف او که مجازات گناه ما را بر دوش خود حمل کرد، به لطف راه عالی که انجیل برایمان مهیا ساخت - که از طریق ایمان میتوانیم در حال حاضر در عیسی کامل باشیم - ما وعده زندگی ابدی را داریم. ما این وعده را به خاطر کاری که مسیح انجام داده است و به دلیل کامل بودن او، درستی زندگی کامل و فداکاری کامل او داریم، وجود ما در اینجا، پر از درد، ناامیدی، فقدان، لحظه ای بیش نیست، یک آن، بودن و رفتن، برخلاف ابدیتی که در انتظار ماست، ابدیتی در آسمانی جدید و زمینی جدید، بدون گناه، رنج و مرگ. و همه اینها فقط به خاطر مسیح و بوته آزمایشی که متحمل شد به ما وعده داده شده و برای ما قطعی شده است بنابراین، روزی، به زودی، او “ثمرۀ مشقت جان خویش را خواهد دید و سیر خواهد شد” (اشعیا ۵۳: ۱۱).