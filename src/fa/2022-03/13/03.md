---
title:  خوار و طرد شده از طرف مردم
date:  19/09/2022
---

`آیات زیر را بخوانید و در عین حال این حقیقت را به خاطر داشته باشید که عیسای خداوند، خالق آسمان و زمین آمد تا جان خود را به عنوان قربانی برای گناهان تمام جهان تقدیم کند (متی ۱۲: ۲۲ تا ۲۴؛ لوقا ۴: ۲۱ تا ۳۰؛ یوحنا ۸: ۵۸، ۵۹). چگونه این آیات به ما کمک می کنند تا رنج هایی را که عیسی بر روی زمین با آن روبرو شد، درک کنیم؟`

چه توسط رهبران و چه توسط مردم عادی، زندگی عیسی، کردار و تعالیم او دائماً به اشتباه فهمیده میشد و مطرود و منفور مردمی واقع می گردید که او برای نجات آنان آمده بود. به تعبیری باید مانند پدر یا مادری باشد که می بیند کودک سرکشش نیاز به کمک دارد، و با آنکه حاضرند همه چیز را در راه کمک به او فدا کنند، اما کودک والدین خود را که می توانند او را از تباهی مطلق رهایی ببخشند، طرد نموده و مورد سرزنش قرار می دهد. این همان چیزی است که عیسی در زمانی که در اینجا روی زمین بود با آن روبرو شد. چقدر باید برای او دردناک بوده باشد.

`متی ۲۳: ۳۷ را بخوانید. این آیه درباره چگونگی احساس مسیح از طرد شدن به ما چه می گوید؟ همانطور که می خوانید، از خود نیز بپرسید: “آیا او نسبت به خودش احساس بدی داشت (همانطور که ما اغلب در مواجهه با طرد شدن احساس می کنیم) یا دلیل دیگری داشت؟” اگر به دلیل دیگری بوده، آن چه بوده است؟`

همه ما درد مطرد شدن را احساس کردهایم، و شاید درد ما شبیه درد مسیح از این جهت بوده باشد که علت این درد به خاطر خودمان نبوده است: ما درد میکشیدیم، نه به این دلیل که طرد شده ایم، بلکه برای آنچه که برای ما مفهوم طرد شدن بوده، به خاطر کسی که ما را طرد کرده است، (شاید کسی که برای ما مهم است از پذیرش نجات در مسیح امتناع می ورزد). با این حال، تصور کنید که عیسی چه احساسی باید داشته باشد، عیسی کاملاً از آنچه در راه نجات آنان با آن روبرو خواهد شد آگاه بود و در عین حال کاملاً از عواقب طرد شدن توسط آنها نیز آگاه بود. “به دلیل بی گناهی مسیح بود که او به شدت حملات شیطان را احساس کرد”. اِلن جی وایت، پیامهای برگزیده، جلد ۳، صفحه ۱۲۹.

`چه چیزی می توانید از مسیح بیاموزید که می تواند به شما کمک کند تا با اندوه و درد طرد شدن بهتر کنار بیایید؟ مثال او به شما چه چیزی را نشان می دهد؟ چگونه می توانید آن را در زندگی خود اِعمال کنید؟`