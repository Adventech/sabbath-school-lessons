---
title:  عیسی در دیگ گدازه
date:  17/09/2022
---

### مطالعه این هفته
لوقا ۲: ۷، ۲۲ تا ۲۴؛ متی ۲: ۱ تا ۱۸؛ یوحنا ۸: ۵۸، ۵۹؛ لوقا ۲۲: ۴۱ تا ۴۴؛ متی ۲۷: ۵۱، ۵۲؛ رومیان ۶: ۲۳؛ تیطس ۱: ۲.

> <p>آیه حفظی</p>
> “نزدیک ساعت نهم، عیسی با صدای بلند فریاد برآورد: “ایلی، ایلی، لَمّا سَبَقْتَنی؟” یعنی “ای خدای من، ای خدای من، چرا مرا واگذاشتی؟” (متی ۲۷: ۴۶).

هر گاه به مسئله رنج نگاه می کنیم، این سؤال پیش می آید که گناه و رنج چگونه در ابتدا به وجود آمد؟ از طریق وحی الهی پاسخ های خوبی برای این سوال داریم: آنها به وجود آمدند زیرا موجودات آزاد از اختیاری که خدا به آنها داده بود سوء استفاده کردند. این منجر به سؤال دیگری می شود: آیا خدا از قبل می دانست که این موجودات سقوط خواهند کرد؟ بله، اما بدیهی است که او فکر می کرد، همانطور که سی. اس. لوئیس نوشت، “ارزش ریسک را دارد”.

ارزش ریسک را دارد؟ برای چه کسی؟ برای ما، در حالی که خدا در ملکوت بر تخت خود نشسته است؟ نه دقیقا. آزادی همه مخلوقات هوشمند او به قدری مقدس بود که به جای اینکه آزادی را از ما سلب کند، خدا انتخاب کرد که بار سنگین رنج ناشی از سوء استفاده ما از این آزادی را تحمل کند و بر دوش کشد. و ما این رنج را در زندگی و مرگ عیسی می بینیم، که از طریق رنج در جسم ما، پیوندهایی بین آسمان و زمین ایجاد کرده است که تا ابد باقی خواهد ماند.

`خلاصه درس این هفته: مسیح بخاطر ما متحمل چه رنجی شد؟ از رنجی که او متحمل شد چه می توانیم بیاموزیم؟`