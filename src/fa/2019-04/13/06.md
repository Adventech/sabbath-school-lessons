---
title:  تواضع و استقامت
date:  26/12/2019
---

`عِزرا باب ۸: ۲۱ تا ۲۳، ۳۱، ۳۲ را بخوانید.  شما تصمیم عِزرا در صحبت نکردن با پادشاه را به عنوان یک کار احمقانه و یا شجاعانه در نظر می گیرید؟ چگونه عِزرا و مردم تواضع خود را نشان دادند؟`

مدتها بعد، نِحِمیا، همراهی گارد سلطنتی پادشاه به منظور محافظت از آنان را پذیرفت. اما در عوض عِزرا ایمان داشت که خداوند می تواند قدرت خودش را به آنان از این طریق بهتر نشان دهد، اگر آنان از پادشاه تقاضای کمک نکنند. بدین ترتیب، هنگامی که آنان بدون آسیب به یهودا رسیدند، این موفقیت متعلق به خدای آنان بود. شاید در شرایط خاص، ممکن است بیش از حد به روی دیگران حساب کنیم ، به جای اینکه به خدا اجازه دهید تا در زندگی شما کار کند و قدرت و رحمت خودش را برای شما آشکار کند. عِزرا انتخاب کرد تا به خدا اجازه دهد تا در این وضعیت به او کمک کند و به پادشاه نشان دهد که همانا خداوند او پروردگاری قدرتمند است.

به هرحال، عِزرا در این اقدام بر روی احتمالات حساب نکرد. او مردم را فراخواند که گرد هم آیند. و همه با هم روزه بگیرند و دعا کنند. آنها قبل از اینکه سفرشان را آغاز کنند، زمانی را در دعا و روزه با خدا سپری کردند. آنها با تواضع و فروتنی به حضور خدا رفتند و از او خواستند که آنان را محافظت کند تا نشانه ای از قدرت او باشد، و خدا جواب دعای آنان را داد.

`نِحِمیا باب ۵: ۱۴ تا ۱۶ را بخوانید. چگونه نِحِمیا تواضع خود را در حضور خدا نشان داد؟`

رهبران واقعی باید تمایل داشته باشند تا خود را فروتن ساخته و خدمتگزار مردم باشند. رهبران شایسته و لایق، نیازی به بدست آوردن احترام و تکریم مردم ندارند. نِحِمیا پذیرای مردم بود و با گشاده دستی آنچه را که مردم نیاز داشتند به آنان داد و آنان را تأمین کرد. او ایمان خود را به خدا نشان داد، و سرسپردگی باور نکردنی او به خدا الگوی مردم بود. او دارای شخصیت قوی و خلق و خویی بی نظیر بود، اما او خود را در مقام بالاتر از هرکس دیگری به عنوان مافوق قرار نمی داد. او در آن زمان بالاترین مقام را در میان قوم یهود داشت، و همچنان سخاوتمند بود. بدین ترتیب، او منعکس کننده زندگی و تعالیم مسیح بود، کسی که به ما یاد داد که بهترین روش برای رهبری مردم، خدمت کردن به آنها می باشد. عیسی این کار را کرد و ما هم باید بدون در نظر گرفتن مقام و منصبمان همین کار را انجام دهیم.

`« عیسی بنشست و آن دوازده تن را فرا خواند و گفت: «هر که میخواهد نخستین باشد، باید آخرین و خادم همه باشد » (مرقس ۹: ۳۵). در اینجا کلام عیسی دربارهٔ آنچه که باید به معنای یک رهبر واقعی در دید خداوند باشد، چه چیزی به ما یاد می آموزد؟`