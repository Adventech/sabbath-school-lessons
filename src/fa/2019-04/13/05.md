---
title:  هدف و اشتیاق
date:  25/12/2019
---

`متون زیر چه چیزی را دربارهٔ نیروی محرک در زندگی عِزرا و نِحِمیا به ما می آموزند؟ (نِحِمیا ۲: ۱ تا ۲۰، عِزرا ۷: ۸ تا ۱۰).`

در تمام آنچه که آنها انجام دادند، عِزرا و نِحِمیا در پی این بودند که انجام ارادهٔ خدا را در زندگی قومش ببینند. بله، قوم خدا اشتباه و خطا کرد، بله، قوم او بخاطر خطاهایش مجازات شد، اما خدا که به وعده هایش در مورد احیا و بازگرداندن آنان وفاودار بود، راهی را برای بازگشت قوم خویش به سرزمین موعود  می گشود،  چنانچه به تکمیل هدفی که در مقابل آنان قرار داده بود، وفاودار می ماندند. و خداوند با خرد و حکمت خودش، دو مرد وفاودار و متعهد را انتخاب کرد، مردانی که تا حدودی در ایفای نقش اصلی در نجات و بازگشت قوم خدا شبیه موسی بودند، همانطور که او نسل موسی را سالها پیش از آن برای وظیفه ای در نظر گرفته بود.

رهبران بزرگ مانند این دو مرد دارای هدف هستند. آنان هدفی برای زندگی دارند که محرک آنان برای هر اقدامی است. این می تواند، دلیل این باشد که هر دو آنها در زندگیشان هدفی داشتند. آنها داری الهامی بودند، برای جایگاهی که می خواستند مردم خدا در آن منزلت قرار داشته باشند، پس، آنها تمام تلاش و توانایی خود را برای رسیدن و تکمیل آن هدف بکار گرفتند.

عِزرا این کار را از طریق مطالعه کلام خدا و تعلیم آن به مردم انجام داد. نِحِمیا مردم را به انجام آنچه که کار درست بود، ترغیب کرد، و شجاعانه برای کار خدا ایستاد. هر دو نفر می خواستند که بازسازی اورشلیم را ببینند، اما نه اینکه فقط از نظر فیزیکی آن را احیا و بازسازی کنند. آنها همچنین خواستار احیا و اصلاح در زندگی روحانی ساکنان آن بودند. به همین علت است که آنها خواستار اصلاح و سرزنش و گاهی اوقات یک اقدام ویژه بودند. رهبران بزرگ به هدفی بزرگ و عالی تر از مسائل عادی باور و ایمان دارند. عِزرا و نِحِمیا به محبت و قدرت خدا ایمان داشتند، خدایی که می تواند معجزه کند و آنها می خواستند همه با خداوند ارتباطی عمیق داشته باشند.

از آغاز باب ۱ کتاب نِحِمیا، خواننده تحت تاثیر تعهد و وفاداری نِحِمیا به خدا وهمچنین غم و اندوه او نسبت به وضعیت مردم او قرار می گیرد. در فصل یکم، هنگامی که او از سختی های اسرائیلیان در یهودا می شنود، گریه و زاری می کند. او زانو می زند و قول می دهد تا هرکاری که خداوند او را برای انجام آن فراخوانده، انجام دهد. به نظرمی رسد که نِحِمیا در اثر این ایده که دنیایی متفاوت ایجاد کند، تشویق میشود، او مرد عمل و آن هم عمل به خاطر خداوند بود، نِحِمیا به خاطر بدست آوردن حقوق یا بدست آوردن منسبی برجسته تصمیم نگرفته بود که دنیایی متفاوت برای قوم خدا درست کند (هرچند که در سرزمین پارس از همه اینها برخوردار بود)، بلکه با با ملتی نه چندان خوشبخت که در هر مرحله از اقداماتش با مخالفانی مواجه بود، به سرزمین یهودا رفت. او بدون در نظر گرفتن موانع که در سر راهش قرار داشت، در این راه قدم گذاشت.