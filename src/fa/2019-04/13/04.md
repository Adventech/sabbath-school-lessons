---
title:  شجاعت و توانمند سازی
date:  24/12/2019
---

`نِحِمیا باب ۴: ۷ تا ۲۳ را بخوانید. نِحِمیا شجاعت خود را به چه صورتی نشان داد؟ چه قدرتی این شجاعت را به او داد؟`

نِحِمیا در مقابل دشمنانی ایستاد که سعی می کردند یهودیان را بترسانند. نِحِمیا پاسخ دشمنانش را با به دست گرفتن ابتکار عمل یعنی آماده سازی مردم برای جنگ داد. نِحِمیا فقط نگفت « خوب خداوند تو همه چیز را انجام بده ». درعوض، او مردم را مجبور کرد تا وظیفه خود را در این کار انجام دهند. آنها درحالی که در ساخت دیوار کمک کردند، در دست دیگر برای دفاع سلاح و شمشیر داشتند. یهودیان تحت رهبری نِحِمیا، در ترس و وحشت نبودند، بلکه به جای آن شجاعانه سلاح خود را برای دفاع از خودشان به دست گرفتند. نِحِمیا مردم را تشویق کرد، آنان را باور کرد، با آنان کار کرد و به آنان مسئولیتی سپرد که به آن عمل کنند. او به آنان قدرت بخشید تا وظیفه ای که برای انجام آن تعیین شده بودند را انجام دهند. با این حال، نِحِمیا  فقط به مردم نگفت آنچه را آنان باید انجام دهند و سپس خود را در اتاقش پنهان کند. او در کنار مردم ایستاد و بسیار تلاش کرد تا آنچه را که لازم بود انجام شود.

زمان هایی در کتاب مقدس وجود دارد که خداوند به مردم می گوید که فقط بایستند و او را تماشا کنند که به خاطر آنان می جنگد، و سپس در عوض، زمان های زیادی وجود دارد که خداوند می گوید « آماده برای اقدام شوید و آن گاه من شما را پیروز خواهم کرد ». ما باید سهم خود را انجام دهیم، اگر که می خواهیم خداوند برکات خودش را شامل حال ما بکند.

« در دعای سختِ نحمیا برای کار خدا و اتکای جزم او به خدا، او درخواست کرد که نقشه دشمنان شکست بخورد. جانی که سست و کاهل است بسادگی در دام وسوسه می افتد ولی در زندگی که هدفی شریف و جالب دارد شیطان جایگاهی ندارد. ایمانی که همواره رو به رشد است ضعیف نمی شود و در هر جهتی محبت ازلی را تشخیص می دهد و به سختی تلاش می کند تا هدف نیکوی او را به انجام رساند. خادمان واقعی خدا با عزمی که در آن خللی نیست کار می کنند زیرا تخت فیض تکیه گاه دائمی آنان است ». – کتاب انبیا و پادشاهان، صفحه ۴۸۶، نوشته الن جی وایت.

در آخر، نِحِمیا شجاعت خود را از درک حقیقت و قدرت خداوند بدست آورده بود. به هر حال، همانطور که مشاهده کردیم، شناخت او از خدا منجر شد که او مطابق با ایمانش عمل کند.

`اگرچه بستر وقایع و گفتار متفاوت است، چگونه آنچه را که از نِحِمیا دیدیم در این متن منعکس می شود « ممکن است کسی بگوید:’ تو ایمان داری و من کارهای نیکو! تو به من ثابت کن چگونه می توانی بدون کارهای نیک ایمان داشته باشی و من ایمان خود را به وسیلهٔ کارهای خویش به تو ثابت می کنم »؟ (یعقوب ۲: ۱۸)`