---
title:  رهبران اسرائیل
date:  21/12/2019
---

### مطالعه این هفته
اول پادشاهان ۱۲: ۱ تا ۱۶؛ اعمال رسولان۱۵: ۷  تا ۱۱؛ یوحنا ۱۱: ۴۶ تا ۵۳؛ نِحِمیا ۴: ۷ تا ۲۳؛ عِزرا ۸: ۲۱ تا ۲۳؛ ۳۱، ۳۲.

> <p>آیه حفظی</p>
> « آنگاه مردم به خانه هایشان رفتند و با شادمانی خوردند و نوشیدند و آنچه را که داشتند با دیگران قسمت کردند، زیرا آنچه را که برای ایشان خوانده شده بود، فهمیدند » (نِحِمیا ۸: ۱۲).

هم عِزرا و هم نِحِمیا هر دو نمونه ای از رهبران بزرگ هستند، کسانی که خود را وقف خدا کردند و وظایفی را که خداوند به آن محول کرده بود را تکمیل کردند. عشق آنان به خداوند الهام بخش آنان در ایجاد شور و اشتیاق برای خدمتگزاری وفادارانه به او بود. در حقیقت، وفاداری و ایمان آنان در کانون مطالعهٔ ما بوده است.

این هفته به نمونه هایی از رهبری هایی که در کتاب مقدس یافت میشود، از جمله نمونه هایی از عِزرا و نِحِمیا نگاهی خواهیم انداخت. اینها درسهای جامع و کاملی نیستند و مسلماً چیزهای بیشتری وجود دارند که میشود در مورد آنان بحث کرد. به هرحال، درسهایی که انتخاب شدهاند برای هر رهبری بسیار مهم و ضروری می باشند. شما ممکن است که خود را در یک زمان خاص در زندگیتان به عنوان رهبر تلقی نکنید، اما ما برروی برخی افراد تاثیر گذار هستیم، بنابراین، این دروس شامل حال هرکسی میتواند باشد.

کانون حکایات این رهبران، کلام خداوند است. کلامی که افکار و زندگی آنان را تغییر داد، و منجر به ایجاد کل طرح احیا و اصلاحات شد. آنها کاملاً مرهون کلام خدا و راهنمایی های او بودند که در آن یافت میشود. به همین ترتیب، مهم نیست که ما چه کسی هستیم، یا چه نقشی داریم، ما باید کلام خداوند را در کانون زندگی خود به عنوان یکی از مسیحیان اعضای کلیسای روز هفتم ادونتیست قرار دهیم.