---
title:  بازگشت دومین گروه تبعیدیان
date:  01/10/2019
---

در کتابِ عزرا ۷: ۱ تا ۱۰ و ۸: ۱ تا ۱۴ می بینیم که اردشیر اول به عِزرا اجازه میدهد تا به اورشلیم بازگشته ( در سال ۴۵۷ ق. م. ) و مجاز است تا هر کسی را که می خواهد با خود به همراه ببرد. اطلاعات چندان زیادی در مورد رابطهٔ بین عِزرا و پادشاه، یا اینکه آیا عِزرا در دربار او خدمت می کرده یا نه در دسترس نیست. در عِزرا باب ۸ فهرست سران خانوادهٔ کسانی که با او برمی گردند موجود است، که این لیست با کاهنان مراجعت کننده شروع و به دنبال آن خاندان سلطنتی و در پایان مردم عادی یهودی قرار می گیرند. مخصوصاً نام دوازده خانواده قید شده است، که این تصور پیش می آید که این یک یادآوری عمدی از دوازده قبیله بنی اسرائیل است.

در این آیات فهرست حدوداً ۱٫۵۰۰ مرد وجود دارد، که تقریباً در مجموع ۵٫۰۰۰ تا ۶٫۰۰۰ زن و بچه شمارش شدهاند. این گروه به مراتب کوچکتر از گروه اول بودند که با زروبابل و یوشع بازگشتند.

`عِزرا ۷: ۱ تا ۱۰ را بخوانید. این آیات چه چیزی را دربارهٔ عِزرا به ما می آموزد؟`

کتاب عِزرا یک کاتب بود که پیشینۀ او به کاهنان می رسید. او به عنوان یک کاهن، از نسل هارون، برادر موسی بود، کسی که اولین کاهن از قوم بنی اسرائیل بود. با توجه به شرح حالهای ثبت شده در کتاب عِزرا، و همچنین در سنت یهود، نام عِزرا حتی امروزه در مرتبه بالایی قرار دارد. به هرحال اینکه عِزرا به عنوان کاتب در دربار اردشیر پادشاه خدمت میکرده یا نه، معلوم نیست، هر چند، این شرح از عزرا به عنوان کاتب به مسئولیت های قبلی او و یا به توانایی های او اشاره می کند که پس از رسیدن به یهودا آن را به کار می گیرد. بهرحال، عِزرا باید قابلیتی  در خور توجه برای اردشیر کار کرده باشد به خاطر این که پادشاه او را به عنوان رهبر گروه اعزامی به اورشلیم بفرستد.

در کتاب عِزرا ۷: ۶  و باب ۱۰، عِزرا به عنوانکاتبی « ماهر » و « وقف شده  » و یا معلم ملقب شده است. کلمه « ماهر » به معنای « سریع » است، یعنی کسی که در درک و حل و فصل مسائل و اطلاعات چابک است. عِزرا با هوش و ذکاوت بود – او به خاطر دانش و هوشیاری و موشکافی احکام خداوند معروف بود. علاوه بر این، این واقعیت که پادشاه، عِزرا را انتخاب کرد تا گروه اسرائیلیان را به یهودا بیاورد، گواه شجاعت و توانایی او و شایستگی او برای رهبری است.

`به این مطلب توجه کنید که عِزرا قلب خودش را آماده کرد تا در پی « احکام خداوند » باشد ( عِزرا ۷: ۱۰). چگونه می توانیم در حال حاضراین اصل را در زندگی خود بکار ببریم؟`