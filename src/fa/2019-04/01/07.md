---
title:  اندیشه هایی فراتر
date:  04/10/2019
---

فصل « عِزرای کاهن و کاتب »، را از کتاب انبیا و پادشاهان، صفحات ۶۰۷ تا ۶۱۷ بخوانید.

کار دشوار عِزرا را در نظر بگیرید: « عِزرا سخنگو و منادی خداوند شد، و به آموزش مسائلی دربارهٔ او که همانا اصول حاکم بر آسمان هستند، پرداخت. در طول سالهای باقی مانده از عمرش، چه در مقام نزدیک به شاه در کاخ پادشاهِ ماد – پارس و یا در اورشلیم، اصل کار او تعلیم بود. همانطور که او دربارهٔ حقایقی که یاد گرفته بود با دیگران صحبت می کرد، توانایی هایش در رابطه با کاری که می کرد، افزایش می یافت. او مبدل به یک مرد با تقوا و غیرتمند شد. او شاهد خداوند برای جهان، دربارهٔ قدرت حقیقت کتاب مقدس برای بهبود زندگی روزمره بود » ( اِلن جی وایت، انبیا و پادشاهان، صفحه ۶۰۹).

« در کار اصلاحات  که امروزه در حال انجام است، به مردانی همچون عِزرا و نِحِمیا نیاز است، کسانی که نه با گناه کنار می آیند و نه تسلیم آن می شوند و نه با توجیه کردن، عزت و بزرگی خداوند را کوچک می کنند. کسانیکه زحمت بار این کار را بر دوش می کشند و زمانیکه اشتباهی رخ می دهد در برابر آن ساکت نمی مانند، و یا با رداء نیکوکاری دروغین شریر را پنهان نمی کنند. آنها به یاد خواهند داشت که خداوند جانبدار اشخاص نیست، و اینکه سختگیری به تعداد کمی، ممکن است باعث رحمت ومنفعت برای بسیاری باشد. آنها همچنین به یاد خواهند آورد که در کسیکه شیطان را ملامت و توبیخ می کند، روح مسیح باید تا ابد آشکار شود » - صفحه ۶۷۵..

**سوالاتی برای بحث**

`۱. بله، ما وعده های شگفت انگیزی از طرف خداوند داریم. اگرچه در عین حال، خداوند ما را مجبور به انجام هیچ کاری نمی کند. ما در زندگی خودمان ممکن است چه انتخاب هایی را بکنیم که مانع تحقق این وعده ها در زندگی ما بشوند؟`

`۲. دعای دانیال باب ۹آیات ۱ تا ۲۳ را بخوانید. چه اصولی را در آن می بینید که ممکن است، بصورت شخصی در تجربیات خود شما بکار رفته باشند؟ این است، آنچه که دانیال انجام داد، رفتار او چگونه بود؟ او چه چیزی را درخواست کرد؟ چه چیز دیگری را شما در آنجا می بینید که ممکن است امروزه به ما مربوط شود؟`

`۳. در درس روز پنجشنبه خواندیم، که خانم اِلن جی وایت در مورد چگونگی محوریت کلام خداوند در رسالت عِزرا و دربارهٔ اینکه چگونه او سخت کوشید تا آن را در میان مردم نشر دهد.امروزه چه درس روشن و مهمی برای ما در مورد محوریتی که کلام خداوند باید در زندگی ما و کلیسا داشته باشد، وجود دارد؟`