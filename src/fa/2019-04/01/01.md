---
title:  "درکی از تاریخِ: زروبابل وعِزرا"
date:  28/09/2019
---

### مطالعه این هفته
ارمیا۲۵: ۱۱، ۱۲؛ دانیال ۹: ۱، ۲؛ عِزرا ۴: ۱ تا ۷؛ اشعیا۵۵: ۸، ۹؛ عِزرا ۷: ۱ تا ۲۸.

> <p>آیه حفظی</p>
> « کوروش، پادشاه پارس چنین میفرماید: یهوه خدای آسمانها، تمامی حکومتهای زمین را به من بخشیده و مرا برگماشته است تا در اورشلیم که در یهوداست، خانهای برای وی بنا کنم » (عِزرا ۱: ۲).

در نوشته های ارمیا، خداوند وعده داده بود که قوم او پس از ۷۰ سال تبعید در بابل به خانهٔ خود باز خواهد گشت. کوروشِ پادشاه، از طرف خداوند سبب گردید تا این بازگشت صورت پذیرد. از طرف خداوند ( اشعیا ۴۵: ۱) کوروش در سال ۵۳۸ قبل از میلاد حکم بازگشت آنان را صادر کرد و قوم خداوند را آزاد کرد که به کشورشان بازگردند و معبد را بازسازی کنند.

این خداوند بود ( نه کوروش) که در بارهٔ اورشلیم سخن میگفت: «  اورشلیم بازسازی شود، و بنیاد معبد بزرگ گذاشته شود » ( اشعیا ۴۴: ۲۸). خداوند ضامن شده بود که اورشلیم بازسازی خواهد شد و قلب کوروش را برانگیخت تا به آنان اجازه دهد تا معبد را بسازند.

همچنین همیشه این امید و دلگرمی وجود دارد تا مشاهده کرد که قوم خداوند در برابر اقدامات خداوند پاسخ مثبت بدهند: « آن وقت سران خاندان و طایفههای یهودا و بنیامین به همراه کاهنان و لاویان و تمام کسانیکه خداوند دلهایشان را برانگیخته بود، حاضر شدند به اورشلیم بروند و معبد بزرگ را در آنجا بسازند » ( عِزرا ۱: ۵).

ما در اینجا می توانیم نمونه ای از مردمی را ببینیم که به اقدامات خداوند توانا و بخشنده پاسخ مثبت می دهند. بهترین عملکرد ما در برابر خداوند از درک این مسئله  ناشی می شود که خداوند چه کسی است و چه کاری برای ما انجام داده است. و از دانستن اینکه او چگونه از روی محبت به خاطر قوم خود مداخله می کند.