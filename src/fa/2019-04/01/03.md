---
title:  مرور کلی پادشاهان و رویدادها
date:  30/09/2019
---

به اولین گروه بازگشتگان وظیفهٔ بازسازی معبد خداوند سپرده شد. ما در درس بعدی دربارهٔ مخالفت با ساخت معبد مطالعه خواهیم کرد. اکنون، در مورد تسلسل پادشاهان پارس در دوران ساخت و ساز طولانی معبد و بازسازی اورشلیم بحث خواهیم کرد. حائز مهم است که پیشینۀ تاریخ پنهان روایت های عِزرا و نِحِمیا دانسته شود، زیرا که بینش عمیق تری از پیام های آنان را برای ما فراهم میکند.

`عِزرا ۴: ۱ تا ۷ را بخوانید. پادشاهان مختلفی که مخالفت با ساخت معبد در طول دوران حکومتشان رخ داد، چه کسانی بودهاند؟`

در این اینجا فهرستی از پادشاهان پارس با نظم تاریخی حکومت آنها وجود دارد، کسانی که با کتاب های عِزرا و نِحِمیا مرتبط هستند. این لیست با کوروش شروع میشود که امپراطوری پارس را بنیان گذاری و در سال ۵۳۹ قبل از میلاد، بابل را فتح کرد.

- کوروش دوم « کوروش کبیر » ( ۵۵۹ – ۵۳۰ ق. م. )
- کمبوجیه دوم ( ۵۳۰ – ۵۲۲ ق. م. )
- داریوش اول ( ۵۲۲ – ۴۸۶ ق. م. )
- خشایارشاه اول ( ۴۸۵ – ۴۶۵ ق. م. ) ( همچنین  در کتاب استر به عنوان اخشورش شناخته میشود )
- اردشیر اول ( ۴۶۵ – ۴۲۴ ق. م. )

همانطورکه ما این کتاب ها را مطالعه میکنیم، بسیار مهم است بدانیم که حضور این پادشاهان در کتاب عِزرا به ترتیب تاریخی آنها نیست، و برای مثال، در عِزرا باب ۴ آیات ۶ تا ۲۴ که قبل از باب ۵ است، ادامه داستان مخالفت با ساخت معبد درج شده است. در نتیجه نامه های مربوط به خشایارشاه اول و اردشیر اول در عِزرا باب ۴ بعد از وقایع ثبت شده در باب ۵ و ۶، با داریوش سر و کار دارد. این توالی ممکن است در نظر خوانندگان گیج کننده  و غامض باشد و ممکن است شرح حالهای مردم در طول قرن ها در رابطه با این کتاب ها، برای برخی سر درگمی ایجاد کند. در درسهای این سه ماهه، نظم و ترتیب این وقایع تاریخی را بررسی میکنیم و این به درک بهتر ما از پیام های عِزرا و نِحِمیا کمک خواهد کرد.

`هر چند وقت یکبار در کتاب مقدس باچیزهایی مواجه می شوید که شما را گیج و سردرگم میکند؟ چگونه می توانید یاد بگیرید که به خداوند و کلام او اعتماد کنید، حتی هنگامی که به نظر میرسد هیچ چیز معنا و مفهومی ندارد؟ چرا اعتماد به خدا مهم است؟ ( اشعیا ۵۵: ۸ و ۹ را ببینید )`