---
title:  فرمان اردشیر
date:  02/10/2019
---

`عزِرا ۷: ۱۱ تا ۲۸ را بخوانید. جزئیات فرمان پادشاه چه بودند؟ چرا این دستورالعمل ها برای ملت اسرائیل مهم بودند؟`

فرمان اردشیر شبیه اولین فرمان کوروش است. پادشاه توصیه میکند به هر کسی را که تمایل به سفر اورشلیم دارد، راهی شود، مخصوصاً اگر از صنف کاهنان باشد. اگرچه طبق اسناد تاریخی موراشو، در نهایت اکثریت یهودیانی که در سرزمین پارس کهن باقی ماندند (همانطور که در داستان استر بیان شده است)، کسانی بودند که منتظر فرصتی برای شروع یک زندگی جدید در سرزمین اجدادی خود بودند. پادشاه بیشترین فرمان های خودش را برروی خزائن سرزمین رود فرات معطوف کرد. خزانه داران باید برای عِزرا هر آنچه را که برای بازسازی شهر نیاز داشت، فراهم میکردند « تا خانهٔ خداوند را که در اورشلیم است زینت دهد »(عِزرا ۷: ۲۷). در نهایت، پادشاه به عِزرا ماموریت داد تا نسبت به رعایت مناسب احکام خداوند و نیز احکام زمین اطمینان حاصل کند. نظم و تشکیلاتی را که این فرمان ایجاد می کرد، جنبه های مهمی از هر جامعه ای می باشد. علاوه بر این، پادشاه برای اسرائیلیان و عِزرا، راحتی و امنیت سفر را برای بازسازی میهن شان فراهم ساخت.

آیا نگرانی و توجه پادشاه برای بازسازی شهر اورشلیم و معبد، نشان دهندهٔ این است که او جزو یکی از ایمانداران به خدای عِزرا شده بود؟ اردشیر خداوند را خطاب قرار می دهد « برای خدای اسرائیل که مسکنش در اورشلیم است »(عِزرا ۷: ۱۵). الفاظی که پادشاه در مورد خدای اسرائیل بکار می برد، نشان میدهند که او خداوند را فقط به عنوان خدای محلی دیگری می بیند که نیاز است تا بوسیله هدایا او را خشنود سازد. او نمی خواست که این خدای محلی از او و پسرانش خشمگین شود (عِزرا ۷: ۲۳). علاوه بر این، ما باید همچنین توجه داشته باشیم که ۴۵۷ ق. م. سال شورش مصر علیه حکومت پارس است؛ بنابراین، احتمال دارد که این اقدامات راضی کنندهٔ پادشاه این گونه تدبیر شده باشد تا وفاداری و بیعت استان یهودا را بدست آورد.

متاسفانه، با وجود تعاملی که پادشاه با عِزرا و نِحِمیا داشته است، باعث نشد تا به خداوند ایمان بیاورد. حداقل، نشانی در آیات کتاب مقدس وجود ندارد که او به یکی از ایمانداران  مبدل شده باشد، و این به این معناست که خداوند میتواند حتی از افراد بی ایمانان برای انجام خواست خودش برروی زمین استفاده کند.

`حتی در میان درد و رنج بسیار، چگونه میتوانیم یاد بگیریم که به حاکمیت خداوند بر جهان، همانطور که در اینجا دیده میشود، اعتماد کنیم؟`