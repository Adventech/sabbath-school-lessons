---
title:  اندیشه هایی فراتر
date:  15/11/2019
---

بخش « اعتراف به گناه» صفحات ۲٣تا ۲۶، از کتاب گام هایی به سوی مسیح را بخوانید. [این کتاب با عنوان گامهایی بسوی نور به زبان فارسی موجود است]. صفحات ذکر شده مربوط به نسخه فارسی کتاب می باشد.

در نِحِمیا باب ۹ آیه ۲۵، عبرانیان در مورد اینکه چگونه اجداد آنان « لذت بردند » یا « برخوردار شدند »، در نیکویی عظیم خداوند، صحبت میکند. ریشهٔ فعلی آن همانند نام « عدن » به عنوان « باغ عدن » می باشد (پیدایش ۲: ۱۵). شاید، بهترین ترجمه می توانست «  آنها خود را عدنی کردند » باشد، چنانچه عدنی بودن یک فعل می بود.

گذشته از هر چیز، انجیل احیاءِ کننده است، و چه نمادی بهتر از عدن میتواند برای بیان آنچه ما در نهایت در آن ساکن می شویم، باشد؟ خداوند مردم یهود را برخیزاند و آنان را در چهار راه های دنیای کهن قرار داد تا بتوانند مکانی که شباهت نزدیکی به عدن داشته باشد را در جهان سقوط کرده بازتاب دهند. حتی پس از اسارت و بازگشت، این قابلیت هنوز وجود داشت. « من به اورشلیم و به تمام کسانیکه در میان خرابهها زندگی میکنند، شفقّت خواهم نمود. اگر زمینش مثل بیابان باشد، آن را به باغی سرسبز مثل باغ عدن  تبدیل خواهم کرد » (اشعیا ۵۱: ۳).

آری، مردم از برکات مادی که خداوند به آنها وعده داده بود برخوردار بودند، برکت هایی که به هر میزان ممکن در جهان سقوط کرده در گناه، یادآور وفور آنان در باغ عدن بودند. و این عالی بود. آنان قرار بود تا از آن برکات لذت ببرند. خداوند جهان فیزیکی را بطور دقیقی به شیوه ای که انسانها بتوانند از آن لذت ببرند، خلق کرد، و همچنین اسراییلیان کهن از آن  برکات خداوند  بهره بردند. گناهان آنان « در عدنی شدن آنان » در نیکویی و خیریت خداوند جایی نداشت، بلکه لذت بردن از آن برکات، باعث شد تا خداوند را فراموش کنند (حزقیال ۲۳: ۳۵)، برکات به پایان رسیدند، به خاطر این که  وسیله ای  بودند تا وجود خداوند را برای قوم های اطراف آشکار کنند.

**سوالاتی برای بحث**

`۱. عیسی فرمود: « بذری که در میان خارها کاشته شد، کسی است که کلام را میشنود، امّا نگرانیهای این دنیا و فریبندگی ثروت، آن را خفه میکند و بیثمر میسازد » (متی ۱۳: ۲۲). منظور او از « فریبندگی ثروت » چیست؟ و چگونه به دعای اعتراف که ما این هفته مطالعه کردیم، مرتبط میشود؟`

`۲. بر اصل آفرینش دوباره تعمق کنید. به دعای نِحِمیا در باب ۹ توجه کنید که آنها تقریباً بلافاصله دربارهٔ خداوند به عنوان خالق و نگه دارنده صحبت می کنند. این مطلب چه چیزی درباره بنیادی بودن این اصل به ما می گوید؟`

`۳. چگونه می توانیم سرشت گناه آلوده خودمان را بپذیریم و در عین حال، به شیطان اجازه ندهیم که شیطان با سوء استفاده از این سرشت گناه آلود سبب یاس و بطور کلی، رها کردن ایمان نشود؟`