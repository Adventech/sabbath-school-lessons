---
title:  ستایش و دادخواست
date:  14/11/2019
---

`نِحِمیا باب ۹ آیات ۳۲ تا ۳۸ را بخوانید. در ختم دعای اعتراف، توجه بر روی چه مسئله ای است؟`

بار دیگر، دعا مبدل به وسیله ای برای ستایش خداوند به خاطر آنچه که هست میشود: متعال، قادر، مهیب، کسی که عهد و رحمت خودش را نسبت به ما نگه می دارد. آنها به ظاهر از نیکویی خداوند نسبت به خود صادق هستند.

`آنها همچنین درخواست خود را در قالب یک عهد و پیمان با خداوند مطرح می کنند، که جزئیات آن در باب ۱۰ شرح داده شده است. دادخواست آنان چیست؟`

« پس اکنون ای خدای ما، ای خدای عظیم و قادر و مَهیب، که در عهد و محبت خویش پایداری، تمامی این مصیبت که از روزگار پادشاهان آشور تا به امروز بر ما و بر پادشاهان و سروران و کاهنان و انبیا و پدران ما و بر تمامی قوم تو رفته است، در نظرت ناچیز نیاید » (نِحِمیا ۹: ۳۲).

جامعه مجبور بود تا به پادشاهانی که بر آنان حکومت می کردند، خراج بپردازند. ظلم و ستم از هر طرف، گروه کوچکی از اسرائیلیان را به ستوه آورده است، و آنها از آن خسته و بیزارشده بودند. آنها مجبور بودند تا یک ظلم را بعد از دیگری تحمل کنند، و برای رهایی از آن امیدوار باشند.

جالب توجه است که، آنها خود را « خدمتگزاران » می نامیدند. پس از اینکه بی وفائی قوم ایشان فهرست گردید، آنها از انتساب این نام به خودشان خاتمه دادند. البته، خادم یعنی زیردست مافوق. وانگهیاستفاده از این اصطلاح مستلزم این بود که آنان ملزم به اطاعت از خداوند باشند، به طریقی که کسانی که پیش از آنان آمده بودند چنین نکرده بودند. این نشان دهندهٔ تمایل آنان به وفاداری به خداوند و احکام اوست. و به عنوان خادمان خداوند، آنان از او درخواست می کنند تا بخاطر آنان شفاعت و میانجیگری نماید.

جامعهٔ عِزرا و نِحِمیا، تجربهٔ فعلی خود را این گونه تشریح می کند که در « مصیبتی عظیم » قرار دارند (نِحِمیا ۹: ۳۷) که میتواند با مصیبت هایی که اسراییلیان در مصر تجربه کردند مقایسه شود (نِحِمیا ۹: ۹). آنان در دعای خود، خداوند را به خاطر دیدن مصیبت آنان در مصر می ستایند و این که آنان را نادیده نمی انگارد. حالا جامعه اسرائیل از خداوند می خواهد تا مانند گذشته، دوباره در زندگی آنان مداخله کند، هرچند که آنان سزاوار آن نیستند، زیرا که هیچ یک از پادشاهان، شاهزادگان، کاهنان، انبیا و اجدادشان به خداوند وفاودار نبودند. بنابراین، آنها تنها بر فیض و رحمت خداوند نسبت به آنان تکیه کردند، و نه به خودشان یا اعمال اجدادشان، و امیدوار بودند که خداوند از جانب آنان مداخله خواهد کرد.

`رومیان ۵: ۶ تا ۸ را بخوانید. این متون چگونه درخواست های اسراییلیان را بازتاب می دهد؟ از آنچه که اسراییلیان درخواست کرده بودند، و آنچه پولس در کتاب رومیان بیان میکند چه تسلایی می یابیم؟`