---
title:  روزه و عبادت
date:  10/11/2019
---

`نِحِمیا باب ۹ آیات ۱ تا ۳ را بخوانید. چرا مردم خودشان را از خارجی ها جدا کردند؟`

اگرچه نِحِمیا مشتاق بود تا اطمینان حاصل کند که این بار مردم در شادمانی همراهی و مشارکت می کنند، او اجتماع مردم را در روزه گرفتن رهبری کرد. آنها در حضور خداوند خود را فروتن ساختند، در حالی که پلاس بر تن کرده بودند، و خاک بر سر خود ریختند. به دلیل اینکه، بیگانگان در گناهان اسرائیلیان شریک نبودند، اسرائیلیان خودشان را از آنان جدا کردند، در حالی که یهودیان می دانستند که این گناهان آنان است که نیاز به بخشیده شدن دارد. آنان تصدیق کردند که این گناه قوم بنی اسرائیل بوده که باعث شده تا آنان تبعید شوند و از وطنشان رانده شوند.

مشارکت آنان در دعاها و اعتراف به گناهانشان، نشان دهندهٔ درک عمیق آنان از ماهیت گناه است. اسرائیلیها می توانستند از اینکه اشتباهات اجدادشان باعث سوق دادن همهٔ قوم آنان به تبعید شود، خشمگین شوند. یا آنها می توانستند، مدت زمانی را به شکایت از تصمیمات رهبرانشان و غفلت نسل های پیشین در دینداری سپری کنند، که منجر شده بود اکنون آنان در این وضعیت قرار بگیرند. با این حال، در عوض این که به نفرت و شکایت متوسل شوند، آنها با تواضع و فروتنی به حضور خداوند رفتند و به گناهان خودشان اعتراف کردند.

نِحِمیا در باب ۹ آیه ۳خبر میدهد که در یک چهارم روز، مردم کتاب شریعت را خواندند و در یک چهارم دیگر روز به گناهان خوداعتراف کردند و خداوند را پرستش کردند. این سومین باری بود که تورات خوانده میشد. قرائت تورات در کانون پرستش و اعترافات آنان قرار داشت، که این باید بر اساس حقیقتی بود که از سوی خداوند است. از طریق قرائت کتاب مقدس، خداوند به ما نزدیک میشود و روح القدس میتواند با ما حرف بزند و ما را تعلیم دهد. حقیقت کلام خدا، الگویی برای تفکر و درک ما و مشوق ما در زندگی و تکامل و رشد روحانی ما است. همچنین اسرائیلیان غمگین و ناراحت بودند، زیرا صرف زمان در حضور مقدس خداوند باعث درک ما از زیبایی و نیکویی او شده، و همزمان، ما را تحت تاثیر چگونگی جهان شگفت انگیزی که او خلق کرده قرار میدهد، و اینکه خالق این جهان حتی علیرغم نالایق بودن ما، با ما بودن را انتخاب کرد. بنابراین، ما می فهمیم که بدون حضور او در زندگی ما، هیچ یک از ما فرقی با اجداد روحانی خودمان در ایمان نداریم. فقط از طریق کار خدا در وجود ماست که می توانیم آن شخصی باشیم که باید باشیم.

`دانیال باب ۹ آیات ۴ تا ۱۹ را بخوانید. از چه طریق هایی، دعاهای او در زندگی ما در حال حاضر کاربرد دارد؟ این عملکرد به هر یک از ما بصورت فردی و همینطور به عنوان کلیسا چه حقیقتی را می گوید؟`