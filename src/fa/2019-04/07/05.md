---
title:  احکام و انبیا
date:  13/11/2019
---

`نِحِمیا باب ۹ آیات ۲۳ تا ۳۱ را بخوانید. چگونه اسرائیلی ها در مقایسه با « نیکویی یا نعمت عظیم » خداوند تشریح میشوند؟(نِحِمیا ۹: ۲۵).`

این بخش بعدی دعا / موعظه، بروی زندگی در کنعان متمرکز بوده است، همانطور که اسرائیلیان سرزمینی را که خداوند به آنان وعده داده بود، در تصرف خود داشتند. به آنها زمین، شهرها، تاکستانها و مزارع آمادهٔ زراعت داده شده بود، اما آنها همه چیز را حق مسلم خود می پنداشتند [و قدر آن را نمی دانستند]. در پایان آیه ۲۵، به ما گفته میشود، که : « آنان هرچه خواستند، خوردند و فربه شدند ». فربه شدن عبارتی است که فقط چند بار در کتاب مقدس میتوان آن را یافت (تثنیه ۳۲: ۱۵ و ارمیاء ۵: ۲۸)، و هر بار دلالت بر مفهومی منفی دارد.

مردم ممکن است « از چیزهایی که به ایشان دادی، لذت برده باشند »، امّا خوشی آنها در خداوند نبوده است، امّا در عوض، این همهٔ چیزی بوده که آنان داشته اند. ظاهراً داشتن همه چیز، رابطهٔ نزدیک با خداوند را ایجاد نمی کند. بسیاری از ما فکر میکنیم « اگر من این چیز یا آن چیز را داشتم، آنوقت می توانستم خوشحال باشم ». متاسفانه، ما مشاهده میکنیم که اسرائیلیها از تمامی چیزهایی که خداوند برای آنان فراهم کرده بود برخوردار بودند، اما « شادی » آنها در آن چیزها بود که باعث شد  تا کمتر زندگی خود را به خداوند اختصاص دهند. خیلی وقتها، فقط بر روی عطایا متمرکز می شویم، در حالیکه ارزانی کنندۀ این نعمات را فراموش میکنیم. این فریبی مهلک است.

البته، این بدان معنا نیست که ما نمی توانیم برای چیزهایی که خداوند به ما داده است خوشحال باشیم. او مشتاق است که ما از هدایای او لذت ببریم، اما خوشحالی و لذت از هدایایی که او به ما میدهد، تضمینی برای رابطه ما با او نیست. در حقیقت، اگر مراقب نباشیم، این چیزها می تواند سبب لغزش شود.

با این وجود، در این فصل، رهبران حالا اعتراف می کنند که طریق هایی که آنان داشته اند، بی ایمانی نسبت به خدا بوده است. همانطور که آنها به تاریخ خودشان نگاه می کنند، آنها بطور ویژه به تخطی هایی که آنان به عنوان یک قوم مرتکب شده بودند، اعتراف می کنند. دو جنبه از آن به طور ویژه مهم می باشند بخاطر این که آنها را تکرار می کردند: ۱. اسرائیلیان احکام خداوند را پایمال کرده بودند و ۲. آنان انبیا را جفا می دادند.

به عبارت دیگر، آنها متوجه شدند که وجود احکام خداوند و انبیا او برای پیشرفت آنان به عنوان قوم خدا و همینطور بصورت فردی، لازم و ضروری بودند. دعا با تاکید بر این بیانیه ختم می شود که« هر آدمی که آنها را بجا آورد در آنها زیست خواهد کرد

» (لاویان ۱۸: ۵)، با برجسته کردن این نکته که این روح القدس است که از طریق انبیا صحبت میکند. خداوند احکام خود را  به ما داده است تا زندگی پر نعمتی داشته باشیم، و او انبیاء خود را فرستاد تا ما را برای درک حقیقت خویش هدایت نماید. آنچه که ما با این هدایا انجام می دهیم، برای همه ما مسئله ای حیاتی است.