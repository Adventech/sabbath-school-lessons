---
title:  درس های عبرت از گذشته
date:  12/11/2019
---

`نحمیا باب ۹ آیات ۹ تا ۲۲ را بخوانید. چگونه این بخش از دعا متفاوت از بخش اول دعا است؟`

دعا از ستایش خداوند برای وفاداری او و در مقایسه با بی وفائی اسرائیلیان در تجربه های آنان از مصر و بیابان تلاوت می شود. این نمای کلی از تمام چیزهای مختلفی است که خدا به اسرائیلیان داد؛ امّا متاسفانه، جواب « پدران » آنان به این موهبت ها، غرور، سرسختی و بی اعتنایی نسبت به اقدامات خیرخواهانه خداوند در میان آنان بود.

تصدیق قصور انسان در پرستش حقیقی خدا، گامی مهم در اعتراف به گناهان و توبه است. و حتی اگر، این متون از  مردمی حکایت می کنند که در گذشته های بسیار دور از ما بوده اند، اما هیچکس نمی تواند انکار کند که هر یک از ما نیز با مشکلات مشابهی مانند آنان روبرو هستیم.

البته، اینجا جایی است که انجیل هم برای ما و همینطور برای آنان آمده است. اعتراف به گناهان خودمان، ما را نجات نمی دهد و رستگار نمی کند؛ بلکه تنها قربانی شدن مسیح از جانب ما است که باعث رستگاری ما شد. اعتراف به همراه توبه در کانون تایید ما است و اینکه تنها باید ما از طریق مسیح عادل شمرده شویم. « وقتی که از طریق توبه و ایمان، مسیح را به عنوان نجات دهندهٔ خودمان می پذیریم، خداوند گناهان ما را عفو می کند، و مجازاتی برای سرپیچی کنندگان از احکام وجود دارد. سپس گناهکار در پیشگاه خدا به عنوان یک فرد مستقل در برابر او خواهد ایستاد؛ او منتخبین خود را که از طریق روح با پدر و پسر مشارکت داشته اند، به آسمان می برد ».  اِلن جی وایت، جلد سوم کتاب پیامهای منتخب، صفحه ۱۹۱.

در عین حال که، بخاطر این که نیکویی خداوند سبب می شود تا به گناهانمان اعتراف کرده و آز آنها توبه کنیم، بایستی مصمم شویم تا با قدرت خداوند آنها را نیز فراموش کنیم.

و در آخر اینکه، قوم اسراییل سرکش و معاند بوده است، و خدا آنان را دوست می داشته است. با نگاهی به گذشته و آنچه که خداوند برای قوم بنی اسراییل انجام داد، به مردم یادآوری میکند به دلیل اینکه خداوند در گذشته برای آنان کارهای زیادی انجام داده است، او همچنان در حال حاضر و آینده هم به کار مراقبت و حمایت از آنان ادامه خواهد داد. به همین دلیل، برای مردم بسیار مهم بود که همیشه چگونگی عملکرد خداوند را در تاریخ خودشان بیاد داشته باشند. هر زمان که آنان این مسئله را فراموش کردند، به دردسر افتادند.

`به زمان های گذشته بیندیشید، به زمانی که اطمینان داشتید که خداوند در زندگی شما کار میکند. بار دیگر که با مشکلی مواجه شدید چطور می توانید از آن تسلی بیابید؟ چگونه بهتر می توانید به خیرخواهی خداوند در زمان های یاس و اندوه و هراس از آینده اعتماد کنید؟`