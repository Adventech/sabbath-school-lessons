---
title:  خداوند بخشایشگر ما
date:  09/11/2019
---

### مطالعه این هفته
نِحِمیا باب ۹ آیات ۱ تا ۳؛ دانیال باب ۹ آیات ۴ تا ۱۹؛ نِحِمیا باب ۹ آیات ۴ تا ۸؛ کولسیان باب ۱ آیات ۱۶، ۱۷؛ نِحِمیا باب ۹ آیات ۹ تا ۳۸؛ رومیان باب ۵ آیات ۶ تا ۸.

> <p>آیه حفظی</p>
> « هر که نافرمانیهای خود را بپوشاند، کامیاب نخواهد شد، اما هر که آنها را اعتراف کند و ترک نماید، رحمت خواهد یافت » (امثال سلیمان ۲۸: ۱۳).

پس از اینکه عید خیمه ها (Sukkot) به پایان می رسید، رهبران قوم دوباره مردم را گرد هم می آوردند. آنها فقط زمانی را با هم صرف برگزاری عید کرده بودند؛ حالا زمان آن بود که کار ناتمام خود را که اعتراف به گناهان و توبه بود انجام داده و بسوی خداوند بازگردند.

بله، پیش از این، رهبران به آنان گفته بودند که دیگر به خاطر اشتباهاتشان غمگین و ناراحت نباشند، امّا نه به این معنا که اعتراف و اظهار ندامت آنان مهم نیست. بنابراین، اکنون که آنها جشنواره ها را برگزار کرده بودند، وقت آن رسیده بود تا بطور مقتضی و شایسته اقرار کنند.

هدف از وقایع ارائه شده در اینجا، لزوماً به این معنا نیست که همیشه باید ترتیب زمانی به ترتیب، اول شادی و سپس توبه به دنبال آن باشد؛ و یا به این معنا که این ترتیب بطور بر عکس باید دنبال شود. اگرچه شاید بطور طبیعی اول اعتراف ، سپس جشن بگیریم، شاید جشن برای خداوند در زندگی ما، در مرحله اول باشد. بالاخره، کتاب رومیان باب ۲ آیه ۴ به ما میگوید که این « نیکویی خداوند » است که ما را به توبه وا می دارد. سپس « نیکویی خدا » است که ما را بر می انگیزد که او را ستایش و در او شادی کنیم، در حالی که به ما یادآوری میکند که ما نیاز به عفو، تطهیر و خلقت مجددی در خداوند داریم.