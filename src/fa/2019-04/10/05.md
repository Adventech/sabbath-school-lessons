---
title:  قربانی ها به عنوان بخشی از پرستش
date:  04/12/2019
---

`نِحِمیا باب ۱۲: ۴۳ را بخوانید. چه چیزی در مورد پیشکش « قربانی های بزرگ » به عنوان بخشی از مراسم پرستشی، خاص بود؟`

قربانی ها مهم ترین جنبه ضروری مراسم پرستشی در طول دوران معبد بودند. چندین نوع مختلف قربانی، چه برای وعدهٔ بخشش گناهان و یا چه برای ابراز خوشحالی و تکریم خداوند برای قربانی کردن وجود داشت، قربانی ها به پرستش در معبد ماهیت می دادند، تا به عبادت کنندگان، حقیقت خدا را یادآوری، و بگویند که او چه کسی هست، آنان به ذریت وعده داده شده یعنی عیسی مسیح، آن کسی که حیات خود را به خاطر آنان داد اشاره می کردند، زیرا که او برهٔ خدا بود.

`یوحنا باب ۱: ۲۹، ۳۶؛ اول قرنتیان باب ۵: ۷؛ و مکاشفه باب ۵: ۶، ۱۲، ۱۳ را بخوانید. آنها در مورد آنچه قربانی ها نهایتاً با آن اشاره داشتند، چه چیزی را به ما یاد میدهد؟ اگر اسرائیلی های باستان می توانستند از مرگ یک حیوان اهلی، آنقدر خوشحال باشند، چقدر دلیل بیشتر برای ما وجود دارد تا از مرگی که توانست حقیقت بیشتری را آشکار کند، خوشحال باشیم؟`

توجه داشته باشید که تنها چندین بار عقیدهٔ شادی و مسرت در کتاب نِحِمیا باب ۱۲: ۴۳ بیان شده است. این بدان معنا است که در میان تکریم خداوند و شاید خوف از خدایی که مردم در جلسات پرستشی خودشان تجربه می کردند (به هر حال، کشتن یک حیوان به خاطر گناهان آنان یک امر جدی و مهمی بود)، خوشحالی و شادی هم وجود داشت. هنگامی که به خدا نزدیک می شویم باید با هیبت و حرمت، همینطور با خوشحالی و شادی باشد. مزمور ۹۵ بیان میکند که یک نیایش حقیقی، شامل دعوت به سرود خواندن، ابراز شادی و اجرای موسیقی برای تجلیل و تکریم از خدا (مزمور ۹۵: ۱) و همچنین سجده کردن در حضور خداوند (مزمور ۹۵: ۶) می باشد. تلاش برای دست یافتن به تعادل میان شادی و تکریم و تحسین در نیایش، برای ستایش و پرستش خالق مان بسیار مهم است.

`هنگامی که فکر میکنیم که در روی صلیب، خالقِ همهٔ مخلوقات (یوحنا ۱: ۱ تا ۳) برای گناهان خلقت خویش قربانی شد، ابتدا چه احساسی به ما دست می دهد؟ همچنین شادی چه نقشی را میتواند و باید در تجربه ما از صلیب بازی کند؟`