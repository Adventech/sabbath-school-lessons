---
title:  عبادتِ پروردگار
date:  30/11/2019
---

### مطالعه این هفته
نِحِمیا ۱۲: ۲۷ تا ۴۷؛ اول تواریخ ۲۵: ۶ تا ۸؛ اول یوحنا ۱: ۷ تا ۹؛ یوحنا ۱: ۲۹، ۳۶؛ اول قرنتیان ۵: ۷؛ عبرانیان ۹: ۱ تا ۱۱.

> <p>آیه حفظی</p>
> « آنها سرودهایی در حمد و ثنای خداوند میخواندند و این بندگردان را تکرار میکردند: «چه نیکوست خداوند، خدایی که محبّتش برای قوم اسرائیل ابدی است.» همه، تا میتوانستند صدای خود را بلند میکردند و خدا را ستایش میکردند چون کار بازسازی بنیاد معبد بزرگ شروع شده بود » (عِزرا ۳: ۱۱).

آیه حفظی این هفته به درک ما از شیوه های پرستش عبرانیان و نحوهٔ سپاسگزاری آنها نسبت به خداوند که در عبادت آنان ابراز می شده، کمک می کند. در سال ۵۱۵ ق. م. آنها با هدایای خود، مراسم تقدیس معبد جدید را جشن گرفتند (عِزرا ۶: ۱۵ تا ۱۸) و سپس حدود ۶۰ سال بعد، مردم با هدایای خود تکمیل شدن دیوار شهر اورشلیم را جشن گرفتند (نِحِمیا ۶: ۱۵ تا ۷: ۳؛ ۱۲: ۲۷ و به بعد).

بعد از فهرست شجرنامه ها در نِحِمیا ۱۱ و ۱۲، نویسنده کتاب به زمانی اشاره می کند که آنها افتتاح دیوار شهر را جشن می گیرند. برای این ملت وقف چیزها به خدا، یک عادت مرسوم بود: معبد، دیوار شهر، یا حتی خانه ها و ساختمان های عمومی. مراسم چنین وقف هایی بطوری آماده شده بودند که همراه با آواز، موسیقی، جشن، قربانی، شادی و نشاط و تطهیر مردم  بودند و برگزار می شدند. داوود عرفِ قربانی در طول مراسمِ وقف را مرسوم کرد، و پس از او دیگر رهبران قوم اسرائیل، الگوی عملی او را پیروی کردند و شروع آن با سلیمان بود هنگامی که او تابوت عهد را به معبد آورد (اول پادشاهان ۸: ۵).

ما این هفته به بررسی اینکه چگونه آنها خداوند را در زمان پرستش، عبادت می کردند می پردازیم و خواهیم دید اموری که ما، همان پروردگار را پرستش می کنیم، می توانیم در زندگی خودمان بکار ببریم.