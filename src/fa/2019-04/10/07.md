---
title:  اندیشه هایی فراتر
date:  06/12/2019
---

بخوانید، اِلن جی وایت،” خداوند با ما است “، صفحه ۱۹ تا ۲۶، آرزوی اعصار؛” Saved to Sarve، صفحات ۹۵ تا ۱۰۷، در The Ministry of Healing.

« خداوند ادعا میکند که تمام زمین تاکستان اوست. اگر چه در حال حاضر در دست غاصبان است، ولی متعلق به خداوند است. و با بازخرید آن و خلاصی آن از دست شریر که کمتر از خلقت دوبارهٔ آن نیست، متعلق به او میشود. برای نجات و آزادی جهان قربانی داده شده است. (زیرا خدا جهان را آنقدر محبت کرد که پسر یگانۀ خود را داد تا هر که به او ایمان آوَرَد هلاک نگردد، بلکه حیات جاویدان یابد) ( یوحنا ۳: ۱۶). از طریق آن یک عطیه، همهٔ انسان های دیگر هم از هدیهٔ نجات بهره مند شدند. روزانه تمام دنیا از برکات خداوند بهره مند میشوند. هر قطره ای از باران، هر پرتو نور برروی نسل ناسپاس ما، هر برگ و گُل و میوه، تحمل و صبر طولانی خداوند و عشق عظیم او نسبت به انسان را شهادت میدهند » اِلن جی وایت، پندهای مسیح، صفحات ۳۰۱ و ۳۰۲.

« در مسیح چه یهودی، چه یونانی، برده یا آزاد همه با خون ارزشمند مسیح در کنار هم قرار گرفتند و یکی شدند ( غلاطیان ۳: ۲۸ و افسیسان ۲: ۱۳).

« هرچه که تفاوت اعتقادت مذهبی میخواهد باشد، فراخوان درد و رنج بشریت باید شنیده شود و جواب داده شود ...

« همه اطرافیان ما از نظر روحی ضعیف هستند، سعی کنید تا روح هایی که نیاز به کلمات تسکین دهنده و اَعمال یاری بخش هستند را کمک کنید. بیوه زنانی وجود دارند که نیازمند کمک و همدردی هستند. یتیمانی وجود دارند که مسیح به پیروانش فرمود آنان را دریابید تا اعتماد خداوند را دریافت کرده باشید. اغلب اوقات این موارد با غفلت و بی توجهی، نادیده گرفته میشوند. آنها ممکن است، ظاهراً از طُریق ناهنجاریهای مختلف از دست رفته باشند و با بی رحمی با آنان رفتار شده باشد، با این حال آنان به خداوند تعلق دارند. آنان به قیمت پرداخت خون گرانبهای مسیح خریداری شدهاند و در نگاه خداوند آنان همانقدر ارزشمند هستند که ما هستیم. آنها اعضای خانوادهٔ بزرگ خداوند هستند، و مسیحیان به عنوان وکیلان و نمایندگان خداوند مسئول مراقبت از آنان میباشند ». اِلن جی وایت، پندهای مسیح، صفحات ۳۸۶، ۳۸۷.

**سوالاتی برای بحث**

`۱. در کلاس، دربارهٔ پیدا کردن تعادل مناسب در عبادت، بین تکریم و شادمانی صحبت کنید، از طریق این سوال که: آیا حرمت و شادی در هر صورت، صرفاً در تقابل با یکدیگر می باشند؟`

`۳. اسرائیلیان دیوار شهر اورشلیم را تحت حمایت و حفاظت الهی ساختند، و طی مراسم افتتاحیه و وقف، اذعان کردند که دیوار بدون حمایت خدا، کاربرد و فایده ای نخواهد داشت. سلیمان بسیار خوب این را بیان میکند: « اگر خداوند خانه را بنا نکند، زحمت بنّایان بیفایده است. هرگاه خداوند از شهر نگهبانی نکند، مراقبت نگهبانان بیهوده است » (مزمور ۱۲۷: ۱)این چه چیزی را باید به ما در مورد همهٔ تلاش های ما برای خدمت به خدا بگوید؟`

`۳. نقش موسیقی در تجربه شخصی شما از پرستش در کلیسای خودتان چیست؟`

`۴. کتاب مقدس خیلی واضح و روشن می گوید: عیسی کاهن اعظم در مکان مقدس در آسمان است. چه کاری را او دقیقاً در آنجا برای ما انجام میدهد؟ خدمت کشیشان در معبد زمینی چه چیزی را به ما می تواند دربارهٔ آنچه که عیسی برای ما در آسمان انجام میدهد، بیاموزد؟`