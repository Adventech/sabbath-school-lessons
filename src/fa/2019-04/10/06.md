---
title:  نقش کاهنان و لاویان در عبادت
date:  05/12/2019
---

`نحمیا باب ۱۲: ۴۴ تا ۴۷ را بخوانید. چرا همه مردم یهودا از کاهنان و لاویان خرسند بودند؟ چرا  آنان اشخاص مهمی بودند؟`

`کاری که کاهنان (که از لاویان بودند) انجام می دادند، سمبل چه چیزی را بود؟ به عبرانیان باب ۹: ۱ تا ۱۱ نگاه کنید.`

« شفاعت مسیح در قبال انسان در معبد آسمانی همان اهمیت را دارد که مرگ او بر روی صلیب داشت. با مرگش کاری را شروع کرد که پس از قیامش از مردگان به آسمان رفت تا آن را کامل کند. ما باید با ایمان وارد پرده شدیم، جائی که آن پیشرو برای ما داخل شد ». الن جی وایت، کتاب نبرد عظیم، صفحه ۴۸۹. [این کتاب به زبان فارسی موجود است]

بازهم، اگرچه مردم در گذشته نور امیدی که امروزه ما داریم نداشتند، آنها همین قدر درک کردند که دانستن کار لاویان، یعنی تنها کسانی که می توانستند در معبد خدمت کنند، از اهمیت زیادی برخوردار بوده است. آنها خوشحال بودند که کار خداوند می تواند از طریق آنان انجام شود.

قوم خدا که با خواندن کلام خدا با او وقت گذرانده بود، دعا و عبادت کرده بود، در او حیاتی نو پیدا کرد. با این همه، آنها متوجه شدند که خدمات معبد ناچیز گرفته شده و نیاز به احیای مجدد دارد. اکنون مردم از آن امور که دوباره بنا شدند، یعنی کاری که لاویان از جانب آنان انجام می دادند، مسرور بودند. خداوند قوم را  تحت تاثیر قرار داد مبنی بر این که خدمات معبد بخشی از طرح او برای عبادت بود.

متاسفانه، خادمین، معلمان کلام، نوازندگان و موسیقیدانان همه اغلب به خاطر دستمزدی که می گرفتند، خدمت میکردند. حتی در دوران نِحِمیا، حمایت لاویان گاهی بسیار قوی و گاهی خیلی کمرنگ بود. لاویان بارها و بارها مجبور شدند که به منظور تامین مخارج خانوادههایشان به کارهای دیگری بپردازند، چرا که مردم پرداخت عشرها و هدایا خود را متوقف کرده بودند.

بدون پرداخت ده یک ها و هدایا، هیچ کلیسایی در جهان نمی تواند تشکیل شود. اگر بخواهیم که خدمات کلیسای ما ادامه یابد، باید خود را متعهد به حمایت از مُبلغان با کمک های مالی، و همچنین با قدردانی شفاهی و زبانی از آنان کنیم. کلیسا ممکن است هرگز بدون ایراد نباشد، اما نباید این مسئله باعث دلسردی و حمایت نکردن ما از آن بشود، ما باید به حمایت خود از کلیسا ادامه دهیم، تا کار خداوند در سراسر جهان بتواند ادامه یابد.