---
title:  خواندن سرودهای خداوند
date:  01/12/2019
---

`نِحِمیا ۱۲: ۲۷ تا ۲۹ را بخوانید. به برخی از کلمات کلیدی توجه کنید که نشان می دهند، عبادت و ستایش آنان شبیه هم بوده است. شما چگونه آن را توصیف می کنید؟`

قوم اسرائیل طبقه خاصی از لاویان را به عنوان خواننده و موسیقیدان برای خدمت در مراسم عبادتی معبد گماردند. خدا آنان را در مراسم عبادتی هدایت کرد و به آنان دستورالعمل های خاصی برای خدمات معبد داد، زیرا که مراسم عبادتی معبد باید بسیار باشکوه و حرفه ای برگزار می شدند. داوود پادشاه این مراسم پرستشی را به صورت یک روش جامع و باشکوه تر سازماندهی کرد. بنابراین، فرزندان آساف، که داوود آنان را به عنوان رهبران پرستش معبد منصوب کرده بود، همچنین به این عنوان قلمداد می شدند « سرایندگان خانهٔ خدا از طایفهٔ آساف بودند  » (نِحِمیا ۱۱: ۲۲).

`به اول تواریخ  باب ۲۵: ۶ تا ۸ نگاه کنید، این آیات در خصوص محوری و مهم بودن موسیقی و خواندن « سرود های خداوند » چه می آموزد؟`

سرایندگان از میان لاویان بودند، و بنابراین، رسماً در استخدام معبد بودند. بدین ترتیب، در عوض اجرای موسیقی برای خدمات پرستشی در معبد آنان حقوق می گرفتند. در طول دوران پادشاهی داوود، یک آکادمی یا انجمن موسیقی سازمان یافته بود، که داوود بر آن نظارت داشت. و دارای معلمان و دانشجویان پیر و جوان بود، کسانی که به نوبت در معبد کار می کردند و موسیقی می نواختند. برخی از آنان نوازنده و برخی دیگر سراینده بودند، و هنوز کسانی بودند که مسئول نگهداری از آلات موسیقی و جامه هایی که در جلسه های پرستشی معبد استفاده می شد، بودند. هدف از این چنین تشکیلات حرفه ای و سازمان یافته چه بود؟ این امر به توسعه استعدادها و بینش والایی از عبادت می شد. ارتقا و عُلو مقام باید همیشه در پرستش، هدف باشد. ستایش باید از درون قلب انسان بیرون آید و به بهترین روش بیان شود تا انسان ها را از نظر روحانی ارتقا دهد. عقیده ای وجود دارد که می گوید که موسیقیدانان و سرایندگان که در معبد خدمت می کردند با دقت خاصی انتخاب شده بودند که گروه پرستشی معبد را هدایت و رهبری کنند.

`چه تجربۀ مسرت بخشی در پرستش از طریق موسیقی داشته اید؟ چه اهمیتی یا تاثیری برای شما دارد؟`