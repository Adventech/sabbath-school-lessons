---
title:  نِحِمیا برای انجامِ وظیفه خود آماده میشود
date:  10/10/2019
---

بدون تردید خداوند، که نِحِمیا را برای انجام این وظیفه فراخوانده بود، خود هر آنچه که او بدان نیاز داشت را برایش فراهم کرد. نِحِمیا با دانشی که خداوند به او وعده داده بود، مجهز شد و با اعتماد به خداوند در جهت انجام ماموریتش پیش رفت. اما او با دقت و با دعا در جهت انجام وظیفه اش به پیش رفت. به عبارت دیگر، با اینکه او می دانست که خداوند همراه و پشتیبان او می باشد، این آگاهی مانع نشد تا درباره آنچه که باید انجام بدهد فکر نکند.

`نِحِمیا ۲: ۱۱ تا ۲۰ را بخوانید. نِحِمیا در راستای آمادگی برای طرح بازسازی دیوار شهر چه میکند؟`

درس های رهبری: درس اول: نِحِمیا به کسی نمی گوید که طرح خداوند چیست « که خدایم در دلم چه نهاده بود تا برای اورشلیم بکنم » (نِحِمیا ۲: ۱۲). او نه تنها به دشمن چیزی نمی گوید، بلکه نقشهٔ خداوند را از دیگر رهبران یهودی هم پنهان نگاه می دارد. او در حال ارزیابی ماموریت است که محاسبه کند که چه کارهایی نیاز است تا انجام شود. درس دوم: نحمیا، قبل از آنکه هر چیزی را آشکار سازد، کارها و هر آنچه که لازمهٔ عملی کردن نقشه هایش خواهد بود را  آماده میکند. درس سوم: هنگامیکه او در مورد وظیفه اش سخن میگوید، نِحِمیا ابتدا آنچه را که خداوند تاکنون برای هدایت این گروه اعزامی انجام داده است را بیان میکند و سپس سخنان پادشاه را هم به بیانات خود اضافه میکند. او قبل از اینکه درخواست خود را از پادشاه مطرح کند، او را با سخنان خود ترغیب میکند. این رویداد چیزی کمتر از یک معجزه نیست، که یهودیان علی رغم مقاومت هایی که پیش خواهد آمد، به ساخت معبد پاسخ مساعد دادند. خداوند نه تنها پادشاه را از طریق دعا و روزه نِحِمیا آماده کرد، بلکه همچنین یهودیان را نیز آماده نمود، بطوریکه آنها با شجاعت و دلیری پاسخ مثبت دهند.

`نِحِمیا ۲: ۱۹ و ۲۰ را بخوانید. این آیات به ما در مورد ایمان نِحِمیا چه می گویند؟ چگونه ممکن است این آیات مانند تثنیه ۷: ۹ و مزامیر ۲۳: ۱ تا ۶، و اعداد ۲۳: ۱۹ به نِحِمیا کمک کرده باشند؟`

سخنان ما نشان دهندهٔ این هستند که ما چه کسی هستیم و به چه چیزی واقعاً ایمان داریم. نِحِمیا مایل است از کلمات متعالی در سخنانش استفاده کند. او همچنین نمی ترسد که خداوند را در تمام آنچه که میگوید ستایش و تمجید کند، حتی وقتی که مردم او را مسخره میکردند و به او می خندیدند. حتی با اینکه نِحِمیا از تحقیر و احساس دشمنانش نسبت به سخنان خویش آگاهی داشت، رودربایستی نداشت و یا از صحبت کردن در مورد خداوند طفره نمی رفت. مانند یوسفِ سال ها پیش از او در مصر، نِحِمیا از معرفی و تمجید خدای خود در میان مردمی که به او ایمان نداشتند، نمی ترسید.