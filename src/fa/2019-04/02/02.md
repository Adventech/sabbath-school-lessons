---
title:  نِحِمیا خبر بدی دریافت میکند
date:  06/10/2019
---

کتاب نِحِمیا تا حدودی به همان شیوه ای شروع می شود که کتاب دانیال آغاز شد (دانیال ۱: ۱ ، ۲). این کتاب هم با اخبار بد شروع میشود. بله، بسیاری به موطن اجدادی خودشان باز گشته اند، امّا برای آنان، امور در آنجا خیلی خوب پیش نمیرود.

`نِحِمیا ۱: ۱ تا ۴ را بخوانید. چرا نِحِمیا خیلی پریشان است؟ واکنش او به خبر بدی که دریافت کرد، چه بود؟`

برخی از یهودیان سالها قبل از اینکه به شوش آورده شوند، یکی از چهار مرکز مدیریت امپراطوری پارس بود، جایی که نِحِمیا به عنوان ساقی در دربار سلطنتی خدمت می کرد، به اسارت آورده شده بودند. عبارت بکار برده شده برای « حَنانی یکی از برادرانم » به احتمال زیاد برمی گردد به یک برادر نسبی، زیرا که شباهتی که وجود دارد، بیشتر شبیه اشاره به نسبت فامیلی به حَنانی در نِحِمیا باب ۷ آیه ۲ است، اگرچه این مطلب میتواند اشاره ای به یک هموطن اسرائیلی یا یک دوست نیز باشد. به احتمال زیاد گفتگو با حَنانی بین اواسط نوامبر تا اواسط  دسامبر در ۴۴۵ ق. م. ، حدوداً ۱۳ سال پس بازگشت عِزرا به اورشلیم اتفاق افتاده باشد. حَنانی گزارش میدهد که شرایط در اورشلیم ناگوار است. مردم قادر نبوده اند تا اورشلیم را بازسازی کنند و دشمن دیوارهای شهر را خراب کرده و شهر اورشلیم بی دفاع و خالی از سکنه مانده است.

نِحِمیا شایعاتی شنیده بود مبنی بر اینکه سامریان دیوارهای شهر را خراب کردهاند. امّا او تا آن زمان از اصالت اخبار آگاهی نداشت. در نتیجه اردشیر پادشاه، خود با متوقف کردن جریان بازسازی بخاطر شکایت مردم اطراف رودخانه، امید کسانی را که بازگشته بودند را نا امید کرد (عِزرا ۴).

هر چند که معبد بازسازی شده بود، ولی بطور کامل کارآیی نداشت به علت اینکه مردمی که باید در معبد خدمت می کردند، قادر به زندگی در شهر اورشلیم نبودند. این وضعیت نِحِمیا را ناراحت و غمگین کرده بود، بدین خاطر که فحوا و بازتاب های این اخبار روح او را می آزرد: یهودیان خداوند را جلال نمی دادند، هرچند که آنها به این منظور بازگشته بودند. در عوض آنها در اثر ترس از دشمن و ظلم و ستم، بازسازی خانهٔ خداوند و شهر مقدس را نادیده گرفتند.

بنابراین، نِحِمیا بطورناخودآگاه رو به خدا می آورد. او از مردم یهودا که در ایمانشان سست شده بودند، شکایت نمی کند و یا آنان را در مرتبهٔ مردمی بزدل و فرومایه قرار نمی دهد، و اوضاع پیش آمده را به عنوان حالتی طبیعی  نپذیرفته بود. نِحِمیا زانو زده، شروع به دعا کرده و روزه می گیرد.

`نِحِمیا به خاطر این خبر بد، می گرید، روزه میگیرد و دعا میکند. این مطلب به ویژه در زمانهای سختی و آزمون، در خصوص نیاز ما به تضرع و درخواست از خدا چه می گوید؟`