---
title:  نِحِمیا صحبت میکند
date:  08/10/2019
---

نِحِمیا باب ۱: ۱۱ میگوید که نِحِمیا ساقی پادشاه است. ممکن است که برای ما مانند شغل بی اهمیتی باشد، اما افرادی که ساقی بودند می توانستند مردان با نفوذ و قدرتمندی باشند، زیرا که آنها ارتباط نزدیک و دائمی با پادشاه داشتند. ساقی ها شراب و نوشیدنی هایی که برای پادشاه می آوردند را به منظور جلوگیری از بیماری و یا مسموم شدن ومرگ پادشاه، امتحان و مزه می کردند. هرودوت اشاره می کند که پارسیان برای ساقی ها احترام زیادی قائل بودند، به این خاطر که آنها به عنوان صاحب منصبان به حساب می آمدند. به عنوان مثال، ساقیِ اسرحدون، پادشاه آشور، نخست وزیر کشور آشور هم بود. بنابراین، نِحِمیا در قلمرو پادشاهی، مقام رفیعی داشت و به دلیل نزدیکی به پادشاه، از طرف خداوند برای صحبت کردن با پادشاه در رابطه با وضعیت قوم یهود انتخاب میشود.

`نِحِمیا ۲:۱ تا ۸ را بخوانید. چه اتفاقی در جواب دعا و روزهٔ نِحِمیا می افتد؟`

جواب دعای او در ماه نیسان داده میشود، که تقریباً آوریل ۴۴۴ ق. م. است. چهار ماه از زمانی که حَنانی و یهودیان اخبار مشوش کننده را در مورد اورشلیم به نِحِمیا داده بودند، گذشته بود، به مدت چهار ماه، نِحِمیا دعا کرده و روزه گرفته بود، و ممکن است در هر روز آن فکر کرده باشد که انگار خداوند جواب دعای او را نمی دهد. امّا زمانبندی خداوند همیشه عالی و بی نقص است. خداوند، پادشاه را برای شنیدن حرفهای نِحِمیا آماده کرد  تا پاسخ مطلوب را بدهد.

این یک رویداد روزمره نبود که ساقی از وظایفش برای مدتی خلاص باشد تا حکمران سرزمین دیگری بشود. خداوند از طریق نِحِمیا سخن میگوید و ، اردشیراول، پادشاه پارس را تحت تاثیر قرار میدهد تا نِحِمیا را به فرمانروایی قلمرو یهود برگزیند. اشاره به پیشنهادات ملکه نشان میدهد که احتمالاً این در یک مهمانی خصوصی رخ داده است، زیرا که هرگز ملکه در مناسبت های رسمی حضور پیدا نمی کرد. نِحِمیا بلافاصله به مسئلهٔ اورشلیم اشاره نمی کند، تا ذهن پادشاه را از دور اندیشی نسبت به مسائل دور نگه دارد، در عوض، او در خصوص اموری مرتبط با خود از پادشاه درخواستی تاثیرگذار اقامه می کند. در آن زمان به مکان ویژه ای اشاره شده است، که پادشاه آن را فتح کرده بود.

`ما به چه روشهایی می توانیم برابری بین مقام نِحِمیا در کاخ را با مقام دانیال در بابل مشاهده کنیم؟ این مطلب در خصوص شخصیت نحمیا چه می گوید که نظر مثبت پادشاه را بر می انگیزد؟`