---
title:  نِحِمیا
date:  05/10/2019
---

### مطالعه این هفته
نِحِمیا ۱ – ۲، تثنیه ۷: ۹، مزامیر ۲۳: ۱ تا ۶، اعداد ۲۳: ۱۹.

> <p>آیه حفظی</p>
> « چون این سخنان را شنیدم، نشستم و گریستم و روزهایی چند ماتم گرفتم و در حضور خدای آسمانها روزه داشته، دعا کردم. گفتم: ای خدای آسمانها، ای خدای عظیم و مَهیب که عهد و محبت را با آنان که تو را دوست میدارند و فرمانهایت را به جای میآورند، نگاه میداری » ( نِحِمیا ۱: ۴ و ۵).

تا به اینجا خواندیم که در راستای تحقق حداقل بخشی از وعده های خداوند به قوم یهود، دو گروه از اسیران به یهودا بازگشتند.

اما یک گروه دیگر از تبعیدیان  وجود دارند که خداوند آنها را آماده میکند. آخرین گروه اسیران ماموریت یافتند تا مشکل را حل کنند. اگرچه دو گروه اول بازگشتند تا اورشلیم را بازسازی و با اتمام معبد بخشی از آن طرح را کامل کنند، اما بقیه ساخت و ساز معبد به علت بالا گرفتن مخالفت های قومهای اطراف نیمه تمام باقی ماند. مردم مناطق اطراف به علت اینکه می ترسیدند که اسرائیلیان ممکن است به یک ملت قدرتمند تبدیل شوند، همانطور که پیش از این نیز بودهاند از این رو نمی خواستند که اسرائیلی ها کار ساخت شهر و دیوار آن را به پایان برسانند ( عِزرا ۴: ۶ تا ۲۴). بنابراین، به نظر میرسد که بازگشت اسرائیلی ها برای آنان یک تهدید بود، به همین علت آنها تصمیم گرفتند تا کار آنان را متوقف کنند.

اما خداوند قوم خویش را فرا نخوانده بود تا آنان را در فرآیند کاری که به ایشان سپرده بود تا انجام بدهند به حال خود رها سازد.

به این ترتیب، او یک شخص دیگر را برای انجام خواستۀ خویش و تکمیل اهدافش آماده می کرد. نام او نِحِمیا بود، و در این درس به او و کار او برای خداوند نظر می افکنیم.