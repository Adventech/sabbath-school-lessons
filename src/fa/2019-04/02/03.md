---
title:  دعای نِحِمیا
date:  07/10/2019
---

`دعای نِحِمیا در کتاب نِحِمیا باب ۱ آیات ۵ تا ۱۱ را بخوانید. چه تفاوتی در اجزای مختلف این دعا وجود دارد؟ چرا او خود را نیز همانند کسانی که گناه ورزیده اند در زمره تقصیرکاران می بیند؟`

* خداوندا بزرگ و رحمان هستی (نِحِمیا ۱: ۵).
	* مرا بشنو (نِحِمیا ۱: ۶).
		* اعتراف به گناهان (نِحِمیا ۱: ۶، ۷).
			* وعده های خود را به یاد آور (نِحِمیا ۱: ۸، ۹)
		* ما را نجات دادی (نِحِمیا ۱: ۱۰).
	* مرا بشنو (۱: ۱۱).
* خداوند بخشندهٔ کامیابی و رحمت است (نِحِمیا ۱: ۱۱).

دعای نِحِمیا یک تصنیف زیبا از برشمردن عظمت بیکران خداوند، گناهکاری خود آنان است، که با گریه برای کمک خاتمه می یابد. دعای او مشابه دعای دانیال در باب ۹ کتاب دانیال است، و چنین چیزی امکان پذیر است به خاطر این که نِحِمیا با آن دعا آشنا بوده است. شایان ذکر است که نِحِمیا با دعا برای درخواست کمک شروع نمی کند، بلکه به جای آن ابتدا از حقیقتی زبان به سخن می گشاید که خداوند کیست و چقدر بزرگ و پر ابهت است. او همچنین به این مطلب اشاره می کند که خداوند به عهد خود و رحمتش نسبت به کسانیکه او را دوست دارند وفا میکند، همانطور که یادآور میشود که او همیشه به آنان وفادار بوده است و اکنون نمی تواند به صورت دیگری باشد.

دعا در ساختار ویژه ای قرار دارد (همانطور که در بالا به تصویر کشیده شده است ) که آیه ۸ کانون آنان می باشد، جایی که نِحِمیا وعدهٔ خداوند را می شمارد. نِحِمیا می گوید: « به یاد آور »! به عبارت دیگر: خداوندا، به یاد داشته باش که تو وعده دادی که هنگامیکه ما در ایمان خود سست شویم، ما را پراکنده خواهی کرد، امّا خدایا همچنین وعده دادی که ما را دوباره به سوی خودت باز خواهی گرداند و همه چیز را احیا خواهی کرد. از آنجا که اولین وعده بوقوع پیوسته است، اکنون زمان آن است که وعدهٔ دیگر خود را به انجام رسانی زیرا که ما به سوی تو باز می گردیم. نِحِمیا نمی ترسید که وعده های خداوند را از او طلب کند و آنان را به یاد او بیاورد. البته و مطمئناً، این به این معنا نیست که خداوند وعده هایش را نمی داند و یا به یاد نمی آورد. در عوض، خداوند از تمایل ما در طلب وعده هایی که داده، خرسند می شود. او می خواهد ما به آن وعده ها ایمان داشته باشیم و به این ترتیب دربارهٔ آنها با خداوند حرف بزنیم. و عملاً با بیان آنچه که خداوند وعده داده است، می توانیم استواری خود را در اعتماد به آن وعده ها تقویت کنیم، به ویژه در زمانی که به نظر می رسد، همه چیز ناامید کننده است.

`برخی از وعده های خداوند که شما می توانید در حال حاضر آنها را برای خودتان از او طلب کنید و بخواهید، چیست؟ چرا مهم است که هرگز از طلب کردن آنها صرف نظر نکنیم؟ ( با تمامی این اوصاف، اگر شما دست بکشید، چه چیزی باقی خواهد ماند؟)`