---
title:  نِحِمیا فرستاده می شود
date:  09/10/2019
---

پادشاه به همراه نِحِمیا نامه هایی را برای سَنبَلّطِ حُرونی و طوبیا عمونی، والیان ماوراءالنهر فرات می فرستد، تا آنان راه را برای عبور نِحِمیا و آنچه که قرار بود انجام دهد، آماده کنند. علاوه براین، پادشاه به آساف، سرپرست جنگلداری پادشاهی فرمان میدهد تا کلِّ چوبی را که نِحِمیا برای بازسازی شهر و دیوارها و دروازه های آن و معبد نیاز دارد، تهیه کند.

`نِحِمیا ۲: ۹ و ۱۰ را بخوانید. بطور کلی این آیات در مورد مخالفان، که نِحِمیا و یهودیان قرار بود با آنان روبرو شوند، چه میگوید؟`

نِحِمیا در حدود سالهای ۴۴۵ / ۴۴۴ ق. م. وارد اورشلیم میشود. به نظر میرسد که مخالفان حتی قبل از اینکه نِحِمیا هرگونه اقدامی را برای بازسازی شهر آغاز کند، با فرستادن درخواست هایشان برای والیان و تحریک آنان و ایجاد موانع برای او، تحریک خود را آغاز کرده بودند. اگرچه طوبیا یک نام یهودی است، که به معنای « خداوند نیکو است » (نام پسر او یهوحانان نیز یک نام یهودی است و به معنای « خداوند مهربان است ») و در مقام والی عَمّون خدمت میکرد. بدین ترتیب، اورشلیم توسط دشمنان محاصره شده بود: سَنبَطِ والیِ سامرا از طرف شمال، طوبیا والی عَمّون از طرف شرق وجِشِمِ عَرَب (نِحِمیا ۲: ۱۸ و ۱۹) از طرف جنوب، کسانیکه عدوم و موآب را تصرف کرده بودند. جای تأسف است که والیان این مناطق از نِحِمیا به خاطر نگرانی او برای تامین« رفاه » ستمدیدگان دوری جستند. زورگویان از خوشبختی کسانی که تهدیدی برای آنان محسوب میشوند، شاد نمیشوند.

بهرحال نِحِمیا با همراهی گارد محافظ وارد اورشلیم شد، و این نشان میدهد که او برای انجام ماموریتی مهم آمده بوده استو این کار باعث حسادت قبایل بت پرست که در اطراف شهر زندگی میکردند شعله ور شد، که اغلب دشمنی و خصومت خودشان را علیه یهودیان با تشدید آزار و اذیت و توهین به آنان نشان می دادند. بخصوص سَنبَطِ حُرونی، طوبیا عَمّونی، و جِشِمِ عَرَب، سرشناس ترین والیانِ این کار اهریمنی، ازسر دسته های این قبایل بودند. از ابتدا این رهبران با دیدگاه منتقدانه ای اعمال نِحِمیا را زیر نظر داشتند و با هر وسیله ای که در ید قدرت خود داشتند، سعی و تلاش میکردند تا نقشه های او را خنثی کنند و مانع کار او شوند » (اِلن جی وایت، انبیا و پادشاهان، صفحه ۶۳۵).

`چه داستان های دیگری از کتاب مقدس را می توانید پیدا کنید که نشان دهد، چگونه آنانی که بوسیله خداوند فراخوانده شدهاند تا ارادهٔ او را بجا آورند با مخالفین مواجه خواهند شد؟ پاسخ خود را در کلاس روز سبت مطرح کنید.`