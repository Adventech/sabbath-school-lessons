---
title:  علیه روح احکام
date:  28/10/2019
---

`نِحِمیا باب ۵ آیات ۶ تا ۸ را بخوانید (خروج باب ۲۱ آیات ۲ تا ۷ را ببینید). چرا نِحِمیا عکس العمل غضبناکی از خود نشان داد؟`

به هر حال، امروز برای ما دشوار است که درک کنیم که برده داری یک هنجار فرهنگی در دنیای کهن بوده است. والدین می توانستند به بردگی درآیند و یا کودکانشان را به منظور بردگی بفروش برسانند. والدین از نظر اجتماعی و قانونی حق داشتند که پسران و یا دخترانشان را بفروشند. به هرحال، خداوند دهندهٔ حق آزادی اراده است، او سفارش کرد که این عرف که وام دهندگان هر ۷ سال یک بار بردگان خود را آزاد کنند در اسرائیل اجرا شود. بدین ترتیب خداوند، مردم را در برابر بردگی دائمی محافظت و حمایت کرد و نشان داد که خواست و تمایل او برای مردم، زندگی آزادانه است.

اگرچه قرض دادن توسط شریعت مجاز بود، ولی پرداخت بهره مجاز نبود، (برای ملاحظه مقررات ضد رباخواری در کتاب مقدس به خروج باب ۲۲ آیات ۲۵ تا ۲۷؛ لاویان باب ۲۵ آیات ۳۶، ۳۷؛ تثنیه باب ۲۳ آیات ۱۹، ۲۰ مراجعه کنید). با این حال، مقدار بهره ای که وام دهندگان درخواست میکردند در مقایسه با آنچه ملت های اطراف آنان درخواست میکردند، کمتر بود. آنها می خواستند که هر ماه یک درصد از مبلغ وام گرفته شده به عنوان مبلغ دیرکرد پرداخت شود. متون بین النهرین در قرن ۷، درخواست بهرهٔ ۵۰ درصدی را برای نقره و بهرهٔ ۱۰۰ درصدی را برای درآمد سالانه غلات نشان میدهند. بنابراین ۱۲ درصد سود سالانه در مقایسه با عملکرد سرزمین های بین النهرین کمتر بوده است. اما بطور کلی، طبق کلام خداوند تنها عمل خطایی که وام دهندگان انجام می دادند طلب بهره بوده است (نِحِمیا ۵: ۱۰)، و جالب توجه است که مردم حتی در گلایه های خود به آن اشاره نمی کردند. هرچیز دیگری که در درون هنجار اجتماعی وجود داشت در مقررات شریعت هم وجود داشت. پس چرا نِحِمیا « بسیار عصبانی » است؟ قابل توجه است که او بلافاصله دست به اقدامی نمی زند، اما نسبت به موضوع تعمق میکند.

این حقیقت که نِحِمیا با آن موضوع بطور قاطعانه برخورد کرد، بسیار قابل تحسین است. او از این رو که چون از لحاظ  فنی، نقض شریعت نیست و یا از نظر اجتماعی قابل قبول است، حتی در مقایسه با اَعمال زمینی « مطلوب » است، نارضایتی خود را پنهان نکرد. این روح احکام بود که تحت این شرایط زیر پا گذارده شده بود. به ویژه در طول دوران سخت اقتصادی، این وظیفه مردم بود که به یکدیگر کمک کنند. خداوند همیشه در کنار ستمدیدگان و نیازمندان است و او مجبور است که به انبیا ماموریت بدهد تا بر علیه شرارت و خشونت سخن بگویند.

`چه راههایی هستند، که حتی بطور غیر تعمدی، می توانیم از واژه های احکام تبعیت کنیم در حالی که روح و مفهومی را که در بطن آن نهفته است را نقض کنیم؟ ( میکاه ۶: ۸).`