---
title:  نارضایتی مردم
date:  27/10/2019
---

`نِحِمیا باب ۵ آیات ۱ تا ۵ را بخوانید. چه اتفاقی در اینجا رخ میدهد؟ مردم بر علیه چه چیزی فریاد بر آوردند؟`

به نظر میرسد که جامعهٔ یهودی تحت رهبری نِحِمیا در مقابل فشارهای خارجی متحد شده بوده است. امّا در داخل، ملت برای اینکه در برابر جفا ایستادگی نموده و از خود در مقابل خشونت خارجی دفاع کنند، اوضاع خوب نبود. علیرغم سیمای استوار و اتحاد ظاهری قوم بنی اسرائیل در برابر دشمن، جامعه از داخل گسسته بود. رهبران و ثروتمندان از فقرا و طبقات محروم و تنگدست جامعه به نفع منافع خود سوءاستفاده میکردند و وضعیت خیلی بدی بوجود آمده بود بصورتی که خانواده ها برای دریافت کمک، فریاد شان برآمده بود. بعضی از خانواده ها می گفتند که آنها خوراکی برای سیر کردند فرزندانشان ندارند؛ برخی می گفتند که به خاطر قحطی، املاک و اموالشان را گرو گذاشته اند؛ و برخی از خانواده ها می گفتند که به علت اجبار در پرداخت مالیات به امپراطوری پارس پول قرض گرفته اند و یا حتی فرزندانشان به بردگی رفته اند.

به نظر میرسد که عامل اصلی فقر و بدبختی، قحطی و پرداخت مالیات بوده است، که موجب شده بود تا خانواده های فقیر به دنبال گرفتن کمک از همسایگان خود باشند. حکومت پارس، ولایت یهودا را ملزم کرده بود تا سالانه ۳۵۰ قنطار نقره به عنوان مالیات بپردازد (نِحِمیا باب ۵ آیات ۱ تا ۵ را در کتاب مقدسِ، ویرایش اندروز ص. ۵۹۸  ببنید). اگر شخص نمی توانست سهم تعیین شده از مالیات اجباری را بپردازد، آن خانواده معمولاً ابتدا اموال و املاک خود را گرو می گذاشت یا پول قرض می گرفت. اگر با این حال آنها نمی توانستند در سال آینده درآمدی داشته باشند، مجبور بودند اقدامی در جهت پرداخت بدهی که حالا بدهکار بودند، انجام دهند. معمولاً گزینه بعدی بردگی بود. آنان هم اینک زمین های خود را از دست داده بودند و اکنون مجبور بودند که فردی از خانواده که معمولاً از کودکان بودند را به منظور خدمت به وام دهندگان در برابر پرداخت بدهی خود روانه کنند.

زمان هایی در زندگی وجود دارد که ما خود را گرفتار می یابیم که از عواقب کردارهای خودمان می باشد؛ البته، زمان هایی هم هستند که ما خسته و غمگین و یا در تنگنای مالی در اثر اشتباهات خودمان نیستیم. حکایت بالا زمانی را شرح میدهد که سیاست های حکومتی به مردم آسیب رسانده اند، و منجر به تشدید فقر در زندگی آنها شده اند. آنها در موج فزاینده فقر گرفتار و محصور شده بودند و هیچ راهی برای فرار از آن را نداشتند.

`چقدر حیرت آور است که در حال حاضر نیز مردو همانگونه، فشارهای اقتصادی دست و پنج نرم می کنند. چه پیامی باید از این واقعیت که اغلب سر فصل موضوعات کتاب مقدس است، استنباط کنیم؟`