---
title:  الگوی نِحِمیا
date:  31/10/2019
---

`نِحِمیا باب ۵ آیات ۱۴ تا ۱۹ را بخوانید. چه دلایلی را نِحِمیا ارائه میدهد که میگوید، او خواهان دریافت « توشۀ فرمانداران [ خراج] » (نِحِمیا باب ۵ آیه ۱۸) از طرف مردم نیست؟`

به احتمال زیاد، نِحِمیا در این آیات شرح حال پس از بازگشت خودش به دربار اردشیر پادشاه را بعد از ۱۲ سال فرمانداری در یهودا نوشته است. هرچند فرمانداران منصوب شده بودند تا عایدی مقامی را که به آن منصوب شده بودند دریافت کنند، نِحِمیا هیچ وقت این حق را برای خود مطالبه نکرد، بلکه بجای آن همیشه هزینهٔ مالی زندگی خودش را خود تامین کرد. او نه تنها هزینه های خود را می پرداخت، بلکه هزینه خانوادهاش و نیز کلّ دیوان را تامین می کرد. اولین فرماندار، زروبابل، تنها فرماندار دیگری است که ما به نام او را می شناسیم. وقتی نِحِمیا در کتابش میگوید « فرماندار سابق » او به احتمال زیاد به فرمانداران بین دوران زروبابل و خودش اشاره میکند. در نتیجه با تمام شدن زمان فرمانروایی او، احتمالاً دارایی خود را به جای کسب ثروت از دست داده بوده است، نه همانطور که از یک مقام شغلی معتبر انتظار می رفت که در پایان مسئولیتش ثروت بیشتری را کسب کرده باشد. نِحِمیا ثروتمند بود، به همین دلیل است که او می توانست غذای روزانهٔ بسیاری از مردم را فراهم کند و او در تامین  و تهیه کافی خوراک برای دیگران بسیار سخاوتمند بود (نِحِمیا ۵: ۱۷ و ۱۸).

اگرچه این همان کاری نبود که ابراهیم بعد از نجاتِ کسانی که بوسیله ملتهای اطرافشان به اسارت گرفته شده بودند، انجام داد (پیدایش باب ۱۴ را ملاحظه کنید)، با وجود این، آنچه نِحِمیا در اینجا انجام میدهد نشانگر همان اصل بسیار مهم است.

`نِحِمیا باب ۵ آیه ۱۹را بخوانید. او در اینجا چه میگوید، و چگونه این مطلب  را از نقطه نظر انجیل درک میکنیم؟`

آنچه که در اینجا از نِحِمیا ملاحظه میکنیم، نمونهٔ کسی است که خداوند را در زندگیش در اُلویت و قبل از منفعت و سود شخصی خود قرار میدهد. این درس خوبی برای همهٔ ماست، صرف نظر از موقعیت خاصی که هر یک از ما داریم. کار کردن برای خداوند آسان است، هنگامی که برای ما هزینه زیادی نداشته باشد.

`فیلیپیان باب ۲ آیات ۳ تا ۸ را بخوانید. در چه شرایطی، در حال حاضر، می توانید در زندگی خودتان اصول از خودگذشتگی را که در اینجا بیان شدهاند، نشان دهید؟`