---
title:  تخطی از روحِ احکام
date:  26/10/2019
---

### مطالعه این هفته
نحمیا ۵: ۱ تا ۵؛ خروج ۲۱: ۲ تا ۷؛ میکاه ۶: ۸؛ نحمیا ۵: ۷ تا ۱۲؛ تثنیه ۲۳: ۲۱ تا ۲۳؛ نحمیا ۵: ۱۴ تا ۱۹.

> <p>آیه حفظی</p>
> « همین امروز مزارع و تاکستانها و باغهای زیتون و خانههایشان را بدیشان بازگردانید، و نیز درصدی از پول و غَله و شراب و روغن را که از ایشان به نزول گرفتهاید » (نِحِمیا ۵: ۱۱).

ما انسانها تا به امروز، با مسئله ثروت، فقر، و شکاف بین غنی و فقیر و اینکه چگونه این مسئله را میشود حل کرد، دست و پنجه نرم کرده ایم. بله، عیسی فرمود « فقرا همیشه با شما خواهند بود» (متی ۲۶: ۱۱)، اما این فقط  بهانهای برای انجام ندادن کاری برای کمک به آنها است. در عوض، کتاب مقدس به ما پند و اندرز میدهد که سهم خودمان را برای کمک به آنان باید انجام دهیم. وگرنه به سختی می توانیم نام خود را مسیحی بگذاریم.

همچنین چقدر جالب توجه بود، که حتی در میان آزمون ها و سختیهای تبعیدیان مراجعت کننده برای بازسازی اورشلیم، این موضوع ظاهر می شود ، نه تنها در خصوص فقر و فقرا، بلکه حتی مسئله مشکل ساز ثروتمندانی که به فقیران ظلم می کنند. این مشکل حتی قبل از تبعید وجود داشت، و حالا، حتی در زمان بازگشت به میهن شان دوباره ظاهر شده بود.

این هفته شاهد تجلی دیگری از این موضوع  قدیمی خواهیم بود، که چگونه نِحِمیا برای مقابله با آن تلاش میکند. همانطور که خواهیم دید، آنچه که حتی این ظلم و ستم را بدتر کرد، این بود که احکام خداوند فقط  بصورت حرفی بود، که نمونه ای قدرتمند از این است که، باید مراقب بود که قوانین و مقررات فقط به عنوان هدف نباشند بلکه وسیله ای برای انجام هدف باشند که آئینه ای برای بازتاب دادن صفات مسیح باشد. [به عنوان مثال، عبادت فقط برای انجام یک فریضۀ ظاهری نیست، بلکه وسیله ای است که توسط آن بتوانیم به خداوند نزدیک شویم و رابطه ای عاشقانه ایجاد کنیم. پس عبادت هدف نیست بلکه وسیله ای است که عابد و معبود را به هم نزدیک می کند].