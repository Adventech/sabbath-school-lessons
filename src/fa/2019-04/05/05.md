---
title:  سوگند
date:  30/10/2019
---

`نِحِمیا باب ۵: ۱۲، ۱۳ را بخوانید. چرا نِحِمیا کسانی را که به وعدهٔ خود در توافقنامه عمل نمی کنند را لعنت می کند؟`

حتی اگر رهبران موافق بازگرداندن آنچه بودند که از مردم غضب کرده بودند، نِحِمیا از این که این مسئله تنها در کلام آنان باشد، خوشحال نبود. او به یک گواه محکم نیاز داشت؛ بنابراین، او آنها را مجبور ساخت تا در برابر کاهنان به عهد خود سوگند یاد کنند. این اقدام همچنین موجب اعتبار قانونی روند اجرایی توافقنامه  میشد، در صورتی که او بعداً مجبور شود به توافقنامه ارجاع کند.

اما چرا او لعنت میکند؟ نِحِمیا یک اقدام نمادین انجام داد، او جامه های خود را روی هم انباشت و با تکان دادن آن نشان داد که اگر چیزی در آن پنهان کرده باشد از داخل آن به عنوان علامت از دست دادن آن بیرون خواهد افتاد. بنابراین، کسانی که به سوگند خود عمل نکنند، نیز تکانیده خواهند شد و تمام دارایی خود را از دست خواهند داد. در آن دوران، ادا کردن نفرین به منظور زدن مهر تایید بر اهمیت یک قانون یا قاعدهٔ خاص در حضور دیگران مرسوم بود. همچنین به نظر میرسد، که مردم کمتر بر ضد قانونی که نقض آن با لعنت مرتبط میشد، به پا می خاستند. ظاهراً نِحِمیا احساس کرده بود، که این مسئله چنان مهم است، که باید برای بالابردن احتمال توفیق آن اقدامی  تند و موثر به عمل آورد.

`متون زیر در عهد عتیق، به ما در مورد حرمت سوگند در نزد این مردم، چه می آموزند؟ (اعداد ۳۰: ۲؛ تثنیه ۲۳: ۲۱ تا ۲۳؛ جامعه ۵: ۴، ۵؛ لاویان ۱۹: ۱۲؛ پیدایش ۲۶: ۳۱).`

و در آخر، سخن گفتن یک هدیه قدرتمند است که خداوند به انسان ها داده است؛ و به عنوان یک توانایی برای انسانها، آنان را از حیوانات متمایز می سازد. در گفتار ما قدرت وجود دارد، حتی میتواند باعث حیات یا مرگ بشود. از این رو لازم است به آنچه که می گوئیم و قول می دهیم عمل کنیم و در ادای عهد خود دقت لازمه را مبذول داریم. همچنین مهم است که کردار ما با گفتار ما یکی باشد. چه تعدادی از مردم به خاطر افرادی که کلامشان مانند مسیحیان واقعی بوده ولی رفتار و عملشان چیزی جز آن را نشان می داده، مسیحیت را ترک کردهاند؟

`فقط  فکر کنید، که چقدر کلام شما برروی دیگران تاثیرگذار است. چگونه می توانیم یاد بگیریم که دربارهٔ سخن و طرز گفتار خود محتاط و مراقب باشیم؟`