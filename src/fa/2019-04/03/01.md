---
title:  فراخوانی خداوند
date:  12/10/2019
---

### مطالعه این هفته
عِزرا ۷: ۱۰؛ نِحِمیا ۱: ۱ تا ۱۱؛ دانیال ۹: ۲۴ تا ۲۷؛ دانیال ۸؛ رومیان ۸: ۲۸، ۲۹؛ رومیان ۹؛ خروج ۳، ۴.

> <p>آیه حفظی</p>
> « متبارک باد خداوند، خدای پدران ما که مانند این را در دل پادشاه نهاده است تا خانۀ خداوند را که در اورشلیم است زینت دهد » (عِزرا ۷: ۲۷).

آیا خداوند هر کسی را برای کار ویژه ای دعوت می کند؟ آیا معیارهایی برای اینکه یک شخص بیشتر از دیگران واجد شرایط برای انجام یک وظیفهٔ خاص است، وجود دارد؟ آیا این معیارها در دیدگاه بشر از دیدگاه خداوند متفاوت است؟ اکثر ما احتمالاً باید به ویژه به دو سؤال آخر پاسخ مثبت بدهیم. زمان هایی وجود دارد که خداوند ما را از طریق تحصیلات یا تجربیات برای کار خاصی آماده میکند؛ زمان های دیگری او ما را انتخاب میکند که برای او به سادگی خدمت کنیم؛ فقط به این دلیل که ما مشتاق و متواضع هستیم. با وجود این همیشه آسان نیست بدانیم که در زندگی ما چه چیزی است که خداوند ما را برای آن انتخاب می کند؟ با این وجود، کتاب مقدس مملو از داستان های افرادی است که خداوند آنان را برای وظیفهٔ خاصی انتخاب کرده است.

جالب توجه است که عِزرا و نِحِمیا برای انجام ماموریت ویژه ای توسط خداوند فرا خوانده شدند: بازسازی خرابی هایی که از معبد باقی مانده بود. هرچند بازسازی این خرابی ها شامل وظایف مختلفی میشد. آنها باید مردم اسرائیل را در مسیر بازگشت به اورشلیم رهبری و هدایت میکردند و معبد و شهر اورشلیم را هم بازسازی میکردند. در عین حال، آنها باید به مردم دربارهٔ خداوند آموزش می دادند و مهم تر از همه، آنها را برای داشتن یک رابطهٔ متعهد با خداوند راهنمایی میکردند.  صحبت کردن در مورد فراخوان خداوند نیز از اهم وظایف بود.