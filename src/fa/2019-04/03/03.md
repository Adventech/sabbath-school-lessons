---
title:  پیشگوئی های زمان بندی شده
date:  14/10/2019
---

در اولین درس از دروس این سه ماهه، مطالعه کردیم که خداوند چگونه زروبابل ( ۵۳۸ ق. م. ) و عِزرا ( ۴۵۷ ق. م. ) را برای ماموریت های ویژه ای فراخواند. ما در درس دوم دعوت خداوند از نِحِمیا ( ۴۴۴ ق. م. ) را مشاهده کردیم. ما باید درک کنیم که این فراخوان ها در هماهنگی و با آگاهی خداوند از آینده انجام شدند. به عنوان مثال، زروبابل توسط خداوند در جهت انجام وظیفهٔ ویژه ای، در پاسخ  به پایان ۷۰ سال اسارت که ارمیا از پیش نبوت کرده بود، اقدام میکند.

`در چه سالی عِزرا برای انجام مأموریتش از طرف خداوند دعوت شد؟ همان سالی که اردشیر اول حکمی صادر کرد. آن سال در نبوت از چه اهمیت ویژه ای برخوردار است؟ دانیال ۹: ۲۴ تا ۲۷ را بخوانید.`

دانیال ۹: ۲۵ توضیح میدهد که « بدان و آگاه باش که از زمان صدور فرمان بنای مجدّد اورشلیم تا ظهور پیشوای برگزیدهٔ خدا، هفت هفته و شصت و دو هفته طول میکشد ». در آیه ۲۷ به آخرین هفته از این نبوت اشاره میکند. از آنجا که یک هفته شامل هفت روز است، بنابراین هر هفته در نبوت ها برابر با ۷ سال میشود ( اعداد ۱۴: ۳۴؛ حزقیال ۴: ۵، ۶). از این رو، این نبوت دربارهٔ ۷۰ هفته ای صحبت میکند که برابر با ۴۹۰ سال است. سؤالی که باید جواب داده شود این است که تاریخ شروع این نبوت ۷۰ هفته ای در چه زمانی است؟ متن زمانی را تصریح می کند  که حکم صادر شد تا اورشلیم بازسازی و بنا شود.

در مجموع، سه فرمان در رابطه با بازگشت یهودیان صادر شده بود. کوروش، داریوش و اردشیر، هر سه فرمان هایی را در رابطه با بازگشت و ترمیم شهر اورشلیم و بازسازی معبد داده بودند. با این حال، تنها یکی از آنها یعنی اردشیر فقط به خودِ شهر اورشلیم توجه داشت و تنها این فرمان با پرستش خداوند و شفاعت خداوند مرتبط است (عِزرا ۷: ۲۷، ۲۸).

شروع ۷۰ هفتهِ نبوت را از سال ۴۵۷ قبل از میلاد محاسبه کردیم، سال هفتم از پادشاهی اردشیر اول، همانطور که در عِزرا ۷: ۷ تا ۲۶ ذکر شده است. به علاوه به علت اینکه سال ۴۵۷ ق. م. نیز آغاز ۲۳۰۰ روز دانیال باب ۸ آیه ۱۴ (درس فردا را مطالعه کنید) می باشد، این فرمان به عنوان نقطۀ شروع برای تحقق یافتن این دو نبوت به حساب می آید. هفتاد هفته در سال ۳۴ بعد از میلاد خاتمه می یابد، یعنی زمانی که موعظه ٔ انجیل گسترش مییابد و به غیریهودیان نیز می رسد (با جفای کلیسای اولیه و شهادت استیفان شاخص گردیده است). اواسط آخرین هفته به سال ۳۱ بعد از میلاد می رسد، یعنی زمانی که عیسی بر روی صلیب می میرد.

`نبوت دانیال باب ۹ آیات ۲۴ تا ۲۷ را مرور کنید. این مطلب چگونه با دقت شگفت انگیزی، رسالت عیسی را آشکار میکند؟ چگونه نبوتی مثل این، باید به ما کمک کند تا ایمان خود را محکم بنا کنیم؟`