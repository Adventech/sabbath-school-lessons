---
title:  مسئولیت ما
date:  17/10/2019
---

اگر توسط خداوند فراخوانده شده باشیم، همچنان حق انتخاب در قبول یا رد فراخوانِ او را داریم، درست همانطور که ما حق انتخاب قبول یا رد رستگاری که او به همهٔ ما هدیه کرده است را داریم. خداوند ممکن است ما را در موقعیت ویژه ای قرار دهد، اما ما می توانیم انتخاب کنیم که فرامین او را پیروی نکنیم. بله، او می خواهد ما کارهای خاصی را برای او انجام دهیم درست به همان اندازه او ما را فراخواند تا شبیه او شویم. بخشی از طرح خداوند برای رستگاری ما، انتخاب ما از طرف او برای انجام وظیفه ای ویژه است.  با انجام آنچه که ما را برای ایفای آن فراخوانده است، ما در زندگی خودمان، حقیقت نجاتی را که او به ما بخشیده است را نمایان میکنیم.

به شائول پادشاه، مقام سلطنت داده شده بود. متاسفانه، با وجود وظیفه ای به او سپرده شده بود، شائول هرگز بطور کامل قلب خود را به خداوند نسپرده بود. فقط به این علت که کسی توسط خداوند برای انجام کار ویژه ای برای او فراخوانده شده است، به این مفهوم نیست که آن شخص از طرف خداوند پذیرفته شده است. آزادی ارادهٔ ما به عنوان عامل تعیین کننده، همچنان بر سر جای خود باقی است، و اگر ما از راهنمایی های خداوند پیروی نکنیم، همه چیز را می توانیم از دست بدهیم.

`خروج باب ۳ و ۴ را بخوانید. چه آموزه ای در این آیات وجود دارد در هنگامی که خداوند کسی را برای انجام وظیفه ای فرا می خواند ؟`

پاسخ ما به دعوت خداوند، میتواند شبیه پاسخ عِزرا و نِحِمیا باشد، کسانی که بدون هیچ سؤالی از خداوند پیروی کردند، یا میتواند شبیه پاسخ موسی به خداوند باشد، او که مخالفت کرد و بهانه های مختلفی را آورد. موسی در نهایت به دنبال انجام وظیفه ای که به او سپرده شده بود، رفت اما در ابتدا سعی کرد که از انجام آن شانه خالی کند. او اعتراض کرد، و ادعا کرد که او به اندازه کافی شایستگی ندارد و او شخص مهمی نیست و موقعیت و مقام مهمی ندارد که بتواند با استفاده از آن وظیفه اش را انجام دهد. پس چگونه احتمالاً فرعون به حرف او گوش کرده است؟ او همچنین نگران بود که قوم بنی اسرائیل به او ایمان نیاورند و یا به سخنان او گوش ندهند و او را نپذیرند، و تلاش او بی فایده و انجام این کار سخت باشد. علاوه براین، او شکایت کرد که او واجد شرایط برای انجام اینکار نیست – « من در حرف زدن کُند هستم و نمی توانم خوب حرف بزنم » (خروج ۴: ۱۰) – و مهارت های لازم را دارا نیست. در نهایت، او مصرانه از خداوند خواست که کس دیگری را بفرستد. با این حال، همانطور که حکایت موسی را می خوانیم، یاد می گیریم که موسی با داشتن ناتوانی هایی، چه رهبر قدرتمندی شد. او کسی بود که با ایمان وظیفه ای که خداوند او را برای انجامش فراخوانده بود، انجام داد.

`اغلب اوقات چه بهانه هایی می آوریم تا از انجام کاری که می دانیم خداوند از ما می خواهد انجام دهیم، شانه خالی کنیم؟`