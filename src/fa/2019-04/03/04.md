---
title:  ۷۰ هفته و ۲٫۳۰۰ روز
date:  15/10/2019
---

کلمه « مقرر »که در دانیال باب ۹ آیه ۲۴ یافت میشود، « هفتاد هفته مقرر گردیده »، دقیقاً به معنای اینکه، « هفتاد هفته جدا شده» است. اگرچه که ترجمه این کلمه به عنوان « مقرر شده » در هیچ جای کتاب مقدس بکار برده نشده است، ولی در ادبیات یهودی یافت میشود، و به معنای « جدا شده » از چیزی طولانی تر است. از آنجایی که دانیال باب ۸ نبوت ۲۳۰۰ سال را بیان میکند، باب بعدی ( باب ۹) دربارهٔ ۴۹۰ سال به عنوان « سالهای مقرر شده » یا « جدا شده » صحبت میکند، آنها می توانند « جدا شده » از نبوت ۲۳۰۰ سال باشند که در باب قبلی به آن اشاره شده است. بالاخره، این دوره «جدا شده »، از کدام زمان نبوتی دیگری که طولانی تر است مشتق گردیده است؟

`دانیال باب ۸ را بخوانید. چه بخشی از رویای داده شده تشریح نگردیده است؟ (بطور ویژه دانیال ۸: ۱۴، ۲۶، ۲۷ را ببینید)`

دلایل زیادی وجود دارد که چرا نبوت ۷۰ هفته دانیال باب ۹ آیات ۲۴ تا ۲۷ و نبوت ۲۳۰۰ شب و روز در دانیال باب ۸ آیه ۱۴ بهم مربوط میشوند: ۱. هر دو نبوت هم زمان هستند؛ ۲. اصطلاحات ویژه « رویا » و« درک » به این نبوت ها مرتبط هستند (دانیال ۸: ۲۶، ۲۷ و ۹: ۲۳)؛ ۳. تفسیری که از هر دو نبوت توسط  جبرئیل فرشته داده شده است (دانیال ۸: ۱۶ و ۹: ۲۱ را ببینید)؛ ۴. تنها بخشی از رویا که در دانیال ۸ شرح داده نشده است، رویای ۲۳۰۰ شب و روز در دانیال ۸: ۱۴می باشد (بعضی اوقات به عنوان « روزها » ترجمه میشود)؛ ۵. دانیال ۸ حاوی رویا و سپس تفسیر جزئی از آن است، در حالی که در دانیال باب ۹ فقط  تعبیر آن را بیان می کند، در این مورد فقط بخشی از دانیال ۸ تفسیر نشده است – که نبوت ۲۳۰۰ روزِ دانیال در باب ۸ آیه ۱۴ است، یک قسمت از رویا که دانیال آن را درک نمی کند (دانیال ۸: ۲۷).

اطلاعاتی که در کتاب عِزرا به ما داده میشود، تکههای گمشدهٔ نبوت های انبیا در کتاب دانیال را شامل میشود، یعنی هنگامی که از نظر تاریخی شروع به شمارش زمان نبوی در مورد جنبه های اساسی رسالت مسیح و مرگ او بر روی صلیب می کندکه به خاطر ما بود.

<img style="max-width:100%" src="https://sabbath-school-stage.adventech.io/api/v1/fa/quarterlies/2019-04/lessons/03/days/prophecy.png" />