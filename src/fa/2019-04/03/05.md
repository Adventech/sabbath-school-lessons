---
title:  برگزیدگان های خداوند
date:  16/10/2019
---

بحث های زیادی در مورد انتخاب ما از طرف خداوند یا برگزیده شدن ما برای انجام کاری وجود دارد. بسیاری از مردم عقیده های متفاوتی در مورد مفهوم این انتخاب دارند. کتاب مقدس در مورد انتخاب ما از طرف خداوند، چه می گوید؟

`رومیان ۸: ۲۸، ۲۹ را بخوانید. خداوند ما را برای چه چیزی فرا می خواند؟ او ما را برای چه چیزی انتخاب میکند؟`

این آیه بطور خاص بیان میکند که خداوند از پیش مقدر فرموده تا انسانها، خود را به شکل پسر خویش تطبیق دهند. این مطلب نمی گوید که خداوند از قبل تعیین کرد که ما رستگار و یا محکوم شویم، و یا اینکه هیچ حق انتخاب یکی از این دو گزینه را نداریم. به عبارت دیگر، انتخاب ها به منظور متحول کردن ما هستند. ما باید تغییر کنیم تا منعکس کننده پسر خداوند باشیم. این تحول بعداً در در آیه بعدی (رومیان ۸: ٣۰) وعده داده شده است، که پولس، نویسندهٔ آن اظهار می دارد، خداوند تبرئه کننده کسانی است که آنان را فرا خوانده، (یعنی ما را عادل می گرداند) و جلال می دهد (یعنی تقدیس می نماید). به این ترتیب ما مجبور نیستیم که ما، خودمان را تغییر دهیم، بلکه خداوند وعده میدهد که او با قدرت خودش این تغییر و تحول را در ما ایجاد کند.

`رومیان باب ۹ را بخوانید. چه نوع انتخاب یا فراخوانی از طرف خداوند در این باب شرح داده شده است؟`

پولس در رومیان باب ۹ از انتخاب خداوند برای انجام یک وظیفه ویژه صحبت میکند. اسرائیلیان برای رساندن خبر خوش دربارهٔ خداوند به جهان انتخاب شدند. عبارت « یعقوب را دوست داشتم » (رومیان ۹: ۱۳) معمولا بطور اشتباه برداشت میشود که خدا تنها یکی از برادران را دوست داشته است. با این حال، پولس در متن این آیه میگوید که یعقوب انتخاب شد، اما عیسو انتخاب نشد. به چه علت یعقوب انتخاب شده بود؟ برای اینکه پدر قوم بنی اسرائیل باشد. بنابراین، برای خداوند دو نوع گزینش/انتخاب وجود دارد. نخست، خداوند هر یک از ما را برای رستگاری انتخاب میکند و می خواهد که ما به شکل مسیح متحول شویم. دوم، خداوند افراد خاصی را برای انجام وظایف ویژه ای انتخاب میکند.

`چرا دانستن این مطلب باید دلگرم کننده و امید بخش باشد مبنی بر این که از قبل برای رستگار شدن انتخاب شده اید؟ به هرحال چرا این مطلب بدان معنا نیست که انتخاب های شما نمی تواند سبب از دست دادن نجاتی بشود که خداوند به شما تقدیم می کند؟`