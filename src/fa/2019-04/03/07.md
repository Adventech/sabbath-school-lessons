---
title:  اندیشه هایی فراتر
date:  18/10/2019
---

بخوانید، اِلن جی وایت، « از دریا سرخ تا صحرای سینا »، صفحات ۲۹۵ تا ۲۹۷، در کتاب مشایخ و انبیاء؛ « روز سبت »، صفحات ۲۸۱ تا ۲۸۹، در کتاب آرزوی اعصار؛ سیگوَه کی. تنستاد،” The Social Conscience of Seventh Day “، صفحات ۱۲۵ تا ۱۴۳، در کتاب The Lost Meaning of the Seventh Day .

« عیسی به آنها اظهار داشت که کار تسکین دادن رنجوران هماهنگ با قانون سبت است. این در هماهنگی با کار فرشتگان خداوند بود، کسانی که همیشه در حال حرکت بین آسمان و زمین برای خدمت به بشریت رنجدیده هستند . . . .

« و همچنین در این روز انسان وظیفه ای دارد که باید انجام دهد. ضروریات زندگی برای بیماران که نیاز به مراقبت دارند، باید فراهم شود و حاجات نیازمندان باید تامین شوند. کسی که در تسلی رنج رنجیدگان در سبت غفلت می کند، بی گناه نخواهد بود. روز مقدس استراحت خداوند (سبت ) برای انسان آفریده شده است، و اعمال رحمت آمیز درهماهنگی کامل با هدف آن هستند. خداوند مایل نیست که مخلوقات او حتی ساعتی درد و عذاب ببرند وقتی که در روز سبت یا هر روز دیگری میتواند رفع شود ».

**سوالاتی برای بحث**

`۱. بیشتر برروی ایده  دعوت خداوند از شما برای انجام کاری که دوست دارید متمرکز شوید. بطورکلی چه اصولی هستند که شما می توانید پیروی کنید تا بدانید آنچه را که شما انجام می دهید خواست و ارادهٔ اوست، نه فقط در مورد آنچه که شما دوست دارید انجام دهید؟`

`۲. زندگی یونس و چگونگی جواب او در برابر فراخوان خداوند در زندگیش را بخوانید. ما چه درسهایی می توانیم از عملکرد و تجربه او یاد بگیریم؟ هم زمان، مقایسه کنید آنچه را که یونس انجام داد با آنچه که پولس انجام داد، هنگامی که خداوند او را فراخواند (اعمال رسولان ۹: ۱ تا ۲۰ را ببیند). برخی از تفاوت های عمدهٔ بین آنها چه بودند؟`

`۳. « تاریخچه زندگی یهودا پایان غم انگیزی از یک زندگی را رقم می زند که می توانست مورد تمجید خداوند باشد. اگر یهودا قبل از سفر خود به اورشلیم فوت می کرد، او می توانست به عنوان یکی از مردان شایسته و با ارزش در میان ۱۲ نفر شاگردان مسیح به حساب  آید، و کسی که جای او بسیار خالی حس میشد. “ اِلن جی وایت، آرزوی اعصار، صفحه ۷۱۶. در مورد حکایت یهودا اسخریوطی فکر کنید. آیا او« فراخوانده »  شده بود که به عیسی خیانت کند؟ اگر چنین است، آیا این مسئله در مورد او عادلانه بود، که او این چنین باشد؟ چگونه می توانیم یهودا و فرصت هایی را که او داشت را در مقایسه با آنچه که او در نهایت انجام داد درک کنیم؟ چه درسهایی را می توانیم از حکایت او دربارهٔ قدرت آزادی انتخاب در زندگی خودمان بگیریم؟`