---
title:  فراخوان عِزرا و نِحِمیا
date:  13/10/2019
---

می توانیم بگوئیم که عِزرا به دلایل مختلفی از طرف خداوند برگزیده شد: (۱) او خواهان این بود که به اورشلیم برود؛ (۲) او یک رهبر بود؛ و (۳) او کاتب و معلم ماهری بود. دلایل دیگری را نیز می توانیم برای علت انتخاب او پیدا کنیم. اما فقط  یک آیه وجود دارد، که شاید بهترین نشانهٔ دلیل دادن این وظیفه به عِزرا باشد.

`عِزرا باب ۷ آیه ۱۰ در مورد عِزرا چه میگوید؟ چگونه ممکن است عِزرا قلبش را « آماده کرد »یا « سپرده » باشد که در پی « احکام خداوند » باشد و این کار را انجام دهد؟`

کلمهٔ « آماده کرد » یا « سپرد » در زبان عبری « kun » می باشد. کلمه ای که میتوان به عنوان « آماده شده » یا « تنظیم شده ،  بنیان محکم، استوار، یا مطمئن » ترجمه کرد. بنابراین، معنای واقعی این توضیح به نظر میرسد به این معنا باشد که عِزرا با استواری قلب خود را آماده کرد تا در پی خدا باشد.

پس از ورود به اورشلیم، عِزرا الگوی آنچه را که به معنای وقف کردن خود به خداوند است، نشان داد و به مدت ۱۳ سال کلام خداوند را در اورشلیم تعلیم داد. ممکن است به نظر او رسیده که در طی این ۱۳ سال او هیچ تغییری ایجاد نکرده است، اما بعد از اینکه دیوارها تکمیل شد، مردم منسجم شدند – نه به دلیل اینکه کسی آنها را مجبور کرده بود، بلکه به این خاطر که خودشان می خواستند که این کار را بکنند. کلام خداوند، که آنها از عِزرا شنیده بودند، در آنان ریشه گرفته بود.

`چرا نِحِمیا از طرف خداوند انتخاب شد؟ نِحِمیا ۱: ۱ تا ۱۱ را بخوانید.`

نِحِمیا قلبش با خداوند و مردم بود. هنگامی که از توقف کار بازسازی اورشلیم آگاه گردید، منقلب شد. نِحِمیا برای انگیزه و هدف خود شور و شوقی داشت، و درست مانند عِزرا، برای وظیفه اش داوطلب شده بود. خداوند به دعاها و آرزوهای آنان پاسخ داد. گاهی اوقات ما به این نتیجه می رسیم که اگر ما چیزی را دوست داشته باشیم، این نباید از طرف خداوند باشد، به این دلیل که خداوند به ما وظایف سخت و دشواری خواهد داد که ممکن است نخواهیم آن را انجام دهیم. اما اگر ما با خدا گام برداریم، اغلب آرزوهای ما برای انجام کارهایی که دوست داریم، از سوی خداوند هستند. خداوند می خواهد که ما برای انجام هر کاری که برای او انجام می دهیم، شور و علاقه شدید داشته باشیم.

`به چه روشهایی این واقعیت را تجربه کرده اید که خداوند شما را فرا می خواند تا برای او آنچه را که دوست دارید انجام دهید؟`