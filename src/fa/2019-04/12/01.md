---
title:  برخورد با تصمیمات بد
date:  14/12/2019
---

### مطالعه این هفته
نِحِمیا ۱۳: ۲۳ تا ۲۵؛ تثنیه ۷: ۳، ۴؛ دوم قرنتیان ۶: ۱۴؛ عِزرا ۹، ۱۰؛ اول قرنتیان ۷: ۱۰ تا ۱۷.

> <p>آیه حفظی</p>
> « و گفتم: ای خدا، آنقدر شرمگین هستم که نمیتوانم سر خود را در حضور تو بلند کنم. گناهان ما انباشته شده و از سر ما نیز گذشته است و به آسمانها میرسد » (عِزرا ۹: ۶).

همانطور که دیده ایم، کتاب مقدس پر از توصیف نگرانی خداوند برای فقرا و ستمدیدگان است، همانطور که خداوند از قومش می خواهد که از جانب او در این زمینه اقدام کنند. با وجودِ اهمیتی که به این مسائل میدهد، با این حال این فرمان کتاب مقدسی، تنها بطور پراکنده و ناتمام انجام شده است و تنها با بازگشت مسیح و انجام وقایع فرا طبیعی در روزهای آخر بصورت کامل اجرا خواهد شد.

تا آن زمان، شریر به گونه های مختلف به وسوسه و سماجتش در این امور، بوسیله نفوذ روح های ظلمانی شیطان و فرشتگانش، ادامه میدهد. اغلب این شرارت، در فقر، خشونت، ظلم، بردگی، استثمار، خودخواهی و حرص و طمع به وضوح قابل رویت است. در چنین دنیایی، جوامع ما، کلیسا های ما، و خانواده های ما، باید در برابر این شرارت ایستادگی کنند، مهم نیست که چقدر سخت باشد، ولی باید این کار انجام شود. در پاسخ به محبت و دستورات خداوند و زندگی در پرتو خدمت و فداکاری مسیح و در قدرت و هدایت روح القدس، ما باید با مهربانی، خلاقیت، و با شجاعت در پی آن باشیم که « عدالت را بجا آوریم و محبّت پایدار داشته باشیم و با مشارکتی فروتنانه با خدای خود زندگی کنیم » ( میکاه ۶: ۸).