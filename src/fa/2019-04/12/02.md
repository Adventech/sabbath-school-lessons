---
title:  واکنش نِحِمیا
date:  15/12/2019
---

`نِحِمیا باب ۱۳: ۲۳ تا ۲۵ را بخوانید. در اینجا چه اتفاقی افتاد، و چگونه می توانیم واکنش نِحِمیا را به این وضعیت را شرح دهیم؟`

از آنجائی که کودکان، به زبان آرامی (زبان مورد استفاده در دوران تبعید) و یا عبری صحبت نمی کردند، آنها نمی توانستند تعالیم کتاب مقدس را بفهمند. این مشکل جدی بود، چرا که شناخت و مکاشفه خداوند می توانست تحریف و یا حتی از بین برود. بیشتر کاتبان و کاهنان در تورات به منظور واضح ساختن موعظه به زبان آرامی، آن را تفسیر میکردند. به هر حال، از آنجائی که مادران از نسل آمون، اشدود، و موآب بودند و بطور کلی مراقبین اصلی کودکان بودند، جای شگفتی نیست که کودکان نیز به زبان پدرانشان صحبت نکنند. زبانی که ما صحبت می کنیم، نشان دهنده طرز تفکر ما درمورد مفاهیم است، چرا که  ما واژگانی از همان فرهنگ را استفاده می کنیم. از دست دادن زبان کتاب مقدسی می توانست به معنای از دست دادن هویت ویژه آن باشد. بنابراین، برای نِحِمیا این غیر قابل تصور بود که خانوادهها تحت تاثیر قرار گرفتن بوسیله کلام خدا را از دست بدهند و در نتیجه ارتباط آنان با خدای زنده، پروردگار عبرانیان گسسته شود.

پژوهشگران کتاب مقدس اشاره می کنند که نِحِمیا احتمالاً، به عنوان بخشی از مجازات در عموم آنان را  خوار و سرافکنده می کرده، آنگونه که در آن دوران، باب بوده است. هنگامی که می گوید، نِحِمیا آنان را ملامت و لعنت کرد، نباید فکر کنیم که نِحِمیا از زبان و اصطلاحات زشت و نادرست استفاده کرده است، بلکه به این معنی است که او برای آنان لعنت های عهد را بیان میکند. تثنیه باب ۲۸ لعنت هایی را که شامل کسانی  می شد که عهد شکنی می کنند را تعیین می کند. بسیار محتمل است که نِحِمیا این کلمات را از کتاب مقدس انتخاب کرد تا آنها بفهمند و اعمال اشتباه خود را درک کنند و پیامدها و عواقب انتخاب های بد خود را بفهمند.

علاوه براین، هنگامی که این آیه میگوید« من آن مردان را سرزنش کردم و ایشان را لعنت کردم و آنان را کتک زدم و مویهایشان را کَندم » (نِحِمیا ۱۳: ۲۵)، به جای دیدن نِحِمیا در خشم و واکنش غضبناک، ما باید توجه داشته باشیم که واکنش خشمناک و ضرب و شتم از مجازات اجتماعی و عمومی آن جامعه برگرفته شده بود. این نوع رفتار فقط به « برخی » از آنها اعمال میشد. این برای رهبران به این معنی بوده که، فقط  شامل کسی می شده که باعث و ترویج دهنده این رفتار اشتباه بوده است. این اقدام ها باید به عنوان روشهایی برای شرمسار کردن در برابر همگان بکار می رفت. نِحِمیا می خواست اطمینان حاصل کند که مردم شدت و سنگینی انتخاب اعمال بد خود و عواقبی را درک کنند که بدنبال خواهد داشت.

`وقتی کار اشتباهی را در کلیسا می بینیم چگونه باید واکنش نشان دهیم؟`