---
title:  اندیشه هایی فراتر
date:  20/12/2019
---

بخش اصلاحات ، صفحات ۴۹٣ تا ۴۹۹، از کتاب انبیا و پادشاهان، نوشته الن جی وایت را مطالعه کنید.

« مجاهدت در وظیفه تعین شده توسط خدا بخش مهمی از مذهب واقعی است. انسان ها باید از شرایط بهره جویند بعنوان وسیله خدا تا بدانوسیله کار اراده خدا را انجام دهند. حرکت سریع و قطعی در زمان مناسب پیروزی با شکوهی را در پی خواهد داشت در حالی که تاخیر و قصور به شکست و بی حرمتی خدا منتج خواهد شد. اگر رهبران بخاطر حقیقت حمیت و عشق و شوری از خود نشان ندهند، اگر بی تفاوت و بی هدف باشند، آنگاه کلیسا بی تفاوت، کاهل و راحت طلب خواهد بود ولی اگر آنان با هدفی مقدس برای خدمت به خدا و تنها به او پر شوند مردم متحد، امیدوار و مشتاق خواهند شد.

کلام خدا مملو از مقایسه های گیرا و دقیق و صریح است. گناه و قدوسیت پهلو به پهلوی هم قرار دارند که باید مراقب آن بود – ممکن است از یکی اجتناب و دیگری را بپذیریم و بالعکس. اوراقی که نفرت، کذب و خیانت سنبلط و طوبیا را تشریح نمودند همچنین شرح دهنده شرافت و از خود گذشتگی و وقف عزرا و نحمیا بودند. ما آزادیم که از یکی از این دو گروه تقلید کنیم. نتایج مهیب تجاوز به احکام خدا در مقابل برکاتی هستند که از اطاعت حاصل می گردند. کار احیا و اصلاحات توسط کسانی که از تبعید بازگشته بودند تحت رهبری زروبابل، عزرا و نحمیا ادامه یافت و تصویری از کار بازسازی روحانی است که در خاتمه ایام در تاریخ این زمین شکل خواهد گرفت ». – کتاب انبیا و پادشاهان، صفحه ۴۹۷ و ۴۹۸، نوشته الن جی وایت.

**سوالاتی برای بحث**

`۱. همانطور که این حکایات را مطالعه کردیم، به نظر واضح می رسد که بسیاری از مردم خود را وقف خداوند نکردند و او را در اُلویت اول زندگی خود قرار ندادند، چراکه آنها زنان بی ایمان را انتخاب کردند. بنابراین، عِزرا نه فقط آنها را به حال خود، شیوه ها و اندیشه هایشان رها نکرد، بلکه به امید اینکه آنها را تغییر دهد و وادار به اطاعت از خدا کند، تلاش به سرزنش و اصلاح آنان کرد. آیا این تغییر، حقیقتاً رخ داد؟ با تغییر رفتار ظاهری آنان، آیا آنها از درون هم تغییر کرده بودند؟ آیا واقعاً خداپرستی و  و تسلیم خداوند بودن در آنان رشد پیدا کرده بود؟ چه شواهدی داریم که نشان می دهد، خیلی از آنها واقعاً تغییر نکرده بودند؟ ما چه چیزی را می توانیم از اشتباهات آنها دربارهٔ اینکه تغییر قلب واقعاً بسیار مهم است، یاد بگیریم؟`

`۲. از چه راه هایی می توانیم به کسانی که در کلیسای ما ممکن است با مشکلات ناشی از ازدواج ناخوشایند و غیر متعارف دست و پنج نرم کنند، کمک کنیم؟`

`۳. با وجود اینکه، اصول خداوند ابدی، قاطع و کامل هستند، فرهنگ ها خیلی متفاوت هستند. چرا ما باید این تفاوت ها را در نظر داشته باشیم، همانطور که در پی آن هستیم که اصول خدا را در زندگی و موقعیت خودمان بکار ببریم؟`