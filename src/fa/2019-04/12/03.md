---
title:  ملامت های نِحِمیا
date:  16/12/2019
---

`نِحِمیا باب ۱۳: ۲۶ تا ۲۷ را بخوانید. اهمیت تاریخ کتاب مقدسیبرای آگاه کردن ما از خطرات انحراف از مسیر درست چقدر مهم است و چه چیزی نشان می دهد؟`

سلیمان با انتخابهایی که در زندگیش کرد بیشتر به گناه سوق داده شد. میتوان گفت که سلیمان دقیقاً با نافرمانی از احکام خدا به خاطر پادشاهان اسرائیل، باعث تباهی خود گردید  « پادشاه نباید زنهای فراوانی داشته باشد، زیرا این باعث میشود که از خداوند دور بشود » (تثنیه ۱۷: ۱۷). زندگی سلیمان به عنوان یک نمونهٔ منفی بکار برده میشود: او نه تنها بیش از یکبار ازدواج کرد، بلکه بطور قابل توجهی همانطور که نِحِمیا اشاره میکند، زنانی را انتخاب می کرد که خداپرست نبودند.

`چرا نِحِمیا در سرزنش کردن مردم بخاطر ازدواج با بیگانگان و مشرکان، حق داشت؟ پیدایش ۶: ۱ تا ۴؛ پیدایش ۲۴: ۳، ۴؛ پیدایش ۲۸: ۱، ۲؛ تثنیه ۷: ۳، ۴؛ و دوم قرنتیان ۶: ۱۴.`

فرمان ازدواج نکردن یک مسئله نژادی یا ملی گرایی نبود بلکه در مورد بت پرستی بود. مردم در کتاب مقدس با غیر اسرائیلیان هم ازدواج کرده اند. موسی با صفورا، زنی از نسل مدیانی ها، و بوعز با روت زنی از موآبی ها، ازدواج کرد. در عوض، مشکل ازدواج در این فرمان مربوط به ازدواج با کسانی بود که اعتقادی متفاوت داشته و یا بی ایمان بودند. مشکل این بود که مردم در دوران عِزرا و نِحِمیا کسانی را برای ازدواج انتخاب نکردند که به خدا معتقد بودند. ریچارد م. دیویدسن، در کتاب  Flame of Yahweh( Peabody, Mass.: Hendrickson publishers ۲۰۰۷)، می نویسد: « طرح عدنی (طرح اولیه خداوند) برای ازدواج ……  فراخوانی برای کامل شدن دو طرف در یک ازدواج و یکپارچگی در ایمان روحانی و دیگر ارزش های مهم انسانی بود ». صفحه ۳۱۶. زنان مشرک در این حکایت نخواستند که عقاید بت پرستی خود را رها کنند. در نتیجه نِحِمیا شاید بیشتر نسبت به بی حرمتی به خداوند در اثر انتخابهای نادرست مردم ناراحت و متأسف بود، زیرا که از نظر او این نشان دهنده فقدان اعتماد به خداوند بود.

کتاب مقدس به ما فرمول هایی برای بکار بستن در اعمالمان میدهد که ایمان ما را در شالودۀ خدا محکم میکند که برای به حد اکثر رساندن خوشبختی و سعادت ما در زندگی تدبیر گردیده اند. به همین ترتیب، فرمان به همان اندازه که در مورد ازدواج صحبت میکند، قرار بود که به ما کمک کند تا زندگی بهتری را داشته و ما را بطور مضاعف تشویق  کند تا خود را وقف خدا کنیم.

`امروزه چه اصولی را از این حکایات می توانیم اقتباس کنیم  که بتواند به ما کمک کند تا از ایمان خود و خانواده مراقبت کنیم؟`