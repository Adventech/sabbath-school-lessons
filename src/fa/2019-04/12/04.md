---
title:  واکنش عِزرا
date:  17/12/2019
---

`عِزرا باب ۹ را بخوانید. وقتی عزرا از ازدواج اسرائیلیان با بیگانگان بت پرست خبردار شد چه واکنشی نشان داد؟ عِزرا در باب۹: ۱ و ۲ بیان میکند که مردم « آنها را ازخودشان جدا نکردند ». کلمهٔ « جدا نکردن » در آیات بعدی هم بکار رفته است: لاویان ۱۰: ۱۰؛ ۱۱: ۴۷؛ خروج ۲۶: ۳۳؛ پیدایش ۱: ۴، ۶، ۷، ۱۴، ۱۸. استفاده از این کلمه درمورد مسئله ازدواج یک ایماندار با یک بی ایمان به طور تلویحی به چه چیزی اشاره می کند؟`

مردم برای مسئله ازدواج خود با غیر یهودیان نزد عزرا رفتند. واژگانی که آنها بکار بردند با آوردن اسامی اقوامی که با شناعت ها سر و کار داشتند، نشان دهنده آگاهی آنان از تورات به عنوان فهرستی بود که مستقیماً از روایت های کتاب مقدسی بر گرفته شده بود. جالب توجه این که، رهبران اجتماعی که خبر را به عِزرا رساندند، حتی  به عنوان رهبران روحانی قوم، کاهنان و لاویان، نیز در گناه ناشی از این سرپیچی قوم مقصر بودند.

« عزرا در مطالعات خود در خصوص عواملی که باعث اسارت در بابل شده بود، فرا گرفته بود که ارتداد اسرائیل بطور زیادی بخاطر آمیختن با اقوام بت پرست قابل ردیابی بود. او دیده بود که اگر آنان فرمان خدا را اطاعت نموده و خود را از اقوام مجاور دور نگه می داشتند، از بسیاری از تجربیات تحقیر کننده و اندوهبار در امان می ماندند. حال وقتی که او فهمید که با وجود درسهای گذشته افراد برجسته جرات تخطی از شرایعی را یافته بودند که بعنوان حفاظی ایمن در مقابل ارتداد بود، قلب او بلرزه در آمد. او به خیریت و نیکوئی خدا اندیشید که دوباره برای آنان جایگاهی در وطن ایجاد کرده بود و او بخاطر عدالت و اندوه به سبب ناشکری آنان از غضب پر شد ». – اِلن جی وایت، انبیا و پادشاهان، صفحه ۴۵۴.

کلمهٔ « جدایی » برای مقایسه کردن موجودیت ها بکار برده میشود. در حقیقت این ضدیت کامل را نشان میدهد. با این توضیح، مردم درک و دانش پیشین خود از فرمان خدا برای دوری از مذاهب دروغین را اذعان کردند. آنان فهمیدند که هیچکس نمی تواند بگوید که ازدواج او با همسری که عقاید متضاد دارد، برروی روابط زناشویی و نحوه تربیت و پرورش فرزندانشان تأثیر نخواهد گذاشت، آنها متوجه شدند که چقدر وضعیت وخیم و جدی است.

`در جهت حفظ ایمان در خانه و خانواده هایمان چه کاری می توانیم انجام دهیم، حتی اگرتصمیمات اشتباهی در گذشته گرفته باشیم؟`