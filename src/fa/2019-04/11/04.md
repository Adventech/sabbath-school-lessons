---
title:  ده یک ها و هدایا
date:  10/12/2019
---

اصلاحات نِحِمیا در خدمات معبد شامل اجرایی کردن ده یک ها و هدایا بود.

`اعداد باب ۱۸: ۲۱ تا ۲۴؛ ملاکی ۳: ۱۰؛ متی ۲۳:۲۳؛ اول قرنتیان ۹: ۷ تا ۱۴؛ دوم قرنتیان ۹: ۶ تا ۸؛ عبرانیان ۷: ۱، ۲ را بخوانید. این متون چه چیز مهمی را دربارهٔ ده یک ها و هدایا نه تنها در جلسات معبد، بلکه همچنین امروزه، به ما می گویند؟`

ابدون جمع آوری عشرها و هدایا، معبد نمی توانست به کار خود ادامه دهد. هنگامی که پرداخت ده یک ها متوقف شد، خدمات معبد هم متوقف شد، و کل نظام عبادت در معرض خطر قرار گرفت. کارکنان معبد به دنبال یافتن کار دیگری به منظور تامین و سیر کردن شکم خانواده هایشان رفتند، آنها نمی توانستند بیش از این برروی حمایت امور معبد حساب کنند، در نتیجه کار عبادت خدا کاهش یافت.

« قاعدهٔ عشر در عین سادگی ، کاری پسندیده است. حقانیت و یکسان نگری آن بین ثروتمند و فقیر تناسب را آشکار می کند. به همان نسبت خدا به ما اجازه داده تا از دارایی او استفاده کنیم، بنابراین ما باید مقداری از آنچه او به ما بخشیده را به او برگردانیم.

« هنگامیکه خدا ما را دعوت به پرداخت عشر میکند (ملاکی ۳: ۱۰)، او از ما به خاطر آن قدردانی نمی کند و یا خواهان سخاوتمندی ما نیست. اگرچه تکریم و سپاسگزاری باید بخشی از همهٔ بیانات ما نسبت به او باشد، ما ده یک از درآمد خود را به خدا برمی گردانیم زیرا که این یکی از فرامین اوست. عشر متعلق به خداست و او می خواهد که ما آن را به او بازگردانیم » - عقاید ادونتیست های روز هفتم … (چاپ دوم) (انتشارات پاسفیک پرس شهر بویز ایالت آیداهو، سال ۲۰۰۵)، صفحه ۳۰۴.

همانطور که در معبد اسرائیل اتفاق افتاد، در کلیسای ما هم میتواند در اثر حمایت مالی نشدن از طرف اعضای آن بوسیله پرداخت نکردن عشرها و هدایا اتفاق بیافتد و کلیسا انحطاط یابد. خدمات کلیسای ما نمی تواند، بدون مردمی که به آنها حقوق داده میشود تا وقت خود را صرف مدیریت، برنامه ریزی و انجام کارهای بشارتی کلیسا را برای خدا انجام میدهند، به وظیفه خود عمل کند. همچنین کیفیت عبادت خدا هم ممکن است تقلیل یابد. مهمتر از همه، بدون پرداخت ده یک ها و هدایا به کلیسا، بشارت انجیل امکان پذیر نخواهد بود.

علاوه براین، ما عشر خود را می پردازیم به علت اینکه خدا این قاعده را در کلام خویش بنیان نهاد.  برخی اوقات، خداوند نیازی ندارد که برای ما شرح دهد که چرا او وظیفه ای را مقرر کرده که انجام دهیم. او انتظار دارد که ما به او اعتماد کنیم که همه چیز تحت کنترل اوست. ما باید به دنبال چگونگی کار این سیستم بوده و از آن مطلع باشیم، اما بعد از آن وظیفه ما این است که همه چیز را به دست او بسپاریم و به او اعتماد کنیم.

`چرا ده یک برای وضعیت روحانی ما بسیار مهم هست، و به عنوان معیار سنجش اعتماد ما به خدا است؟`