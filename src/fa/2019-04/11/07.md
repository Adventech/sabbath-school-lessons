---
title:  اندیشه هایی فراتر
date:  13/12/2019
---

بخش وجد و شادمانی در خدا، صفحه ۷۶ تا آخر، از کتاب گامهائی بسوی نور نوشته الن جی وایت را بخوانید.

« همانطور که در نزد آنان فرامین خدا و تهدیدات او و داورهای هراسناکی که خداوند در گذشته در مورد قوم بنی اسرائیل به خاطر این گناه دیده شده بود را بیان کرد، ضمیر باطنی آنان بیدار شد و کار تهذیب شروع شد تا خشم و تهدید خدا از آنان برگردد و رحمت و برکت او را به ارمغان بیاورد.

برخی متصدی امور روحانی بودند که برای همسران بت پرست خود عرضحال داشتند و اظهار می داشتند که آنان نمی توانند زنان خویش را از خود جدا سازند. ولی هیچ امتیاز و برتری به مقام و رتبه آنان نشان داده نشد. هر کسی که در میان کاهنان و یا حاکمان از انفصال با بت پرستان استنکاف نمود بلادرنگ از خدمت به خدا منفصل گردید. نوه پسری کاهن اعظم که با دختر سنبلط بدنام ازدواج کرده بود نه تنها از تصدی خود عزل گردید بلکه بی درنگ از اسرائیل تبعید شد. نحمیا دعا کرده گفت: ای خدای مت ایشان را بیاد آور، زیرا که کهانت و عهد کهانت و لاویان را بی عصمت کرده اند » - الن جی وایت، انبیا و پادشاهان، صفحه ۴۹۶.

**سوالاتی برای بحث**

`۱. نقل قول بیان شده از خانم اِلن جی وایت را در بالا بخوانید. در کلاس دربارهٔ آنچه که نِحِمیا انجام داد و هیچ استثنایی را حتی برای کسانی که به نظر می آید که واقعاً همسرانشان را دوست داشتند و نمی خواستند از آنان جدا شوند، صحبت کنید. آیا شما فکر می کنید نِحِمیا بیش از حد سازش ناپذیر و سخت گیر بوده است، و می توانسته برخی استثناها را قائل شود؟ چرا و چرا نه؟ در این چارچوب، چگونه کلیسا می تواند تأدیب را در محبت و خرد بکار گیرد و هم زمان، ثابت قدم و استوار در معیارهای خداوند باشد و از حقیقت کوتاهی نکند؟`

`۲. اگرچه ما می دانیم که هیچ قانونی درمورد نگه داشتن روز هفتم سبت وجود ندارد – همانطور که هیچ قانونی در مورد طمع، دزدی، دروغ گفتن، وجود ندارد –چگونه می توانیم مراقب باشیم که حفظ سبت (یا اطاعت از هر یک از فرامین) تبدیل به چیزی که قانونی باشد، نشود؟ چرا حفظ صلیب و آنچه که مسیح برروی آن انجام داده، همیشه در نزد ما، قویترین محافظ ما در برابر نیافتدان در تلهٔ قانون گرایی است؟`

`۳. در عین حال، چگونه می توانیم خود را در برابر خطرات ناشی از سازش تدریجی اما مداوم،  همانند چیزی که نِحِمیا با آن مواجه بود، محافظت کنیم؟`