---
title:  لاویان در کشتزارها
date:  09/12/2019
---

`نِحِمیا باب ۱۳: ۱۰ تا ۱۴ را بخوانید. در اینجا نِحِمیا به دنبال ترمیم چه چیزی است؟`

سرایندگان، محافظان دروازه ها، و دیگر خدمتگزاران معبد مجبور بودند تا به سر کارهای خود در کشتزارهایشان به منظور تامین مخارج خانواده هایشان برگردند، زیرا دیگر کار خدا از طرف قوم حمایت و پشتیبانی مالی نمی شد. کل عشرها و هدایا که به سختی بنا شده بودند حالا از بین رفته بودند. نِحِمیا مجبور بود همه چیز را از اول شروع کند. اقدام نِحِمیا در بیرون انداختن همه چیز از حجره نشان دهنده یأس و نا امیدی است.

« نه تنها به معبد بی حرمتی شده بود، بلکه از پیشکشها سوء استفاده شده بود. این امر موجب شده بود تا مردم از هدیه دادن نومید شوند. آنان شور و حرارت خود را از دست داده بودند. و مایل نبودند تا عشریه خود را بپردازند. خزانه های خانه خدا بطور ناچیزی تامین می شد و بسیاری از سرایندگان و دیگران که در خدمات معبد به کار گرفته شده بودند به اندازه کافی پشتیبانی نمی شدند و کار خدا را رها کرده و در جای دیگری کار می کردند » اِلن جی وایت، انبیا و پادشاهان، صفحه ۴۹۴. [این کتاب به زبان فارسی موجود است].

جالب توجه است که، همهٔ یهودیان دوباره دور هم جمع شدند و آنچه که خراب شده بود را بازسازی کردند، مردم در کنار نِحِمیا و بر علیه طوبیا و الیاشیب بودند، چراکه آنها باید متوجه شده باشند که هر آنچه نحمیا انجام داده است می توانسته به خاطر منافع آنان باشد. علاوه بر این، نِحِمیا مسئولیت نظارت بر املاک معبد را به مردانی سپرد که وفادار و در ایمان شاخص و قابل اعتماد بودند. آنها مسئول جمع آوری عشرها و هدایا بودند، و اطمینان حاصل میکردند که کالاها بطور صحیح و مناسب ذخیره و بطور عادلانه بین گروه های مردم توزیع گردد. به عبارت دیگر، ظاهراً نِحِمیا با ورودش به اورشلیم سیستم فاسد رهبری را یکباره از هم پاشید و ریشه کن کرد.

اگرچه نِحِمیا، مردان با ایمان را برای نظارت بر تشکیلات معبد منصوب کرد، کاهن اعظم فاسد، یعنی الیاشیب، مقام خود را از دست نداد، زیرا این امر فقط بوسیله شخصی از نسل هارون امکان پذیر بود. ممکن است کار او با انتصاب دیگران بر برخی از مسئولیتهای کاهن بزرگ مختل شده باشد، اما او همچنان کاهن اعظم بود.

`نِحِمیا دعا کرد، « ای خدای من، کارهایی را که برای معبد بزرگ و نیایش در آن انجام داده ام را به یادآور» (نِحِمیا ۱۳: ۱۴). چه چیزی در مورد این دعا بسیار بشری است؟`