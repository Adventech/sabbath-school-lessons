---
title:  مردم لغزش خورده
date:  07/12/2019
---

### مطالعه این هفته
نِحِمیا ۱۳: ۱ تا ۹؛ تثنیه ۲۳: ۳ تا ۶؛ نِحِمیا ۱٣: ۱۰ تا ۱۴؛ اعداد ۱۸: ۲۱ تا ۲۴؛ نِحِمیا ۱۳: ۱۵ تا ۲۲؛ یوحنا ۵: ۵ تا ۱۶.

> <p>آیه حفظی</p>
> « به لاویان دستور دادم که خود را تطهیر سازند و به نگهبانی دروازهها بپردازند تا از نگه داشته شدن روز سبت اطمینان حاصل شود. خدایا برای این کارها نیز مرا به یادآور و برحسب بزرگیِ محبّت پایدارت مرا ببخش » (نِحِمیا ۱۳: ۲۲).

در فاصله بین باب های ۱۲ و ۱۳، نِحِمیا به بابل باز می گردد. اگرچه ما نمی دانیم چه مدت در آنجا نبوده است، هنگامیکه او باز می گردد (احتمالاً در حدود بین سالهای ۴۲۵ – ۴۳۰ ق.م.) ، آنها به گذشته رجعت کرده بودند. اگرچه آنها با خداوند در رابطه با مسائل زیر عهد بسته بودند: اول، با بت پرستان ازدواج نکنند؛ دوم: مقررات روز سبت را رعایت کنند؛ سوم: برای حمایت از معبد و خادمین آن، ده یک از درآمد خود و هدایائی را بدهند ( نِحِمیا ۱۰). آنها تمام این وعده ها را نقض، و آنها را رعایت نکردند.

در آن زمان که نِحِمیا بازگشت، او فهمید که آنها در تعهدات خود نسبت به خدا اهمال ورزیده اند. مردم پرداخت عشرها و هدایا به معبد را متوقف کرده بودند، و شروع به استفاده از حجره های معبد برای مقاصد دیگری نموده، مقررات روز سبت را بطور صحیح و به درستی رعایت نکرده و حتی با قوم های بت پرست اطراف ازدواج کردهاند. و از همه بدتر، رهبری قوم بود که پرداخت هزینه خدمات معبد از اعانه ها را نادیده گرفته بود و باعث زوال رابطه اسرائیلیان با خدا شده بود. جای شگفتی نیست که نِحِمیا وقتی این مسئله را فهمید که چقدر همه چیز تغییر کرده، در هم شکست. با این حال، به جای اینکه اوضاع را به همان صورت که هست، بپذیرد، یکبار دیگر همانطور که شخصیت باطنی او مشتاق بود، برای جلال خداوند اقدام کرد.