---
title:  تجارت تهیه شراب در روز سبت
date:  11/12/2019
---

`نِحِمیا ۱۳: ۱۵ و ۱۶ را بخوانید. نِحِمیا در اینجا به چه مشکلی اشاره میکند؟`

این آسان نیست که به خاطر خدا ایستاد، هنگامی که شما در اقلیت قرار دارید. از آنجا که خدا فرموده است که روز سبت باید به عنوان یک روز مقدس محترم شمرده شود، و هیچکس در این روز نباید هیچکاری انجام دهد، نِحِمیا قصد داشت تا مطمئن شود این فرمان خداوند در شهر اورشلیم پیروی و اجرا شود. بدون شک او احساس کرد که نسبت به اجرای این حکم، تعهد اخلاقی دارد پس برای اجرای آن موضع خود را اعلام کرد و برای اجرای احکام آن اقدام کرد.

سبت به عنوان آخرین عمل از هفته خلقت به وجود آمد، زیرا که این روز، روز خاصی بود که مردم باید از طریق گذراندن وقت با خدا، رابطهٔ خود را با او احیا و تجدید عهد کنند، به گونه ای که آنها در این روز مشغول به کار خود و سایر فعالیت ها و حرفه های دنیوی نباشند.

گفته شده است « بیشتر از آنکه اسرائیل روز سبت را نگه داری کند، سبت از اسرائیل محافظت کرد ». این نکته اشاره دارد که روز هفتم – روز سبت بود، و همچنان، یک مفهوم قدرتمند برای کمک کردن به حفظ ایمان در کسانی هستند که بوسیله فیض خداوند در پی رعایت آن و لذت بردن از مزایای مادی و روحانی که این روز به ما هدیه میکند.

`نِحِمیا ۱۳: ۱۷ تا ۲۲  بخوانید. نِحِمیا به منظور توقف « خرید و فروش » در روز سبت چه اقدامی را انجام داد؟`

از آنجا که نِحِمیا فرماندار یهودا بود، او نقش خود را به عنوان کسی می بیند که باید مجری قانون باشد. از آنجا که قوانین در یهودا بر اساس احکام خدا بودند، او محافظ احکام، از جمله سبت شد. شاید اگر اربابان یهودا برای فسادی که توسط کاهن بزرگ بوجود آمده بود، ایستادگی و مخالفت می کردند، نِحِمیا نمی توانست خود را در شرایط انجام این وظیفه بزرگ بیابد. به هرحال، حاکمان و اربابان شاید تا به حال از نِحِمیا به خاطر اینکه آنان را مجبور کرده بود که به فقیران کمک کنند، متنفر بودند. به این ترتیب، به نظر نمی رسد که آنها با تغییراتی که الیاشیب و طوبیا ایجاد کرده بودند، مشکلی داشته باشند و مخالفت کنند.

نِحِمیا ابتدا اربابان را سرزنش می کند و سپس به آنها فرمان می دهد تا دروازه های شهر را بسته و خادمین را برای محافظت از آن بفرستند. هنگامی که محل خرید و فروش به سادگی از داخل به خارج شهر منتقل شد، او حتی تدابیر شدیدتری را در نظر می گیرد و تهدید می کند که روز سبت بعدی مانع کار تاجران خواهد شد. نِحِمیا باید مردی بوده باشد که به کلام خود عمل می کرده است، زیرا که تاجران منظور او را فهمیدند و از کاری که انجام می دادند، عقب نشینی کردند.