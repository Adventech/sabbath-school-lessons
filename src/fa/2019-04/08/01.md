---
title:  خدا و عهد
date:  16/11/2019
---

### مطالعه این هفته
نِحِمیا ۱۰: ۱ تا ۲۹؛ پیدایش ۴: ۸ تا ۱۹؛ عبرانیان ۱۳: ۲۰؛ یوشع ۲۴؛ نِحِمیا ۱۰: ۳۰ تا ۳۹؛ عبرانیان ۸: ۱ تا ۷.

> <p>آیه حفظی</p>
> « به سبب همهٔ این رویدادها ما پیمانی پایدار نوشتیم و رهبران و لاویان و کاهنان آن را مُهر کردند. … ما از خانهٔ خدای خود غافل نخواهیم شد » (نِحِمیا ۹: ۳۸، ۱۰: ۳۹).

منظور کتاب مقدس، هنگامی که دربارهٔ « عهد » سخن می گوید چیست؟ ساده ترین توضیح از این نوع از عهد کتاب مقدسی این است که، این برقراری یک رابطهٔ قانونی بین خدا و قوم اوست. خداوند می فرماید: « شما قوم من هستید و من خدای شما هستم ». علاوه براین ما می توانیم به کاربرد و منفعت عهدنامه های نوشته در میان دیگر مردم دنیای کهن که اغلب میان رهبران و رعیت های زیردست آنان بوده پی ببریم.

این پیمان ها بسته می شدند زیرا آنها برای دو طرف قراردادی سودمند بودند. رهبر، از مردم مراقبت می کرد، و مردم می توانستند خراج پرداخت کنند. امّا عهد و پیمان با خداوند متفاوت بود. خدا واقعاً سودی از این عهد وپیمان با قوم خود نمی برد، و با این حال هنوز خداوند به عهد خود وفادار بود، حتی هنگامی که مردم به آن عهد وفادار نمی ماندند. در واقع برکات و لعنت ها که در ارتباط با عهد و پیمان ایجاد شده بودند، این امکان را برای اسرائیلیان بوجود آورد که بدانند حوادث بد زمانی شروع به اتفاق افتادن می کنند که آنها عهد خود را بشکنند.

این هفته، ما به میثاق مجددی بین اسرائیلیان و خداوند که در باب ۱۰ کتاب نِحِمیا ذکر شده است، نگاه می کنیم و همچنین در مورد برخی از اطلاعات کلّی دربارهٔ تاریخ و اهمیت عهد بستن در کتاب مقدّس به بحث خواهیم پرداخت.