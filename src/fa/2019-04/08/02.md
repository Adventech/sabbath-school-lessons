---
title:  ایدۀ عهد و پیمان
date:  17/11/2019
---

`نِحِمیا ۱۰: ۱ تا ۲۹ بخوانید (و با خواندنِ نِحِمیا ۹: ۳۶ تا ۳۸ حافظه خود را یادآوری کنید). چه کسی این عهد را می بندد، و چرا آنان جزو این عهد بودند؟`

اگرچه تنها رهبران سند را امضا می کردند، آیه بطور خاص اشاره می کند که« سایر مردم » مشمول لعنت و سوگند پیروی از« احکام خدا » می شدند (نِحِمیا ۱۰: ۲۸ و ۲۹). چه چیزی درمورد عهد مهم بود که همهٔ آنها تمایل داشتند جزو توافقنامه با خداوند باشند؟ به منظور پاسخ به این سؤال، باید خیلی به گذشته و آغاز برگردیم و ایدهٔ کتاب مقدسی عهد را درک کنیم.

عهد مهم بود زیرا که بخشی از حکایت خداوند در برخورد با انسان گناهکار بود، و این نشان دهندهٔ تمایل خداوند برای برقراری ارتباط با مردم است. همچنین به مردم اجازه می داد تا تمایل خودشان نسبت به تسلیم خود در برابر خداوند را نشان دهند.

داستان کتاب مقدسی آفرینش در پیدایش باب ۱ و ۲ نه تنها خلقت انسان ها بلکه ارتباط بین آنها و خداوند را آشکار می کند. به هر حال، گناه وارد شد و همهٔ این روابط را از بین برد. گناه ضد آفرینش است و به جای آن مرگ و نابودی می آورد.

در نهایت دودمان آدم از هم گسیخته شد، در زمانی که قائن شیطان را انتخاب کرد (پیدایش ۴: ۸ تا ۱۹) و شیث به خداوند تمسک نمود (پیدایش ۵: ۳ تا ۲۴). نسل قائن در لِمک به اوج خود می رسد (پیدایش ۴: ۱۷ تا ۱۹)، هفتمین نسل (بطور جامع) از آدم، چند همسری را ابداع  نمودند. خشونت و انتقام نسل قائن در جوار دودمان با ایمان هابیل قرار گرفت. سلسلهٔ هابیل نیز یک به یک نامشان ذکر شده است، امّا هفتمین نسل از این دودمان، خنوخ بود، کسی که « با خداوند راه می رفت » (پیدایش ۵: ۲۴) و به آسمان برده شد.

متاسفانه، جهان شیطان را بیشتر از خدا پذیرفت، و به مرحله ای رسید که  دودمان با ایمان بسیار اندک بود، و طولی نمی کشید که هیچ خانواده ای بتواند باقی بماند  که خدا بتواند کلام خویش را با فرستادن ذریت وعده داده شده برای رستگاری بشر محقق گرداند. در این مرحله بود که خداوند با ایجاد سیل پا به میان گذاشت. اگرچه، سیل، مرگ و نابودی بیشتری به همراه آورد، در عین حال نگون بختی و نابودی زندگی از طرف خداوند، تنها نابودی آنچه بود که بشر، از پیش آن را ویران کرده بود (پیدایش ۶: ۱۱ تا ۱۳).

`چگونه شما، شخصاً واقعیت نیروی مخرب گناه را تجربه کرده اید؟ تنها قدرتی که بر ضد گناه است، چیست؟ و چگونه می توانیم از آن به نفع خودمان نفع ببریم؟`