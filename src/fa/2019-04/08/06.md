---
title:  معبد
date:  21/11/2019
---

`نِحِمیا باب ۱۰: ۳۲ تا ۳۹ را دوباره مرور کنید. چرا انجام مراسم معبد برای اسرائیلیان ضروری بود؟ همانطور که نوشته شده: « ما به خانهٔ خدایمان بی توجهی نخواهیم کرد » (نِحِمیا ۱۰: ۳۹). چرا معبد بطور کل برای ایمان از اهمیتی بسزا برخوردار بود؟ (نِحِمیا ۸: ۱ تا ۷).`

اسرائلیان متعهد شدند که از معبد مراقبت کنند، اگرچه آنها گروه کوچکی بودند که از نظر مالی بوسیله پادشاه تحت فشار و تعدی قرار می گرفتند، آنها تصمیم گرفتند که واجب است تا قسمت کوچکی از آنچه را که دارند به رونق و پیشرفت معبد اختصاص دهند و نه فقط آنکه آن را نجات دهند. بنابراین، آنها تصمیم گرفتند که هر سال یک سوم از نقره ای را که بدست می آوردند برای خدمات معبد اختصاص بدهند، به جای اینکه فقط در زمان سرشماری آنگونه که قانون آنان را ملزم ساخته بود پرداخت نمایند. قوم ضرورتی را دید تا فراتر از آنچه که ملزم شده اند مساعدت کنند. علاوه براین، مسئولیت آوردن چوب برای سوزاندن قربانی های خداوند در محراب معبد را به عهدهٔ خانواده های خاصی اختصاص دادند، زیرا که آنان متوجه شدند که بدون سازماندهی، این روال افول خواهد نمود.

نوبر میوه ها و نخست زاده ها و عشرها و هدایا، جنبه هایی از خدمات معبد بودند که برای خدمت کاهنان و لاویان اختصاص می یافت.

معبد به عنوان قلب تپنده قوم بنی اسرائیل به حساب می آمد. معبد در کانون ایمان آنان قرار داشت که بزرگترین مصیبت بر سر آن در زمانی اتفاق افتاد که نبوکد نصر معبد را خراب کرد و اشیاء مقدس را به تاراج برد.

زمانی که معبد به درستی مدیریت میشد، به ملت اسرائیل یک زندگی روحانی پرشور و شوق بخشیده بود، زیرا به مردم چاره قطعی حل مشکل گناه را نشان می داد، که از طریق مرگ بره بود. هنگامیکه مسیح برروی صلیب قربانی شد، آن راه حل برای بشر فراهم شده بود (رومیان ۵: ۵ تا ۱۰). علاوه براین، از طریق انجام مراسم سالانه روزِ کفاره، مردم فهمیدند که در نهایت خداوند طرحی برای خلاص شدن از شریر و گناه برای خیریت انسان دارد. به عبارت دیگر، معبد وسیله ای برای نشان دادن کل طرح نجات و رستگاری بشر به مردم بود. درس هایی که ما می توانیم از طریق نگاه کردن به مراسم معبد بدست آوریم خیلی مهم و ضروری هستند تا به ما تصویر بزرگتری از ذات خداوند بدهد و طرح نجات را برای ما روشن سازد.

`« این سخن درخور اعتماد و پذیرش کامل است که مسیحْ عیسی به جهان آمد تا گناهکاران را نجات بخشد، که من بزرگترین آنهایم » (اول تیموتائوس ۱: ۱۵). امید پولس چه بود، و ما چطور می توانیم این امید را در خودمان ایجاد کنیم؟`