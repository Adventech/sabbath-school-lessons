---
title:  ساختار عهد
date:  19/11/2019
---

محققان کتاب مقدس دریافته اند که پیمان های کتاب مقدسی دارای ساختاری معمولی هستند؛ این نوع حتی در معاهدات بسته شده توسط هیتی های کهن دیده شده است. به این معنا که خدا با مردم به شیوه ای که آنها در فرهنگ خودشان دارند، گفتگو می کند که آنان بهتر درک کنند.

پیمان هایی که در زمان اسرائیل کهن رایج بودند، دارای بخشهای زیر بودند: مقدمه (که خدا چه کسی است)؛ پیشگفتار تاریخی (مشخص کردن رابطه گذشته)؛ قوانین؛ برکات و لعنت ها؛ شاهدان؛ شرط یا نشانه ای خاص برای عهد. بنابراین، نباید جای تعجب باشد که خداوند در آن زمان از چیزی شبیه آن، در گفتگو با قوم خودش استفاده کرد.

به عنوان مثال، کل کتاب تثنیه بصورت یک پیمان نامه نوشته شده است، زیرا که موسی از قوم خداوند دعوت کرد تا با خداوندشان وارد یک رابطهٔ جدید عهد بشوند. فهرست این عهد به شرح زیر است: ۱. پیش گفتار (تثنیه۱: ۱ تا ۵)؛ ۲. پیش درآمد تاریخی (تثنیه ۱: ۶ – ۴: ۴۳)؛ ۳. شرایط ضمن عقد یا قوانین (تثنیه ۴: ۴۴ – ۲۶: ۱۹)؛ ۴. برکات و لعنت ها (تثنیه ۲۷ تا ۳۰)؛ ۵. شاهدان (تثنیه ۳۰: ۱۹)؛ و در نهایت، ۶. تبصره های خاص (تثنیه ۳۱: ۹ تا ۱٣).

`یوشع باب ۲۴ را بخوانید. در این باب چگونه این الگوی عهد نشان داده شده است؟`

همین قضیه در مورد تجدید میثاق که توسط یوشع انجام شد، صادق است.

اولاً، مقدمه اشاره میکند به جایی که خداوند خود را به عنوان « خداوند، خدای اسرائیل » معرفی می کند (یوشع ۲۴: ۲). به دنبال آن، یک پیش نویس تاریخی طولانی جایی که یوشع به مردم، آنچه را که خداوند در گذشته برای آنان انجام داده است را یادآوری میکند (یوشع ۲۴: ۲ تا ۱٣). پس از این مسئله تاریخی، شرایط ضمن عقد  و قوانین برشمرده میشوند (یوشع ۲۴: ۱۴، ۱۵، ۲۴)، برکات و لعنت ها ذکر میشوند (یوشع ۲۴: ۱۹، ۲۰)، شاهدان مشخص میشوند (یوشع ۲۴: ۲۲، ۲۷)، و تبصره ها و شروط ویژه بیان میشوند (یوشع ۲۴: ۲۵، ۲۶). در اینجا نیز، یک فرم اصلی از یک عهد و پیمان برای گفتگو با قوم بنی اسرائیل بکار گرفته میشود، که نه تنها رهبری خداوند در گذشته بلکه آنچه که از آنها برای حفظ پایبندی به عهد لازم است، نشان داده می شود.

`یوشع باب ۲۴: ۱۵ را بخوانید. چه اصلی در اینجا وجود دارد که  برای ایام امروزه خودمان کاربرد دارد؟`