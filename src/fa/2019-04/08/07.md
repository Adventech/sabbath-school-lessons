---
title:  اندیشه هایی فراتر
date:  22/11/2019
---

بخش تقدیس از کتاب گام هایی بسوی نور، نوشته الن جی وایت را بخوانید. [این کتاب به زبان فارسی موجود می باشد]

« خدمت در معبد زمینی شامل دو قسمت بود: کاهنان روزانه در قدس خدمت می نمودند در حالی که کاهن اعظم سالی یک بار کار مخصوص کفاره در قدس الاقداس را برای تطهیر معبد انجام می داد. گناهکار تواب بطور روزانه پیشکش خود را به در خیمه عبادت می آورد و دست بر سر قربانی گذاشته و گناهان خود را اعتراف می نمود و بدین ترتیب آنها را از خود به قربانی بی گناه منتقل می نمود. آنگاه حیوان کشته می شد. رسول می گوید: بدون ریختن خون آمرزشی برای گناه نیست. زیرا حیات هر جاندار در خون است. سفر لاویان فصل ۱۷ آیه ۱۱. احکام نقض شدۀ خدا جان گناهکار را می طلبید. این خون که نماد جان از دست رفته گناهکار است و گناهش را قربانی حمل می کند توسط کاهن به قُدس برده می شد تا در برابر پرده که پشت سر آن صندوق حاوی ده فرمانی است که گناهکار آن را نقض نموده بود پاشیده شود. با این مراسم، گناه توسط خون به معبد منتقل می شد. در بعضی موارد خون به معبد حمل نمی شد بلکه گوشت قربانی طبق دستور موسی به پسر هارون داده شده و گفته می شد: خدا آن را به شما داده تا تقصیر جماعت را بر گیرید، آنگاه آن گوشت توسط کاهن خورده می شد. کتاب لاویان فصل ۱۰ آیه ۱۷. هر دو آئین بطور مشابه نمادی از انتقال گناه از فرد تواب به خیمۀ مقدس یا معبد بود » (الن جی وایت، کتاب نبرد عظیم، صفحه ۴۰۱). [این کتاب به زبان فارسی موجود می باشد]

**سوالاتی برای بحث**

`۱. به  تعهداتی بیندیشید که آنها را نقض کرده اید، بدون در نظر گرفتن این که در وفای به عهد چقدر صادق و مخلص بوده اید. چه چیزی از این تجربه آموخته اید که شاید بتواند مانع شما از اشتباه مشابه بشود؟`

`۲. عهد و پیمان، برقراری یک رابطه قانونی است. ما رابطهٔ خود را با خدا شکستیم، اما او همیشه به پیمان خود با ما وفادار است، حتی هنگامی که ما به عهد خود وفادار نیستیم. چگونه درک این نیکویی و وفاداری خدا، انسان ها را به یک رابطهٔ نزدیک با او می رساند، و بدینسان کمک میکند تا بطور شایسته زندگی کنیم؟`

`۳. فکر کنید چند بار نسبت به خدا و قولی که تحت « عهد جدید » داده اید، وفاودار نبوده اید (به لوقا باب ۲۲: ۲۰، عبرانیان باب ۸: ۱۳، ۹: ۱۵ نگاه کنید). چرا درک ما از نقشهٔ نجات، و وعدهٔ بخششی که ما در اثر قربانی شدن عیسی، داریم، مهم است؟ کسیکه با خون خود مهر تائیدی بر« عهد جدید » ما با خداوند زد.`