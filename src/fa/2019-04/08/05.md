---
title:  تعهدات یا تضمین ها
date:  20/11/2019
---

`نِحِمیا باب ۱۰: ۳۰ تا ۳۹ را بخوانید. چهار موردی که اسرائلیان به عنوان بخشی از تجدید کردن عهد، متعهد به انجام آن میشوند، چیست؟`

مردم متعهد به انجام امور زیر شدند:

۱. هیچ ازدواجی با غیر یهودی صورت نگیرد (ازدواج نکردن با افرادی که ممکن است منجر به بت پرستی آنان شوند)؛
۲. رعایت واقعی روز سبت (هیچ نوع معاملات تجاری انجام نشود)؛
۳. بخشیدن بدهی و رعایت احکام سال سبتی (هر هفت سال یک بار) برای مراقبت و حمایت از فقرا و آزاد کردن آنها؛
۴. حمایت مالی از معبد، خدمات و کارکنان آن از طریق آوردن نوبر میوه ها، اولین نخست زادگان، و عشرها، از اینرو ادامه عبادت حقیقی را تضمین می کردند.

سه تعهد اول مربوط به ارتباط با دیگران (ازدواج و لغو بدهی) و با خدا( سبت) می شد، در حالیکه آخرین تعهد (نِحِمیا ۱۰: ۳۲ تا ۳۹) مربوط به مقررات معبد بود.

هدف جامعه این بود، که نشان دهند آنها به عهدشان متعهد بوده اند و بنابراین می توانستند راه های عملی ایجاد رابطه خودشان با خدا و دیگران را اجرا کنند. حتی اگر همیشه بطور کامل پایبند به پیمان خود نبودند، ولی درک کردند که عادت ها و شیوه های درست می تواند بر آینده آنها تأثیر بگذارد. اگر قوم بنی اسرائیل در مسیر صحیح حرکت می کرد، آنها می توانستند شیوه ها و عادات مطلوبی را که می خواستند از آنان استفاده کنند ایجاد کنند. اگر آنها می خواستند رابطهٔ نزدیکی با خدا داشته باشند، پس آنها سبت را در جایگاه مهمی قرار می دادند و از معبد مراقبت می کردند و اینها گام های مهمی در جهت ایجاد این رابطهٔ نزدیک با خدا بودند.

متأسفانه، همانطور که در آخرین بابهای کتاب نِحِمیا بیان شده است آنها به تعهدات خود به خوبی عمل نکردند. با این حال، حتی اگر همهٔ آنها به آن تعهدات عمل نکردند، برخی یا بسیاری از قوم به آن عمل کردند. با کمک خدا و تمرکز بر او، می توانیم عادت های مناسب را گسترش دهیم و در راه راست قدم برداریم.

`به واسطۀ کردار درست، کلّ زندگی ما می تواند تغییر کند. با تسلیم کردن ارادۀ خود به مسیح، شما خود را با قدرتی که بالاتر از همهٔ نیروها و قدرت ها است متحد می سازید. به شما قدرتی از آسمان خواهد رسید تا شما را استوار و پایدار نگه دارد و بنابراین از طریق تسلیم مداوم خود به خداوند، قادر خواهید بود که یک زندگی جدید و حتی زندگی در ایمان را تجربه کنید. « اِلن جی وایت، گام هایی بسوی نور، صفحه ۴۸. چه چیزی مانع شما از تجربه آنچه که در اینجا نوشته شده است، میشود؟`