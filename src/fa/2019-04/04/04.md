---
title:  توقف کار
date:  22/10/2019
---

`در عِزرا باب ۴ آیات ۶ تا ۲۴،« دشمنان » چه کردند تا کار ساخت معبد را متوقف کنند؟`

« مردم آن سرزمین » نامه های افترا آمیزی را بر علیه یهودیان و در رابطه با کار بازسازی شهر و معبد نوشتند، و ابتدا برای  داریوش (عِزرا ۵، ۶)، و سپس به خشایارشا و همچنین به اردشیر فرستادند. آنها آنچه در توان داشتند برای متوقف ساختن کار بازسازی انجام دادند. مردم ملت های اطراف مدعی شدند که اگر این شهر دوباره بازسازی شود، به علت اینکه اورشلیم همانطور که در گذشته همیشه جایگاه شورش و دغدغه بوده است، دوباره هم خواهد بود و پادشاه قدرت خود را از دست خواهد داد. متاسفانه، اردشیر پادشاه با این ایده متزلزل شد که یهودیان تنها به این دلیل که می خواهند شهر را بازسازی کنند که استقلال دوباره خود را بدست آوردند، و در نتیجه تحریک شد تا به مقابله با آنان بپردازد. او دستور داد تا کار بازسازی متوقف شود و مردم ارتشی را برای جلوگیری از کار بیشتر در جهت بازسازی شهر فرستادند. و این عملکرد موثر در کار برای خداوند وقفه ایجاد کرد.

`عِزرا ۴: ۲۳، ۲۴ را بخوانید. چرا یهودیان کار ساختن معبد را متوقف کردند؟ آیا آنها نمی دانستند که خداوند از آنان می خواهد که شهر را بازسازی کنند؟ چه مانعی در سر راه آنان پیدا شد؟`

بدیهی است که یهودیان متوجه شدند که خداوند آنها را برای بازسازی شهر و معبد فراخوانده است، اما آنها به دلیل مخالفان نیرومندی که داشتند، ترسیده بودند. شاید آنها به این نتیجه رسیدند که با بهانه هایی مانند: « اکنون زمان مناسب برای انجام اینکار نیست »، یا اینکه « اگر واقعاً این خواست خداوند است که ما این کار را انجام دهیم، او راهش را هم فراهم خواهد کرد »، و یا « شاید ما نباید دوباره به این شهر برگردیم »، کار را متوقف کنند. هنگامیکه مخالفان در سر راه آنچه که ما معتقد هستیم که خداوند ما را برای انجام آن فراخوانده، قرار میگیرند، ما مایل هستیم که خداوند را مورد بازخواست قرار دهیم و به رهنمودهای او شک کنیم. ما به راحتی می توانیم خود را متقاعد کنیم که اشتباه کرده ایم. ترس میتواند ذهن ما را از کار بیاندازد، و افکار ما را به جای تمرکز برروی قدرت خداوند، برروی ناتوانی و نومیدی متمرکز کند.

`آیا شما موردی شبیه این را تجربه کردهاید و متقاعد شده باشید که خداوند شما را برای انجام کاری فراخوانده و سپس وقتی مشکلات سر راه شما قرار گرفته اند، به شک و تردید افتاده باشید؟ (برای مثال دربارهٔ یحیی تعمید دهنده فکر کنید). شما از این تجربه چه چیزی را آموخته اید؟`