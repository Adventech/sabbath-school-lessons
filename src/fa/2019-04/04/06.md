---
title:  انجام« کاری بزرگ »
date:  24/10/2019
---

`نحمیا  ۶: ۱ تا ۱۳ را بخوانید. چرا نِحِمیا کاری که در اورشلیم انجام میدهد را به عنوان یک «  کار عظیم »  به حساب می آورد (نِحِمیا ۶: ۳)؟ چه تلاشهایی در این مورد برای متوقف کردن او انجام شد؟`

باب ۶ خیلی از تلاشهای نِحِمیا را در زندگی شرح میدهد. سَنبَلَط و جَشِم عرب  بطور مرتب نامه هایی را را به بهانهٔ جلسه برای او می فرستادند. به هرحال، محل ملاقات در دشت اونو بود که در قلمرو دشمن قرار داشت، و قصد واقعی این دعوتنامه را فاش نکردند. سَنبَلَط ، طوبیا، و جشم دریچه ای از فرصت را مشاهده کرده بودند که زمانی بسته خواهد شد که کار ساخت دیوار تمام شود و دروازه های شهر بسته شود. یهودیان از از حمایت پادشاه پارس برخوردار بودند، و بنابراین دشمنان آنها نمی توانستند از طریق حمله مستقیم آنان را مغلوب کنند. اما اگر آنها از دست رهبر آنان خلاص می شدند، می توانستند جلوی پیشرفت یهودیان را بگیرند و شاید حتی تا ابد آنان را متوقف کنند. آنها دست بردار نبودند. حتی با اینکه نِحِمیا پاسخ آنها را نمی داد، آنها همچنان تلاش خود را میکردند. باید این مسئله برای نِحِمیا طاقت فرسا بوده باشد که هر بار با مخالفان سر وکار داشته باشد. او به این صورت به آنان پاسخ میدهد: « من به کاری بزرگ مشغول هستم » (نِحِمیا ۶: ۳).

نِحِمیا بر طبق معیارهای دنیوی، کار بزرگی را به عنوان ساقی برای پادشاه انجام می داد، و این شغلی بلندآوازه بود، یعنی یکی از بالاترین مشاغل کشور که او به عنوان مشاور به پادشاه خدمت میکرد. اما ساخت شهری که ویران شده بود، چه اهمیتی از نظر ظاهری و دنیوی داشت؟ آیا این چیزی بود که او آن را یک « کار بزرگ » نامید؟ نِحِمیا با اندیشه ای باز کار برای خداوند را به عنوان یک کار« عظیم » و خیلی مهم به حساب آورد زیرا که او درک کرده بود که تکریم نام خداوند در گرو کار بازسازی شهر اورشلیم بود.

همچنین، هنگامی که خداوند خدمات خیمه مقدس را مقرر نمود، او مقام کاهنی را هم بنیان نهاد. به منظور اینکه خیمه خداوند در اذهان مردم مقدس و منحصر بفرد بماند،  او فقط به کاهنان اجازه داد تا مناسک داخل معبد را انجام دهند. ما خودمان، گاهی اوقات برایمان سخت است که قدوسیت خداوند را درک کنیم؛ بنابراین، خداوند شرایطی را برای اسرائیلیان فراهم کرد تا به حضور خداوند با حرمت و احترام بروند. نِحِمیا می دانست که صحن های معبد برای حضور همه است، اما حجره های اندرونی اینطور نبود. شمعیا با گفته های خود در مورد دیدن داخل معبد، نه تنها خودش را به عنوان یک نبی دروغین با ارائه مسئله ای که مخالف احکام خداوند بود مطرح میکند، بلکه خود را نیز به عنوان یک خائن افشاء میکند.

`امروزه چه روش هایی هستند که ما بدون هیچ خیمه مقدس زمینی در حضور خداوند مفهوم قدوسیت خداوند را حفظ کنیم؟ چگونه درک قدوسیت خداوند بر خلاف ذات گناهکار ما، ما را به سمت صلیب عیسی مسیح هدایت میکند؟`