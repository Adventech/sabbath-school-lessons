---
title:  مواجه شدن با مخالفت
date:  19/10/2019
---

### مطالعه این هفته
عزرا ۴: ۱ تا ۵؛ دوم قرنتیان ۶: ۱۴؛ عزرا ۵: ۱ تا ۵؛ حجی ۱؛ عزِرا ۴: ۶ تا ۲۴؛ نِحِمیا ۴؛ نِحِمیا ۶: ۱ تا ۱۳.

> <p>آیه حفظی</p>
> « اما چشم خدای یهودیان بر مشایخ ایشان بود و نتوانستند ایشان را از کار بازدارند تا خبر به داریوش برسد و پاسخ کتبی دربارۀ آن داده شود » (عِزرا ۵: ۵).

عِزرا باب ۳ تا باب ۶ بطور موضوعی ساختاربندی شده است، که دوره های تاریخی مختلفی از مخالفت با بازسازی معبد را در برمی گیرد. تشخیص این شیوۀ موضوعی کمک برای روشن شدن پیام کلی کمک خواهد نمود.

نام عِزرا برای اولین بار در کتاب عِزرا ۷: ۱ اشاره شده است. با ورود او در سال ۴۵۷ ق. م. به اورشلیم همه چیز تغییر میکند، و شهر و دیوارهایش بطور نامنظم شروع به بازسازی میشوند. سیزده سال بعد نِحِمیا وارد اورشلیم میشود (او توسط اردشیر در سال ۴۴۴ ق.م. فرستاده میشود)، و در نهایت ساخت و ساز دیوار از سر گرفته میشود. اگرچه مخالفت ها با ساخت معبد بسیار زیاد بود، ولی این کار در طی ۵۲ روز کامل شد (نِحِمیا ۶: ۱۵).

مقاومت در برابر کار خداوند، موضوعی متداول در دو کتاب عِزرا و نِحِمیا است؛ بنابراین جای تعجب نیست که بازسازی معبد و شهر اورشلیم موجب برانگیختن مخالفت و جفا از جانب آنها شد. به هر جایی که در دنیای امروز نظر بیافکنیم، می بینیم که کار خداوند در همه جا با مقاومت و مخالفت روبرو است. شیطان تلاش میکند که اطمینان حاصل کند که انجیل سریعاً نشر و گسترش نیابد، زیرا که سلطهٔ او با تهدید روبرو می شود. در کتاب عِزرا و نِحِمیا، یهودیان با مخالفان چگونه برخورد کردند؟