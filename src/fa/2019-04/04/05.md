---
title:  نِحِمیا دست به کار می شود ( ۴۴۴ ق. م. )
date:  23/10/2019
---

`نِحِمیا باب ۴ را بخوانید. یهودیان تحت رهبری نِحِمیا برای ایستادگی در مقابل مخالفان چه کردند؟ چرا برای آنان مهم بود که خود را برای جنگ آماده کنند، به جای اینکه هیچ کاری نکنند و باور داشته باشند که خداوند از آنان حمایت و حفاظت خواهد کرد؟`

بعد از شروع بکار و توقف آن، مردم دوباره شروع به کار کردند. یهودیان دعا کردند، و نِحِمیا یک گروه نگهبان را بطور شبانه روزی برای حفظ جان آنان فراهم کرد. مردم با تعویض نوبت های نگهبانی بطور شبانه روزی، آماده هر گونه حمله ناگهانی از طرف دشمنان بودند. نِحِمیا همچنین مردم را در اطراف دیوار مسلح و سازماندهی کرد تا بدین وسیله هر خانواده آمادهٔ نبرد باشد. علاوه بر این، او خادمین خود را به دو گروه تقسیم کرد، یک گروه که کار میکردند و گروه دیگر سلاح بر دست، کار محافظت را بر عهده داشتند. همچنین برای کسانی که در ساخت دیوار کار میکردند، مقررات ویژه ای وجود داشت زیرا که آنها در خط مقدم بودند و معرض خطر قرارداشتند. هر یک از کارگران سازندهٔ دیوار با یک دست شمشیر حمل میکرد و با دست دیگر آجر و سنگ و ملات را در ساخت دیوار بکار میبرد. آنها آماده بودند که در صورت لزوم با مخالفان برخورد کنند، آنان وظیفه خود را انجام دادند؛ و خداوند بقیه آن را انجام داد. ایمان نِحِمیا به حمایت و حفاظت از سوی خداوند، الهام بخش و تاثیرگذار است. بهرحال، او در کناری ننشست تا انتظار داشته باشد که خداوند همهٔ کارها را انجام دهد. آنان با تمام توانایی های خود به نحو احسن آماده بودند.

آیات، « از ایشان مترسید. خداوند را به یاد آورید که بزرگ و مهیب است و برای خویشاوندان، فرزندان، همسران و خانههایتان بجنگید.» (نِحِمیا ۴: ۱۳ و ۱۴ را ببیند)، « خدایمان برای ما جنگ خواهد کرد » (نِحِمیا ۴: ۱۹ و ۲۰ را ببینید)، برخی از اینها جزو الهام بخش ترین آیات موجود در کتاب مقدس هستند.

یهودیان می توانستند به دلیل مخالفت های مداوم، کار بازسازی معبد را متوقف کنند، اما ، اینبار، به جای اینکه مغلوب ترس بشوند، آنان به خداوند اعتماد کردند، که او به خاطر آنان خواهد جنگید. هنگامیکه ما به خاطر نام خداوند، به خاطر باورهایمان، یا برای انجام وظیفه ای که فراخوانده شده ایم، با مخالفان مواجه شویم، باید به یاد داشته باشیم که « خداوند برای ما خواهد جنگید ».

و در آخر، یهودیان متوجه شدند که خداوند حامی و حافظ تمامی کارهایی است که آنان انجام می دادند و این موضوع موجب تشویق آنان شد که در انجام کار خود به پیش بروند.

`چرا دانستن این موضوع مهم است که آنچه شما انجام می دهید، اراده و خواست خداوند است؟ بنابراین، یک سوال مهم پیش می آید که باید پرسید: چگونه من باید بدانم، آنچه که من انجام می دهیم خواست و ارادهٔ خداوند است؟`