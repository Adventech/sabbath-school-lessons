---
title:  اندیشه هایی فراتر
date:  25/10/2019
---

فصل های « بنا کنندگان دیوار »، « توبیخ بر علیه اخاذی »، و « دسیسه های بت پرستان »، صفحات ۴۶۷تا ۴۸۶ از متن فارسی، از کتاب انبیا و پادشاهان را بخوانید. [کتاب انبیا و پادشاهان به زبان فارسی موجود است]

« مخالفت و مسائل دلسرد کننده ای که سازندگان شهر اورشلیم و معبد در روزگار نِحِمیا از سوی دشمنانشان و دوستان ظاهری، با آن روبرو شدند، امروزه نمونه ای تجربی برای کسانی است که می خواهند برای خداوند کار کنند. مسیحیان نه تنها با خشم، تحقیر و ظلم و ستم دشمنان آزموده می شوند، بلکه از طریق راحت طلبی، بی ثباتی، بی میلی و خیانت دوستان و همکاران نیز محک می خورند. » اِلن جی وایت، انبیا و پادشاهان، صفحه ۶۴۴ از متن انگلیسی.

« سرسپردگی کامل و راسخ نِحِمیا نسبت به کار خداوند و به همان اندازه اعتماد او به خداوند، دلیل شکست دشمنانش بود و از این رو می خواستند تا او را با قدرت خود بسوی خودشان بکشانند. روحی که در ایمان سست است براحتی در وسوسه سقوط می کند؛ اما اگر در زندگی دارای هدف پاک و خالص و نیت والایی باشد، شیطان در او پایگاهی نخواهد داشت. ایمان کسی که دائماً در حال رشد است، با بالا و پائین و دور شدن، تضعیف نمیشود؛ او عشق لایتناهی را درک میکند، و همه چیز را برای رسیدن به هدف والای خود بکار میگیرد. خادمان حقیقی خداوند با عزم و ارادهای  که هرگز شکست نخواهد خورد، خدمت می کنند، زیرا که آنان همیشه سرسپرده تخت فیض خداوند هستند » صفحه ۶۶۰.

**سوالاتی برای بحث**

`۱. خودتان را در موقعیت زروبابل و یشوع و دیگر رهبران قرار دهید، زمانی که آن مردان با پیشنهاد کمک به حضور آنان آمدند. حالا به گذشته نگاه کنید، می توانیم ببینیم که آنان با نپذیرفتن پیشنهاد کمک، کار درستی را انجام دادند. به عنوان اعضای کلیسای ادونتیست، چگونه می توانیم بدانیم که چه هنگام باید و چه هنگام نباید با کسانی که در ایمان با ما یکی نیستند، همکاری کنیم؟ چگونه می توانیم ازصحت و سقم مطلبی آگاهی یابیم؟ از چه معیارهایی می توانیم تبعیت کنیم؟`

`۲. همهٔ ما از طریق تاریخ کتاب مقدس، خطرات ناشی سازش ایمان با دنیا را می توانیم ببینیم. در واقع، تمام تاریخ قوم بنی اسرائیل، درست قبل از اسارت بوسیله بابلیان، نمونه ای قدرتمند از این سازش بود. در عین حال، چه اتفاقی رخ میدهد هنگامی که مردم در تلاش برای دوری از این خطر، افراط می کنند؟ هنگامی که عیسی، خودش متهم به سرپیچی از رعایت روز سبت شد، (یوحنا ۹: ۱۴ تا ۱۶ را ببینید)، آیا ما نمونه ای قویتر از اتهام زنندگان عیسی که نسبت به دیگران افراط نشان میدهند، داریم؟ چگونه می  توانیم به تعادل مناسب دست یابیم؟`