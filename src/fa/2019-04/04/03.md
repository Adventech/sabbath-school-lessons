---
title:  تشویق انبیا
date:  21/10/2019
---

متاسفانه، یهودیان با مخالفت های اقوام اطرافشان مواجه بودند، همانطور که در عِزرا باب ۴ تا ۶ توضیح داده شده است. این مخالفت ها باعث شد آنان بترسند و تمایلی به کار، در ساخت معبد نداشته باشند.

همانطور که قبلاً اشاره شد، آیات عِزرا ۴: ۶ – ۶: ۲۲، به ترتیب زمانی نوشته نشده است. بنابراین، باب ۵ را قبل از باب ۴ مطالعه خواهیم کرد.

`عِزرا ۵: ۱ تا ۵ را بخوانید. چرا خداوند، حجی و زکریای نبی را نزد یهودیان فرستاد؟ و نتیجه نبوت آنان چه بود؟`

یهودیان مجبور بودند که کار ساخت معبد را به علت ترس متوقف سازند. اما خداوند انبیا را به یهودا فرستاد تا معبد و شهر اورشلیم را بازسازی کنند، و او نقشه ای داشت. از آنجایی که آنان می ترسیدند، او مجبور بود اقدامی انجام دهد تا آنان را به انجام کار تشویق کند. بنابراین، او دو تن از انبیا را فراخواند تا وارد عمل بشوند. مخالفت بشری نمی تواند خداوند را متوقف کند؛ حتی اگر یهودیان با اعمال خود به مخالفان کمک میکردند، خدا آنها را به حال خود رها نکرد. او از طریق انبیا مشغول به کار شد تا در آنها انگیزه ایجاد کند و آنان را دوباره به سمت اقدام به بازسازی سوق دهد.

`حجی باب ۱ را بخوانید. چه پیامی برای آنان در اینجا وجود دارد، و ما چه پیامی را از این می توانیم برای خودمان برداشت کنیم؟`

« زکریا و حجی نبی برای روبرو شدن با بحران، مبعوث گردیدند. این پیامبران برگزیده، برای هشیار کردن آنان، گاهی اوقات علت دشواری ها و گرفتاری های ایشان را آشکار می کردند. انبیا اظهار کردند که کمبود کامیابی های دنیوی، در اثر غفلت آنان از مقدم شمردن کارخداوند بود. اگر قوم بنی اسرائیل خداوند را حرمت می بخشیدند، اگر آنها ساخت خانۀ خداوند در جایگاه نخست قرار داده و برای او احترام و تواضع درخور نشان می دادند، آنها میتوانستند از حضور و برکات او بهره مند شوند ». اِلن جی وایت، انبیا و پادشاهان، صفحات ۵۷۳ و ۵۷۴.