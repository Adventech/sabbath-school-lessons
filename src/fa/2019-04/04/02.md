---
title:  مخالفت ها آغاز میشود
date:  20/10/2019
---

`عِزرا ۴: ۱ تا ۵ را بخوانید. چرا فکر می کنید که بقیه اسرائیلیان از کمک به دیگران در ساخت معبد خودداری کردند؟`

ظاهراً به نظر میرسد که درخواست آنها شبیه نوعی درخواست برای انجام کاری در همسایگی است، بنابراین چرا آنها پیشنهاد کمک را رد کردند؟ به یک معنا، پاسخ را میتوان در خود آیه پیدا کرد. « دشمنانشان » به آنها پیشنهاد کمک دادند. دشمنانشان؟ این به تنهایی به یک نکتهٔ قوی اشاره میکند که چرا اسرائیلیان چنین عکس العملی را نشان دادند.

چرا این مردم « متخاصمان » نامیده شدند؟ دوم پادشاهان ۱۷: ۲۴  تا باب ۴۱ توضیح میدهد که این افراد از ملت های دیگری به سامره و مناطق اطراف آورده شده بودند، پس از اینکه اسرائیلیان ساکن در قلمرو پادشاهی شمالی از آن مکان تبعید گردیدند. پادشاه آشور برای آنان کاهنانی را فرستاد، کسانی که باید به آنها آموزش می دادند که چگونه خداوند آن سرزمین را عبادت کنند، که خدای اسرائیل است. به هرحال، در نتیجه، مذهب با خدایان کنعانیان نیز در هم می آمیخت. بنابراین، بازماندگان اسرائیلی ترسیده بودند که این مذهب به درون معبد آنان رخنه کند. بدین جهت، بهترین و هوشمندانه ترین کاری که کردند این بود که بگویند: « نه، متشکریم! ».

همچنین باید به یاد داشته باشیم، که چرا در ابتدا همهٔ این رویدادها اتفاق افتادند. این سازش دائمی پدران آنان با عقاید بت پرستان اقوام اطراف آنها بود که منجر به نابودی معبد و همچنین تبعید آنان شد. احتمال می رود، در حالی که روند ساخت معبد از سر گرفته شد، آخرین چیزی که آنها می خواستند این بود که تا آنجا که ممکن بود با قوم های اطراف همسو نشوند.

`چه چیز دیگری در این آیات نشان دهندهٔ درست بودن رد پیشنهاد کمک است؟ (عِزرا ۴: ۴، ۵).`

`فکر کنید که چگونه به سادگی می توانستند قبول درخواست کمک را توجیه کنند؟ دوم قرنتیان ۶: ۱۴ در این چارچوب چه می گوید؟`