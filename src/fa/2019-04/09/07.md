---
title:  اندیشه هایی فراتر
date:  29/11/2019
---

« آزمون مریدی »، صفحات ٣۷ تا ۴٣، از کتاب گام هایی بسوی نور، نوشته الن جی وایت را بخوانید. [این کتاب به زبان فارسی موجود است]

« بسیارند افرادی که محبت آمرزنده مسیح را شناختهاند و حقیقتاً شوق دارند تا فرزندان خدا شوند. با این حال پی برده اند که  شخصیتی ناقص و زندگی معیوبی دارند و شرایط مهیا میشود تا تردید به دل راه دهند که آیا قلوبشان بواسطه روح القدس متحول شده بوده یا نه. به چنین افرادی باید بگویم، با نا امیدی، عقب نشینی نکنید. بعضی اوقات باید در پیش پای عیسی زانو زده و به خاطر خطاها و اشتباهاتمان اشک بریزیم، امّا نباید مأیوس و دلسرد شویم. حتّی اگر به وسیله دشمن شکست خورده ایم، نباید فکر کنیم که خدا ما را رها و انکار کرده است. زیرا مسیح در سمت راست پدر ایستاده است تا برای ما شفاعت کند. یوحنا، شاگرد محبوب میگوید: «این را به شما مینویسم تا گناه نکنید. امّا اگر کسی گناه کرد، شفیعی نزد پدر داریم، یعنی عیسی مسیح عادل.» (اول یوحنا ٢ آیه ١).  سخنان مسیح را فراموش نکنید که: «پدر، خود، شما را دوست دارد».(یوحنا ١٦آیه ٢٧). او اشتیاق دارد تا شما را در خود احیا کند تا پاکی و قدوسیّت خویش را در شما ببیند. اگر شما خودرا به او بسپارید، او که کار نیکو را در شما شروع کرده است، آن را تا روز آمدن مسیح به اتمام خواهد رساند. از صمیم دل دعا کنید و کاملاً ایمان داشته باشید. همانطور که نسبت به قوت خودمان بی اعتماد میشویم، به قوت منجی و نجات دهنده خود اعتماد و توکل کنیم، چرا که او نور زندگی و سلامتی  ماست ». اِلن جی وایت، گام هایی به سوی نور، صفحه ۴۲ [این کتاب به زبان فارسی موجود است]

**سوالاتی برای بحث**

`۱. در مورد دانیال باب ۲ فکر کنید که چگونه دانیال هزاران سال پیش، بطور دقیق ظهور و سقوط امپراطوریها را پیش بینی کرد، حتی (بسیار دقیق) جدایی کشورهای مدرن اروپایی در حال حاضر را، پیش بینی کرد. چگونه می توانیم یاد بگیریم که از این نبوتها برای آرامش و تسلی خاطر خود بهره ببریم، که بطور قدرتمندانه ای به ما نشان می دهند که حتی در میان بی نظمی و اشفتگی دنیا، مطمئن باشیم که خداوند از همه چیز اطلاع دارد و می داند که چه رویدادهایی در حال وقوع است و حتی آنها را پیش بینی کرده است؟`

`۲. خداوند از همهٔ امور زندگی ما اطلاع دارد. این تسلی به ما تضمین و اطمینان می دهد که ما تحت مراقبت او هستیم. « نترس، من تو را نجات خواهم داد. من تو را به اسم خواندم و تو به من تعلّق داری » (اشعیا ۴۳: ۱). چگونه می توانیم به دیگران از حضور و مراقبت خداوند در هنگام بحران های عاطفی، خویشاوندی، اجتماعی، و یا مالی اطمینان دهیم؟`

`۳. در مورد موضوع درس روز چهارشنبه بیشتر تمرکز و صحبت کنید، دربارهٔ اینکه عِزرا نمی خواست به علت اینکه او می ترسید که ممکن است حرف هایش در مورد اعتماد به خداوند و حمایت او از آنان  توخالی و پوچ به نظر آید، از پادشاه درخواست کمک نکرد. برای مثال، ما می دانیم که خدا شفادهنده است. آیا این بدین معنا است که اگر ما برای درمان به پزشک مراجعه کنیم، در ایمان خود به قدرت شفا بخش او شک کرده ایم؟ دربارهٔ این موضوع در کلاس بحث کنید.`