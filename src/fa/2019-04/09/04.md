---
title:  کاهنان کجا بودند؟
date:  26/11/2019
---

بدون شک، همانطور که دیروز دیدیم، تحقق نبوتِ بازگشت یهودیان از بابل به اورشلیم شگفت انگیز بود.

اما، مانند هر چیزی که انسانها در آن دخیل و دست داشته باشند، مشکلات وجود داشتند. و یکی از مشکلات بزرگ این بود که، علی رغم تمام وعده های شگفت انگیز در مورد استقرار مجدد آنان بعد از تبعید، بسیاری از یهودیان نمی خواستند به سرزمین اجدادی خود برگردند. به این ترتیب آنان ترجیح دادند که در بابل بمانند.

چرا اینطور می خواستند؟

`عِزرا باب ۸: ۱ تا ۱۵ را بخوانید. به طور خاص برروی آیه ۱۵ تمرکز کنید. نگرانی بزرگی که در اینجا است، چیست و چرا این مسئله می توانست برای کسی که مایل به استقرار مجدد قوم اسرائیل در سرزمین پیشین خودشان بود، مهم و نگران کننده باشد؟`

حقیقت این است، که همهٔ یهودیان در بابل از جمله برخی از لاویان نمی خواستند که برگردند. عوامل متعددی می توانست دخیل باشد. بسیاری از آنها در سرزمین جدید متولد شده بودند و در آنجا رشد کرده بودند، و این همهٔ چیزی بود که آنان می دانستند. در نهایت شاید بسیاری نمی خواستند به این سفر طولانی و بدون شک خطرناک در رسیدن به سرزمینی که تا به حال هرگز برای آنان شناخته نبود، بروند. با این وجود، در نهایت ما می دانیم که علی رغم چالش ها، آنها تعدادی کافی از لاویان را برای خدمت در معبد به همراه آوردند (درس روز پنجشنبه را ملاحظه کنید).

« تا به حال، یهودیانی که در سرزمین تبعید (بابل) باقی ماندند برای تقریباً یک قرن و نیم در آنجا استقرار داشتند. کاوشهای باستانی نیپورNippur، مستندات متعددی را نشان میدهند که بسیاری از یهودیان ثروتمند در منطقه بین النهرین در دوران سلطنت اردشیر اول زندگی میکردند، ازاین رو، ممکن است این وظیفه ای سخت و مشکل برای عِزرا و دیگران رهبران بوده باشد که بسیاری از آنان را به عنوان همراهان خود وادار به بازگشت به اورشلیم بکنند. این مهاجرانِ پیشتاز تنها می توانستند انتظار یک زندگی سخت در سرزمین مادری قدیمی خود داشته باشند، در که از راحتی و آسایش بسیاری کمتری نسبت به بابل برخوردار گردند. با توجه به این ملاحظات، جای شگفتی است که چگونه عِزرا موفق شده بود تا تقریباً ۲۰۰۰ خانواده را متقاعد کند تا با امید توفیق به برادرانشان در سرزمین مادری کهن بپیوندند ». – کتاب مقدس تفسیری ادونتیست های روز هفتم، جلد ۳، صفحه ۳۷۶.

`« برای داخل شدن به پادشاهی خدا ما باید از راههای بسیار سختی بگذریم » (اعمال ۱۴: ۲۲). این مطلب چه چیزی را در مورد واقعیت آزمایشات در زمان سختی و مشقت برای کسانی می گوید که می خواهند با وفاداری به خداوند خدمت کنند؟`