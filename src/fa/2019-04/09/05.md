---
title:  تواضع و فروتنی در برابر خداوند
date:  27/11/2019
---

`تثنیه باب ۳۰: ۱ تا ۶ را بخوانید. چه وعده هایی در اینجا به مردم عبرانی داده میشود؟ مفهوم این وعده ها در میان دیگر وعده های مشابه آن برای مردانی مثل عِزرا و نِحِمیا چه بود؟`

عِزرا و نِحِمیا نبوت ها را می دانستند، آنان می دانستند که خدا آنان را از اسارت خواهد رهانید. ما در نِحِمیا باب ۹ می بینیم که آنها تاریخ و دلیل مشکلاتشان را درک کردند. در عین حال، آنها همچنین می دانستند که این لطف و مهربانی خدا است که آنان را راهنمایی میکند.

بنابراین، آنها به خدا اعتماد داشتند که او خواهد توانست، سفر بازگشت آنان را از اسارت، موفقیت آمیز کند. با این حال، این بدین مفهوم نبود، چون به آنها وعده داده شده، آنان در طول سفر با چالش های زیادی مواجه نخواهند شد. تا به اینجا، در بیشتر دروس این سه ماهه، ما در مورد آزمایشات و مصیبت هایی که آنان با آن مواجه شدند، حتی در میان وعده های خداوند بحث کردیم.

`عِزرا باب ۸: ۱۶ تا ۲۳ را بخوانید. چه چالش هایی در اینجا وجود دارد، و چگونه آنان به آنها واکنش نشان دادند؟`

با وجود وعده ها، عِزرا می دانست که این سفر چقدر خطرناک خواهد بود. بنابراین، روزه و تواضع در برابر خدا، از راه هایی بودند تا اذعان کند که آنها در رسیدن به موفقیت چقدر به خداوند وابسته هستند. همزمان، با در نظر گرفتن خطرات زیادی که در پیشِ روی آنان بود، ایدۀ تقاضا از پادشاه برای کمک و حفاظت، حداقل کاری بود که بر عهدهٔ  عِزرا بود تا انجام دهد. اما سرانجام او در مقایسه با نِحِمیا (نِحِمیا ۲: ۹)، تصمیم گرفت که این کار را نکند، که محافظی برای مراقبت از او نبود. عِزرا آشکارا احساس کرد، اگر او این درخواست را بکند، نسبت به خداوند بی احترامی کرده، زیرا که او قبلاً به پادشاه گفته بوده « من خجالت میکشیدم از شاهنشاه تقاضا کنم یک گروه از سواره نظام را بفرستد تا در سفر در مقابل هر دشمنی از ما مراقبت کند، چون من به او گفته بودم که خدای ما به هر که به او توکّل کند برکت میدهد، امّا هر که از او رو بگرداند، مورد خشم و مجازات او قرار میگیرد » (عِزرا ۸: ۲۲). او بعدها نوشت که در این موضوع، اینکار نتیجه خوبی برای آنان داشته است (عِزرا ۸: ۳۱) و خداوند آنان را محافظت کرد و آنها را در امنیت کامل به مقصد خود رسیدند.

`البته که، ما باید برای همه چیز به خدا اعتماد کنیم. اما در عین حال، در چه زمان هایی، از کسانی که در ایمان با ما یکی نیستند، درخواست کمک میکنیم؟ در بسیاری از موارد، چرا این کار اشتباهی نیست، بلکه شاید حتی مناسب هم باشد؟`