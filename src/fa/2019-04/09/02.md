---
title:  خدایِ تاریخ
date:  24/11/2019
---

`عِزرا باب ۱: ۹ تا ۱۱ و دانیال ۱: ۱، ۲ را بخوانید. چگونه این متون در دانیال به ما کمک می کند که آنچه را عِزرا به آن اشاره می کند، درک کنیم؟`

به جزئیات داده شده در کتاب عزرا توجه کنید در حالی که در کتاب دانیال یک تصویر بزرگتر و کلی ارائه شده است. گرچه، جمعاً این آیات نشان میدهد که خداوند همه چیز را تحت کنترل خود دارد.

« تاریخ قوم ها امروز با ما سخن می گوید. خداوند برای هر قوم و برای هر فردی در طرح بزرگ خود، جایگاهی را مقرر و مشخص کرده است. درحال حاضر انسان ها و ملت ها بوسیله ترازوی عدالت دستان خداوند، کسیکه هیچ اشتباهی نمی کند مورد آزمایش قرار می گیرند. همه با اراده خود تصمیم می گیرند که سرنوشتشان چگونه باشد، و رأی خداوند برای به کمال رسیدن اهدافش بر همه چیز غالب و نافذ است ». - اِلن جی وایت، انبیا و پادشاهان، صفحه ۵۳۶.

`دانیال باب ۵ را بخوانید. این آیات در خصوص داوری خداوند بر بلشصر، چه می آموزد؟`

بابل در ماه اکتبر سال ۵۳۹ ق. م. سقوط کرد، زمانی که کورش پادشاه لشکریانِ ماد و پارس آن را فتح کرد. بلشصر، به نادرست برروی پیروزیهایش، تجملاتش، و شهرتش متکی بود، و بسیار کبر و غرور داشت و یک شب ضیافتی بزرگ و بی بند و باربر پا کرد که در نهایت به قتل او منجر شد. دستان الهی برروی دیوار کاخ او نوشتند که روزهای سلطنت او شمرده شده و بزودی به پایان خواهد رسید. با وجودی که او از سرنوشت و حکایت به پادشاهی رسیدن پدرش نبوکد نصر با خبر بود، ولی درس عبرت نگرفته بود. همواره بسیار غم انگیز است که به هشدارهای خداوند گوش ندهیم و از دستورات او پیروی نکنیم.

دانیال نبی همیشه آنجا بود، اما او نادیده انگاشته می شد. هنگامی که مفهوم قدوسیت خداوند و حضور او را در زندگیمان فراموش می کنیم، در  مسیر پر پیچ و خم، مشکلات و فجایع گام بر می داریم که نهایتاً به مرگ ختم می شود.

`دانیال پس از بازگویی شرح حکایت نبوکد نصر به پادشاه گفت: « تو پسرش - بلشصر- با وجود اینکه همهٔ اینها را میدانستی، خود را فروتن نکردی » (دانیال ۵: ۲۲). ما چگونه می توانیم اطمینان حاصل کنیم که در مقایسه خودمان با این موضوع، ما اشتباهی مشابه آنچه که نبوکد نصر انجام داد را انجام نخواهیم داد؟ چگونه حقیقت صلیب باید همیشه ما را در مقابل خداوند فروتن سازد؟`