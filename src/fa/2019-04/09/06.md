---
title:  ر شهر مقدس
date:  28/11/2019
---

`نِحِمیا ۱۱: ۱، ۲ را بخوانید. چه اتفاقی در آیات می افتد؟ در مقابل با زندگی در شهرهای دیگر، چرا آنها مجبور بودند قرعه بیندازند تا ببینند چه کسی باید در اورشلیم زندگی کند ؟`

نِحِمیا در باب ۱۱ چه چیزی به ما تعلیم می دهد؟ ضروری بود که ساکنان جدیدی برای زندگی در اورشلیم از میان تازه واردان انتخاب کنند.

ظاهراً زندگی در روستا و مناطق خارج از شهر راحت تر از داخل شهر بود. مردم ملک خودشان را که از پدرانشان به آنان به ارث رسیده بود، داشتند. رها کردن آن و رفتن به اورشلیم یک از خود گذشتگی بود، و بسیاری می توانستند به درستی احساس کنند که اگر این کار را انجام بدهند از ریشه و اصل و نَسَب خود جدا میشوند. زندگی چالش های جدیدی برای آنان داشت، و شیوهٔ زندگی شهری بسیار متفاوت تر از زندگی در منطقه روستایی خارج از شهر بود. همیشه جابجایی و مهاجرت به جای جدید و ناشناخته دشوار است.

چقدر مهاجرت به یک شهر یا کشور جدید، چالش برانگیز است، جایی که انجیل نیاز به نشر دارد؟ ماموریت رساندن پیام به شهرها مستلزم متعهد بودن به انجام آن، تحت اتفاقات و مشکلات جدید است.

« مبلغان ما به آن اندازه که باید به دیگران دست یابند، موفق نیستند. رهبران ما برای رسالتی که بر عهده دارند هوشیار نیستند.، وقتی من در مورد شهرها فکر می کنم، کار بشارت بسیار کم انجام شده است، در جایی که هزاران نفر باید آگاه شوند، و نجات دهنده بزودی خواهد آمد، من به شدت احساس میکنم که اشتیاق به دیدن مردان و زنانی دارم تا با قدرت روح القدس و پر شدن از عشق مسیح  برای صید جان هایی که در شرف هلاکت هستند بروند ». اِلن جی وایت، شهادت هایی برای کلیسا، جلد ۷، صفحه ۴۰.

`چرا به این فهرست طولانی از کاهنان و لاویان در نِحِمیا ۱۲: ۱ تا ۲۶ اشاره شده است؟ ارتباط بین آنان و تعهد در ساختن دیوار شهر اورشلیم، شرح داده شده در قسمت دوم همان باب چیست؟ (نِحِمیا ۱۲: ۲۷ تا ۴۷).`

خداوند می خواهد که کارها به شیوۀ درست انجام شوند. قبل از اینکه کارهای بزرگی بوسیله مردم تکمیل شود، نیاز است که آنها تقدیس شوند و خود را وقف آن کنند. خانواده های کاهنان به نِحِمیا کمک کردند تا دیوارهای شهر را بسازد، به منظور اینکه آنان بتوانند خداوند را در امنیت و آسایش در معبد بدون مداخله و تهدیدی از خارج، عبادت کنند. دیوارها برای امنیت شهر خیلی مهم بودند، اما بدون کشیشان فداکار و وفاودار، عبادت حقیقی خطرناک می بود. از اینرو همهٔ مردم در موقعیت های مختلف نقش خود را ایفا کردند.