---
title:  و فهرست ها
date:  23/11/2019
---

### مطالعه این هفته
عِزرا ۱: ۹ تا ۱۱؛ دانیال ۱: ۱، ۲؛ دانیال ۵؛ تثنیه ۳۰: ۱ تا ۶؛ عِزرا ۸: ۱ تا ۲۳؛ نِحِمیا ۱۱: ۱، ۲؛ ۱۲: ۱ تا ۲۶.

> <p>آیه حفظی</p>
> « به برادران و بزرگان خویش پیوسته، خویشتن را زیر لعنت و سوگند قرار میدهند تا بنا بر شریعت خدا که به دست موسی، خادم خدا، عطا شد، سلوک کنند و همۀ فرمانهای یهوه خداوندگار ما و قوانین و فرایض او را نگاه داشته، به جای آورند » (نِحِمیا ۱۰: ۲۹)،

ما معمولاً از خواندنِ لیست طولانی اسامی و فهرست شجرنامه ها در کتاب مقدس صرف نظر می کنیم. اما خداوند آنها را به دلیلی در کتاب مقدس قرار داده است. پروردگار کتاب مقدس، خدای جزئیات است. او به جزئیات توجه دارد، و این به ما اطمینان می دهد که او هرگز ما را فراموش نمی کند.

این چند نمونه از شجرنامه ها، بیان می کنند که خداوند همه چیز را دربارهٔ خانواده های ما می داند، و فهرست این چیزها به ما می گویند که خداوند حتی برای آنچه که ممکن است برای دیگران « ناچیز و کم ارزش » تلقی شود، اهمیت می دهد و از آنان حفاظت می کند. عیسی اظهار داشت که خداوند از گنجشک ها مراقبت می کند وحتی تعداد موهای ما را می شمارد و از آن با خبر است: « آیا پنج گنجشک را به دو پول سیاه نمیفروشند؟ با این حال، حتی یکی از آنها نزد خدا فراموش نمیگردد. حتی موهای سر شما به تمامی شمرده شده است. پس مترسید، زیرا ارزش شما بیش از هزاران گنجشک است » (لوقا ۱۲: ۶، ۷). خدا کسی که حتی دربارهٔ این جزئیات اهمیت میدهد، از ما هم مراقبت می کند، و او حتی از جزئیات آنچه که ما را ناراحت می سازد با خبر است و آن ها را می داند.

بنابراین، می توانیم اطمینان کامل داشته باشیم، اعتماد به خدا را افزایش دهیم، و در اطمینانی که خدا از ما مراقبت می کند و دربارهٔ هر حوزه ای از زندگی ما اهمیت می دهد، تکیه کنیم. در حالی که دانستن این موضوع به ما آسایش و آرامش می دهد، همانطور که آرامش بخش است، این مطلب همچنین باید به همه ما بگوید که ما هم باید به تمام بخشهای زندگیمان اهمیت بدهیم.