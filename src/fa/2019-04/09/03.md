---
title:  در شهرهایشان
date:  25/11/2019
---

`فهرست اسامی عِزرا باب ۲ و نِحِمیا باب ۷ را با دقت بررسی کنید. چه چیزی توجه شما را در آن به خود جلب می کند؟`

تکرار فهرست اسامی در کتاب عِزرا باب ۲ (فهرست کسانی که از اسارت تحت سلطهٔ بابلی ها با زروبابل و یوشع بازگشتند) و در نِحِمیا باب ۷ قابل تعمق است. باز هم ممکن است، به نظر آید که خواندن و دیدن این فهرست اسامی برای ما خسته کننده باشد، اما آنها نکتهٔ مهمی را برای ما روشن می کنند، که این بدان معنی است که خداوند به جزئیات اهمیت می دهد که شاید برای ما بی اهمیت باشد.

کار بازسازی دیوارهای شهر اورشلیم به پایان رسید و آیات کتاب مقدس عمداً می خواهند بیان کنند که اولین نسل از تبعیدیان مراجعت کننده، از نسل عِزرا و نِحِمیا بودند که در این دستاورد مهم مشارکت داشتند، هرچند که تنها خداوند باعث شد که آنان به این موفقیت نائل گردند. نسل حاضر، دستاوردهای نسل های قبلی را ساخت، هرچند که این کار پیچیده و بغرنج با موانع زیادی روبرو بود، و این کار در زمانی که آنان می خواستند تکمیل نشد.

رهبری عِزرا و نِحِمیا ارزشمند بود، اما مردم نیز وظیفه خود را انجام دادند. هر گروه وظیفه متفاوتی در زمانی متفاوت بر عهده داشت، اما نتیجه کار چشمگیر است. آغاز کتاب عِزرا (باب ۲) و پایان کتاب نِحِمیا (باب ۷) به هم مرتبط هستند، و نه تنها دومین معبد ساخته شد، بلکه همچنین اورشلیم نیز بازسازی و به خوبی ساخته شد.

`نِحِمیا باب ۷: ۷۳ را بخوانید. این آیه چه چیزی را به ما می آموزد دربارهٔ اینکه چقدر آنها در انجام اراده و خواست خدا موفق بودند؟`

« فرزندان اسرائیل در شهرهایشان بودند ».

به هر جهت، در کل، بازگشت و بازسازی حیرت آور بود. افرادی که چندین سال قبل از آن، شهرشان و معبدشان ویران شده بود، و سرزمین آنان به یغما رفته بود، اکنون به همان سرزمین و شهر برگشته بودند که همه چیز را از نو بسازند، حتی معبد را هم بازسازی کردند. باید این مسئله به نظر آنها و همینطور اقوام اطراف، یک کار معجزه آسا بوده باشد. با این حال، این همهٔ آن چیزی بود که مطابق خواست و وعده های خداوند بود.

`چه چیزی در حال حاضر در زندگی شما به نظر ناامید کننده میرسد، اما با این حال شما هنوز به خداوند اعتماد دارید که شما را در حل آن کمک می کند؟`