---
title:  شادی در خداوند
date:  07/11/2019
---

« شادی خداوند، مایه قوت شما خواهد بود » (نِحِمیا ۸: ۱۰) این آیه یادآوری میکند، ارادهٔ خداوند برای ما این است که شادمان باشیم و از زندگی لذت ببریم. بیش از همه، این فقط یک شادی، مانند انواع دیگرشادی ها نیست، بلکه به علت اینکه ما خداوند و حقیقت محبت او را درک کرده ایم، شاد هستیم. خوشبختی در خداوند و در نیکویی او، و خوشی به خاطر همهٔ برکاتی که او برای ما مهیا میکند، حظی است که باید ما سعی کنیم تا هر روزه در او شاد باشیم. علاوه براین، خوشی در خداوند به ما قدرت می بخشد تا در زمان مواجه شدن با مشکلات در زندگی بتوانیم آنها را مدیریت کنیم.

`نِحِمیا باب ۸ آیات ۱۳ تا ۱۸ را بخوانید. در اینجا چه اتفاقی می افتد، و چه چیزی را در بارهٔ مردم و رهبرانشان در آن زمان، به ما میگوید؟`

روز بعد از آن، رهبرانِ مردم به منظور یاد گرفتن بیشتر از کتاب خداوند، نزد عِزرا آمدند. این اقدام از طرف رهبران نشان دهندهٔ تمایل آنان برای هدایت جامعه بسوی خداوند است. آنان فهمیده بودند که هدایت مردم به راه راست، اتفاق نخواهد افتاد مگر اینکه خود آنان در پی خداوند و در پی یافتن حکمت از سوی او باشند.

`لاویان باب ۲۳ آیات ۳۹ تا ۴۳ را بخوانید. به اسرائیلیان چه فرمانی داده شد که انجام دهند؟ و به چه علت داده شد؟`

توجه کنید که در کتاب نِحِمیا باب ۸ آیه ۱۵، به این حقیقت اشاره میکند که هر آنچه آنان انجام می دادند، مطابق آنچه بود که « مکتوب است ». ما در اینجا نمونهٔ دیگری می بینیم از اینکه چقدر آنان با جدیت می خواستند که کلام خداوند را اطاعت کنند ، چرا که آنها بعد از دهها سال اسارت در اثر نافرمانی، اکنون درس عبرت گرفته بودند، همچنین در این متون در کتاب لاویان، آنها باید عید را جشن می گرفتند تا « به مدت هفت روز در حضور یهوه خدایتان شادی کنید » (لاویان ۲۳: ۴۰). به عبارت دیگر، همانطور که آنان اقدامات فیض و رحمت و نجات به یاد می آوردند، باید به خاطر آنچه خداوند برای آنان انجام داده بود شادی میکردند.

`در مورد آنچه که در عیسی مسیح به ما عطاء شده است بیاندیشید، کسی که در تمام اعیاد اسرائیل کهن، نمادین بود. چگونه می توانیم یاد بگیریم که حتی در آزمون های سخت و دشوار زندگی در خداوند شاد باشیم؟ چرا، به ویژه در این زمانها؟ آیا برای ما مهم است که در خداوند شاد و آرام باشیم؟`