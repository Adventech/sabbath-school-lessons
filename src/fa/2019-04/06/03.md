---
title:  قرائت و شنیدن احکام
date:  04/11/2019
---

عِزرا به حضور اجتماع کنندگان « کتاب تورات را آورد » تا آن را بخواند. او برای آنها چه چیزی را خواند؟ آیا او فقط در طول نیمی از روز، ده فرمان را بارها خواند؟ ارجاع به کتاب قانون باید برای درک، پنج کتاب موسی از پیدایش تا تثنیه که به عنوان تورات [شریعت] موسی معروف هستند، باشد. بنابراین، اصطلاح « احکام » تنها نشان دهندهٔ بخشی است از آنچه که قرائت شد. بهتر میشد که این به عنوان « رهنمودها » ترجمه میشد. آنها رهنمودهای خداوند هستند که ما را قادر می سازند تا مسیری را بدانیم تا هدف را گم نکنیم. هنگامی که عِزرا برای مردم تورات را قرائت کرد، آنها به عنوان قوم خداوند تاریخ خودشان را از آغاز آفرینش تا زمان یوشع  شنیدند. آنها از طریق حکایات، سرودها، اشعار، برکات، و احکام، مبارزاتشان در راه پیروی از خداوند و وفاوداری خداوند نسبت به آنان، را به یاد آوردند. تورات شامل « احکام » است، اما بیشتر از آن، دربرگیرندهٔ تاریخ قوم خداوند و به ویژه نشان دهندهٔ هدایت خداوند است. در نتیجه به اجتماع کنندگان ریشهٔ هویت آنان را نشان می داد.

`نِحِمیا باب ۸ آیه ۳؛ تثنیه باب ۴ آیه ۱ و باب ۶ آیات ۳ و ۴؛ یوشع باب ۱ آیه ۹؛ مزامیر باب ۱ آیه ۲؛ امثال سلیمان باب ۱۹ آیه ۲۰؛ حزقیال باب ۳۷ آیه ۴؛ متی باب ۱۷ آیه ۵ را بخوانید. این آیات در مورد چگونگی تعامل با کلام خداوند چه چیزی به ما یاد میدهد؟`

اینکه مردم مایل به شنیدن کلام خداوند بودند، به احتمال زیاد به علت قرائت و تعلیم کلام توسط عِزرا از زمان ورودش به اورشلیم، در حدود ۱۳ سال پیش از آن بوده است. او خود را وقف کار خداوند کرده بود و مصمم به ایجاد تحول در زندگی قوم خداوند بود. همانطور که دائماً کلام خداوند را از سوی عِزرا می شنیدند، کلام خداوند برای آنان مبدل به حقیقت میشد. در نتیجه، آنها تصمیم آگاهانهای گرفتند تا کلام خداوند را بشنوند و بپذیرند زیرا که آنها به شنیدن از سوی خداوند علاقمند بودند. بنابراین، در این رویداد، آنها تورات با حرمت داده و برای فراگیری آن از خود اشتیاق نشان دادند.

چنانچه خود را با کلام خداوند مأنوس کنیم  باعث می شود تا در زندگی خود اشتیاق عمیق تری به خداوند داشته باشیم.

`شما چگونه با کلام خداوند ارتباط برقرار می کنید؟ به این معنا که، اگر شما مدعی هستید که آن را باور دارید، چگونه این ادعا در زندگی شما مشهود است، و یا، این که چگونه شما در پی اطاعت از آنچه که کلام خداوند به شما می آموزد، هستید؟ چه تفاوتی در زندگی شما می بود اگر از کلام خداوند اطاعت نمی کردید؟`