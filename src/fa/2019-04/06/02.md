---
title:  گرد آمدن مردم
date:  03/11/2019
---

`نِحِمیا باب ۸ آیات ۱ و ۲ را بخوانید. آیات فوق در خصوص اهمیت کلام خدا برای مردم چه می گویند؟`

وقتی که درنهایت، یهودیان کار ساخت دیوار شهر و معبد را تمام کردند و به شهر اورشلیم نقل مکان کردند، همهٔ آنها در ماه هفتم در میدان فراخ شهر اورشلیم اجتماع کردند. شاید ماه هفتم، ماه تیشری، مهمترین ماه در سال برای عبرانیان بوده است، همانطور که این ماه، به جشن شیپورها (در روز اول ماه، آمادگی برای داوری خداوند)، روز رستاخیز (روز دهم ماه، روز قیامت) و عید خیمه ها (در روز پانزدهم، به منظور یادآوری رهایی اسرائیلیان از مصر توسط خداوند و تامین احتیاجات آنان در طول عبور از بیابان) اختصاص یافته بود. این تجمع در اولین روز ماه بود، که در آن روز عید شیپورها را جشن می گرفتند. رهبران، همهٔ مردان و زنان را به این مجمع ویژه دعوت کردند تا به این وسیله لحکام خداوند را برای آنان  بخوانند و برای آنان فرصتی را فراهم کنند تا دربارهٔ خداوند و تاریخشان بیاموزند.

مردم، عِزرا را دعوت کردند تا کتاب شریعت موسی را نزد آنان بیاورد و برایشان بخواند. آنها حتی یک سکو، یک منبر، برای این مناسبت ساختند. و این چیزی نبود که اجتماع کنندگان به اجبار رهبران انجام داده باشند. برعکس « آنها »، این مردم بودند که به عِزرا گفتند که کتاب را بیاورد. احتمالاً عِزرا از روی کتاب های موسی برای مردم قرائت نمود که شامل احکامی بود که در کوه سینا به موسی داده شده بود.

`تثنیه باب ۳۱ آیات ۹ تا ۱۳ را بخوانید. خداوند در آنجا به آنان چه گفت، و چه درسهایی می توانیم از آن برای خودمان بگیریم؟`

موسی در کتاب تثنیه باب ۳۱ آیات ۹ تا ۱۳ به اسرائیلیان گفت که، در طی جشنهای شیپور، آنها باید دور هم جمع شوند و با هم احکام خداوند را بخوانند، و او به گروههای مختلفی که باید اجتماع کنند، اشاره میکند: مردان، زنان، کودکان، و غریبانی که در داخل دروازههای شهر آنان زندگی می کنند.

`اصطلاح متن نِحِمیا در باب ۸ آیه ۱ میگوید، که آنها دور هم « مثل یک مرد » جمع شدند. این چه چیزی را در مورد اهمیت اتحاد مؤمنان در بدن ( کلیسا )، به ما میگوید؟`