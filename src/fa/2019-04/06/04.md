---
title:  خواندن و تفسیر کلام خداوند
date:  05/11/2019
---

`نِحِمیا باب ۸ آیات ۴ تا ۸ را بخوانید. قرائت احکام به چه صورتی انجام شد؟`

دو گروه ۱۳ نفره از مردان وجود داشتند که در طول خواندنِ کلام خداوند در کنار عِزرا ایستاده بودند. گروه اول، ۱۳ نفر (نِحِمیا ۸: ۴) به خواندنِ کلام خداوند کمک میکردند، و گروه دوم، ۱۳ نفر (نِحِمیا ۸: ۷) به فهم عبارات آن به مردم کمک میکردند. ما هیچ اطلاعاتی در مورد چگونگی سازماندهی کار این دو گروه در میدان بزرگ اورشلیم نداریم؛ به هرحال، مردانی که به خواندنِ کلام کمک میکردند، احتمالاً همینطور که تورات به نوبت قرائت میشد، آن را در دستان خود نگه می داشتند (طومارهای یهودی سنگین بودند و باید توسط اشخاص دیگری باز می شدند). و به علت اینکه، آنان از صبح تا بعدازظهر آن را قرائت می کردند، آنها باید شیوه ای را در نظر می گرفتند که بتوانند به همه مردم در میدان، کلام خداوند را برسانند.

عبارت « مفهومش را بیان میکردند تا مردم آنچه را که قرائت میشد، دریابند » و « کمک کردند که مردم آن را بفهمند » (نِحِمیا ۸: ۸) میتواند اشاره به تفسیر یا ترجمه این عبارات بوده باشد. در هر صورت، در اینجا هر دو شبیه هم هستند، زبان اصلی مردمی که از اسارت بابل بازگشته بودند، جایی که آنها برای سالیان طولانی در آن زندگی کرده بودند، زبان آرامی بود. بنابراین، ممکن است، فهم شنیدنِ کلام خداوند به زبان عبری، برای بسیاری از آنها به ویژه نسل جوانتر، آسان نبوده است. در عین حال، قرائت کنندگان کتاب مقدس می توانستند از تفسیر و یا ترجمه آن بهرمند شوند. موعظه کلام و تفسیر آن منجر میشد که متون در ذهن آنان یادآوری و زنده شود و شنودگان را مقید می کرد تا آنها را در زندگی شخصی خود بکار گیرند.

`اعمال رسولان باب ۸ آیات ۲۶ تا ۳۸ را بخوانید. در اینجا چه اتفاقی رخ میدهد که به موازات آنچه در اورشلیم در متون بالا رخ داده است، می باشد؟ چه تجربههای آموزنده ای در اینجا  برای ما وجود دارد؟`

ما به عنوان پروتستان ها درک میکنیم که هر ایمانداری باید کلام خداوند را خودش شخصاً بداند و اینکه ما نباید کورکورانه حقیقت کلام خداوند را از دیگران، صرف نظر از نفوذ و یا اعتباری که آنان در نزد ما دارند، بپذیریم. در عین حال، چه کسی توسط کمک شخص دیگری که مفهوم کلام خدواند را برایش تفسیر کرده است، برکت نیافته است؟ هر کدام از ما نیاز داریم که بدانیم که هر آنچه که ما به آن اعتقاد داریم، به خودمان مربوط میشود، امّا این بدان معنا نیست که گاهی اوقات ذهن ما نمی تواند از طریق آموزههای دیگران، روشن شود.