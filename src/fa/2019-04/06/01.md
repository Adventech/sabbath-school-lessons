---
title:  خواندنِ کلام
date:  02/11/2019
---

### مطالعه این هفته
نحمیا باب ۸ آیات ۱ تا ۸؛ تثنیه باب ۳۱ آیات ۹ تا ۱۳؛ متی باب ۱۷ آیه ۵؛ اعمال رسولان باب ۸ آیات ۲۶ تا ۳۸؛ نِحِمیا باب ۸ آیات ۹ تا ۱۲؛ لاویان باب ۲۳ آیات ۳۹ تا ۴۳.

> <p>آیه حفظی</p>
> « آنان از کتاب، یعنی از تورات خدا، میخواندند و آن را توضیح داده، مفهومش را بیان میکردند تا مردم آنچه را که قرائت میشد، دریابند » (نِحِمیا ۸: ۸).

ساخت دیوارهای اورشلیم به پایان رسید. بدین ترتیب، اسرائیلیان تحت رهبری نِحِمیا با قرار دادن دروازه های شهر، وظیفه اصلی خود را تکمیل کردند. وقتی کار ساخت دیوار کامل شد ملت های اطراف به هراس افتادند و دانستند که« اینکار با کمک خداوند انجام شده است » (نِحِمیا ۶: ۱۶). دشمنان آنان فهمیدند که خدای قوم بنی اسرائیل خدایی حقیقی است چرا که، علی رغم مخالفت های غیر قابل قبول و خشم و نفرتی که اسرائیلیان تجربه کردند، آنها باز هم موفق شدند که، کاری که برای انجام آن فرستاده شده بودند را تکمیل کنند.

پس از تکمیل کار ساخت دیوار، نِحِمیا (برادرش حَنانی) را به فرمانداری اورشلیم و (حننیا) را به فرماندهی دژ منصوب کرد. هر دو نفر بر اساس درستکاری، امین بودن و خداترس بودن، انتخاب شده بودند (نِحِمیا ۷: ۲)، به جای اینکه اصل و نسب آنان ملاک قرار داده شود. دیوار در طول ماه ایلول (نِحِمیا ۶: ۱۵؛ ششمین ماه از سال) تکمیل شد.

کار بعدی که باید انجام میشد، چه بود؟ فصل های بعدی کتاب نِحِمیا (نِحِمیا باب ۸ تا ۱۰) مجموعه ای از رویدادهای مهمی را که در ماه تیشری، که هفتمین ماه سال (نِحِمیا ۸: ۲) بود را شرح میدهند. در این متون می توانیم نمونه هایی ببینیم از اینکه چگونه فرزندان اسرائیل مصمم بودند تا از کلام خداوند اطاعت کنند و چگونه از آن دلشاد بودند.