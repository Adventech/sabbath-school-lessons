---
title:  «چه می خواهی برایت انجام دهم؟»
date:  22/08/2024
---

`مرقس ۱۰: ۴۶ – ۵۲ را بخوانید. وقتی عیسی در حال عبور بود بارتیماؤس چگونه واکنش نشان داد؟`

تا این جا در انجیل مرقس، به استثنا چند مورد، عیسی به مردم گفته است که درباره معجزاتش و اینکه او کیست سکوت کنند. در این روایت در حینی که اریحا را ترک می کرد مردی نابینا که در حاشیه خیابان گدایی می کرد به محض شنیدن صدای عیسای ناصری شروع به فریاد زدن می کند، «عیسی پسر داود بر من ترحم کن!» (مرقس ۱۰: ۴۷). با حفظ موضوع «مکاشفه/راز مسیحایی» کتاب، جمعیت نقش کسانی را بازی می کنند که دعوت به سکوت می کنند، در حینی که تلاش آنان برای ساکت کردن آن گدای پر سر و صدا موفقیت آمیز نبود.

ولی بارتیماؤس مایوس نشد و حتی بلندتر فریاد کشید «پسر داود بر من رحم کن!»(مرقس ۱۰: ۴۸). سخنان او اعتراف به این بود که به عیسی به عنوان مسیح موعود ایمان دارد و اطمینان از اینکه او می تواند شفایش دهد. عنوان پسر داود در ایام عیسی دارای دو مفهوم بود: بازگرداننده پادشاه به تخت پادشاهی اسرائیل (با اشعیا ۱۱؛ ارمیا ۲۳: ۵ و ۶؛ ارمیا ۳۳: ۱۵؛ حزقیال ۳۴: ۲۳ و ۲۴؛ حزقیال ۳۷: ۲۴؛ میکا ۵: ۲ – ۴؛ زکریا ۳: ۸؛ زکریا ۶: ۱۲ مقایسه کنید) و اینکه این شخصیت شفادهنده و اخراج کننده دیوها خواهد بود.

عیسی می ایستد و به آنان می گوید تا مرد نابینا را بیاورند. مرد نابینا ردای خود را می اندازد. نابینایان در ایام عیسی همانند بیوهها و یتیمان، در پایینترین سطح جامعه قرار داشتند. اینها افراد زیر سطح معیشت و در خطر واقعی بودند. ردا همچون امنیت برای مرد بود. ترک آن به این معنی بود که او ایمان دارد، که عیسی او را شفا خواهد داد.

عیسی او را نا امید نمی سازد. در واقع در انجیل ها نشان داده شده که هر کسی که برای کمک نزد او آمد دست خالی نرفت. عیسی همان سوالی را که از یعقوب و یوحنا در مرقس ۱۰: ۳۶ پرسیده بود از آن مرد پرسید، «چه می خواهی برایت انجام دهم؟» (مرقس ۱۰: ۵۱). مرد نابینا بی درنگ درخواست می کند تا بینایی اش به او بازگردد که عیسی بلافاصله چنین می کند. مرد نابینا او را در ادامه مسیر راه دنبال می کند.

این داستان، خاتمه بخش شاگردی در مرقس است که به عنوان حُسن ختام داستان دیگری از شفای مرد نابینا در مرقس ۸: ۲۲ – ۲۶ می باشد. دو داستان نشان می دهد که چگونه انسان با شاگردی مسیح و پیروی از او، دنیا را با چشمانی تازه می بیند که گاهی اوقات در ابتدا واضح نیست، ولی همیشه پیروی از عیسی در مسیری است که هدایت می کند.

`در چه مواقعی فریاد کشیده اید که «عیسی، پسر داوود بر من رحم فرما!»؟ چه اتفاقی افتاد و از این تجربه چه آموختید؟`