---
title:  بهترین سرمایه گذاری
date:  20/08/2024
---

`مرقس ۱۰: ۱۷ – ۳۱ را بخوانید. چه دروس مهمی در خصوص ایمان و هزینه شاگردی، برای هر کس، اعم از فقیر و غنی، در اینجا آشکار شده است؟`

رویکرد این مرد نشان دهنده صداقت و احترام او به عیسی است. او می دود، در برابر او زانو می زند، و این سؤال را می پرسد که برای سرنوشت هر جانی مهم است : برای به ارث بردن زندگی ابدی چه الزاماتی وجود دارد؟ عیسی با اشاره به لوحِ دوم احکام دهگانه به او پاسخ می دهد. باز هم آن مرد آرمانگرایی خود را نشان می دهد مبنی بر اینکه همه اینها را حتی از جوانی حفظ کرده است.

از چهار انجیل تنها انجیل مرقس خاطر نشان می سازد که عیسی نسبت به آن مرد لطف و محبت داشت. چیزی جذب کننده در خصوص آرمانگرایی آن مرد وجود دارد. ولی عیسی خلوص آن مرد را محک می زند و از آن مرد می خواهد تا هر چیزی را که دوست دارد بفروشد و از او پیروی کند. آن مرد با حزن آنجا را ترک می کند زیرا دارایی فراوان داشت. در اصل او احکام را بطور واقع رعایت نمی کرد. او اولین حکم را شکسته بود و هر چیزی را در زندگی بالاتر از خدا قرار داده بود. أموال و دارایی های او بت او بودند.

آنگاه عیسی شرح می دهد که مال و ثروت چقدر فریبنده و اغوا کننده می باشند و اینکه ورود یک شتر از سوراخ سوزن آسانتر از مرد ثروتمندی است که بخواهد وارد ملکوت بشود.

حواریون از سخنان عیسی متحیر گشته و در شگفت بودند که چه کسی می تواند نجات یابد. عیسی حرف آخر را در مرقس ۱۰: ۲۷ می زند، « نزد انسان محال است لیکن نزد خدا نیست زیرا که همهچیز نزد خدا ممکن است».

بنظر می رسد که مرقس ۱۰: ۲۷ مانند مکان زیبایی برای خاتمه داستان است: شما نمی توانید مسیر ملکوت را برای خودتان هموار سازید. شما به فیض خدا نیاز دارید تا نجات یابید.

اما سپس پطرس به زبان می آورد که او و دوستانش همه چیز را برای پیروی از عیسی ترک کرده اند. عیسی در پاسخ میگوید که هر آنچه برای پیروی از او باقی میماند، با آنچه اکنون و در «آخرت» دریافت خواهید کرد، تفاوتی ندارد.

نکته در اینجاست: این مرگ مسیح است که گناه بشر را پاک می سازد، و سپس فیض مسیح، و رستاخیز و حیات او، چیزی است که به اطاعت از دستورات او قدرت می بخشد.

`رومیان ۶: ۱ – ۱۱ را بخوانید. این آیات چگونه واقعیت فیض خدا را در زندگی ما آشکار می کند، هم برای تبرئه و عادل شمردگی ما و هم تبدیل ما به انسانهای جدیدی در او؟`