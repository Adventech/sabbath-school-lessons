---
title:  اندیشه هایی فراتر
date:  23/08/2024
---

از نوشته های الن جی. وایت، فصل «برکت دادن به کودکان»، و «ترا یک چیز کم است»، را از کتاب آرزوی اعصار، صفحات ۵۱۱ - ۵۲۳ بخوانید.

«عیسی همیشه عاشق کودکان بود و از محبت صمیمانه و همدلی کودکانه آنان استقبال می کرد و هنگامی که روح او در برخورد با حیله و تزویر انسان ها پریشان می شد، ستایش دل انگیزی که از لبهای کودکان جاری می شد دل او را شاد می کرد. منجی هر جا قدم می گذاشت سیمای مهربان و رفتار محبت آمیز و باوقارش دوستی و اعتماد کودکان را جلب می کرد».- الن جی. وایت، آرزوی اعصار، صفحه ۵۱۱.

«برای کسانی که مانند حاکم جوان از مقام و ثروت بسیاری برخوردار می باشند از دست دادن همه چیز برای پیروی از مسیح ایثار عظیمی محسوب می شود. اما این دستورالعمل در مورد تمامی کسانی که می خواهند شاگرد مسیح بشوند صدق می کند. و هیچگونه نافرمانی پذیرفته نمی شود. تسلیم نفس و واگذاری خود، اساس تعلیم مسیح می باشد و این تعالیم غالب اوقات به شیوه ای آمرانه بیان می شود زیرا برای نجات انسان راه دیگری به جز قطع کردن چیزهایی که اگر پرورانده شود تمامی وجود را فاسد می گرداند، وجود ندارد».- آروزی اعصار، صفحه ۵۲۳.

**سوالاتی برای بحث:**

`۱. چه راه هایی وجود دارند که می توانید به کودکان و جوانان کمک کنید تا با مسیح و جماعت کلیسا در ارتباط باشند؟ چرا اینقدر مهم است که این کار را انجام دهیم؟`

`۲. گاهی می شنویم که مردم می گویند پول برایشان مهم نیست، که درست نیست. همه به پول اهمیت می دهند و هیچ اشکالی هم ندارد. پس مشکل پول چه میتواند باشد، و چرا مسیحیانِ وفادار، اعم از ثروتمند یا فقیر، باید مراقب نحوه وابستگیشان به پول باشند؟`

`۳. اگر قرار بود عیسی از شما بپرسد، چه می خواهید برای شما انجام دهم، چه پاسخی می دادید؟`

`۴. بیشتر روی سخنان عیسی در مرقس ۱۰: ۴۳ – ۴۵ تمرکز کنید. این گونه زندگی کردن یعنی چه؟ چگونه یاد می گیریم که بر خلاف خدمت گرفتن، خدمت کنیم؟ این در رابطه با نحوه زندگی و تعامل ما با دیگران به چه معناست؟`