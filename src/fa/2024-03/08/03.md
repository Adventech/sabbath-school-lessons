---
title:  عیسی و کودکان
date:  19/08/2024
---

`مرقس ۱۰: ۱۳ - ۱۶ را بخوانید. عیسی برای کسانی که کودکان را نزد او آوردند، چه کرد؟`

در حالی که بچه داشتن در دنیای کهن آرزو بود (به ویژه پسران در فرهنگی که تحت سلطه مَرد سالاری بود)، تولد و کودکی آسان نبود. بدون مراقبت های پزشکی مدرن، خطرات برای مادران در هنگام زایمان و نوزادان، اطفال و کودکان افزایش می یافت. بسیاری از فرهنگ ها از داروهای سنتی،  طلسم، و افسونگری برای محافظت از این افرادِ آسیب پذیر در برابر نیروهای بدخواه استفاده می کردند.

در حالی که کودکان مورد علاقه بودند، فی الواقع در رسته بردگان شمرده شده و از موقعیت اجتماعی پاپینی برخوردار بودند (غلاطیان ۴: ۱ و ۲). در دنیای «یونانی – رومی» کسانی که ناقص یا معلول بودند بی سر پناه گذاشته می شدند یا به رودخانه پرتاب می شدند. پسرها از ارزش بیشتری از دختران قرار داشتند؛ گاهی اوقات نوزادان دختر رها می شدند تا بمیرند. گهگاهی این بچه های رها شده نجات داده می شدند تا بزرگ شده و به عنوان برده فروخته شوند.

به نظر می رسد که شاگردان، تعالیم عیسی در مرقس باب ۹ را در مورد پذیرفتن ملکوت خدا مانند یک کودک، درک نکرده باشند (مرقس ۹: ۳۳-۳۷). اکنون آنها کسانی که کودکان را برای برکت یافتن نزد عیسی آوردهاند سرزنش میکنند، شاید فکر میکنند که او برای چنین کار سادهای وقت نخواهد داشت.

آنها در اشتباه بودند. عیسی رنجیده و آزرده خاطر است. عیسی در سراسر کتاب مرقس واکنشهای قابل توجه و آموزنده ای نسبت به مردم دارد و یکی از آنها در قبال افرادی بود که بچه ها را از او دور می کردند.

او قویا اصرار می ورزد که حواریون نباید مانع دیدار او با کودکان شوند. چرا؟ زیرا ملکوت خدا متعلق به آنان است و فرد باید ملکوت را با دیدگاه و منظر یک کودک قبول کند یعنی این که با سادگی و بی آلایشی به خدا اعتماد و توکل کنید.

«اجازه ندهید تا سیرت غیرمتشابه شما به مسیح، عیسی را بد جلوه داده و بدرستی معرف او نباشد. بچه ها را با سردی و تندی از او دور نکنید. سبب نشوید تا احساس کنند که ملکوت جایی خوشایند برای آنان نیست. از دین بگونه ای صحبت نکنید که بچه ها نتوانند آنرا درک کنند یا بگونه ای عمل نکنید که گویی از آنها تا کودک هستند انتظار نمی رود، مسیح را بپذیرند.

به آنان حسی غلط ندهید که مذهب مسیح مذهبی ظلمانی است و اینکه برای آمدن به سوی منجی باید از هر چیزی که زندگی را شاد می کند دست بکشند».- خدمت شفا، صفحات ۴۳ و ۴۴.

`چگونه می توانید عیسی را به کودکان اطرافتان بهتر نشان بدهید؟`