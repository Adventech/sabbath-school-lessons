---
title:  آیا می توانید از جام من بنوشید؟
date:  21/08/2024
---

`مرقس ۱۰: ۳۲ – ۴۵ را بخوانید. این آیات چگونه غفلتِ مداوم و ادامه دار حواریون را آشکار می کند، نه تنها در خصوص ماموریت عیسی بلکه در خصوص آنچه که پیروی از او معنی می دهد؟`

عیس در میسر خود به اورشلیم نزدیکتر می شود و در حینی که به پیش می رود، وقایعی را که در آنجا اتفاق می افتد برای حواریون خویش می گشاید. این سناریویی نبود که آنان باور داشته باشند یا بخواهند چیزی از آن بشنوند. ویژگی عیسی در مورد طرح کلی مرگ و رستاخیز او قابل توجه است. اما وقتی آن چیزی نیست که می خواهید بشنوید، رد کردن آن بسیار آسان است.

ظاهرا این کاری است که یعقوب و یوحنا می کنند در حینی که بطور خصوصی نزد عیسی آمده تا از او پرس و جو کنند. عیسی صراحتا جزئیات بیشتری طلب می کند و آنان پاسخ می دهند که می خواهند تا در شکوه و جلال او، سمت راست و چپ او بنشینند. به آسانی می توان درخواست آنان را در طبقه خودخواهان قرار داده و مورد انتقاد قرار داد. ولی این دو مرد خود را وقف خدمت عیسی کرده بودند و آرزو و خواسته آنان بطور کل ماهیتی خودخواهانه نداشت.

عیسی در پی این بود تا آنان از آنچه که هم اینک درخواست کرده بودند به درکی عمیق نائل شوند. او از آنان می پرسد که آیا می توانند از جام او بنوشند یا در تعمید او تعمید یابند. جام او در باغ جتسیمانی و بر روی صلیب، جام رنج و عذاب بود (با مرقس ۱۴: ۳۶ مقایسه کنید) و تعمید او مرگ و دفن شدن او بود (مرقس ۱۵: ۳۳ – ۴۷) که وقایع آنجا شبیه تعمید او بود که در مرقس باب ۱ نوشته شده است.

ولی یعقوب و یوحنا آنرا نمی بینند. آنان محتاطانه جواب می دهند که می توانند. سپس عیسی نبوت می کند که در واقع آنها پیاله او را خواهند نوشیدند و با تعمید او تعمید خواهند یافت. یعقوب اولین نفر از حواریون بود که به شهادت رسید (اعمال رسولان ۱۲: ۲). یوحنا طولانی ترین عمر رسولان را داشت و به پاتموس تبعید شد (مکاشفه ۱: ۹). اما عیسی نشان می دهد که جایگاه های جلال توسط خدا تعیین شده است.

حواریون دیگر به پاسخ عیسی چه واکنشی نشان دادند؟ نه بخوبی. همان واژه یونانیِ oetkanaga «عصبانی شدن، آزرده شدن» بکار برده شده در مرقس ۱۰: ۴۱، در مرقس ۱۰: ۱۴ نیز بکار رفته است که در خصوص آزرده خاطر شدن عیسی در مورد دور نگه داشتن کودکان از او بود.

آنگاه عیسی آن گروه را صدا می کند تا یکی از ژرفترین تعالیم خود را بازگو کند. او اشاره می کند که حاکمان غیر یهودی از قدرت برای امتیاز شخصی استفاده می کنند. ولی در ملکوت خدا قدرت همیشه باید برای رفعت دادن و برکت دادن به دیگران بکار گرفته شود. عیسی راه را بعنوان پادشاهی به سمت ملکوت خدا می گشاید. چگونه؟ با ارزانی نمودن زندگی خویش بعنوان فدیه – که چیزی نبود که پیروان او انتظار شنیدن آن را داشته باشند.

`به عنوان یک مسیحی، «خادمِ» دیگران بودن به چه معناست؟ یعنی چگونه این اصل را در معاشرت های روزانه خود با مردم عیان می کنید؟`