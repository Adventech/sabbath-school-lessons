---
title:  'تعلیم شاگردان: قسمت دوم'
date:  17/08/2024
---

### مطالعه این هفته
برای مطالعه این هفته بخوانید: : مرقس ۱۰؛ پیدایش ۱: ۲۷؛ پیدایش ۲: ۲۴؛ غلاطیان ۴: ۱ و ۲؛ رومیان ۶: ۱ – ۱۱؛ اشعیا ۱۱: ۱ – ۱۶.

> <p>آیه حفظی</p>
> «چنانکه پسر انسان نیز نیامد تا خدمتش کنند، بلکه آمد تا خدمت کند و جانش را چون بهای رهایی به جای بسیاری بدهد» (مرقس ۱۰: ۴۵).

درس این هفته، مرقس باب ۱۰ را پوشش می دهد که در آن عیسی بخشی خاص را به شاگردان تعلیم می دهد تا برای صلیب آماده شوند. در حدود نیمی از فصل با خود شاگردان سر و کار دارد و مابقی با مسئله مهم شاگردی، ولی از دریچه نگاه دیگران که با عیسی ارتباط داشتند، سخن می گوید. فریسیان می ِآیند و با او بر سر موضوع طلاق به مباحثه می پردازند. والدین فرزندانشان را می آورند تا آنها را برکت دهد. مردی متمول آمده و درباره حیات ابدی از او می پرسد و مردی نابینا درخواست می کند تا بینا شود.

این فصل مرقس حاوی تعالیم مهمی در مورد معنای پیروی از عیسی است، به خصوص درباره زندگی فعلی در این دنیا: ازدواج، فرزندان، چگونگی ارتباط با دولتمندان و اَجر و هزینه پیروی از او. در راس آن، شفای دومین مرد نابینا قرار دارد(مرقس ۱۰: ۴۶ – ۵۲ را با مرقس ۸: ۲۲ – ۲۶ مقایسه کنید) که خاتمه کتاب را برای این بخش در بر می گیرد(مرقس ۸: ۲۲ – ۱۰: ۵۲) و تصویری زیبا از آنچه که پیروی از عیسی بهمراه دارد، هم از نظر هزینه و اینکه به کجا منتهی می شود.

همه این دروس، پیروان عیسی را – چه شاگردان او در ۲۰۰۰ سال پیش و چه شاگردان او در قرن بیست و یکم را برای چالشهایی که با شاگرد شدن پیش میآید، آماده میکنند.