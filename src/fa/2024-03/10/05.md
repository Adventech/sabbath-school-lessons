---
title:  مصیبت عظیم
date:  04/09/2024
---

`مرقس ۱۳: ۱۹ را بخوانید. این آیه به چه چیزی اشاره می کند؟`

مرقس ۱۳: ۱۴ در خصوص مکروه ویرانی، نکتهٔ اصلی است که فصل حول آن می چرخد (مطالعه سه شنبه را بخوانید). مرقس ۱۳: ۱۹ نقطه تحول را نیز مشخص می کند. این به مصیبتی عظیم اشاره می کند که از زمان خلقت جهان چنین چیزی نبوده است. این مطلب به جفایی بزرگتر یا وسیع تر از آنچه در سقوط اورشلیم رخ داده بود، اشاره می کند. مرقس ۱۳: ۱۹ نیز به فعل زمان آینده تغییر می کند و به رویدادهایی اشاره می کند که از زمان عیسی فراتر هستند.

درست مانند مرقس ۱۳: ۱۴ که نبوت دانیال ۹ را انعکاس می دهد، اینجا در مرقس ۱۳: ۱۹ – ۲۳، جفای عظیم شرح داده شده، بازتاب دهنده نبوتهای دانیال ۷ و ۸ می باشد، که قدرت شاخ کوچک، قوم خدا را برای «زمانی و زمانی و نصف زمان» عذاب می دهد (دانیال ۷: ۲۵). این دوره نبوتی ۱۲۶۰ روزه برابر با ۱۲۶۰ سال واقعی می باشد(اعداد ۱۴: ۳۴ حزقیال ۴: ۶). این زمان از سال ۵۳۸ تا ۱۷۹۸ بعد از میلاد امتداد یافته است. در سال ۱۷۹۸ بعد از میلاد، ناپلئون فرمانده خود را اعزام کرد تا پاپ را اسیر کند. در طی این دوره ۱۲۶۰ ساله قدرت شاخ کوچک، افرادی را که با نظامِ حاکم کلیسا موافق نبودند، جفا رسانده و کشت.

`مرقس ۱۳: ۲۰ – ۲۳ را بخوانید. خدا چه امیدی را به قوم خود در طی زمان جفا داده است، و در خاتمه آن چه هشداری به آنان می دهد؟`

مرقس ۱۳: ۲۰ از جفایی سخن می گوید که مدت آن برای خاطر قوم خدا کوتاه شد. از نظر تاریخی شعله های جفا پس از ظهور اصلاحات پروتستان تقلیل یافت و زمان اندوه و پریشانی را کوتاه کرد. با کاهش قدرت شاخ کوچک، افراد بیشتری به اصلاحات ملحق شدند. ولی شاخ کوچک دوباره به قدرت خواهد رسید، آنگونه که نبوت مکاشفه ۱۳ اشاره می کند.

در مرقس ۱۳: ۲۱ – ۲۳، عیسی نسبت به تهدید دیگری اشاره می کند که از سوی انبیای کذبه و مسیح های جعلی می باشد که قبل از اینکه او بازگردد، ظهور خواهند کرد. عیسی به پیروان خود هشدار می دهد تا نسبت به آنها هشیار باشند.

`زمانی که عیسی در باره مسیح های جعلی هشدار داد، نهضت او به سختی جان گرفته بود، و با این وجود، او قادر بود تا چنین پیشگویی حیرت انگیزی کند، که محقق شده است (حتی امروزه مردم ادعا می کنند که عیسی هستند). این پیشگویی چقدر اعتماد ما به کلام خدا را افزایش می دهد؟`