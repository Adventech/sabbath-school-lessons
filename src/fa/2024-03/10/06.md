---
title:  آمدن پسر انسان
date:  05/09/2024
---

`مرقس ۱۳: ۲۴ – ۳۲ را بخوانید. در اینجا چه واقعه عظیمی شرح داده شده است؟`

این چیزی نیست جز بازگشت با شکوه عیسی مسیح در جلال و نشانه هایی از خورشید، ماه و ستارگان. عهد جدید مملو از پیشگویی هایی است که به این رویداد شگفت انگیز اشاره می کنند. پولس رسول آن را در اول تسالونیکیان ۴: ۱۳ -۱۸ به تفصیل شرح می دهد، جایی که او از کسانی می نویسد که در مسیح آرمیده اند، زنده شده و با مقدسین زنده برده می شوند تا مسیح را در هوا ملاقات کنند. در اول قرنتیان ۱۵، رسول به تفصیل در مورد واقعیت رستاخیز مردگان، که در بازگشت مسیح رخ می دهد، صحبت می کند.

پطرس آن روز عظیم را در دوم پطرس ۳: ۳ – ۱۳ نیز شرح می دهد که خداوند در خصوص وعده اش تاخیر نکرده بلکه می خواهد تا همه مردم توبه کنند. علاوه بر این، مکاشفه شرح روشنی از بازگشت مسیح دارد (مکاشفه ۱: ۷، مکاشفه ۶: ۱۲-۱۷، مکاشفه ۱۴: ۱۴-۲۰، و مکاشفه ۱۹:۱۱-۲۱ را ببینید). عهد جدید بطور پیوسته تعلیم می دهد که بازگشت مسیح بطور جسمی، واقعی، قابل مشاهده و شنیدنی است. وقتی او بیاید همه او را خواهند دید.

اما منظور عیسی از «این نسل» و «آن روز» یا «آن ساعت» چیست؟ این سخنان، بسیاری از مردم را آزار می دهد، زیرا بدیهی است که نسلی که عیسی از آنها سخن می گوید مدت هاست مرده اند.

چند راه حل برای این قسمت پیشنهاد شده است. برخی استدلال می کنند که کلمه «نسل» می تواند به نژادی از مردم، در این مورد یهودیان، اشاره داشته باشد. به این معنا که نژاد یهودی، قبل از بازگشت مسیح از بین نمی رود. راه حل دیگر این است که، نسلی از مردم تمام نشانه ها را می بینند که محقق شده و قبل از بازگشت مسیح نمی میرند.

اما راه حل ساده تر این است که توجه داشته باشید که در مرقس ۱۳: ۳۰ عیسی کلمه «این» را در «این نسل» و در مرقس ۱۳: ۳۲ کلمه «آن» را در «آن روز و ساعت» به کار می برد. در مرقس ۱۳، کلمه «این» (sotuoh, etuah, otuot) بیشتر در آیات ۱ - ۱۳ آمده است که منجر به نابودی اورشلیم می شود. کلمه ای که ویژگی بخش آخر فصل است.

بنابراین، «این نسل» به احتمال زیاد به نسل قرن اول اشاره دارد، که ویران شدن اورشلیم را دید، همانطور که کتاب مرقس ۱۳: ۳۰ توضیح می دهد. با این حال، مرقس ۱۳: ۳۲ به آمدن دوم مسیح اشاره دارد که مربوط به آینده است و زمان آن از قرن اول فراتر بود. در نتیجه مرقس ۱۳: ۳۲ از کلمه «آن» برای صحبت در مورد رویدادهای دورتر از قرن اول استفاده می کند.