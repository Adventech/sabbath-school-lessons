---
title:  ایام آخر
date:  31/08/2024
---

### مطالعه این هفته
برای مطالعه این هفته بخوانید: مرقس ۱۲: ۴۱ – ۴۴؛ مرقس ۱۳: ۱ – ۳۲؛ دانیال ۹: ۲۴ – ۲۷؛ دانیال ۷: ۲۵؛ اول تسالونیکیان ۴: ۱۳ – ۱۸.

> <p>آیه حفظی</p>
> «آنگاه پسر انسان را بینند که با قوّت و جلال عظیم بر ابرها میآید. در آن وقت، فرشتگان خود را از جهات اربعه از انتهای زمین تا به اقصای فلک فراهم خواهد آورد»(مرقس ۱۳: ۲۶ و ۲۷).

درس این هفته، با داستان خلاصه ای در پایان مرقس باب ۱۲ آغاز می شود، جاییکه عیسی اظهارات ژرفی درخصوص اقدام کوچک بیوه بیان می کند. بخش اصلی درس این هفته، با مرقس ۱۳ سر و کار دارد که نبوتی قابل توجه در خصوص سرنوشت معبد اورشلیم و موضوعات دیگر است. این فصل همراه موارد مشابه در متی فصل ۲۴ و لوقا فصل ۲۱، درباره سقوط اورشلیم، فراتر از آن، و حتی تا پایان جهان سخن بمیان می آورد.

آنچه که مرقس فصل ۱۳ روشن می سازد، اینست که نبوت از زمان نبوت کننده، یعنی عیسی تا به زمان آخر یعنی بازگشت دوباره اش ادامه می یابد. این الگو برخلاف تلاش برای مربوط ساختن این نبوت ها به گذشته یا به آینده، از آنچه به عنوان «تفسیر تاریخ گرانه از نبوت زمان آخر» نامیده میشود، تبعیت می کند.

مانند بسیاری از تعالیم عیسی در مرقس، رهنمودِ خداوند[عیسی] در واکنش به یک سوال یا درک اشتباه حواریونش می باشد. این سوالات یا سوء تفاهم ها به عیسی فرصت می دهد تا حقایق ضروری را برای زندگی و تجربه مسیحی تعلیم دهد. عیسی نه تنها آینده را پیشگوئی می کند بلکه به حواریون خویش رهنمود می دهد تا چگونه برای حال و آینده، برای آمدن سختی ها و آزمونها آمادگی داشته باشند.