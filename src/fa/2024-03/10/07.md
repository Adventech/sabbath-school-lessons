---
title:  اندیشه هایی فراتر
date:  06/09/2024
---

از نوشته های الن جی وایت، فصل «بر فراز کوه زیتون»، از کتاب آرزوی اعصار، صفحات ۶۲۷ – ۶۳۶ را بخوانید.

در دنیا اتفاقات زیادی در حال وقوع است که بسیار آزار دهنده است. مردم از وقوع آنها به وحشت می افتند. چگونه ما ادونتیستهای روز هفتم به نوعی می توانیم از وقوع آنها[سود برده]، یا از این چیزها استفاده کنیم، تا به مردم امیدی که به عیسی و وعده آمدن او داریم را نشان دهیم؟

«از آنجا که ما زمان دقیق آمدن او را نمی دانیم، به ما دستور داده شده است که مراقب باشیم و دیده بانی کنیم. «خوشا به حال آن غلامان که آقای ایشان چون آید ایشان را بیدار بیابد» (لوقا ۱۲: ۳۷). آنهایی که گردن می کشند تا ببینند که خداوندشان کی می آید زحمت بیهوده نمی کشند. مراقب بودن برای آمدن مسیح یعنی ترسانیدن انسانها از خداوند و ترسانیدن آن ها از داوری هایی که بر تجاوز و تعدی خواهد شد. این برای بیدار کردن آنها از گناه بزرگ رد پیشنهادهای رحمت او است. آنهایی که دارند برای خداوند دیده بانی می کنند با تمکین به حکم حقیقت روح خود را پالایش می کنند. آنان مراقبت هوشیارانه را با کار جدی عجین می کنند. از آنجا که آنها می دانند که خداوند در شرف آمدن است، غیرت آنها برای همکاری با شعور الهی در کار برای نجات جانها تسریع می یابد. اینها خادمان وفادار و خردمندی هستند که به خانه خداوند «آذوقه را در وقت مقرر» می دهند. لوقا ۱۲: ۴۲. آنها حقیقتی را اعلام می کنند که اکنون به طور ویژه قابل اجراست. همانطور که خنوخ، نوح، ابراهیم و موسی هر کدام حقیقت را برای زمان خود اعلام کردند، خادمان مسیح هم اکنون هشدار ویژه ای را برای نسل خود خواهند داد».- الن جی وایت، آرزوی اعصار، صفحه ۶۳۴.

**سوالاتی برای بحث:**

`۱. بخشش برای کار خداوند یک چیز است. دیگری بخشش از روی از خودگذشتگی و فداکاری است. تفاوت در چیست، و چرا این تفاوت مهم است؟`

`۲. چرا خداوند از جفای قوم خود در طول قرن ها و در دنیای امروز جلوگیری نکرد؟ چگونه موضوع نبرد عظیم به ما کمک می کند، تا حدی، بفهمیم که چرا جفا وجود دارد؟`

`۳. چه نشانههایی از آمدن مسیح در دنیای کنونی برای شما قابل توجه است؟`

`۴. به وضعیت مردگان و این که مردگان تا بازگشت مسیح آرمیده اند، بیندیشید. مردم در هنگام مرگ چشمان خود را می بندند و چیز بعدی که از آن آگاه می شوند، چیست؟ چگونه این ایده به ما کمک می کند، تا ببینیم چگونه برای هر فرد به صورت جداگانه، آمدن دوم مسیح قریب الوقوع است؟`