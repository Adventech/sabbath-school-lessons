---
title:  «مکروهِ ویرانی»
date:  03/09/2024
---

`مرقس ۱۳: ۱۴ – ۱۸ را بخوانید. عیسی به چه نشانه ای برای فهم «مکروه ویرانی»، اشاره می کند؟`

عیسی به نکته اصلی در خصوص سقوط اورشلیم در مرقس ۱۳: ۱۴ اشاره می کند. او به «مکروهِ ویرانی» ارجاع می دهد. خداوند می گوید که خواننده باید درک کند. عیسی با این سخنان حواریون را به کتاب دانیال ارجاع می دهد. این عبارت در دانیال ۹: ۲۷، دانیال ۱۱: ۳۱ و دانیال ۱۲: ۱۱ پدیدار می شود که با دانیال ۸: ۱۳ در موازات است.

`دانیال ۹: ۲۶ و ۲۷ را بخوانید. آن « مسح شده» کیست و «شاهزاده ای که قرار است بیاید» کیست؟`

توجه: عبارات داخل گیومه از نسخه استاندارد انگلیسی کتاب مقدس ترجمه شده که در نسخه های موجود فارسی یافت نمی شود.

«مسح شده» در دانیال ۹: ۲۶ در زبان عبری همان مسیح است. در مطالعه محتاطانه دانیال ۹: ۲۴ – ۲۷، واضح است که این مسح شده به آمدن عیسی مسیح اشاره می کند.

ولی آن «شاهزاده ای که قرار است بیاید» کیست که ویرانی را بر شهر اورشلیم وارد می سازد؟ شهر توسط تیطس، ژنرال رومی ویران شد. از این رو منطقی بنظر می رسد که او یعنی «شاهزاده ای که قرار است بیاید» به دانیال ۹: ۲۶ و ۲۷ ارجاع می شود. دو فرد به هم مرتبط شده اند زیرا رفتاری که با مسیح شد، سرنوشت شومی را برای شهر رقم زد.

با این حال، این «مکروه ویرانی» که عیسی با اشاره به کتاب دانیال درباره آن صحبت میکند، چیست؟ متأسفانه، بسیاری از محققان معتقدند که این مکروه به بی حرمتیِ آنتیوکوس اپیفانس به معبد در قرن دوم قبل از میلاد اشاره دارد. این مطلب نمی تواند درست باشد. عیسی «مکروه ویرانی» را به عنوان چیزی که پس از زمان خودش در اینجا رخ میدهد، توصیف میکند، بنابراین به سختی میتوان به چیزی اشاره کرد که دو قرن قبل از خدمت زمینی مسیح رخ داده باشد.

در عوض، این مکروه احتمالاً به ایجاد معیارهای بت پرستی رومی در اسرائیل در طی محاصره اورشلیم در اواخر دهه ۶۰ پس از میلاد اشاره دارد. این نشانه ای برای مسیحیان بود که فرار کنند، که این کار را کردند.

`درست همانطور که عیسی پیشگویی کرده بود اورشلیم سقوط کرد. چگونه می توانیم بیاموزیم تا به او و کتاب مقدس در تمامی پیشگویی هایش اعتماد کنیم؟`