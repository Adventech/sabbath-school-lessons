---
title:  سنگی بر روی سنگ نمی ماند
date:  02/09/2024
---

`مرقس ۱۳: ۱ – ۱۳ را بخوانید. حواریون به اظهارات عیسی درخصوص معبد چه واکنشی نشان دادند، و نکته مهم پاسخ عیسی به آنان چه بود؟`

همانگونه که متوجه شدیم مجموعه معبد از ساختاری شگفت انگیز برخوردار بود. ژوزفوس خاطرنشان می سازد که رواق سلطنتی در سمت جنوبی مجموعه ۱۶۲ ستون داشت که سه مرد دست به دست هم می دادند تا دور ستون را بگیرند.- مرجع زیر: (Antiquities, 15.11.5 §§413–414)

عیسی می گوید که همه فرو خواهد ریخت. چنین نبوتی درخصوص این بنای شگفت انگیز برای شنوندگان مانند پایان جهان است.

«اینک مسیح، آن سنگ زاویه ای که کنار گذاشته شده بود؛ با نظاره به شکوه معبد پیش خود چه می اندیشید؟ چیزی که توجه وی را به آن جلب کرده بود واقعا زیبا بود ولی او با تندگدلی گفت که همه را می بینم. همه جای این بنا حقیقتا زیباست. شما طوری از این دیوارها حرف میزنید که انگار ویران شدنی نیستند اما بدانید که «در اینجا سنگی بر سنگی گذارده نخواهد شد که به زیر افکنده نشود!» —Ellen G. White, The Desire of Ages, p. 627.

حواریون می خواستند بدانند که این پیشگوئی عیسی در چه زمانی به حقیقت خواهد پیوست. از این رو، در مرقس ۱۳: ۴، گروهی کوچک شامل پطرس، یعقوب، یوحنا، و اندریاس از او در خصوص زمانبندی جویا شدند. آنان می خواستند بدانند که همه اینها چه زمانی اتفاق می افتد و نشان وقوع آن چه خواهد بود.

آنچه که در مرقس ۱۳: ۵ – ۱۳ جلب نظر می کند اینست که عیسی اکثر زمان خود را برای شرح سقوط اورشلیم صرف نکرد، بلکه به حواریون در خصوص کار خدمت هشدار داد که ایجاد کلیسای اولیه مسیحی با مشکلاتی روبرو خواهد شد. بنظر نمی رسید که کار آسانی بوده باشد.

در واقع، آنان مورد بازجویی قرار گرفته، محاکمه شده، و برخی کشته خواهند شد. ولی در میان همه اینها عیسی اشاره می کند که زمان هنوز فرا نرسیده است. آنها نباید فریب حوادث ناگوار را بخورند. علاوه بر این، روح القدس به آنها کلماتی را می دهد که در زمان مناسب صحبت کنند، حتی زمانی که خانواده و دوستان، آنها را ترک کنند.

برداشت از این سخنان مقدماتی در نبوت عیسی اینست که قوم خدا نباید از بحرانها و سختی ها بترسند. آنها باید هوشیار باشند، زیرا روح خدا قرار است آنها را از میان مشکلات عبور دهد.

`تجربه شما از آزمونها و سختیهایی که بخاطر پیروی از عیسی برایتان پیش آمده، چه بوده است؟ اگر هیچ مشکلی نداشته اید، باید از خودتان بپرسید که آیا واقعا از عیسی پیروی کرده اید؟`