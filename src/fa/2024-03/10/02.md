---
title:  ارزانی کردن دو سکه ناچیز
date:  01/09/2024
---

`مرقس ۱۲: ۴۱ – ۴۴ را بخوانید. بیوه چقدر ارزانی کرد، و عیسی در آن خصوص چه گفت؟`

معبد اورشلیم معماری زیبا و حیرت انگیزی داشت. کوه معبد بر شهر تسلط داشت و سنگهای حجیمی در ساخت آن استفاده شده بود که تا به امروز باعث حیرت شده است که برخی از آنها وزنی بالغ بر ۱۰۰ ها تُن داشت. توسعه و بازسازی معبد و کوه معبد در زمان هیرودیس کبیر در حدود سال ۲۰ قبل از میلاد آغاز شد، اما ساخت و تزیین بنا تا دهه های ۶۰ پس از میلاد ادامه یافت.

بسیاری از مردم هدایایی بزرگ آوردند تا در ۱۳ صندوق که در صحن زنانه در نزدیکی معبد واقع بود بگذارند. عیسی که در اینجا نشسته بود بیوهزنی را دید که نزدیک شد و دو لِپتا در صندوق انداخت. این معادل یک ـ سی و دوم دینار آن زمان یعنی کارمزد متداول یک روز کار بود. از این رو، پیشکش زن بسیار ناچیز بود.

با این حال عیسی تحت تاثیر پیشکش او قرار گرفت. بسیاری از افراد متمول مبالغ زیادی در صندوق می ریختند ولی عیسی درباره هدایای آنان نظری نداد. ولی این هدیه بیوه زن ستایش او را برانگیخت. او اظهار داشت که آن زن بیش از هر کس دیگری بخشش کرده است. چگونه ممکن است؟ عیسی متوجه شد که مردم از زیادی اموال خود می دهند، ولی آن بیوه زن از فقر و تنگدستی خود هدیه نمود. برای آنان همچنان مقدار زیادی باقی مانده بود، ولی آن زن هر آنچه که داشت را ارزانی کرده بود. واقعیت این بود که هدیه او بسیار با ارزش بود، حتی با اینکه ارزش پولی آن ناچیز بود.

این داستان حاوی درسی عمیق درباره مدیریت منابع است. هدیه دادن برای آرمان خدا به اقدامات رهبران بستگی ندارد تا به آن اعتبار ببخشد. رهبریِ مذهبیِ معبد فاسد شده بود ولی عیسی از بخشش در راه خدا ممانعتی بعمل نیاورد. تا آن زمان در میان مفسدین، قیافا و حنانیا از همه بدتر بودند. و عیسی این را نیز می دانست.

این درست است که رهبران مسئولیتی مقدس در قبال استفاده از منابع مطابق با اراده خدا دارند، ولی حتی اگر چنین نکنند، کسانی که در راه خدا انفاق کنند همچون آن بیوه زن برکت خواهند یافت.

از طرف دیگر، نهی عشر یا هدایا، در زمانی که رهبران کارهایی ناپسند انجام می دهند، به این معنا است که رهبران می خواهند به خاطر اعمال ناپسند خود انفاق کنند نه برای شکرگذاری از خداوند و انفاق آنان به اعمالشان گره خورده است. هر چقدر هم که این اقدام ممکن است جالب به نظر برسد، ولی اشتباه است.

`این داستان در مورد اهمیت وفاداری به آنچه که برای کار خداوند ارزانی می کنیم، چه چیزی به ما می آموزد؟`