---
title:  تعمیدِ عیسی
date:  03/07/2024
---

`مرقس ۱: ۹ – ۱۳ را بخوانید. چه کسی در تعمید عیسی حضور دارد و چه اتفاقی می افتد؟`

یحیی، عیسی را در رود اردن تعمید می دهد ولی به محض اینکه از آب بیرون می آید می بیند که آسمان گشوده شده و روح القدس همچون کبوتری بر او نازل می شود. او صدای خدا را از آسمان می شنود که «تو پسر محبوب من هستی که از تو خشنودم»(مرقس ۱: ۱۱).

این وقایع اشاره به اهمیت تعمید عیسی دارد. پدر، پسر، و روح القدس حضور دارند و همزمان با هم شروع خدمت عیسی را تایید می کنند. اهمیت این واقعه در صحنه صلیب در مرقس باب ۱۵ طنین می اندازد. بسیاری از همان جزییات داستان در آن صحنه دوباره تکرار می شوند.

روح، عیسی را به بیابان بُرد. [توضیح: در متن انگلیسی و یونانی آیه واژه «راند» ollabkeاستفاده شده است. در ترجمه فارسی، از کلمه «بُرد» استفاده شده است]. کلمه رایج «راند» در انجیل مرقس برای بیرون راندن دیو ها بکار برده شده است. حضور روح در اینجا قدرت روح القدس را در زندگی عیسی به تصویر می کشد. خداوند که سفر بشارتی خود را آغاز کرده بود بلافاصله با شیطان روبرو می شود. مضمونی از تقلا و کشمکش در این صحنه با ۴۰ روز وسوسه، حضور حیوانات وحشی، و فرشتگان که به عیسی خدمت می کنند به نمایش گذاشته شده است.

ویژگیِ غیرعادیِ صحنۀ آغازین انجیلِ مرقس اینست که عیسی را به عنوان فردی معرفی می کند که دارای شخصیتی الهی و انسانی است. از بُعد الهی: او مسیح است، همان مسیح موعود (مرقس ۱: ۱)، خداوندی که توسط پیام آوری معرفی شده است (مرقس ۱: ۲، ۳)، توانمندتر از یحیی (مرقس ۱: ۷)، پسر محبوبی که روح بر او نازل می شود (مرقس ۱: ۱۰، ۱۱).

ولی از جنبه انسانی، موارد زیر را می بینیم: او توسط یحیی، تعمید داده می شود(نه اینکه او یحیی را تعمید دهد، مرقس ۱: ۹)، او توسط روح برده می شود (مرقس ۱: ۱۲)، توسط شیطان وسوسه می شود (مرقس ۱: ۱۳)، حیوانات وحشی در آنجا هستند (مرقس ۱: ۱۳) و توسط فرشتگان مراقبت می شود (مرقس ۱: ۱۳).

این تضاد ها برای چیست؟ این اشاره به واقعیتی شگفت انگیز از مسیح دارد، او سرور و منجی ما، خدای ما، در عین حال یک انسان، برادر و الگوی ماست. چگونه می توانیم ذهن خود را حول این ایده متمرکز کنیم؟ ما نمی توانیم. ولی آنرا با ایمان قبول می کنیم و در آنچه که این حقیقت درباره محبت خدا برای بشر آشکار می کند حیرت زده می شویم.

`چه چیزی را این مطلب در خصوص محبت شگفت انگیز خدا یعنی با اینکه عیسی خدا بود جسم بشری ما را بر خود گرفت تا ما را نجات دهد، برای ما بر ملا می کند؟`