---
title:  فرصت دوم
date:  01/07/2024
---

`اعمال ۱۵: ۳۶ – ۳۹ را بخوانید. چرا پولس، یوحنای مرقس را نپذیرفت و چرا برنابا دومین فرصت را به او داد؟`

دلیلِ رد مرد جوان توسط پولس در اعمال رسولان ۱۵: ۳۸ آمده است. مرقس از آنها کناره گرفت و به کار بشارت ادامه نداد. رفتار پولس قابل درک است، اگرچه صریح و تند بود. زندگی بشارتی، به ویژه در دنیای کهن، سخت و راهی ناهموار و دشوار بود (مقایسه کنید با دوم قرنتیان ۱۱: ۲۳-۲۸). پولس برای حمل چنین بار سنگینی از کار و همچنین شرایط چالش برانگیز به کمک مبشران دیگر وابسته بود. از دیدگاه او، کسی که به این سرعت ترک کار کند، شایستگی حضور در یک تیم بشارتی را ندارد که باید دست به دست داده تا بر علیه نیروهای شیطانی بجنگند.

برنابا با این عمل پولس موافق نبود. او قابلیتی را در مرقس دیده بود و نمی خواست تا مرد جوان را به حال خود رها کند. بحثی شدید بین پولس و برنابا بر سر یوحنای مرقس بالا گرفت که موجب شد تا آنها از هم جدا شوند. پولس تصمیم گرفت تا سیلاس را به همراه خود ببرد و برنابا هم مرقس را با خود برد.

اعمال رسولان شرح نمی دهد که چرا برنابا تصمیم گرفت تا مرقس را با خود همراه کند. در واقع، این آیه آخرین جایی است که دو مرد در اعمال رسولان ظاهر می شوند. ولی جالب اینکه آخرین جایی نبود که به مرقس در عهد جدید اشاره شده باشد.

`کولسیان ۴: ۱۰، دوم تیموتائوس ۴: ۱۱، فلیمون ۲۴ و اول پطرس ۵: ۱۳ را بخوانید. این آیات چه جزئیاتی را درباره اصلاح مرقس مطرح می کنند؟`

بنظر می رسد که تحولی شگفت انگیز در مرقس اتفاق افتاده بود. در این آیات، پولس به ارزشی که مرقس برای او و کار بشارت دارد اشاره می کند. پولس او را بعنوان یکی از همکارانی معرفی می کند که می توان روی او حساب کرد و از تیموتائوس می خواهد تا او را با خود بیاورد.

ابتدا پطرس اشاره می کند که پطرس نیز رابطه نزدیکی با مرقس داشته است. این کتابها بنظر می آیند که توسط پولس و پطرس در اوایل دهه ۶۰ نوشته شده باشند، که حدودا بین ۱۵ تا ۲۰ سال بعد از رویداد اعمال باب ۱۵ بوده است. مرقس از طریق رابطه خویشاوندی و اعتمادی که به پسر عمویش برنابا داشت، به روشنی از شکست خود التیام یافته بود.

`زمانی را در نظر بگیرید که شما یا یکی از دوستانتان شکست خورده اید و فرصتی دوباره به شما داده می شود تا بر خیزید. آن تجربه چگونه شما و کسانی را که به شما کمک کرده اند را تغییر داده است؟ این تغییر چگونه باعث بهبودی بشارت شما به دیگران شده است؟`