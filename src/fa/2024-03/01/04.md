---
title:  پیام آور
date:  02/07/2024
---

`مرقس ۱: ۱ – ۸ را بخوانید. چه شخصیت هایی در این آیات وجود دارند و چه می گویند و چه می کنند؟`

این آیات دارای سه شخصیت اصلی می باشند: عیسی مسیح، که در مرقس ۱: ۱ به او اشاره شده، خدای پدر (که در کلام مرقس ۱: ۲ به آن اشاره شده)، و یحیی تعمید دهنده، پیام آور و موعظه کننده است که موضوعِ اصلیِ آخرین بخش از این آیه است.

مرقس ۱: ۲ و ۳ حاوی نقل قولی از عهد قدیم است که مرقس برای شرح آنچه که در داستان اتفاق افتاده، آن را مطرح می کند. آنچه که مرقس اقتباس کرده است ترکیبی از سه آیه است: خروج ۲۳: ۲۰، اشعیا ۴۰: ۳ و ملاکی ۳: ۱.

`خروج ۲۳: ۲۰، اشعیا ۴۰: ۳، ملاکی ۳: ۱ را بخونید. این سه آیه چه وجه مشترکی با هم دارند؟`

خروج ۲۳: ۲۰ به فرشته ای اشاره می کند خدا برای اسرائیل خواهد فرستاد تا آنها را به کنعان ببرد. اشعیا ۴۰: ۳، از خدا سخن می گوید که در بیابان ظاهر شد، با بزرگراهی که برای آنان مهیا کرده بود. ملاکی ۳: ۱ از پیام آوری سخن می گوید که پیشاپیش خداوند می رود تا راه او را هموار سازد. تمامی این سه آیه از یک سفر سخن می گویند.

آیه کتاب اشعیا پیوندهای بسیاری با خدمت یحیی تعمید دهنده دارد و همچنین به راه خداوند تمرکز دارد. در انجیل مرقس، خداوند عیسی در مسیر سفر است. این روایتِ سریع، تاثیر و مفهوم این سفر را تقویت می کند، سفری که به صلیب و به مرگ فداکارانه او برای ما می انجامد.

ولی خیلی بیشتر از اینها باید اتفاق بیفتد تا او به صلیب برسد. سفر تنها آغاز ماجراست و مرقس همه چیز را درباره آن به ما می گوید.

با نگاه به آنچه که مرقس ۱: ۲ و ۳ از عهد قدیم اقتباس نموده، یحیی تعمید دهنده برای توبه و بازگشت از گناه و رفتن به سوی خدا فراخوان می دهد (مرقس ۱: ۴).

یحیی ملبس به لباسی همچون ایلیای نبی عهد کهن است (با دوم پادشاهان ۱: ۸ مقایسه کنید)، او در مرقس ۱: ۷ و ۸ از آن یگانه ای سخن می گوید که توانمندتر از اوست. بیانات او مبنی بر اینکه او شایسته بازکردن بند کفش او نیست، از دیدگاه والایی که نسبت به عیسی دارد سخن می گوید.