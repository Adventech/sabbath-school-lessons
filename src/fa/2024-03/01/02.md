---
title:  مُبشر شکست خورده
date:  30/06/2024
---

`اعمال ۱۲: ۱۲ را بخوانید. مرقس در کتاب اعمال چگونه معرفی شده است؟`

بنظر می رسد، احتمالا یوحنای مرقس که بسیار گمان می رود نویسنده انجیل مرقس باشد، در زمان وقایع اعمال باب ۱۲، در اواسط دهه چهلم میلادی مردی جوان بوده است. او در آیه ۱۲ بعنوان پسر زنی بنام مریم معرفی شده است.

ظاهراً او یکی از حامیان ثروتمند کلیسا بود و جلسات دعا را در خانه خود برگزار میکرد که در اعمال ۱۲ مشهور شد. داستان فرار پطرس از زندان و اقدامات بعدی و سپس مرگ هیرودیس، سرشار از شگفتی و حتی طنز است که تضاد بین پطرس و پادشاه را نشان می دهد. یوحنای مرقس در واقع هیچ نقشی را در داستان بازی نمی کند، اما معرفی او در این مرحله، نشان دهنده ارتباط او با برنابا و شائول در آینده است.

`اعمال ۱۳: ۱ – ۵ و ۱۳ را بخوانید. ارتباط یوحنای مرقس با شائول و برنابا چگونه بود و نتیجه آن چه بود؟`

اعمال باب ۱۳، اولین سفر بشارتی شائول و برنابا را تشریح می کند که در حدود سال ۴۶ میلادی بوقوع پیوست. به یوحنای مرقس اشاره ای نشده است تا اینکه به آیه ۵ میرسیم و نقش او یک دستیار یا خادم عادی بوده است. هیچ اشاره دیگری به مرد جوان نشده تا اینکه به آیه ۱۳ می رسیم که روایتی مختصر از او نوشته شده مبنی بر اینکه او به اورشلیم بازگشته است.

هیچ دلیلی برای کناره گیری او ذکر نگردیده است، و فقدان هر گونه شرحی در مورد احساسات یا عواطف وانگیزه او برای ترک خدمت از تلاشهای بشارتی که بی تردید مملو از خطر و چالش بوده است، دلیل کناره گیری او را به تصورات خواننده وا می گذارد. الن جی وایت نشان میدهد که «مرقس، غرق در ترس و یاس، برای مدتی در هدف خویش متزلزل شد تا خود را با تمامی دل به کار خداوند بسپارد. او که به سختی ها عادت نداشت، از خطرات و محرومیت های راه دلسرد شد» - اعمال رسولان، صفحه ۱۶۹. به طور خلاصه، همه چیز برای او خیلی سخت شد و از اینرو باعث کناره گیری او شد.

`این مورد ممکن است برای هر کسی پیش بیاید. پس چه کسی می تواند ادعا کند که زمانهایی عقب نشینی نکرده یا حتی کاملا شکست نخورده است، خصوصا در امور روحانی که با گامهای روحانی شما دخیل است؟ از این تجربه چه آموخته اید؟`