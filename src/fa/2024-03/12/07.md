---
title:  اندیشه هایی فراتر
date:  20/09/2024
---

از نوشته های الن جی وایت، فصل «تالار محاکمه پیلاطس»، «جلجتا»، و «تمام شد»، را از کتاب آرزوی إعصار، صفحات ۷۲۳ – ۷۶۴ بخوانید.

«پیلاطس اشتیاق داشت تا عیسی را آزاد کند. ولی دید که نمی تواند چنین کند و با این اوضاع، جایگاه و احترام خود را حفظ کند. در عوض اینکه قدرت دنیوی خود را از دست بدهد، تصمیم گرفت تا یک بی گناه را قربانی کند. چه بسیارند کسانی که برای گریز از خُسران یا رنج، به همین شکل، اصول را قربانی می کنند. وجدان و وظیفه به یکسو هدایت می کند و منافع شخصی به جهت دیگر. شدت جریان در جهت دیگر قوی است و به تاریکیِ گناه کشیده می شود».- الن جی وایت، آرزوی اعصار، صفحه ۷۳۸.

تقصیرات همه ما به دوش مسیح به عنوان جانشین و ضامن ما گذاشته شد. او خطاکار شمرده شد تا ما را از محکومیت احکام نجات دهد. گناه هر یک از نسل آدم بر قلب او سنگینی می کرد. خشم و غضب خدا بر علیه گناه و ظهور وحشتناک ناخشنودی او به واسطه گناه، جان فرزند یگانه اش را از ترس و وحشت آکنده ساخته بود. مسیح در سراسر عمر خویش، رحمت و محبت بخشاینده پدر را به جهان گناهکار اعلام کرده بود. نجات و رستگاری بزرگترین گناهکاران، موضوع ماموریت او بود. اما اینک که گناه تمامی جهان بر دوش او قرار گرفته بود نمی توانست سیمای آشتی پذیر پدر را ببیند. قطع حمایت الهی از مسیح در این ساعات رنج و اندوه قلب منجی را چنان محزون کرده بود که هرگز هیچ انسانی قادر به درک آن نخواهد بود. چنین دردی آنقدر عظیم بود که درد و رنج جسمی به سختی حس می شد.- آرزوی اعصار، صفحه ۷۵۳.

**سوالاتی برای بحث:**

`۱. دقت کنید، که برای الن جی وایت (و کتاب مقدس؛ برای مثال، اشعیا ۵۳) چقدر حکمت الهی برای جانشینی مرگ مسیح به جای ما مهم بود. چرا هر الهیاتی که به هر نحوی نقش اصلی جانشینی و مرگ مسیح را به جای ما، و پرداخت تاوان گناهان ما از سوی او را کم رنگ میکند، الهیات دروغین است؟ چرا؟`

`۲. «باراباسِ» دنیای امروز ما کیست یا چیست که در عوض عیسی خواسته شده است؟`

`۳. داستان یوسف رامه ای درباره قضاوت ظاهری چه می آموزد؟`

`۴. دانیال ۹: ۲۴ – ۲۷ را مرور کنید. چرا باید قادر باشید به هر کسی که از شما درباره این بخش سوال می کند، درسی بیاموزید؟ آیا می توانید؟`