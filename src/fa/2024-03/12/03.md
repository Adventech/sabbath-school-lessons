---
title:  درود، ای پادشاه یهود!
date:  16/09/2024
---

`مرقس ۱۵: ۱۵ – ۲۰ را بخوانید. سربازان با عیسی چه کردند، و اهمیت آن چه بود؟`

رومیان زندانیان را به شدت مورد ضرب و شتم قرار می دادند تا آنان را برای مصلوب شدن آماده کنند. قربانی را عریان می کردند، به ستونی می بستند، و بعد با شلاق های چرمی که به آنها قطعات استخوان، شیشه، سنگ و میخ بسته شده بود، فرد محکوم را شلاق می زدند.

پس از اینکه سربازان عیسی را شلاق زدند، موظف شده بودند تا با پوشاندن ردایی ارغوانی  و تاجی خار بر سرش، او را به عنوان پادشاه یهود تحقیر و استهزا کنند. این گروه از سربازان، گردان رزم نامیده می شدند، که در این مورد بین ۲۰۰ تا ۶۰۰ نفر تخمین زده می شدند.

کنایه در این صحنه برای خواننده بدیهی است زیرا عیسی واقعا پادشاه است، و کلمات استهزا آمیز سربازان این حقیقت را اعلام می کند. اقدام سربازان تقلیدی مسخره آمیز بود که امپراطور روم را با این کلمات سپاس می گفتند، «سپاس، قیصر، امپراطور!». از اینرو مقایسه ای آشکار با امپراطور است.

اقدام سربازان در تمسخر عیسی با «ضربه زدن» بر سرش با نی، «آب دهان انداختن» به او، و «زانو زدن» در برابر او برای ادای احترام ساختگی، استهزا آمیز بود. این سه اقدام در زبان یونانی همگی در فعل زمان ناکامل بیان شده است. در چنین موقعیتی، این زمان، ایده عملی تکراری را متبادر می سازد. بدین جهت آنان به زدن او ادامه داده همچنان بر او آب دهان انداخته و برای بیعت تمسخر آمیز در مقابل او زانو می زدند. عیسی همه اینها را با سکوت تحمل کرد، و هیچ واکنشی نشان نداد.

الگوی خاص اعدام رومیان با مصلوب کردن، شامل این بود که فرد محکوم عریان باید صلیب را تا محل مصلوب شدن حمل می کرد. مجددا این الگو برای تحقیر و شرمساری کامل فرد در جامعه بود.

ولی یهودیان، از عریانی کامل در ملاء عام متنفر بودند. مرقس ۱۵: ۲۰ خاطر نشان می سازد که آنان ردای ارغوانی را برداشتند و لباس خودش را بر تنش کردند. پس اینگونه پیداست که رومیان در آن زمان و مکان به خواسته یهودیان رضایت داده بودند.

به این کنایه ها بیندیشید: تعظیم و «ادای احترام» آنها به عیسی به عنوان پادشاه، همه به منظور استهزاء است، حتی، با اینکه، عیسی واقعاً پادشاه بود، نه تنها پادشاه یهودیان، بلکه پادشاه آنها (رومیان) نیز بود.

`این مردان نمی دانستند که چه می کنند. چرا، حتی نادانی آنان در روز داوری، آنها را معذور نمی کند؟`