---
title:  آرمید
date:  19/09/2024
---

`مرقس ۱۵: ۴۲ – ۴۷ را بخوانید. مداخله یوسف رامه ایی بخصوص زمانی که شاگردان عیسی را نمیشد در هیج جا دید، از چه اهمیتی بر خوردار بود؟`

پس از آن همه اتفاقات تلخ، اتفاقات «دنیوی» بیشتری بعدا رخ می دهند. برای شروع، عیسی باید مانند مردگان دیگر دفن شود. ولی چندین عامل دیگری که ادامه می یابند از نظر روحانی تاثیرگذار هستند، و بقیه بشدت از نظر تاریخی مهم هستند.

در این آیه، یوسف رامه ای برای اولین و آخرین بار در انجیل مرقس ظاهر می شود. او یکی از اعضای عالی رتبه شورای علمای یهودی سنهدریان و یکی از کسانی بود که «نخبگان شهری» نامیده میشدند. به عنوان یک مرد ثروتمند و محترم، او در کنار فرماندار ایستاده بود، که توضیح می دهد که چگونه می تواند جرأت کند به پیلاطس نزدیک شود و جسد عیسی را بخواهد. این یک شرح و روایت تکان دهنده است که یکی از اعضای شورا به دفن عیسی چنین علاقه ای نشان می دهد. سوال اینست که دراین بین، شاگردانِ مورد اعتماد عیسی کجا بودند؟

یکی از جزئیات تاریخی که در اینجا از اهمیت زیادی برخوردار است، تأیید مرگ عیسی می باشد. مرقس ۱۵: ۴۳ از درخواست یوسف برای جسم [جسد] عیسی سخن می گوید. اما پیلاطس از شنیدن اینکه عیسی به این زودی مرده بود، شگفت زده شد (مرقس ۱۵: ۴۴). بنابراین، او افسری که مسئول صلیب بود را احضار کرد و پرسید که آیا عیسی مرده است؟ افسر مرگ او را تایید کرد.

دلیلی که این موضوع مهم است، اینست که بعدها کسانی ادعا نکنند که عیسی بر روی صلیب بیهوش بوده و نمرده بوده است. آنگاه شهادت افسر به حاکم رومی بطور قاطع با این ادعا در تقابل می بود. گذشته از اینها رومیان می دانستند که مجرمان را چگونه اعدام کنند.

یوسف پارچه کتانی را آورد تا بدن عیسی را در آن پیچیده و در مقبره ای که در صخره ای تراشیده شده بود، قرار دهند. این مقبره به اندازه کافی بزرگ بود تا در آن بتوان راه رفت (مرقس ۱۶: ۵). نویسنده انجیل خاطر نشان می سازد که دو زن به همراه یوسف آن مکان را دیدند – مریم مجدلیه و مریم مادر عیسی. این دو، به همراه سالومه که مصلوب شدن را از راه دور دیده بودند؛ همگی در روز یکشنبه به مقبره خواهند رفت تا کار تدهین عیسی را به تمام رسانند (مرقس ۱۶: ۱).

چرا به این سه زن اشاره شده است؟ آنها شاهدان قبر خالی در مرقس ۱۶ خواهند بود، و بنابراین شاهدان مهم قیام عیسی هستند.

`چقدر طعنه آمیز و ایماء کننده است که پیروان عیسی «هنگامی که باید وارد عمل شوند، ناپدید می شوند» در حالی که یکی از اعضای شورای علمای یهودی سنهدریان، همان عضوی که عیسی را محکوم کرد، در اینجا «قهرمان» می شود. چگونه می توانیم مطمئن باشیم که در مواقع حساس، ما نیز برای عمل کردن غایب نباشیم؟`