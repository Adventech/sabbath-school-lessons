---
title:  محاکمه و مصلوب شد
date:  14/09/2024
---

### مطالعه این هفته
برای مطالعه این هفته بخوانید: مرقس ۱۵؛ لوقا ۱۳: ۱} مزمور ۲۲: ۱۸؛ یوحنا ۲۰: ۲۴ – ۲۹؛ یوحنا ۱: ۱ – ۳؛ دانیال ۹: ۲۴ – ۲۷

> <p>آیه حفظی</p>
> در ساعت نهم، عیسی با صدای بلند فریاد برآورد: «ایلویی، ایلویی، لَمّا سَبَقْتَنی؟» یعنی «خدای من، خدای من، چرا مرا واگذاشتی؟» (مرقس ۱۵: ۳۴).

مرقس باب ۱۵، قلب ذکر مصیبت است که روایت کننده، محاکمه، محکومیت، استهزا توسط سربازان، مصلوب شدن و بعد مرگ و دفن عیسی را بازگو می کند. وقایع این فصل با جزئیاتی خشن و آزار دهنده آمده است و احتمالا بخاطر اینکه نویسنده می خواهد تا حقایق، خودشان بازگو کننده اتفاقات باشند.

در سراسر این فصل، کنایه و طعنه نقش مهمی بازی می کند. بخاطر این امر، سودمند است تا تعریفی شفاف از کنایه داشته باشیم.

کنایه اغلب شامل سه جزء است: (۱) معنی دو پهلو، (۲) دو جنبه که در تضاد یا در تناقض با یکدیگر هستند، و (۳) کسی کنایه را نمی بیند و تشخیص نمی دهد که چه اتفاقی می افتد و از آن آگاه نیست که او کسی است که عواقب را متحمل خواهد شد.

این هفته از سوال پیلاطس «آیا تو پادشاه یهودیان هستی؟» تا استهزای سربازان تا نشانه بالای صلیب تا استهزای رهبرای مذهبی «او دیگران را نجات داد ولی نمی تواند خودش را نجات دهد» تا ظاهر شدن غیر منتظره یوسف ارامی، فصل مملو از کنایه های دردناک است، که با این وجود حقایق قدرتمندی درباره مرگ عیسی و معنی آن را آشکار می کند.