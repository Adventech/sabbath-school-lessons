---
title:  «آیا تو پادشاه یهودیان هستی؟»
date:  15/09/2024
---

`مرقس ۱۵: ۱ – ۱۵ را بخوانید. چه نوع وضعیت کنایه آمیزی در اینجا اتفاق می افتد؟`

پونتیوس پیلاطس از سال ۲۶ تا ۳۶ بعد از میلاد حاکم یهودیه بود. او رهبر مهربانی نبود، و تعدادی از اقدامات او باعث ایجاد حیرت در میان ساکنان آن سرزمین شد (با لوقا ۱۳: ۱ مقایسه کنید). محاکمه عیسی توسط یهودیان منجر به صدور حکم اعدام بخاطر توهین به مقدسات بود. اما تحت حکومت رومیان، یهودیان در بیشتر موارد نمیتوانستند مردم را اعدام کنند، بنابراین عیسی را برای محاکمه نزد پیلاطس آوردند.

معلوم نیست که در حضور پیلاطس چه اتهامی بر علیه عیسی وارد شد، ولی می توان تشخیص داد که اتهام بر اساس سوال کوتاهی بود که پیلاطس از عیسی پرسید که «آیا تو پادشاه یهودیان هستی؟» (مرقس ۱۵: ۲). در دوران عهد قدیم، کاهنان اسراییل پادشاهان را مسح می کردند، از اینرو، دشوار نیست ببینیم که عبارت مسیح (مسح شده) به مطالبه بیعت به عنوان پادشاه تحریف شده و بدین سبب در رقابت با امپراطور در نظر گرفته شده باشد. پس اتهامی که در شورای علمای یهودیان سنهدریان بر او وارد شد کفرگویی بود، در حالی که اتهامی که در حضور حاکم بر او وارد شد طغیان بود، که به مرگ منجر می شد.

کنایه اینست که عیسی هم مسیح و هم پادشاه یهودیان است. محکوم شدن او برای کفرگویی و آشوبگری اشتباه بود؛ در عوض با او باید بیعت می کردند و او را مورد ستایش قرار می دادند. با این وجود، عیسی همچنان پادشاهانه عمل می کند. پاسخ او به پیلاطس اینگونه بود: «تو خود چنین می گویی» (مرقس ۱۵: ۲) سخنی از روی بصیرت است. او عنوان را نه انکار می کند و نه آنرا تایید می کند. این پاسخ می تواند پیشنهاد کند که او پادشاه است اما از نوعی دیگر (با یوحنا ۱۸: ۳۳ – ۳۸ مقایسه کنید).

مرقس ۱۵: ۶ در این روایت، رسم و سنتی را معرفی می کند که یک زندانی در زمان پِسَح آزاد می شده است. در مرقس ۱۵: ۹، پیلاطس سوال می کند که آيا آنها می خواهند تا او «پادشاه یهودیان» آزاد شود و گرچه ممکن است منظور او کنایه آمیز بوده باشد، این کنایه در واقع بر ضد او نقش ایفا می کند.

مرقس ۱۵: ۹، ۱۰ مطالعه ای از ادراک و عدم ادراک است. پیلاطس متوجه میشود که رهبران دینی به خاطر حسادت، عیسی را برگرداندهاند، اما متوجه نمیشود که با پرسیدن از جمعیت، دست رهبران مذهبی را باز می کند.

آنان جمعیت را تحریک کردند و مصلوب شدن عیسی را طلب کردند. پیلاطس عقب می نشیند. مصلوب شدن شیوه ای ترسناک برای مردن بود بخصوص برای کسی که بی گناه بود. چقدر این کنایه دردناک است که یک حاکم بت پرست می خواست تا مسیح را آزاد کند، در حالیکه رهبران مذهبی می خواستند تا او مصلوب شود.

`چه چیزی می تواند شما را از پیروی از جماعت در امان نگه دارد، زمانی که فشار بسیار زیاد است؟`