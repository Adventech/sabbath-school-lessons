---
title:  شام آخر
date:  09/09/2024
---

`مرقس ۱۴: ۲۲ – ۳۱ و خروج ۲۴: ۸ را بخوانید. چه چیز قابل توجهی برای ایمان مسیحی در این روایت یافت می شود؟`

مرقس ۱۴: ۱۲ خاطر نشان می سازد که این اولین روز از نان فطیر می باشد، زمانیکه بره پِسَح قربانی شد. خوراک در شامگاه پنجشنبه خورده شد.

عیسی در شام آخر، مراسم یادبود جدیدی را بنیان نهاد. این مراسم، گذر از جشن پِسَح یهودی بود، و مستقیماً با خروج اسرائیل از مصر و تبدیل شدن به قوم عهد خدا در سینا مرتبط است. در انعقاد یا مُهر کردن عهد، در خروج ۲۴: ۸، موسی خون قربانی ها را به مردم می افشاند و می گوید «این است خون عهدی که خداوند بنا بر تمامی این سخنان، با شما بسته است».

جالب توجه است که در شام خداوند[عشاء ربانی]، که عیسی آن را در اینجا بنیان نهاد، از خوراک بره پِسَح استفاده نشده است. بدین خاطر است که عیسی بره خداست (با یوحنا ۱: ۲۹ مقایسه کنید). نان شام خداوند [عشاء ربانی] نماد و معرف بدن اوست. عهد جدید (ارمیا ۳۱: ۳۱ – ۳۴ ملاحظه کنید) با خون عیسی مُهر شده است و جام شراب [آب انگور در عشاء ربانی] سمبُل و معرف خون اوست. او می گوید، «این است خون من برای عهد [جدید] که بهخاطر بسیاری ریخته میشود» (مرقس ۱۴: ۲۴).

آنگاه در میان همه این چیزها عیسی پیشگویی می کند که حواریون، همگی او را رها می کنند. او با استناد از زکریا ۱۳: ۷ می گوید که شمشیری به شبان ضربه وارد می سازد و گوسفندان پراکنده می شوند. عیسی شبان است و حواریون او گوسفندان هستند. این پیامی دلگیر کننده و دردناک است. ولی عیسی کلامی از امید به آن می افزاید و پیشگویی خود از قیام را تکرار می کند. او می افزاید که او پیش از حواریون به جلیل می رود. آن پیشگویی به جوانی که در مقبره عیسی می باشد اشاره می کند که در مرقس ۱۶: ۷ آمده است و از این رو در اینجا از اهمیت خاصی برخوردار است.

ولی پذیرفتن همه اینها برای حواریون بسیار دشوار است، بخصوص برای پطرس که بحث می کند که هر فردی شاید سقوط کند ولی او نخواهد کرد. با این وجود عیسی با زبانی جدی ادامه می دهد و پیشگویی می کند که پطرس قبل از اینکه خروس سه بار بخواند او را انکار خواهد کرد. پیشگویی نقشی مهم در محاکمه عیسی و انکار پطرس ایفا می کند؛ از این رو در اینجا نیز نقشی مهم ایفا می کند.

`از زمانهایی که به خدا وعده ای داده اید ولی در آخر به آن عمل نکرده اید، چه آموخته اید؟`