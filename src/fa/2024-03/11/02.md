---
title:  فراموش نشدنی
date:  08/09/2024
---

`مرقس ۱۴: ۱ – ۱۱ را بخوانید. در اینجا کدام دو داستان در هم تنیده شده اند و چگونه با یکدیگر در ارتباطند؟`

مرقس ۱۴: ۱ اشاره می کند که دو روز به پِسَح مانده بود. این جلسه احتمالا یا در شب سه شنبه با چهارشنبه آن هفته بوقوع می پیوست. رهبران مذهبی برنامه و زمان بندی داشتند. آنها تنها به وسیله ای نیاز داشتند تا هدف خود را کامل کنند، که با غافلگیری در یک اقامتگاه حاصل خواهد شد.

این آیه مربوط به داستان در هم تنیده شده پنجم در مرقس می باشد (درس ۳). داستان توطئه بر ضد عیسی با داستان زنی که سر عیسی را با عطر گرانبهایی تدهین می کند مرتبط است. دو شخصیت موازی داستان اعمال متضادی انجام می دهند، که کنایه از یک تضاد است.

هویت آن زن توسط مرقس در اینجا فاش نشده است. هدیه شگفت انگیز آن زن به عیسی در مقابل خیانت یهودا به سرورش قرار می گیرد. زن بی نام نشان است؛ مرد به عنوان یکی از دوازده حواریون عیسی معرفی می شود. ارزش هدیه [عطر گرانبها] آن زن ذکر شده است؛ در حالیکه، یهودا در ازای وعده پولی ای که به او دادند، به سرورش خیانت می کند.

دلیل خاصی برای اینکه چرا زن چنین می کند، ذکر نشده است، اما میهمانان در ضیافت شام، کار او را به هدر دادن دستمزد نزدیک به یک سال یک کارگر میدانند و از ریخته شدن آن عطر بر روی پاهای عیسی بهت زده می شوند. اما عیسی در دفاع از او مداخله کرده و میگوید که آنچه آن زن انجام داده است در اعلامیه انجیل در سراسر جهان به عنوان یادبودی برای او درج خواهد شد. این کار او فراموش ناشدنی است. در واقع، هر چهار انجیل این داستان را به یک شکل یا بیان دیگری ذکر کرده اند، احتمالاً به دلیل سخنان عیسی تا عمل او در خاطر سپرده شود.

خیانت یهودا نیز فراموش نشدنی است. مرقس اشاره می کند که انگیزه او طمع بوده است. انجیل یوحنا آن را به صراحت بیان کرده است (یوحنا ۱۲: ۴ – ۶).

مرقس واژه «خوب» را بکار می گیرد تا دو انگیزه یا طرح ریزی متفاوت را به تصویر بکشد، که در این داستانها نقش ایفا می کنند. عیسی، حرکت آن زن را در مرقس ۱۴: ۶ «خوب/نیکو» می نامد، او میگوید که شما همیشه میتوانید برای فقرا «نیکویی» انجام دهید (مرقس ۱۴: ۷)، و در مرقس ۱۴: ۹ عیسی عمل او را بخشی از «خبر/انجیل» مینامد. در مرقس ۱۴: ۱۱، یهودا به دنبال «فرصتی خوب» برای خیانت به عیسی است. چیزی که این بازی با کلمات نشان می دهد اینست که توطئه انسان ها برای نابودی مسیحا در واقع بخشی از داستان انجیل خواهد شد زیرا اراده خدا را در دادن پسرش برای نجات بشریت به ثمر می رساند.

`رومیان ۸: ۲۸ چگونه به شرح آنچه که در اینجا اتفاق خواهد افتاد، کمک می کند؟`