---
title:  اندیشه هایی فراتر
date:  13/09/2024
---

از نوشته های الن جی وایت، فصل «در مقابل حنانیا و دادگاه قیافا»، و «یهودا»، از کتاب آرزوی اعصار، صفحات ۶۹۸ – ۷۲۲ را بخوانید.

«در حالی که لعن و دشنام های اهانت آمیز از دهان پطرس جاری می شد و صدای بانگ خروس در گوش او می پیچید، منجی روی گردانده و به شاگرد ضعیف و ناتوان خود نگاه کرد. در همان لحظه چشمان پطرس متوجه مسیح شد و در چهره مهربان او رنج و اندوه شدید را مشاهده کرد، با این حال در سیمای او اثری از عصبانیت دیده نمی شد.

مشاهده آن سیمای رنج دیده و رنگ پریده، لبهای لرزان و نگاه دلسوزانه و بخشنده، همچون تیری قلب پطرس را شکافت. اکنون وجدان او بیدار شده و حافظه او فعال شده بود، پطرس بیاد آورد که چند ساعت قبل به عیسی قول داده بود که اگر لازم باشد با او به زندان رفته و خواهد مرد. او اندوه خویش را به یاد آورد، هنگامی که منجی در اطاق بالاخانه به او گفته بود که در یک شب سه بار او را انکار خواهد کرد. پطرس درست لحظاتی قبل اعلام کرده بود که عیسی را نمی شناسد اما اکنون با اندوه دریافته بود که عیسی چه اندازه او را می شناخته و از قلب او آگاه بوده است، ریاکاری و خیانتی که خود پطرس از آن آگاه نبود».- الن جی. وایت، آرزوی اعصار، صفحات ۷۱۲ و ۷۱۳.

**سوالاتی برای بحث:**

`۱. چطور فقط به صرف خواندن پیشگویی عیسی در مرقس ۱۴: ۹، پیشگویی های دیگر عیسی را می بینیم که بر اساس شرایطی که بیان شده، بسیار بعید می رسد که واقعا به حقیقت بپیوندد؟`

`۲. یهودا و پطرس را مقایسه و هم سنجی کنید. در ذکر مصایب، وجه تشابه و اختلاف آنها در عملکردشان چگونه بود؟`

`۳. معنی شام خداوند را به بحث بگذارید. چگونه می توانیم آن را معنی دار تر کنیم و اعضای بیشتری از کلیسا را در مراسم آن شریک کنیم؟`

`۴. این واقعیت را به بحث بگذارید، که خدا در باغ جتسیمانی به دعای عیسی جواب «منفی» داد. وقتی خدا به ما جواب «منفی» بدهد، چه معنی می دهد؟`

`۵. گرچه پطرس با انکارهای خود شدیدا سقوط کرد، ولی عیسی رابطه خود را با او قطع نکرد. از این واقعیت چه امیدی می توانید برای خودتان کسب کنید؟`