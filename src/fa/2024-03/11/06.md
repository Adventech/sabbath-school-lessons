---
title:  کیستی؟
date:  12/09/2024
---

`مرقس ۱۴: ۶۰ – ۷۲ را بخوانید. واکنش عیسی و پطرس را نسبت به وقایع مقایسه کنید. از این تفاوت چه درسی می آموزیم؟`

مرقس ۱۴: ۵۳-۵۹ بردن عیسی به شورای علمای یهود [سنهدریان] و بخش اول محاکمه را توصیف می کند. این یک دادگاه آزار دهنده بود. رهبران بارها و بارها تلاش کردند تا اتهامات خود را بر علیه عیسی ثابت کنند. نویسنده انجیل خاطر نشان می سازد که شهادت بر علیه او کذب بود و شاهدان هرگز موافقت نکردند.

در نهایت، کاهن اعظم برخاسته و مستقیما عیسی را مورد خطاب قرار داد. عیسی در ابتدا جوابی نداد. ولی بعد کاهن اعظم او را به خدا سوگند داد (متی ۲۶: ۶۳ را ببینید) و مستقیما از او می پرسد که آیا او همان مسیح موعود است. عیسی رک و صریح اقرار کرد که چنین است و بعد به دانیال ۷: ۱۳ و ۱۴ استناد کرد که پسر انسان در دست راست خدا نشسته و با ابرهای آسمان می آید. این مطلب برای کاهن اعظیم چنان سنگین بود که جامه خود را درید و درخواست محکومیت عیسی را داد که شورا بلافاصله چنین کرد. رهبران شروع به تحقیر عیسی کرده به او آب دهان انداختند، صورتش را پوشانده، او را زدند و از او خواستند تا نبوت نماید.

در حالی که عیسی در داخل صحن محاکمه میشود و شهادت صادقانه میدهد، پطرس در بیرون صحن گزارش دروغ میدهد. این ششمین و آخرین داستان در هم تنیده شده در کتاب مرقس است، و در اینجا کنایه به ویژه مورد توجه قرار می گیرد. در اینجا دو شخصیت موازی، عیسی و پطرس وجود دارند که در حال انجام اقدامات متضاد هستند. عیسی شهادت صادقانه می دهد، ولی پطرس شهادت کذب. سه بار پطرس توسط خدمتکار یا اطرافیان مورد حمله قرار می گیرد و هر بار ارتباط با عیسی را انکار می کند، حتی در این فرایند نفرین  می کند و فحاشی می کند.

در این زمان بود که خروس برای بار دوم خواند و پطرس ناگهان نبوت عیسی را بیاد آورد که او در همان شب سه بار سرورش را انکار می کند. او از هم فرو پاشیده و بسختی گریست. کنایه قابل توجه اینجاست که در پایان محاکمه، سر عیسی را می پوشانند و او را مضروب ساخته و به او امر می کنند که «نبوت کن!». ایده این بود که او را مسخره کنند زیرا او نمی توانست ببیند چه کسی او را زده است. با این حال، درست در زمانی که آنها این کار را انجام می دهند، پطرس در حیاط پایین، عیسی را انکار می کند و یکی از پیشگویی های عیسی را محقق می کند. در نتیجه، پطرس با انکار عیسی، نشان میدهد که عیسی همان مسیح موعود است.

`چه سخنان امید بخشی به فردی می دهید که اگرچه می خواهد از عیسی پیروی کند، اما گاهی از این کار طفره می رود؟ کدام یک از ما زمانهایی با اینکه می دانیم عیسی از ما چه می خواهد، از او سر باز زده ایم؟`