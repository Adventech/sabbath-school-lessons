---
title:  دستگیر و محاکمه شد
date:  07/09/2024
---

### مطالعه این هفته
برای مطالعه این هفته بخوانید: : مرقس ۱۴؛ یوحنا ۱۲: ۴ – ۶؛ رومیان ۸: ۲۸؛ خروج ۲۴: ۸؛ ارمیا ۳۱: ۳۱ – ۳۴؛ حزقیال ۱۳: ۷.

> <p>آیه حفظی</p>
> او چنین گفت: «اَبّا، پدر، همه چیز برای تو ممکن است. این جام را از من دور کن، امّا نه به خواست من بلکه به ارادۀ تو» (مرقس ۱۴: ۳۶).

فصل های ۱۴ تا ۱۶ در کتاب مرقس به عنوان ذکر مصیبت مشهورند، زیرا آنها رنج، مرگ و قیام عیسی را شرح می دهند. همانطور که درس ۹ خاطر نشان می سازد، شش فصل آخر مرقس تنها حدودا یک هفته را پوشش می دهد. اکثر وقایع در مرقس ۱۴ - ۱۶ در مطالعه روزهای پنجشنبه و جمعۀ این هفتۀ رخ می دهند. مرگ عیسی در روز جمعه واقع می شود و قیام او در روز یکشنبه.

درس این هفته بر مرقس باب ۱۴ تمرکز دارد، که با پنجمین داستان در هم تنیده شده در کتاب مرقس شروع می شود که به دو اقدام متضاد در رابطه با عیسی مرتبط می شود. سپس با شام آخر ادامه یافته و آنگاه به تقلای او در جتسیمانی می انجامد. در آنجا او دستگیر شده و برای محاکمه نزد رهبران روحانی یهود برده می شود. صحنه محاکمه مسیح با انکار او از سوی پطرس پیوند می خورد، که ششمین و آخرین داستان در هم تنیده شده را در مرقس شکل می دهد. دوباره دو اقدام متضاد رخ می دهد، ولی با پیچ و تابی کنایه آمیز، یک حقیقت را تایید می کند.

در سراسر روایت، طرح دو داستان متضاد، دست در دست هم پیش می روند. مرقس با شیوه ای واضح و روشن، این توطئه های متضاد را در حالی که پیروزی عیسی را آشکار می کنند را در پیش روی خواننده قرار می دهد.