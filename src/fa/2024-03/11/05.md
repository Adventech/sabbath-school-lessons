---
title:  ترک همه چیز برای فرار از عیسی
date:  11/09/2024
---

`مرقس ۱۴: ۴۳ – ۵۲ را بخوانید. در اینجا چه اتفاقی می افتد که برای برنامه نجات از اهمیت زیادی برخوردار است؟`

تکان دهنده بود که یکی از نزدیکترین یاران عیسی به او خیانت کند و او را به دشمنانش بسپارد. انجیلها درباره انگیزه یهودا به جزئیات زیادی نمی پردازند. ولی الن جی وایت می نویسد: «یهودا ذاتا شیفته پول بود بااین حال به آن اندازه فاسد نشده بود که مرتکب چنین عملی بشود. او روح مال اندوزی را در درون خود پرورانده بود تا جایی که انگیزه حاکم بر زندگی او شده بود. عشق به ثروت اندوزی بر محبت او نسبت به مسیح چربیده بود. او به خاطر پایبندی به یک عادت بد، خود را تسلیم شیطان کرد تا برای انجام هر نوع عمل گناه آلود مورد استفاده قرار بگیرد». – الن جی وایت، آرزوی اعصار، صفحه ۷۱۶.

خیانت در نظر همه تأسف بار و منفور است، حتی کسانی که از خیانتکاران استفاده می کنند (با متی ۲۷: ۳ – ۷ مقایسه کنید). ولی کردار یهودا بطور خاصی ناپسند است زیرا او خیانت خود را در زیر پرده دوستی خود با عیسی پنهان می کند. زیرا او به جماعتی که همراهش هستند، می گوید کسی را که می بوسد دستگیر کنند. به نظر می رسد که یهودا می خواست خیانت خود را از عیسی و سایر شاگردان پنهان کند.

دستگیری عیسی توسط آن عده موجب هرج و مرج و شلوغی می شود. شخصی شمشیر می کشد (یوحنا ۱۸: ۱۰، ۱۱ می گوید این فرد پطرس بود) و گوش خادم کاهن اعظم را می برد. عیسی عده ای را که او را دستگیر کردند را مورد خطاب قرار داد، از اینرو که آنان میترسیدند تا بطور علنی در هنگامی که او در معبد تعلیم می داد او را دستگیر کنند و به همین خاطر است که در خفا چنین می کنند. اما عیسی سخنان خود را با اشاره به کتاب مقدس خاتمه می بخشد مبنی بر اینکه تحقق یافته است. این نشانه دیگری از آن توطئه دوگانه است که در روایت یا همان ذکر مصائب جریان دارد - اینکه اراده خدا به حقیقت می پیوندد، حتی از طریق اراده انسان که برای نابودی مسیح در کار است.

تمامی حواریون از جمله پطرس گریختند، گرچه او دوباره ظاهر خواهد شد، و از دور عیسی را دنبال میکند و در نهایت خود را دچار مشکل میکند. اما مرقس ۱۴: ۵۱، ۵۲ از مرد جوانی سخن می گوید که عیسی را دنبال می کند، روایتی که در اینجا و هیچ جای دیگر در اناجیل متعارف یافت نمی شود. برخی فکر می کنند که این خود مرقس بوده است، اما این غیر قابل اثبات است. نکته قابل توجه این است که او برهنه فرار می کند. مرد جوان، در عوض اینکه همه چیز را رها کند تا «بدنبال» عیسی برود، همه چیز را رها می کند تا از عیسی «بگریزد».

`به این ایده ترسناک بیندیشید که اسارت در یک فساد به تنهایی، یهودا را به کجا کشید. این مطلب درباره انزجار از گناه و غلبه بر آن با فیض خدا، چه درسی باید به ما می آموزد؟`