---
title:  جتسیمانی
date:  10/09/2024
---

`مرقس ۱۴: ۳۲ – ۴۲ را بخوانید. عیسی در جتسیمانی چه دعایی کرد، و دعا چگونه پاسخ داده شد؟`

عیسی و حواریونش شهر حصار دار اورشلیم را برای خوردن خوراک پِسَح ترک کرده و از دره قیدرون عبور کرده و به باغی در شیب های کوه زیتون رفتند. نام جتسیمانی یعنی روغن کشی که حاکی از این است که در آن مجاورت کارگاه روغن کشی وجود داشته است. محل دقیق آنجا ناشناخته است زیرا رومیان تمامی درختان کوه زیتون را در خلال محاصره سال ۷۰ بعد از میلاد قطع کرده بودند.

زمانی که عیسی وارد باغ می شود، حواریون خویش را ترک گفته و به همراه پطرس و یعقوب و یوحنا به مکانی دورتر می رود. ولی در آنجا نیز آن سه نفر را ترک گفته و به تنهایی به جایی دورتر می رود. این فواصل دور شدن این مسئله را مطرح می کند که عیسی بیشتر و بیشتر منزوی و تنها می شود، زیرا با مصایب و دردهای در شُرُف وقوع روبرو می شود.

عیسی دعا می کند تا جام عذاب از او برداشته شود، ولی چنانچه اراده خدا باشد (مرقس ۱۴: ۳۶). او از عبارت «اَبّا» به زبان آرامی استفاده می کند که مرقس آنرا «پدر» ترجمه می کند. این عبارت آنگونه که برخی پیشنهاد کرده اند به معنای « بابا» نیست.  عبارتی که توسط یک فرزند برای خطاب کردن پدرش استفاده می کند «اَبی» می باشد.- مرجع زیر: Raymond E. Brown, The Death of the Messiah, Anchor Bible Reference Library [New York: Doubleday, 1994], vol. 1, pp. 172, 173).

با اینحال کاربرد عبارت ابا، پدر، رابطه نزدیکی با هم دارد که نباید این رابطه کمرنگ شود.

آنچه عیسی برای آن دعا می کند، برداشتن جام عذاب است. اما او خود را تسلیم اراده خدا می کند (مقایسه کنید با دعای خداوند، متی ۶: ۱۰). در بقیه داستان، رنج ها و مصائب آشکار می شود که پاسخ خدا به دعای عیسی «نه» می باشد. او جام عذاب را بر نمیدارد، زیرا از طریق آن تجربه، نجات به جهان ارزانی میشود.

وقتی با سختی ها روبرو می شوید، داشتن دوستانی که از شما حمایت می کنند، دلگرم کننده است. در فیلیپیان ۴: ۱۳، پولس از یگانه ای سخن به میان می آورد که او را در تمامی کارها قوت می بخشد. بسیاری فیلیپیان ۴: ۱۴ را فراموش کرده اند، جایی که رسول از «با این حال» شروع می کند. در اینجا آمده است: «با این حال لطف کردید که با زحمات من شریک شدید». این همان چیزی است که عیسی در جتسیمانی مشتاق آن بود. او سه بار آمد تا از شاگردانش تسلی بگیرد. آنها هر سه بار در خواب بودند. در پایان، او آنها را بیدار کرد تا با او برای مواجهه با آزمون راهی شوند. او آماده است؛ اما آنها آماده نیستند.