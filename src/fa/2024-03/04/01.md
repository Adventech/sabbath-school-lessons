---
title:  تمثیل ها
date:  20/07/2024
---

### مطالعه این هفته
برای مطالعه این هفته بخوانید: : مرقس ۴: ۱ – ۳۴، یعقوب ۱: ۲۱، اشعیا ۶: ۱ – ۱۳، مزامیر ۱۰۴: ۱۲، دانیال ۴: ۱۰ – ۱۲.

> <p>آیه حفظی</p>
> : باز به آنها فرمود: «در آنچه میشنوید دقّت کنید. با هر پیمانهای که بدهید، با همان پیمانه هم میگیرید و چیزی هم علاوه بر آن دریافت میدارید. هرکه دارد به او بیشتر داده خواهد شد و آنکه ندارد آنچه را هم دارد، از دست خواهد داد» (مرقس ۴: ۲۴ و ۲۵).

این هفته تمثیلهای موجود در مرقس باب ۴ را مطالعه می کنیم. انجیل مرقس کمترین تمثیل ها را در انجیل های مشابه (متی، مرقس و لوقا) دارد.

پژوهشگران برای سالهای طولانی بر سر معنی و تفسیر مَثل های عیسی به بحث و بررسی پرداخته اند مبنی بر اینکه چگونه آنها باید تفسیر شوند، معنی آنها چیست و چرا عیسی آنها را بکار برده است و قرار بوده چه درسهایی آشکار کنند و بطور واقعی چگونه باید تلقی شوند یا آیا آنها کاملا تمثیلی بوده اند و غیره.

بدیهی است که در درس این هفته به حل تمامی این مسائل نخواهیم پرداخت. در عوض، به آنها نگاهی خواهیم انداخت و با فیض خدا به درکی از نکاتی که عیسی با بیان این تمثیل ها در مد نظر داشته، خواهیم رسید.

مرقس باب ۴ تنها حاوی پنج تمثیل است: برزگر، چراغ، پیمانه اندازه گیری، رشد بذر و دانه خردل. این فصل بطور عمده حول تمثیل برزگر می چرخد. ابتدا این مَثَل [برزگر] گفته می شود و پس از آن دلیل مَثَل ها و سپس تفسیر مَثَل [برزگر] آمده است. این تمثیل سه مرحله ای محور تمرکز مطالعات یکشنبه، دوشنبه و سه شنبه است. آنگاه تمثیل های دیگر موضوع مطالعه چهارشنبه و پنجشنبه می باشند.