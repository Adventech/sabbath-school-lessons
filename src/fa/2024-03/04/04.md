---
title:  دلیل تمثیل ها
date:  23/07/2024
---

`مرقس ۴: ۱۰ – ۱۲ را بخوانید. چرا عیسی این تمثیل ها را تعلیم می دهد؟`

قرائت سطحی این آیات این گمان را تداعی می کند که عیسی در قالب تمثیلها آموزش میدهد تا خوارج را در تاریکی و ابهام نگه دارد. اما چنین دیدگاهی با اعمال عیسی در جاهای دیگر کتاب مرقس مطابقت ندارد. در مرقس ۳: ۵، ۶، عیسی از سخت دلی رهبران مذهبی اندوهگین است.

در مرقس ۳: ۲۲ – ۳۰، عیسی بحث و جدل کاتبان را جدی می گیرد و با جزئیات شرح می دهد که چرا آنها در اشتباه هستند. در مرقس ۱۲: ۱ – ۱۲، رهبران مذهبی فهمیدند که تمثیل عیسی به خود آنها مربوط می شود.

این بواقع هشداری نسبت به دسیسه چینی آنان بر ضد اوست که تا به کجا می تواند پیش رود و اینکه چه عواقب وحشتناکی در پی دارد. اگر او نگران حال آنها نبود، چنین هشداری به آنها نمی داد. در نتیجه، سخنان عیسی در اینجا در مرقس ۴ نیاز به بررسی دقیقتری دارد تا متوجه منظور او بشویم. عیسی در آنجا اشعیا ۶: ۹ و ۱۰ را تفسیر می کرد.

`اشعیا ۶: ۱ – ۱۳ را بخوانید. در اینجا چه اتفاقی برای اشعیا می افتد و چه پیامی به او داده می شود تا برای اسرائیل ببرد؟`

اشعیا رویایی از خداوند را در معبد می بیند و از جلال خدا و ناپاکی خود شدیدا تحت تاثیر قرار می گیرد. خدا او را تطهیر می کند و با پیامی تکان دهنده به او ماموریتی می دهد. درست مانند مرقس، به نظر می رسد که با بقیه آیات در اشعیا که در آنجا برای قوم خدا آرامش زیادی وجود دارد، همخوانی ندارد.

در اشعیا باب ۶ پیام به این منظور است که به مردم شوک وارد شود تا بیدار شوند و از طریقهای اهریمنی خود بازگردند. در کتاب مرقس کلیدِ فهمِ کلام عیسی در مرقس ۳: ۳۵ یافت می شود. برای درک کلام و تعالیم عیسی باید اراده خدا انجام شود(مرقس ۳: ۳۵). این باعث می شود تا فرد به جمع خانواده عیسی آورده شود. کسانی که پیش از این بر این باور بوده اند که عیسی دیوزده است گوش نخواهند داد.

منظور عیسی از نقل قول اشعیا باب ۶ این نیست که خدا قوم را بیرون نگاه دارد، بلکه اینست که عقایدِ از پیش تصور شده و سخت دلی مانع آنها از پذیرشِ حقیقتِ رستگار کننده می شود.

این حقیقت، مفهوم کلی از تمثیل برزگر است. هر فرد زمین خود و اینکه چه نوع خاکی باشد را خود انتخاب می کند. هرکس برای خود تصمیم می گیرد که آیا تسلیم عیسی خواهد بود یا نه. در پایان، هر یک از ما خودانتخابگر خواهیم بود.