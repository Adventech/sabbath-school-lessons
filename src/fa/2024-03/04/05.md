---
title:  چراغ و پیمانه اندازه گیری
date:  24/07/2024
---

`مرقس ۴: ۲۱-۲۳ را بخوانید. تاکید خاص عیسی در تمثیل چراغ چیست؟`

در ایام عیسی در آن بخش از جهان خانه ها در اندازه ها و بناهای گوناگون بودند و همه به موقعیت و ثروت اشخاص بستگی داشتند. خانه ها از الگوی یونانی پیروی می کردند و در اطراف حیاطی ساخته می شدند، ولی در سطوح مختلف و پیچیده بودند. یا شاید عیسی از خانه های کوچکتر رعایا سخن می گفت. خانه، چه بزرگ یا کوچک، اصل موضوع اینست: روزی حقیقت درباره عیسی آشکار خواهد شد.

عیسی دو سوال را در مرقس ۴: ۲۱ می پرسد. در سوال اول انتظار می رود تا جواب منفی باشد- «چراغ برای این منظور نیست تا زیر سبد یا زیر تخت قرار داده شود، اینطور نیست؟» در سوال دوم انتظار می رود تا جواب مثبت باشد- «چراغ باید بر روی چراغدان قرار داده شود، اینطور نیست؟» عیسی یک سناریوی پوچ و تقریبا طنز آمیز را برای بیان نکته نظر خود ارائه می کند.

چراغها برای نور افشانی هستند در غیر اینصورت هدف خود را از دست می دهند. مرقس ۴: ۲۲، تمثیلی را با ارجاع به اسراری شرح می دهد که علنی شده اند. هر کسی که ایمیل یا کامپیوترش هک شده باشد می داند که رازهایش فاش شده است! ولی آنچه که عیسی درباره آن سخن می گوید انجیل است.

`مرقس ۴: ۲۴ و ۲۵ را بخوانید. عیسی از تمثیل پیمانۀ اندازه گیری چه درسی را آموزش می دهد؟`

در بسیاری از مکانهای دنیا، محصولات تازه در بازارچه ها فروخته می شود. فروشندگان معمولا ابزاری برای سنجش وزن محصولات برای فروختن کالای خود دارند. این امر معمول است که فروشندگان کمی بیشتر در کفه ترازو قرار می دهند تا خریدار حس بهتری داشته باشد که با او منصفانه رفتار شده است. عیسی نحوه برخورد فروشندگان خوب با خریداران را برای بیان نکته ای در مورد استقبال از حقیقت در نظر می گیرد. اگر کسی استقبال کند و نور را دنبال کند، نور حتی بیشتر هم می شود. ولى اگر نور را نپذیرد، حتى آنچه قبلاً داشته اند، گرفته مى شود زیرا او پرده ای بر روی نور کشیده است.

`چطور می توانیم این اصل را بهتر بفهمیم که با همان پیمانه ای که وزن می کنیم، ما نیز وزن خواهیم شد؟ در تمامی معاملات و برخوردهایی که با دیگران دارید به این موضوع فکر کنید..`