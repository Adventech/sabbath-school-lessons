---
title:  اندیشه هایی فراتر
date:  26/07/2024
---

از نوشته های الن جی وایت فصل «برزگر بذر افشانی می کند»، صفحات ۳۳ – ۶۱، از کتاب دروس پندآموز مسیح را بخوانید.

«قدوسیت حقیقی، خدمتِ تمام و کمال به خداست. این وضعیتی است که مسیحیان واقعی در آن زندگی می کنند. مسیح طالب قدوسیت آشکار برای خدمت کامل و بی نقص است. او قلب و ذهن و جان و توانایی ما را می طلبد. کسی که برای خود و در وجود خود زندگی می کند، مسیحی نیست. محبت باید اصل و پایه ای برای کردار خوب و محبت آمیز باشد. محبت شالوده اساسی حکومت خداوند در آسمان و زمین است. و این موضوع باید شالوده ای برای شخصیت مسیحیان باشد. این امر به تنهایی می تواند او را ثابت قدم و استوار نماید. و این موضوع به تنهایی می تواند او را در مقابل آزمونها و وسوسه ها مقاوم نماید.

«و محبت در فداکاری و از خودگذشتگی خود را آشکار می کند. نقشه رهایی در فداکاری برنامه ریزی شده بود- فداکاری و از خودگذشتگی عظیمی که بی اندازه و عظیم بود. مسیح خود را برای ما فدا کرد و آنانی که مسیح را بپذیرند آماده اند تا هر چیز را در راه مسیح فدا کنند. اندیشیدن به حرمت نهادن به او و جلال دادن او باید قبل از هر چیز دیگری ارجحیت داشته باشد».- الن جی وایت، دروس پند آموز مسیح، صفحات ۴۸ و ۴۹.

**سوالاتی برای بحث:**

`۱. محبت باید مبنای کردار باشد. محبت اساس حکومت خدا در آسمان و زمین است». چگونه صلیب این حقیقت شگفت انگیز را برای ما آشکار می کند؟ چگونه می توانیم این نوع محبت را در زندگی خود منعکس کنیم؟ چرا باید چنین کنیم؟`

`۲. به کسی که اصرار می ورزد که عیسی این تمثیل ها را گفت تا غریبه ها را در ظلمت نگاه دارد، چه پاسخی می دهید؟ چرا عیسی که برای هر یک از افراد بشر جان خود را داد(اول یوحنا ۲: ۲ را ببینید) بخواهد تعمدا مردمی که برایشان بر روی صلیب مُرد تا نجاتشان دهد را در تاریکی نگاه دارد؟`

`۳. چراغ قرار بوده تا بر چراغدان قرار گیرد و نه زیر سبد(مرقس ۴: ۲۱). این اصل را برای کلیسای خودتان که در جامعه محلی فعال است بکار ببرید. چگونه می توانید نور را بالاتر و بالاتر نگاه دارید؟`

`۴. تمثیل رشد بذر را در نظر بگیرید (مرقس ۴: ۲۶ – ۲۹). انسان ها چه نقشی در کمک به رشد بذر انجیل ایفا می کنند، و خدا چه نقشی ایفا می کند؟ گرچه بدیهی است که ما نقشی ایفا می کنیم، چگونه می توانیم اطمینان حاصل کنیم که بطور کامل وابسته به خدا باشیم؟ آیا دیدگاهِ وابستگیِ کامل می تواند بخشی از آنچه که باید برای رشد انجام بدهیم، باشد؟`