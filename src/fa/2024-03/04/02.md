---
title:  تمثیل برزگر
date:  21/07/2024
---

`مرقس ۴: ۱ – ۹ را بخوانید. زمین های مختلف چگونه هستند و چه اتفاقی می افتد زمانی که بذری در آنها می افتد؟`

وقتی که تمثیل های عیسی را در انجیل ها می خوانیم، اغلب سریعا می خواهند مستقیم به آنچه او شرح و تفسیر می کند، برسند. گذشته از این ها آیا هدف از این داستانها تعلیم حقایق روحانی برای زندگی مسیحی نیست؟ بلی، ولی گاهی اوقات، فرای نظرات اجمالی عیسی همچون «ملکوت خدا شبیه است» یا «کسی که گوش دارد بشنود»، عیسی تمثیل را توضیح نمی دهد.

در نتیجه بهتر است آرام باشیم و خودِ داستان را بمنظور یافتن جنبه های گوناگونِ ویژگی هایِ نکاتِ روایتی تحلیل کنیم. چنین کاری در تمثیل برزگر ایده های گوناگونی را ارائه می کند. در هر مورد، بذر مشابه است ولی به چهار نوع زمین مختلف می افتد. نوع خاک تاثیر زیادی در ماحصل بذر دارد.

تمثیل عیسی در عوضِ یک داستان ممتد و متوالی، در واقع چهار داستان کامل و مجزا از دانه ای است که در محیط هایی متفاوت می روید. مدت زمان تکمیل داستان با داستانهای متوالی طولانی تر می شود.

بذری که در مسیر راه می افتد بلافاصله توسط پرندگان خورده می شود. «چون بذر میپاشید، برخی در راه افتاد و پرندگان آمدند و آنها را خوردند»(مرقس ۴: ۴).

بذری که در زمین سنگلاخ بیفتد زود سبز می شود ولی چند روز و یا هفته ای دوام نمی آورد و توسط نور خورشید سوخته شده و می خشکد.

بذری که در علف های هرز می افتد مدتی بیشتر دوام می آورد ولی در آخر ماحصلی نداشته و توسط خارها خفه می شود.

بذری که در خاک خوب می افتد از همه بیشتر دوام دارد و در طول فصل رشد می کند و الگوی معمولی برای یک محصول است.

سه داستان درباره پژمردگی و شکست می باشد؛ تنها یک بذر بخوبی رشد کرده و توفیق می یابد و محصول فراوان بهمراه دارد. دوره های زمانی برای هر یک از داستانهای متوالی، این واقعیت را بازگو می کند که تنها یک داستان توفیق بهمراه دارد و همگی به خطر شکست، اما توفیق محصول فراوان اشاره می کنند.

بنظر می رسد که تمثیل به هزینه شاگردی و خطراتی که بهمراه دارد، اشاره می کند ولی پیروی از عیسی اجر فراوان بهمراه دارد.

`چه درسهای روحانی دیگری هستند که می توانیم از طبیعت بیاموزیم؟`