---
title:  اندیشه هایی فراتر
date:  16/08/2024
---

از نوشته های الن جی. وایت فصل «خدمت»، و «چه کسی بزرگترین است»، را از کتاب آروزی اعصار، صفحات ۴۲۶ تا ۴۴۶ بخوانید.

«قبل از شهرت و جاه، فروتنی است. خدا برای اعلام آمدن مسیح و نجات انسان، خادم فروتنی چون یحیای تعمید دهنده را برگزید، خادمی که در مقابل خداوند بسیار فروتن و متواضع بود. شاگردی که مانند کودکان خالص و بی آلایش باشد، برای کار خداوند از بیشترین لیاقت و شایستگی برخوردار خواهد بود. عوامل الهی همواره با کسانی همکاری می کنند که در پی نجات جان ها هستند و نه جاه و مقام».- الن جی. وایت، آرزوی اعصار، صفحه ۴۳۶.

«تمام امتیازات ما نسبت به دیگران اعم از دانش و فرهیختگی، شرافت اخلاقی، تربیت مسیحی و تجربیات مذهبی، ما را مدیون کسانی می سازند که به خدمت ما نیازمندند، بنابراین، با همه قدرت و قوت می بایستی به ایشان خدمت کنیم. اگر توانمند هستیم می بایستی دست ضعفا را بگیریم. فرشتگان جلال و جبروت که دایما چهره پدر را در آسمان مشاهده می کنند، با شادی و سرور، فرزندان خدا را خدمت می کنند. مسئولیت ویژه این فرشتگان خدمت به افرادی است که دارای خصوصیات شخصی و اخلاقی غیر قابل قبول و ناپسند می باشند. فرشتگان افرادی را که در مبارزه با نفس درگیر هستند و به واسطه محیط پیرامون خویش دچار دلسردی و نا امیدی هستند مساعدت می نمایند و در مواقع ضروری در کنار ایشان حضور بهم می رسانند و پیروان واقعی مسیح نیز در این ماموریت با این فرشتگان همکاری می کنند».- صفحه ۴۴۰.

**سوالاتی برای بحث:**

`۱. مرقس ۸: ۲۷ – ۲۹ را دوباره بخوانید. هر چند وقت یکبار ایمان خود به عیسی مسیح را به دیگران اعتراف می کنید؟`

`۲. تعادل صحیح بین تجربه مشارکت و همدلی با مسیح در بالای کوه و تجربه ساده خدمت به نیازهای دیگران چیست؟`

`۳. در کلاس، پاسخ سؤال مربوط به بزرگی را در پایان مطالعه چهارشنبه مطرح کنید. شما تشخیص دادید که تفاوت بین نحوه نگرش جهان به عظمت و نحوه نگرش خداوند چیست؟ برخی از افرادی که دنیا آنها را بزرگ می داند چه کسانی هستند، که در نظر خدا اینگونه نیستند؟ در مقابل، خدا چه کسی را که دنیا او را نادیده گرفته یا حتی تحقیر می کند، می تواند بزرگ بداند؟ این تفاوت در مورد اینکه آرمانهای جهان واقعاً چقدر منحرف و به هم ریخته هستند، به ما چه میگوید؟`

`۴. چگونه میتوانیم یاد بگیریم که گناه را آنقدر جدی بگیریم که همانطور که عیسی گفت، ناقص شدن بهتر از گناه کردن است؟`