---
title:  کدامیک بزرگترند؟
date:  14/08/2024
---

`مرقس ۹: ۳۰ – ۴۱ را بخوانید. چه تفاوتی در مورد پیشگویی دوم عیسی درباره مرگ و قیام او وجود دارد (با مرقس ۸:۳۱ مقایسه کنید)؟ همچنین، شاگردان در مورد چه موضوعی بحث میکنند، و عیسی چه دستوری میدهد؟`

عیسی در اولین پیشگویی  به کسانی اشاره می کند که او را انکار نموده و به قتل می رسانند. پیشگوئی دوم عیسی به این واقعیت اشاره می کند که به او خیانت می شود.

در این زمان به خائن اشاره ای نشده است ولی خواننده هم اکنون می داند که خیانت کننده کیست زیرا که یهودا، شناسایی شده است (مرقس ۳: ۱۹). دوباره خداوند به کشته شدن خویش و آنگاه به قیام خود پس از سه روز اشاره می کند. ولی بنظر می رسد که حواریون کمتر به جزییاتی در خصوص این پیشگویی نسبت به قبلی علاقه نشان می دهند. خبرهای نامطلوب باعث ایجاد بحث نمی شود.

در مرقس ۸: ۲۷ عیسی در شمال دریاچه جلیل در نزدیکی قیصریه فیلیپی بود. در مرقس ۹: ۳۰ او از میان جلیل می گذرد و در مرقس ۹: ۳۳ او وارد کفرناحوم می شود. بدین جهت دشوار نیست که سفر او را از شمال تا جنوب تصور کرد. با این حال او به تنهایی وارد کفرناحوم می شود در حالی که دوازده حواری عقب مانده اند.

در خانه، او درباره بحث آنان در طول راه جویا می شود. هیچ کس سخنی نمی گوید که مطمئنا حکایت از خجل شدن آنان از آن سوال بود، و مانند این بود که مُچ بچه ها گرفته شده باشد در حینی که می دانستند که اشتباه کرده اند. بحث آنان در این باره بود که در جمع آنان از چه کسی از همه بزرگتر است. به همان اندازه که اکثر مردم تمایلی به اعتراف به آن ندارند، این سوال که چه کسی بزرگتر است، چیزی است که همه به آن فکر می کنند. اما در ملکوت خدا، این ایده وارونه می شود.

عیسی در دو مرحله به مسئله پاسخ می دهد. اول، او بطور واضح می گوید که برای (بزرگتر) بودن ابتدا باید خادم بشوید. بعد عیسی منظور خود را با اقدامی نشان می دهد. عیسی کودکی را در میان گروه قرار می دهد.

این کار برای کودک می توانسته ترسناک باشد. بعد عیسی کودک را در آغوش می گیرد و به او آرامش می بخشد. او تعلیم می دهد که اگر کودکی را بپذیرید، مرا پذیرفته اید. و اگر او را بپذیرید، پدر او را نیز خواهید پذیرفت. بنابراین، کوچکترین ترین فرزند با خودِ خدا پیوند دارد.

یوحنا سوالی درباره کسانی که بیرون از حلقه ایمان هستند، می پرسد و عیسی درس مهمی را تعلیم می دهد که کسانی که بر علیه ما نیستند با ما هستند. خداوند تایید می کند که کمک به کسانی که در خدمت مسیحی هستند، حتی به طریقی کوچک، توسط ملکوت آسمان مورد توجه قرار خواهند گرفت.

`کدام ایده کتاب مقدسیِ در مورد عظمت در مقابل ایده دنیوی آن قرار دارد؟ برای کدامیک در تلاش هستید؟`