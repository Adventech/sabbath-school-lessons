---
title:  واضح دیدن
date:  11/08/2024
---

`مرقس ۸: ۲۲ – ۳۰ را بخوانید. چرا عیسی مرد نابینا را دو مرتبه برای شفا دادن لمس نمود و چه درسی از این داستان می توانید حاصل کنید؟`

انجیل ها شماری از نابینایان را روایت می کنند که توسط عیسی شفا یافتند. در کنار این آیات در اینجا در مرقس باب ۸، بارتیمائوس نابینا شفا داده می شود، آنگونه که در مرقس ۱۰: ۴۶ – ۵۲ گزارش شده است. متی به دو مرد نابینا اشاره می کند که یکی در متی ۲۰: ۲۹ – ۳۴ قید شده و دیگری در متی باب ۹ می باشد که می گوید عیسی مردی که کور مادرزاد بود را با شستن در حوضچه سیلوحا شفا می دهد.

ولی این داستان در مرقس باب ۸ منحصربفرد است. این داستان تنها در مرقس پدیدار می شود، و این تنها معجزۀ عیسی است که با دو اقدام لازمه شفای کامل بدست می آید. بخشی از این داستان جزئیاتی را شرح می دهد که عیسی دست آن مرد را می گیرد و به سوی دهکده ای می برد. می توان حس ترحم او را برای ناتوانی آن مرد حس کرد.

ولی چرا با دوبار لمس؟ از آنجایی که این تنها معجزه ای است که در آن دو عمل دخیل است، به این دلیل نیست که ممکن است عیسی در آنجا قدرت نداشته است. در عوض، به احتمال زیاد این یک تمثیل عملی است، که نشان میدهد چگونه بینایی روحانی گاهی به زمان نیاز دارد تا آشکار شود.

این تعبیر با الگوی ادبی این بخش از مرقس تأیید می شود، جایی که آموزش شاگردان درباره مرگ و رستاخیز او در آغاز و پایان خود، با شفای یک مرد نابینا همراه است. ترمیم بینایی به استعاره ای تبدیل می شود که می توان از آن بعنوان شاگردیِ بابصیرت یاد کرد.

معلمان سوال کردن را دوست دارند. سوالات اغلب کلیدی برای گشودن ذهن و ادراک دانش آموز است. در این آیات در مرقس باب ۸ به نقطه عطف کتاب می رسیم. سه ویژگی، قطعی بودن آن را تایید می کند. اول، عیسی از حواریون خود درباره هویت خویش می پرسد، چیزی که تا این نقطه مطلبی در باره آن ذکر نشده است. دوم، پطرس اولین شخص غیر دیوزده ای است که اذعان می دارد که عیسی همان مسیح موعود است. سوم، بلافاصله در ادامه فاش شدن این مطلب که عیسی کیست، او شروع به شرح دادن می کند که به کجا می رود – به صلیب.

چرا عیسی به شاگردان خود می گوید که به کسی نگویند که او مسیح موعود است؟ به نظر می رسد که ایجاد ملکوت خدا غیرمعمول است. با این حال، در روزگار عیسی، «مسیح موعود» از مضمون سیاسی برای سرنگونی حکومت روم برخوردار بود. اما عیسی از آن نوع مسیحایی که آنان می پنداشتن، نبود؛ از این رو، خواست تا هویتش مسکوت بماند.

`این داستان می گوید که مهم است که چه زمانهایی از سخن گفتن برحذر باشیم، هر قدر هم که مهم باشد؟`