---
title:  انسانِ سالم در جهنم
date:  15/08/2024
---

`مرقس ۹: ۴۲ – ۵۰ را بخوانید. چه چیزی تعالیم عیسی را در این قسمت به هم پیوند می دهد؟`

در ابتدا این آیات ممکن است بنظر بیاید که مجموعه ای از تعالیم عیسی می باشد که بدون هیچ قافیه یا دلیلی کنار هم قرار گرفته اند. با این حال، یک نگاه دقیق تر نشان می دهد که هر آموزش متوالی، یک ارتباط کلیدی با آموزش قبلی دارد. این قطعه حول سه عبارت اصلی می چرخد که دستورالعمل را گام به گام به جلو می برد: «علت گناه»، «آتش» و «نمک».

تعلیم اول درباره «کوچکترهاست» که به ایمانداران جدید اشاره می کند. معلمان و رهبران وظیفه یافته اند تا در ملکوت خدا مسئولیت مراقبت از این نوایمانان را با مراقبت خاصی داشته باشند که مشابه با تعهدات اخلاقی عهد قدیم برای مراقبت از ضعیفان از قبیل بیوه گان، یتیمان، و غریبه ها بوده است.

تکرار عبارت، «باعث گناه می شود» به طولانی ترین تعلیم در این بخش منجر می شود. دو معما در پیش روی خواننده قرار می گیرد. اول، آیا عیسی واقعا به مردم تعلیم می دهد که دست یا پای خود را قطع کنند یا چشم خود را بیرون آورند؟

دوم اینکه آیا او سوختن ابدی در جهنم را تعلیم می دهد؟ پاسخ به سوال اول منفی می باشد، عیسی قطع عضو را تعلیم نمی دهد – که در یهودیت انکار شده است (با تثنیه ۱۴: ۱، اول پادشاهان ۱۸: ۲۷ و ۲۸ مقایسه کنید). خداوند در اینجا از صنعت مبالغه استفاده می کند. اگر از دست دادن یک دست، پا یا چشم وحشتناک است، چه فاجعه ای بیشتر برای مسیحی باید باشد که گناه کند!

سوال دوم نیز پاسخی منفی دارد؛ نه، عیسی سوختن ابدی در جهنم را تعلیم نمی دهد. چگونه می دانیم؟ اول، آیه حاوی جنبه ای طنزآمیز است. در نظر بگیرید که مردم با یک چشم و یک پا و یک دست وارد شهر آسمانی می شوند. آنگاه افرادی را در نظر بگیرید که همه به جهنم می روند.

آیا بگونه ای دیگر نباید باشد که مرد سالم و بی نقص در جهنم باشد؟ که این نمایشی خنده دار است. این نمایش کمدی در چنین موضوع جدی، فرد را به این هدایت می کند تا در نظر بگیرد که عیسی منظور خود را با صنعت مبالغه به تصویر کشیده است. گناه باید آنقدر جدی در نظر گرفته شود که بهتر خواهد بود تا دست یا پا یا چشمی را در عوض اینکه گناه کنیم از دست بدهیم.

در خصوص ابدی بودن جهنم، عواقب آن ابدی است، نه خود آتش جهنم. «زیرا خدا جهان را چنان محبت کرد که پسر یگانه خویش را داد تا هر که به او ایمان آورد هلاک نگردد، بلکه حیات جاودانی داشته باشد» (یوحنا ۳: ۱۶). کسانی که از دست رفته اند برای همیشه نمی سوزند. در عوض، آنها برای همیشه هلاک می شوند- که تفاوت بسیار بزرگی است!