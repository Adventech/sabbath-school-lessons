---
title:  هزینه شاگردی
date:  12/08/2024
---

`مرقس ۸: ۳۱-۳۸ را بخوانید. عیسی در اینجا درباره هزینه پیروی از مسیح چه می گوید؟`

شاگردان به نقطه عطف مهمی در رابطه خود با عیسی رسیده بودند. اینک آنان دانستند که عیسی همان مسیح موعود است. خوانندگان مرقس از ابتدای کتاب به این موضوع پی برده بودند (مرقس ۱: ۱) و این آگاهی خوانندگان باعث برتری آنان نسبت به حواریونی می شود که گهگاهی به اشتباه افتاده بودند.

وقتی که عیسی برای اولین بار حواریون را فرا خواند، به آنان گفت که او می خواهد تا آنان را صیاد انسانها گرداند (مرقس ۱: ۱۷). هیچ بحثی از مشکلات و دردسرها در میان نبود. ولی الان آنان می دانستند که او کیست. او به آنان هدف ماموریت خود را عیان کرده بود – که لازم است تا برای بسیاری چیزها رنج و زحمت ببیند، انکار شود و کشته شود، و آنگاه پس از سه روز دوباره قیام کند.

این خبرِ شوکه کننده ای بود. پطرس که همین الان اعتراف کرده بود که عیسی همان مسیح موعود است، آشفته شد و عیسی را به کناری برده و او را بخاطر گفتن چنین چیزهایی ملامت کرده بود. همه اینها بطور غیرمستقیم گفته شده بود ولی اینک نویسنده انجیل، کلام عیسی را بازگو می کند، کلامی که شنیدن آن باید برای پطرس همچون نِشتری دردناک بوده باشد. او پطرس را شیطان می خواند و به او می گوید که از او دور شود زیرا که چنین اندیشه ای مطابق با اراده خدا نبود.

«کلمات پطرس به گونهای نبود که برای عیسی در آزمون بزرگ پیش روی او تسکین دهنده و یاری بخش باشد. آنها با هدف فیض خدا در خصوص دنیای گمگشته در هماهنگی نبودند، و با درس ایثارگری و از خودگذشتگی که عیسی برای آن آمده بود تا با الگوی خود آن را آموزش دهد تعارض داشت».- الن جی. وایت، آرزوی اعصار، صفحه ۴۱۵.

پیروان عیسی فراخوانده شده اند تا هدف او را دنبال کنند، یعنی صلیب خود را برداشته و او را پیروی کنند. مصلوب شدن ظالمانه ترین، تحقیر کننده ترین و ترسناک ترین شیوه اعدام توسط رومیان بود. هر کسی از مصلوب شدن اجتناب می کرد. پس، چرا هر کسی باید بخواهد تا صلیب را به عنوان نمادی از سرسپردگی و تعهد به عیسی بر دارد؟

عیسی نه تنها هزینه شاگردی، بلکه ارزش عظیم آن را نیز توضیح می دهد. در قیاس ضد و نقیضِ ایمانِ مسیحی، از دست دادن زندگی راهی برای یافتن آن می شود. در تناقض (پارادوکس) ایمان مسیحی، از دست دادن زندگی راهی برای یافتن آن می شود. در مقابل، به دست آوردن تمام جهان، اما از دست دادن زندگی جاودان، بی معنی است. همانطور که مُبشر، جیم الیوت، در مجله خود در ۲۸ اکتبر ۱۹۴۹ به شیوایی بیان می کند: «از دست دادن چیزی که از بین می رود حماقت نیست، بلکه بدست آوردن چیزی که با ارزش است و از بین نمی رود مهم است».

`«کسی که جان خود را دوست دارد، آن را هلاک کند؛ و هر که در این جهان جان خود را دشمن دارد، تا حیات جاودانی آن را نگاه خواهد داشت» (یوحنا ۱۲: ۲۵). واقعیت این کلام را چگونه تجربه کرده اید؟`