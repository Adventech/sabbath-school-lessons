---
title:  'تعلیم شاگردان: قسمت اول'
date:  10/08/2024
---

### مطالعه این هفته
برای مطالعه این هفته بخوانید: : مرقس ۸: ۲۲ – ۳۸؛ متی ۲۰: ۲۹ – ۳۴؛ یوحنا ۱۲: ۲۵؛ مرقس ۹: ۱ – ۵۰؛ ملاکی ۴: ۵ و ۶؛ لوقا ۹: ۳۰ و ۳۱.

> <p>آیه حفظی</p>
> «پس مردم را با شاگردان خود خوانده، گفت، هر که خواهد از عقب من آید، خویشتن را انکار کند و صلیب خود را برداشته، مرا متابعت نماید»(مرقس ۸: ۳۴).

نیمه اول مرقس بر این تمرکز دارد که عیسی کیست. تعالیم و معجزات قدرتمند او به جهتی مشابه اشاره می کنند: او مسیح موعود است. در این نقطه عطف مهم در روایت، عیسی از شاگردان می پرسد که آنها باور دارند که او چه کسی باشد.

پطرس به آن سوال پاسخی صریح و واضح می دهد، و عیسی بلافاصله توضیح می دهد که گامهای مسیح به کجا می رود که همه ما می دانیم که بسوی صلیب می رود.

از آخرین قسمت مرقس باب ۸ تا پایان مرقس باب ۱۰ عیسی بر تعلیم شاگردانش درباره سفرش تمرکز دارد. در این فصل ها او درباره صلیب پیشگویی می کند. این فصل ها با رهنمود خاصی در مورد شاگردی ادامه می یابد. این دروس قدرتمند تا به امروز پا برجا مانده اند.

این دومین بخش از انجیل مرقس با شفای دو مرد نابینا در دو مکان متفاوت، یکی در میانه انجیل مرقس یعنی در مرقس باب ۸ و دیگری در پایان مرقس باب ۱۰ مشخص شده است. این معجزات همچون «ستون نگهدارنده کتاب» بهطور برجسته و چشمگیری نشان میدهند که چگونه شاگردی شامل بینش روحانی در مورد اینکه عیسی کیست و به کجا میرود، تعریف میشود. همانطور که تعالیم او دوازده شاگرد را در ۲۰۰۰ سال پیش به چالش میکشید، امروز نیز شاگردان را با هزینه و سودی شگرف از پیروی از عیسی به پیش می راند.