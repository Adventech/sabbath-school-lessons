---
title:  کوه و جمعیت
date:  13/08/2024
---

`مرقس ۹: ۱ – ۱۳ را بخوانید. پطرس، یعقوب و یوحنا در شبی که با عیسی بودند، چه دیدند؟`

پیشگوئیِ عیسی در مرقس ۹: ۱ مبنی بر این که «بعضی از کسانی که در اینجا ایستادهاند، تا پادشاهی خدا را که با قدرت میآید نبینند، نخواهند مرد»، در طی چند روز محقق میشود، زمانی که او پطرس، یعقوب و یوحنا را به تنهایی به فراز کوهی بلند برد. در آنجا او در برابر آنها به جلال ملکوت آسمانی متبدل می شود.

ایلیا و موسی از قلمرو ملکوتی آمده و با عیسی گفتگو می کنند. لوقا متوجه می شود که آنان درباره عزیمت عیسی گفتگو می کنند (خروج به زبان یونانی) که او در اورشلیم در آستانه وقوع بود (لوقا ۹: ۳۰ – ۳۱). از این رو این صحنۀ جلال با فرارسیدن مرگ عیسی بر روی صلیب مرتبط بود(با مرقس ۹:۹ مقایسه کنید). این مطلب می توانست امید ایجاد کند، هنگامی که حواریون او را ببینند که مصلوب شده است.

با صعود به کوه، صبح روز بعد سه حواری از عیسی سوال کردند که چرا ایلیا ابتدا آمده بود. احتمالا این ایده با انتظاری همراه بود که ایلیا قبل از مسیح موعود مجددا ظهور می کند (با ملاکی ۴: ۵ و ۶ مقایسه کنید). عیسی پاسخ می دهد که ایلیا پیش از این آمده بود و به یحیی تعمید دهنده اشاره می کرد. درست همانطور که یحیی را کشتند، عیسی نیز بدست آنان کشته خواهد شد، ولی او پس از سه روز دوباره قیام خواهد کرد.

پس از شب جلال، صحنه پائین کوه با شلوغی غم انگیزی همراه بود (مرقس ۹: ۱۴ – ۲۹ را ببینید). ۹ تن از حواریون با پسر دیوزده ای مواجه شده بودند که نمی توانستند او را شفا بدهند. وقتی که عیسی بر سر صحنه حاضر شد همه بطرف او دویده تا او را ببینند. داستان، قدرت و سلطه شیطان بر آن کودک را عیان می کند. به نظر می رسد که عیسی به زمان زیادی نیاز دارد تا جزئیاتی را در خصوص تسخیر شدن توسط شیطان بررسی کند. پدر آن کودک عاجز شده و بانگ بر می آورد که «اگر می توانی به ما ترحّم نموده، ما را مدد فرما» (مرقس ۹: ۲۲).

عیسی بلافاصله تردید پدر کودک را حس می کند. پاسخ خداوند می تواند بگونه ای دیگر گفته شود «منظورت چیست، از اینکه اگر می توانی؟» (مرقس ۹: ۲۳). ناگهان، مانند رعدی که در آسمان ظاهر شود، پدر متوجه می شود که نه تنها پسرش مشکل دارد بلکه خودش نیز از مشکل بی ایمانی رنج می برد. و در نتیجه بی ایمانی او بود که پسرش نمی توانست شفا یابد. پدر درمانده به پای عیسی افتاد و با جمله ای بیاد ماندنی گفت «ایمان میآورم ای خداوند، بیایمانی مرا امداد فرما» (مرقس ۹: ۲۴). عیسی پسر را شفا می دهد.

`در چه وضعیتی، هر چه که باشد، فریاد بر آورده اید، «ایمان می آورم ای خداوند بی ایمانی مرا امداد فرما؟» از تجربیات چه آموخته اید؟`