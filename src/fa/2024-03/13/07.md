---
title:  اندیشه هایی فراتر
date:  27/09/2024
---

از نوشته های الن جی وایت، فصل «خداوند قیام کرده است»، و «بروید و همه قومها را تعلیم دهید» را از کتاب آرزوی إعصار، صفحات ۷۷۹-۷۸۷ و صفحات ۸۱۸-۸۲۸ بخوانید.

مسیح برای یک ایماندار، قیام و حیات است. حیاتی که به واسطه گناه از بین رفته بود، به واسطه منجی احیا شد؛ زیرا او در خود حیات دارد و به هر کس که بخواهد اعطا می کند. این اختیار به او داده شده است تا به هرکس بخواهد حیات جاودان ببخشد. حیاتی که او در لباس بشری فدا کرد را مجددا باز می ستاند و به انسان عطا می کند. او می فرماید «من آمده ام تا ایشان حیات داشته باشند و از آن به فراوانی بهره مند شوند. «هر که از آن آب که من به او دهم بنوشد، هرگز تشنه نخواهد شد زیرا آبی که من می دهد در او چشمه ای می شود که تا ابد خواهد جوشید و من در روز واپسین او را بر خواهم خیزاند» (یوحنا ۱۰: ۱۰، یوحنا ۴: ۱۴، یوحنا ۶: ۵۴).

«برای ایماندار، مرگ مسئله بسیار کم اهمیتی است. مسیح درباره مرگ چنان سخن می گوید که گویی مرگ یک لحظه کوتاه است. او می فرماید: «اگر کسی کلام مرا نگاه دارد، مرگ ابدی را نخواهد دید» و «طعم مرگ را به به ابد نخواهد چشید». برای مسیحیان، مرگ چیزی بیش از خواب و لحظه ای سکوت و تاریکی نیست. حیات خداوند در مسیح پنهان شده است و «چون مسیح که زندگی شماست ظهور کند؛، آنگاه شما نیز به همراه او با جلال ظاهر خواهید شد» (یوحنا ۸: ۵۱ و ۵۲، کولسیان ۳: ۴).

حتی مورخان بی ایمان، کسانی که نمی توانند واقعیت قیام را بپذیرند، نه تنها اعتراف می کنند که عیسی کشته شده است، بلکه پس از مرگ او بسیاری از مردم ادعا می کنند که مسیح قیام کرده را دیده اند، و در نتیجه هسته اصلی آنچه کلیسای مسیحی شد را آغاز کردند. برخی در تلاش برای توضیح این مدعا گفتند که عیسی یک برادر دوقلو داشته یا شاگردان اولیه که خیال کرده بودند که عیسی را دیده اند، در توهم بوده اند. برخی دیگر گفتند که عیسی هرگز بطور واقعی نمرده، بلکه فقط بیهوش شده و بعداً دوباره بهوش آمده است. شخص دیگری مدعی شد که آدم های فضایی پایین آمدند و جسد را بردند. برای نگاهی به همه این استدلالها، و اینکه چگونه این فرضیه ها نتیجه ای ندارند، به مرجع زیر مراجعه کنید: (Risen: Finding Hope in the Empty Tomb (Pacific Press, 2021

**سوالاتی برای بحث:**

`۱. چرا شاگردان باید بخواهند در مورد قیام عیسی دروغ بگویند؟ بر اساس آنچه ما می دانیم، آنها با چیزی جز نفرت، بیگانگی و جفا به خاطر اعتقاد خود روبرو نبودند. اگر آنها داستان سازی می کردند چه چیزی عایدشان می شد؟`

`۲. چه شواهدی از قیام عیسی از همه برای شما متقاعد کننده تر است؟ دلایل خود را با کلاس در میان بگذارید.`

`۳. بیشتر بر روی امید بزرگی که قیام عیسی به ما میدهد، تمرکز کنید. اول قرنتیان ۱۵ را بخوانید. چقدر پولس به قیام عیسی اهمیت می دهد؟`