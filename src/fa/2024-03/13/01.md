---
title:  خداوندِ قیام کرده
date:  21/09/2024
---

### مطالعه این هفته
برای این هفته مطالعه کنید: مرقس ۱۵: ۴۲ – ۴۷؛ مرقس ۱۶، کولسیان ۲: ۱۰ – ۱۲؛ اول قرنتیان ۱۵: ۱ – ۸؛ دانیال ۹: ۲۴ - ۲۷؛ یوحنا ۲۰: ۱۱ – ۱۸.

> <p>آیه حفظی</p>
> «جوان به ایشان گفت: «مترسید. شما در جستجوی عیسای ناصری هستید که بر صلیبش کشیدند. او برخاسته است؛ اینجا نیست. جایی که پیکر او را نهاده بودند، بنگرید»(مرقس ۱۶: ۶).

مصلوب شدن مسیح ناقوس مرگی برای امید و ایمان حواریون بود. برای آنان هفته تاریکی بود، زیرا نه تنها با نبود و مرگ سرور خود دست و پنجه نرم می کردند، بلکه نگران جان خویش نیز بودند (یوحنا ۲۰: ۱۹).

در مرقس ۱۶ آخرین فصل این انجیل به آنچه که بعد از مرگ او ادامه می یابد، می پردازیم.

نخست، به جدول زمانی قیام مسیح نگاهی می اندازیم و اینکه چرا زنان در آن صبح روز یکشنبه به مقبره آمدند. ادونتیست ها گاهی اوقات از صبح قیام به دلیل استفاده سوء از آن برای حمایت از مقدسات یکشنبه دوری می کنند. در عوض خواهیم دید که چگونه می توانیم در قیام یکشنبه، با وجود الهیات نادرستی که متأسفانه از آن برخاسته است، شادی کنیم.

دوم، اینکه این درس اولین آیات مرقس باب ۱۶ را تشریح می کند و این کلمات به مضمونی که در کل کتاب در جریان است ارتباط برقرار می کند. در ادامه مطالعات مان در روز دوشنبه و سه شنبه به این مفاهیم نگاهی خواهیم انداخت.

سوم، درخاتمه هفته، چهارشنبه و پنجشنبه، مابقی مرقس باب ۱۶ را بررسی و ماموریتی که در مقابل ما می گذارد را مورد توجه قرار می دهیم.این مطالعه با چالشی برای خواننده کتاب مرقس به پایان خواهد رسید، تا پیام انجیل را به سراسر جهان ببرد.