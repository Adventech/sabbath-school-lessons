---
title:  سنگ مقبره غلطانیده شده بود
date:  23/09/2024
---

`مرقس ۱۶: ۱ – ۸  و اول قرنتیان ۱۵: ۱ – ۸ را بخوانید. این آیات چه وجه اشتراکی دارند؟`

داستان قیام در هر یک از انجیل ها ظاهر می شود. هر یک از نویسندگان انجیل داستان را از دیدگاهی متفاوت بیان می کنند، ولی همه آنها از مفاهیمی اصیل برخوردارند که در اول قرنتیان ۱۵: ۱ – ۸ نیز ظاهر می شود.

چهار ایده، بارها و بارها دیده می شوند، یعنی مسیح، مُرد، دفن شد، برخاست، دیده شد. در مرقس مُرد و دفن شد در فصل ۱۵ دیده می شود. برخاست و دیده شد در فصل ۱۶ موجود است، اما با پیچ و تاب. مرقس ۱۶: ۷ از دیداری در جلیل صحبت می کند و در آنجا او را خواهید دید (یوحنا ۲۱ را ببینید).

برخی از مردم این قضیه را باورنکردنی می دانند که مسیحیان به خداوند برخاسته ایمان دارند. ولی شواهدی محکم و استوار از قیام او وجود دارد.

برای شروع، تنها کاری که باید انجام دهید اینست که به خدا به عنوان خالق ایمان داشته باشید (به پیدایش ۱ و ۲ مراجعه کنید) و آنوقت، ایده قیام که یک معجزه است، معقول بنظر می آید. خدایی که جهان را آفرید و سپس حیات را روی زمین برقرار ساخت، قطعاً این قدرت را داشت که عیسی را زنده کند. وجود خدا قیام عیسی را اجتناب ناپذیر نمی کند، بلکه تنها قابل قبول و منطقی می نماید.

بعد، قطعاً مقبره خالی بود. حتی مورخانِ ناخداباور نیز این واقعیت را می پذیرند. اگر اینطور نبود، ادعای قیام او از همان ابتدا ناکام می ماند، زیرا وجود جسم او در آنجا هرگونه ادعای قیام او را از بین می برد.

بعد، ادعایی که شاگردانش بدن او را دزدیده اند، بی معنی است. شاگردان یقینا نمی توانستند از کنار نگهبانان عبور کنند. و حتی اگر چنین کرده باشند و بدن را برداشته باشند پس چرا برای دزدیدن آن دستگیر نشدند؟ پاسخ اینست که رهبران یهودی می دانستند که شاگردان چنین کاری نکرده اند.

همچنین افراد بیشماری شهادت داده اند که مسیحِ برخاسته را دیده اند. بسیاری از جمله حواریون در ابتدا باور نکردند. و آن دشمن سرسخت یعنی پولس، نه تنها ادعا کرد که خداوند برخاسته را دیده است بلکه این تجربه کل مسیر زندگی او را نیز بطور ریشه ای تغییر داده است.

سرانجام، (اگرچه دلایل بسیار دیگری وجود دارد)، چگونه می شد ظهور کلیسای مسیحی را توسط افرادی که ادعا می کردند خداوند قیام کرده را دیده اند، توضیح داد؟ چرا این مردم حاضر بودند برای چیزی که می دانستند دروغ است بمیرند؟ شهادت نامتناقض آنها، هم بلافاصله پس از مرگ او (اعمال رسولان ۳: ۱۵)، و هم سالها بعد (اول پطرس ۱: ۳) شواهدی قوی برای قیام او ارائه می دهد.

`اگر کسی از شما بپرسد چه دلیل و مدرکی برای قیام مسیح دارید، چه خواهید گفت؟`