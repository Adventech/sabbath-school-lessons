---
title:  زنان در مقبره
date:  24/09/2024
---

«زنانی که در کنار صلیب مسیح ایستاده بودند، منتظر گذشتن ساعات سبت بودند. در اولین روز هفته، صبح خیلی زود، به سمت مقبره رفتند و معطرات گرانبهایی را برای مسح جسد منجی با خود بردند. آنها به قیام او از مردگان فکر نمی کردند. خورشیدِ امیدشان غروب کرده بود و تاریکی شب بر دلشان چمبره زده بود. همانطور که راه می رفتند، اعمال رحیمانه مسیح و سخنان آرامش بخش او را بازگو می کردند. اما آنها سخنان او را به یاد نیاوردند که دوباره شما را خواهم دید (یوحنا ۱۶: ۲۲).- الن جی وایت، آرزوی اعصار، صفحه ۷۸۸.

`مرقس ۱۶: ۱ – ۸ را بخوانید. چه اتفاقی افتاد، و زنان نخست چگونه واکنش نشان دادند؟`

در ابتدای انجیل، خواننده می داند که عیسی همان مسیح موعود است. ولی بعدا اولین فرد غیردیوزده ای که اعلام کرد که او مسیح است، پطرس بود که در مرقس ۸: ۲۹ قید شده است. و این اعتراف اتفاق نمی افتد تا اینکه به نیمه کتاب برسیم!

در سراسر کتاب مرقس، عیسی به مردم می گوید تا درباره اینکه او کیست یا شفایی که داده سکوت کنند. در مرقس ۱: ۴۴ او به یک جذامی می گوید که به هیچ کس درباره شفایش چیزی نگوید.

در مرقس ۵: ۴۳ او به یائیروس و همسرش گفت تا درباره برخاستن دخترشان به کسی چیزی نگویند. در مرقس ۷: ۳۶ او به گروهی می گوید تا به مردم درباره شفای مرد لال و کر چیزی نگویند. و بعد به شاگردانش فرمان می دهد تا به مردم نگویند که او همان مسیح موعود است (مرقس ۸: ۳۰ و همچنین ۹: ۹ را ببینید). تردیدی نیست که دلایل اصلی برای اینکه عیسی به آنان می گوید که سکوت کنند اینست که به او اجازه دهند تا زمان رسالت او مطابق با نبوت های دانیال ۹: ۲۴ – ۲۷ به اتمام برسد.

حال، در این صحنه، حتی پس از اینکه به آنان گفته شد که عیسی برخاسته است، زنان ترسیده و مبهوت شدند و از مقبره فرار کردند و حداقل در ابتدا از آنچه که اتفاق افتاده بود حرفی نزدند.

با این حال، سکوت آنها به درازا نکشید. قبل از اینکه به پایان کتاب مرقس برسیم، آنچه که می خوانیم این است:

«پس ایشان بیرون رفته، در همه جا موعظه میکردند، و خداوند با ایشان عمل میکرد و کلام خود را با آیاتی که همراه ایشان بود، ثابت مینمود» (مرقس ۱۶: ۲۰).

از این جهت، انگیزه و نیت ساکت بودن در خصوص عیسی و در خصوص اینکه او کیست و چه کاری کرده است در هم می شکند. کتاب با این مطلب به پایان می رسد که آنها «همه جا» موعظه کردند.

`چرا نباید در مورد عیسی و کارهایی که او انجام داده، سکوت کنیم؟ امروز می توانید درباره عیسی و نقشه نجات، چه بگویید؟`