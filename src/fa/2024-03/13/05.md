---
title:  ظاهر شدن به مریم و دیگران
date:  25/09/2024
---

`مرقس ۱۶: ۹ – ۲۰ را بخوانید. چه چیزی را این آیات به داستان قیام می افزایند؟`

تقریبا تمامی مرقس باب ۱۶: ۹ – ۲۰ تشابهاتی با آیات دیگر در عهد جدید دارد: مریم مجدلیه در مقبره عیسی را می بیند (متی ۲۸: ۱ و ۹ و ۱۰، یوحنا ۲۰: ۱۱ – ۱۸ را با لوقا ۸: ۲ مقایسه کنید)؛ دو مرد در بیرون از شهر او را می بینند (لوقا ۲۴: ۱۳ – ۳۵)؛ یازده نفر ماموریت یافتند (متی ۲۸: ۱۶ – ۲۰، لوقا ۲۴: ۳۶ – ۴۹ و یوحنا ۲۰: ۱۹ – ۲۳).

اولین کسی که عیسی را زنده دید مریم مجدلیه بود (یوحنا ۲۰: ۱۱ – ۱۸ را ببینید). زنان دیگری نیز او را دیدند (متی ۲۸: ۸ – ۱۰). مهم است که اولین افرادی که خداوند قیام کرده را دیدند زنان بودند. از آنجایی که زنان در دنیای کهن از جایگاه والایی به عنوان شاهد برخوردار نبودند [و مردسالاری رواج داشت]، مبنی بر اینکه ممکن است [زنان] خیال پردازی کرده باشند، نام بردن از مردان به عنوان اولین شاهد، خیلی بیشتر بود. اما این [شاهد] یک مرد نیست، و دوازده حواری نیستند، بلکه یک زن است. او می رود تا خبر خوش را به حواریون بگوید، اما جای تعجب نیست که آنها شهادت او را باور نکنند، به احتمال زیاد به این دلیل که خیلی عالی و فراتر از ذهن به نظر می رسید و متاسفانه، به این دلیل نیز که مریم، یک زن بود.

دفاعیه نویسانِ داستانِ قیامِ عیسی از این واقعیت استفاده کرده اند، که زنان اولین کسانی بودند که عیسی را دیدند، که مدرکی قوی دال بر صحت داستان بود.

`در مرقس ۱۶: ۱۴ چه اتفاقی می افتد که ساختگی بودن این داستان را منتفی می داند؟`

البته چرا باید آنها بخواهند تا با داستانسازی خودشان را بد جلوه بدهند؟ عیسی بخاطر «سخت دلی»، آنان را مذمت نکرد. روایتهای انجیل از زمان دستگیری عیسی تا ظهور او پس از قیام، پیروان عیسی را در نوری بسیار منفی به تصویر می کشد: فرار، انکار، ناباوری، و از این قبیل. اگر داستان ساختگی بود این چیزها معنی نمی داد.

در مقابل، اعلام جسورانه و تزلزل ناپذیر بعدی آنها در مورد مسیح قیام کرده، و امیدی که به همگان می دهد، شواهدی قوی برای صحت ادعاهای آنها ارائه می دهد.

`چطور می توانیم خودمان را از سقوط در دام روحانی شک و ناباوری در امان نگاه داریم؟ چرا بایستی خودمان را با مسیحِ قیام کرده [زنده] هر روز پیوند دهیم؟`