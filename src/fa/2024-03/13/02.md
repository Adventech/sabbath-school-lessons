---
title:  خوشحالی بخاطر قیام مسیح
date:  22/09/2024
---

`مرقس ۱۵: ۴۲ تا ۱۶: ۶ را بخوانید. در اینجا چه اتفاقی می افتد و چرا این داستان اینقدر به روایت قیام مربوط است؟`

تمامی نویسندگان انجیل موافقند که عیسی در روزی مرد که آن را به عنوان روز «آمادگی برای سبت» شناخته اند (متی ۲۷: ۶۲؛ مرقس ۱۵: ۴۲؛ لوقا ۲۳: ۵۴؛ یوحنا ۱۹: ۱۴ و ۳۱ و ۴۲). اکثر مفسران این موضوع را به عنوان اشاره ای به غروب پنجشنبه تا غروب جمعه ربط داده اند. عیسی در دیر وقت عصر جمعه مرد و بعد سریعا قبل از غروب آفتاب دفن شد.

در روز سبت، خداوند در قبر آرمید و همه شاگردان عیسی نیز به استراحت پرداختند. «و آنان در سبت طبق فرمان به استراحت پرداختند» (لوقا ۲۳: ۵۶) که اگر عیسی الزام فرمان چهارم را تقلیل داده بود این رعایت سبت اقدامی عجیب می بود، برای همین بود که شاگردان نیز در سبت آرام گرفتند.

شنبه شب، زنان معطراتی را خریداری کرده، و صبح یکشنبه به مقبره رفتند تا روند معمول تدفین را کامل کنند. البته عیسی آنجا نبود!

از اوایل قرن دوم، مسیحیان اهمیت این واقعیت را دیدند که عیسی در یکشنبه برخاست. این موضوع، پایه ای برای قدوسیت یکشنبه شد. ولی آیا این همان چیزی است که عهد جدید تعلیم می دهد؟

`کولسیان ۲: ۱۰ – ۱۲ را بخوانید. یادواره عهد جدید برای قیام مسیح چیست؟`

حتی یک کلمه در کتاب مقدس اشاره بر قدوسیت روز یکشنبه بعنوان یادآور قیام ندارد. آن یادواره غسل تعمید است. «پس با تعمید یافتن در مرگ، با او دفن شدیم تا همانگونه که مسیح بهوسیلۀ جلال پدر، از مردگان برخیزانیده شد، ما نیز در زندگی نوینی گام برداریم»(رومیان ۶: ۴).

صرفنظر از الهیات غلط در خصوص عبادت یکشنبه، ما ادونتیستها باید صبخ روز یکشنبه قیام عیسی را جشن بگیریم. با مرگ و قیام او عیسی بر مرگ ظفر یافت و در قیام او، ما نیز این اطمینان و ضمانت [قیام] را یافته ایم.

`«سپاس بر خدا و پدر خداوند ما عیسی مسیح که از رحمت عظیم خود، ما را بهواسطۀ رستاخیز عیسی مسیح از مردگان، تولّدی تازه بخشید، برای امیدی زنده»(اول پطرس ۱: ۳). به اطمینان پولس در مورد قیام عیسی نگاه کنید. چگونه می توانیم ما نیز از این اطمینان برخوردار باشیم؟.`