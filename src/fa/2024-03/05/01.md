---
title:  معجزات در اطراف دریاچه
date:  27/07/2024
---

### مطالعه این هفته
برای مطالعه این هفته بخوانید: مرقس ۴: ۳۵ – ۴۱، مزمور ۱۰۴: ۱ – ۹، مرقس ۵: ۱ – ۴۳، اعداد ۲۷: ۱۷.

> <p>آیه حفظی</p>
> «امّا عیسی وی را اجازت نداد، بلکه بدو گفت، به خانه نزد خویشان خود برو و ایشان را خبر ده از آنچه خداوند با تو کرده است و چگونه به تو رحم نموده است» (مرقس ۵: ۱۹).

خدمت مسیح بطور گستردی ای بر جلیل تمرکز داشت بخصوص در اطراف دریای جلیل، دریاچه ای که حدودا ۲۱ کیلومتر طول و ۱۳ کیلومتر عرض داشت. این بزرگترین آبگاه در منطقه است و بخاطر وجود دریاچه، مرکزی برای زندگی مردم در حوالی آن بود.

مرقس باب ۴ با مسافرت عیسی و شاگردانش از عرض دریای جلیل خاتمه می یابد. طوفانی بپا می شود که عیسی با سخنی باد و امواج را آرام می کند.

مرقس باب ۶ صحنه ای مشابه دارد ولی در این زمان عیسی بر روی آب به سمت شاگردان که در قایق هستند راه می رود. در میان این صحنه ها در آب، عیسی معجزات متعددی در خشکی صورت می دهد و اولین فعالیت بشارتی شاگردان آغاز می شود. این داستانها موضوع مطالعه این هفته می باشند.

ویژگی اصلی این داستانهای مهیج اینست که به خواننده اجازه میدهد تا ببینند که عیسی کیست. او کسی است که می تواند طوفانی را آرام کند، یک دیوزده را شفا دهد، زنی تنها با لمس ردای او شفا یابد، یک دختر مرده را از مرگ برخیزاند، در شهر خود موعظه کند، شاگردان خود را به ماموریتی برای موعظه بفرستد، ۵۰۰۰ نفر را با چند نان و ماهی سیر می کند، و روی آب راه برود- نمایش هایی غیر قابل باور از قدرت که شاگردان را به این درک نزدیک می کند که او پسر خداست.