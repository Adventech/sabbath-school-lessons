---
title:  درمیان فریاد آیا می توانید یک نجوا را بشنوید؟
date:  29/07/2024
---

`مرقس ۵: ۱ – ۲۰ را بخوانید. از این داستان حیرت انگیز و بار دیگر درمورد قدرت عیسی درخصوص نبرد عظیم چه می توانیم بیاموزیم؟`

گرچه واقعه شب قبل فراموش نشدنی بود، ولی رسیدن به جراسیان در صبح روز بعد به همان اندازه حیرت انگیز بود. ماجرای مرد دیو زده با جزئیات دلخراش آن در مرقس بیان شده است. او که هیچ چیز نمی توانست او را مهار کند، در قبرستان زندگی می کرد و با سنگ خود را مجروح کرده بود. «احدی نمی توانست او را رام کند» (مرقس ۵: ۴) – و سپس با عیسی روبرو شد.

مردی شتابان بطرف عیسی دوید – کلامی درباره شاگردان گفته نشده است (احتمالا آنان فرار کرده بودند). وقتی که مرد به نزدیکی عیسی رسید در مقابل او به زمین افتاد. به زمین افتاد در زبان یونانی oenyksorp معمولا سجده یا پرستیدن ترجمه شده است. بنظر می رسد که مرد تشخیص داد که عیسی فردی بود که می توانست به او کمک کند. ولی وقتی که دهانش را گشود، دیوهایی از درون او بر عیسی فریاد زدند، چه کسی می توانست نجوای التماس آن مرد را در میان فریاد های دیوها بشنود. وقتی که درخواست کردند که آزاد باشند تا وارد گله خوکها بشوند، عیسی به آنان اجازه داد تا وارد خوکها بشوند.

تمام گله خوکها که درحدود دوهزار می شدند با شتاب از صخره به ساحل پریدند و در آب غرق شدند. این موضوع برای صاحبان خوکها یک فاجعه مالی بود.

آنچه که حیرت انگیز است، این بود که دیوها دقیقا می دانستند که عیسی کیست و همچنین از ناتوانی خود در برابر او آگاه بودند و به همین دلیل بود که دو بار به او التماس کردند (مرقس ۵: ۱۰ و ۱۲) تا به آنها اجازه دهد تا آنچه را که می خواهند انجام دهند. بدیهی است که آنان از قدرت عیسی بر خودشان آگاه بودند.

این داستان دو ویژگی برجسته دارد. اول، طبق احکام عهد قدیم مملو از موارد ناپاکی یا آلودگی، از نظر آداب و تشریفات مذهبی بوده است. قبرها و مردگان ناپاک شمرده می شدند (اعداد ۱۹: ۱۱ و ۱۶). خونریزی، فرد را ناپاک یا نجس می کرد (لاویان ۱۵). خوکها نجس بودند (لاویان ۱۱: ۷).

ولی ثانیا ورای این فهرست از آلودگی ها، نبرد بین قوای خیر و شر در جریان بود. عیسی دیوها را اخراج می کند (دو امتیاز برای عیسی)، دیوها خوک ها را می کشند (دو امتیاز برای شیطان). مردم آن شهر از عیسی می خواهند که آنجا را ترک کند (دو امتیاز برای شیطان)، اما عیسی مرد شفا یافته را به عنوان شاهد خود باز می گرداند (سه امتیاز برای عیسی). گرچه از جهاتی بسیار غیر محتمل بود که این مرد [مرد شفا یافته] بتواند بشارت بدهد، ولی بطور قطع داستان شگفت انگیزی برای گفتن داشت.

`از این داستان درباره قدرت عیسی برای کمک کردن به شما در هر مشکلی که گرفتار آن هستید، چه امیدی می توانید بگیرید؟`