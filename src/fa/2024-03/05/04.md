---
title:  در تلاطم و آشفتگی به همراه عیسی
date:  30/07/2024
---

`مرقس ۵: ۲۱ – ۲۴ را بخوانید. یایروس چه ویژگی های برجسته ای داشت؟`

رهبران مذهبی همچون یایروس بطور معمول دوستان عیسی نبودند(مرقس ۱: ۲۲، مرقس ۳: ۲ و ۶، لوقا ۱۳: ۱۴ را بخوانید). از اینرو، احتمالا، او ناامید و درمانده شده بود. این عجز با زانو زدن یایروس در مقابل عیسی نشان داده شده است. التماس او مانند هر پدر و مادری که دخترش در حال مرگ است قابل درک می باشد. ولی ایمان دارد که عیسی می تواند به او کمک کند. عیسی بدون کلمه ای به همراه پدر راهی خانه او می شود.

`مرقس ۵: ۲۵ – ۳۴ را بخوانید. چه چیزی مانع رفتن به سمت خانه یایروس می شود؟`

داستان ناگهان قطع شده و به صحنه دیگری می پردازد که حس ترحم را بر می انگیزد – زنی برای مدت دوازده سال از بیماری رنج کشیده است. این داستان یایروس و زن، دومین داستان درهم تنیده شده در مرقس می باشد (مرقس ۳: ۲۰ – ۳۵ را ببینید که در درس ۳ بیان شده است). در این داستان، شخصیتهای متضادی برای کمک به نزد عیسی آمدند.

آن زن پشت سر عیسی می آید و ردای او را لمس می کند. او بطور ناگهانی بهبود می یابد. ولی عیسی توقف کرده و می پرسد چه کسی ردای مرا لمس نمود؟

آن زن که بسیار بیمار بود بطور ناگهانی خوب شده بود. با این وجود ترس داشت که عیسی از آنچه که اتفاق افتاده بود خشمگین شود. اما این یک رهایی متلاطم و دیوانه کننده برای عواطف او بود. ولی عیسی می خواست تا او شفا یابد نه تنها از نظر جسمی، بلکه روحی.

بعد داستان به یایروس باز می گردد (مرقس ۵: ۳۵ – ۴۳ را ببینید). برای حاکم کنیسه نیز یک ماجراجوئی احساسی تلقی می شد. عیسی به هیچ کس اجازه نداد تا با او وارد اتاق شوند بجز والدین او، پطرس، یعقوب و یوحنا. عیسی بیان داشت که دختر نمرده بلکه خوابیده است. او تمامی عزاداران را بیرون می کند و به داخل اتاقی می رود که دختر مرده در آنجا بود.

عیسی دست دختر را گرفت و گفت: «تالیتا کوم!» که مرقس آنرا اینگونه ترجمه می کند: دختر کوچک برخیز. در واقع واژه تالیتا به معنی «برّه» می باشد و از این رو این عبارت عزیز شمردن کودک را در خانه تداعی می کرد. فرمان محرمانه شمردن این امور بخشی از مکاشفه/راز مسیحیایی بود که در سراسر کتاب مرقس در جریان بود و به این اشاره می کرد که عیسی کیست و اینکه در نهایت، شخصیت او نمی تواند پنهان بماند.