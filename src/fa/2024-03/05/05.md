---
title:  نپذیرفتن و قبول کردن
date:  31/07/2024
---

`مرقس ۶: ۱ – ۶ را بخوانید. چرا همشهریان عیسی او را نپذیرفتند؟`

معمولا وقتی در شهری کوچک فردی مشهور می شود توجه مردم را به خود جلب می کند، ولی نه در ناصره. آنان از توفیق عیسی به عنوان یک معلم و شفادهنده ناراحت و متعجب بودند. تغییر او از یک نجار به یک معلم در نظر آنها سخت بود تا آنرا بپذیرند. همچنین ممکن است خصومتی بوجود آمده باشد که چرا اکثر معجزات او در کفرناحوم بوده است (لوقا ۴: ۲۳ را ببینید). و همچنین او با خانواده خودش اختلاف داشت(مرقس ۳: ۳۱ – ۳۵).

`مرقس ۶: ۷ – ۳۰ را بخوانید. چگونه می توان مأموریت دوازده رسول را با بریده شدن سر یحیی تعمید دهنده مقایسه کرد؟`

این سومین داستان درهم تنیده شده مرقس است (درس ۳ را ببینید). ماموریت دوازده رسول برای بشارت پیام عیسی به همه جا در تضاد شدید با زندانی شدن و ساکت کردن یحیی تعمید دهنده بود. به شاگردان گفته شده بود که سبُک سفر کنند و برای حمایت به دیگران متکی باشند. در واقع این راهبرد باعث می شود تا مبشرین در جایی که خدمت می کنند به مردم متکی باشند که آنها را با کسانی که به پیامشان احتیاج دارند پیوند می دهد.

ولی یحیی تعمیده دهنده چنین پیوند و رابطه ای با هیرودیس و خانواده او نداشت. مرگ یحیی با جزئیات شوکه کننده اش اینگونه  گفته شده است که هیرودیا از دمدمی مزاج بودن و شهوت هیرودیس سوء استفاده و دسیسه چینی کرد. بنظر می رسد که درخواست دختر هیرودیا برای آوردن سر یحیی در سینی به نقشه مفتضحانه آنها اضافه شده بود.

خاموش شدن صدای تعمید دهنده همزمان با اعلام توبه کنید توسط دوازده رسول اتفاق می افتد، درست همانطور که تعمید دهنده چنین می کرد. مرگ یحیی یک پیش آگهی درباره عیسی بود. یحیی کشته شد، دفن شد و گزارش شده که از مردگان برخاسته است (مرقس ۶: ۱۴-۱۶، ۲۹)، همینگونه برای عیسی اتفاق افتاد (مرقس ۱۵ و ۱۶). این داستان های موازی به یک بحران پیش رو برای عیسی و پیروانش اشاره می کنند.

`آیا تاکنون مانند عیسی طرد شده اید یا اینکه در بحرانی قرار گرفته اید که درک آن برایتان دشوار باشد؟ چه چیزی از آن تجربیات آموختید که ممکن است دفعه بعد که چنین اتفاقی بیفتد به شما کمک کند؟`