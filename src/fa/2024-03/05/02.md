---
title:  آرام کردن طوفان
date:  28/07/2024
---

`مرقس ۴: ۳۵ – ۴۱ را بخوانید. در این داستان چه اتفاقی می افتد و از آن چه درسهایی می توان گرفت که عیسی کیست؟`

در ابتدای مرقس باب ۴ عیسی وارد قایقی شد تا جمعیتی را که در ساحل بودند تعلیم دهد. در مرقس ۴: ۱۰ – ۱۲ بنظر می رسد که او ممکن است از قایق بیرون رفته باشد تا بطور خصوصی با حواریون صحبت کند. حال، پس از یک روز طولانی تعلیم، شاگردان، عیسی را «همانطور که بود»، یعنی بسیار خسته، سوار قایق میکنند.

او بلافاصله روی نشیمنگاه[نیمکت] قایق که در قسمت عقب قایق قرار دارد، به خواب می رود. طوفان بزرگی در دریاچه به پا میشود و وقتی شاگردان او را بیدار میکنند، قایق در خطر غرق شدن قرار دارد. به طور چشمگیری، عیسی به باد و امواج فرمان می دهد که متوقف شوند. آرامشی کامل در دریاچه برقرار می شود. قابل درک است که شاگردان از نمایش قدرت الهی به شدت به هراس می افتند.

`مزمور ۱۰۴: ۱ – ۹ را بخوانید. تصویر یهوه در اینجا چگونه با مسیح مقایسه می شود که در حال آرام کردن طوفان است؟`

داستان مرقس ۴: ۳۵-۴۱ در یک الگوی مشترک کتاب مقدسی قرار می گیرد، الگوی «تجلی الهی» - ظهور خدا یا یکی از فرشتگان او. پنج ویژگی مشترک این وقایع است: (۱) نمایش قدرت الهی، (۲) ترس انسان، (۳) فرمان «نترسید»، (۴) کلمات وحی یا مکاشفه که خدا یا فرشته برای آنها ظاهر شده است،(۵) واکنش انسان به وحی یا همان مکاشفه. چهار ویژگی از پنج ویژگی در این داستان حضور دارند – آرام شدن طوفان نمایش قدرت الهی است، و ترس حواریون که ترس بشری است.

سوالِ «چرا ترسیده اید؟» همان «نترسید» می باشد. سوال حواریون «پس این کیست؟» یک واکنش انسانی است، و آنچه که جا افتاده کلام وحی یا مکاشفه است.

این جزئیاتِ جا افتاده نقش مکاشفه/راز مسیحایی* را دارد که در کل کتاب جریان دارد، جایی که حقیقت درباره عیسی آشکار خواهد شد. در اینجا سؤال شاگردان، «این کیست که باد و دریا از او اطاعت می کنند؟» خواننده را وادار می کند تا پاسخ کلمات مفقود شده مکاشفه را پُر کند – او پسر خدا، خود خداوند است.

`درخصوص قدرت خدا بیندیشید. چگونه می توانید بیاموزید که در همه چیز در زندگی به این قدرت تکیه و اعتماد کنید؟`