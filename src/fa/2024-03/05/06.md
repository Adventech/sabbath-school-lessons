---
title:  نوع متفاوتی از مسیح
date:  01/08/2024
---

`مرقس ۶: ۳۴ – ۵۲ را بخوانید. عیسی و شاگردانش با چه مشکلی مواجه شده بودند و چگونه آن مشکل حل شد؟`

پس از اینکه شاگردان از ماموریت خود بازگشتند باتفاق عیسی به مکانی خلوت در ساحل شرقی دریای جلیل برای استراحت رفتند. ولی جمعیت کثیری بالغ بر ۵۰۰۰ نفر قبل از آنها به آن محل رسیده بودند. عیسی می بینید که آنان مانند گوسفندانی بدون شبان هستند. او سراسر روز را به آنان تعلیم داد.

در غروب حواریون توصیه کردند که جماعت را برای یافتن غذا مرخص کنند ولی عیسی به آنان گفت که آنها را اطعام کنند. گفتگوی بعدی (مرقس ۶: ۳۵ – ۳۸) نشان می دهد که شاگردان با افکار بشری می اندیشیدند که چگونه مشکل را حل کنند. با این وجود، عیسی بطور معجزه آمیزی تنها با پنج قرص نان و دو ماهی آنان را خوراک می دهد و مشکل را حل می کند.

ویژگی های این داستان در مفهوم رایج «مسیح موعود» در ایام عیسی نقش ایفا می کند. انتظار این بود که مسیح موعود اسرائیل را از دست دشمنانش آزاد کند و عدالت و صلح را به ارمغان آورد. تعداد زیادی از مردان در یک محیط بیابانی، چنین مضمونی را یک شورش تداعی می کردند (با یوحنا ۶: ۱۴، ۱۵؛ اعمال رسولان ۲۱: ۳۸ مقایسه کنید).

این تصور با اشاره به اینکه عیسی مردم را مانند «گوسفندان بدون شبان» میدید، تقویت میشود، که بخشی از اعداد ۲۷: ۱۷ می باشد که نقل قول شده است مبنی بر این که موسی از خدا میخواهد که پس از او رهبری برای اسرائیل تعیین کند. این عبارت در مورد یک شبان برای قوم خدا در جای دیگری از عهد قدیم ظاهر می شود، که به نداشتن رهبر یا پادشاه اسرائیل اشاره می کند (با اول پادشاهان ۲۲: ۱۷؛ دوم تواریخ ۱۸: ۱۶؛ حزقیال ۳۴: ۵ و ۶ مقایسه کنید).

با این وجود، عیسی انتظارات اشتباه آنان را برآورده نمی سازد. در عوض، او حواریون خود را مرخص نموده و جمعیت را راهی می کند. و در عوض رهبری شورش بر علیه روم چه می کند؟ او به جای خلوتی در کوه می رود تا دعا کند -  نه جایی که مردم انتظارش را داشتند.

به جای دیدگاه رایج که مسیح موعود می آید تا به عنوان یک پادشاه اسرائیل را آزاد کند، او می آید تا مردم را از اسارتِ گناه رها سازد. راه رفتن او بر روی آب به حواریون نشان می دهد که او به واقع خداوند طبیعت است. ولی او نیامده بود تا حکومت کند بلکه آمده بود تا فدیه ای برای بسیاری باشد و حیات ببخشد (مرقس ۱۰: ۴۵).

`این داستان درباره اینکه چرا درک صحیح از نبوت مهم است چه چیزی می آموزد؟ چنانچه درک غلط از اولین آمدن مسیح برای برخی منجر به فاجعه شد، درک غلط در خصوص آمدن دوباره او چه فاجعه بیشتری را ببار خواهد آورد؟`