---
title:  اندیشه هایی فراتر
date:  02/08/2024
---

از نوشته های الن جی. وایت فصل «آرامش، ساکت و خاموش باش» و «لمس ایمان» صفحات ۳۳۳ – ۳۴۸، از آرزوهای اعصار را بخوانید.

«آنانی که تحت تعلیم خدا قرار می گیرند، همشکل روم و فرهنگ و اعمال این جهان نخواهند شد و تمامی افرادی که برای کسب معرفت و درک اراده خداوند به داشتن ارتباط شخصی با او نیازمندند چنین خواهند بود. ما باید ندای خداوند را در روح و جان خود بشنویم. هنگامی که تمامی صداها خاموش می شوند و در سکوت به حضور او نزدیک می شویم، روح ما صدای خداوند را تشخیص می دهد. او به ما می فرماید: «بازایستید و بدانید که من خدا هستم»(مزامیر ۴۶: ۱۰). در آنجاست که می توان آرامش واقعی را کسب نمود و همه کسانی که اشتیاق خدمت به خداوند را دارند بدین وسیله به شکل موثری آماده خواهند شد و در میان انبوه جمعیت و فشارهای ناشی از فعالیت های زندگی، روحشان احیا می شود و با نور و آرامش احاطه می گردد و بوی خوش زندگیشان، قدرت الهی را آشکار می کند تا به قلب های بسیاری از انسانها دست یابند».- الن جی وایت، آروزی اعصار، صفحه ۳۶۳.

«دلهای ناراضی مردم مردد بود که اگر عیسی توانست این همه اعمال و معجزات خارق العاده را انجام دهد آیا نمی توانست سلامتی و شفا، قدرت و ثروت را به تمام افراد قوم خود عطا کند و آنان را از دست ظالمان و ستمگران برهاند و قدرت و افتخار نصیب ایشان سازد؟ این حقیقت که عیسی خود را فرستاده خدا اعلام کرده بود ولی همچنان از پذیرفته شدن به عنوان پادشاه قوم امتناع می ورزید، رازی بود که مردم از درک آن عاجز بودند. امتناع او موجب سوء تعبیر شده بود. بسیاری نتیجه گیری کرده بودند که او بدلیل تردید از ماهیت ماموریت الهی خود جرات دفاع کردن از ادعاهای خویش را ندارد. بدین طریق دلهای خود را به روی بی ایمانی گشودند و بذری را که شیطان در دلهای ایشان کاشته بود، ثمره سوء تفاهم و ارتداد را به همراه داشت».-الن جی. وایت، آروزی اعصار، صفحه ۳۸۵.

**سوالاتی برای بحث:**

`۱. اگر فردی از شما سوال می کرد عیسی شما را از چه چیزی آزاد کرده است، چه پاسخی می دادید؟`

`۲. بحث کنید که چرا خدا گاهی اوقات اجازه می دهد تا فردی خوب همچون یحیی تعمید دهنده به زندان افکنده شده و اعدام شود. با وجود این چیزهای سخت چه آرامش یا امیدی می توانیم، بیابیم؟`

`۳. در تغذیه ۵۰۰۰ نفر با منابع اندک چه درس هایی برای جماعت کلیسا وجود دارد؟`

`۴. دیدگاه های رایج امروز درباره عیسی را با تصویر او در مرقس ۵ و ۶ مقایسه کنید. یعنی در مورد کسانی که از عیسی برای کسب قدرت سیاسی و تسلط بر دیگران استفاده می کنند، چه می گویند؟`