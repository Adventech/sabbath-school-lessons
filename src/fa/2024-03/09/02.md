---
title:  ورود پیروزمندانه
date:  25/08/2024
---

`مرقس ۱۱: ۱ – ۱۱ و زکریا ۹: ۹ و ۱۰ را بخوانید. در اینجا چه اتفاقی می افتد؟`

نیمی از این داستان شامل اعزام دو شاگرد توسط عیسی به دهکدهٔ مجاور است تا الاغی را برای او بیاورند، و سوار بر آن به سمت اورشلیم برود. چرا زمان زیادی بر روی این روایت صرف شده است؟

پاسخ دو جنبه دارد. جنبه اول، قدرتهایِ نبوتیِ عیسی را به تصویر می کشد که از شأن ورود او پرده بر می دارد و آنرا به اراده خدا پیوند می دهد. دوم اینکه این جنبه از دستان به زکریا ۹: ۹ و ۱۰ پیوند می خورد که از پادشاهی سخن می گوید که سوار بر الاغی به اورشلیم وارد می شود.

این یادآور ورود سلیمان با الاغ به اورشلیم است (اول پادشاهان ۱: ۳۲-۴۸)، زمانی که ادونیا سعی کرد تاج و تخت را غصب کند، و داوود دستور داد تا سلیمان را فوراً به تخت نشانده و تاج گذاری کنند.

«پانصد سال قبل از تولد مسیح، زکریای نبی آمدن پادشاه اسرائیل را پیشگوئی کرده بود. این نبوت حال باید محقق می شد. او که برای مدتها افتخارات سلطنتی را نپذیرفته بود اینک به عنوان وارث تخت داوود به اورشلیم می آید».- الن جی. وایت، آرزوی اعصار، صفحه ۵۶۹.

اورشلیم در منطقه ای تپه ای و در ارتفاعی در حدود ۷۴۰ متر قرار دارد. در دوران عیسی جمعیت آن بالغ بر ۴۰ تا ۵۰ هزار نفر می شد، ولی این جمعیت در زمان عید پِسَح افزایش می یافت. شهر تنها حدود ۲۵۰ هکتار را پوشش می داد، ولی کوه معبد در حدود ۳۷ هکتار از آن را پوشش می داد. مجتمعِ معبدِ زیبا، بر شهر مسلط بود.

عیسی از شرق وارد شد، از کوه زیتون سرازیر شد و محتملا از دروازه طلایی کوه معبد وارد شد(دروازه ای که الان با دیواری آجری بسته شده است). کل شهر با ورود او به هیجان و ولوله افتاد، هرکسی برجستگی اقدام نمادین او را تشخیص می داد. جمعیتی که عیسی را همراهی می کرد فریاد بر می آورد هوشیعانا، عبارتی که در اصل به معنای «اینک نجات بده» بود ولی در آخر این معنی را آشکار می سازد که: «شکر و ستایش بر خداوند».

زمان سکوت و رازداری که عیسی در اکثر بخشهای مرقس بر آن اصرار می ورزید بسر آمده بود. حال عیسی بطور علنی وارد اورشلیم می شود و از اقدامی مشهور که نمادی از سلطنت بود، استفاده می کند.

`ایده سواری بر الاغ اندیشه تواضع را ذکر می کند. چرا چنین ویژگی از اهمیت برخوردار است، به ویژه برای مسیحیان؟ ما در پرتو صلیب به چه چیزی باید افتخار کنیم؟`