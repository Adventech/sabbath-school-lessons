---
title:  چه کسی حق انجام این کارها را به تو داده است؟
date:  27/08/2024
---

`مرقس ۱۱: ۲۷-۳۳ را بخوانید. رهبران مذهبی چه چالشی را برای عیسی آوردند، و او چگونه واکنش نشان داد؟`

روز بعد از اینکه عیسی معبد را پاک کرد، رهبران مذهبی در صحن معبد با او مقابله کرده و پرسیدند با کدام اقتدار در روز قبل چنین کرده بود. آنان در پی حقیقت نبودند بلکه در پی بدام انداختن او بودند. اگر می گفت که اقتدار او از خداست آنها انکار می کردند که یک نجار ساده روستایی میتواند چنین اقتداری داشته باشد. اگر اقرار می کرد که اقتدار او بشری است آنها او را به عنوان یک ابله از خود می راندند.

ولی عیسی متوجه تله آنها می شود و به آنان می گوید که اگر به سوال او پاسخ دهند او نیز جواب سوال آنها را خواهد داد. رهبران بلافاصله دیدند که آنها هستند که به دام افتاده اند. اگر بگویند که از خدا، عیسی خواهد گفت، «چرا به او ایمان نیاوردید؟»، و از طرفی از ترس مردم نمی توانستند بگویند از انسان. پس به دروغ گفتند که نمی دانیم. این به عیسی فرصت می دهد تا از پاسخ به آنان امتناع ورزد.

`مرقس ۱۲: ۱ – ۱۲ را بخوانید. عیسی چگونه امتناع خود از پاسخگویی را ادامه داد، و با چه نیت و تاثیرگذاری؟`

عیسی تمثیلی در مورد تاکستان، مالک آن، و مستاجرانی که مزرعه را به آنها اجاره می دهد، می گوید. داستانی که عیسی تعریف می کند، شباهت زیادی با تمثیل تاکستانی داشت که در اشعیا باب ۵ یافت می شود، جایی که خدا حکمی بر علیه اسرائیل بی وفا می دهد. هرکسی وجه تشابه را تشخیص می دهد، مخصوصا رهبران مذهبی.

داستان به شیوه ای بسیار غیرعادی شروع می شود، مستاجرین از دادن هر گونه میوه ای از مزرعه به مالک خودداری می کنند. در عوض با بدرفتاری خادمان او را می کشند. در نهایت، مالک، فرزند محبوب خود را می فرستد که از آنان انتظار دارد تا به او احترام بگذارند. ولی چنین نکردند. آنان بطور عجیبی استدلال کردند که اگر پسر او را به قتل برسانیم مالک تاکستان خواهیم شد. غیر منطقی بودن آنان درخور توجه است و قضاوتی که درباره آنها انجام شود موجه است.

آنچه که عیسی در این داستان گفت هشداری شدید به رهبران مذهبی بود مبنی بر این که گامهای آنان به کجا ختم می شود. در اصل، تمثیل او پیش هشداری محبانه بود. برای آنان خیلی دیر نشده بود تا تغییر موضع داده و از داوری قطعی دوری گزینند. برخی توبه کرده، تغییر جهت داده و عیسی را پذیرفتند. دیگران چنین نکردند.