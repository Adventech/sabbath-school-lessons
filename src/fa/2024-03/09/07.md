---
title:  اندیشه هایی فراتر
date:  30/08/2024
---

از نوشته های الن جی. وایت، فصل «مردم محکوم به فنا»، «معبد بار دیگر تطهیر شد»، و «مجادله»، را از کتاب آرزوی اعصار، صفحات ۵۸۰ – ۶۰۹ بخوانید.

«نفرین مسیح به آن درخت، به درختی که قدرت مسیح آن را خلق کرده بود، باید اخطاری تلقی شود خطاب به همه کلیساها و همه مسیحیان. هیچکس نمی تواند احکام خدا را زنده نگاه دارد مگر اینکه به دیگران خدمت کند. اما بسیاری هستند که حیات پر فیض و توام با از خود گذشتگی مسیح را با زندگی خویش به دیگران نشان نمی دهند. برخی که تصور می کنند مسیحیانی به تمام معنا هستند، درک نمی کنند که خدمت کردن به خدا مستلزم چیست. آنها نقشه می کشند و بررسی می کنند اما برای منفعت خودشان. آنها اقدام می کنند اما بطوری که به نفع خودشان بشود. وقت برای آنها ارزشمند است اما فقط از این لحاظ که فرصت می دهد بیشتر به نفع خود جمع کنند. آنها در همه امور زندگی همین موضوع نفع طلبی را دنبال می کنند. آنها خدمت می کنند اما برای خودشان خدمت می کنند. خدا آنها را خلق کرده است تا در دنیایی زندگی کنند که باید در آن خدمت کرد، خدمتی نه از روی خودخواهی بلکه بیگانه با آن. خدا طرح آنها را ریخته است تا به هر طریق ممکن، به هموطنان خویش کمک کنند. اما خود خویشتن آنقدر بزرگ است که آنها نمی توانند چیز دیگری را ببینند. آنها با انسانیت تماسی ندارند. آنها که این چنین به خاطر خودشان زندگی می کنند مثل آن درخت انجیر هستند، درختی که دست به هر تظاهری می زد اما بی ثمر بود. آنها بی آنکه توبه کنند یا ایمان داشته باشند چهارچوبهای پرستش را رعایت می کنند.آنها به زبان احکام خدا را احترام می کنند اما نه با اطاعت. آنها می گویند ولی انجام نمی دهند. مسیح در جمله ای که درباره آن درخت انجیر گفت نشان داد که از دید او تظاهر چقدر نفرت انگیز و پوچ است. مسیح می گوید که آنکه علنا گناهکار است نسبت به آنکه دم از خدمت به خدا می زند ولی هیچ میوه ای برای جلال او نمی آورد کمتر مجرم است».- آرزوی اعصار، صفحه ۵۸۴.

**سوالاتی برای بحث:**

`۱. بر مفهوم اینکه مسیح معبد را پاک می کند، تامل کنید. آن اصل چطور امروز در کلیسای ما قابل کاربرد است؟ چگونه چنان تطهیری بوقوع می پیوندد؟`

`۲. در سراسر انجیل ها، بارها و بارها، عیسی به کلام مقدس ارجاع می کند و اینکه چگونه آنها باید محقق شوند. این مطلب درباره اینکه چقدر آن آیات در زندگی ایمانی محوری هستند، چه می گوید؟ چرا باید غیورانه هر گونه تلاشی را که اقتدار کلام مقدس را کم اهمیت جلوه می دهد، رد کنیم، بخصوص این اندیشه که کلام مقدس صرفا افکار مردم درباره خدا است، که خدا کیست و چگونه عمل می کند؟`

`۳. مرز مناسب بین کلیسا و دولت کجاست؟ تعالیم عیسی در مرقس ۱۲: ۱۳ – ۱۷ چگونه این بحث را هدایت می کند؟`

`۴. به آیاتی نگاه کنید که در باره قیام هستند. چرا این تعلیم برای ایمان ما تا این حد مهم و محوری است، خصوصا با در نظر گرفتن وضعیت مرگ؟`