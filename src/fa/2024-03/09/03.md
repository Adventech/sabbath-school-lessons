---
title:  درختِ لعنت شده و معبدِ تطهیر شده
date:  26/08/2024
---

`مرقس ۱۱: ۱۲ – ۲۶ را بخوانید. اهمیت وقایعی که در اینجا به تصویر کشیده شده، چیست؟`

هنگام صبح، عیسی که از بیت عنیا آمده بود، و حدودا ۳ کیلومتر از اورشلیم فاصله داشت، گرسنه شده بود. او با دیدن برگ درخت انجیر به سمت درخت رفت تا شاید مقداری انجیر بیابد.

این اقدام نباید سرقت در نظر گرفته شود از آنجا که مطابق با عهد قدیم قابل قبول بود تا برای رفع گرسنگی از مزرعه یا باغی تناول نمود(لاویان ۱۹: ۱۹؛ لاویان ۲۳: ۲۲؛ تثنیه ۲۳: ۲۵ را بخوانید). ولی او میوه ای در درخت نیافت و به درخت گفت، «از این پس دیگر هرگز میوه نخواهی داد»(مرقس ۱۱: ۱۴). این یک اقدام بسیار عجیب و غیرعادی برای عیسی بود، اما آنچه که بلافاصله بعد از آن میآید حیرت آورتر است.

آنچه که بعد از آن اتفاق می افتد، احتمالا در جایی که فروش حیوانات قربانی توسط غیریهودیان انجام می گرفت (واخیرا توسط قیافای کاهن شروع شده بود)باید باشد. عیسی حیاط معبد را از شلوغی فروشندگان پاک می کند تا آرامش عبادت به آن بازگردد. اقدام او اهانت مستقیم به کسانی بود که عهده دار امور معبد بودند.

عیسی دو آیه عهد قدیم را به عنوان سرزنش شدید بر آن شلوغی نامقدس به هم پیوند می دهد. او اصرار می ورزد که معبد باید خانه عبادت برای تمامی افراد باشد(اشعیا ۵۶: ۷) که شامل غیریهودیان می شد. آنگاه او به رهبران می گوید که معبد را به کنام دزدان مبدل ساخته اند(ارمیا ۷: ۱۱). آنگاه در پایان این روز شگفت انگیز، عیسی شهر را با حواریون خویش ترک می کند(مرقس ۱۱: ۱۹).

صبح روز بعد، حواریون که به سمت شهر باز می گشتند(مرقس ۱۱: ۲۰ – ۲۶ را ببینید)، از دیدن درخت که ریشه کن شده است متحیر شدند. عیسی در توضیح آنچه اتفاق افتاده است، درسی در مورد دعا و بخشش می آورد. همه اینها به چه معناست؟

این دو داستان، چهارمین داستانهای در هم تنیده در مرقس هستند (درس ۳ را ببینید). در چنین داستان هایی، کنایاتی نمایشی به تصویر کشیده شده است که بازیگران وجه تشابه یا تضادی را در اقدامات مشابه بازی می کنند. در این داستان، شخصیتها یعنی درخت انجیر و معبد در وجه تشابهی با هم قرار دارند. عیسی درخت را نفرین می کند اما معبد را پاک می کند، اقدامی متضاد. اما کنایه این است که رهبران مذهبی برای کشتن عیسی دسیسه چینی می کنند و این اقدام به معنای پایان دادن به اهمیت مراسم معبد است که توسط عیسی انجام شد.

`در زندگیتان نیاز دارید که عیسی چه چیزی را پاک کند؟ این اقدام چگونه اتفاق می افتد؟`