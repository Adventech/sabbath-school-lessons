---
title:  مشاجرات اورشلیم
date:  24/08/2024
---

### مطالعه این هفته
برای مطالعه این هفته بخوانید: مرقس ۱۱؛ اول پادشاهان ۱: ۳۲ – ۴۸؛ زکریا ۹: ۹ و ۱۰؛ اشعیا ۵۶: ۷؛ ارمیا ۷: ۱۱؛ مرقس ۱۲: ۱ – ۳۴.

> <p>آیه حفظی</p>
> «پس هر گاه به دعا میایستید، اگر نسبت به کسی چیزی بهدل دارید، او را ببخشید تا پدر شما نیز که در آسمان است، خطاهای شما را ببخشاید» (مرقس ۱۱: ۲۵).

مجموعه ای از پنج بحث و مجادله بین عیسی و رهبران مذهبی در مرقس باب ۲ و ۳ ثبت شده است(درس ۳ را ببینید).در درس این هفته وقتی که عیسی به اورشلیم می رسد، با یک سری از شش بحث و مجادله با رهبران مذهبی روبرو می شود. دو دسته از مجادلات مانند پرانتزی در ابتدا و انتهای خدمت زمینی او هستند. هر دسته با مسئله مهمی در زندگی مسیحی سر و کار دارند. رهنمودهای عیسی حتی در طی این جریانات مجادله آمیز به هدایت ایمانداران در مسایلِ بنیادینِ ایمانی و مسایلِ عملیِ روزمره کمک می کنند.

رهبران مذهبی برای مقابله، مشوش، و مغلوب کردن عیسی می آیند ولی هرگز به توفیق نمی رسند. بخشی از درس این هفته در مورد تحلیل آنچه که مردم را به ضدیت با خدا می آورد، و آنچه که مسیحیان می توانند برای شکستن تبعیض انجام دهند، و صحبت با قلبهای کسانی که نسبت به دعوت روح مقاومت می کنند، می باشد.

مرقس فصل ۱۱ در مورد خدمت عیسی در اورشلیم برای پِسَح (مارس – آوریل) می باشد. مرقس فصل های ۱۱ – ۱۶ بیش از یک هفته از زندگی و رسالت عیسی را در بر می گیرند؛ و زمان روایت بطور قابل توجهی کند شده است. ده فصل اول تقریبا سه سال و نیم را پوشش می دهند. این کندی به اهمیت این صحنه های پایانی اشاره می کند.