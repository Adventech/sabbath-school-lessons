---
title:  وظایف زمینی و نتایج ملکوتی
date:  28/08/2024
---

`مرقس ۱۲: ۱۳ – ۲۷ را بخوانید. در اینجا چه اتفاقی افتاده و عیسی چه حقایقی را تعلیم می دهد؟`

رهبران مذهبی تلاش می کردند تا بهانه ای بیابند و عیسی را محکوم کنند، خواه توسط حاکم روم یا توسط مردم. در این مناقشه، مسئله پرداخت مالیات و خراج بود. در این زمان و مکان، امتناع از پرداخت مالیات به منزله شورش بر علیه دولت روم تلقی می شد که جرمی جدی به حساب می آمد.

عیسی پاسخ داد، آنچه را که از آن قیصر است به قیصر بدهید و آنچه که از آن خداست به خدا بدهید، چیزی که خدا او را از بدام افتادن حفظ کرد، بلکه دستورالعملی ژرف بود که مسئولیت ایمانداران در قبال دولت را مشخص می کرد. «او تصریح کرد که از آنجا که آنان تحت محافظت قدرت روم قرار دارند باید حمایتی را که مطالبه می کند ارزانی کنند تا جایی که با وظایف مهمتر و والاتر منافات نداشته باشد. ولی در حینی که تحت قوانین صلح آمیز سرزمین هستند باید در همه زمانها اولین تابعیت و سرسپردگی آنان به خدا باشد».- الن جی وایت، آرزوی اعصار، صفحه ۶۰۲.

مسئله بعدی درباره قیام مردگان بود. صدوقیان گروهی از کاهنان بودند که تنها پنج کتاب موسی را به عنوان کتاب مقدس قبول داشتند. آنان قیام مردگان را قبول نداشتند. سناریویی که آنان به عیسی ارائه نمودند احتمالا فرضی بوده است. این سناریو شامل هفت برادر و یک زن بود. مطابق با حکم موسی برای حفظ مالکیت خاندان وقتی که مردی بمیرد که پسری نداشته باشد، برادرش باید با بیوه ازدواج کند و هر بچه ای که بدنیا بیاید شرعا متعلق به آن مرد متوفی است (تثنیه ۲۵: ۵ – ۱۰).

صدوقیان که در پی بی اعتبار ساختن نظریه قیام بودند، به یک معضل اخلاقی اشاره می کنند که زن در روز قیام همسر چه کسی خواهد بود. عیسی استدلال آنها را در دو مرحله با اشاره به کتاب مقدس و با قدرت خدا پاسخ می دهد.

ابتدا، او قدرت خدا را در قیام شرح می دهد و اشاره می کند که ازدواجی در ملکوت در کار نخواهد بود. آنگاه او از نظریه قیام به خروج ۳: ۱ – ۲۲ توسل می جوید که اشاره می کند که او خدای ابراهیم، اسحاق و یعقوب است. اشاره عیسی به این معنی است که آنها قیام داده خواهند شد؛ آنها نمی توانند مرده باقی بمانند اگر خدا، خدای ابراهیم، اسحاق و یعقوب است، که در حال حاضر در مرگ خفته اند.

`اگر کسی از شما بپرسد «آیا قدرت خدا را می دانید» چه پاسخی می دهید، و چرا؟`