---
title:  بزرگترین فرمان
date:  29/08/2024
---

`مرقس ۱۲: ۲۸ – ۳۴ را بخوانید. کاتبی که رفتاری دوستانه داشت چه سوالی پرسید، و عیسی چه جواب دو پهلویی به او داد؟`

در انجیل مرقس، تا اینجا اکثر رهبران مذهبی، به جز در چند مورد استثنا، با عیسی مخالف هستند. این نکته به ویژه در اورشلیم مشهود است، جایی که عیسی با بحث بر سر رهبریِ معبدِ عبادت روبرو شده است، جایی که قلب یهودیت است. بنابراین، گوش دادن به اختلافات و قدردانی از پاسخ های عیسی توسط یک کاتب، نشان دهنده صداقت و شجاعت در مواجهه با خصومت غالب با عیسی است. برای کاتب که با عیسی همدردی می کرد، سکوت و تماشا کردن آسانتر به نظر می رسید. ولی آن مرد چنین نمی کند.

کاتب با این سوال که کدامیک از فرامین از همه مهمتر است به قلب مذهب می رود. عیسی با سادگی و وضوح پاسخ می دهد و از «شِمَع» نقل قول می کند، که اقرار ایمان در یهویت است و از تثنیه ۶: ۴ و ۵ گرفته شده است. عیسی می گوید که بزرگترین فرمان این است که خدا را با تمامی دل و جان و ذهن و قوت خود دوست بدارید یعنی با تمام وجودتان. عیسی با ذکر دومین فرمان مهم، با استناد دوباره به عهد قدیم، این بار از لاویان ۱۹: ۱۸، به کاتب پاداش می دهد تا همسایه خود را مانند خود دوست بدارید.

گاهی اوقات مردم در عجب هستند که فرمان دوست داشتن چگونه ممکن است. چارچوب فرهنگیِ فرمان در تثنیه به شرح آن کمک می کند. این زبان از معاهدات عهد کهن بین دو طرف آمده است و اصطلاح «دوست داشتن» به وفاداری به الزامات معاهده و انجام صادقانه آنها اشاره دارد. بنابراین، در حالی که مفهوم، دوستی عمیق بین طرفین را رد نمی کند، اما بیشتر بر اعمالی متمرکز است که چنین وفاداری را نشان می دهد.

کاتب صادق بود و وضوح و سادگی پاسخ عیسی را فهمید. میتوان ناراحتی و اخمهای دیگر رهبران مذهبی را تصور کرد، زیرا کاتبِ صادق پاسخ عیسی را معتبر دانسته است، کاری که هیچ کس دیگری حاضر به انجام آن نبود. عیسی همچنین کاتب را برای پاسخ صادقانه خود تأیید کرد و گفت که او از ملکوت خدا دور نیست. دور نیست به معنای این نیست که او وارد ملکوت شده است. چیزی که کاتب هنوز به آن نیاز داشت این بود که عیسی را به رسمیت بشناسد و از او پیروی کند، که گامی فراتر در سفر ایمان بود.

`چگونه می توانیم یاد بگیریم که خدا و همسایگانمان را مانند خودمان دوست بداریم؟ چرا صلیب کلید پیروی از این فرمان است؟`