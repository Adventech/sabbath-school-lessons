---
title:  آیا می توانید رازدار باشید؟
date:  11/07/2024
---

`مرقس ۱: ۴۰ – ۴۵ را بخوانید. این آیه درخصوص عیسی چه چیزی را تعلیم می دهد و رابطه او با رانده شدگان جامعه چگونه بود؟`

جذام همانطور که در این آیه شرح داده شده و همچنین در سراسر عهد قدیم، آنچه که امروزه بنام بیماری هانسن (جذام واقعی) می باشد، شناخته نمی شد. عبارت شناسی کتاب مقدسی  بهتر بود که آنرا به عنوان «بیماری مخوف پوستی» ترجمه می کرد که شامل سایر بیماری های واگیردار نیز می شد.

بیماری هانسن ممکن است حدود قرن سوم قبل از میلاد به خاور نزدیک کهن رسیده باشد. (دیوید پی رایت و ریچارد ن. جونز، «جذام»، لغت نامه انکور انجیل، جلد ۴ [نیویورک: دابل دی، ۱۹۹۲]، صفحات ۲۷۷-۲۸۲). از این رو، فرد جذامی که در این قسمت به آن اشاره شد، به خوبی میتوانست به بیماری هانسن مبتلا شده باشد، اگرچه ما دقیقاً نمیدانیم که این مرد دقیقاً از چه چیزی رنج میبرد، تنها می دانیم که بیماری بدی بود.

فرد جذامی ایمان داشت که عیسی می تواند او را طاهر کند. مطابق با لاویان ۱۳، یک جذامی طبق اصول دین ناپاک محسوب می شد و باید از تماس با دیگران اجتناب می نمود(لاویان ۱۳: ۴۵ و ۴۶ را ببینید).

با این حال، عیسی با دلسوزی نسبت به آن مرد متاثر شد و او را لمس نمود. «عیسی با شفقت دست خود را دراز کرده، آن مرد را لمس نمود و گفت: میخواهم، پاک شو»(مرقس ۱: ۴۱).

این اقدام طبق مناسک دین باعث می شد تا عیسی تا غروب ناپاک باقی بماند و او ملزم بود تا غسل نماید تا طبق آداب دینی دوباره پاک و مطهر بشود(با لاویان ۱۳-۱۵ مقایسه کنید). ولی مرقس بوضوح می گوید که اقدام عیسی مبنی بر تماس با مرد بیمار، او را از جذام پاک نمود. از این رو عیسی با لمس آن مرد نجس نشده بود.

عیسی آن مرد را نزد کاهن فرستاد تا طبق دستورالعمل موسی برای چنین موردی که در لاویان ۱۴ قید گردید قربانی بگذراند. در سراسر انجیل مرقس، عیسی به عنوان مدافع و حامی آنچه که موسی تعلیم داده بود ایستاده است(مرقس ۷: ۱۰؛ مرقس ۱۰: ۳ و ۴؛ مرقس ۱۲: ۲۶ و ۲۹ – ۳۱ را بخوانید).

این دیدگاه در تضاد شدید با رهبران مذهبی قرار می گیرد که در آیات مرقس باب های ۷ و ۱۰ و ۱۲، تعالیم اولیه ای که موسی داده بود را زیر و رو می کند. این جزئیات، فرمانِ عیسی مبنی بر ساکت ماندنِ آن مرد در مرقس ۱: ۴۴ را توجیه می کند. اگر او از درمان خود توسط عیسی سخن می گفت احتمال داشت که تصمیم کاهن علیه عیسی پیش داوری شود.

ولی بنظر می رسد که جذامی تطهیر شده از بیماری جذام این مطلب را درک نکرده بود و در پی سرپیچی از فرمان عیسی، خبر را به اطراف پخش کرد و برای عیسی ناممکن نمود تا با فراغ بال برای خدمتش وارد شهر شود.

`چگونه می توانیم مراقب باشیم که کارهایی را انجام ندهیم که می تواند مانع گسترش انجیل شود، فارغ از اینکه چقدر نیت ما خوب باشد؟`