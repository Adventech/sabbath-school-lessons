---
title:  اندیشه هایی فراتر
date:  12/07/2024
---

از نوشته های الن جی. وایت، فصل «در کفرناحوم» و «می خواهی مرا طاهر سازی» صفحات ۲۵۲ – ۲۶۶، از کتاب آرزوی اعصار را بخوانید.

مرقس باب ۱ چه تصویری از عیسی را ارائه می دهد؟ عیسی اقتدار دارد تا شاگردان را فرا بخواند، و آنان اجابت می کنند. او در تضاد با ارواح ناپاکِ تحت امر شیطان، فردی مقدس است. نبرد بزرگی بین خیر و شر ادامه دارد و عیسی قدرت بیشتری از دیوها و اهریمنان دارد. عیسی برای افراد بیمار شفقت دارد و به آنان کمک کرده و آنان را لمس می کند، در صورتیکه ممکن است دیگران چنین نکنند.

«عیسی در کنیسه از ملکوتی سخن گفت که آمده است تا آن را برقرار سازد و رسالتش این است تا اسیرانِ شیطان را آزاد سازد. صدای وحشتناکی بیانات او را قطع کرد. مردی مجنون از میان مردم با شتاب آمده و فریاد بر آورد، «ما را به حال خود رها ساز، از ما چه می خواهی ای عیسای ناصری؟ آیا آمده ای تا ما را هلاک سازی؟ می دانم که هستی؛ یگانه قدوس خدا».

«همه چیز در ابهام،آشفتگی، و هشدار دهنده بود. توجه مردم از مسیح منحرف گشت و کلام او مورد بی توجهی قرار گرفت. این هدفِ شیطان بود که قربانی خود را به کنیسه هدایت کرده بود.

ولی عیسی دیو را توبیخ نموده گفت «خاموش باش و از او بیرون بیا».

و شریر او را در آن میانه انداخته و از او بیرون آمده و به او صدمه ای نزد.... او که در بیابانِ وسوسه بر شیطان غلبه یافت دوباره با دشمن خویش رو در رو شده بود. اهریمن تمامی قدرت خود را بکار گرفته بود تا قربانی خود را تحت کنترل خود داشته باشد. از دست دادن زمین [فرد دیوزده] در اینجا به معنای ظفرمندی عیسی است .... لیکن منجی با اقتدار سخن راند و اسیر را رها ساخت».- الن جی وایت، آرزوی اعصار، صفحه ۲۵۵ و ۲۵۶.

در این اثنا، سرور ما خدمتی پر مشغله را ادامه داد و از مکانی به مکانی دیگر رفت، تقریبا دائما در تماس با مردم بود. او چگونه رویکردی آرام و بی تزلزل نسبت به خدمت و مردم داشت؟ بی تردید از طریق تجربه روزانه دعا چنین می کرد.

بیندیشید که چه جدول زمانی برای زمان دعا و مطالعه آیات مقدس کارآمد است. تشخیص دهید که چه چیزی برای شما کارآمد است و آن زمان را برای رشد روحیه مسالمت آمیز و آرام بکار ببرید که توسط روح و کلام خدا هدایت شده است.

**سوالاتی برای بحث:**

`۱. در باره موضوع دعا و اینکه چرا تا این حد برای زندگی مسیحی مهم است گفتگو کنید. مردم چه سوالاتی می توانند در باره هدف و تاثیر دعا داشته باشند؟`

`۲. در کلاس، در خصوص مواردی صحبت کنید که ممکن است در زمانهایی خاص بهتر باشد که در مورد ایمان خود زیاد صحبت نکنیم. چه زمانی ممکن است این کار عاقلانه ای باشد، و با این حال، چگونه می توانیم بدون به خطر انداختن جان خود شهادت دهیم؟`

`۳. چه کسانی در فرهنگ امروز شما همان «جذامیان» هستند؟ چگونه کلیسای شما می تواند دست دراز کند و این افراد را «لمس» کند تا انجیل را به آنها برساند؟`