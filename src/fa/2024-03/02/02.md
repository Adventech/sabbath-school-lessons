---
title:  «از پی من آئید»
date:  07/07/2024
---

`مرقس ۱: ۱۶ – ۲۰ را بخوانید. مردانی که عیسی آنها بعنوان شاگردان خود فراخواند که بودند و پاسخ آنها چه بود؟`

مرقس ۱ بخش زیادی از سخنان عیسی را ثبت نکرده است. با این وجود مرقس ۱: ۱۷ حرفهای او را که خطاب به دو مرد ماهیگیر بود، در بر دارد. یکی از آنها شمعون بود که بعدا پطرس نامیده شد و دیگری برادرش اندریاس بود. آن دو مرد در کرانه دریای جلیل ایستاده بودند و در حال ماهیگیری بودند.

هیچ اشاره ای به قایق یا وسایل دیگر ماهیگیری نشده است که احتمالا حاکی از این موضوع است که آن دو مرد از تمکن مالی خوبی برخوردار نبوده اند. در مرقس ۱: ۱۹ و ۲۰، یعقوب و یوحنا به همراه پدر و خادم خود هستند که حاکی از این است که آنان از وضعیت مالی بهتری نسبت به پطرس و اندریاس برخوردار بوده اند. لوقا اشاره می کند که پطرس قایق ندارد و اینکه بواقع یعقوب و یوحنا شرکاری پطرس و اندریاس بوده اند(لوقا ۵: ۱ – ۱۱ را ببینید). ولی انجیل مرقس ممکن است قیاسی بین دو گروه از برادران باشد و بمنظور به تصویر کشیدن این تفاوت، عیسی از هر دو گروه از افرادی که یکی منابع مالی کم و دیگری از شرایط بهتری برخوردار بوده اند، دعوت بعمل می آورد.

فراخوان عیسی از این مردان ساده،صریح و مستقیم، و نبوی بوده است. او از آنان دعوت می کند تا از پی او بروند؛ که به این معنی می باشد که شاگردان او بشوند. او اشاره می کند که اگر آنان دعوت او را اجابت کنند، او وظیفه ای به آنان می دهد تا صیادان انسانها بشوند.

`بیندیشید، چرا این مردان بلافاصله و بی درنگ(مرقس ۱: ۱۶ – ۲۰)هر آنچه که داشتند را رها کرده و از پی عیسی روانه شدند.`

انجیل یوحنا تصویر را بیشتر واضح می کند(یوحنا ۱: ۲۹ – ۴۲). بنظر می رسد که برادران از پیروان یحیی تعمید دهنده بودند و شنیدند که او اعلام می کند «عیسی بره خداست که گناه جهان را بر می دارد» (یوحنا ۱: ۲۹).

آنان با عیسی آشنا شده و زمانی را با او در نزدیکی رود اردن سپری کردند. در نتیجه، پذیرش دعوت عیسی برای خدمت بمنظور تفنن یا فرار از سختی زندگی نبود. آنان نسبت به این موضوع بخوبی فکر کرده بودند.

ولی چرا مرقس به جزئیات بیشتری نپرداخته است؟ احتمالا برای تاکید بر قدرت عیسی بوده است. او دعوت می کند، ماهیگیران از روی میل اجابت می کنند، و زندگی آنان، و خود جهان، دیگر مثل قبل نبود.

`فراخوانده شده اید که برای پیروی از عیسی، چه چیزی را رها کنید؟  (به پیامدهای پاسخ خود بیندیشید، خصوصا اگر به از دست دادن چیزی نمی توانید فکر کنید).`