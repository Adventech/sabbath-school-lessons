---
title:  جلسه پرستشی فراموش نشدنی
date:  08/07/2024
---

`مرقس ۱: ۲۱ – ۲۸ را بخوانید. چه اتفاق فراموش نشدنی در کنیسه کفرناحوم اتفاق افتاد و چه حقایق روحانی می توانیم از این روایت حاصل کنیم؟`

اکثر مسیحیان از لحظاتی فراموش نشدنی در مسیر زندگی مسیحی خود یعنی تصمیم به پیروی از عیسی برخوردار بوده اند؛ روز تعمید؛ موعظه ای قدرتمند که حضور خدا را عمیقا حس کرده اند. برخی از این لحظات ممکن است نه تنها فراموش نشدنی باشد بلکه متحول کننده زندگی نیز بوده باشد.

برای برخی از مردم در کفرناحوم در روز سبت نیز چنین بود که در مرقس باب ۱ آمده است. «مردم از تعلیم او در شگفت شدند، زیرا با اقتدار تعلیم میداد، نه همچون علمای دین»(مرقس ۱: ۲۲). در حینی که عیسی تعلیم می داد، مردی دیو زده که بی شک تحت تأثیر قدرت تعلیم عیسی قرار گرفته بود، بانگ بر آورد، «ای عیسای ناصری، تو را با ما چه کار است؟ آیا آمدهای نابودمان کنی؟ میدانم کیستی! تو آن قدّوسِ خدایی»(مرقس ۱: ۲۴) و عیسی دیو را اخراج کرد.

پیامدهای این کلمات از سوی دیو بیندیشید. ابتدا، دیو عیسی را بعنوان «قدوس خدا» شناخت. برخلاف لشکریان ناپاک و نامقدس شیطان، او تایید کرد که عیسی فرستاده مقدس خداست.

می توان از مقدسین و افرادی که عابد هستند چنین انتظاری را داشت، نه از نامقدسین و ناپاکان. از این رو در این داستان تضادی شدید بین قوای خیر و قوای شر وجود دارد. در اینجا واقعیت نبرد عظیم را می توانیم ببینیم. مردم ممکن است هنوز ندانند که عیسی کیست ولی دیو مطمئنا می دانست و در برابر عموم مردم نیز آن را تصدیق نمود.

بعد فرمانِ «از مرد بیرون بیا» قابل درک است، ولی چرا به او دستور داد «ساکت باش»؟ در آغازِ مرقس، انگیزه ای قابل توجه پدیدار می شود: دستور عیسی برای سکوت در این خصوص است که او کیست. پژوهشگران این مطلب را «راز مسیحایی» می نامند.

دستور عیسی برای سکوت در آن زمان منطقی بود زیرا در آن شرایطِ سیاسی، از مسیح موعود توقعات و انتظاراتی میرفت. مسيح بودن مخاطره آميز بود. با این وجود، وقتی دستور به سکوت داده می شود، بی تردید می توان استنباط نمود که عیسی کیست. آنچه در طول زمان مشخص خواهد شد اینستکه هویت عیسی را نمی توان پنهان کرد و حقیقتِ اینکه او کیست، کانون پیام انجیل می شود. مردم نه تنها باید بدانند که عیسی کیست، بلکه باید تصمیم بگیرند که چگونه به آمدن او واکنش نشان خواهند داد و این برای آنها چه مفهومی دارد.

`در تلاش برای اینکه شاهدی برای دیگران باشیم، چه زمانی معقول تر است تا تمامی اعتقاداتمان در خصوص «حقیقت حاضر» را بیان نکنیم؟`