---
title:  یک روز از خدمت بشارتی عیسی
date:  06/07/2024
---

### مطالعه این هفته
برای مطالعه این هفته بخوانید: : مرقس ۱: ۱۶ – ۴۵، یوحنا ۱: ۲۹ – ۴۲، مرقس ۵: ۴۱، لوقا ۶: ۱۲، لاویان ۱۳.

> <p>آیه حفظی</p>
> «عیسی ایشان را صدا زد و فرمود: از من پیروی کنید تا شما را صیاد مردم سازم» (مرقس ۱: ۱۷).

هر یک از انجیل ها شروع کار بشارتی عیسی را به گونه ای خاص بیان می کنند.

متی عیسی را اینگونه معرفی می کند که او شاگردان را فراخواند و بعد بر روی کوه موعظه کرد.

لوقا داستان شروع خدمت عیسی را با موعظه روز سبت در کنیسه ای در ناصره نقل می کند.

یوحنا دعوت از برخی حواریون اولیه و مراسم ازدواج در قانا که اولین معجزه عیسی در آنجا بوقوع پیوست را بازگو می کند.

انجیل مرقس داستان دعوت از چهار تن از حواریون را بازگو می کند و از سبتی در کفرناحوم و آنچه که بدنبال داشت را روایت می کند.

این «سبت با عیسی» در ابتدای مرقس به خواننده این حس را می دهد که عیسی کیست. در کل بخش درس این هفته، تنها اندکی از سخنان او ثبت گردیده است: یک فراخوان اجمالی برای شاگردی، فرمانی به یک دیو، برنامه ای برای بازدید از مکان های دیگر، و شفای یک جذامی با دستورالعمل هایی برای نشان دادن خود به یک کاهن بمنظور تطهیر شدن. تأکید بر عمل، بخصوص برای شفای مردم. نویسنده انجیل دوست دارد از کلمه بی درنگ/بلافاصلهاستفاده کند تا نشان دهد که خدمت عیسی آنی و بی تاخیراست.