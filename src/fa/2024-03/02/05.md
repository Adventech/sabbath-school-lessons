---
title:  راز رسالت عیسی
date:  10/07/2024
---

`مرقس ۱: ۳۵ – ۳۹ را بخوانید. چه دروس مهمی را می توانید از آنچه که عیسی در اینجا انجام داد، بیاموزید؟`

عیسی پیش از طلوع آفتاب برخاسته و به مکانی ساکت و خلوت برای دعا رفت. مرقس ۱: ۳۵ بر دعا بعنوان محور عمل عیسی تاکید دارد. تمام اَشکالِ بیانیِ دیگر در جمله بطور خلاصه می گویند که او برخاست، خانه را ترک کرد، و به بیرون رفت (همگی در ساختار زبان یونانی، فعل ماضی نامعین بوده و حاکی از کامل بودن می باشند).

اما فعل «دعا کردن» بر زمان حال تا آینده (حال کامل) دلالت دارد، که هنوز در زمان حال کامل نشده و تا آینده ادامه دارد، شکلی که در اینجا برای فعل «دعا کردن» بکار گرفته شده یک فرآیند مداوم را نشان می دهد. این آیه همچنین تاکید دارد که چقدر زود عیسی بیرون رفت، حاکی از این که زمان دعای او در تنهایی و خلوت قابل توجه و طولانی بوده است.

در سراسر انجیل ها، عیسی را بعنوان مرد دعا می بینیم (متی ۱۴: ۲۳، مرقس ۶: ۴۶، یوحنا ۱۷ را بخوانید). اینگونه بنظر می رسد که دعا یکی از اسرار کلیدی در قدرتِ رسالتِ عیسی بوده است.

`لوقا ۶: ۱۲ را بخوانید. این آیه درباره زندگی عابدانه عیسی چه می گوید؟`

بسیاری از مسیحیان زمانی را برای دعا تعیین کرده اند. این ممارست خوب و درست است ولی می تواند به مرور به کاری عادی تبدیل شود که ممکن است معنا و مفهوم خود را از دست بدهد. برای اینکه از این قالب بیرون بیائید زمان دعا را گاهی اوقات تغییر بدهید یا اینکه طولانی تر از حد معمول دعا کنید. نکته این که خودتان را در نوعی فرمول غیرقابل تغییر حبس نکنید.

پطرس و همراهانش عیسی را تا مکان دعا همراهی نکردند. شاید از مکان دعا آگاه بودند زیرا او را یافتند. نوشته آنان مبنی بر اینکه هر کسی بدنبال عیسی می گشت، نشان می دهد که عیسی تجربه شگفت انگیز روز گذشته را با شفا و تعلیم بیشتر به مردم ادامه می دهد.

با کمال تعجب، عیسی تردید به دل راه نداد و گستره میدان خدمتی خود را به مکانهای دیگری وسعت داد. عیسی ایشان را گفت: «بیایید به آبادیهای مجاور برویم تا در آنجا نیز موعظه کنم، زیرا برای همین آمدهام»(مرقس ۱: ۳۸).

وقتی عیسی با داشتن مقام الوهیت زمان زیادی را برای دعا سپری می کرد، در مورد خود ما چگونه خواهد بود، و چقدر باید وقت خود را صرف دعا کنیم؟ الگو بودن عیسی برای ما، چه چیزی به ما می گوید؟