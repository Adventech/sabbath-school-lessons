---
title:  مرد لال
date:  07/08/2024
---

`مرقس ۷: ۳۱ – ۳۷ را بخوانید. چه کسی نزد عیسی آورده شد و عیسی برای او چه کرد؟`

عیسی از کوتاه ترین مسیر میانبر برای بازگشت به جلیل از منطقه صور و صیدون نرفت. بنظر می رسد که عیسی از ناحیه صور به شمال رفت و از طریق منطقه صیدون به بالا رفت، سپس از طریق ناحیه شمال شرقی دریای جلیل به وارد سرزمین شده و پایین رفت و سرانجام به دریا رسید. این مسیری پر پیچ و خم بود که احتمالاً زمان بیشتری به او داد تا شاگردانش را تعلیم دهد.

آیات اشاره نمی کنند که دقیقا چه کسی مرد را نزد عیسی آورد، ولی مشکل او به اندازه کافی واضح بود – او نمی توانست بشنود و بدین جهت برای سخن گفتن هم مشکل داشت. از دست دادن شنوایی، مردم را از اطرافشان جدا می کند و ناشنوایی مطلق، یادگیری برای سخن گفتن را دشوار می سازد. مشکل این مرد احتمالا طولانی مدت بوده است.

عیسی مشکل مرد را درک می کرد و او را به گوشه ای خلوت برد. خداوند به نحوه ای نادر آن مرد را شفا داد که بخصوص برای خوانندگان امروزی عجیب است. او انگشتان خود را وارد گوش آن مرد کرد، آب دهان انداخت، زبانش را لمس کرد و آهی کشید. عیسی بخشهای مبتلا شده مرد را که می خواست شفا دهد لمس نمود ولی چرا آه کشید؟ «او بخاطر گوشهایی که برای حقیقت گشوده نمی شود و زبانی که از تصدیق رها دهنده امتناع ورزید آه کشید».- الن جی. وایت، آرزوی اعصار، صفحه ۴۰۴.

عیسی بطور معجزه آمیزی شنوایی آن مرد را ترمیم نمود و او را قادر ساخت تا بطور واضح سخن بگوید. آهِ او برای آزادیِ اختیاری بود که به انسان داده شده است. او کسی را اجبار نکرد بلکه به او آزادی اختیار داد تا خودش انتخاب کند و تصمیم بگیرد. همه انسان ها در انتخاب اینکه چگونه زندگی خود را رهبری کنند آزادند – سرور حیات یا سرور تاریکی. عیسی توانست گوشهای کر را باز کند، اما قلبهای بیایمان را مجبور نکرد تا مسیح بودن او را تصدیق کنند.

این داستان کوتاه نشان می دهد که خدا می تواند برای کسانی که با اختیار بسوی او باز می گردند کاری کند. شاید شما در به اشتراک گذاشتن ایمان خود مبتلا به گنگی شده اید و در مورد آنچه که باید بگویید احساس می کنید که زبان بسته اید. این معجزه باعث دلگرمی میشود که خداوند عیسی میتواند گوشهای شما را بگشاید تا نسبت به نیازهای دیگران حساس باشید و کلامی آماده داشته باشید تا در سفر زندگیشان آنها را رفعت دهید.

`با عطایایی که در خصوص شنیدن و سخن گفتن به شما داده شده است چه می کنید زیرا که هدیه ای از سوی پروردگار هستند؟ چگونه از آنها استفاده می کنید؟`