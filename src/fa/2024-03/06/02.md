---
title:  سنتهای بشری در مقابل فرامین خدا
date:  04/08/2024
---

`مرقس ۷: ۱ – ۱۳ را بخوانید. چه حقایق مرتبطی در اینجا ارائه شده است؟`

تصور کنید که بچه ها با مطالعه این آیات مدرسه سبت به خانه باز می گردند و به مادران خود میگویند که آنها مجبور نیستند تا دستان خود را قبل از خوردن غذا بشویند بخاطر اینکه عیسی چنین گفته است. با اینکه، این داستان درباره بهداشت و پاکیزگی نیست.

در دوران عیسی، بسیاری از مردم در آن سرزمین طبق شعائر مذهبی به پاکیزگی توجه خاصی داشتند. در طول زمان بین عهدها، ایده شستشوی دستها به منظور پاک ماندن از نظر آیینی بین مردم عادی نیز بسط داده شد، حتی اگر این احکام در اصل فقط برای کاهنان در عهد قدیم اعمال می شد (خروج ۳۰: ۱۷-۲۱). بخاطر رعایت و مطابق این مفهوم بود که رهبران مذهبی به عیسی در خصوص شاگردانش گلایه می کنند.

عیسی بطور مستقیم به سوالی که از او پرسیدند پاسخ نمی دهد. در عوض او با پاسخی دوپهلو از شاگردانش دفاع می کند. ابتدا او از کلام قوی و محکم اشعیا نقل قول نمود، مبنی بر اینکه خدا قومی را سرزنش کرد که خدا را با زبان ارج می نهند ولی قلب آنها از او دور است(اشعیا ۲۹: ۱۳). نقل قول از اشعیا با محکوم کردن سنتهای بشری ادامه می یابد که جایگزین فرامین الهی شده است.

بخش دوم از پاسخ عیسی با نقل قول اشعیا تعارض دارد. عیسی فرمان خدا برای تکریم والدین را ذکر می کند (خروج ۲۰: ۱۲)؛ بدین معنی که در ایام کهنسالی از آنان مراقبت کنید و این مطلب را با سنتهای مذهبی مقایسه می کند که فرد می تواند چیزی را به خدا بدهد (یک هدیه، قربانی) و همچنان آنرا برای خودش استفاده کند اما از آن برای والدین پیر و محتاج استفاده نکند. می توان این طرز برخورد را اینگونه تصور کرد: «متاسفم پدر! خیلی دوست دارم به تو کمک کنم، اما پول را به معبد دادم».

عیسی به این نوع ریاکاری سرسختانه حمله می کند. آنها سنت بشری را فراتر از کلام خدا قرار داده بودند و با چنین کاری مرتکب گناه شدند.

پس چه پاسخی به سوال فریسیان داده شد؟ پاسخ عیسی حاکی از این بود که او هیچ شواهد قانع کننده ای نیافت، مبنی بر این که ضرورت پاکیزگی دست با خواست خدا مطابقت داشته باشد. در عوض، پاسخ او بطور شفاف از احکام شریعت بر ضد سنت بشری حمایت می کند. (همچنین مرقس ۱: ۴۴؛ مرقس ۷: ۱۰ و ۱۱؛ مرقس ۱۰: ۳ – ۸؛ مرقس ۱۲: ۲۶ و ۲۹ – ۳۱).

`آیا ما از برخی سنتهایی پیروی می کنیم که ممکن است بااحکام خدا در تضاد باشند؟ اگر چنین است چه چیزهایی می توانند، باشد؟`