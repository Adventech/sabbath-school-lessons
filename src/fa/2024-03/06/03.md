---
title:  دستان پاکیزه یا قلب پاکیزه؟
date:  05/08/2024
---

`مرقس ۷: ۱۴ – ۱۹ را بخوانید. منظور از سخنان همچون معمای عیسی در مرقس ۷: ۱۵ چیست؟`

سخنان عیسی در این بخش برای بسیاری از آنها همچون معمایی بوده است زیرا آنها در مورد رابطه خود با تعالیم آمده در لاویان ۱۱ در مورد غذاهای پاک و ناپاک در اندیشه بودند. آیا عیسی چنین تمایزاتی را از بین می برد؟ آیا ادونتیست های روز هفتم در مورد این تعلیم در اشتباه بوده اند مبنی بر اینکه، اعضای کلیسا که از غذاهای گوشتی استفاده می کنند، بایستی فقط از فهرست حیوانات پاک یا حلال گوشت انتخاب کنند؟

نخست، عجیب است که عیسی دستورات موسایی آمده در مرقس ۷: ۱۴ – ۱۹ را بناگاه کنار بگذارد زمانی که او به تازگی از موسی بر علیه سنت در مرقس ۷: ۶ – ۱۳ دفاع کرده بود. دوم اینکه همان سنتی که فریسیان ترویج کرده بودند مبنا و اساسی در آموزه های عهد قدیم نداشت؛ که بااحکام خوراک در تعارض است.

سوم، آنچه که مرقس ۷: ۱۹ می گوید که عیسی همه غذاها را پاک می کند به این معنی نیست که احکام مربوط به خوراک منسوخ شده اند، بلکه در عوض سُنتِ آلودگیِ لمسی را که فریسیان از خود ابداع کرده بودند باطل می سازد. به عنوان مثال، این تصور نادرست است که اگر میتوانستید با تماس با غیر یهودیان آلوده شوید، پس میتوانید از طریق تماس با خوراک هایی که آنها لمس کردهبودند نیز آلوده شوید.

`مرقس ۷: ۲۰ – ۲۳ را بخوانید. عیسی گفت که چه چیزی موجب آلودگی شخص می شود؟`

در مرقس ۷: ۱۹، عیسی می گوید که خوراک به قلب وارد نمی شود بلکه به معده می رود و بعد از مسیر روده عبور می کند. ولی در مرقس ۷: ۲۱ – ۲۳، او می گوید که اهریمن از درون قلب می آید، واز کانون شخصیت او سرچشمه می گیرد. او فهرستی از گناهانی که از افکار اهریمنی شروع شده و به اعمال اهریمنی منجر می شوند را بیان می کند.

وقتی که رجوع به فرمان پنجم در مرقس ۷: ۱۰ شامل فهرستی از گناهان می شود، هر فرمانی از دومین لوح از احکام دهگانه در آنجاست. بعدا عیسی در مرقس ۷: ۷ به عبادت بیهوده اشاره می کند، شکستن آنچه که در قلب چهار فرمان اول از احکام دهگانه است. بدین سبب عیسی به عنوان مدافع احکام خدا در سراسر این آیات ایستاده است.

`ممکن است، شما از الهیات درستی برخوردار باشید ولی آیا با تمامی دل به آنچه که می دانید عمل می کنید؟`