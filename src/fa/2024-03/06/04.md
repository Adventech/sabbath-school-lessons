---
title:  خرده های سفره برای سگ ها
date:  06/08/2024
---

`مرقس ۷: ۲۴ – ۳۰ را بخوانید. چه درسهای مهمی در این دستان یافت می شود؟`

در ادامه آیاتِ چالش برانگیز درس دیروز، داستان در این آیه موجب سوالات نگران کننده ای می شود. چرا عیسی به تندی به این زن واکنش نشان می دهد و او را سگ خطاب می کند؟

او بطور سرگشاده شرح نمی دهد ولی دو ویژگی در پاسخ او به آن زن آشکار می کند که او چه چیزی را تعلیم می دهد. در مرقس ۷: ۲۷، او می گوید که در وهله اول «فرزندان» باید اطعام شوند. اگر «اول» وجود دارد منطقی بنظر می رسد که «دوم» هم وجود داشته باشد.

ویژگی دیگر اینست که عیسی از کلمه تحقیر کننده سگ استفاده می کند، نه به معنی سگهای دست آموز بلکه با توجه به بستر زمانی آن دوره به سگهایی اشاره شده که مجاز بودند تا وارد خانه شوند که در تضاد با سگهای خیابانی است. آن زن از این دو نشانه بهره برده و برای پاسخ به عیسی از آنها کمک می گیرد.

آن زن در عوض، پاسخی رک و پوست کنده می دهد. او پاسخ می دهد: «امّا سگان نیز در پای سفره از خردههای نان فرزندان میخورند» (مرقس ۷: ۲۸).

آن زن چگونه توانست از عهده پاسخ عیسی بر آید؟ یقینا عشق و علاقه به دخترش باعث شد تا به اینجا به پیش برود. ولی عیسی نیز او را تشویق کرد. او گفت «اول» که دلالت بر وجود «دومی» هم می باشد. علاوه بر این، عیسی به سگی اشاره کرد که در زیر میز نشسته است. درست مانند سگی که در خانه در زیر میز غذا می نشیند، به همان صورت، او بپای عیسی افتاده بود و برای دخترش التماس می کرد. از اینرو او ادعا کرد که سگ هم حق دارد تا از غذایی که روی زمین می افتد بهره مند شود.

پاسخ زن ایمان او را عیان ساخت. درخواست معجزه شفا برای دخترش از راه دور «خرده نان» بود که بطور خاصی به قدرت عیسی اشاره می کرد(اگر خرده نان معجزه بود پس کل قرص نان چه می توانست باشد؟)و برآورده ساختن درخواست او برای عیسی موضوعی کوچک شمرده می شد. عیسی تحت تاثیر قرار گرفته بود و درخواست آن زن را اجابت کرد.

«عیسی از طریق برخورد خود با آن زن نشان داد که، او که به عنوان رانده شده از سوی اسرائیل شناخته می شد بیش از این غریبه شمرده نمی شود بلکه فرزندی از خانۀ خداست. به عنوان یک فرزند این امتیاز او بود تا از هدایای پدر سهم ببرد».- الن جی. وایت، آرزوی اعصار، صفحه ۴۰۱.

`چرا تبعیض بر علیه دیگر نژادها و ملیتها می تواند متضاد با تعالیم عیسی باشد؟ چطور می توانیم در پی زدودن این اهریمن باشیم؟`