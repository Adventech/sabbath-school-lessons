---
title:  درون و بیرون
date:  03/08/2024
---

### مطالعه این هفته
برای مطالعه این هفته بخوانید: مرقس ۷، اشعیا ۲۹: ۱۳، خروج ۲۰: ۱۲، مرقس ۸: ۱۱ – ۲۱ را بخوانید.

> <p>آیه حفظی</p>
> «هیچ چیز نیست که از بیرون آدم داخل او گشته، بتواند او را نجس سازد بلکه آنچه از درونش صادر شود آن است که آدم را ناپاک میسازد»(مرقس ۷: ۱۵).

مطالعه این هفته، انجیل مرقس باب ۷ و نیمه اول باب ۸ می باشد. در آغاز مرقس باب ۷ عیسی با انکار سنتهای مذهبی موجب مشاجره می شود. با این حال، او این کار را به گونهای انجام میدهد که از چیزی عمیقاً مرتبط با زندگی مسیحی امروز حمایت میکند.

سپس عیسی معمایی را مطرح میکند که راه را برای درک ایمان می گشاید.

پس از این، او به صور و صیدون رفت و با زنی روبرو شد که تنها فردی است که در انجیل ها در بحث با عیسی بر او پیروز شد. مواجهه شدن عیسی با آن زن غیرعادی است، و در ورای آن چند مکالمه سری وجود دارد که زن از آن استفاده کرد و بخاطر ایمانش، عیسی درخواست او را برآورده ساخت.

مرقس باب ۷ با شفایی دیگر، اهمیت حقیقتی را فاش می کند که هرچند معجزات می تواند تاثیر گذار باشد، ولی نمی تواند به تنهایی کافی باشد تا قلبها را بروی حقیقت بگشاید. از اینها گذشته، معجزات چه خیریتی برای رهبران مذهبی داشت که مصمم بودند تا عیسی را انکار کنند؟

در مرقس باب ۸ مطالعه به اهمیت نان به عنوان نمادی از تعالیم و سنت ها می نگرد. این داستان ها حاوی درسهای بزرگی درباره مفهوم و عملکرد زندگی مذهبی است.