---
title:  اندیشه هایی فراتر
date:  09/08/2024
---

از نوشته های الن جی.وایت فصل «سنت»، «موانع شکسته شده است» و «نشانه درست» از کتاب آرزوی اعصار، صفحات ۳۹۵ – ۴۰۹ را بخوانید.

«امروز نیز مانند گذشته، این گناه گمراه کننده و پنهان، چقدر در میان پیروان عیسی گسترده و شایع است! اکثر اوقات، خدمت ما برای مسیح و مصاحبت ما با یکدیگر با اشتیاق پنهان به جاه و مقام، آلوده و ضایع می گردد. چقدر افکار ما آماده پذیرش قدردانی و تحسین و تایید دیگران می باشد. عشق به خودپرستی و میل به انتخاب راهی سهل تر از آنچه که خداوند مقرر فرموده است، باعث می شود که فرضیه های انسانی و عادات و رسوم دنیوی جایگزین اصول و مفاهیم الهی گردد. عیسی در سخنانی هشدار دهنده به شاگردان خود گفت، «آگاه باشید و از خمیر مایه فریسیان دوری کنید».

«مذهب مسیح چیزی جز صداقت و بی ریایی نیست. شور و حرارت برای جلال خداوند انگیزه ای است که روح القدس در قلب آدمی به وجود می آورد و تنها عمل واقعی روح القدس می تواند چنین انگیزه ای را ایجاد کند و تنها قدرت خداود قادر است که خودپرستی و را را از دل آدمی دور کند. چنین تغییری آیت و نشانه کار خداوند است. هر گاه ایمانی که می پذیریم،خودخواهی و منفعت طلبی و تظاهر را از میان بردارد و ما را در طلب جلال خداوند و نه جلال خود هدایت کند، آنگاه در راه درستی قدم گذاشته ایم. عبارت «پدر نام خود را جلال ده!» (یوحنا ۱۲: ۲۸)همواره نکته اصلی زندگی ما باشد. او به ما دستور می دهد: «به همین طریقی که او سلوک می نمود، سلوک نمائید» و «از اینجا می دانید که او را می شناسیم که از احکامش اطاعت می کنیم» (اول یوحنا ۲: ۳ و ۶)، اِلن جی وایت، آرزوی اعصار،صفحه ۴۰۹.

**سوالاتی برای بحث:**

`۱. کدام اعمال مسیحی را سودمند یافته اید تا قلب شما را پاک نگاه دارند؟`

`۲. کدام افراد در جامعه شما «ناپاک» شمرده می شوند؟ چه می توانید انجام دهید که به آنها کمک کنید تا به سوی انجیل کشیده شوند؟`

`۳. به عنوان یک کلاس بر روی این موضوع تامل کنید، برای ترویج به اشتراک گذاشتن انجیل به روش های ساده با همسایگان خود، چه کاری می توانید انجام دهید؟`

`۴. مرقس ۸: ۱ – ۱۰، که در مورد اطعام ۴۰۰۰ نفر است را بخوانید. چه چیزی در تفسیر این آیات نشان می دهد که جماعت حاضر احتمالا غیر یهودی بودند؟ چرا نباید تفاوتی ایجاد کند؟`

`۵. چگونه می توانیم به عنوان موجودات سقوط کرده در گناه با جدیت از خود در برابر امیال باطنی محافظت کنیم؟`