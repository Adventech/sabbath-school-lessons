---
title:  'داستان درهم تنیده شده: بخش ۲'
date:  18/07/2024
---

`مرقس ۳: ۲۰ و ۲۱ را بخوانید. چه تجربه ای باعث شد تا خویشاوندان عیسی فکر کنند که او عقلش را از دست داده است؟`

اتهام تزلزل فکری بسیار جدی است. بطور معمول این ایده از تجربه ای حاصل می شود که شخصی تهدیدی برای امنیت خودش باشد. خانواده عیسی چنین حسی در خصوص او پیدا کردند زیرا به قدری او خود را مشغول کرده بود که برای خوردن غذا زمان و اهمیتی قائل نمی شد. آنها عازم شدند تا او را با خود ببرند و در اینجاست که داستان ظاهری موضوع مفهوم خود را از دست می دهد و با داستان درونی در خصوص کاتبانی که عیسی را به تبانی با شریر متهم کرده بودند منقطع می شود.

شباهت عجیبی بین قضایای بیرونی و درونیِ این داستانِ درهم تنیده شده وجود دارد. بنظر می رسد که خانواده خود عیسی نظری مشابه با کاتبان دارند. خانواده می گوید که او دیوانه است. کاتبان می گویند که او با شریر هم پیمان شده است.

`مرقس ۳: ۳۱ – ۳۵ را بخوانید. خانواده عیسی از او چه می خواهند و او چگونه واکنش نشان می دهد؟`

این صحنه ممکن است عجیب بنظر برسد. اگر مادر یا اعضای خانواده شما بیایند تا شما را ببینند آیا با آنها دیدار نمی کنید؟ مشکل این بود که خانواده عیسی در آن زمان با اراده خدا هماهنگ و هم نوا نبود.

عیسی آن حقیقت را تشخیص داد و در این آيات تعریف مجددی از مفهوم خانواده ارائه می دهد. کسانی که اراده خدا را انجام می دهند، برادر و خواهر و مادر او هستند. او پسر خداست و کسانی که خودشان را با اراده خدا هماهنگ می کنند خانواده او می شوند.

دو داستان بیرونی و درونی از این داستان تنیده شده مرقسی، با هم حاوی کنایه ای عمیق می باشند. در داستان درونی، عیسی می گوید که خانه ای که بر ضد خود تقسیم و جدا شده باشد پایدار نیست. در نیم نگاه نخست، بنظر می رسد که در داستان ظاهری و بیرونیِ، خانه خود عیسی، یعنی خانواده اش، بر علیه او از هم جدا شده است. ولی عیسی با تعریف مجدد از مفهموم خانواده، معما را حل می کند. خانواده واقعی او کسانی هستند که بهمراه او، اراده خدا را بجا می آورند (لوقا ۱۲: ۵۳ و لوقا ۱۴: ۲۶ را ببینید).

در سراسر تاریخ، مسیحیان بارها خود را از خویشاوندان خود جدا و غریب یافته اند. این تجربه ای سخت است. این آیات در مرقس آشکار می کند که عیسی از همان مشکلات عبور کرد. او با این وضعیت آشناست و می تواند کسانی را که اغلب در عزلت و تنهایی دردناک می باشند تسکین بخشد.