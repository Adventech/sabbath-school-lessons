---
title:  شفای یک افلیج
date:  14/07/2024
---

`مرقس ۲: ۱ – ۱۲ را بخوانید. وقتی یک افلیج را نزد عیسی آوردند او چه درخواستی کرد و به چه چیزی دست یافت؟`

مردی فلج بود و از این رو چهار تن از دوستانش مجبور شدند تا او را نزد عیسی بیاورند. پس از اینکه سقف را شکافتند و او را به حضور عیسی پایین بردند، مرقس ۲: ۵ این نکته را خاطر نشان می سازد که عیسی ایمان آنها را دید. ایمان چگونه می تواند مرئی باشد؟ همچون محبت، که در اعمال قابل رویت می شود، همانطور که ماندگاری دوستان آنرا به روشنی نشان می دهد.

بدیهی بود که نیاز آن مرد فیزیکی بود. با این وجود وقتی که به حضور عیسی رسید، اولین کلامی که عیسی بر زبان آورد اشاره به بخشش گناهان او بود. در کلِ صحنه، آن مرد کلمه ای بر زبان نیاورد. در عوض، این رهبران یهودی بودند که (در ذهن خود) به آنچه که همان موقع عیسی گفته بود معترض بودند. آنان کلام او را کفر و حقیر نمودن خدا تلقی کردند و اینکه[بخشیدن گناه] تنها از آن خداست.

عیسی با معترضین از شیوه خودشان یعنی استدلال متداول در میان معلمان یهودی در مشاجرات استفاده کرد که از «جزء به کل» رسیدن نام داشت *[به یک «استدلال «از [دلیل] قویتر» اشاره میکند. به عنوان مثال، اگر ثابت شود که شخصی فوت کرده است، می توان با یقین مساوی یا بیشتر استدلال کرد که آن شخص نفس نمی کشد (ویرایشگر)]. عیسی به آنان گفت: «گفتن کدام یک به این مفلوج آسانتر است، اینکه بگویم «گناهانت آمرزیده شد،» یا اینکه بگویم «برخیز و تشک خود را بردار و راه برو؟». وقتی عیسی توانسته با قدرت خدا موجب شود تا آن مرد راه برود، پس ادعای او برای بخشیدن گناه مصداق پیدا می کند.

`میکا ۶: ۶ – ۸ را بخوانید. این آیه شرح می دهد که چه مشکلی بین عیسی و رهبران یهودی پیش آمده بود؟`

این رهبران مذهبی بصیرت خود را از آنچه که واقعا مهم بود از دست داده بودند: عدالت، رحمت، و تواضع در پیشگاه خدا. آنها چنان در دفاع از درک خود نسبت به خدا غرق شده بودند که از دیدن کاری که خدا درست در مقابل دیدگانشان انجام داده بود کور بودند.

هیچ چیزی اشاره نمی کند که آن مردان دیدگاه خود را در قبال عیسی تغییر داده باشند، حتی با اینکه او شواهد کافی زیادی به آنها داده بود تا نشان دهد که عیسی از سوی خداست: نه تنها به آنان اجازه داد تا بدانند که او می توانست افکار آنها را بخواند (که صرفاً کار ساده ای نیست)، بلکه با شفای افلیج در حضورشان به شیوه ای که آنها نمی توانستندآنراانکار کنند.

`چطور می توانیم مواظب باشیم تا از افتادن در تله مشابهی که این مردان در آن افتادند، اجتناب کنیم؟ آنان چنان با سماجت غرق در جنبه های ظاهری مذهب شده بودند که بصیرت خود را از آنچه که در مذهب راستین اهمیت دارد از دست داده بودند (یعقوب ۱: ۲۷ را ببینید)`