---
title:  اندیشه هایی فراتر
date:  19/07/2024
---

از نوشته های الن جی وایت، فصل «متای لاوی» صفحات ۲۷۲-۲۸۰؛ و «سبت» صفحات ۲۸۱-۲۸۹، را از آرزوی اعصار بخوانید.

وقتی از عیسی سوال کردند: «آیا شفا دادن در روز سبت جایز است؟» او جواب داد: فرض کنید که یکی از شما گوسفندی دارد که در روز سبت به گودالی میافتد. آیا آن گوسفند را نمیگیرید و از گودال بیرون نمیآورید؟ بنابراین، انجام کارهای نیکو در روز سبت جایز است» (متی ۱۲: ۱۰ – ۱۲).

«جاسوسان جرات نداشتند تا در حضور جماعت به عیسی پاسخ بگویند زیرا از این هراس داشتند که خودشان را به دردسر بیندازند. آنان می دانستند که او حقیقت را گفته است.

این افراد برای تسکین درد یک حیوان تلاش می کردند زیرا بی توجهی به این امر باعث ضرر و زیان صاحب حیوان می شد در حالی که برای زیر پا نگذاشتن سنت های خویش حاضر بودند تا یک انسان مریض که در اوج درد و رنج بود را به حال خود رها کنند. بدین ترتیب انسانی که به شباهت خداوند آفریده شده بود کمتر از یک حیوان مورد توجه قرار می گرفت. این موضوع نحوه عملکرد تمامی مذاهب دروغین را به تصویر می کشد.

چنین مذاهبی از تمایل انسان برای برتری بر خداوند سرچشمه می گیرند و به پستی انسان منجر می شوند. هر مذهبی که بر علیه حاکمیت خداوند مبارزه می کند انسان را از جلال و شکوهی که در ابتدای آفرینش به او تعلق داشت محروم می کند. هر مذهب دروغین به پیروان خود تعلیم می دهد تا نسبت به نیازها، رنج ها و حقوق انسان بی توجه باشند. کتاب مقدس برای بشریت که با خون مسیح خریداری شده است ارزش فراوانی قائل می شود و به پیروان خود تعلیم می دهد تا در مقابل نیازها و رنج های انسانی با محبت رفتار کنند. خداوند می فرماید: «مردم را از زر خالص و انسان را از طلای اوفیر کمیاب تر خواهم گردانید» (اشعیا ۱۳ آیه ۱۲).

**سوالاتی برای بحث:**

`۱. چه راهبردها یا ممارستهایی به شما و کلیسای محلی شما کمک می کنند تا نسبت به سکوت در برابر رنج مردم مانند افلیج مرقس باب ۲ حساسیت بخرج دهید؟`

`۲. به این بیندیشید که رهبران مذهبی که عیسی را انکار کردند، تا چه اندازه بواسطه نفرت، سنت، تعصب و مذهب به طور کلی کور شده بودند، به طوری که حتی معجزات او نتوانست ذهن آنها را روشن کند. چگونه می توانیم به عنوان یک امت مراقب باشیم که چنین اتفاقی برای ما رخ ندهد؟`

`۳. چگونه کلیسای محلی شما می تواند برای کسانی که خانواده بیولوژیکی خودشان آنها را بخاطر ایمانشان طرد کرده اند، تبدیل به خانواده ای برای آنها بشود؟`

`۴. بر روی مسئله گناه نابخشودنی تامل کنید. در کلاس در مورد آن بحث کنید که این موضوع به چه معنی است و چگونه باید اطمینان حاصل کنیم که مرتکب چنین گناهی نشویم؟`