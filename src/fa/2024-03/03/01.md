---
title:  مشاجرات
date:  13/07/2024
---

### مطالعه این هفته
برای مطالعه این هفته بخوانید:  مرقس ۲: ۱ – ۳: ۶؛ میکا ۶: ۶ – ۸؛ اول سموئیل ۲۱: ۱ – ۶؛ مرقس ۳: ۲۰ – ۳۵؛ لوقا ۱۲: ۵۳؛ لوقا ۱۴: ۲۶.

> <p>آیه حفظی</p>
> و به آنها فرمود: «سبت برای انسان به وجود آمد، نه انسان برای سبت. بنابراین پسر انسان صاحب اختیار روز سبت هم هست» (مرقس ۲: ۲۷ و ۲۸).

مرقس ۲: ۱ – ۳: ۶ حاوی پنج حکایت است که تعالیم عیسی را در تقابل با تعالیم رهبران مذهبی به تصویر می کشد. داستانها الگوی خاصی را دنبال می کنند که هر داستان پی در پی با داستان قبلی در موضوعی مشابه پیوند می خورد. در این الگو، داستان آخر بر می گردد و به داستان اول دوباره مرتبط می شود.

هر یک از این داستانها نمایی از شخصیت عیسی را به تصویر می کشد از اینکه عیسی کیست، همانگونه که با مثال هایی در مرقس ۲: ۱۰ و ۱۷ و ۲۰ و ۲۸، بیان شده است. درسهای یکشنبه، دوشنبه و سهشنبه عمیقتر به مفهوم این گزارشها و بیانات مسیح در آنها میپردازد.

مرقس ۳: ۲۰ – ۳۵ موضوعِ مطالعه چهارشنبه و پنجشنبه است.

آنچه که خواهیم دید، همچنین، نمونه ای از تکنیکی است که توسط نویسنده انجیل بکار گرفته شده است، که «داستانهای ساندویچی» نامیده شده است. این الگوی روایتی حداقل شش بار در مرقس ظاهر می شود. در هر مورد جنبه هایی مهم از ماهیت عیسی و نقش او به عنوان مسیح [موعود]، یا ماهیتِ شاگردی، در کانون توجه است.

در این هفته برخی روایتها را درباره عیسی می خوانیم تا ببینیم که از آنها چه می توانیم بیاموزیم.