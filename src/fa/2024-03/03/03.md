---
title:  دعوت از لاوی و مسئله روزه
date:  15/07/2024
---

`مرقس ۲: ۱۳ – ۲۲ را بخوانید. لاوی بن حلفی که بود و چرا به شاگردی او اعتراض می شود؟`

خراجگیران در زمان عیسی کارمندان دولتی بودند که تحت حاکمیت محلی یا دولت روم بودند. آنها در میان یهودیان در یهودیه مقبول نبودند زیرا آنان بیش از آنچه که برای مالیات ملزم شده بود مطالبه می کردند و از پول هموطنانشان به ثروت زیادی رسیده بودند.

یک تفسیر یهودی درباره احکام مذهبی، در رساله میشنا، در خصوص مطهرات میگوید: «اگر خراجگیران وارد خانهای شوند [هر آنچه که در آن است] ناپاک یا نجس می گردد ...».

پس جای شگفتی نیست که چرا کاتبان با اعتراض می پرسند، « چرا عیسی با باجگیران و گناهکاران غذا می خورد؟»

عیسی به سوال آنان چه جوابی داد؟ او این مسیله را رد نکرد. در عوض او آنان را تفهیم کرده و اشاره می کند که افرد بیمار سالم نیستند و به طبیب نیاز دارند. بدین طریق او مدعی شد که طبیب روحانی واقعی است، آنکه می تواند جانی را که از طریق گناه بیمار گردیده، شفا بخشد. و آیا طبیب نباید به جایی برود که بیمار در آنجاست؟

مرقس ۲: ۱۸ – ۲۲ موضوع جدیدی را انتخاب می کند. اینها پنج داستان محوری هستند که با بحث و گفتگو سر و کار دارند. از آنجایی که بخش پیشین شامل ضیافتی بود که توسط لاوی ترتیب داده شده بود، داستان بعدی حول مسئله روزه می چرخد. مسئله در اینجا اینست که چرا حواریون عیسی در زمانی که یحیی تعمید دهنده و فریسیان روزه دار هستند، روزه نمیگیرند.

عیسی با تشبیه یا تمثیلی حضور خود را در جشن عروسی مقایسه می کند. مراسم ازدواجی که تمامی مهمانان در آن روزه دار باشند بسیار عجیب خواهد بود. ولی عیسی روزی را پیش گویی می کند که داماد برده خواهد شد، که اشاره ای به صلیب است. بعد از آن، زمان زیادی برای روزه گرفتن خواهد بود.

عیسی دو تشبیه را ارائه می کند که تضاد میان تعالیم او و تعالیم رهبران مذهبی را بیان می کند – وصله نو بر جامه کهنه، و شراب تازه در مشکهای کهنه – که شیوه ای جالب برای مقایسه تعالیم مسیح با رهبران مذهبی است. این نشان می دهد که طریق های معلمان یهودی چقدر فاسد شده بود. حتی یک دین راستین میتواند به ظلمت کشیده شود، چنانچه مردم مراقب نباشند.

`امروزه چه کسانی می توانند به مانند باجگیران ایام عیسی نگریسته شوند؟ چگونه می توانیم افکار خود را نسبت به آنان تعدیل و تنظیم کنیم؟`