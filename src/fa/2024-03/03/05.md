---
title:  'داستانی درهم تنیده شده: بخش ۱'
date:  17/07/2024
---

`مرقس ۳: ۲۰ – ۳۵ را بخوانید. چه ارتباطی بین این دو داستان که در این آیات در هم تنیده شده است، می بینید؟`

این آیه در اولین «داستان درهم پیچیده» در مرقس، که در آن با یک داستان شروع شده و بعداً با داستان دوم منقطع می گردد، با داستان اول تنها بعد از آن کامل می شود.

داستان بیرونی [ظاهری] درباره خویشاوندان عیسی می باشد که عازم شدند تا او را با خود ببرند زیرا فکر می کردند که او عقلش را از دست داده است (مرقس ۳: ۲۱). داستان درونی [اصلی] درباره کاتبان اورشلیم است که عیسی را متهم می کنند که با شریر تبانی کرده است. (داستان امروز بر داستان اصلی که در مرقس ۳: ۲۲ – ۳۰ می باشد تمرکز دارد).

در مرقس ۳: ۲۲، کاتبان عیسی را متهم می کنند که قدرت شفابخش او از شریر است. عیسی ابتدا با سوالی فراگیر واکنش نشان می دهد، «شیطان چگونه می تواند شیطان را اخراج کند؟» این عقلانی نیست که شیطان بتواند کاری بر ضد خودش انجام دهد. عیسی در خصوص نفاق و جدایی در یک پادشاهی، یک خانه و خود شیطان صحبت می کند و نشان می دهد که چنین نفاق و تفرق برای موفقیت آنها چقدر پوچ خواهد بود. اما عیسی پس از آن اوضاع را دگرگون می کند و در مورد گرفتار و اسیر کردن یک مرد قدرتمند به منظور غارت خانه او صحبت می کند. در این مثال آخر، عیسی دزدی است که وارد خانه شیطان می شود و سرور تاریکی را می بندد تا اسیران او را آزاد کند.

`مرقس ۳: ۲۸ – ۳۰ را بخوانید. گناه غیر قابل بخشش چیست، و چه معنی می دهد؟`

گناهِ غیر قابلِ بخشش، گناه بر علیه روح القدس است، یعنی کار روح را به کار شیطان نسبت بدهیم. توجه کنید که در مرقس ۳: ۳۰ دلیل اینکه چرا عیسی در مرقس ۳: ۲۸ و ۲۹ با قاطعیت سخن می گوید اینست که کاتبان می گویند که او روح ناپاک دارد در حالی که واقعیت اینستکه او روح مقدس یا همان روح القدس را دارد.

اگر شما کار روح القدس را کار شیطان بنامید آنگاه به روح القدس گوش نداده و به او بی اعتنایی خواهید کرد زیرا عقل سلیم نمی خواهد تا از شیطان پیروی کند.

`چرا ترس از اینکه ممکن است مرتکب «گناه نابخشودنی» شده باشید نشان می دهد که شما مرتکب آن نشده اید؟ چرا ترس به خودی خود شاهدی است از این که شما چنین نکرده اید؟`