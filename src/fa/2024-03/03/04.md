---
title:  خداوندِ سبت
date:  16/07/2024
---

در مرقس ۲: ۲۳ و ۲۴، فریسیان حواریون را متهم به شکستن سبت می کنند. بر اساس سنت یهودی، ۳۹ کار در سبت ممنوع است که در افکار یهودیان شامل آنچه می شد که حواریون انجام داده بودند.

`مرقس ۲: ۲۳ – ۲۸ را بخوانید. عیسی چگونه با اتهامات فریسیان مقابله می کند؟`

عیسی با این داستان که داوود از نان مقدس خورده بود پاسخ می دهد(اول سموییل ۲۱: ۱ – ۶). نان مقدس در روز سبت برداشته شده بود؛ بنابراین سفر داوود می توانسته عمل و گریزی اضطراری در روز سبت بوده باشد. عیسی استدلال می کند که اگر داوود و مردان او توجیهی برای خوردن نان مقدس داشتند، پس عمل شاگردان عیسی نیز در خوشه چینی و خوردن غلات موجّه است.

افزون بر این عیسی اشاره می کند که سبت برای منفعت انسان ایجاد شد و نه اینکه انسان برای سبت، و اینکه اساس ادعای او این است که او خداوند یا مالک روز سبت است.

`مرقس ۳: ۱ – ۶ را بخوانید. این داستان چگونه منظور سخن عیسی را به تصویر می کشد که سبت برای انسان ایجاد شد؟`

مجددا عیسی با بحث و جدل دیگری با رهبران مذهبی در خصوص سبت مواجه می شود. (توجه داشته باشد که با این وجود مشاجره در خصوص روز سبت هرگز تمام نشده است). رهبران مذهبی در پی این بودند که اگر عیسی در روز سبت شفا بدهد، او را متهم کنند. عیسی از مقابله با آنان ترس وابایی نداشت. او مقایسه ای بین کار خوب و کاری که لطمه میزند را مطرح کرد، که نجات جان یا کشتن بود. پاسخ سوال او بدیهی بود؛ کار خوب و نجات جان، بسیار مقتضی تر از اعمال سبت می باشد.

عیسی اقدام به شفای مرد می کند، که مخالفین او را خشمگین می سازد، که بلافاصله شروع به برنامه ریزی برای کشتن او می کنند. طنز آمیز است که در این داستان، کسانی که در روز سبت در پی این بودند که از عیسی مچ گیری کنند، خودشان با دسیسه چینی برای قتل او در همان روز، سبت را شکسته بودند.

`با نگرش به این روایتها، با چه چالشهایی در این عصر مدرن در خصوص حفظ سبت مواجه هستیم؟`