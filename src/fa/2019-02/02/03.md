---
title:  اتخاذ انتخاب های درست
date:  08/04/2019
---

همه ما به خوبی از اهمیت انتخابهایی که انجام می دهیم اطلاع داریم. همچنین همه ما می دانیم که چگونه انتخاب های اشتباه می توانند در زندگی ما و زندگی دیگران تاثیر بسزایی داشته باشند. سوال این است که چگونه می توانیم بدانیم که انتخاب های درستی کرده ایم؟

**آیات زیر به ما بعضی از مراحل کلی را نشان می دهد که میتواند به ما کمک کند تا درست تصمیم گیری کنیم. این مراحل چه هستند؟**

`۱. اول تسالونیکیان باب ۵ آیه ۱۷؛ یعقوب باب ۱ آیه ۵`

`٢. اشعیا باب ۱ آیه ۱۹؛ متی باب ۷ آیات ۲۴ و ۲۵`

`٣. مزامیر باب ۱۱۹ آیه ۱۰۵؛ دوم تیموتائوس باب ۳ آیه ۱۶`

`٤. امثال سلیمان باب ۳ آیه ۵؛ اشعیا باب ۵۸ آیه ۱۱`

`۵. امثال سلیمان باب ۱۵ آیه ۲٢؛ باب ۲۴ آیه ۶`

در هر تصمیم مهمی که اتخاذ می کنیم، باید با شور و جدیت در دعا به حضور خدا برویم، تا اطمینان حاصل کنیم که انتخاب ما احکام خداوند را نقض نکند، یا حتی متناقض با اصول کلام او نباشد. چقدر مهم است که به خدا اعتماد کنیم، که به موجب آن، انتخاب خود را به حضور او تسلیم  کنیم؛ و به همین دلیل، باید دعا کنیم که انتخابهایی که میکنیم، او را جلال دهد و حاضر باشیم تا از خواسته های خود صرفنظر کنیم، در صورتیکه خواسته های ما بر خلاف نقشه خداوند برای زندگی ما باشند. همچنین خیلی وقتها، مشورت با مشاوران خردمند میتواند کمک بزرگی در انتخابمان بکند. در پایان، باید اعتماد داشته باشیم که خدا ما را دوست دارد و بهترین ها را برای ما می خواهد و اگر با ایمان و تواضع زندگی خود را به او تسلیم کنیم، می توانیم با ایمان به او در زندگی پیش برویم و تصمیم های خود را بگیریم.

`چگونه تصمیمات بزرگ خود را در زندگی اتخاذ می کنید؟ اگر در مسیرانتخاب گامهای روحانی بر دارید چه میشود؟`