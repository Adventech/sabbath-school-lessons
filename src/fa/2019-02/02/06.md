---
title:  انتخاب یک مسیر
date:  11/04/2019
---

در بعضی موارد، باید انتخاب کنیم که با توجه به شغل یا حرفهمان در زندگی چه کاری می خواهیم انجام بدهیم. به غیر از یک ثروتمند مستقل و یا کسی که بطور تمام وقت در خانه کار می کند که از خانه و خانواده مراقبت کند، (شریف ترین مشاغل)، بسیاری از مردم باید مسیری را در زندگی انتخاب کنند که تا ممکن باشد ادامه یافته و درآمدی برای زندگی داشته باشند.

البته، برای همه ما شرایط خاصی وجود دارد که می تواند، تا حد زیادی، ما را در انتخاب شغلمان محدود کند. اما در هر شرایطی که برای ما وجود دارد، ما می توانیم انتخاب های  مربوط به شغلمان را انجام دهیم که، به ویژه اینکه بدانیم ما در عیسی مسیح رستگاری داریم، و این می تواند به زندگی ما معنی و هدف را اضافه کند. بطور خلاصه، هر کاری که انجام می دهیم، می توانیم در آن برای جلال خدا عمل کنیم.

`سلیمان چه اشتباهی کرد و چگونه می توانیم مراقب باشیم که اشتباهی شبیه به او نداشته باشیم؟ جامعه باب ۲ آیات ۱ تا ۱۱.`

نیازی نیست که به اندازه سلیمان ثروتمند باشیم تا در همان تله ای که او گرفتار شد، به دام بیفتیم. « زیرا که طمع، ریشۀ همۀ بدیها است، که بعضی چون در پی آن میکوشیدند، از ایمان گمراه گشته، خود را به اقسام دردها سفتند » (اول تیموتائوس باب ۶ آیه ۱۹).  یکی می تواند فقیر باشد و پول را به همان اندازه که شخص ثروتمند دوست دارد، دوست داشته باشد.

بله، ما باید برای زندگی امرار معاش کنیم، اما صرف نظر از آنچه که انجام می دهیم یا چقدر درآمد داریم، نیازی نداریم به دنبال بُتِ ثروت باشیم. بسیاری از خانواده ها از پدری رنج می برند که اوغرق بدست آوردن پول است، خانوادهاش را فراموش کرده و فقط تلاش میکند که ثروتمند شود. چه تعدادی از فرزندان، و همسران یک شیوه معمولی زندگی را به یک رابطه فقیر و ضعیف با پدرشان ترجیح میدهند؟  در بیشتر موارد، روابط قبلی را به بعد از[پول دار شدن] ترجیح می دهند.

« پس خداوند خدا آدم را گرفت و او را در باغ عدن گذاشت تا کار آن را بکند و آن را محافظت نماید »(پیدایش باب ۲ آیه ۱۵).  خطر زمانی است که ما کار و شغل خود را کانون زندگی خود قرار دهیم، و یا آن را وسیله ای برای به دست آوردن ثروت برای خود کنیم. این اشتباهی بود که سلیمان پادشاه کرد.

او به دنبال مفهومی برای این پروژه ها بود، حتی فکر کرد که آن کارها او را به درجه ای از خشنودی و رضایت می رسانند، اما در انتها به این مسئله پی برد که همه آنها مهمل و بی معنی بودهاند.

`فردی یک بار گفت: « چند نفر، در پایان زندگی خود، آرزو کردهاند که ای کاش زمانی را که در دفتر کار خود صرف کرده اند، بیشتر با خانواده شان صرف کرده بودند؟ » چه پیام مهمی در این مطلب وجود دارد؟`