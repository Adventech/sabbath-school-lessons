---
title:  انتخاب دوستان
date:  09/04/2019
---

یکی از مهمترین گزینه های که درزندگی، انتخاب دوستانمان است. اغلب وقتها ما اقدام به انتخاب دوست نمی کنیم؛ اغلب در حینی که افراد به اموری می پردازند که در آن علاقۀ مشترک وجود دارد، دوستی ها بسادگی شروع و شکل می گیرد.

`چه اصولی را می توانیم برای انتخاب دوستانمان درآیات زیر پیدا کنیم؟ امثال سلیمان باب ۱۲ آیه ۲۶؛ باب ۱۷ آیه ۱۷؛ باب ۱۸ آیه ۲۴؛ باب ۲۲ آیات ۲۴ و۲۵.`

امثال سلیمان در باب ۱۸ آیه ۲۴ میگوید اگر بخواهیم دوست داشته باشیم باید رفتار دوستانه داشته باشیم. گاهی اوقات مردم خود را تنها می یابند، واین کج خلقی و نگرش منفی آنها است که باعث می شود تا دیگران از او رانده شوند. « حتی بهترین ما با چنین خصیصه غیر دوستانه تنها می ماند » در انتخاب دوستان، ما باید کسانی را انتخاب کنیم که وقتی پی می برند که ما کامل نیستیم از ما فرار نمی کنند.

فرا خوانده شده ایم تا بطور متقابل و دوطرفه یکدیگر را تحمل کنیم. ما باید یکدیگر را دوست داشته باشیم و به یکدیگر احترام بگذاریم، بدون توجه به اشتباهات و نواقصی که داریم، واین کار را بدون کمک روح مسیحانه نمی توانیم انجام دهیم. باید فروتنی و از خود گذشتگی را با شکیبایی در برابر اشتباهات دیگران در خود رشد دهیم. بدین ترتیب این باعث از بین رفتن خودپرستی در ما میشود و از ما انسانی  با قلبی بزرگ و سخاوتمند می سازد. — Ellen G. White, Pastoral Ministry, p. 95.

یکی از مشهورترین داستانها در مورد دوستی، داستان بین داوود و یوناتان است. شائول اولین پادشاه اسرائیل وپدر یوناتان، چنانچه وفادار و مطیع بود، سلطنت او می توانست برای چندین نسل ادامه داشته باشد و یوناتان جانشین تخت پادشاهی او بشود. اما هنگامی که ثابت کرد که نالایق است، خداوند داوود را به عنوان پادشاه جدید اسرائیل انتخاب کرد،  بنابراین یوناتان از پادشاهی به خاطر دیگران[پدرش] رد صلاحیت شد در صورتی که کاملاً  پادشاهی حق او بود. در این جا ما یک مثال قوی داریم که چگونه انتخاب اشتباه یکی از اعضای خانواده (شائول)، زندگی دیگر عضو خانواده (یوناتان) را تحت تاثیر قرار می دهد.

اما یوناتان عصبانی نبود و نسبت به داوود حسادت نداشت. در عوض او تصمیم گرفت که به داوود با محافظت کردن او در برابر خشم شائول کمک کند. « در همان روز بعد از گفتوگوی شائول با داوود، یوناتان علاقة زیادی به داوود پیدا کرد، به حدّی که او را به اندازة جان خود، دوست میداشت »  (اول سموئیل باب ۱۸ آیه ۱). این مثالی قدرتمند از دوستیِ واقعی است!

`« فریفته مشوید! معاشرات بد، اخلاق حسنه را فاسد میسازد » (اول قرنتیان باب ۱۵ آیه ۳۳). چه تجربه ای با دوستان خود داشته اید، حتی با آنهایی که منظوری نداشتند که به شما آسیب برسانند، ولی چه کسی سرانجام به شما آسیب رسانده است؟ چگونه انتخاب های غلط در دوستی می توانند به روابط خانوادگی آسیب برساند؟`