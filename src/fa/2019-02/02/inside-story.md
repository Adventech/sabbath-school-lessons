---
title:  داستانهای ایمانداران
date:   12/04/2019
---

#### بمب های مهلک برزیلی

_توسط کارولین آزو_

مارسلو دورنِلِز که از گزارش های خبری گرسنگان آفریقا مشوش شده بود زندگی راحت خود را در برزیل ترک کرد تا از طریق آدرا به کشورهای موزامبیک، آنگولا و عراق که به خاطر جنگ از هم پاشیده شده بودند، تسکینی به وجود آورده باشد. مارسلو با وجود اینکه ۴۸ ساله بود، موهایی سفید و چهره ای جذاب داشت که از سالها کار بشردوستانه در میانه انفجار بمب، آفتاب سوزان، سرمای شدید و باران فراوان شهادت می داد.او نمی توانست چیزی را تغییر بدهد.

مارسلو در مصاحبه ای در شهر اربیل عراق با عنوان مسئول آدرای کردستان گفت: « من در سال ۱۹۹۰خیلی ناراضی بودم؛ اگرچه زندگی راحتی داشتم. وقتی تصاویر مردمی را از تلویزیون دیدم که در اتیوپی و سومالی به خاطر جنگ از گرسنگی در حال هلاکت بودند، اشتیاقی در من به وجود آمد تا بتوانم کمک رسانی کنم. می دانستم که خدا مرا فرا خوانده است». اولین ماموریت او دستیاری به آژانس امداد و توسعه ادونتیست های روز هفتم بود تا برنامه غذایی را برای مردم ۱۰۰ روستا برقرار سازند که بواسطه درگیری و خشکسالی در موزامبیک تغییر اسکان داده بودند. کشور در منجلاب جنگ داخلی ۱۹۷۷فرو رفته بود و توافق صلح تنها می توانست در سال ۱۹۹۲حاصل شود.

مارسلو گفت: « وقتی رسیدم، دیدم که اوضاع از آنچه من فکر می کردم پیچیده تر بود. اما نمی توانستم برگردم. کمک بیشتری نیازبود ». او به مدت هشت ماه در موزامبیک کار کرد و گفت که اشتیاقم برای کمک به دیگران قوی تر شده است.

اما مادرش به درمان فوری نیاز پیدا کرده بود و مجبور شد تا کار خود را ناتمام گذاشته و برای مراقبت از مادرش به برزیل بازگردد. ماموریت بعدی او در آنگولا بود، که در میانه جنگ داخلی ۲۷ساله گرفتار شده بود. سالهای نخستش وحشتناک بود وقتی که می دید مردم بیچاره کفش ها و سگهای مرده را می خورند. در طی یک تهاجم نظامی در سال ۱۹۹٣، او ۲۰کودک را از گرسنگی و انفجار بمب نجات داد و آنها را در خانه اش در مرکز استانی به نام مالانخی در آنگولای شمالی ، پناه داد.

او گفت:« آنچه را که در خیابان ها می دیدم وحشتناک بود؛ هزاران کودکی که از فرط گشنگی پوست و استخوان شده و در آستانه کرگ بودند. من نمی توانستم چنین بدبختی ای را تحمل کنم. از این رو، کودکانی را که ملاقات می کردم یکجا جمع می کردم و به خانه ام می آوردم و به آنها غذا می دادم ».

او همچنین با آدرا کار کرد تا به بیش از ۲۰۰ کودک یتیم به همراه خانواده های اودنتیست در مالانخی جا دهد.

در سال ۲۰۱۶، مارسلو برای کمک به مردم بی پناه به عراق رفت.

لیاندر رِیس، فردی برزیلی که به عنوان کارمند ارشد مالی برای آدرای کردستان کار می کند، گفت: «او انسانی است که قلبی بزرگ و مهربان دارد».