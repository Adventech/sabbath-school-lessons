---
title:  زمان تنهایی
date:  20/04/2019
---

### مطالعه این هفته
جامعه باب ۴ آیات ۹-۱۲؛فیلیپیان باب ۴ آیات ٤-۱۱؛ اول قرنتیان باب ۷ آیات ٢۵-٣٤؛ متی باب ۱۹ آیه ۸؛ پیدایش باب ۳۷ آیه ۳۴؛ اشعیا باب ۵۴ آیه ۵.

> <p>آیه حفظی</p>
> « و خداوند خدا گفت، خوب نیست که آدم تنها باشد. پس برایش معاونی موافق وی بسازم »(پیدایش باب ۲ آیه ۱۸).

داستانی جالب و در عین حال دردناک، در سالهای پیش خبرساز شده بود. جسد زن جوانی در آپارتمانش پیدا شده بود. اگرچه مرگ خود به خود غم انگیز بود، اما داستانِ بدتر این بود که این زن بیش از ۱۰ سال پیش از اینکه جسد او پیدا شود، مرده بود. ده سال! بنابراین، به درستی این سوال برای مردم پیش آمده بود که: چطور در یک شهر بزرگ مانند این، با جمعیت بسیار و با راههای مختلف برای ایجاد ارتباط، یک زن که بی خانمان هم نبوده برای مدت طولانی مرده باشد و هیچ کس متوجه نشده باشد؟

گرچه این داستان غیرمتعارف است، اما این نمونه ای از یک واقعیت است: بسیاری از مردم از تنهایی رنج می برند. در سال ۲۰۱۶ مجله نیویورک تایمز یک مقاله تحت عنوان « محققان با اپیدمی تنهایی مواجه هستند » را منتشر کرد. این مشکل واقعی است.

از همان ابتدا ، ما انسانها قرار نبود که تنها باشیم. از باغ عدن،  ما باید بصورت جمعی با سایر انسانها و تا حدودی با یکدیگر زندگی می کردیم. البته، گناه وارد شد، و از آن زمان هیچ چیز درست به آن صورت که قرار بود باشد، پیش نرفت. این هفته به سوالی در باره مصاحبت و تنهایی در زمان های مختلف زندگی نگاه می کنیم، شاید همه ما تا به حال  با آن مواجه نشده ایم. اگر نه، پس خودتان را جزو انسانهای خوش اقبال حساب کنید.