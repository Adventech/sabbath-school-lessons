---
title:  داستانهای ایمانداران
date:   26/04/2019
---

#### رئیس بخش، پدر را تعمید می دهد

_توسط اندرو مک چسنی_

سموئیل ساو، رئیس کلیسای ادونتیست های روز هفتم بخش جنوب آسیا و اقیانوس آرام ، بدون اینکه با پدرش صمیمیتی داشته باشد بزرگ شد. آن دو هرگز در خانه شان واقع در کشور میانمار با همدیگر وقت نگذراندند. در مورد چیز های مختلف حرف نزدند.

سموئیل گفت: « او هرگز مرا در آغوش نگرفت. من پسری بی پدر بودم ».

سموئیل که بوسیله پدربزرگ و مادربزرگش بزرگ شده بود، تحصیلاتش را در مدرسه الهیات ادونتیست های روز هفتم ادامه داد و به عنوان یک شبان از مدرسه الهیات ادونتیست یونیون میانمار در میائونگ میا فارغ التحصیل شد؛ شهری با جمعیت ۲۸۰۰۰۰نفر واقع در ۱۴۰مایلی(۲۲۵کیلومتری) غرب پایتخت میانمار، یانگون. کار کلیسا در این کشورآسیای جنوب شرقی جاییکه تنها چهار درصد از جمعیت آن مسیحی بودند پر از چالش بود. بودایی ها حدود ۹۰درصد از جمعیت را تشکیل می داد و مسلمان ها نیز بالغ بر ۴ درصد بودند.

سموئیل به عنوان یک شبان، به خیلی از مردم گفت که: «به سراغ خانواده های غیر مسیحی و دیگر فامیل هایتان بروید». اما او هرگز سراغ پدرش را نگرفت.

سموئیل ازدواج کرد و صاحب دو فرزند شد و به عنوان شبان و سرپرست کلیسا در تایلند، سنگاپور و فیلیپین خدمت کرد. در حالیکه به عنوان منشی اجرایی در بخش جنوب آسیا و اقیانوس آرام خدمت می کرد؛ در یک دوره یک هفته ای دعا شرکت کرد که باعث شد تا عمیقا به پدرش بیاندیشد. او دوران کودکی اش را با واعظ در میان گذاشت و آن دو مرد با هم دعا کردند.

واعظ گفت: « تو بایستی سراغ پدر خودت می رفتی ». سموئیل از خدا درخواست نمود تا به او نیرو ببخشد. وقتی به پدرش فکر کرد احساس درد نمود و فقدان میل و آرزو پیدا کرد که با پدرش تماس بگیرد. او به دعا ادامه داد و واقعه غیر قابل پیش بینی اتفاق افتاد.

سموئیل گفت:« این امتیاز به من داده شد تا پدر ۷۶ساله خودم را تعمید دهم ». سموئیل هم اکنون نیز به خاطر دارد که پس از آن پدرش به او چه گفته بود.

مرد سالخورده گفت: «پسرم، من می خواهم یک مسیحی باشم در حالیکه در دستش کتاب مقدس و کتاب سرود پرستش دارد به کلیسا برود. لطفا یک کتاب مقدس و کتاب سرود پرستشی برایم بخرتا آنها را با خود به کلیسا ببرم».

سموئیل وقتی پدرش را به خاطر آورد که از آب حوضچه تعمید بیرون آمده و دست هایش را دورِ او حلقه می کند در احساساتش غوطه ور شد.

او گفت: «این اولین باری بود که در تمام عمرم پدرم مرا در آغوش گرفت».

سموئیل به عنوان رئیس بخش جنوب آسیا و اقیانوس آرامانتخاب شد، که حوزه اش در سال ۲۰۱۶، چهارده کشور شامل میانمار را دربرمی گرفت. او دیگران را تشویق می کند تا برای غلبه بر تلخی و آسیب روحی از خدا کمک بخواهند.

او گفت: «بدون قدرت خدا ما انسانی بیش نیستیم. اما با قدرت خدا، ما می توانیم برای دنیا متفاوت باشیم».