---
title:  مصاحبت و همنشینی
date:  21/04/2019
---

`جامعه باب ۴ آیات ۹-۱٢را بخوانید. ایده و موضوع اصلی در این آیات چیست؟ بطور کل در باره چه اصلی از زندگی صحبت می کند؟`

تعداد کمی از ما می توانیم به تنهایی زندگی کنیم. حتی اگر ما تنها باشیم و دوست داشته باشیم که تنها بمانیم، دیر یا زود ما نه تنها به دنبال هم صحبت می گردیم ، حتی ممکن است به سپری کردن زمان خاصی با آنان نیاز داشته باشیم. ما واقعاً برای اجتماعی بودن ومصاحبت با دیگران خلق شده بودیم. چقدر خوشبخت هستند کسانی که به اعضای خانوادهشان نزدیک هستند، کسانی که در زمانهای خاص که نیاز به آنهاست میتوانند مایه آسایش و پشتیبانی باشند.

متأسفانه، در کلیسای ما، در جایی که ما کار می کنیم، در جامعهای که زندگی می کنیم، مردمی وجود دارند، که هیچ کس را ندارند، نه تنها در زمانی که نیاز دارند، و حتی برای برخی گفتگوها در پایان روز کسی را ندارند. این احساس تنهایی میتواند در هر زمانی به سراغ ما بیاید.

یک مرد مجرد گفت که: « سخت ترین روز برای من،  روز یکشنبه است. در طول هفته من  توسط افراد در محل کارم احاطه شده ام. در روز سبت من مردم را در کلیسا می بینم اما در روز یکشنبه تنها هستم».

`همه ما چه اصولی را می توانیم یاد بگیریم، مخصوصاً وقتی که ممکن است زمانی را در  تنهایی گذرانده باشیم؟ یوحنا باب ۱۶ آیات ۳۲و۳۳؛ فیلیپیان باب ۴ آیات ۱۱-۱٣.`

بله، ما به عنوان باورمندان مسیحی، نه تنها از حقیقت خدا ، بلکه از واقعیت مشارکت با خداوند بهره مند هستیم. و ما واقعاً می توانیم از نزدیکی با خدا لذت ببریم. اما نزدیک بودن خدا به آدم، در باغ عدن، خداوند را از گفتن آیات زیر باز نداشت « و خداوند خدا گفت، خوب نیست که آدم تنها باشد. پس برایش معاونی موافق وی بسازم »(پیدایش باب ۲ آیه ۱۸). بدین ترتیب، خدا می دانست که آدم، حتی زمانی که با خدا در دنیایی که هنوز بوسیله گناه آسیب ندیده بود، زندگی می کرد، نیازمند به همراهی با انسان را داشت. پس چقدر بیشتر بعد از آن، همه ما نیاز به مشارکت با هم را داریم.

همچنین باید نسبت به این فرض و گمان نادرست مراقب باشیمکه بخاطر این که افراد زیادی در اطراف ما وجود دارند، فرد نمی تواند تنها بماند. بعضی از افراد تنها در شهرهای بزرگ زندگی میکنند جائیکه آنها اغلب با دیگران تعامل دارند. فقط بودن در اطراف جسم دیگران به این معنا نیست که کسی نمی تواند احساس تنهایی کند و بیگانه و بی نیاز از مشارکت با دیگران باشد.

`همیشه آسان نیست، کسی را که احساس تنهایی، بی اعتنایی، مطرود، و یا صدمه روحی ساده ای خورده و یا فقط نیاز به کسی  برای صحبت کردن را دارد، درک کنید. چگونه می توانید فعالانه به دنبال آن دسته از افراد که بیشتر حساس هستند، باشید؟`