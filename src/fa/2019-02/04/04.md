---
title:  زمانی که ازدواج به پایان میرسد
date:  23/04/2019
---

گناه با تمام روش ها بر بشر غلبه یافته است. به استثنای رنج های جسمی و مرگ، چه چیزی بیشترین آسیب را بعد از گناه به خانواده رسانده است؟ تقریبا همانطور که عبارت  «خانواده ناکارآمد» منسوخ شده است. کدام خانواده تا حدی ناکارآمد  نشده است؟

به غیر از مرگ، یکی از سخت ترین چیزهایی که یک خانواده با آن میتواند روبرو شود طلاق است. مردم در جریان این تجربه دهشتناک  وارد طیف وسیعی از احساسات می شوند. احتمالا اولین و شایع ترین آن ها غم و اندوه است که به خصوصیات فردی افراد بستگی دارد، که ممکن است برای چندین ماه تا چند سال به طول انجامد. برخی ممکن است ترس را تجربه کننده، ترس از ناشناخته ها را داشته باشند، اضطراب مسائل مالی و ترس از ناتوانی در مقابله با آن را داشته باشند. بعضی از افراد ممکن است دوره ای از افسردگی، خشم، و تنهایی را طی کنند.

`چه اصول جامعی را درباره طلاق می توان از آیات زیر بدست آورد؟ ملاکی باب ۲ آیه ۱۶؛ متی باب ۵ آیات ۳۱ و۳۲؛ باب ۱۹ آیه ۸؛ اول قرنتیان باب ۷ آیات ۱۱ تا ۱٣.`

کلیسا به عنوان عامل و سفیر رستگاری از سوی مسیح است که به اعضای خود به تمام نیازمندی های آنان رسیدگی و از آنان مراقبت و پرستاری می کند تا بتوانند رشد مسیحی را تجربه کنند. این مطلب بطور خاصی صدق می کند وقتی که اعضا در معرض تصمیماتی عمری همچون ازدواج و تجربیاتی پریشان کننده از قبیل طلاق قرار می گیرند. هنگامی که ازدواج یک زوج در معرض خطر از هم پاشیدگی است، هر تلاشی توسط همکاران و کسانی که در کلیسا و یا درکار خدمت به خانواده ها هستند باید صورت گیرد تا  بتواند موجب مصالحه آنان درهماهنگی با اصول الهی شود و روابط آسیب دیده آنان را دوباره بهبود بخشد (هوشع باب ۳ آیات ۱ تا۳؛ اول قرنتیان باب ۷ آیات ۱۰و۱۱؛ باب ۱۳ آیات ۴ تا۷؛ غلاطیان باب ۶ آیه ۱).

« کلیسا و دیگر نهادهای آن منابعی هستند که میتوانند به اعضای کلیسا دربوجود آوردن یک خانواده یکپارچه مسیحی کمک کنند. این منابع عبارتند از: ۱- برنامه هایی برای راهنمایی و ازدواج زوجهایی که نامزد هستند، ۲- برنامه های آموزشی برای زوج های متاهل وخانواده هایشان، ۳- برنامه هایی برای حمایت از خانواده های از هم پاشیده و افرادی که طلاق گرفته اند ». این مطلب گرفته شده از کتاب دستورالعمل کلیسای روز هفتم ادونتیست است( نامپا، آیداهو: انجمن نشریات پاسیفیک پرس، ۲۰۱۶)، صفحه ١٦١. (صفحه ذکر شده مربوط به مرجع انگلیسی می باشد)

`راه های عملی و عاری از قضاوت و تبعیض که می توانند به فردی که طلاق گرفته است کمک کنند چه می باشند؟`