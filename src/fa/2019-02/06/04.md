---
title:  یک دانش دوست داشتنی
date:  07/05/2019
---

خیلی ها غزل « بازگشت با عدن » درغزل غزل های سلیمان را دیده اند. گرچه  زوج شرح داده شده، اولین مرد و زن نیستند، شعر فوق الذکر نخستین باغ [عدن] را به خاطر می آورد. نقشه خداوند که آنها « یک تن » باشند ( پیدایش ۲ :۲۴، ۲۵)، بطور جامع با شکلی از استعاره و تشبیهات نازک بینانه به تصویر کشیده شده است.

`چگونه غزل سلیمان، تعهد متقابل را در صمیمیت زندگی زوج ازدواج کرده ارائه می دهد؟ غزل غزلها ۴: ۷- ۵: ۱. رهنمود مشابه پولس در اول قرنتیان باب ۷ آیات ۳ تا۵ چیست؟`

سلیمان او را دعوت می کند، « بسوی من بیا »( غزل غزلها ۴ :۸). عروس او جواب می دهد. بعداً او سلیمان را دعوت می کند، « محبوب من به باغ خود بیاید »(غزل غزلها ۴ آیه ۱۶). سلیمان جواب می دهد(غزل غزلها ۵ آیه ۱). در اینجا کلام می آموزد که در این خلوتگاه عاشقانه هیچ جبر و تزویری نباید باشد. هر دو فرد با اختیار و از روی عشق و علاقه وارد این رابطه می شوند. « باغ من، باغ اوست ».

اسم های « سلیمان » و « شولمی » بر گرفته از ریشه عبری « שָׁלוֹם‬ - شالوم » به معنی « صلح » یا « سلامتی » است. تحسین و تمجید آنها متقابل است (غزل غزلها۴: ۱-۵، ۵: ۱۰-۱۶). رابطه آنها حتی به سبک شاعرانه در بیت و مصرع در توازن قرار گرفته است. پیمان عشق آنان اینگونه ابراز شده که:« محبوبم از آن من است و من از آن وی هستم »(غزل غزلها ۲: ۱۶)، که پژواک زبان عدن است، « و آدم گفت، همانا این است استخوانی از استخوانهایم و گوشتی از گوشت من است » (پیدایش ۲: ۲۳).

`چگونه توصیف پیوند زناشویی به عنوان «شناخت» باعث اغنای درک ما درخصوص رابطه ما با خدا می شود؟ پیدایش۴: ۱، ۲۵؛ اول سموئیل۱: ۱۹؛ لوقا۱: ۳۴؛ یوحنا۱۷: ۳؛ اول قرنتیان ۸: ۳.`

کتاب مقدس واژه «شناخت» را برای رابطه زناشوئی بین زن و شوهر استفاده می کند. دراین« آگاهی » عاشقانه، محرمانه ترین گوهر وجودی خویش را به دیگری هدیه می دهند. نه تنها دو جسم بلکه همچنین دو قلب بهم در« یک بدن » ملحق می شوند. همچنین؛ «شناختن»؛ رابطه بین افراد و خدا را توصیف می کند. بخاطر بینش و بصیرت خاص و لطیف مسیحیان از دانش ازدواج، بواسطه مصاحبت و همدلی و تعهد و حظ بی حد و حصر ناشی از آن، بینش عمیقی را نسبت به راز مقدسانه و عرشی، در اتحاد مسیح و کلیسا ایجاد می کند.