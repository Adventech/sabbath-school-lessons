---
title:  داستانهای ایمانداران
date:   10/05/2019
---

#### یک نور عجیب

_توسط اندرو مک چسنی_

روت یِری وقتیکه از میکده ای در شهرش مازابوکا واقع در جنوب زامبیا به خانه می رفت، از ته دل آواز می خواند.

عصر روز جمعه بود و او تمام مدت روز را به خوردن آبجو سپری کرده بود.

ناگهان نور خیره کننده ای در جلویش ظاهرشد. نور در فضا می تابید و روت با حیرتی ترسناک به نور خیره شد؛ در حالیکه نمی دانست نور ازکجا آمده بود و به کجا می رفت. آواز در گلویش خفه شد، و ناگهان هوشیار شد. سپس نور ناپدید شد. روت در حالی که تلو تلو می خورد و می لرزید راهی خانه شد.

روت به شوهرش و ۱۴فرزندش در باره آن شب چیزی نگفت؛ اما سکوتش را در صبح شکست.

به شوهرش گفت: «عزیزم، دیروز وقتیکه به خانه برمی گشتم، در راه نور عظیمی دیدم که مرا ترساند ». شوهرش پاسخ داد: «از نوشیدن آبجو دست بکش. این می تواند تو را از خدا دور کند».

بعد از آن روز، یک مددکار خانگی به ملاقات خانه روت رفت و او را به یک جلسه کلیسای ادونتیست های روزهفتم دعوت نمود. با آن تجربه شب قبل که هنوز هم درذهنش تازه بود با شوهرش در جلسه شرکت کرد.

روت در یک خانواده ادونتیست های روز هفتم بزرگ شده بود اما پس از ازدواج با شوهرش، که او متعلق به یک فرقه دیگر بود، کلیسا را ترک گفت. شوهرش در میکده ساز ساکسیفون می نواخت و روت وقتیکه شوهرش آنجا کار می کرد، سالها غذای خانگی می فروخت. بعد از آن، آنها مشروبات الکلی می نوشیدند.

این موضوع باعث شد که روت به جایی برسد که از صبح تا شب در میکده می خواست بنوشد و فرزندانش را فراموش کند. نوشیدن بخشی از زندگی روت بود و او بعد از آنکه آن نور را دید به سختی توانست که از نوشیدن دست بکشد. به مدت دو هفته، او شب هنگام از خواب بر خواست در حالیکه وحشتزده می شد و می نالید. او گفت: «خدایا، این زندگی ای که من دارم باعث شده تا از بچه هایم غافل شوم. به من کمک کن تا از خوردن آبجو دست بکشم».سپس روزی میل خود را کاملاً برای نوشیدن الکل از دست داد.

مردم شهر از اینکه او مست نبود در حیرت بودند. آنها می دانستند که قبلاً او چه شکلی بود و آنها از او پرسیدند که چه تعلیماتی را تحت نظارت جادوگر به کار گرفته که از نوشیدن دست کشیده است.

یکی از آنها پرسید: «چگونه از نوشیدن دست کشیدی؟». دیگری گفت: « به ما ریشه ای را بده که به تو کمک کرد تا از آن دست بکشی ».

روت به همه پاسخ داد: «درمانی که من از آن استفاده کردم، دعا بود».

روت همچنین از قدرت دعا استفاده کرده بود تا از طریق آن بر خانواده اش به خاطر مسیح پیروز شود. او تعمید گرفت و از طریق تاثیرش، ده عضو خانواده نیز تعمید گرفتند که شامل همسرش نیز می شود.

روت که ۶۲سال دارد، گفت: «من همیشه خدا را به خاطر اینکه این فرصت را داد تا من و خانواده ام او را بپرستیم شکرگزاری می کنم. پرستش خدا در زندگی اهمیت بسزایی دارد».