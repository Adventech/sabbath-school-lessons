---
title:  حفاظت از هدیه خالق
date:  09/05/2019
---

خداوند هدف خاصی از خلقت نوع بشر به عنوان مرد و زن داشته است (پیدایش۱ آیات ۲۸-۲۶). در حالی که درهر چیز تصویر خدا دیده میشود، پیوستن جنسیت متضاد در «یک جسم» ازدواج، منعکس کننده یگانگی در الوهیت به روشی خاص است. همچنین پیوند یک مرد و زن، زایشی از یک زندگی تازه است، که تجلی بشر اصیل ازتصویر الهی می باشد.

`کلام خدا چه نگرشی، نسبت به رفتارهای جنسی دارد که مطابق با طرح خالق نیست ؟ خروج ۲۰ آیات ۷-۲۱؛ رومیان ۱ آیات ۲۴-۲۷؛ اول قرنتیان۶ آیات ۹-۲۰.`

کلام خدا از همه چیزهایی که تصویر خدا را در بشر تغییر می دهد یا از بین می برد، خشنود نیست. خداوند با قرار دادن محدودیت برای برخی از روابط جنسی، قوم خود را به اهداف درست جنسی هدایت می کند. هنگامی که تجربه انسان در مقابله با احکام خداوند قرار گیرد، جان، محکومِ گناه می گردد.

`به ایمانداران مسیحی چه رهنمود هایی در باره رابطه جنسی داده شده است تا آنرا دراین دنیای گناه به دیگران نقل کنند؟ رومیان ۸ آیات ۱-۱۴؛ اول قرنتیان ۶ آیات ۱۵-۲۰؛ دوم قرنتیان ۱۰: ۵؛ غلاطیان ۵: ۲۴؛ کولسیان ۳ آیات ۳-۱۰؛ اول تسالونیکان ۵ آیات ۲۳ و ۲۴.`

مؤمنان منتظر آزادی از فساد گناه در بازگشت دوباره مسیح هستند. آنها در ایمان منتظر هستند، خود را از طریق مرگ مسیح بر روی صلیب، مرده در گناه قلمداد می کنند، و خویشتن را از طریق قیام او زنده در نظر می گیرند. از طریق دعای  بی وقفه، مراقبه و قدرت روح القدس، آنها طبیعت گناه آلود خود را مصلوب و در افکار خود به دنبال اطاعت از مسیح هستند.

آنان آگاهند خداوند مالک بدن و روابط جنسی آنهاست و از آنها بر طبق طرح الهی خودش استفاده می کند.

خداوند کسانی را که از گناهان خود توبه کنند، می بخشد (اول یوحنا ۱: ۹). انجیل قادر است افراد را که قبلاَ در رابطه جنسی گناهکارانه بوده اند، با مؤمنان شریک سازد. به علت اینکه گناه، تمایلات جنسی را در بشریت تغییر داده است، بعضی ممکن است قادر به شناخت کامل در این جنبه تجربه انسانی نباشند. بعضی از افراد، به عنوان مثال، ممکن است زندگی مجردی در قیاس با روابط جنسی که توسط کلام خدا ممنوع است، برگزینند.

`چگونه باید به عنوان یک کلیسا با افراد دیگر همچون همجنسگرایان ارتباط داشته باشیم؟ چگونه  نگرش آنان در مورد خودشان در گرایش جنسی، واکنش ما را بر می انگیزد؟`