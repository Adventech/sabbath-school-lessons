---
title:  آیا زندگی درسطح بالا [طبقه مرفه] بهتر است؟
date:  01/05/2019
---

`کتاب امثال سلیمان به چه شیوه ای نمک شوخ طبعی و ملاحت را بر برخی از دل آزردگی های زندگی خانوادگی می پاشد؟ امثال سلیمان ۲۱ آیات ۹ تا۱۹؛ ۲۷ آیات ۱۵ و۱۶.`

شماری از آیات در امثال سلیمان نکته هایی در خصوص رفتارمان با بکدیگر را در روابط نزدیک مورد توجه قرار می دهد.  این آیات منظور خود را با تلنگر و لطافت طبع بیان می دارند، همچون رفیق بی تفاوتی که « برای دوست غمگین خود آواز می خواند »  (امثال سلیمان ۲۵ آیه ۲۰) و یا عضو سحرخیزی از خانواده  که بخواهد با صدای بلند آنانی را که در خواب هستند برکت دهد (امثال سلیمان ۲۷ آیه ۱۴). زنانی که این آیات را در مورد زنان ستیزه جو می خوانند ممکن است بخواهند  آیاتی را در مورد مردان نیز به «امثال سلیمان» اضافه کنند! آنها ممکن است مقابله به مثل کنند که چنان گفتاری به مشکل این امثال با هدف قرار دادن زنان تداوم می بخشد، در هنگامی که شوهران که مسئولیت مشترکی در فضای خانه دارند، بطور برابر از آن رفتار ستیزجویانه برخوردارند. (تصور کنید که زندگی  در خانه حَنّا و قیافا چگونه می تواند بوده باشد!).

دل شاد کمک می کند. حس شوخ طبعی در زندگی خانوادگی چیز خوبی است. طنز ماشین زندگی را روغنکاری می کند، و به کاهش فشار و استرس کمک می کند. « دل شادمان شفای نیکو میبخشد، امّا روح شکسته استخوانها را خشک میکند » (امثال سلیمان ۱۷ آیه ۲۲). امثال سلیمان برخی از علاج های خود را در سراسر کتاب در نظر می گیرد و به ما اجازه می دهد که به برخی از رفتارهای آزار دهنده و رنج آور لبخند بزنیم. بنابراین وقتی ما لبخند می زنیم (یا کمی رنجیده می شویم اگر جوک در باره ماست)، ما در بهترین نقطه ای هستیم که می توانیم در باره عادات و رفتارهایی که برای ما رنج آور و آزار دهنده هستند ، صحبت کنیم. به نوع دیگر مزاح و شوخی نباید بطوری استفاده شود که باعث کوچک شمردن و یا نادیده گرفتن موضوعی بشود که نیاز به توجه جدی دارد.

تب پایین ممکن است نشانه ای از یک عفونت شدید و مزمن باشد. اختلافات، نق زدنها، و شکایات ممکن است علائم یک خشم سرکوب شده در یک یا تعدادی از اعضای خانواده باشد، یا شاید مربوط به مشکلاتی در ارتباط با مشارکت متقابل یا گفتگو در ارتباطات باشد. همسر گله مند سعی می کند تا  اقتدار، کنترل، و بی میلی طرف دیگر را بخاطر عدم تمایل برای گفتگو تلافی کند.

اگر عفونت از میان برداشته شود، علائم بیماری هم از بین خواهند رفت. در میان خانواده ها، در عوض فرار از مشکل یا از یکدیگر ، بهتر است اعضا محبت خویش را در خداوند بنا کنند و تعهدشان به یکدیگر را در مصاحبت و برطرف کردن نیازها و احساسات انجام دهند، و ریشه خشم را پیدا  کنند و آن را ازبین  ببرند.

`چرا در خانه خندیدن مهم است؟ چگونه می توان از آن برای خیریت و نیکوئی استفاده کرد، یا چگونه منحرف می شود و برای استفاده شیطان قرار می گیرد؟ جواب خود را در کلاس مطرح کنید.`