---
title:  عاشق زن مناسب بشوید
date:  28/04/2019
---

`مشکلات و عواقب روابط جنسی پیش از ازدواج یا روابط خارج از ازدواج که در امثال سلیمان ۵ آیات ۳ تا ۱۴ را فهرست وار بنویسید.`

فرد با خدا، (اگر متاهل باشد) احساسات غریزی خود را برای روابط زناشوئی حفظ می کند و (اگر مجرد باشد) مدارا می کند. در امثال سلیمان مخصوصاً به مردها اشاره شده، اما همین عقیده در مورد زنان در غزل های سلیمان بیان شده است (مقایسه کنید غزل های سلیمان ۴ آیات ۱۲ تا ۱۵). پرقدرتمندترین احساسات عشق نامشروع باید در مقابل اثرات ناگوار گناه آن سنجیده شود. در رابطه نامشروع هیچ تعهدی نیست، و بنابراین، از صمیمیت عاشقانه بدور است.

منابع مادی، جسمی و احساسی به هدر می روند. مهمترین مسئله این است، یک نفر در باره انتخابی که می کند باید به خداوند جوابگو باشد.

رابطه جنسی، یکی از عطایای بزرگ خداوند به انسان، از مزایای منحصر به ازدواج است (متی ۱۹ آیه ۵؛ اول قرنتیان ۷ آیات ۳ و ۴؛ عبرانیان ۱۳ آیه ۴). در امثال سلیمان،  تشبیهات ادبی برای تغذیه و آب فراوان به عنوان مظهر لطافت و ظرافت در مسرت و اغنای یک زوج مزدوج استفاده شده که باید درعشق و محبت به یکدیگر بوجود آورند. این قضیه با بطالت مقایسه شده که حاصل زمانی است که بی وفائی وجود دارد. این عبارت که « از زن جوانی خویش مسرور باش »(امثال سلیمان ۵ آیه ۱۸)، حاکی از این است که حتی زمانی که دو نفر پیر می شوند، تعهد آنان نسبت بهم ادامه می یابد. شوهر هنوز مسحور ( «مست» امثال سلیمان ۵ آیه ۱۹) دل ربایی همسر خویش است.

در وضعیت انسان سقوط کرده، غریزه جنسی میتواند فرد  را از طرح الهی در باره میل جنسی دور کند. با این حال، همچنین خداوند به انسان قدرت تفکر و انتخاب داده است. اگر این وسوسه ها کنترل نشود، مقاومت در برابر آنها می تواند سخت باشد. تعهد راسخ نسبت به نقشه الهی برای روابط جنسی در ازدواج می تواند از روابط  نامشروع جلوگیری کند. انتخاب  یک عمر وفاداری به نقشه الهی برای روابط جنسی در ازدواج نه تنها عاقلانه است بلکه از اجر رضایت وجدان برخوردار است.

`اگر کسی را می شناسید که با وسوسه های جنسی خود در ستیز است و ممکن است زندگی اش را از هم بپاشد، چه مشاوره ای  به او می توانید بدهید؟`