---
title:  سخنی با پدران
date:  29/04/2019
---

**به ویژگی های شخصیت پدران که در امثال تشریح گردیده توجه کنید که می توانند عواقب بلند مدتی برای کودکان در پی داشته باشند:**

`امثال سلیمان ۱۳ آیه ۲۲؛ ۲۷ آیات ۲۳و۲۴`

`امثال سلیمان ۱۴ آیه ۲۶`

`امثال سلیمان ۱۵ آیات ١و ۱۸؛ ۱۶ آیه ۳۲`

`امثال سلیمان ۱۵ آیه ۲۷ ۶`

`امثال سلیمان ۲۹ آیه ۱۷`

خصایل پدران تأثیر مستقیمی بر روی فرزندان می گذارد و میراثی است که آنها به فرزندان خود منتقل می کنند. بچه ها برای حمایت، دلسوزی و شفقت فداکارانه، راهنمایی  و سرمشق به پدران خود به عنوان الگو نگاه می کنند. امثال سلیمان پدرانی را تمجید می کند که تامین کنندگان قابل اعتماد و مدیران کاردان خانواده هستند. بسیاری از این روش ها چنین هستند « کسی که دنبال سود نامشروع میرود، به خانوادة خود لطمه میزند؛ امّا کسی که از رشوه نفرت دارد، زندگی خوبی خواهد داشت »(امثال سلیمان ۱۵ آیه ۲۷)؛ پدران باید توجه داشته باشند که خانواده را به کار ترجیح بدهند.

پدرانِ با خدا، بدنبال این هستند که صبور باشند و براحساسات خود تسلط داشته باشند. پدران به وابستگی فرزندانشان به ایشان احترام می گذراند. آنها فرزندانشان را تادیب و تربیت می کنند، اما مراقب هستند که از مقام خود در سمت اولیای آنها سو استفاده نکنند. مهمتراین است، پدرانی که خود را وقف فرزندانشان کردهاند، بخواهند که خداوند را پیروی کنند، بوسیله محبت خداوند هدایت شوند و کلام خداوند را یاد بدهند و در نتیجه می توانند فرزندانشان را تعلیم دهند که در راه درست گام بردارند. و در آخر، مهترین چیزی که پدران می توانند برای فرزندانشان انجام دهند این است که مادرانِ آنان را دوست داشته باشند.

گفته شده است، وفاداری و محبت مداوم به مادر، و یا عدم آن، حتی بر سلامتی دوران بزرگسالی فرزندان تاثیر می گذارد.

در امثال سلیمان، وفاداری به خداوند، تعهد نسبت به ازدواج و خانواده، و کمال و تمامیت در زندگی شخصی و اجتماعی، موضوع های کلیدی هستند. موفقیت در همه چیز به چگونگی نیت قلبی هر شخص بستگی دارد. جذابیتهای گناه، خواه سکس، کاهلی، ثروت، یا قدرت فراوان، هر چه باشد، تنها شوهر و پدرعاقل برای استمداد به خدا نگاه می کند تا مداوماً تصمیمات مناسب و انتخاب های درستی اتخاذ کند.

`چقدر اصول اخلاقی بیان شده در اینجا برای هرکسی مهم است، خواه پدر باشد یا نباشد؟ عملکرد شما چه خوب یا بد، چقدر بر روی دیگران تاثیرگذار بوده، خصوصاً بچه ها؟ در چه روشهایی بهتر است که بیشتر مراقب باشید؟`