---
title:  تأدیب و اصلاح بوسیله محبت
date:  30/04/2019
---

`امثال سلیمان در باره نکته مهم تادیب و اصلاح کودک چه می آموزد؟ امثال سلیمان ۱۰ آیه ۱۷؛ ۲۳ آیه ۱۳ و ١٤؛ ۲۹ آیه ۱؛ ۲۹ آیه ۱۵.`

بعضی وقتها والدین فرزندانشان را تحت تاثیر آنچه که رفتارهای غیر قابل قبول جامعه است تربیت میکنند و بخاطر نافرمانی، آنها را تنبیه می کنند، و حتی برای ابراز ناخشنودی در هنگامی که خجل شده اند. اما نیت خداوند در خصوص تربیت این اعضای جوان خانواده او چیست؟  امثال سلیمان تربیت را در بستر و چارچوب «امید برای آینده» قرار داده است (امثال سلیمان ۱۹ آیه ۱۸). والدین خداشناس می دانند که کودکان فطرتاً گناهکار هستند. تنها یک قدرت می تواند به آنان در این مورد کمک کند، و آن قدرت عیسی مسیح است (خانم اِلن جی وایت، تعلیم و تربیت، صفحه ۲۹). رسالت والدین مسیحی، شامل تادیب، این است که فرزندان را به سوی خداوند راهنمایی کنند.

مراقبت از یک نهال ظریف و شکننده. از طریق مسیح، تادیب به عنوان تنبیه دیده نمی شود، و نه بعنوان ابراز قدرت، بلکه بعنوان اصلاحات رستگار کننده تداعی می شود. نقشه خداوند است که والدین مهربان، از قدرت گناه آگاه باشند، و گامهای فرزندانشان را بسوی مسیح راهنمایی کنند. والدین مسئول و دلنگران، اشتباه فرزندانشان را با مهربانی و تحکم اصلاح می کنند، تربیت و راهنمایی فرزندان در سالهای اولیه تقریباً مثل باغبانی است که برای نهال تازه کاشته شده پایه و تکیه گاهی درست می کند، تا زمانی که خودش بتواند به سن جوانی برسد و به خداوند اعتماد کند و در نقشه الهی خداوند برای آزادی، رشد، و کمال او مشارکت کند.

`در امثال سلیمان ۱۳ آیه ۲۴؛ ۲۳ آیات ۱۳و۱۴ برای والدین چه پیام هایی  می توان یافت؟`

روی هم رفته، در چند آیه به « چوب دستی »، درزبان عبری שֵׁבֶט  (shévet)- در بیان و شرح  تربیت فرزندان اشاره شده است. در ادبیات خانواده مسیحی این نظریه متداول است که استفاده والدین از چوب دستی باید شبیه این باشد که شبان آسمانی[مسیح]، از آن برای هدایت گله خود استفاده می کند (مزامیر ۲۳ آیه ۴). در جای دیگر، کلام خداوند اشاره  به بردباری در آموزش، الگوی استواری بودن، معاشرت خوب داشتن، و ارتباط نزدیک با کودکان برای نفوذ و تغییر در آنان می کند(تثنیه ۱۱ آیات ۱۸و۱۹). این حیاتی است که کودکان احساس کنند که از طرف پدر و مادرشان دوست داشته شده اند و اگر والدین مجبور به تادیب آنها هستند تمایل دارند که تاثیر اصلاح و رستگار کننده ای در آنها داشته باشند (امثال سلیمان ۱۳ آیه ۲۴).

`هنگامی که تادیب، هدف مورد نظر خود را با بیش از حد سخت و شدید بودن از دست بدهد و یا اشتباه تعبیر شود، والدین چگونه می توانند این مسئله را به درستی به فرزندانشان  نشان دهند؟`