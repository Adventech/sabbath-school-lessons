---
title:  داستانهای ایمانداران
date:   19/04/2019
---

دعا برای یک کودک

توسط مارژوری چیسونگا

بعد از گذشت یک سال از ازدواجم، پسرم به دنیا آمد. بعد از آن دیگر هیچ. دیگر بچه ای در کار نبود. این موضوع توجه مردم را جلب کرد. یک نفر پرسید: «چرا شما حامله نمی شوید؟». فرد دیگری گفت: «شاید شما برای کمک به پزشک نیاز داشته باشید».

برخی از اشخاص نیز پیشنهاد کردند تا یک جادوگر را ملاقات کنم. من و شوهرم بچه زیادی می خواستیم. شوهرم در مدرسه راهنمایی روسانگو تدریس می کرد که یک آکادمی شبانه روزی ادونتیست های روز هفتم در مونز واقع در کشور زامبیا بود. من درس می خواندم تا معلم مدرسه ابتدایی شوم.

چه چیزی می توانم به آنانی که در مورد تعداد خانواده ام می پرسند بگویم؟ من مکرراً تکرار می کردم: «تقدیر خداوند چنین است و همین است که هست».من نسبت به حس ترحم و دلسوزی مردم ناراحت نبودم. اما همچنان که زمان می گذشت، پی بردم که برخی از بیشتر دوستانم که به خرافات اعتقاد داشتند فکر کردند که من به خاطر عللی نا معلوم در حال مجازاتم. بعد از آن خواهر شوهرم فوت کرد و ما دختر سه ساله اش را به فرزندی پذیرفتیم. حال ما در خانه مان دو بچه داشتیم. دوستان خرافاتی ام خوشحال شدند؛ و گفتند که حضور دختر در خانه باعث خواهد شد که هورمون هایم فعال شده و اجازه دهند تا بچه دیگری داشته باشم.

اما هیچ اتفاقی نیفتاد. اما داستان حنّا در کتاب اول سموئیل باب اول به من امید داد. حنّا زنی همیشه در حال دعا بود و هرگز دست از دعا بر نمی داشت. او آنقدر اصرار ورزید تا خدا دعایش را مستجاب نمود و او سموئیل را به دنیا آورد. من و شوهرم به دعا کردن ادامه دادیم. ما به مدت ۱٣سال دعا کردیم. سپس من متوجه شدم که چیزی تغییر یافته است. من حامله بودم! من و شوهرم بلافاصله زانو زدیم تا شکرگزاری کنیم. ما نام دومین فرزندمان را چیلِلا گذاشتیم که در زبان تونگا به معنای «ارزشمند» است. ارزش این را داشت که منتظر بمانیم. بدون هیچ معطلی، من سومین پسرم، چاکوندِلا را به دنیا آوردم؛ که به معنای «بگذار اینگونه باشد» است.

دو پسر جوانترم حالا ۱۴و ۱۷ساله هستند - و آنها عیسی را دوست دارند. خدا خانواده ام را خیلی برکت داده است. ما فقط بایستی صبور می بودیم. وقتی با ایمان یک چیز خوب را از خدا درخواست نمائید ، او بیشتر از آنچه که شما تصور می کنید خواهد داد.

مارژوری چیسونگا، ۵۲ساله، اقتصاد خانواده را در مدرسه راهنمایی تدریس می کند که در سرزمینی واقع شده است که مبشر آمریکایی ویلیام هریسون آندرسون اولین کلیسای روز هفتمی در پاسگاه مرزی رودِزیای شمالی( زامبیای امروزی) رادر سال ۱۹۰۵بنیان نهاد. هدایای تخصیص یافته برای کار بشارتی، کار اندرسون را پشتیبانی کرد و امروزبا سرمایه گذاری برای بشارت انجیل از طریق مبشّرین ادامه می یابد. به خاطر هدایای بشارتی سپاسگزاریم.