---
title:  آمادگی برای تغییر
date:  13/04/2019
---

### مطالعه این هفته
اول قرنتیان باب ۱۰ آیات ۱ تا ۱۳؛ پیدایش باب ۲ آیه ۲۴؛ اول قرنتیان باب ۱۳ آیات ۴ تا ۸؛ اول سموئیل باب ۱ آیه ۲۷؛ مزامیر باب ۷۱؛ اول قرنتیان باب ۱۵ آیات ۲۴ تا ۲۶.

> <p>آیه حفظی</p>
> « عدالت پیش روی او خواهد خرامید و آثار خود را طریقی خواهد ساخت »(مزامیر باب ۸۵ آیه ۱۳).

زندگی پر از تغییرات است. چیزها همواره در حال تغییر هستند. تنها چیزی که تغییر نمی کند واقعیت خود تغییر است. تغییر، در واقع، بخشی از وجود ماست. حتی به نظر می رسد که قوانین فیزیک  را بر اساس این واقعیت آموزش می دهند.

اغلب تغییرات به طور غیر منتظره رخ می دهند. ما در روال عادی زندگی خود هستیم، که ناگهان، بلافاصله، همه چیز تغییر می کند و بدون اینکه آمادگی داشته باشیم کاملا گرفتار می شویم.

از سوی دیگر، گاهی اوقات ما می توانیم ببینیم که تغییرات در حال آمدن هستند. وگاهی آگاهی قبلی، نشانه ها، و شاخص ها به ما اطلاع میدهند که همه چیز متفاوت خواهد بود. زمانی که این اتفاق می افتد، عاقلانه است که خود را در حد لازم برای هر چیزی که ممکن است در آینده اتفاق بیافتد، آماده کنیم. بسیاری از این تغییرات مثل ازدواج، بدنیا آمدن کودک، بالا رفتن سن و حتی مرگ، تغییرات بزرگی هستند.

و بله، ما در انزوا زندگی نمی کنیم. پس به این معنی است که، تغییراتی که می آیند، می توانند بر ما و خانواده ما به شیوه های بزرگ اثر بگذارند. همزمان، تغییر در خانواده ما نیز می تواند بر هر یک از اعضای خانواده هم تأثیر بگذارد.

در این هفته، اجازه دهید به برخی از این تغییرات نگاهی بیندازیم که دیر یا زود، به طرق مختلف، با آن مواجه می شویم، و ببینیم که این تغییرات چطور می تواند به زندگی خانوادگی ما ضربه بزند.