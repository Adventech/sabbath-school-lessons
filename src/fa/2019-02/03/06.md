---
title:  آماده شدن برای مرگ
date:  18/04/2019
---

اگر تا زمان بازگشت دوباره مسیح زنده باشیم، همه ما می توانیم منتظر تغییری باشیم و بزرگترین تغییر، زندگی ما است: از زندگی تا مرگ. به غیر از ازدواج و تولد، چه تغییر بزرگتری میتواند بر روی خانواده و اعضای آن تاثیر بگذارد؟

`کتاب اول قرنتیان باب ۱۵ آیات ۲٦-۲٤ را مطالعه کنید. این آیات چه چیزی را در مورد مرگ به ما آموزش میدهند؟`

البته، خیلی وقتها، مرگ بطور ناگهانی و غم انگیز می آید. چند نفر از مردان، زنان، حتی کودکان، یک روز صبح از خواب بیدار میشوند، اما قبل از غروب آفتاب، بجائیکه شب چشمهایشان را برای خواب ببندند، چشمهایشان در اثر مرگشان بسته میشود؟

یا یک روز از خواب بیدار میشوند ولی قبل از غروب آفتاب یکی از اعضای خانواده خود را از دست میدهند؟

به غیر از اینکه مطمئن شوید شما بوسیله ایمان به خدا متصل و در هر لحظه از عمرتان بوسیله عدالت او محافظت میشوید (رومیان باب ۳ آیه ۲۲ را بخوانید)، شما نمی توانید به طریق دیگری برای مرگی آماده شوید که نمی دانید چه وقت برای شما یا عزیزانتان می آید.

از سوی دیگر، اگر شما می دانستید که فقط چند ماه دیگر زنده هستید چه کاری میکردید؟ ما ممکن است زمان دقیق مرگ خود را ندانیم، اما مطمئناً می دانیم که به زمان مرگمان نزدیک هستیم. بنابراین، چقدر مهم است که خود را برای امر اجتناب ناپذیر آماده کنیم.

`اول پادشاهان باب ۲ آیه ۱تا ٤ را مطالعه کنید، که در باره آخرین حرفهایی است که داود به پسرش سلیمان می گوید. چه درسهایی می توانیم در باره آماده شدن برای مرگ خودمان و اعضای خانوادهمان از آن یاد بگیریم؟`

در اولین نگاه اجمالی، یک فرد می تواند مخالفت کند، مضحک و بیداد گرانه است! داود که پس از آبستن نمودن همسر اوریا زنا کرده و باعث کشته شدن اوریا شد (دوم سموئیل باب ۱۱)، به پسرش میگوید که در راه خداوند زندگی کند. از سوی دیگر، شاید دقیقاً به دلیل این گناه و عواقب وحشتناک آن بود که داوود این سخنان قدرتمند را به پسرش گفت. بدون شک او به روش خودش سعی می کرد به پسرش هشدار دهد که از انجام اعمال زشت بدور باشد تا درآینده غمگین نشود. داوود از طریق روشی سخت، درسی دشوار درباره پرداخت هزینه گناهش را یاد گرفت، و بدون شک امیدوار بود که به پسرش قدری از غم و اندوهی را که تجربه کرده بود تفهیم کند.