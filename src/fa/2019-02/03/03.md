---
title:  آمادگی برای ازدواج
date:  15/04/2019
---

یکی از بزرگترین تغییراتی که فرد با آن مواجه است، زمانی است که او ازدواج می کند.

البته، همه ازدواج نمی کنند، بارزترین الگوی ما، عیسی بود که هرگز ازدواج نکرد، و بسیاری دیگر از شخصیت های کتاب مقدس هم که ازدواج نکرده بودند.

با این وجود، بسیاری از مردم ازدواج می کنند و بنابراین، کتاب مقدس در مورد مسئله ازدواج سکوت نمی کند، که قطعاً یکی از آن بزرگترین متغیرهای زندگی ما است.

اولین روش اجتماعی که در کتاب مقدس ذکر شده، ازدواج است. برای خدا، ازدواج بسیار مهم است، همان کلماتی را که او به آدم و حوا در باغ عدن درباره ازدواج می گوید، در سه جای دیگر در کتاب مقدس هم دیده می شود.« از این سبب مرد پدر و مادر خود را ترک کرده، با زن خویش خواهد پیوست و یک تن خواهند بود » (پیدایش باب ۲ آیه ۲۴ همچنین متی باب ۱۹ آیه ۵؛ مرقس باب ۱٠ آیه ۷؛ افسسیان باب ۵ آیه ۳۱). این آیات به ما می گویند که وقتی یک فرد ازدواج می کند، مهم ترین رابطه در زندگی آنها باید بین آنها و همسرشان باشد، حتی بیش ازآنچه میان آنها و والدینشان است.

از جمله دلایل ازدواج بین یک مرد و یک زن که برای خداوند بسیار مهم است، این است که این رابطه  نشان دهنده رابطه بین پسر او، عیسی و کلیسا، عروس اوست (افسسیان باب ۵ آیه ۳۲).

در ساخت یک خانه، اولین مرحله در نظر گرفتن هزینه ساخت آن است (لوقا باب ۱۴ آیه ۲۸ تا ۳۰)؛ چقدر بیشتر هنگام ایجاد یک کانون خانواده باید همه چیز را در نظر گرفت؟ یک خانه با آجر و ملات، چوب و آهن، سیم و شیشه ساخته می شود. اما کانون خانواده با چیزهایی که لزوماً مادی نیستند ساخته می شود.

`برخی از ویژگی های حیاتی  برای تمام جنبه های زندگی مهم هستند، اما کدام مخصوصاً برای کسانی که برای ازدواج آماده می شوند اهمیت دارند؟ اول قرنتیان باب ۱۳ آیات ۴ تا ۸؛ غلاطیان باب ۵ آیات ۲۲ و۲۳.`

آماده شدن برای ازدواج باید از ما و به طور فردی شروع شود، در عین حال، ما باید با دقت به همسر آینده مان نگاه کنیم و بینیم که او مکمل خوبی برای باشد. آیا او سخت کوش است؟(امثال باب ۲۴ آیات ۳۰ تا ۳۴) آیا اخلاق بدی دارد؟ (امثال باب ۲۲ آیه ۲۴). آیا ما اعتقادات مشترک با هم داریم؟(دوم قرنتیان باب ۶ آیات ۱۴ و ۱۵). خانواده و دوستان من چه احساسی نسبت به همسر آینده من دارند؟(امثال باب ۱۱ ایه ۱۴)، آیا من به ایمان تکیه میکنم یا به احساسات؟ (امثال باب ۳ آیات ۵ و ۶). پاسخ به این سؤالات می تواند آینده ای پر از شادی یا  یک عمر غم و اندوه به همراه داشته باشد.

`در مورد برخی از ازدواج های خوب فکر کنید. چه اصولی می توانید پیدا کنید که همچنین در انواع دیگر روابط بین فردی اعمال میشوند؟`