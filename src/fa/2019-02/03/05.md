---
title:  آماده شدن برای سن پیری
date:  17/04/2019
---

`« دوران عمر ما هفتاد سال است و یا اگر قویتر باشیم، ممکن است هشتاد سال زندگی کنیم، امّا همة دوران زندگی ما آمیخته با رنج و زحمت است و بزودی به سر می رسد و فنا میشویم »(مزامیر باب ۹۰ آیه ۱۰).`

این کلمات از زبان موسی به ما یادآوری میکند که گذشت زمان را نمیشود متوقف کرد. همانطور که سال ها می آیند و می روند، ما تغییر را در بدن خود مشاهده میکنیم. موهایمان خاکستری می شوند و یا می ریزند، انرژی و فعالیت ما آهسته تر میشوند، درد و رنجوری با  ما همراه میشوند. اگر ما ازدواج کرده باشیم و فرزند داشته باشیم، فرزندانمان ممکن است فرزند داشته باشند، پس ما از نوه هایمان می توانیم لذت ببریم. فصلهای گذشته زندگی ما به ما کمک کرده است تا برای آخرین فصل آن آماده شویم.

`مزامیر باب ۷۱ را بخوانید. چه مطلبی را مزامیر ۷۱ به ما در باره آماده شدن برای سن پیری و بطور کلی درباره زندگی آموزش میدهد؟`

مزامیر ۷۱ مناجات یک فرد مُسن است که چالش هایی را که در زندگی او به وجود می آید تجربه می کند، اما خوشحال است چون تمام وقت به خدا اعتماد میکند. بهترین راه رسیدن به سن پیری، اعتماد به خداوند از سن جوانی است. به طور کلی، نویسنده مزامیر سه مطلب مهم را که او در طی گذر از این مرحله زندگیش یاد گرفته، با دیگران در میان می گذارد.

۱. شناختی شخصی و عمیق از خدا داشته باشیم. از عنفوان جوانی اش(مزامیر باب ۷۱ آیه ۱۷)، خداوند برایش پناهگاهی محکم  بود(مزامیر باب ۷۱ آیات ۱ و۷) و نجات دهنده او (مزامیر باب ۷۱ آیه ۲). خداوند صخره و دژ مستحکم است(مزامیر باب۷۱ آیه ۳). او امید و اعتماد اوست (مزامیر باب ۷۱ آیه ۵). و از اعمال خداوند توانا صحبت میکند (مزامیر باب ۷۱ آیات ۱۶و۱۷)، و از توان و قدرت او (مزامیر باب ۷۱ آیه ۱۸)، و همه چیزهای عالی که او انجام داده است (مزامیر باب ۷۱ آیه ۱۹). در نهایت او فریاد بر می آورد، « خدایا مانند تو کیست؟ »(مزامیر باب ۷۱ آیه ۱۹). در مناجات روزانه با خدا، همانطور که کلام خدا را مطالعه میکنیم، ما سکوت می کنیم و به آنچه او برای ما انجام داده است فکر می کنیم و این رابطه ما را با خداوند تقویت میکند.

۲. عادت های خوب را پرورش بدهیم. تغذیه خوب، ورزش، نوشیدن آب،استفاده از نور خورشید، استراحت کافی، و غیره به ما کمک میکنند که از زندگی طولانی تر و بهتر لذت ببریم. توجه داشته باشید که چگونه خواننده مزامیر اشاره میکند به عادت اعتماد کردن به خداوند (مزامیر باب ۷۱ آیه ۳)، ستایش او، و به او امید داشتن (مزامیر باب ۷۱ آیه ۱۴).

۳. برای خدمت به خداوند شور و شوق داشته باشیم. شخصی که در این مزمور از او صحبت می شود به دنبال این نمی گشت که در سن پیری خود، انسان بیهوده ای باشد. حتی او می خواست در سن بازنشستگی به ستایش خداوند ادامه دهد(مزامیر باب ۷۱ آیه ۸) و با دیگران درباره او[خداوند] صحبت کند(مزامیر باب ۷۱ آیات ۱۸-۱۵).

`برای کسانی که مسن تر هستند، برخی از مزایای پیر شدن، چیست؟ حالا شما چه می دانید که وقتی جوان بودید نمی دانستید، و شما می توانید آن را با جوانتر ها در میان بگذارید؟`