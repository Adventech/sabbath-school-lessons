---
title:  بدون آمادگی
date:  14/04/2019
---

یک چیز در مورد کلام خدا وجود دارد: که برواقعیت های زندگی انسان پرده نمی پوشاند و آن را مخفی نمی کن. برعکس، در آن همه شداید و زمختی ها و در موارد خاص، درد و ناامیدی محض به چشم می خورد. در واقع، به استثنای چند صفحه از اول و آخر کتاب مقدس، کلام خدا چهره ای محزون و پشیمان از نژاد بشر را به تصویر می کشد. پولس در آنچه که گفت اغراق نکرد:« زیرا همه گناه کردهاند واز جلال خدا قاصر میباشند »(رومیان باب ۳ آیه ۲۳).

`اول قرنتیان باب ۱۰ آیات ۱ تا ۱۳ را بخوانید. چه هشدار هایی وجود دارد، همچنین چه وعده هایی داده شده است؟`

از بسیاری جهات، بسیاری از اقدامات ما در زندگی بطور ساده چگونگی واکنش ما به تغییرات است. ما دائماً با تغییرات روبرو هستیم که این حالت برای ما به عنوان باورمندان مسیحی یک چالش محسوب می شود که باید با ایمان و با اعتماد به خدا و آشکار کردن این ایمان از طریق اطاعت، بدون توجه به وسوسه های  دیگران، با آن مقابله کنیم.

« بزرگترین خواسته دنیا این است، انسانها می خواهند که خریده یه فروخته نشوند؛ انسان هایی که در روحیه هایشان صادق و حقیقی هستند، انسان هایی که هراسی ندارند تا گناه را با نام واقعی آن خطاب کنند، انسان هایی که با وجدان و وظیفه شناس هستند و مثل سوزن قطب نما درست عمل میکنند، انسان هایی که برای احیای حق می ایستند، هرچند که آسمان و زمین به هم بریزد »از کتاب آموزش اِلن جی وایت صفحه ۵٧. این کلمات همانطور که برای اسرائیل کهن درست بود، و همانطور که در زمان الن جی وایت درست بود، اکنون برای ما هم در زمان حال صدق می کند.

**در متون زیر چه اشتباهاتی مردم در قبال تغییرات انجام دادند؟ و از اشتباهات آنان چه می توانید یاد بگیرید؟**

`اعمال رسولان باب ۵ آیات ۱ تا ۱۰`

`پیدایش باب ۱۶ آیات ۱ ؛ ۲؛ ۵؛ ۶`

`متی باب ۲ آیات ۲۰ تا ۲۲`

تغییرات می آیند و اغلب باعث وسوسه، چالش ها و حتی حوادث، و در زمانهایی موجب ترس می شوند. بنابراین، چقدر مهم است که زرهپوشی روحانی بر تن داشته باشیم تا با آنها با شیوه ای مناسب برخورد کنیم. مجدداً، صرف نظر از اینکه آیا تغییرات غیر منتظره هستند و یا اینکه آنها فقط بخش معمولی از زندگی هستند، ما باید برای آنچه که می آیند، چه مرئی و یا نامرئی باشند، آماده باشیم.