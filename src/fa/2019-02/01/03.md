---
title:  ریتم و آهنگ موزون زندگی
date:  01/04/2019
---

دانشمندان درباره چیزی بنام ریتم شبانه روزی، صحبت میکنند، این عقیده وجود دارد که  ریتم های بیولوژیکی (گاهی اوقات « ساعت بدن »  نامیده میشود)، تنظیم کننده عملکرد بدن ماست. به عبارت دیگر، درجه خاصی از منظم بودن حتی در خود بدن ما وجود دارد. از این رو، تا حدودی، ریتم ها در اطراف و حتی در درون ما وجود دارند.

**فصلهای قابل پیش بینی از زندگی در عبارات زیر از کتاب مقدس، چه هستند؟ و چگونه مستقیماً با زندگی خانواده گره میخورند؟**

`جامعه باب ۳ آیه ۲`

`پیدایش باب ۲۱ آیه ۸ و داوران باب ۱۳ آیه ۲۴`

`مزامیر باب ۷۱ آیه ۵؛ امثال سلیمان باب ۵ آیه ۱۸`

`پیدایش باب ۱۵ آیه ۱۵؛ داوران باب ۸ آیه ۳۲`

`مزامیر باب ۹۰ آیه ۱۰`

بین دو نگهدارنده کتاب زندگی ما یعنی تولد و مرگ، ما از فصل های گوناگونی عبور میکنیم که  برای هر شخص متفاوت است. بعضی از کودکان مدت زیادی بعد از تولد زنده نمی مانند؛ عده دیگری رشد کرده و به پختگی در بزرگسالی خود می رسند. کودکان با گام های رشد خود بزرگ می شوند. برخی زودتر از دیگران راه می روند و صحبت می کنند. بعضی قادر هستند  زودتر به مدرسه بروند و ترقی کنند و جزو متخصصین باشند، در حالیکه برخی دیگر وقت خود را به اشکال مختلف کار اختصاص میدهند. برخی خانواده تشکیل میدهند، و برخی دیگر ممکن است هرگز ازدواج نکنند و صاحب فرزند نشوند.

میلیونها نفر بر روی زمین وجود دارند، و اگرچه همه ما وجوه مشترکی داریم (اعمال رسولان باب ۱۷ آیه ۲۶ را ببینید)، هر کدام از ما منحصر بفرد هستیم، و در نتیجه، تفاوت در زندگی هر یک از ما وجود خواهد داشت.

به هر حال، این تفاوت ها مهم هستند زیرا آنها هر یک از ما را منحصر به فرد می کنند، به این معنی  که هر یک از ما چیزی برای به اشتراک گذاشتن داریم که دیگران آن را ندارند. به طور خلاصه، تفاوت های ما باعث می شود تا عامل برکت برای دیگران باشیم. به عنوان مثال، پیر و جوان می توانند از آنچه که هر یک از آنها ارائه می دهند بهره مند شوند: « جلال و شکوه جوانان، قوّت آنهاست و عزّت پیران موی سفید آنها » (امثال سلیمان باب ۲۰ آیه ۲۹). هر مرحله ای که هستیم و بدون توجه به تفاوتهای ما، همه ما چیزی برای عرضه کردن داریم،  نه فقط برای خداوند، بلکه برای همدیگر همچنین.

`درست در حال حاضر، شرایط زندگی شما هر چه که باشد، با انجام چه کاری می توانید فرد دیگری را برکت دهد؟ چرا نباید آگاهانه کوشش کنیم تا دیگران ، خصوصاً فردی در جمع خانواده را برکت بدهیم؟`