---
title:  در آغاز
date:  31/03/2019
---

کتاب مقدس با « آغاز و ابتدا » شروع میشود، و شکی نیست که چرا با این کلمات شروع میشود ( در واقع در زبان عبری یک کلمه است)، « در ابتدا ... »  (پیدایش فصل ۱ آیه ۱). تمرکز ویژه این فصل، تبدیل شدن زمین از حالت « بدون شکل و خالی » ( پیدایش فصل ۱ آیه ۲) به جهانی است که خود خدا در روز ششم آنرا « بسیار نیکو » اعلام کرد ( پیدایش فصل ۱ آیه ۳۱). بطور خلاصه این شروع از اینجا، شروع دنیای ما است.

`پیدایش فصل ۱ را بخوانید. اگرچه خیلی چیز ها در جریان است، از خود بپرسید:  آیا هیچ پیشنهاد و اشاره ای شده است مبنی بر اینکه دنیا بطور اتفاقی و تصادفی بوجود آمده باشد، یا همه چیز با نظم در زمان و مکان مناسب بوجود آمده؟ پاسخ شما در باره خصوصیت و ویژگی خداوند چیست؟`

اِلن جی وایت نوشته است که «نظم، اولین قانون در آسمان می باشد »،

(Signs of the times June ۸ ۱۹۸۰ ) ؛ ظاهراً بر زمین هم همینطوراست. گرچه گناه، طبیعت دنیا را مختل کرده است، ولی همچنان نظم و ترتیب و آهنگی موزون وجود دارد.

`پیدایش باب ۸ آیه ۲۲ را بخوانید. نظم در اینجا چگونه دیده شده است؟`

حتی بعد از سقوط جهان در گناه، فصلها طبق معمول با نظم می آیند و می روند. از این رو، همراه با نور آسمان مانند خورشید و ماه که « روز را از شب جدا می كنند و روزها، سالها و فصلها را نشان دهند » (پیدایش باب ۱ آیه ۱۴)، فصل ها نیز، همگی بخشی از آهنگ موزون طبیعتِ دنیایی هستند که خداوند به وجود آورد. در واقع، گرچه فقط الان نظری اجمالی داریم، آیه ای مثلِ اشعیا باب ۶۶ آیه ۲۳ دلالت دارد که در آسمان و زمین جدید هم آهنگ موزون زندگی، در حقیقت وجود خواهد داشت.

`بیندیشید که چگونه روز سبت، به طور منظم با قدرتمندی، زندگی شما را تحت تاثیر قرار میدهد، مخصوصاً زندگی خانوادگی شما را، هر چه که هست. مزایای ویژه آن چیست، نه فقط روز سبت، بلکه در واقعیتی که با چنین نظم و ترتیبی می آید؟`