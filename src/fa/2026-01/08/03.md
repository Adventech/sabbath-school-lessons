---
title:  نخستزاده تمامی آفریدگان
date:  16/02/2026
---

در عهد جدید، اصطلاحات «نخستزاده» و «نخستین مولود» تقریباً همیشه به عیسی اشاره دارند (نگاه کنید به لوقا ۲: ۷، رومیان ۸: ۲۹، عبرانیان ۱: ۶، مکاشفه ۱: ۵)، از جمله در هر دو موردی که در کولسیان آمده است. اما حتی زمانی که این اصطلاح درباره دیگران به کار میرود، لزوماً به این معنا نیست که فرد از نقطه نظر ترتیب تاریخی، اول متولد شده باشد. در مفهوم کتاب مقدسی، «نخستزاده» بر رابطه ویژهای که پسر با پدر دارد، صرفنظر از ترتیب تولد تأکید میکند. همچنین، نمونههایی وجود دارد که در آن پسران کوچکتر جایگاه برجستهتری داشتهاند، مانند اسحاق، یعقوب و یوسف.

داوود، گرچه از هشت برادر خود کوچکتر بود، لیکن برای پادشاهی مسح شد (اول سموئیل ۱۶: ۱۰ - ۱۳)، و خدا از زبان داود در مزمور گفت: «من او را فرزند ارشد خود خواهم ساخت، رفیع ترین در میان پادشاهان جهان» (مزامیر ۸۹: ۲۷). همچنین به موسی فرمود: «اسرائیل پسر نخستزاده من است» (خروج ۴: ۲۲). بنابراین، در این معنا، واژه «نخستزاده» به اول بودن از نظر برتری اشاره دارد.

`کولسیان ۱: ۱۵ – ۱۷ را بخوانید. چه دلایلی را پولس برای اینکه عیسی «نخستزاده تمامی آفریدگان»(ترجمه قدیم) نامیده شود، بیان میکند؟`

بطور واضح منظور پولس این نیست که عیسی اولین موجودی بود که خلق شد. در واقع، او بهطور قاطع این امکان را رد میکند. او دو بار، به دو روش مختلف، میگوید که عیسی تمام چیزها را خلق کرده است. همه موجودات بهوسیله او و برای او آفریده شدهاند (کولسیان ۱: ۱۶). در هر دو مورد، عیسی بهعنوان عامل شخصی معرفی میشود که از طریق او، خداوند، فرآیند آفرینش را به انجام رسانده است (به افسسیان ۳: ۹، یوحنا ۱: ۱–۳، مکاشفه ۴: ۱۱ نیز مراجعه کنید).

بیان پولس بهطور کامل و جامع است. همهچیز شامل همهچیز میشود—از نظر مکانی (آسمان و زمین)، از نظر وجودی (آشکار و پنهان) و از نظر کاربردی (تختها، سلطنتها، ریاستها، قدرتها). اصطلاحات اخیر معمولاً به فرشتگان اشاره دارند (به افسسیان ۳: ۱۰، افسسیان ۶: ۱۲ مراجعه کنید). بهطور واضح و برای اینکه احتمال سوءتفاهم از بین برود، پولس همچنین بیان میکند که عیسی «پیش از همه چیز» وجود داشت (کولسیان ۱: ۱۷). عبارت یونانی میتواند به معنی پیشی گرفتن در رتبه و همچنین در زمان باشد، اما در تمامی موارد دیگر در نوشتههای پولس، به زمان اشاره دارد (برای مثال، اول قرنتیان ۲: ۷، غلاطیان ۱: ۱۷، افسسیان ۱: ۴ را ببینید).

دلیل دیگری که پولس برای برتری عیسی میآورد این است که «همه چیز در او استوار است» (کولسیان ۱: ۱۷)[ترجمه آزاد]. واژه یونانی (synistêmi) بهطور دقیق به معنی «به هم آوردن/استوار گردانیدن» یا «اتحاد و استقامت» است. عیسی عامل وحدت بخش جهان است، نه تنها بهخاطر نقش او بهعنوان آفریننده، بلکه بهدلیل اینکه او نجاتدهنده است.

`خدای آفریننده جهان، برای ما مُرد. چه چیزی میتواند بر کارهایی که او انجام داده، اضافه کند؟ چرا این که فکر کنیم کارهای ما میتوانند به آنچه که مسیح قبلاً برای ما انجام داده، اضافه کند، توهینآمیز است؟`