---
title:  آشتی دادن همه چیز
date:  19/02/2026
---

`کولسیان ۱: ۱۹ و ۲۰ را بخوانید. این آشتی که از طریق صلیب به دست میآید چیست و چه ابعادی دارد؟`

پولس در اوج توصیف خود از عیسی، از عبارتی ژرف و معنادار به زبان یونانی بهره میگیرد که بهطور غیرمستقیم به پدر اشاره دارد، همانطور که در کولسیان ۱: ۱۲ از او یاد شده است. این همان کمال الهی است که پدر اراده کرد در عیسی ساکن باشد (نگاه کنید به کولسیان ۲: ۹). اما این «کمال» چیست؟ یوحنا آن را جلال پدر مینامد، جلالی که «پر از فیض و راستی» است (یوحنا ۱: ۱۴).

اما بر اساس این آیه، آن «پُر بودن» شامل بسیاری از امور است. این پُر بودنِ جاودانگی و وجود ازلی و بی نیاز از غیرِ خدا را در بر میگیرد و همچنین قدرت او در خلق و بازآفرینی. مهمتر از همه، حکمت او را در غلبه بر گناه و مرگ از طریق غیرقابل تصورترین وسیلهها— صلیب — به نمایش میگذارد. و به این ترتیب، او آن شیء بیافتخار یعنی صلیب را به شهادتی از محبت جاودانهاش برای هر موجود مخلوق تبدیل کرد. «زیرا خدا جهان را اینچنین محبت کرد که پسر یگانهاش را داد تا هر که به او ایمان آورد هلاک نگردد، بلکه حیات جاودان یابد» (یوحنا ۳: ۱۶).

تنها راهی که گناه میتوانست برای همیشه شکست بخورد و همه چیزهایی که میتوانستند دوباره به وضعیت درست خود یعنی صلح و آرامش بازگردند، در این حقیقت باشکوه نهفته است: خداوند محبت کرد—او جهان را دوست داشت و چنان ما را دوست داشت که همه چیز را به خطر انداخت تا از طریق مرگ مسیح بر صلیب، ما را نجات دهد. واژه یونانی «جهان kosmos است که میتواند تمام کائنات را در بر بگیرد. پولس در اشاره به این نمایش جهانی در پیروی از مسیح میگوید: «ما به تماشاگه تمامی جهان [kosmos، کائنات] تبدیل شدهایم، چه دمیان و چه فرشتگان» (اول قرنتیان ۴: ۹).

«ملکوت آسمان با اندوه و حیرت به عیسی که بر صلیب آویخته بود مینگریست... . شیطان و تمامی کسانی که با او متحد میشوند، از طریق زندگی طغیانگرانه ای که برگزیدهاند، چنان از هماهنگی با خداوند فاصله میگیرند که حضور او برایشان آتشی سوزان خواهد بود. جلال او که مملو از محبت است، آنان را نابود خواهد ساخت. در آغاز نبرد عظیم، فرشتگان قادر به درک این حقیقت نبودند...

اما چنین نخواهد بود زمانی که این نبرد بزرگ به پایان برسد. آنگاه، پس از تکمیل نقشه رستگاری، شخصیت خداوند به تمامی موجودات هوشمندِ آفرینش آشکار خواهد شد...

آنگاه فرشتگان به شادی خواهند پرداخت وقتی که به صلیب نجاتبخش نگاه میکنند...  عیسی خود بهطور کامل نتایج قربانیاش را در جلجتا درک کرده بود. او به همه اینها مینگریست زمانی که بر صلیب فریاد زد: «تمام شد».— الن جی. وایت، آرزوی اعصار، صفحات ۷۶۰ و ۷۶۴.