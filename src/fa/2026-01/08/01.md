---
title:  برتری و سروری مسیح
date:  14/02/2026
---

### مطالعه این هفته
برای مطالعه این هفته بخوانید: پیدایش ۱: ۲۶؛ کولسیان ۱: ۱۳ – ۱۹؛ یوحنا ۱: ۱ – ۳؛ افسسیان ۱: ۲۲؛ اول قرنتیان ۱۲: ۱۲ – ۲۷؛ اول قرنتیان ۴: ۹؛ رومیان ۶: ۳ و ۴.

> <p>آیه حفظی</p>
> «او صورت خدای نادیده است، و فرزند ارشد بر تمامی آفرینش، زیرا همه چیز به واسطه او آفریده شد: آنچه در آسمان و آنچه بر زمین است، دیدنیها و نادیدنیها، تختها و فرمانرواییها، ریاستها و قدرتها، همه بواسطه او و برای او آفریده شدند. او پیش از همه چیز وجود داشته . همه چیز در او قوام دارد»(کولسیان ۱: ۱۵ – ۱۷).

در درس این هفته، بررسی نامه کولسیان را ادامه میدهیم (دروس ۱ و ۲ را ببینید). در درس ۲، روز پنجشنبه، دیدیم که پولس در کولسیان ۱: ۹ – ۱۲ برای ایمانداران کولسی دعا میکند و از خدا میخواهد که زندگیشان طوری باشد که خدا را خشنود سازد.

در آیات ۱۲ و ۱۳، او دو قلمرو را مقایسه میکند: «قلمرو نور» (کولسیان ۱: ۱۲) و «قدرت تاریکی» (کولسیان ۱: ۱۳). خدای پدر ما را شایسته ساخته تا در میراث جاودانیِ قلمرو نور سهیم شویم، ما را از قدرت تاریکی رها کرده و «به پادشاهی پسر عزیزش منتقل ساخته است که در او از رهایی یعنی از آمرزش گناهان برخورداریم»(کولسیان ۱: ۱۳ و ۱۴).

به عبارت دیگر، در عیسی، خود شخص عیسی، که خدای خالق ما نیز هست، ما رستگاری داریم. او رهایی ما را فراهم کرد و با ایمان به او، از قلمرو تاریکی به پادشاهی پسر عزیزش منتقل شدهایم.

این هفته به یکی از جامعترین و والاترین بیانات درباره عیسی در عهد جدید خواهیم پرداخت. اینکه عیسی «صورت خدای نادیدنی» و در عین حال «نخستزاده تمامی آفریدگان» است (کولسیان ۱: ۱۵ – ترجمه قدیم) چه معنایی دارد؟