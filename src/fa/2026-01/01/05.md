---
title:  پولس و کولسیه
date:  31/12/2025
---

مدرکی وجود ندارد که پولس از کولسی بازدید کرده باشد، که این نکته بار دیگر چیزی از اثربخشی استراتژی بشارتی او را به ما نشان میدهد. برای نخستین بار یکی از ساکنان کولسی (کولسیان ۴: ۱۲) ،اپافراس، بود که انجیل را به این شهر آورد (کولسیان ۱: ۷). اما او چگونه ایمان آورد؟ به احتمال زیاد این اتفاق در میانهٔ دههٔ ۵۰ میلادی رخ داده است، زمانی که پولس در افسس، شهری نزدیک کولسی، بود و «همه سکنه آسیا کلام خداوند را شنیدند» (اعمال رسولان ۱۹: ۱۰؛ مقایسه کنید با اعمال رسولان ۲۰: ۳۱).

کتاب مکاشفه شهادت میدهد که چگونه انجیل در این منطقه بهطور گسترده گسترش یافت (مکاشفه ۱: ۴). منطقیترین توضیح برای این موفقیت، از جمله انتشار آن در کولسی، نتیجهٔ کار کسانی است که توسط پولس ایمان آوردند و پیام را ابتدا در افسس یکی از مهمترین شهر آسیای صغیر و یک بندر اصلی شنیدند. اپافراس موعظه پولس را در افسس شنید و با تبدیل شدن به یکی از همکاران او، انجیل را به زادگاهش کولسی برد.

شهر کولسی، که حدود ۱۵ کیلومتری جنوب شرقی لائودیکیه قرار دارد، بهتازگی تحت حفاری قرار گرفته است؛ بنابراین اطلاعات ما در مورد آن نسبت به شهرهای مهمتر منطقه کمتر است. با این حال، میدانیم که جمعیت یهودی قابلتوجهی در آنجا زندگی میکردند، به طوری که «تعداد یهودیان در آن منطقه از فریجیه به ده هزار نفر میرسید.» — آرتور جی. پاتزیا، تفسیر کتاب مقدس بینالمللی: افسسیان، کولسیان، فیلیمون. (انتشارات پیبادی، ماساچوست: هندریکسون، ۱۹۹۰)، جلد ۱۰، صفحهٔ ۳.

سکههای ضربشده در کولسی نشان میدهند که مردم آنجا، مانند بسیاری از شهرهای رومی، خدایان متعددی را پرستش میکردند. رسوم بتپرستانه و تأثیرات قوی فرهنگی، مسیحیان آنجا را با چالشهای عظیمی مواجه میکردند، نهتنها در بشارت دادن به شهر، بلکه حتی در حفظ وفاداری به ایمان خالص انجیل. یکی دیگر از مسیحیان برجستهٔ کولسی، فلیمون بود که ممکن است در همان زمانی که اپافراس ایمان آورد، به مسیح ایمان آورده باشد.

`فلیمون ۱۵ و ۱۶ را مطالعه کنید و همچنین کولسیان ۴: ۹ را ببینید. پولس چگونه با ملاطفت فلیمون را تشویق کرد تا با اونیسموس چگونه رفتار کند؟`

اگرچه قانون روم پولس را ملزم میکرد که اونیسموس را به فلیمون بازگرداند، پولس قلب و وجدان فلیمون را بهعنوان یک همایمان به چالش می کشد و از او میخواهد که با اونیسموس نه بهعنوان یک غلام، بلکه بهعنوان یک برادر رفتار کند (فلیمون ۱۶).

`هرچند ما از هر شکلی از بردهداری بیزاریم و آرزو داریم که پولس این عمل را محکوم میکرد، چگونه میتوانیم با آنچه او در اینجا میگوید کنار بیاییم؟ (چقدر جالب است که در دوران بردهداری در آمریکا، خانم الن جی. وایت بهطور مشخص به ادونتیستها توصیه کرد که قانونی را که مردم را ملزم به بازگرداندن بردگان فراری میکرد، نادیده بگیرند).`