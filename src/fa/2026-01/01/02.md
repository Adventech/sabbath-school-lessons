---
title:  پولس، که بخاطر عیسی مسیح زندانی شد
date:  28/12/2025
---

کتاب های فیلپیان و کولیسان، رساله های زندان نامیده شده اند زیرا در حالی که پولس و سیلاس در زندان بودند نوشته شدند (رساله های دیگر افسسیان و فلیمون هستند). اکثر مفسران می اندیشند که آن نامه ها زمانیکه پولس در روم بود، در حدود سال ۶۰ – ۶۲ بعد از میلاد نوشته شده اند (اعمال رسولان ۲۸: ۱۶).

`افسسیان ۳: ۱ و فلیمون ۱ را بخوانید. اهمیت توصیف دوران حبس توسط پولس چیست؟`

پولس زندگی خود را وقف خدمت به عیسی مسیح کرده بود. اگر آن خدمت شامل زندانی شدن هم بود، او حاضر بود. پولس خود را به عنوان «سفیر در زنجیر» (افسسیان ۶: ۲۰) توصیف می کند. او دائما در سفرهای بشارتی بود و کلیساهایی را تاسیس و خادمانی را برای خداوند تعلیم می داد. او ممکن است از خود پرسیده باشد، «اینجا چه می کنم وقتی که می توانستم کارهای خیلی بیشتری بدون این زنجیرها انجام دهم؟». پولس بعدها دوباره زندانی شد و رساله دوم تیموتائوس را از آنجا نوشت. از این رو، او دست کم پنج کتاب از عهد جدید را در حالی که در زندان بود به رشته تحریر در آورد.

در هیچیک از رساله های زندان، پولس دقیقا به مکان زندان خود اشاره نمی کند، بدین سبب برخی معتقد هستند که یا در قیصریه بوده یا در افسس. اما هیچ مدرک کتاب مقدسی وجود ندارد که نشان دهد پولس در افسس زندانی بوده است. گرچه قیصریه ممکن است گزینه محتملتری به نظر برسد، زیرا در آن زمان تهدید مشخصی برای جان پولس وجود ندارد. با این حال، وقتی نامه فیلیپیان نوشته میشود، بهطور قطع چنین تهدیدی وجود دارد (فیلیپیان ۱: ۲۰، فیلیپیان ۲: ۱۷ را بخوانید).

این رساله نشانه های دیگری را در مورد محل اقامت پولس در زمان حبسش به ما میدهد. ابتدا، یک مقر یا ستاد فرماندهی رومی وجود داشته است. این مقر به اقامتگاه رسمی استانی حاکم اشاره می کند، مانند آنچه که در اورشلیم وجود داشته، مکانی که عیسی توسط پیلاطس مورد بازجویی قرار گرفت (متی ۲۷: ۲۷ و یوحنا ۱۸: ۳۳) و در قیصریه، شهری که پولس زندانی بود (اعمال ۲۳: ۳۵).

اما پولس به وضوح از این اصطلاح نه برای یک مکان، بلکه برای اشاره به مردم استفاده میکند. او می گوید «تمامی نگهبانان کاخ» با انجیل آشنا شدند (فیلیپیان ۱: ۱۳). در روم، این نیرو شامل گروه سربازان یا گارد ویژه بود که شمارشان تا ۱۴٬۰۰۰ نفر میرسید که وظیفه آنها حفاظت از امپراتور و نگهبانی از زندانیان او بود.

پولس همچنین از سوی ایمانداران به درباریان قیصر سلام و درود می فرستد (فیلیپیان ۴: ۲۲)، این بیانگر این است که پولس در روم زندانی بوده و در ارتباط با کسانی بوده که در دربار امپراتور خدمت می کرده اند

`چگونه می توان آموخت که از هر شرایط سختی که در آن قرار میگیریم، به بهترین نحو استفاده کنیم؟ چرا این کار همیشه آسان نیست؟`