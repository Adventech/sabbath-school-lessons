---
title:  در جفا است ولی فراموش نشده
date:  27/12/2025
---

### مطالعه این هفته
برای مطالعه این هفته بخوانید:  افسسیان ۳: ۱؛ دوم قرنتیان ۴: ۷ – ۱۲؛ اعمال رسولان ۹: ۱۶؛ فلیمون ۱۵ و ۱۶؛ کولسیان ۴: ۹؛ فیلیپیان ۱: ۱ – ۳؛ کولسیان ۱: ۱ و ۲.

> <p>آیه حفظی</p>
> «همیشه در خداوند شاد باشید. باز هم می گویم شاد باشید»(فیلیپیان ۴: ۴).

یک کشیش کلیسای ادونتیست به اتهامات دروغین محکوم و زندانی شد و تقریبا دو سال در پشت میله های زندان بود. گرچه در ابتدا بشدت پریشان حال شده بود، ولی بعد متوجه شد که زندان حوزه خدمت و  محل ماموریتی بوده که خدا به او سپرده است. وقتی که همبندان او فهمیدند که او یک کشیش است، از او خواستند تا برایشان موعظه کند. او شروع به موعظه و تعلیم زندانیان کرد. او حتی زندانیان را تعمید داد و مراسم عشای ربانی را برگزار کرد. او تعریف می کند که گاهی برای خدمت در زندان با مشکل روبرو بوده، با اینکه خوشی نیز در آن میان وجود داشته، خصوصا وقتی که می دید دعاها اجابت می شوند و زندگی ها تغییر می کنند.

پولس از زندان برای کولسیان و فیلیپیان نامه نوشت (فیلیپیان ۱: ۷ و کولسیان ۴: ۳ را ببینید). در واقع پس از اینکه پولس و سیلاس به ناحق مورد اتهام واقع شدند، زندانبان «پاهایشان را در کُنده بست» (اعمال ۱۶: ۲۴). در نیمه های شب آنها «مشغول دعا بودند و سرودخوانان خدا را ستایش می کردند و دیگر زندانیان نیز بدیشان گوش فرا می دادند»(اعمال ۱۶: ۲۵). آنها بواقع می دانستند که چگونه «همیشه شاد» باشند.

در این هفته به وضعیتی می پردازیم که پولس با آن مواجه بود. او هدف بزرگتری را از آنچه برایش اتفاق افتاده بود می دید و شاید بتوانیم در سختی هایمان که اجتناب ناپذیر است از او درس بگیریم.

یکشنبه     ۷ دی ۱۴۰۴