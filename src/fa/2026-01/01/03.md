---
title:  پولس در غل و زنجیر
date:  29/12/2025
---

پولس، هنگامی که در مقدونیه بود، به چندین مورد زندانی شدن خود اشاره میکند (دوم قرنتیان ۶: ۵، دوم قرنتیان ۱۱: ۲۳، دوم قرنتیان ۷: ۵). اولین مورد ثبت شده از زندانی شدن او در فیلیپی خبر می دهد (اعمال رسولان ۱۶: ۱۶–۲۴). بعدها، او برای مدت کوتاهی در اورشلیم زندانی شد و سپس به زندانی در قیصریه منتقل گردید.

در جای دیگری، پولس به «غل و زنجیرهای» خود اشاره میکند (فیلیمون باب ۱۰ و ۱۳). او در حبس خانگی در روم به سر میبرد، اما به یک سرباز ویژه رومی زنجیر شده بود. ایگناتیوس، یکی از مسیحیان اوایل قرن دوم که شرایط مشابهی را تجربه کرده بود، این سربازان را چنین توصیف میکند: «همچون جانوران وحشی رفتار میکنند... که وقتی با آنها خوشرفتاری شود، بدتر میشوند.» — مرجع زیر:

`دوم قرنتیان ۴: ۷ – ۱۲  را بخوانید. در این آیات، پولس چگونه توانست سختیها را تحمل کند؟ تمرکز زندگی او به نظر شما بر چه چیزی بود؟`

برای پولس، هرچقدر هم که زندگی سخت میشد، او توانایی دیدن جنبه های روشن را داشت، و این نگاه به او شجاعت میداد تا فشارها را تحمل کند. با وجود اینکه شیطان با تمامِ توانِ خود بر او می تاخت، ولی پولس میدانست که فراموش و رها نشده است.

`دوم قرنتیان ۶: ۳ – ۷ را بخوانید. پولس برای رویارویی با این سختیها از چه منابع روحانی برخوردار بود؟`

اغلب، ممکن است وسوسه شویم که به شرایط خود، ضعفهایمان، یا شکستهای گذشته نگاه کنیم و دچار دلسردی شویم. در چنین مواقعی باید به یاد بیاوریم که خداوند برای موفقیت ما در مبارزه با شر، تدارکات شگفتانگیزی فراهم کرده است. یکی از مهمترین آنها خود کتاب مقدس، «کلام حقیقت» است، زیرا میتوانیم از اشتباهات دیگران درس بگیریم و همچنین یاد بگیریم که چگونه آنان موفق شدند. علاوه بر این، روحالقدس «آنچه را که توسط رهاییدهندهٔ جهان فراهم شده است، مؤثر میسازد. از طریق روح است که دل پاک میشود. به واسطهٔ روح، ایماندار شریک ذات الهی میشود. مسیح روح خود را بهعنوان قدرتی الهی عطا کرده است تا بر تمام گرایشهای ارثی و پرورش یافته شریرانه غلبه کند و شخصیت خود را بر کلیسایش نقش ببندد». — الن جی. وایت، آرزوهای اعصار، صفحهٔ ۶۷۱.

`چگونه میتوانیم، چه بهعنوان یک عضو عادی کلیسا و چه بهعنوان یک روحانی، همواره «خود را بهعنوان خادمان خدا معرفی کنیم» (دوم قرنتیان ۶: ۴)؟ این عبارت چه مفهومی دارد؟`