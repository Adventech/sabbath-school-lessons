---
title:  کلیساهای فیلیپی و کولسی
date:  01/01/2026
---

`فیلیپیان ۱: ۱–۳ و کولسیان ۱: ۱–۲ را بخوانید. کلیساهای فیلیپی و کولسی چگونه توصیف شدهاند و این توصیف از چه اهمیتی برخوردار است؟`

پولس معمولا در مقدمه و سلام و احوالپرسی های نامههایش به مسیحیان آنجا، آنها را «مقدسین» میخواند؛ یعنی از طریق تعمید، آنها به عنوان مردم خاص خدا جدا شدهاند، همانطور که مردم اسرائیل از طریق عمل ختنه (خروج ۱۹: ۵ و ۶؛ با اول پطرس ۲: ۹ و ۱۰ مقایسه کنید) به عنوان «قومی مقدس» جدا شده بودند. (این هیچ ارتباطی با عمل کلیسای روم در تقدیس افراد به عنوان «مقدسین» ندارد.

جالب است که شباهت بین احوالپرسیهای این دو نامه نیز توجهبرانگیز است. پولس به «ناظران و خادمان» (فیلیپیان ۱: ۱) در فیلیپی و به «برادران وفادار در مسیح» (کولسیان ۱: ۲) در کولسی اشاره میکند. زمانی که عهد جدید از «برادران وفادار» صحبت میکند، منظور یک خدمت خاص در کلیساست (مراجعه کنید به افسسیان ۶: ۲۱، کولسیان ۴: ۷، اول پطرس ۵: ۱۲). بنابراین، به نظر میرسد خطاب پولس نه تنها به اعضای کلیسا، بلکه به رهبران کلیسا در این شهرها نیز هست. اشاره به منصب ها که در دیگر جاها به طور خاص توضیح داده شدهاند (برای مثال، در اول تیموتائوس ۳: ۱–۱۲، تیطس ۱: ۵–۹) شاهدی است بر وجود و اهمیت سازماندهی از همان دوران اولیه کلیسا است.

آموزش همکارانی مانند تیموتائوس و اپافراس و فراهم کردن رهبری برای کلیساهای محلی برای پولس اهمیت زیادی داشت و تلاشهای بشارتی او را تقویت میکرد. به عبارت دیگر، رویکردی استراتژیک برای گسترش و حفظ کلیسا وجود داشت. پیشگامان ادونتیست ما از الگوی سازماندهی کلیسای عهد جدید پیروی کردند، همانطور که بسیاری از مقالات مجله «ریویو اند هرالد» در دهه ۱۸۵۰ نشان میدهند. جیمز وایت گفت: «ترتیب الهی در عهد جدید برای سازماندهی کلیسا کافی است. اگر به چیزی بیشتر نیاز بود، الهام میشد».— «نظم انجیل»، مجله «ادونت ریویو» و «سبت هرالد»، ۶ دسامبر ۱۸۵۳، صفحه ۱۷۳. قبل از اینکه پولس به این کلیساها نامه بنویسد، رسولان در اورشلیم شروع به انتصاب مقامهای کلیسا کرده بودند (اعمال ۶: ۱–۶، اعمال ۱۱: ۳۰)، که «باید به عنوان الگویی برای سازماندهی کلیساها در سایر جاها که پیامآوران حقیقت، مریدانی برای انجیل پیدا میکردند، استفاده میشد».—الن جی. وایت، «اعمال رسولان»، صفحه ۹۱.

این موضوع معروف است که پولس گاهی از دستیاران ادیب برای نگارش نامههای خود استفاده میکرد. برای مثال، تیموتی در برخی از نامهها به عنوان همرسان [یا (ویراستار)] ذکر شده است (برای نمونه، دوم قرنتیان ۱:۱، فیلیمون ۱). با این حال، تغییر عبارت از «ما» به «من» نشان میدهد که اقتدار شخصی پولس پشت این نامهها نیز قرار دارد.