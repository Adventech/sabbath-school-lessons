---
title:  اندیشه هایی فراتر
date:  06/03/2026
---

«همانگونه که در روزگار رسولان، برخی میکوشیدند از طریق سنتها و فلسفهها، ایمان به کتاب مقدس را از میان ببرند، امروز نیز دشمن راستی از طریق دیدگاههای جذاب: نقد و انتقاد برتر، نظریه تکامل، روحگرایی، عرفانهای نوظهور، و وحدت وجود، در تلاش است تا جانها را به مسیرهای نادرست بکشاند. برای بسیاری، کتاب مقدس همچون چراغی بیروغن شده است، زیرا ذهن خود را به وادی باورهای حدسی و نظریات متزلزل سپردهاند که سرانجامی جز سردرگمی و درک نادرست ندارد. در نتیجه نقد والاتر، با تشریح، حدس و بازسازیهای بیپایه، ایمان به کتاب مقدس را بهعنوان وحی الهی متزلزل میسازد و قدرت کلام خدا را در هدایت، تعالی بخشیدن و الهامبخشی به زندگی انسانها میزداید. روحگرایی نیز بسیاری را به این باور رسانده که خواستههای شخصی بالاترین قانون می باشد، آزادی، همان بیقیدوبندی است، و انسان تنها در برابر خویش مسئول است».

«پیروان مسیح با «سخنان فریبندهای» روبهرو خواهند شد که پولس رسول به ایمانداران کولسی درباره آنها هشدار داده بود. او با تفسیرهای روحگرایانه از کتاب مقدس مواجه میشود، اما نباید آنها را بپذیرد. صدای او باید با صراحت، تأییدکننده حقایق ابدی کتاب مقدس باشد. او باید نگاه خود را ثابت بر مسیح بدوزد و استوار در مسیری که برایش تعیین شده، گام بردارد و هر اندیشهای را که با تعالیم او هماهنگ نیست، کنار بگذارد. حقیقت خدا باید محور معمق و تفکر او باشد. او باید کتاب مقدس را همچون ندای خدا که مستقیماً با او سخن میگوید، درک کند. بدینسان، به حکمت الهی دست خواهد یافت».ـ الن جی. وایت، اعمال رسولان، صفحات ۴۷۴ و ۴۷۵.

**سوالاتی برای بحث:**

`۱. معنی این که «الوهیت با همه کمالش به صورت جسمانی در مسیح ساکن است» و او «سرآمد تمام ریاستها و قدرتها» است (کولسیان ۲: ۹، ۱۰) چیست؟ همچنین یوحنا ۱:۱، عبرانیان ۱: ۳ و اول پطرس ۳: ۲۲ را ببینید.`

`۲. احتمالاً همه ما کولسیان ۲: ۱۴ – ۱۶ را به عنوان استدلالی علیه سبت روز هفتم شنیدهایم. علاوه بر نکاتی که درس این هفته مطرح کرده است، چه مشکلاتی با استفاده از این آیات برای استدلال به این که دیگر نیازی به رعایت فرمان چهارم نداریم، وجود دارد؟`

`۳. چگونه با کسانی که بر لزوم رعایت قوانین تشریفاتی تأکید دارند، برخورد میکنید؟ هرچند ممکن است برخی از برکات روحانی یا الهی را در رعایت این قوانین بیابیم، اما چه مشکلاتی از اصرار بر رعایت آنها به وجود میآید؟`

`۴. الن جی. وایت در بالا نوشته است که باید کتاب مقدس را «به عنوان صدای خدا که مستقیماً با ما سخن میگوید» در نظر بگیریم. پس چرا باید با جدیت از خود در برابر هر کسی یا هر چیزی که ایمان ما را به اقتدار و الهام کل کتاب مقدس، حتی بخشهایی که در بعضی جاها ممکن است ما را ناراحت کنند، تضعیف میکند، محافظت کنیم؟`