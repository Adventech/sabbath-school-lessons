---
title:  فرامین انسانها
date:  05/03/2026
---

`کولسیان ۲: ۲۰ - ۲۳ را بخوانید. این اندرزهای پولس را با توجه به دیگر موضوعات مطرحشده در این باب چگونه درک میکنید؟`

همانگونه که در نامه به غلاطیان، پولس دغدغه رعایت آیینهای یهودی را «اصول ابتدایی جهان» مینامد (کولسیان ۲: ۸، ۲۰؛ مقایسه کنید با غلاطیان ۴: ۳، ۹). به بیان دیگر، همانطور که معبد زمینی به این جهان تعلق دارد، این آیینها نیز دنیویاند؛ اما تابعیت حقیقی ما در آسمان است. بنابراین، نیازی نیست خود را مقید به احکام تشریفاتی کنیم، چرا که این احکام صرفاً نماد و سایهای از حقیقتی بودند که اکنون در مسیح تحقق یافته است. یعنی هرچند این فرایض از سوی خدا مقرر شده بودند، اما با ایفای نقش خود، دیگر ضرورتی ندارند.

ازآنجاکه تمامی این احکام در صلیب به انجام رسیدند، همانگونه که با پاره شدن پرده معبد به دست خداوند آشکار شد (متی ۲۷: ۵۱؛ مقایسه کنید با دانیال ۹: ۲۷)، مسیحیان—ازجمله ایمانداران یهودیتبار—دیگر ملزم به رعایت آنها نیستند. تسلیم شدن در برابر این احکام، در حقیقت، نوعی همذات پنداری با این دنیای فانی است که رو به زوال است، درحالیکه ما به دنیای جدیدی که در مسیح وعده داده شده، تعلق داریم.

زیرا ما چشم به راه «آسمانهای نو و زمین نو هستیم که در آن عدالت سکونت دارد» (دوم پطرس ۳: ۱۳) و نه صرفاً نوسازی این جهان قدیمی.

علاوه بر اینکه فریسیان و کاتبان الزامات انسانی اضافی بر قوانین موسی افزوده بودند (مرقس ۷: ۱ – ۱۳ را ببینید)، استمرار مراسم عهد عتیق که در مسیح به کمال رسیده بود، دیگر نمیتوانست بهعنوان وظایف الزامی الهی محسوب شود، بلکه تنها بهعنوان تکالیف تحمیلشده انسانی به شمار میرفت. در واقع، به نظر میرسد که این تکالیف به جای تقویت ایمان، به سر باری تبدیل شده بودند. انجام این امور بهسادگی میتواند باعث شود که فرد خود را برتر از کسانی که این اعمال را انجام نمیدهند ببیند، که این خود بهاندازه کافی ناپسند است. اما حتی ممکن است بهطور ضمنی چنین تصور شود که این اعمال بهنوعی برای نجات حقی ایجاد میکنند، که ما نباید در این دام بیفتیم.

در طول تاریخ مسیحیت، بسیاری از کارشناسان کتاب مقدس در دام وسوسه صدور احکام مذهبی گرفتار شدهاند و با این کار، نقش روحالقدس را در هدایت ایمانداران به فهم معنای متن، به ناحق تصاحب کردهاند. اما خودِ مسیح سرچشمهای است که حقیقت کتاب مقدس از آن جاری میشود، همانگونه که پولس و دیگر نویسندگان کتاب مقدس تعلیم دادهاند.

`چگونه میتوانیم اطمینان یابیم که بنیان نجات ما فقط بر آنچه که عیسی برای ما انجام داده است، استوار است — جدا از ما، به جای ما، و صرفنظر از هر آنچه که او در درون ما انجام میدهد؟`