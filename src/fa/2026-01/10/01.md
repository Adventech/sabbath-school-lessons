---
title:  کامل بودن در مسیح
date:  28/02/2026
---

### مطالعه این هفته
برای مطالعه این هفته بخوانید: کولسیان ۲؛ عبریان ۷: ۱۱؛ اشعیا ۶۱: ۳؛ اول قرنتیان ۳: ۶؛ تثنیه ۳۱: ۲۴ – ۲۶؛ رومیان ۲: ۲۸ و ۲۹؛ رومیان ۷: ۷.

> <p>آیه حفظی</p>
> پس مگذارید کسی در خصوص آنچه می خورید و می آشامید، یا در خصوص نگاه داشتن اعیاد و ماه نو و روز سبت، محکومتان کند»(کولسیان ۲: ۱۶ و ۱۷).

آیا تا به حال از شما پرسیده شده که چرا سبت را نگاه میدارید؟ شاید حتی آیه حفظی این هفته بهعنوان «دلیلی» بر علیه آن استفاده شده باشد. با این حال، این آیه درباره فرمان چهارم نوشته نشده بود، بلکه در پاسخ به اشتباهاتی که برخی معلمان کاذب در کلیسا تعلیم میدادند، بیان شده است. این اشتباهات چه بودند؟

ابتدا، این تعالیم نادرست بهعنوان «فلسفه»، «سنتهای بشری»، «اصول ابتدایی دنیا» و «نه مطابق یا مسیح» توصیف شدهاند (کولسیان ۲: ۸).

این تعالیم شامل ختنه و رعایت جشنهای یهودی میشد (کولسیان ۲: ۱۱، ۱۶)، همراه با آیینها و قوانین مرتبط با آیینهای پاک یهودی و خوراک (کولسیان ۲: ۱۶، ۲۱). این آموزه به پرستش فرشتگان، و یا تلاش برای تقلید از شیوهٔ پرستش فرشتگان اشاره داشت (کولسیان ۲: ۱۸).

و در نهایت، این تعالیم بر «دستورات و آموزههای بشری» مبتنی بود و احتمالاً شامل اعمال زاهدانه نیز میشد (کولسیان ۲: ۲۲، ۲۳).

این معلمان دروغین، پر واضح بود که مذهبی، و صادق بودند، اما پیام انجیل را به اشتباه درک کرده بودند. این هفته خواهیم دید که چرا اینچنین بودند. همچنین خواهیم فهمید که چرا آیه حفظی هیچ ارتباطی با نگاه داشتن سبت در روز هفتم ندارد.