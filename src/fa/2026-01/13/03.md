---
title:  پیوند کلیسایی
date:  23/03/2026
---

در دنیای امروز که از طریق اینترنت، رسانههای اجتماعی و وسایل بیشماری انسانها به هم متصل هستند، تصور چالشی که پولس در کمک به کلیساها برای احساس اینکه بخشی از چیزی بزرگتر از جماعتهای محلی خود بودند، دشوار است.

`کولسیان ۴: ۱۰، ۱۱ را بخوانید. پولس علاوه بر ارسال اخبار از طریق نمایندگان (کولسیان ۴: ۷ – ۹)، از چه راههای دیگری داشتن ارتباط را تشویق میکرد؟ با توجه به برخی از مشکلاتی که پولس در این نامه به آنها پرداخته است، چه پیامی می تواند از طریق این درودها منتقل شود؟`

با این درودها، پولس داشتن ارتباط را میان همپیمانان ایمانی تقویت و پرورش میدهد. در اینجا میآموزیم که مرقس عموزاده بارناباس بود. بدین ترتیب، پولس مسیر را برای دیدار احتمالی مرقس با کولسیان هموار میکند. آریستارخوس بهطور خاص بهعنوان «اسیر همبند جنگی» توصیف شده است؛ به این معنا که او همراه پولس در زندان بود. آنها هر دو سربازانی با «زره خدا» (افسسیان ۶: ۱۰، ۱۱) بودند که برای آزادسازی اسیران شیطان به خدمت در پادشاهی خدا میجنگیدند (دوم تیموتائوس ۲: ۱ – ۴ را ببینید). عیسی/یوستوس (نامهای یهودی و رومی که در یونانی بسیار مشابه بهنظر میرسند، مانند شائول/ پولس) نیز بهعنوان یک همکار قابل اعتماد در انجیل به آنها معرفی میشود.

پولس تأکید میکند که آریستارخوس، مرقس و یوستوس از ایمانداران («مختون») یهودی تبار هستند. سپس او سه غیر یهودی را ذکر میکند: َاپافراس، لوقا و دِماس (کولسیان ۴: ۱۲–۱۴). این نکته مهم است که با وجود برخی تنشها در کلیسا میان یهودیان و غیر یهودیان، این همکاران قادرند بهطور مؤثر، متحد و هماهنگ با یکدیگر کار کنند. با این حال، زمانی که پولس میگوید «فقط»، به نظر میرسد که نوعی ناامیدی را نسبت به این موضوع نشان میدهد که چرا مسیحیان یهودی تبار بیشتری در رنجهای او همراهی نکردهاند. با این وجود، این نکته مهم است که در این زمان، یوحنای مرقس، که چند سال پیش در طول اولین سفر بشارتی پولس و بارنابا او را ترک کرده بود (اعمال ۱۳:۱۳)، نه تنها وفادار بلکه مایه «تسلی» پولس نیز میشود. (اعمال ۱۵: ۳۶ – ۴۰).

تهدیدها برای وحدت چیزی جدید نیستند. در سالهای اخیر، کلیسای ادونتیست تغییرات عمیقی را تجربه کرده است چون بهطور جهانی گسترش یافته است، و نیروهایی به طور مداوم برای از بین بردن وحدت و یکپارچگی آن فشار می آورند. تأکید بر وحدت در تمام سطوح کلیسا قابل احساس است.

`چطور میتوانید در کلیسای محلی خود کار کنید تا چیزهایی که تهدیدی برای وحدتمان هستند، کاهش یابند؟ این تنشها در سطح محلی چیستند و چه کاری میتوان در مورد آنها انجام داد؟`