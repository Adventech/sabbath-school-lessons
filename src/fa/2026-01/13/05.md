---
title:  زندگی در دنیا ولی بدون تعلق خاطر
date:  25/03/2026
---

`کولسیان ۴: ۱۴، ۱۵ و دوم تیموتائوس ۴: ۱۰، ۱۱ را بخوانید. لوقا چگونه از دِماس متمایز شده است، و چرا؟`

یوحنای رسول به ما میگوید: «دنیا و آنچه در آن است را دوست مدارید. اگر کسی دنیا را دوست بدارد محبت پدر در او نیست» (اول یوحنا ۲: ۱۵). عشق و علاقه لوقا به عیسی و پادشاهی او باعث شد که او تا پایان در کنار پولس بایستد، هر چه که پیش آید، در حالی که دِماس بیشتر از دنیای آینده، دنیای کنونی را دوست داشت.

`آیات زیر را بخوانید. چه اندرزهایی برای کسانی که در انتظار آمدن دومین ظهور هستند، داده شده است؟`

عیسی و رسولان اغلب به ما هشدار میدهند که «بیدار باشیم»، هوشیار باشیم و همیشه برای آمدن سرورمان آماده باشیم تا غافلگیر نشویم. متاسفانه، همانطور که شاگردان نیز نتواستند به فرمان عیسی برای «بیدار ماندن و دعا کردن» (مرقس ۱۴: ۳۸) گوش دهند، بسیاری از افراد نیز آمادگیهای لازم را نخواهند داشت. در نهایت، این موضوع به این بستگی دارد که قلبمان به چه کسی یا چه چیزی تعلق دارد، زیرا نمیتوانیم دو ارباب را خدمت کنیم.

در پیام به لائودیکیه، عیسی یک نسخه روشن به ما میدهد. ابتدا باید از گناهانمان توبه کنیم. دوم، باید دلهایمان را به روی عیسی باز کنیم و اجازه دهیم که او کنترل را به دست بگیرد، که سپس (سوم) ما را قادر میسازد تا «طلای» ایمان و محبتی که توسط سختی ها آزموده شده و بر وسوسهها پیروز شده، بدست آوریم.

`عیسی ممکن است از شما بخواهد که از چه چیزهایی در زندگیتان توبه کنید؟ به کدام بخش از توصیههای او بیشتر نیاز دارید؟`