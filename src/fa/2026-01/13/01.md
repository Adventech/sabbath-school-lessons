---
title:  مطابق با اراده خدااستوار بایستید
date:  21/03/2026
---

### مطالعه این هفته
برای این هفته مطالعه کنید: کولسیان ۴: ۷ – ۱۸، افسسیان ۶: ۲۱، اعمال ۱۵: ۳۶ – ۴۰، دوم تیموتائوس ۴: ۱۰ و ۱۱، دوم پطرس ۳: ۱۰ – ۱۴، اشعیا ۶۰: ۱ – ۳.

> <p>آیه حفظی</p>
> «در هر وضعی شکرگزار باشید زیرا این است اراده خدا برای شما در مسیح عیسی»(اول تسالونیکیان ۵: ۱۸).

این آخرین بخش از کولسیان شبکه گستردهتری از همکاران پولس را آشکار میکند. کتاب اعمال رسولان نشان میدهد که او ابتدا با بارناباس همکار میشود، سپس با سیلاس، و در ادامه مروری بر سه سفر بشارتی او ارائه میدهد.

این هفته به بررسی راهبرد رسالتی پولس خواهیم پرداخت؛ راهبردی که بر بهرهگیری مؤثر از زمان و منابع در رساندن پیام به مراکز مهم امپراتوری روم استوار بود. افزون بر این، او با تربیت نیروی کار شایسته و مشتاق، زمینه را برای دستیابی به شهرها و مناطقی فراهم میکرد که خود به آنها سفر نمیکرد، از جمله کولسیه، لائودیکیه و هیراپولیس.

پولس در طول سفرهایش، و بهویژه در دوران اسارتش، از طریق رسالههایش، همواره در پی پیوند دادن مردم و کلیساها بود. او بهخوبی دریافته بود که موفقیت مأموریت انجیل در گرو همکاری همگان است — مسیحیان یهودی و غیریهودی؛ مردان و زنان؛ و افرادی چون تیخیکوس، آریستارخوس، یُستوس، اپافراس، لوقا، و نیمفا. نکته جالب این است که از نامهای که پولس به لائودیکیه نوشته بود نیز یاد شده، اما این نامه در دست ما نیست. پولس در این آیات پایانی، نکات بسیاری را مطرح میکند، از جمله توصیهای شخصی به مردی به نام آرخیپوس. او هر چه در توان داشت انجام داد تا کلیساها را تا زمانی که فرصت داشت، تقویت کند.