---
title:  اندیشه هایی فراتر
date:  27/03/2026
---

«زمانی که فرد خود را به مسیح تسلیم می کند، قدرت تازه ای، دل فرد را به تملک خود در می آورد. تغییری که هرگز نمی تواند به وسیله خود شخص تحقق یابد. این کار خارق العاده، به وسیله نیروی خارق العاده در قلب انسان صورت می گیرد. قلبی که به مسیح تسلیم شده باشد، به قلعه او تبدیل می شود که او را در این دنیای عصیانگر حفظ می کند و میل دارد که هیچ قدرتی به جز او بر آن حاکمیت نداشته باشد. بدین ترتیب قلبی که به تسخیر عوامل الهی قرار داشته باشد در مقابل هجوم شیطان نسخیرناپذیر خواهد بود. اما تا خودمان را به قدرت مسیح تسلیم نکنیم، تحت تسلط قدرت شیطان قرار خواهیم گرفت. ما الزاما باید تحت کنترل یکی از این دو قدرت بزرگ که برای بدست گرفتن حاکمیت جهان مبارزه می کنند قرار گیریم. برای اینکه تحت کنترل شیطان قرار بگیریم، حتما نباید خدمت به پادشاهی ظلمت را انتخاب کنیم. بی اعتنایی ما برای پذیرش هم پیمانی با ملکوت نور، می تواند ما را برای همیشه تحت کنترل شیطان در آورد. اگر با عوامل آسمانی همکاری نکنیم شیطان بر قلب ما تسلط می یابد و آن را به محل اقامت خود تبدیل خواهد کرد. تنها راه مقابله با قدرت شریر ساکن شدن مسیح در دل از طریق ایمان به پارسایی اوست. تا زمانی که عمیقا به خداوند متصل نشویم هرگز نخواهیم توانست با اثرات نامقدس حاصل از خودپسندی، بی بندو باری و وسوسه های شیطان مبارزه کنیم. شاید از بسیاری از عادات بد دست بکشیم و برای مدتی از همکاری با شیطان اجتناب کنیم اما فقط از طریق ارتباط عمیق و جدی با خداوند و از طریق تسلیم شدن به اوست که می توانیم بر وسوسه ها و گناهان پیروز شویم. بدون ارتباط صمیمی با مسیح و ارتباط مداوم با او، اسیر دشمن خواهیم شد و سرانجام به خواستهای او عمل خواهیم کرد».— الن جی. وایت، آرزوهای اعصار، صفحه  ۳۲۴.

**سوالاتی برای بحث:**

`۱. به نقل قول خانم الن جی. وایت در بالا نگاه کنید. بله، تنها دو طرف در درگیری بزرگ وجود دارند و اگر آگاهانه مسیح را انتخاب نکنیم، ما در طرف شیطان هستیم (لوقا ۱۱: ۲۳). هرچقدر این ایده ممکن است احساسات ما را آزرده کند، خدا هیچ تعهدی نداده که اطمینان حاصل کرد که حقایقش کسی را آزرده نکند. این واقعیت چه چیزی را در مورد اهمیت تسلیم اراده خودتان به مسیح به شما میگوید؟`

`۲. مکاشفه ۱۴: ۱۴ – ۱۶ را بخوانید. باران اولیه در روز پنطیکاست باعث شد که بذر انجیل سبز شده و رشد کند، در حالی که باران نهایی زمین را برای برداشت نهایی آماده میکند. چگونه مکاشفه ۱۴: ۱۲ با این چشمانداز ارتباط دارد؟`

`۳. چه راههای مختلفی وجود دارد که ما، به عنوان یک کلیسا به طور جمعی و به عنوان یک فرد ایماندار، تحت تأثیر فرهنگ و دنیای اطرافمان قرار میگیریم؟ چگونه میتوانیم در برابر تأثیرات منفی جهان که همیشه برای مردم خدا در هر عصری مشکل بودهاند، محافظت شویم؟`