---
title:  برای یکدیگر دعا کنید
date:  18/03/2026
---

`کولسیان ۴: ۲ – ۴ را بخوانید. چه اصولی برای دعا در این آیات مییابید؟ پولس در دعا چه درخواستهایی دارد؟`

برخی از مهمترین کلماتی که میتوانیم به کسی که با مشکلات مختلفی مواجه است، چه در زمینه خانواده، سلامت، پول یا مسائل دیگر، بگوییم این است که: «برای تو دعا میکنم». این وسیلهای است که خداوند برای ارتباط و تعامل برگزیده است. «این بخشی از نقشه خداوند است که به ما، در پاسخ به دعای ایمان، چیزی بدهد که اگر چنین نخواهیم، آن را به ما عطا نمیکند». — الن جی. وایت، نبرد عظیم، صفحه ۵۲۵.

به توصیفات تأثیرگذاری که پولس در مورد دعا استفاده میکند توجه کنید: «ادامه دهید» (یا پافشاری کنید)، «با جدیت»، «با هوشیاری» و «با شکرگزاری» — که نشان میدهد این دعای ایمان است (کولسیان ۴: ۲). او به ما میگوید که «همیشه دعا کنید» (افسسیان ۶: ۱۸) و «بدون وقفه» (اول تسالونیکیان ۵: ۱۷). شگفتآورتر از همه، حتی با این که «نمیدانیم چگونه باید دعا کنیم...اما روح با ناله هایی بیان ناشدنی برای ما شفاعت می کند» (رومیان ۸: ۲۶).

`کولسیان ۴: ۳ را دوباره بخوانید. خدا چگونه «درب کلام را بروی ما می گشاید» تا ایمانمان را به مشارکت بگذاریم؟`

برای پولس، همچنین انتخاب کلمات مناسب در دعا از اهمیت ویژهای برخوردار بود. گاهی، هنگامی که نامهها یا سخنرانیهای او را در کتاب اعمال میخوانیم، گمان میکنیم که این رسول همیشه با کلامی شیوا سخن می گفته و هرگز در مورد آنچه باید میگفت، شکی نداشت. اما او در اینجا دعا می کند تا پیام خدا را «واضح» و آشکار بیان کند (کولسیان ۴:۴). در این میان، او در آخرین عبارت این آیه، از واژه یونانی مهمی به نام (dei) استفاده میکند که به معنای «آنگونه که شایسته گفتن است» ترجمه میشود، و بدینوسیله بر ضرورت الهی و اجتنابناپذیر بودن مسئولیت اعلام انجیل تأکید میورزد. او به روشنی درک کرده بود که اعلام پیام باید به کسانی که در بالاترین سطوح حکومت روم قرار دارند، از جمله خانواده قیصر، صورت گیرد.

«همیشه لازم نیست که تا برای دعا زانو بزنید. عادت کنید که در تنهایی، هنگام پیادهروی، و در حین انجام کارهای روزانهتان با نجاتدهنده خود صحبت کنید. بگذارید قلب شما همواره در سکوت و با التماس برای کمک، نور، قوت و دانش به سوی خداوند رفعت یابد. بگذارید هر دم و بازدم شما دعا باشد». — الن جی. وایت، خدمت شفا، صفحات ۵۱۰، ۵۱۱.