---
title:  خردمندانه رفتار کردن
date:  19/03/2026
---

مهمترین حقیقتی که ما مسیحیان میتوانیم بدانیم، چیست؟ بیشک، این حقیقت است که عیسی مسیح برای گناهان ما مُرد و از طریق ایمان به او، میتوانیم زندگی جاودان داشته باشیم. این حقیقتی است که هرگز نمیتوانستیم خود به آن پی ببریم. بلکه این حقیقت باید به ما گفته یا آشکار میشد. و این حقیقت به ما آشکار شده است و آن هم در کلام خداوند یافت می شود.

حقیقت اینکه، دانش و حکمت بسیاری وجود دارد که هرگز نمیتوانستیم آن را بدانیم، مگر اینکه خداوند آن را در کلام خود به ما آشکار کرده باشد. اما این دانش و حکمت تنها بهعنوان اطلاعات به ما داده نشده است، نه صرفاً چیزی که بدانیم. بلکه قرار است این حقیقت، این دانش و این حکمت را در زندگی خود بهطور عملی به نمایش بگذاریم.

`کولسیان ۴: ۵، ۶ را بخوانید. پولس در چه موقعیتهایی اشاره میکند که ما بهویژه نیاز داریم تا «حکیمانه رفتار کنیم»؟ چرا ممکن است اینطور باشد؟`

متأسفانه، بهعنوان مدعیان مسیحی، گاهی اوقات اصلاً شبیه مسیحیان نیستیم! و همانطور که پولس اشاره کرد (با استناد به اشعیا ۵۲: ۵)، جامعه اسرائیل نیز برای بی ایمانان سنگ لغزش بود: «زیرا به سبب شما نام خداوند در میان امتها بیحرمت میشود» (رومیان ۲: ۲۴). رفتار ما نسبت به دیگران، بهویژه کسانی که از ایمان ما نیستند، اهمیت زیادی دارد (تیطس ۲: ۵، دوم پطرس ۲: ۲ را ببینید). یک خانه مسیحی، یک گردهمایی جوانان برای دعا به جای بازیگوشی، محبتهای ساده و روحیهای آرام و صبور، پیامهای بزرگی برای کسانی دارد که در حال تماشا هستند تا ببینند آیا ادعای ما واقعی است یا نه.

در کولسیان ۴: ۶، پولس بر اهمیت سخنانی که بر زبان میآوریم تأکید میکند: «گفتگوی شما همیشه با فیض باشد و اصلاح شده به نمک». سخنان ما نباید صرفاً مهرآمیز و مودبانه باشند، بلکه باید از فیض الهی سرچشمه بگیرند و تحت تأثیر روحالقدس، سرشار از لطف و حکمت الهی باشند.

عبارت «اصلاح شده به نمک» در ترجمه قدیمی در کولسیان ۴: ۶ آمده است. برخلاف تعریف دنیوی از سخن «نمکین»، کلماتی که بر زبان میآوریم باید مناسب، دلپذیر و سنجیده باشد.«تا بدانید هر کس را چگونه پاسخ دهید»(کولسیان ۴: ۶). تنها روحالقدس میتواند در لحظه مناسب، کلمات صحیح را برای هدف درست به ما عطا کند و ذهن شنوندگان را برای پیامی که [باید] به اشتراک بگذاریم آماده سازد. توجه کنید که ترکیب آیه فوق بصورت امری است. برای توضیحات بیشتر به درس روز گذشته در مورد کولسیان ۴: ۴ مراجعه کنید.

`به کلمات، اعمال و نحوه گام برداشتن خود در برابر دیگران فکر کنید. چه پیامی درباره ایمان شما و معنای مسیحی بودن ارسال میکنید؟`