---
title:  روابط کاری
date:  17/03/2026
---

`کولسیان ۳: ۲۲ – ۲۵ و کولسیان ۴: ۱ را بخوانید. چه دستور العملهایی برای غلامان داده شده بود؟ در اینجا چه اصولی برای روابط کاری به طور کلی وجود دارد؟`

امروزه برخی به توصیههای کتاب مقدس به موضوع بردهداری در گذشته اشاره میکنند، هرچند که قصدشان لزوماً بیاعتبار کردن کلام خدا نیست. با این حال، این نگاه سطحی، معمولاً بستر تاریخی اسرائیل در عهد عتیق و کلیسای عهد جدید را نادیده میگیرد. تمامی موجودات هوشمند خدا به شکل او آفریده شده و آزادی برای آنان در نظر گرفته شده است. قوانین موسی اجازه نمیداد که اسرائیلیان برای همیشه برده بمانند (تثنیه ۱۵: ۱۲) که سقف شش سال را برای پرداخت بدهی مالی تعیین کرده بود (خروج ۲۱: ۲ – ۶، لاویان ۲۵: ۳۹ – ۴۳). بردهداری در کتاب مقدس، هرچند برای حس امروزی ما ناخوشایند و زننده است، ولی طبق شیوههای معمول نفرتانگیز بردهداری در جهان غرب نبود؛ شیوههایی که لکه ننگی بر تاریخ و جنایتی هولناک علیه بشریت بودند.

در دوران عهد جدید، کلیسا مجبور بود در چارچوب قوانین رومی عمل کند، که مالکیت بردهها را مجاز می ساخت، «اما برخلاف اشکال مدرن بردهداری، قانون رومی به بردهها حقوق و فرصتهای قابل توجهی میداد و تلاش برای برچیدن این قانون میتوانست تهدیدی برای پیشرفت انجیل باشد».[توضیح: بردهداری بخشی اساسی از نظام اقتصادی و اجتماعی روم بود. مخالفت مستقیم با آن میتوانست کلیسا را در برابر حکومت و صاحبان نفوذ قرار دهد، که منجر به سرکوب شدید مسیحیان و محدودیت در گسترش انجیل میشد. مترجم]- مرجع زیر:

در حقیقت، در درون کلیسا، برخلاف وضعیت رایج در برده داری امپراتوری روم، نخستین وظیفه برده نسبت به خداوند بود. و اربابان آنها دستور داشتند که با آنها با انصاف رفتار کنند، «چرا که شما نیز اربابی در آسمان دارید» (کولسیان ۴: ۱). علاوه بر این، پولس به فلیمون دستور داد که دیگر اونیسیموس را همچون برده خود به حساب نیاورد، بلکه او را به عنوان برادر خود در نظر بگیرد (فلیمون ۱۶). در واقع، در هر دو عهد عتیق و جدید، ایمانداران به عنوان غلامان (یا خدمتگزاران) خداوند شناخته میشوند (برای مثال، مزامیر ۳۴: ۲۲، لوقا ۱۷: ۱۰، اول پطرس ۲: ۱۶).

حتی اگر شرایط فرهنگی که برخی از آیات کتاب مقدس در آن نوشته شدهاند را نپسندیم، باز هم باید به اقتدار خود آیات احترام بگذاریم. در غیر این صورت، خود و فرهنگمان و عاداتمان را بالاتر از کتاب مقدس قرار دادهایم. گزینه بهتر این است که پیش از رسیدن به نتیجهگیری در مورد آنچه کتاب مقدس به ما میگوید، به تمام آنچه که کتاب مقدس درباره یک موضوع بیان کرده نگاه کنیم.

`در نظر بگیرید که چگونه این آیات میتواند در روابط کاری شمااعمال شود. اصول آن چگونه میتواند به شما بهعنوان یک رئیس یا یک کارمند کمک کند؟`