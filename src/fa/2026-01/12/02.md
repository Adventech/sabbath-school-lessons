---
title:  شوهران و همسران
date:  15/03/2026
---

مجموعههای متعددی از دستورالعملها برای خانههای مسیحی در عهد جدید آمده است (نگاه کنید به افسسیان ۵: ۲۱ – ۶: ۹، کولسیان ۳: ۱۸ – ۴: ۱، تیطس ۲: ۱–۱۰، اول پطرس ۲: ۱۸ – ۳: ۷). شایان توجه است که این «قوانین خانوادگی»، همانطور که نامیده میشوند، کاملاً سلسلهمراتبی نیستند، بلکه شامل عناصری هستند که روابط را دوسویه و متقابلاً سازنده و تقویتکننده میسازند.

`کولسیان ۳: ۱۸ و ۱۹ را بخوانید. چه تعادلی در این آیات مشاهده میکنید؟ پولس در افسسیان ۵: ۲۲ – ۲۵ و ۳۳ چه توصیههای دیگری را بیان می کند؟`

برخی مردان این عبارت را نقل میکنند: «ای زنان، از شوهران خود اطاعت کنید» (کولسیان ۳: ۱۸) و در همانجا متوقف میشوند، اما توجه کنید که پولس شرط مهمی را اضافه میکند: «چنانکه در خداوند شایسته است». در هیچ کجای عهد جدید آموزش داده نشده که زنان باید از همه مردان اطاعت کنند؛ یا اینکه همسران باید تحت سلطه یا فرمانبرداری مطلق باشند؛ یا اینکه باید بدون تفکر از هر خواسته یا میل شوهرشان پیروی کنند. نکته پولس این است که وفاداری زن، نخست به خداوند و سپس به شوهرش است. فردیت زن نباید توسط شوهرش بلعیده شود و شوهر نیز نمیتواند به جای وجدان او عمل کند.

محبت مسیح نسبت به کلیسا، که جان خود را برای او فدا کرد، نشان میدهد که شوهران چگونه باید همسران خود را دوست بدارند (افسسیان ۵: ۲۵). آنها بدون توجه به هزینه سنگین وفاداری، وفادار خواهند بود. آنها تصمیماتی خواهند گرفت که به سود همسر باشد، هرچند معمولاً این منافع باید با یکدیگر همسو باشند. چنین محبتی اطاعت از فرمان خدا برای احترام گذاشتن زن به شوهرش را آسانتر میسازد (افسسیان ۵: ۳۳).

یک ازدواج مسیحی سالم با روحیهای از تعامل متقابل مشخص میشود—مشورت با یکدیگر، بررسی مسائل بهصورت مشترک، و تصمیمگیری بهعنوان یک زوج. گاهی، هنگام تصمیمگیری درباره موضوعاتی که تأثیرات جدی بر کل خانواده دارند، مناسب است که فرزندان نیز در این بحثها دخیل شوند، اما والدین هرگز نباید در مقابل فرزندان مشاجره کنند. پس از چنین فرآیندی، اگر شوهر و زن به توافق نرسند، مسیر کتاب مقدس برای حفظ آرامش این است که زن نظر شوهر را بپذیرد، بهشرط آنکه این تصمیم با کلام خدا در تضاد نباشد. به همین ترتیب، بیشتر شوهران، اگر نه همه آنها، مواقعی را به یاد میآورند که از شنیدن و پذیرفتن توصیههای همسرانشان خرسند بودهاند. هرچه شوهر و زن بیشتر بهعنوان یک تیم با هم کار کنند، ازدواج شادتر خواهد بود.

`چگونه میتوان از تکرار آنچه که در طول تاریخ، متاسفانه رخ داده است، پرهیز کرد: یعنی اینکه مبادا این اصول زیبایی که در این آیات آمدهاند، دگرگون شده و به چیزی ناپسند و شیطانی تبدیل شوند؟`