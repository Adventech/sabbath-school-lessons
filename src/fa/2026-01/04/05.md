---
title:  ذهن مسیح
date:  21/01/2026
---

محمد علی کِلِی روزی گفت: «من بزرگترین هستم». او در اوت ۱۹۶۳، شش ماه قبل از اینکه مقام قهرمانی بوکس سنگین وزن جهان را به دست آورد، حتی یک آلبوم موسیقی به نام «من بزرگترین هستم» منتشر کرد. علی بیتردید ورزشکار بزرگی بود، اما او الگوی مناسبی برای پیروی نیست، اگر کسی بخواهد ذهن مسیح را داشته باشد.

برعکس، عیسی کاملاً بیگناه بود. اگرچه او «در همهچیز ... همانند ما مورد آزمایش قرار گرفت» (عبرانیان ۴: ۱۵)، اما هرگز گناه نکرد، حتی یک فکر گناه آلود نداشت. با این حال، عبرانیان ۵: ۸ بیان میکند، «اگرچه او پسر بود، اما از آنچه که رنج برد، اطاعت را آموخت». تسلیم شدن عیسی به اراده پدر همیشه کامل بود. هیچگاه لحظهای نبود که او از تسلیم شدن امتناع کند، هرچند بدون شک بسیاری از مواقع این کار آسان نبود.

`فیلیپیان ۲: ۵ –۸ را بخوانید، که برخی آن را از جمله قدرتمندترین و زیباترین آیات کتاب مقدس میدانند. پولس در اینجا چه چیزی به ما میگوید؟ مفاهیم این کلمات چیست؟ مهمتر از همه، چگونه این اصل را در زندگی خود به کار میبریم؟`

عیسی که برابر با خداست و خود خداست، نه تنها جسم انسانی بر خود گرفت، بلکه به «غلام» (خدمتکار، برده) تبدیل شد و سپس خود را به عنوان قربانی برای گناهان ما تقدیم کرد! در جای دیگری، پولس میگوید که او «برای ما لعنت شد» (غلاطیان ۳: ۱۳). خدا، آفریننده ما، برای اینکه نجاتدهنده ما نیز باشد، بر روی صلیب مرد و این نیازمند آن بود که او برای ما لعنت شود.

چطور میتوانیم این را درک کنیم که این آیات چه میگویند؟ حتی فراتر از آن، چگونه میتوانیم آنچه را که آیات به ما میگویند انجام دهیم، و آن داشتن همان نوع تمایل برای فروتنی و فداکاری برای خیریت دیگران است؟

در جای دیگری، عیسی گفت: «اما کسی که در میان شما بزرگترین است باید خدمتگزار شما باشد. و هر که خود را بالا ببرد خوار خواهد شد، و هر که خود را خوار کند بالا خواهد رفت» (متی ۲۳: ۱۱، ۱۲). این در بسیاری از جهات بازتابی از آنچه است که پولس در فیلیپیان ۲ :۵ – ۸ به ما گفته است.

با واژگان بسیار گویاتر، پولس در اینجا همان چیزی را که قبلاً درباره انجام ندادن هیچ کاری «از سر جاهطلبی یا غرور» گفته بود، بیان میکند (فیلیپیان ۲: ۳).

`چطور باید به آنچه که عیسی برای ما انجام داده، همانطور که در فیلیپیان ۲: ۵ – ۸ آمده، واکنش نشان دهیم؟ در برابر کاری که مسیح برای ما انجام داد چه پاسخی میتواند شایسته و «کافی» باشد، شاید غیر از اینکه زانو بزنیم و او را بپرستیم؟ چرا فکر کردن به اینکه اعمال ما میتواند به آنچه عیسی قبلاً برای ما انجام داده اضافه کند، اشتباه است؟`