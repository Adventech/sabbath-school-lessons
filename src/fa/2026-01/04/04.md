---
title:  کاشت ذهن یا جراحی ذهن؟
date:  20/01/2026
---

امروزه شمار فزایندهای از شرکتها در سراسر جهان در حال توسعه فناوریهایی هستند که توان پردازشی رایانهها را با قابلیتهای مغز انسان در هم میآمیزد. به بیان دیگر، دانشمندان امیدوارند با پیوند دادن ذهن به رایانهها، بتوانند از طریق این دستگاهها بر افکار ما اثر بگذارند.

هرچند کاشت تراشه های مغزی میتوانند نتایج مثبتی همچون کمک به مدیریت صرع، افسردگی و بیماری پارکینسون به همراه داشته باشند، اما تصور کاربردهای شومتر این فناوری چندان دشوار نیست. آیا کنترل ذهن میتواند به واقعیتی نزدیکتر از آنچه میپنداریم بدل شود؟

بهنوعی، این فناوری پیش از آنکه به شکلی محسوس و فیزیکی پدیدار شود، از مدتها پیش در میان ما حضور داشته است. ذهن انسان همچون رایانهای است، اما بهمراتب پیچیدهتر و شگفتانگیزتر. جریان بیپایان اطلاعاتی که هر روز با آن مواجه  میشویم، ذهن ما را برنامهریزی میکند، افکارمان را شکل میدهد و رفتارمان را هدایت مینماید.

هنگامی که خود را غرق در رسانهها میکنیم، اندیشههای دنیوی آرامآرام بر ذهنمان نقش میبندد و ما نیز به همان ترتیب میاندیشیم. گویی ذهن دیگران در ضمیر ما کاشته شده یا با آن درهمآمیخته است، تا جایی که تمایز میان اندیشه  شخصی و اطلاعات بیرونی دشوار میشود.

ما باید مانند عیسی از «اندیشه روح القدس» برخوردار باشیم (رومیان ۸: ۶). «هیچکس امور خدا را نمیداند، جز روح خدا»، که پولس آن را در تضاد با «روح جهان» قرار میدهد (اول قرنتیان ۲: ۱۱ و ۱۲). معلم ما کیست؟ و چه چیزی میآموزیم؟

`فیلیپیان ۲: ۵ را بخوانید. به نظر شما داشتن «اندیشه» مسیح به چه معناست؟`

در نهایت، ما میتوانیم ذهن خود را تغییر دهیم، اما نمیتوانیم قلب خود را تغییر دهیم؛ این فقط کاری است که خدا میتواند انجام دهد. روحالقدس باید جراحی قلب را بر ما انجام دهد و از «شمشیر روح» (افسسیان ۶: ۱۷)، کلام زنده و قدرتمند خدا استفاده کند که «چنان نافذ است که نفس و روح، و مفاصل و مغز استخوان را نیز جدا می کند و سنجشگر افکار و نیتهای دل است» (عبرانیان ۴: ۱۲). تنها از طریق روحالقدس است که میتوانیم واقعاً خود را بشناسیم زیرا به طور طبیعی، قلب خودمان، ما را فریب میدهد (ارمیا ۱۷: ۹). واژه عبری aqov برای «فریبکار» به معنای زمین ناهموار یا دست اندازی است که موجب می شود زمین بخوریم؛ بهطور استعاری، به افکاری اشاره دارد که پیچیده، پیچخورده و کج هستند. ما باید از طریق «تجدید» ذهن خود دگرگون شویم تا بتوانیم «آنچه را که اراده نیکو، پسندیده و کامل خداست» بشناسیم (رومیان ۱۲: ۲).

`چرا اینقدر مهم است که آنچه را که پولس در اینجا به ما میگوید، دنبال کنیم: «در پایان ای برادران، هر آنچه راست است، هر آنچه والاست، هر آنچه درست است، هر آنچه پاک است، هر آنچه دوست داشتنی و ستودنی است، بدان بیندیشید» (فیلیپیان ۴: ۸)؟`