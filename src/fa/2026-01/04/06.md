---
title:  راز دینداری
date:  22/01/2026
---

آیهای مشهور در کتاب مقدس اول قرنتیان ۸: ۲ می فرماید: «آن که گمان می کند چیزی می داند هنوز چنانکه باید نمی داند». هیچگاه درباره هیچ موضوعی به دانشی کامل دست نمییابیم. همیشه جایی برای آموختن بیشتر وجود دارد. و این درباره واقعیتهای ابدی که به الوهیت و تجسم مسیح مربوط میشود، چقدر بیشتر صادق است؟ پولس بارها از تواضع شگرف مسیح در پذیرش انسانیت سخن گفته است. این موضوع حتی در ابدیت نیز آنقدر عمیق است که هیچگاه نمیتوان آن را بهطور کامل درک کرد.

`رومیان ۸: ۳، عبرانیان ۲: ۱۴ -۱۸، و عبرانیان ۴: ۱۵ را بخوانید. چه چیزی فروتنی عیسی و پذیرش طبیعت انسانی توسط او را مشخص میکرد؟`

چگونه ممکن بود که پسر ابدی خدا، از طریق عمل روحالقدس (مراجعه کنید به لوقا ۱: ۳۵) در رحم مریم به موجودی «الهی-انسانی» تبدیل شود؟ درک این که چگونه موجودی بیکران و جاوید میتواند ناگهان به یک انسان محدود و در معرض مرگ تبدیل شود، ذهن را به چالش میکشد. این مطلب کانون آن چیزی است که پولس از آن به عنوان «راز دینداری» (اول تیموتائوس ۳: ۱۶) یاد میکند.

در سرود زیبای فیلیپیان ۲، پولس این تواضع را به طور کاملتر از هر جای دیگر در کتاب مقدس توضیح میدهد:

`چگونه میتوان و باید با تمرکز بر کاری که عیسی بر روی صلیب برای ما انجام داد - دیدن صلیب به عنوان الگوی تسلیم و فروتنی - ما را در برابر خدا متواضع تر و همچنین مطیعتر کند؟`