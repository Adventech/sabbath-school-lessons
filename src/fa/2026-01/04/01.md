---
title:  اتحاد از طریق فروتنی
date:  17/01/2026
---

### مطالعه این هفته
برای مطالعه این هفته بخوانید: فیلیپیان ۲: ۱ – ۸، ارمیا ۱۷: ۹، فیلیپیان ۴: ۱۱، اول قرنتیان ۸: ۲، رومیان ۸: ۳، عبرانیان ۲: ۱۴ – ۱۸.

> <p>آیه حفظی</p>
>  «بیائید شادی مرا به کمال رسانید و با یکدیگر وحدت نظر و محبت متقابل داشته، یکدل و یک رای باشید»(فیلیپیان ۲:۲).

`اتحاد سرچشمه قدرت است، اما دانستن حقیقت با پایبندی به آن یکسان نیست. گاه، با تمام تلاشی که برای حفظ همبستگی میکنیم، دچار لغزش میشویم. بااینهمه، این لغزش با شکستن آگاهانه پیوند اتحاد تفاوت دارد. از همین رو، پولس در ادامه نامهاش به فیلیپیان از آنان میخواهد که «یکدل و یک رأی» باشند`

پولس ضرورت اتحاد را بر پایه آموزهها و الگوی عیسی استوار میسازد، حقیقتی که در سراسر عهد جدید، بهویژه در رسالات او، نمایان است. سرآغاز نفاق در جهان به غرور و عطش قدرت فرشتهای در آسمان بازمیگردد، احساسی که بهسرعت، حتی در محیطی بی عیب و نقص، گسترش یافت (اشعیا ۱۴: ۱۲-۱۴ را ببینید). این نفاق سپس به باغ عدن نیز راه یافت، آن هم به دلیل نارضایتی از قوانین الهی و آرزوی ارتقا به مقامی فراتر از آنچه خدا مقرر کرده بود (پیدایش ۳: ۱-۶ را ببینید).

این هفته به بررسی مبانی کتاب مقدسی اتحاد در کلیسا میپردازیم  بهویژه به فروتنی حیرت انگیز عیسی، و درسهایی را از تأمل در زندگی او میآموزیم، و بر روی این موضوع که چگونه میتوانیم بیشتر شبیه او شویم، تمرکز خواهیم کرد.