---
title:  خاتمه بخشیدن به زمینی بودن
date:  09/03/2026
---

امروز شعارهای زیادی میشنویم: «جنگ را پایان دهید!» «قطع درختان را متوقف کنید!»، «سلاحهای هستهای را از بین ببرید!». اما یکی از شعارهایی که احتمالاً هرگز نشنیدهایم «خاتمه بخشیدن به زمینی بودن» است! این با حساسیتهای دنیای ما سازگار نیست. نه اینکه هیچکدام از این شعارها غلط باشند یا آنچه را که ترویج میدهند اشتباه باشد، بلکه آنها بسیار کوتهبینانه هستند، با توجه به نزدیکی ابدیت. تمرکز ما باید بالاتر باشد، بالاتر از آنچه که در این دنیا میبینیم، ابدیتر.

`کولسیان ۳: ۵، ۶ (همچنین رومیان ۶: ۱–۷) را بخوانید. چگونه میتوانیم تجربه کنیم که مردن نسبت به نفس خود و زمینی بودن و زنده بودن نسبت به «آنچه در بالاست»، به چه معناست؟ (کولسیان ۳: ۱).`

اگرچه از نظر روحانی با مسیح مردهایم، اما «اعضای» ما – یعنی وسوسههایی که بدن و ذهن ما به ما عرضه میکنند – باید کشته شوند. اما باید دو نکته را در ارتباط با این فرمان در نظر بگیریم.

اولاً، در کولسیان ۳: ۱، شکل یونانی که پولس استفاده میکند فرض میکند که در واقع با مسیح برخاستهایم. ثانیاً، دستور در کولسیان ۳: ۵ نتیجه آن حقیقت است («بنابراین / پس»). ما میتوانیم امور زمینی (فحشا، ناپاکی، شهوت، خواستههای شریرانه، حرص و طمع و غیره) را تنها به این دلیل از بین ببریم که با مسیح برخاستهایم و زندگی و قدرت روحانی او را داریم تا این امور را از ذهن و زندگی خود دور کنیم.

جالب اینجاست که تنها مورد دیگری که عبارت دقیق «خشم خدا» که در کولسیان ۳: ۶ آمده است، در یونانی به کار رفته، در رومیان ۱: ۱۸ است. خداوند مردم را به راههای شریرانه خود واگذار میکند، و به همین دلیل خشم او نیز در حال «آمدن» است (مراجعه کنید به مکاشفه ۶: ۱۶، ۱۷) «بر کسانی که نافرمان هستند» (کولسیان ۳: ۶). در رومیان ۱: ۱۸، پولس به «بیدینی و ناراستی» اشاره میکند و «ناپاکی» (که همان کلمه یونانی استفادهشده در کولسیان ۳: ۵ است) را بهطور خاص با کسانی که «خواستههای دلهای خود را پیروی میکنند، تا بدنهای خود را بیحرمت کنند» (رومیان ۱: ۲۴) معادل میداند.

چگونه آنها بدنهای خود را بیحرمت میکنند؟ اولاً، به این دلیل که از شناسایی خالق خود امتناع میکنند، و «به همین سان، مردان نیز از روابط ظبیعی با زنان دست کشیده، در آتش شهوت نسبت به یکدیگر سوختند. مرد با مرد مرتکب اعمال شرم آور شده، مکافات در خورِ انحرافشان را در خود یافتند» (رومیان ۱: ۲۶، ۲۷).

`چگونه می توانیم از این کلام متابعت کنیم که می گوید: «هر آنچه را در وجود شما زمینی است، بکُشید» (کولسیان ۳: ۵)؟`