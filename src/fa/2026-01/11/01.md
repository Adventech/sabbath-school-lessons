---
title:  زندگی با مسیح
date:  07/03/2026
---

### مطالعه این هفته
برای مطالعه این هفته بخوانید: کولسیان ۳: ۱ – ۱۷، رومیان ۱: ۱۸، رومیان ۶: ۱ – ۷، افسسیان ۴: ۲۲ – ۲۴، تثنیه ۷: ۶ – ۸، اول سموئیل ۱۶: ۲۳.

> <p>آیه حفظی</p>
> «و بر روی همه اینها محبت را در بر کنید که همه چیز را به هم می پیوندد و شما را کامل میگرداند»(کولسیان ۳: ۱۴).

اغلب گفته میشود که نباید آنقدر به امور آسمانی فکر کنیم که برای زندگی زمینی هیچ سودی نداشته باشیم. در حالی که این حرف تا حدی درست است، یک مفهوم به همان اندازه مهم وجود دارد که پولس در کولسیان فصل ۳ بر آن تأکید میکند: اگر بیش از حد به امور زمینی فکر کنیم، دیگر برای خداوند هیچ سود آسمانی نخواهیم داشت.پولس توجه ما را به اصول عملی و واقعی زندگی جلب میکند که سرچشمهای آسمانی دارند و فقط کسانی که «با مسیح برخیزانیده شده اند» (کولسیان ۳: ۱) قادر به درک آنها هستند.نصیحتهای پولس اصولی کاملاً عملی و ملموس هستند که تمامی روابط ما را بهبود میبخشند و این بهبود تنها محدود به کلیسا نیست.

عیسی گفت: «اما من به شما می گویم دشمنان خود را محبت نمایید و برای آنان که به شما آزار می رسانند دعای خیر کنید تا پدر خود را که در آسمان است فرزندان باشید»(متی ۵: ۴۴ و ۴۵).

محال به نظر میرسد؟ از دیدگاه انسانی واقعاً محال است. ما باید بمیریم تا بتوانیم بهراستی برای خدا زنده شویم. به همین دلیل است که باید ذهنی آسمانی داشته باشیم، اگر بخواهیم برای پدر آسمانی مفید باشیم.

این هفته خواهیم دید که چگونه زندگی با مسیح میتواند اکنون و برای همیشه در زندگی ما تغییر ایجاد کند.