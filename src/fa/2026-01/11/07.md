---
title:  اندیشه هایی فراتر
date:  13/03/2026
---

اندیشه ای فراتر: وقتی که روح خداوند ذهن و قلب را کنترل میکند، روح تغییر یافته، به یک سرود جدید میپردازد؛ زیرا او درک میکند که در تجربهاش وعده خداوند تحقق یافته است، یعنی گناه او آمرزیده شده، و گناهش پوشیده شده است. او نزد خداوند به خاطر نقض احکام الهی توبه کرده و به مسیح ایمان آورده است، کسی که برای تبرئه و تطهیر از گناه یا همان عادل شمرده شدن انسان مُرد. «زیرا به وسیله ایمان پارسا شمرده شدهایم»، و «بوسیله خداوندمان عیسی مسیح از صلح با خدا برخورداریم» (رومیان ۵: ۱).

اما چون این تجربه برای اوست، یک ایماندار مسیحی نباید دستهایش را در هم گره کند و از آنچه که برای او انجام شده راضی باشد. کسی که تصمیم گرفته وارد پادشاهی روحانی شود، خواهد دید که تمام قدرتها و تمایلات طبیعت نوساخته، که توسط نیروهای پادشاهی تاریکی تقویت شدهاند، در برابر او صفآرایی کردهاند. هر روز باید تقدیس خود را تجدید کند، هر روز باید با شرارت مبارزه کند. عادات قدیمی، تمایلات ارثی غلط، برای تسلط بر او خواهند جنگید و او باید همیشه در برابر آنها هشیار باشد، و در قوت مسیح برای پیروزی تلاش کند...

قدرت یک زندگی اعلی تر، پاکتر و شریفتر نیاز عظیم ماست. دنیا بیش از حد، افکار ما را به خود مشغول کرده است و پادشاهی آسمان را در اذهان ما کمرنگ تر کرده است.

در تلاشهای خود برای رسیدن به ایدهآل خداوند برای خود، فرد مسیحی نباید از هیچچیز ناامید شود. کمال اخلاقی و روحانی، از طریق فیض و قدرت مسیح، به همه وعده داده شده است. عیسی منشا قدرت است، چشمه حیات... او به نمایندگی از ما، تمامی عوامل قدرتمند آسمان را به حرکت درمیآورد. در هر گام، ما به قدرت زنده او تکیه می کنیم» —الن جی. وایت، اعمال رسولان، صفحات ۴۷۶–۴۷۸.

**سوالاتی برای بحث:**

`۱. تجربه شما از وعده ای که می گوید «به وسیله ایمان عادل و پارسا شدهاید» چه بوده است؟ چگونه این وعده شگفتانگیز زندگی شما را تغییر داده است؟ این وعده چگونه با ایده «شما با مسیح برخیزانده شده اید» ارتباط دارد؟`

`۲. برای شما «ذهنیت آسمانی» داشتن چه معنایی دارد؟ آیا این مهمتر از انجام کارهای دنیوی است؟ تعادل در کجا است؟`

`۳. به نوع تأثیری که زندگی شما بر دیگران دارد فکر کنید. اگرچه معمولاً این را در زمینه تأثیر فردی خودمان میدانیم، اما تأثیر کلیسای ما چطور؟ کلیسای محلی شما چه تأثیری بر جامعه محلی شما دارد؟`

`۴. کولسیان ۳: ۱۱ را بخوانید. این آیه در مورد وحدتی که ما باید در مسیح داشته باشیم، چه چیزی به ما می گوید؟`