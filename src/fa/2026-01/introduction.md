### اتحاد آسمان و زمین

تا به حال به مشکل ترین کاری که انجام دادهاید، فکر کرده اید. چه چیزی آن را آنقدر سخت کرده بود؟ آیا انتظاراتی که از شما داشتند، یا زمان اختصاص داده شده برای آن کار، یا هر دو؟ شاید هم نگاه خودتان به کار، یا آدمهایی که با آنها کار میکردید؟ یا شاید هم به نظرتان انجام دادنش غیرممکن میرسید؟

هدف نقشه نجات را در نظر بگیرید: اتحاد آسمان و زمین. بنظر غیر ممکن می آید؟ از دیدگاه بشری، واقعا غیرممکن است. با این وجود، عیسی درست پیش از عروج به آسمان به رسولان تکلیفی داد که بنظر غیر ممکن بود:

«پس بروید و و همه قومها را شاگرد سازید و ایشان را به نام پدر و پسر و روح القدس تعمید دهید. و به آنان تعلیم دهید که هر آنچه به شما فرمان داده ام به جا آورند. اینک من هر روزه تا پایان این عصر با شما هستم!»(متی ۲۸: ۱۹ و ۲۰).

عیسی پولس را نزد غیر یهودیان فرستاد تا این ماموریت بظاهر غیر ممکن را به انجام رسانند: «تا چشمانشان را بگشایی تا از تاریکی به نور و از قدرت شیطان بسوی خدا بازگردند تا آمرزش گناهانتان یافته در میان کسانی که با ایمان به من مقدس شده اند نصیبی بیابند»(اعمال رسولان ۲۶: ۱۸).

برخی ممکن است زمانی که چنین کاری به آنها سپرده می شود از آن دست بکشند. با این وجود ما نباید وعده های عیسی را در این دو رویداد نادیده بگیریم. او به رسولان گفت: «اینک من هر روزه تا پایان این عصر با شما هستم»(متی ۲۸: ۲۰). و پولس به عیسی گفت: «من به تو ظاهر شده ام تا تو را خادم و شاهد خود گردانم تا بر آنچه در آن به تو ظاهر خواهم شد شهادت دهی»(اعمال ۲۶: ۱۶).

بطور خلاصه، عیسی انجام وظایف غیر ممکن بشری را به ما می سپارد تا برای انجام دادن آنها بجای تکیه بر خودمان بر او تکیه کنیم. او هرگز بدون توانمند سازی، کاری را به ما محول نکرد. «وقتی اراده انسان با اراده خدا همراه شود، قدرتی بیپایان پیدا میکند. هر کاری که او فرمان دهد، با قدرت او انجامشدنی است. فرمانهای او، توان انجامشان را هم میدهند».- الن جی وایت، دروس پند آموز مسیح، صفحه ۳۳۳.

شگفتانگیز است که پیش از اینکه پولس به کولسیان نامه بنویسد، انجیل به «هر مخلوقی زیر آسمان» موعظه شده بود (کولسیان ۱: ۲۳). البته، همه آن را نپذیرفتند.

ولی اگر به دقت به ماموریتهایی که او به رسولان و همچنین به پولس محول کرد توجه کنیم(متی ۲۸: ۱۸ – ۲۰)، می بینیم که عیسی هرگز وعده نداده که همه شاگرد می شوند و از او پیروی خواهند کرد. انجیل باید به همه جهان موعظه شود تا شهادتی برای همه امتها باشد و بعد، پایان فرا خواهد رسید»(متی ۲۴: ۱۴). شهادت چه شکل و شمایلی دارد؟ چگونه دقیقا به انجام خواهد رسید؟

در این سه ماهه، رساله های پولس به فیلیپیان و کولسیان را مطالعه می کنیم. آنها شباهتهای حائز اهمیتی دارند. فراتر از همه، آنها مسیح را آشکار می کنند، او تنها کسی است که قادر است تا آسمان و زمین را متحد کند. او نردبانی است که یعقوب دید که از زمین به آسمان سر کشیده است (پیدایش ۲۸: ۱۲ را با یوحنا ۱: ۵۱ مقایسه کنید). او به عنوان پسر انسان، ما را از گناه رهایی میبخشد؛ و به عنوان پسر خدا، برای ما شفاعت می کند.

با مطالعه این نامهها، هر دو جنبه عیسی را خواهیم دید. بیاناتی زیبا دربارهی الوهیت او و فداکاریاش برای نجاتمان را بررسی میکنیم. همچنین خواهیم دید که پولس چگونه از زندان با مشکلات کلیسایی که خودش بنا کرد (فیلیپی) روبهرو شد، در حالی که هرگز به کلیسای دیگر (کولسی) نرفته بود.

ارتباطاتی که پولس در سراسر «کلیسای جهانی» آن زمان داشت، به او این امکان را داد که حتی از زندان روم به چالشها پاسخ دهد. او که میدانست زمان کمی دارد، تمام تلاشش را کرد تا کلیسا را به آسمان و به یکدیگر نزدیکتر کند. با این کار، به ما نشان میدهد که چگونه کلیسای خدا امروز میتواند با آسمان متحد شود و مأموریت آخر زمان مکاشفه ۱۴، یعنی «پیامهای سه فرشته» را انجام دهد.

دکتر کلینتون ویلن، عضو هیئت مدیره موسسه تحقیقات کتاب مقدس در مجمع عمومی کلیسای ادونتیست است. تخصص او در رشتههای عهد جدید، تفسیر متون و تاریخ ادونتیستها میباشد. او در آلمان، نیوزیلند، روسیه، بریتانیا و فیلیپین به کار و زندگی مشغول بوده است. او و همسرش، جینا، دو فرزند بزرگسال، یک عروس و دو نوه دارند.