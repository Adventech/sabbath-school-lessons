---
title:  به این چیزها بیندیشید...
date:  11/02/2026
---

آرامش که فراتر از تمامی عقل است «دلها و ذهن هایتان را در مسیح عیسی محفوظ نگاه خواهد داشت» (فیلیپیان ۴: ۷). زندگی درونی ما به محافظت نیاز دارد. جالب است که فیلیپیان ۴: ۷ از یک استعاره نظامی در ارتباط با صلح خدا استفاده میکند. فعل یونانی phroureô برای توصیف یک پادگان از سربازان که از شهری در برابر حمله دفاع میکنند، به کار رفته است (دوم قرنتیان ۱۱: ۳۲؛ مقایسه کنید با اعمال ۹: ۲۴).

جنبه بسیار مهم دیگری از آرامش درونی شامل زندگی در هماهنگی با اراده خداوند است. «آرامش بزرگ دارند کسانی که شریعت تو را دوست دارند؛ و هیچ چیز آنها را دچار لغزش نمیکند» (مزامیر ۱۱۹: ۱۶۵).

`فیلیپیان ۴: ۸ - ۹ را بخوانید. چه اقداماتی بهطور خاص توصیه شده است؟`

پولس فیلیپیان ۴: ۸ - ۹ را با واژه «خلاصه» آغاز میکند و فهرستی از شش فضیلت را بطور خلاصه مطرح و فهرست میسازد، و آنها را تشویق می کند تا به آن فضایل بیندیشند و عمل نمایند. این توصیه نهایی بین فرهنگی بهخوبی در چارچوب فرهنگ یونانی ـ رومی فیلیپی قرار میگیرد، با تأکید دوگانه بر فضیلت و الگو. نکته جالب توجه اینجاست که بر فضایل کتاب مقدسی تاکید شده است، چنانکه از قلم افتادن چهار فضیلت اساسی یونانی یعنی (خردمندی، عدالت، میانهروی و شجاعت) توسط پولس کاملاً آشکار است.

پولس دو ویژگی دیگر اضافه میکند تا مانع از این شود که معنای غیرمذهبی به هیچیک از این فضیلتها نسبت داده شود: «اگر چیزی عالی یا شایسته ستایش است» (فیلیپیان ۴: ۸)، باید بر این فضیلتهای آسمانی تمرکز کنیم. سپس برای رفع هرگونه شک و سوء تعبیر احتمالی، پولس از ما میخواهد تا آنچه را که از الگوی خود آموختهایم، دریافت کردهایم، شنیدهایم و دیدهایم، به عمل درآوریم (فیلیپیان ۴: ۹).