---
title:  شهروند آسمانی
date:  07/02/2026
---

### مطالعه این هفته
برای مطالعه این هفته بخوانید: فیلیپیان ۳: ۱۷ – ۴: ۲۳؛ اول قرنتیان ۱۵: ۴۲ – ۴۴؛ یوحنا ۱۴: ۲۷؛ مزمور ۱۱۹: ۱۶۵؛ ایوب ۱: ۲۱؛ اول تیموتائوس ۶: ۷.

> <p>آیه حفظی</p>
> «برای هیچ چیز نگران نباشید، بلکه در هر چیز با دعا و استغاثه، همراه با شکرگزاری، درخواستهای خود را به خدا ابراز کنید»(فیلیپیان ۴: ۶).

درس این هفته، مطالعه ما بر روی رساله فیلیپیان را به پایان میرساند که سرشار از درسهای ارزشمند و اصولی برای زندگی روزانه است. به نظر میرسد بسیاری از ارزشهای والای اخلاقی که راهنمای زندگی پولس رسول بودند، در آیات پایانی این رساله یافت میشوند. مشابه تعالیم عیسی که بر باطن انسان تمرکز دارند، آنچه پولس با ما به اشتراک میگذارد، رازهایی برای داشتن یک زندگی مسیحی شادمانه است.

حتی وقتی که اوضاع مطابق میل ما به پیش نمیرود - که در بیشتر از مورد اینگونه است - نیازی نیست که نگران، مضطرب یا ناامید شویم. در عوض، اصولی وجود دارند که به ما کمک میکنند از درون قدرت پیدا کنیم تا با چالشهای زندگی روبهرو شویم و به این ترتیب میتوانیم آرامش پایدار و عمیقی را تجربه کنیم که تنها خدا میتواند عطا کند. حال و آینده در دست اوست، و او هر آنچه را که نیاز داریم، فراهم خواهد کرد.

مهمتر از همه، نباید امید خود را به نظامهای حکومتی زمینی ببندیم که همواره ما را ناامید میکنند. بهعنوان ایمانداران مسیحی، ما شهروندان پادشاهی آسمانی خدا هستیم. این شهروندی، همراه با خود امتیازات شگفتانگیزی را به ارمغان میآورد—و البته مسئولیتهایی نیز در بر دارد.