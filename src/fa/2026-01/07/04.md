---
title:  در خداوند همیشه شاد باشید
date:  10/02/2026
---

`فیلیپیان ۴: ۴ – ۷ را بخوانید. چگونه می توانیم «آرامش خدا» را تجربه کنیم؟`

پس از اشاره مجدد نیاز به اتحاد (فیلیپیان ۴: ۱–۳)، پولس به موضوع دیگری میپردازد: شادمانی در خداوند (فیلیپیان ۴: ۴–۷).)

چند بار شما نسبت به مسائلی استرس داشتهاید که در نهایت به همان سرعت که ظاهر شدند، به راحتی ناپدید شدند؟ به دلایل موجه، عیسی بارها تأکید کرده است که نباید نگران باشیم (متی ۶: ۲۵ – ۳۴، متی ۱۰: ۱۹)، و پطرس به ما یادآوری میکند که میتوانیم تمام نگرانیها و اضطرابهای خود را بر دوش خداوند بیندازیم، «چون او به فکر شما هست» (اول پطرس ۵: ۷). در واقع، مشکلات فزاینده در سطح جهانی باید به ما امید بدهد که آمدن خداوند نزدیک است (مقایسه کنید با متی ۲۴: ۳۳، لوقا ۲۱: ۲۸، یعقوب ۵: ۸).

پادزهر اضطراب در همه چیز، از جمله در هر موقعیت، دعای با ایمان است (فیلیپیان ۴: ۶، ۷). واضح است، ما باید به دعاهایمان ایمان داشته باشیم و بر اساس این ایمان عمل کنیم، گویی که قبل از دیدن تحقق آنها، اجابت شده اند، زیرا باید «با شکرگزاری» دعا کنیم. همچنین واژه «استغاثه» (یونانی،sisêed به آن افزوده شده است، که به زمانهای اضطراری و بحرانی اشاره دارد (برای مثال، لوقا ۱: ۱۳، فیلیپیان ۱: ۱۹، اول تیموتائوس ۵:۵، یعقوب ۵:۱۶). دعاهای ما همچنان «درخواستها» هستند، اما میدانیم که درخواستهای ما پذیرفته شدهاند به شرطی که «مطابق اراده او» بخواهیم (اول یوحنا ۵: ۱۴). سپس میتوانیم آرامش داشته باشیم و در آرامش استراحت کنیم، زیرا میدانیم که تمام درخواستهای ما در دستان خداست.

`آیات زیر چگونه درک ما را در خصوص آرامش خدا افزایش می دهند؟ مزمور ۲۹: ۱۱، اشعیا ۹: ۶، لوقا ۲: ۱۴، یوحنا ۱۴: ۲۷، اول قرنتیان ۱۴: ۳۳.`

آرامش خدا چیزی است که دنیا هرگز نمیتواند بدهد، زیرا آرامش خدا از اطمینانی ناشی میشود که ما هدیه حیات جاودان را از طریق عیسی نجاتدهنده خود دریافت کردهایم (رومیان ۵: ۱، رومیان ۶: ۲۳). این آرامش بر تمام جنبههای زندگی تأثیر میگذارد و «فراتر از تمامی عقل است» (فیلیپیان ۴: ۷). این صلح نمیتواند تنها با ذهن درک شود، همانطور که واژه یونانی nous(ذهنها) که در اینجا استفاده شده است، نشان میدهد.

`چطور برای فردی توضیح میدهید که تجربه «آرامش خدا» به چه معناست؟`