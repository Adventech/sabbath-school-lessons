---
title:  الگو ها
date:  08/02/2026
---

همه ما، در مقطعی از زندگی، افرادی را یافتهایم که به آنها علاقهمند شده و خواستهایم از آنها الگو بگیریم. برای کودکان، بسیار مهم است که الگوهای خوبی داشته باشند. در حالت ایدهآل، این الگوها باید پدر و مادر آنها باشند. با رشد و بزرگتر شدن، آنها الگوهای دیگری را پیدا خواهند کرد که شاید مرتبط با شغل انتخابیشان یا حتی در زندگینامههایی که خواندهاند، باشد. همچنین میتوانند از طریق مطالعه داستانهای شخصیتهای کتاب مقدس بیاموزند که چگونه آنها با چالشها روبهرو شدهاند و آن را با تجربیات زندگی خود مقایسه کنند.

متأسفانه، در رسانههای امروزی، الگوهای نامناسب فراواناند. ما دائماً در معرض داستانهای جنجالی و بیارزش درباره رسوایی و زندگی آشفته افراد مشهور قرار میگیریم. خوانندگان پولس در فیلیپی، اگرچه با اینترنت سروکار نداشتند، اما با چالشهای مشابهی روبهرو بودند.واقعیت این است که دنیای زمان پولس بسیار فاسد، غیراخلاقی و شرارتآمیز بود، درست مانند دنیای امروز ما. همیشه — و حداقل تا پایان دنیا ـ شرارت بیش از حد کافی وجود داشته و خواهد داشت. پرسشی که پیش روی ماست این است: چگونه باید به این شرارت واکنش نشان دهیم؟

`فیلیپیان ۳: ۱۷ - ۱۹ را بخوانید. الگوهای خوب و بد در این بخش چگونه توصیف شدهاند؟ چه نکاتی برای تشخیص آنها ارائه شده است؟`

نباید محبت پولس نسبت به کسانی که با آنها اختلاف نظر دارد را نادیده بگیریم—او برای آنها اشک میریزد! همچنین توجه کنید که او آنها را دشمنان خود نمینامد، بلکه «دشمنان صلیب مسیح» خطاب میکند (فیلیپیان ۳: ۱۸). پولس بهخوبی میدانست که مسائل بسیار مهمتری در میان است، یعنی اینکه چگونه صلیب موانع را از میان برمیدارد و همه ما را در یک جایگاه قرار میدهد، بهعنوان گناهکارانی که به نجاتدهنده نیاز دارند (افسسیان ۲: ۱۱ - ۱۴ را ببینید).

همچنین نباید از توجه به این نکته غافل شویم که پولس فیلیپیان را ترغیب میکند تا بر الگوهای خوب تمرکز کنند، نه الگوهای بد؛ و با دقت زندگی کسانی که روش زندگیشان شبیه اوست را در مد نظر قرار دهند. جالب اینجاست که پولس در نامه به رومیان نیز از زبانی مشابه استفاده میکند و به آنها هشدار میدهد: «به کسانی که موجب تفرقه و لغزش میشوند، برخلاف تعلیمی که آموختهاید، توجه کنید و از آنها دوری نمایید» (رومیان ۱۶: ۱۷). در ادامه، فریبدهندگان در روم کسانی معرفی میشوند که «خداوند ما عیسی مسیح را خدمت نمی کنند، بلکه در پی ارضای شکم خویشند» (رومیان ۱۶: ۱۸).

`البته، عیسی تنها الگوی کامل است، اما در عین حال افرادی نیز وجود دارند که دستکم در برخی جنبهها میتوانند الگوهای خوبی باشند. حال، این پرسش مطرح میشود: شما چه نوع الگویی برای دیگران هستید؟`