---
title:  آشتی و امید
date:  21/02/2026
---

### مطالعه این هفته
برای مطالعه این هفته بخوانید: کولسیان ۱: ۲۰ – ۲۹، افسسیان ۵: ۲۷، افسسیان ۳: ۱۷، رومیان ۸: ۱۸، افسسیان ۱: ۷ – ۱۰، افسسیان ۳: ۳ – ۶، امثال ۱۴: ۱۲.

> <p>آیه حفظی</p>
> «او کسی را که گناه را نشناخت در راه ما گناه ساخت تا ما در وی پارسایی خدا شویم»(دوم قرنتیان ۵: ۲۱).

پولس همچنان درباره آشتی سخن میگوید، موضوعی که در کولسیان ۱: ۲۰ (به درس ۸، پنجشنبه مراجعه کنید) به شکلی روشن و برجسته نشان داده شده بود. او ابتدا به آشتی در مقیاس کیهانی

اشاره میکند، اما در ادامه، آن را در سطح شخصی و فردی توصیف می کند. عیسی از طریق مرگ خود بر صلیب، آشتی را برای همه چیز و همه کس محقق کرد، بهویژه برای انسانها که به سبب گناه از حیات جاودان خداوند دور افتاده بودند، اما اکنون، از طریق عیسی، توسط او و از طریق ایمان با خدا آشتی داده شدهاند.

روند آشتی فردی در درس این هفته به تفصیل توضیح داده شده است. همانطور که در مقیاس کیهانی این آشتی از طریق مرگ مسیح صورت میگیرد، در سطح فردی نیز صلیب، نه بهعنوان نمادی منفعل، بلکه بهعنوان واقعیتی پویا عمل میکند. محبت خدا، هنگام شنیدن انجیل و پذیرش مسیح که امید جلال است، انسانها را دگرگون میسازد.

پولس همچنین از «رازهای پنهان اعصار و نسلهای متمادی» سخن میگوید (کولسیان ۱: ۲۶).  این راز چیست و چه مفهومی برای فرد و جهان دارد؟ این «راز» چگونه با انجیلی که پولس با اشتیاق فراوان آن را اعلام کرده، مرتبط است؟