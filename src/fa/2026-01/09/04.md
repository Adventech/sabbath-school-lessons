---
title:  برنامه ابدی خدا
date:  24/02/2026
---

`کولسیان ۱: ۲۴ و ۲۵ را بخوانید. پولس درباره رنج کشیدنش به خاطر مسیح چه می گوید؟`

اگرچه پولس رساله کولسیان را در حالی نوشت که در روم تحت حبس خانگی بود، شاید بزرگترین رنج او از این بود که نمیتوانست به طور مداوم از مکانی به مکان و از خانهای به خانه دیگر کار کند، همانطور که قبلا اینکار را انجام میداد (اعمال ۲۰: ۲۰). این رنجها (یا فشارها) که عیسی در خصوص آنها هشدار داده بود (متی ۲۴: ۹، یوحنا ۱۶: ۳۳)، «رنجهای زمان حاضر در قیاس با جلالی که در ما آشکار خواهد شد هیچ است» (رومیان ۸: ۱۸). این دیدگاه وسیعتر است. همانطور که پولس به مسیحیان فیلیپی نوشته بود، حالا نیز به کولسیان مینویسد که از رنجهای خود خوشحال است، زیرا آنها به نفع ایشان است (کولسیان ۱: ۲۴).

پولس ممکن است در زندان باشد، اما «کلام خدا در زنجیر نیست» (دوم تیموتائوس ۲: ۹). در حالی که پولس در این حبس بود، رساله های فیلیپیان، افسسیان، و فلیمون نیز نوشته شد. پس از آزادیاش، خداوند او را برانگیخت تا نصایح مهم موجود در رساله های اول تیموتائوس و تیطس را بنویسد. سپس، در دوران آخرین حبس خود در زندان روم، دوم تیموتائوس را نوشت. به طور خلاصه، این سالهای پایانی به پولس فرصتی داد تا بخش مهمی از عهد جدید را بنویسد که احتمالاً شامل عبرانیان نیز میشود.

طرح ابدی خداوند همه اینها و بیشتر را در نظر گرفته بود. واژه یونانی که پولس در کولسیان ۱: ۲۵ بهطور عمومی برای «نظارت و مباشرت» استفاده میکند، «oikonomia» است. وقتی در معنای محدودتری بهکار میرود (برای مثال در اول تیموتائوس ۱: ۴)، به معنای «راه خداوند برای نظمدهی امور» است.ـ لوک تیموتی جانسون، «اولین و دومین نامه به تیموتائوس» (نیویورک: دابلدی، ۲۰۰۱)، صفحه ۱۶۴. این شامل رسالت پولس نیز میشود. اما در معنای وسیعتر، شامل تمام تدابیری است که خداوند در طرح نجات فراهم کرده است. خدمت پولس، سایر رسولان و حتی انبیای عهد عتیق (افسسیان ۲: ۲۰، افسسیان ۳: ۵)، از جمله موسی، بهمنظور «انجام کلام خداوند» طراحی شده بود (کولسیان ۱: ۲۵)، همه اینها در ارتباط با این طرح الهی است.

اگرچه ما فردا بهطور دقیقتر به این موضوع خواهیم پرداخت، در این مرحله مفید است که توجه کنیم پولس خدمت خود را تنها بخشی کوچک از یک طرح الهی بسیار بزرگتر و بلندمدت میدید که از «بنیاد جهان» آغاز شده است (متی ۱۳: ۳۵، افسسیان ۱: ۴).

`به زندگی خود بیندیشید. چگونه ممکن است تصمیماتی که میگیرید (بزرگ و کوچک) در چارچوب طرح بزرگتر خدا قرار گیرد؟ آیا واقعاً میتوانیم بدانیم که این یک تصمیم «کوچک» است؟ چگونه ممکن است عواقب بزرگتری داشته باشد که تنها بعداً آشکار شوند؟`