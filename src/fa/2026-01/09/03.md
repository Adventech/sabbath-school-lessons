---
title:  به شرطی که در ایمان استوار بمانید
date:  23/02/2026
---

`کولسیان ۱: ۲۳ را بخوانید. به نظر شما منظور پولس از «در ایمان مستحکم و استوار ماندن» چیست؟ (همچنین کولسیان ۲: ۵ و افسسیان ۳: ۱۷ را ببینید).`

در زبان یونانی چهار نوع مختلف از بیانیه های «شرطی» وجود دارد که هرکدام ویژگیهای خاص خود را دارند. جمله شرطیای که کولسیان ۱: ۲۳ با آن شروع میشود فرض میکند که شرط حقیقت دارد. به عبارت دیگر، پولس با این اندیشه کولسیان را تشویق میکند که آنها واقعاً به ایمان خود ادامه خواهند داد. همانطور که پولس اشاره میکند، او قبلاً شواهدی از ایمان و استواری آنها دیده است (کولسیان ۲: ۵). با این حال، امید آنها هنوز وابسته به استمرار و پافشاری در مسیر ایمانی است که وارد آن شدهاند.

این ایده پافشاری کردن، معنای واژه یونانی است که به «ادامه دادن» ترجمه شده است (کولسیان ۱: ۲۳). این واژه برای کاتبان و فریسیانی که همچنان از عیسی خواستند تا پاسخی برای آنچه باید با زن زناکار انجام شود، بدهد، بهکار رفته است (یوحنا ۸: ۷). همچنین در مورد پطرس استفاده شده: «خادمهای به نام رُدا آمد تا در را باز کند. وقتی صدای پطرس را شنید، از فرط شادی، بدون اینکه در را باز کند، برگشت تا به همه مژده دهد که پطرس در میزند. ولی آنان حرف او را باور نکردند و گفتند: «مگر دیوانه شدهای؟» اما وقتی دیدند اصرار میکند، گفتند: «لابد فرشتۀ اوست.» ولی پطرس بیوقفه در میزد. سرانجام رفتند و در را باز کردند. وقتی دیدند خود پطرس است، مات و مبهوت ماندند» (اعمال ۱۲: ۱۳ - ۱۶). پولس نیز از این واژه استفاده کرده و تیموتائوس را تشویق میکند که به دستورهای دینی و عملی که داده است وفادار بماند (اول تیموتائوس ۴: ۱۶). معنای او در اینجا مشابه است، با این تفاوت که بهطور کلی به ایمانداران اطلاق میشود.

آنگونه که در درس هفته آینده خواهیم دید، نگرانی پولس این است که مبادااهالی کولسی به دنبال روشهای نجات مبتنی بر انسان بروند به جای اینکه به امیدی پایبند بمانند که انجیل ارائه میدهد، (کولسیان ۲: ۸، ۲۰ – ۲۲ را ببینید). واژه «استوار» به معنای داشتن پایهای محکم از ایمان و محبت بر اساس کلام خداست (متی ۷: ۲۵، افسسیان ۲: ۲۰، افسسیان ۳: ۱۷ را ببینید).

مرتبط با این ایده، واژه ای یونانی است که به عنوان «استوار» ترجمه شده و به معنای یک ساختار غیرقابل حرکت است و به طور غیرمستقیم به مسیحیانی اشاره دارد که نمیتوانند «از امید انجیل جنبش خورند» (کولسیان ۱: ۲۳). همین واژه در اول قرنتیان ۱۵: ۵۸ نیز به کار رفته است: «پس برادران عزیزم ثابت و استوار بوده همواره با تمام وجود به کار خداوند مشغول باشید زیرا می دانید زحمت شما در خداوند بیهوده نیست».

برخلاف باور رایج که می گوید «یکبار که نجات یافته باشید، برای همیشه نجات یافته اید»، پولس مطلبی کاملاً متفاوت میگوید.

`تجربه شما در مورد اهمیت استمرار در ایمان چه بوده است؟ به عبارت دیگر، چرا باید همیشه آگاهانه این کار را انجام دهید؟ اگر این کار را نکنید، چه اتفاقی خواهد افتاد؟`