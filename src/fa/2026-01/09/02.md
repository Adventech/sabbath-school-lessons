---
title:  آشتی با خدا و دوری از کردار ناپسند
date:  22/02/2026
---

`کولسیان ۱: ۲۱ و ۲۲ را بخوانید. پولس با ارجاع به بیگانگی و دشمنی به چه چیزی اشاره میکند؟ و نتیجه نهایی مورد انتظار از مرگ مسیح چیست (همچنین افسسیان ۵: ۲۷ را ببینید)؟`

پولس همواره تصویری تیره از بشریت ترسیم کرده است، دستکم بشریتی که از عدالت مسیح بیبهره است. و امروز، پس از نزدیک به دو هزار سال، چه کسی میتواند با این دیدگاه مخالفت کند؟ شخصی روزی گفته بود که تنها آموزۀ مسیحی که نیازی به پذیرش از روی ایمان ندارد، گناهآلود بودن بشر است.

با این حال، از زمان ورود گناه، خدا ابتکار عمل را به دست گرفته است تا ما را، هرچقدر که بد باشیم، با خود آشتی دهد. یعنی از همان ابتدا، خدا برای حل مشکل گناه تلاش کرده است، حتی اگر راهحل، تنها با مرگ خودش بر صلیب او یافت میشد.

در باغ عدن، خدا به آدم، شاهکار خلقت خود، ندا داد: «کجایی؟» (پیدایش ۳: ۹). و امروز، او همچنان به جستجوی گوسفندان گمشدهاش یعنی ما،ادامه میدهد. او ما را یکییکی جستجو میکند. او با بهکارگیری وعده ابتدایی انجیل در پیدایش ۳: ۱۵، نقشهای کامل برای رسیدن به ما دارد، و خصومتی را میان ما و شیطان قرار میدهد.

گاهی اوقات انجیل آنقدر پیچیده و نظری میشود که معنای عملی زیادی برای زندگی در قرن بیست و یکم ندارد. اما در حقیقت، آن بسیار ساده و روشن است.

انجیل سه بخش دارد:

اولاً، چون ما از نجات خود ناتوان هستیم، عیسی آمد و برای گناهان ما مُرد. (رومیان ۵: ۶ – ۸ را ببینید).

دوم، با پذیرش مرگ او بهعنوان مرگ خود از طریق ایمان، و بعد توبه و تعمید، ما تبرئه و تطهیر شده و از محکومیت گناه رها میشویم. (رومیان ۵: ۹ –۱۱؛ رومیان ۶: ۶، ۷ را ببینید).

سوم، زندگیای که اکنون میسازیم نتیجه اتحاد با مسیح، تجربه قدرت خلقت نو [تولد تازه] او، و زندگی او در ماست. (دوم قرنتیان ۵: ۱۷ –۲۱، غلاطیان ۲: ۲۰ را ببینید).

اینها لزوماً مراحل یا رویدادهای جداگانهای نیستند.

این اتفاقات میتوانند همزمان رخ دهند، به محض اینکه آماده باشیم عیسی را وارد زندگیمان کنیم. و هر روز میتوانند تجدید شوند، هنگامی که هر صبح خود را به او تسلیم می کنیم. فارغ از اینکه هر یک از ما چگونه کار نجاتبخش مسیح را در زندگیمان تجربه کردهایم، اساس و بنیاد همواره بر مرگ عیسی استوار است. همیشه باید به آن رجوع کنیم.

`وقتی به خودتان، شخصیت و اعماق وجودتان نگاه میکنید، آن نگاه چه چیزی را درباره نیازتان به صلیب به شما میگوید؟`