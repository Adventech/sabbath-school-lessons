---
title:  قدرت انجیل
date:  26/02/2026
---

`کولسیان ۱: ۲۸، ۲۹ را بخوانید. در این آیات تمرکز پولس بر چیست؟ چرا فکر میکنید که عبارت «هر کس/هر شخص/همه» سه بار تکرار شده است؟`

تمرکز موعظه پولس بر مسیح و مصلوب شدن او بود (اول قرنتیان ۱: ۲۳). طبق افسسیان ۵: ۲۷، هدف از قربانی مسیح این است که «کلیسایی درخشان را نزد خود حاضر سازد که هیچ لک و چین و نقصی دیگر نداشته بلکه مقدس و بی عیب باشد». بنابراین، هدف از موعظه انجیل پولس این است که «همه بطور کامل در مسیح حاضر باشند» (کولسیان ۱: ۲۸). او این کار را با آموزش و هشدار دادن انجام میدهد: آموزش تعالیم و عملکرد مسیحی (دوم تسالونیکیان ۲: ۱۵، اول تیموتائوس ۴: ۱۱، اول تیموتائوس ۵: ۷، تیطس ۱: ۹)، و هشدار دادن در مورد عواقب نپذیرفتن انجیل و خطرات معلمان دروغین (اعمال ۲۰: ۲۹ – ۳۱، رومیان ۱۶: ۱۷).

پس اینگونه ما به مسیحیان بالغ تبدیل میشویم؛ با پذیرش تعلیمات و توجه به هشدارهای کتاب مقدس. بلوغ یک مفهوم مهم است. والدین یک کودک هر مرحله جدید از زندگی او را جشن میگیرند: یادگیری و خواندن اولین کلمات او، اولین قدمهای او و غیره. کدام پدر و مادری است که نگران نشود اگر فرزندش پس از چند سال هنوز نتواند راه برود یا صحبت کند؟ رشد و پیشرفت امری طبیعی و مورد انتظار است. در زندگی مسیحی نیز چنین است.

کلمه یونانی teleios که به عنوان «بالغ» ترجمه شده است به معنای کامل و بیعیب است. از طریق فرایند رشد مسیحی، ما کاملا از عمق احکام خدا آگاه میشویم و می بینیم که خواستههای آن «بینهایت وسیع» هستند (مزامیر ۱۱۹: ۹۶). ما میفهمیم که این احکام به «افکار و نیتهای دل» گسترش مییابد (عبرانیان ۴: ۱۲).

اما باید مراقب باشیم، به همین دلیل است که پولس از واژه «هشدار» در کولسیان ۱: ۲۸ استفاده کرده است. راهی که «در نظرش درست می نماید... به مرگ می انجامد» (امثال ۱۴: ۱۲). شناخت روحانی، از دانشی که با هدایت روحالقدس از کلام خدا به دست میآید، ناشی میشود. آموزشهای غلط معمولاً حاوی مقداری از حقیقت هستند، اما یا به آنچه کتاب مقدس میگوید اضافه میکنند یا از آن کم میکنند (اشعیا ۸: ۲۰ را ببینید). آموزههای نادرست اغلب موفق میشوند، این تعالیم اگر با ایجاد شک و تردید مستقیم در مورد آنچه خدا میگوید به اهدافشان نرسند، با ایجاد سوال که آیا اجرای تعالیم کتاب مقدس واقعاً امکانپذیر است یا اینکه آیا برای زمان ما کاربرد دارند یا خیر به هدفشان می رسند. ما باید همچون مارها در تشخیص حقیقت از خطا زیرک باشیم، اما مانند کبوترها بی خطر.

`چطور میفهمید که منظور از «کامل در مسیح عیسی» (کولسیان ۱: ۲۸) چیست؟ چگونه درک آنچه که عیسی برای ما در صلیب انجام داد به فهمیدن مفهوم «کامل بودن در مسیح عیسی» کمک میکند؟`