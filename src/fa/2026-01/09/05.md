---
title:  راز خدا آشکار شده است
date:  25/02/2026
---

`کولسیان ۱: ۲۶، ۲۷ را بخوانید. پولس دوبار در مورد یک «راز» صحبت میکند. این راز چیست؟`

در جای دیگری، پولس به «راز خدا» اشاره میکند که هدف ابدی خداوند است، «و خدا آن را پیش از آغاز زمان مقرر فرمود» (اول قرنتیان ۲: ۷) و از طریق طرح نجات آشکار شده است. پطرس از این حقیقت بهعنوان چیزی صحبت میکند که انبیا به آن امید داشتند و «حتی فرشتگان نیز مشتاق نظر کردن در این امورند» (اول پطرس ۱: ۱۰–۱۲). این طرح «پیش از آفرینش جهان» طراحی شده بود (اول پطرس ۱: ۲۰) و «رازی که از ایام ازل مخفی داشته شده بود» (رومیان ۱۶: ۲۵). اما از طریق زندگی، مرگ و رستاخیز مسیح، این راز آشکار شده است (دوم قرنتیان ۳: ۱۴).

**چگونه آیات زیر در خصوص راز خدا، جنبههای مختلف طرح نجات را روشن میسازد؟**

`۱. افسسیان ۱: ۷ – ۱۰`

`۲. افسسیان ۳: ۳ – ۶`

در نهایت، «همه چیزها» در آسمانها و زمین در مسیح به یکپارچگی کامل خواهند رسید. این همان محتوای دعای مسیح در یوحنا ۱۷ بود. اینکه دقیقاً چگونه این امر محقق خواهد شد، رازی بود که اکنون از طریق انجیل آشکار شده است.

دلیل اینکه خداوند ما را آنچنان دوست دارد که پسرش که گوهر یگانه آسمان بود را برای نجات ما بدهد، موضوعی خواهد بود که ما در طول ابدیت به آن خواهیم پرداخت. اما این را میدانیم: مسیح «برای همه مرد، تا کسانی که زندگی میکنند دیگر برای خود زندگی نکنند، بلکه برای کسی که برای آنان مرد و دوباره برخاست» (دوم قرنتیان ۵: ۱۵). در نتیجه، تمام کسانی که به مسیح ایمان دارند، چه یهودی و چه غیر یهودی، به طور یکسان در وعدههای خدا از طریق انجیل شریک هستند و به یک بدن، یعنی کلیسا، پیوستهاند.

«مسیح در شما» (کولسیان ۱: ۲۷) به سکونت مسیح در قلب از طریق ایمان اشاره دارد (افسسیان ۳: ۱۷؛ با غلاطیان ۲: ۲۰ مقایسه کنید). این اتحاد روحانی با مسیح به ایماندران این امکان را میدهد که حتی اکنون «در جایگاههای آسمانی با هم بنشینند» (افسسیان ۲: ۶) و «طعم نیکویی کلام خدا و نیروهای عصر آینده را بچشند» (عبرانیان ۶: ۵). از طریق حضور مسیح در زندگی ما، او در حال حاضر شروع به پیوند دادن ما با آسمان میکند. این انجیل است که در قلبهای ایمانداران عمل میکند و ما را «شایسته سهیم شدن در میراث مقدسین گردانیده است» (کولسیان ۱: ۱۲).