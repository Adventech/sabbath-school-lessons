---
title:  نوری در تاریکی و ظلمت جهان
date:  26/01/2026
---

در فیلیپیان ۲: ۱۴، پولس به فیلیپیان توصیه میکند که «همه کارها را بدون غرغر و جدال انجام دهید». چالشهای پیش روی اتحاد کلیسا آنقدر جدی هستند که حفظ آن بدون تلاش جدی از جانب ما امکانپذیر نیست. اتحاد در کلیسا نتیجه پیوند ما با مسیح و اطاعت از کلام اوست و نقش اساسی در شهادت ما دارد، چنان که پولس در ادامه اشاره میکند و ما را فرا میخواند که «همچون ستارگان در جهان بدرخشیم» (فیلیپیان ۲: ۱۵).

در شبهای بدون ماه، دور از درخشش نور شهرها و چراغهای خیابان، ستارگان بیشتری قابل مشاهده هستند و به نظر میرسد که بسیار روشنتر میدرخشند. همین تفاوت آشکار جلوۀ آنها را نمایان میسازد. هرچه آسمان تیرهتر باشد، ستارگان واضحتر خود را نشان میدهند. در مورد شهادت ما نیز همینگونه است. هرچه ظلمت و تاریکی اخلاقی اطراف ما بیشتر شود، تفاوت میان زندگی پیروان واقعی خدا و کسانی که به دنیای مادی تعلق دارند، آشکارتر و برجستهتر خواهد شد. پس چقدر اهمیت دارد که نگذاریم نورهای مصنوعی عقاید غلط، فشارها، و شیوههای دنیوی، شهادت ما را به پسزمینه براند یا کاملاً محو کنند.

`فیلیپیان ۲:۱۵ و ۱۶ را بخوانید. پولس چگونه آنچه را که ما، به عنوان فرزندان خدا، باید باشیم و انجام دهیم، توصیف میکند؟`

«بیعیب» به معنای «بدون نقص، و دور از هر گونه نکوهش» است. این واژه بهویژه در مورد ایوب و شخصیت بیعیب او استفاده میشود (به ایوب ۱: ۱، ۸، و ایوب ۲: ۳ نگاه کنید؛ همچنین ایوب ۱۱: ۴ و ایوب ۳۳: ۹) واژه یونانی که «بی ضرر» ترجمهشده به بهطور تحت اللفظی به معنای «خالص، پاک» است. عیسی، با توجه به حملات شدیدی که شاهدان او احتمالاً با آن روبهرو خواهند شد، ما را به این که «چون کبوتران ساده/ بی آزار» باشیم تشویق میکند (متی ۱۰: ۱۶). پولس نیز بهطور مشابه ما را به این که «در برابر بدی ساده دل باشیم» (رومیان ۱۶: ۱۹) ترغیب میکند. کانالهای رسانهای مدرن امروزی از محتوای خالص، سازنده، و الهامبخش برخوردار نیستند. در چنین زمانهایی، کردار داوود بهعنوان یک دستورالعمل بزرگ برای امروز ماست: «هیچ چیز بی مایه را در نظر خویش نخواهم گذاشت» (مزمور ۱۰۱: ۳).

ما هرگز نباید از متفاوت بودن بترسیم—ایمان ما باید به طور فزایندهای ما را از دیگران متمایز کند. هدف این است که «مثل ستارگان در جهان بدرخشیم» (فیلیپیان ۲: ۱۵). تنها راه انجام این کار هماهنگ نشدن با این دنیا (رومیان ۱۲: ۲) و «تمسک به کلام حیات» (فیلیپیان ۲: ۱۶) است. انتخابهای ما تعیین میکند که آیا با «روز مسیح» زندگی کردهایم یا «بیهوده دویدهایم» (فیلیپیان ۲: ۱۶؛ مقایسه با اول قرنتیان ۹: ۲۴–۲۷).

انتخابهای ما نشان میدهد که آیا با نگاه به «روز مسیح» زندگی کردهایم یا اینکه «بیهوده دویده ایم».

`اگر در زندگی شما بخشهایی وجود دارد که آنها را «دنیوی» میدانید (و احتمالاً وجود دارند)، چگونه میتوانید از آنها پاک شوید؟`