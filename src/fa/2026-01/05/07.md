---
title:  اندیشه هایی فراتر
date:  30/01/2026
---

«آنکه در نزدیکترین جایگاه به مسیح قرار میگیرد، کسی خواهد بود که در زمین بیش از دیگران از روح محبت ایثارگرانه او بهره گرفته باشد؛ محبتی که (فخر نمی فروشد و کبر و غرور ندارد، . . . نفع خود را نمی جوید، به آسانی خشمگین نمیشود، و کینه به دل نمی گیرد) (اول قرنتیان ۱۳:‏ ۴ و ۵)، محبتی که شاگرد را مانند سرورمان برمیانگیزد تا همهچیز را فدا کند، زندگی کند، تلاش کند و حتی تا پای مرگ پیش رود، برای نجات بشریت. این روحیه در زندگی پولس بهروشنی دیده میشود. او گفت: [زیرا مرا زیستن مسیح است]، زیرا زندگیاش مسیح را به مردم نشان میداد؛ [و مردن سود است]،یعنی سودی برای مسیح؛ حتی مرگ او قدرت فیض مسیح را آشکار میکرد و جانها را به سوی او میکشید. او گفت: [مسیح در بدنم جلال خواهد یافت، خواه در مرگ و خواه در زندگی] (فیلیپیان ۱:‏ ۲۰، ۲۱)».— الن جی. وایت، آرزوی اعصار، صفحه ۵۴۹.

زمان دور نخواهد بود که هر جانی آزموده شود. نشان وحش بر ما تحمیل خواهد شد. کسانی که گام به گام در برابر خواستههای دنیوی تسلیم شده و به آداب و رسوم دنیوی خو گرفتهاند، تسلیم شدن به قدرتهای حاکم را دشوار نخواهند یافت، زیرا ترجیح میدهند به جای تحمل استهزا، توهین، تهدید به زندان و مرگ، به سازش روی آورند... وقتی انبوهی از برادران دروغین از برادران واقعی متمایز میشوند، آنانی که در خفا بوده اند، آشکار خواهند شد و با هلهله و شادی در زیر پرچم مسیح قرار خواهند گرفت. آنان که ترسو و بیاعتماد به خود بودهاند، آشکارا وفاداری خود را به مسیح و حقیقت او اعلام خواهند کرد. ضعیفترین و مرددترین افراد در کلیسا مانند داوود خواهند بود، آماده برای انجام کارها و مقابله با خطرات. هرچه شب برای قوم خدا تاریکتر شود، ستارگان درخشانتر خواهند درخشید. شیطان به شدت ایمانداران وفادار را آزار خواهد داد؛ اما آنان در نام عیسی، بیش از پیروزمندان بیرون خواهند آمد». — الن جی. وایت، شهادتهایی برای کلیسا، جلد ۵، صفحات ۸۱ و ۸۲.

**سوالاتی برای بحث:**

`۱. به هشدار موجود در نقل قول بالا درباره کسانی که «گام به گام در برابر خواستههای دنیوی تسلیم شدند و به آداب و رسوم دنیوی خو گرفتند» فکر کنید. این ممکن است شامل چه چیزهایی باشد؟ درباره این موضوع بحث کنید که چگونه این مسئله میتواند نهتنها به افراد بلکه به کلیسا بهعنوان یک مجموعه نیز مربوط باشد.`

`۲. خداوند میگوید: «هر که مرا حرمت نهند، او را حرمت خواهم نهاد» (اول سموئیل ۲: ‏۳۰). ما چگونه خدا را حرمت مینهیم؟ آیا این همان «جلال دادن به او» (مکاشفه ۱۴:‏ ۷) است؟ چرا یا چرا نه؟`

`۳. چگونه میتوانیم مفهوم «به کمال رساندن نجات خود» را درک کنیم بدون آنکه در دام شریعتگرایی گرفتار شویم؟`