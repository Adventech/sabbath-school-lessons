---
title:  مانند نوری درخشان در شب
date:  24/01/2026
---

### مطالعه این هفته
برای مطالعه این هفته بخوانید: فیلیپیان ۲: ۱۲ – ۳۰؛ رومیان ۳: ۲۳و ۲۴؛ رومیان ۵: ۸؛ دوم تیموتائوس ۴: ۶؛ اول قرنتیان ۴: ۱۷؛ دوم تیموتائوس ۴: ۲۱ و ۱۳؛ لوقا ۷: ۲.

> <p>آیه حفظی</p>
> «هر کاری را بدون غرغر و مجادله انجام دهید تا بی پیرایه و بی آلایش و فرزندان بی عیب خدا باشید در بین نسلی کج رو و منحرف که در میانشان همچون ستارگان در این جهان می درخشید»(فیلیپیان ۲: ۱۴ و ۱۵).

خدا به عبرانیان گفت که فرمانبردار باشند زیرا آن اطاعت، «خردمندی و حکمت و فهم شماست در منظر کسانی که همه این دستورات را می شنوند و می گویند، «بدرستی این قوم بزرگ مردمانی حکیم و فهیمند“» (تثنیه ۴: ۶).

قرنها بعد عیسی گفت، «من نور جهانم. هر که از من پیروی کند هرگز در تاریکی راه نخواهد پیمود بلکه از نور زندگی برخوردار خواهد بود»(یوحنا ۸: ۱۲). او همچنین گفت، «شما نور جهانید. شهری را که بر فراز کوهی بنا شده نتوان پنهان کرد»(متی ۵: ۱۴). چگونه می توانیم آن نور باشیم؟ تنها از طریق ارتباط صمیمی و نزدیک با عیسی، «آن نور حقیقی که به هر انسانی روشنایی می بخشد، براستی به جهان می آمد»(یوحنا ۱: ۹). همان گونه که فیلیپیان باب ۲ می گوید، «خدا نیز او را به غایت سرافراز کرد و نامی برتر از همه نامها بدو بخشید تا با نام عیسی هر زانویی خم شود... و هر زبانی اقرار کند که عیسی مسیح خداوند است»(فیلیپیان ۲: ۹ – ۱۱).

نور و قدرت آسمان برای همهٔ کسانی که زندگی خود را به مسیح سپردهاند، فراهم است. اما بسیاری اوقات یا انتظار داریم که خدا همهچیز را به انجام برساند، یا ایدهها و برنامههای خودمان مانع شوند. به همین دلیل، سخنان پولس به فیلیپیان امروز نیز بسیار کاربردی و مرتبط هستند.