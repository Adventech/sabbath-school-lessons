---
title:  قربانی زنده
date:  27/01/2026
---

`فیلیپیان ۲: ۱۷؛ دوم تیموتائوس ۴: ۶؛ رومیان ۱۲: ۱ و ۲؛ اول قرنتیان ۱۱: ۱ را بخوانید. پولس در این آیات چه می گوید؟`

پولس قبلاً دیدگاه نسبتا دوگانهای درباره زندگی یا مرگ خود در خدمت مسیح بیان کرده است (فیلیپیان ۱: ۲۰ –۲۳). اکنون او احتمال واقعی «هدیه ریختنی» (فیلیپیان ۲: ۱۷) را مطرح میکند. این تصویر از سنت قدیمی (نذر مایعات) ناشی میشود که در آن مایعی مانند روغن، شراب یا آب به عنوان هدیه برای خدا ریخته میشد (برای مثال، پیدایش ۳۵: ۱۴، خروج ۲۹: ۴۰، دوم سموئیل ۲۳: ۱۵–۱۷). «هدر رفتن» ظاهری یک مایع ارزشمند در یک عمل پرستشی ممکن است ما را به یاد عمل مریم بیندازد که سر و پاهای عیسی را با «عطری بسیار گرانبها از سنبل خالص» مسح کرد (مرقس ۱۴: ۳–۹؛ یوحنا ۱۲: ۳). اگرچه این عمل بهطور خاص یک نذر یا هدیه نوشیدنی نبود، اما به وضوح نمایانگر فداکاری عظیمی است که بهطور مناسب، فداکاری و ایثار بیکران مسیح برای نجات ما را نشان میدهد.

اگر پولس بهخاطر کار خود در گسترش انجیل به اعدام محکوم میشد، او شادمان میشد زیرا [زندگیاش / خونش] بهعنوان یک قربانی برای خدا «ریخته میشد». از آنجا که تدهین ها(مسح با ریختن روغن) در کتاب مقدس عبری معمولاً بهطور مستقل مطرح نمیشوند بلکه همراه با یک قربانی هستند (برای مثال، اعداد ۱۵: ۱–۱۰، اعداد ۲۸: ۱–۱۵)، پولس اهدا کردن زندگی خود را بهعنوان تکمیل مناسب «قربانی و خدمت» ایمانداران در فیلیپی میدید، کسانی که از طریق ایمان، تصمیم گرفتهاند زندگیشان را بهعنوان یک «قربانی زنده» (رومیان ۱۲: ۱) به خدا اختصاص دهند.

مسیحیان اولیه، از جمله کسانی که در فیلیپی بودند (فیلیپیان ۱: ۲۷ – ۲۹)، در اشتراکگذاری ایمان خود فعال بودند. آنها انجیل را از خانه به خانه میبردند (اعمال ۵: ۴۲). خانههای خود را برای مطالعه کتاب مقدس باز میکردند (اعمال ۱۲: ۱۲؛ اول قرنتیان ۱۶: ۱۹؛ کولسیان ۴: ۱۵؛ فلیمون ۱، ۲)، و قادر بودند از کتاب مقدس دلایل ایمان خود را ارائه دهند (اعمال ۱۷: ۱۱، اعمال ۱۸: ۲۶، اول پطرس ۳: ۱۵). پیشگامان ادونتیستها نیز همین کار را کردند. به جای اتکا به کشیشها برای گسترش پیام به همسایگانشان، آنها ایمان خود را به اشتراک میگذاشتند، مطالعات کتاب مقدس برگزار میکردند، و مردم را آماده میکردند تا زمانی که کشیش باز می گشت، برای تعمید آماده باشند.

به طور خلاصه، آنها با فداکاری عظیم شخصی خودشان، یعنی به عنوان یک «قربانی زنده»، تلاش میکردند تا انجیل را گسترش دهند. آیا باید ما کمتر از آنها عمل کنیم؟

`فکر کنید که به عنوان یک «قربانی زنده»، زندگی شما چه معنایی دارد. چه مقدار برای پادشاهی خدا فداکاری میکنید، و پاسخ شما چه چیزی در مورد خودتان به شما میگوید؟`