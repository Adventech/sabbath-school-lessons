---
title:  «چنین افرادی را گرامی بدارید»
date:  29/01/2026
---

`فیلیپیان ۲: ‏۲۵ -‏ ۳۰ را بخوانید. پولس چگونه اپافرودیتس را توصیف میکند؟ کدام خصوصیات و اعمال این خادم مسیحی، شخصیت او را آشکار میسازد؟`

اِپافرودیتوس تنها در این نامه ذکر شده است، اما از همین اشارههای کوتاه، اطلاعات زیادی درباره او به دست میآید. با توجه به نام او (که به آیین پرستش آفرودیت اشاره دارد)، به نظر میرسد او از پیشینه ای غیرمسیحی به ایمان مسیحی گرویده باشد. پولس با عنوان «همکار» از او یاد میکند که نشان میدهد اِپافرودیتوس در خدمت انجیل فعال بوده و شاید در فیلیپی همراه با پولس کار کرده است. همچنین، «همرزم» خواندن او (مقایسه کنید با فیلیپیان ۱: ‏۲۷) احتمالاً به نبردها و چالشهایی اشاره دارد که او در راه انتشار انجیل با آنها روبرو شده و حتی حاضر بوده جان خود را به خطر بیندازد (فیلیپیان ۲: ‏۳۰).

بهعنوان «فرستاده» (در یونانی،اپوستولوس) که از سوی کلیسای فیلیپی تعیین شده بود، اِپافرودیتوس برای خدمت به پولس در زندان و برآوردن نیازهای او فرستاده شد (فیلیپیان ۲:‏ ۲۵). او فردی بود که فیلیپیان هدایای مالی خود را به او سپردند تا به پولس برساند (فیلیپیان ۴:‏ ۱۸). این هدایای مالی بسیار حیاتی بودند، زیرا زندانیان رومی باید هزینههای غذا، لباس، بستر یا سایر نیازهای خود را شخصاً تأمین میکردند یا این اقلام توسط خانواده و دوستان برایشان آورده میشد (مقایسه کنید با اعمال ۲۴:‏ ۲۳). در پایان دومین دوره زندانی شدن پولس در روم، او از تیموتائوس خواست: «بکوش تا پیش از زمستان به اینجا برسی» و «قبایی را که در تروآس  جا گذاشتهام بیاوری» (دوم تیموتائوس ۴:‏ ۲۱ و ۱۳). ظاهراً پولس به این پالتوی ضخیم پشمی در سلول سرد و سنگی خود نیاز داشت. همچنین، اِپافرودیتوس مأمور رساندن این نامه به فیلیپی نیز بود (رجوع کنید به الن جی. وایت، اعمال رسولان، صفحه ۴۷۹).

شاید به دلیل مشکلاتی که در فیلیپی وجود داشت (رجوع کنید به درس ۴)، پولس «ضروری دانست» که اِپافرودیتوس را زودتر از زمان پیشبینیشده بازگرداند و از این رو از فیلیپیان میخواهد که «او را در خداوند با خوشی بسیار بپذیرند» (فیلیپیان ۲: ‏۲۹). پولس میخواهد به آنان اطمینان بدهد که آنها نگران وضعیت او در زندان نباشند. همچنین تأکید میکند که اِپافرودیتوس از جمله کسانی است که مسیحیان باید به او ارج نهند، نه به دلیل ثروت یا جایگاه اجتماعی، بلکه به خاطر روحیه ایثارگری او در پیروی از الگوی عیسی (فیلیپیان ۲: ‏۶ -‏ ۱۱، ۲۹ و ۳۰)؛ مقایسه کنید با لوقا ۲۲: ‏۲۵ -‏ ۲۷). واژه یونانی که به معنی ارج نهادن یا احترام است، تنها چند بار در عهد جدید به کار رفته است از جمله برای غلام نظامی رومی که برایش «بس عزیز بود» (لوقا ۷: ‏۲)، برای کسانی که در یک ضیافت مورد احترام قرار میگیرند (لوقا ۱۴: ‏۸)، و برای عیسی بهعنوان «سنگ زاویه گرانبها» (اول پطرس ۲: ‏۴، ۶). اینکه اِپافرودیتُوس نیز در این گروه قرار گرفته است، نشان میدهد که او واقعاً فردی وفادار و شایسته بوده است.