---
title:  ما آنچه را که خدا درون ما قرار داده، بهعمل درمیآوریم
date:  25/01/2026
---

پس از آنکه پولس عیسی را به عنوان الگوی کامل از فروتنی و اطاعت از اراده خدا معرفی میکند، اکنون به خود فیلیپیان روی میآورد. او بر اطاعت آنان از خداوند پس از دریافت پیام انجیل تأکید میورزد (به اعمال رسولان ۱۶: ۱۳–۱۵، ۳۲، ۳۳ نگاه کنید) و آنان را ترغیب میکند که همچنان در راه اطاعت گام بردارند.

پولس با ارائه الگوی زندگی مسیح و صلیب به عنوان راه رستگاری و نجات، اینک بیشتر بر چگونگی بکار بستن آن بطور عملی تمرکز می کند.

`فیلیپیان ۲: ۱۲ و ۱۳ را بخوانید. پولس با گفتن «نجات خود را به عمل آورید» چه منظوری دارد؟ چگونه رابطه بین ایمان و اعمال را توصیف میکنید؟`

در این دو آیه، پولس انجیلی متفاوت از آنچه در رومیان و دیگر رسالات خود آورده، ارائه نمیدهد. بیتردید، پیام او در اینجا با عادل شمردگی انجیل از راه ایمان، که در فیلیپی و دیگر شهرها نیز موعظه کرده بود، هماهنگ است. بااینهمه، شایسته است که در هر موضوعی، بهویژه نجات که گاه درست فهمیده نشده است، تمامی آنچه کتاب مقدس بیان داشته، مورد توجه و تأمل قرار گیرد.

`رومیان ۳: ۲۳ و ۲۴؛ رومیان ۵: ۸؛ و افسسیان ۲: ۸–۱۰ را بخوانید. این آیات درباره نجات چه میآموزند؟`

بیتردید، رستگاری و نجات کار خداست و ما هیچ سهمی در کسب آن نداریم. حتی ایمان نیز موهبتی است که به وسیله کار روحالقدس در ما تقویت میشود. اعمال ما به تنهایی نمیتوانند ما را نجات دهند؛ با این حال، از طریق تولد تازه، خدا ما را از نظر روحانی خلقتی تازه می بخشد و توانایی انجام اعمال نیک را به ما میبخشد. روح خدا در درون ما عمل میکند و اراده ما را برای انتخاب راه درست، مقاومت در برابر وسوسهها و اتخاذ تصمیمات صحیح تقویت مینماید.

بنابراین، ما آنچه را که خدا در درون ما عمل میکند، «با ترس و لرز»(فیلیپیان ۲: ۱۲) به انجام میرسانیم. آیا این به معنای ترس از داوری خدا درباره تلاشهای گاه ضعیف ما برای اطاعت است؟ البته که نه. این عبارت به حس حضور خدا (مزمور ۲: ۱۱ را ببینید) و نیاز ما به فرمانبرداری از او اشاره دارد.

`به چه شیوههایی حضور و کار مسیح را در زندگی خود تجربه کردهاید؟ اما طبیعت سقوطکرده شما چگونه در برابر کار خدا در وجودتان مقاومت میکند، و چگونه میتوان در برابر این کشش ایستادگی کرد؟`