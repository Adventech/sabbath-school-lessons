---
title:  تکیه گاه استوار، فقط مسیح
date:  31/01/2026
---

### مطالعه این هفته
برای مطالعه این هفته بخوانید: فیلیپیان ۳: ۱ – ۱۶؛ رومیان ۲: ۲۵ – ۲۹؛ یوحنا ۹: ۱ – ۳۹؛ افسسیان ۱: ۴ و ۱۰؛ اول قرنتیان ۹: ۲۴ – ۲۷.

> <p>آیه حفظی</p>
> «می خواهم مسیح و نیروی رستاخیزش را بشناسم و در رنجهای او سهیم شده، با مرگش همشکل شوم تا به هر طریق که شده به رستاخیز از مردگان نایل شوم»(فیلیپیان ۳: ۱۰ و ۱۱).

در ژرفای وجودمان، همواره چیزی ما را به تردید وامیدارد که آیا رستگاری، تنها از راه ایمان و بینیاز از اعمال شریعت، امکانپذیر است؟ گویی بهگونهای، همه ما تمایل داریم به اعمال خود تکیه کنیم، انگار که بتوانند سهمی در رهاییمان داشته باشند. اما پولس با صلابتی شگرف و بیانی کوبنده، این پندار را به چالش میکشد و با استدلالی محکم، در برابر کسانی که ختنه را شرط رستگاری میپندارند، ایستادگی میکند.

برای آنکه راه بر این پندار بسته شود که شاید برخی اعمال، همچون ختنه، بتوانند نقشی در رستگاری ایفا کنند، پولس با صراحت اعلام میدارد که عدالت، موهبتی است که از مسیح و از راه ایمان عطا میشود، نه از طریق احکام شریعت. هرچند مسئلهٔ ختنه امروز دیگر چالشبرانگیز نیست، اما اصول مطرحشده در این باره، بیتردید همچنان وجود دارند و از اهمیت زیادی برخوردارند.

اصلاحات پروتستان، خود بر سر همین مسئله آغاز شد: جایگاه ایمان و اعمال در زندگی پیروان مسیح. در نهایت، مسیح همهچیزِ ماست، «سرآغاز و کاملکنندهٔ ایمان ما» (عبرانیان ۱۲: ۲). اگر اولویتهای ما در جایگاه درستشان باشند، با اطمینان از محبت خدا خواهیم زیست و از وعدهٔ نجات، حتی در همین لحظه، بهرهمند خواهیم شد، در حالی که «هیچ اعتمادی به جسم نخواهیم داشت» (فیلیپیان ۳:۳).