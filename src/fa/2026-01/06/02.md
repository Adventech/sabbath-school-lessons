---
title:  شادمانی در خداوند
date:  01/02/2026
---

`فیلیپیان ۳: ‏۱ – ۳ را بخوانید. پولس در اینجا به چه نکات مثبت و منفی اشاره میکند و این نکات چگونه به یکدیگر مرتبط هستند؟ او ایمانداران را چگونه توصیف میکند؟`

پولس با لحنی بسیار مثبت سخن خود را آغاز میکند و گویی میخواهد نامه خود را به پایان برساند، اما چنین نیست. او به یکی از موضوعات اصلی این نامه باز میگردد: شادی در خداوند. و در اینجا دلایل متعددی برای آن ارائه میدهد. مهمترین نکته این است که باید اعتمادمان به مسیح باشد، نه به خودمان: «ما... در مسیح عیسی شادمانیم و هیچ اعتمادی به جسم نداریم» (فیلیپیان ۳:‏۳). آیا کسی درس عبرت نگرفته است که نباید به جسم اعتماد کند؟

هشدار شدید «برحذر باشید» (سه بار) در هیچ جای دیگری از کتاب مقدس یافت نمیشود. ظاهراً اهالی فیلیپی بهخوبی میدانستند که پولس به چه تهدیدی اشاره میکند. به نظر میرسد به جای سه مشکل جداگانه، این هشدار به گروهی از معلمان دروغین اشاره دارد که به سه روش مختلف توصیف شدهاند.

افراد شرور یا بیدین در اسرائیل گاهی اوقات بهعنوان «سگها» معرفی میشدند (فیلیپیان ۳:‏ ۲؛ مقایسه با مزمور ۲۲:‏ ۲۲؛ اشعیا ۵۶:‏ ۱۰؛ متی ۷:‏ ۶، ۲ پطرس ۲:‏ ۲۱، ۲۲). معلمان دروغین نیز بهخوبی میتوانستند بهعنوان «شرارت پیشگان» توصیف شوند. اشاره به آنها بهعنوان «مُثله کنندگان / مقطوعان» (فیلیپیان ۳:‏ ۲) یا «کسانی که ختنه میکنند» نشان میدهد که، همانطور که در غلاطیه و دیگر مکانها نیز بود، آنها در تلاش بودند تا ختنه را بر ایمانداران غیر یهودی تحمیل کنند، که برخلاف تصمیم شورای رسولان بود (اعمال ۱۵ را ببینید).

جالب است که به نظر میرسد یکی از راه های مقابله با چالشهای روحانی، از جمله گسترش تعلیمات غلط، این است که «در خداوند شاد باشیم» (فیلیپیان ۳:‏ ۱؛ با فیلیپیان ۴:‏۴ مقایسه کنید).خدا شادی ما را میخواهد و کلام او راهنمای سعادت و آرامش پایدار است. این موارد شامل دریافت رحمت خدا (مزمور ۳۱:‏ ۷)، اعتماد به او (مزمور ۵:‏ ۱۱)، دریافت برکات نجات (مزمور ۹:‏ ۱۴)، پذیرش شریعت خدا بهعنوان شیوه زندگی ما (مزمور ۱۱۹:‏ ۱۴)، شامل روز سبت (اشعیا ۵۸:‏ ۱۳، ۱۴)، ایمان به کلام او (مزمور ۱۱۹:‏ ۱۶۲) و تربیت فرزندان خداشناس (امثال ۲۳:‏ ۲۴، ۲۵) میباشد.

`زندگی میتواند برای همه ما بسیار دشوار باشد، حتی اگر اوضاع در حال حاضر خوب پیش برود. اما حتی اگر اکنون اوضاع خوب نیست، چه چیزهایی وجود دارد که میتوانید و باید در مورد آنها شاد باشید؟ چه چیزی مانع از این کار میشود؟`