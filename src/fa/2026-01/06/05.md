---
title:  ایمانِ مسیح
date:  04/02/2026
---

نکته اصلی پولس را نباید از دست داد. او تجربهای شگرف در جاده دمشق داشت، جایی که زندگی قدیمی و مبتنی بر شریعت خود را با حضور خود مسیح مبادله کرد— «تا مسیح را به دست آورم و در او یافت شوم» (فیلیپیان ۳: ۸، ۹).

`اینکه در «او» یافت شویم، یعنی در مسیح، یک عبارت جالب است. افسسیان ۱: ۴، دوم قرنتیان ۵: ۲۱، کولسیان ۲: ۹ و غلاطیان ۲: ۲۰ را بخوانید. بر اساس این آیات، فکر میکنید پولس منظورش از این مفهوم چیست؟`

اشاره پولس به بودن در مسیح به طور گستردهای مورد بحث قرار گرفته است. تعجبآور نیست که شاید بهترین توضیح در این باره از خود پولس باشد: «به جهت اداره امور کمال دوران و آن اراده این است که همه چیز را خواه آنچه در آسمان  خواه آنچه بر زمین است در یکی یعنی مسیح گرد آورد» (افسسیان ۱: ۱۰). این هدف خدا از ابتدا بوده است. و پولس روشن میکند که این چگونه اتفاق میافتد: از اوست که شما در مسیح عیسی هستید که از جانب خدا برای ما حکمت شده است، یعنی پارسایی، قدوسیت و رهایی» (اول قرنتیان ۱: ۳۰).

«در مسیح» بودن تمام چیزی را در بر میگیرد که طرح رستگاری شامل آن است، از طلوع ذکاوت روحانی ما (حکمت)، تا تبرئه و تطهیر شدن از طریق ایمان (عدالت)، تا آمادگی برای ملکوت (تقدیس)، و در نهایت تا جلال یافتن در دومین ظهور (فدیه). رستگاری، کار مسیح است از ابتدا تا انتها - برای ما و در ما. بنابراین، با بهدست آوردن مسیح، ما همهچیزهایی را که نیاز داریم، از آن برخورداریم.

`فیلیپیان ۳: ۹ را بخوانید. پولس دو چیز را مقایسه میکند و چرا این مقایسه را همیشه باید به یاد داشته باشیم؟`

همانطور که پولس متوجه شد، «خود عادل پنداری» را نمی توان پارسایی و عادل بودن واقعی دانست زیرا شریعت نمیتواند حیات ارزانی کند (به غلاطیان ۳: ۲۱، ۲۲ مراجعه کنید)؛ تنها مسیح میتواند این کار را از طریق ایمان انجام دهد. و نه هر ایمانی. در نهایت، حتی اهریمنان هم ایمان دارند و میلرزند (یعقوب ۲: ۱۹). تنها ایمانی که نجاتبخش است، «ایمان مسیح» است. تنها ایمان اوست که کاملاً مطیع است و میتواند فرمانبرداری کند. (کلمه یونانی pistis برای ایمان، همچنین به معنای وفاداری است). پس اگر ما در مسیح هستیم و او در ما زندگی میکند (غلاطیان ۲: ۲۰)، پس ما با ایمان او از طریق ایمان خود به او زندگی میکنیم.