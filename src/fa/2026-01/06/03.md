---
title:  زندگی گذشته پولس
date:  02/02/2026
---

این یک تجربه رایج است که نوکیشان مسیحی زندگی خود را به دو بخش قبل از پذیرش عیسی و بعد از آن تقسیم میکنند، همانطور که پولس در فیلیپیان ۳ چنین میکند. با این حال، درست یا غلط، گاهی اوقات ما از کسانی که مسیحی نیستند بهعنوان «افراد خوب» یاد میکنیم و حداقل طبق معیارهای دنیوی، بسیاری از آنها واقعاً چنین هستند. در مقابل، در مقایسه با معیارهای خداوند، هیچکس، حتی مسیحیان، چنین نیستند.

`در فیلیپیان ۳:‏ ۴ –‏ ۶، پولس به بسیاری از چیزهایی اشاره میکند که زمانی به آنها افتخار میکرد. آنها چه هستند؟ چگونه «خوبی» (گذشته و حال) را در زندگی خود توصیف میکنید؟`

پولس یک تضاد ضمنی، بینِ یهودیانِ مسیحی شده که در حال انتشار تعلیمات نادرست هستند و ایمانداران نامختون که کاملاً بر مسیح برای نجات خود تکیه میکنند و هیچ اعتمادی به اعمال انسانی مانند ختنه ندارند، ایجاد میکند (عبرانیان ۶:‏ ۱، عبرانیان ۹:‏ ۱۴؛ مقایسه با رومیان ۲:‏ ۲۵ –‏ ۲۹ را ببینید). حتی اگر زندگی گذشته و شجره نامه پولس برای همکیشان یهودی تبارش بسیار تحسینبرانگیز بوده باشد، اما هیچکدام از اینها در نجات او نقشی نداشته اند. در واقع، اینها مانع نجات او شدند چون برای مدت زمانی او را از نیاز به مسیح کور کردند.

پولس فقط ختنه نشده بود، بلکه او یک «روز هشتم ای» بود، به این معنی که او که از نسل اسرائیل و متعلق به قوم عهد بود، در روز هشتم ختنه شده بود. علاوه بر این، او از طایفه بنیامین بود که قلمرو آن شامل برخی از مهمترین شهرهای اسرائیل بود. پولس نه تنها عبری میدانست، بلکه به عنوان شاگرد گامالائیل (اعمال ۲۲:‏ ۳، اعمال ۲۶:‏ ۴، ۵) و فریسی، در دانش احکام و شریعت تربیت و بزرگ شده بود و میدانست که چگونه باید طبق سنت به آن عمل کرد.

پولس چنان به پیروی از شریعت غیور بود که به خاطر تهدیدی که فکر می کرد کلیسا برای شیوه زندگی یهودی ایجاد می کند، پیروان مسیح را جفا میداد، شیوهای که او فکر میکرد شریعت از آن حمایت میکند. جالب اینجاست که با وجود اینکه خود را از نظر معیارهای انسانی «بیعیب» و «برحق» میدانست، پولس در نهایت متوجه شد که شریعت بسیار عمیقتر و سختتر از آن چیزی است که تصور میکرد. او متوجه شد که بدون مسیح در برابر شریعت محکوم است.

`رومیان ۷ :۷ – ۱۲ را با متی  ۵ :۲۱، ۲۲، ۲۷، ۲۸ مقایسه کنید. عیسی و همچنین پولس به چه نکته مهمی در مورد شریعت اشاره می کنند و چرا «ایمان به مسیح» (فیلیپیان ۳: ۹) به جای شریعت، تنها راه رسیدن به عدالت است؟ اینطور به آن نگاه کنید: شما چقدر شریعت را رعایت میکنید، حداقل همانطور که عیسی گفته است؟`