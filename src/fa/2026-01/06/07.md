---
title:  اندیشه هایی فراتر
date:  06/02/2026
---

«کسی که میخواهد شخصیتی قوی و متعادل بسازد و کسی که میخواهد یک مسیحی متعادل باشد، باید همه چیز را برای مسیح فدا کند و تمام تلاش خود را برای او بهکار گیرد؛ زیرا نجاتدهنده، خدمت متکثر را نمیپذیرد. او باید روزانه معنای تسلیم کامل به خدا را بیاموزد. او باید کلام خدا را مطالعه کند، معانی آن را درک کرده و به دستورات آن عمل نماید. بدین ترتیب، او میتواند به معیار عالی مسیحیت دست یابد. خدا روز به روز با او همکاری میکند تا شخصیتی را کامل سازد که بتواند در زمان آزمون نهایی پابرجا بماند. و ایماندار نیز روز به روز در برابر انسانها و فرشتگان مشغول انجام یک آزمایش باشکوه است، نمایشی از اینکه انجیل چه کاری میتواند برای انسانهای سقوطکرده انجام دهد». — الن جی. وایت، اعمال رسولان، صفحه ۴۸۳.

کسانی که در انتظار آمدن داماد هستند باید به مردم بگویند: «بنگرید این است خدای شما» آخرین اشعه های نور رحمت، آخرین پیام رحمت که به جهان داده میشود، آشکارسازی شخصیت محبت خداست. فرزندان خدا باید جلال او را آشکار سازند. آنان باید در زندگی و شخصیت خود نشان دهند که فیض خدا برایشان چه کرده است.

نور خورشید عدالت باید در اعمال نیک، در سخنان حق و در اعمال مقدس بدرخشد».ـ الن جی. وایت، دروس پندآموز مسیح، صفحه ۴۱۵، ۴۱۶.

**سوالاتی برای بحث:**

`۱. بیشتر در مورد این سؤال تأمل کنید که چرا باید در خداوند شادی کنیم. توجه کنید که نمیگوید در مشکلات خود شاد باشید (اگرچه این هم مطابق با کتاب مقدس است) بلکه در خداوند شادی کنید. چرا اینقدر مهم است که همیشه خداوند، خوبیها، قدرت، محبت و نجات او را در برابر چشمان خود داشته باشیم؟ انجام این کار در میان آزمایشهای اجتنابناپذیر زندگی چگونه برای شما بسیار مفید خواهد بود؟`

`۲. توجه کنید که چگونه نقلقولهای بالا نقش فیض را در انجام «اعمال نیک» که ما بهعنوان مسیحیان انجام میدهیم، توصیف میکنند. چرا این عملکرد فیض در حالی که مشتاقانه منتظر آمدن قریبالوقوع مسیح هستیم، بسیار مهم است؟ یعنی، اگرچه ما با اعمال نیک نجات نمییابیم، آیا اگر آنها را نداشته باشیم، واقعاً نجات یافتهایم؟`

`۳. در مورد این ایده که نباید به جسم خود اعتماد داشته باشیم، بیشتر تامل کنید. این به چه معناست؟ چرا نباید به آن اعتماد کنیم؟ آیا جسم ما هدیهای از سوی خداوند نیست؟`