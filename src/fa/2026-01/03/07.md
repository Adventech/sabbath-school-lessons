---
title:  اندیشه هایی فراتر
date:  16/01/2026
---

از روی چوبه دار، آتش، زندان، از غارها و سیاهچال های زمین، فریاد پیروزی شهیدان به گوش او میرسد. او [نجاتدهنده] شاهدی است بر جانهای استواری که با وجود محرومیت، رنج و آزار، شهادتی بیپروا و جدی برای ایمان میدهند و اعلام میکنند: «میدانم به که ایمان آوردهام».اینان که جان خود را برای ایمان میدهند، به جهان اعلام میکنند که آن کسی که به وی اعتماد کردهاند، قادر است به طور کامل آنها را نجات دهد.- الن جی. وایت، اعمال رسولان، صفحه ۵۱۲.

هرگز چنین دگرگونی به این وسعت در ایمان مسیحیت به مانند امروز وجود نداشته است. اگر عطایای [رسولان، انبیا، بشارتدهندگان، شبانان و معلمان (افسسیان ۴: ۱۱–۱۳) برای حفظ وحدت کلیسای اولیه ضروری بوده، چقدر بیشتر برای بازگرداندن وحدت در حال حاضر لازم است! و اینکه هدف خداوند، بازگرداندن وحدت کلیسا در روزهای آخر است، از نبوتها کاملاً مشهود است. ما اطمینان داریم که نگهبانان یکدل خواهند شد، زمانی که خداوند بار دیگر صهیون را بازگرداند. همچنین، در زمان آخر، دانایان خواهند فهمید. هنگامی که این امر تحقق یابد، با همه کسانی که خداوند آنان را دانا میشمارد، وحدت ایمان وجود خواهد داشت؛ زیرا کسانی که حقیقتاً درست میفهمند، لزوماً بطور مشابه خواهند فهمید. . . . از اینگونه موارد، آشکار است که وضعیت کامل کلیسا که در اینجا پیشگویی شده، هنوز در آینده است؛ بنابراین، این عطایا هنوز هدف خود را به انجام نرسانده اند.ـ آر. اف. کاترل، «مقدمه»، در الن جی. وایت، نوشتههای اولیه، صفحه ۱۴۰.

**سوالاتی برای بحث:**

`۱. با توجه به نقل قول بالا از آر. اف. کاترل، برای اینکه روحالقدس بتواند امروز در کلیسای خدا وحدت ایجاد کند، چه چیزی لازم است؟ عمل به توصیههایی که از طریق عطیه نبوت ارائه شدهاند، چقدر برای وحدت کلیسا ضروری است؟`

`۲. چگونه میتوانید آموزه کتاب مقدس در مورد مرگ را برای دوستی که معتقد است پولس و دیگر مسیحیانی که مردهاند اکنون «با مسیح» در بهشت هستند، توضیح دهید؟`

`۳. چگونه میتوانیم واقعیتِ تلخِ رنج در این جهان را درک کنیم؟ چرا مفهوم نبرد عظیم در ارائه درکی از این موضوع بسیار مفید است؟ چرا باید در نهایت به عیسی بر روی صلیب بهعنوان کاملترین بیان  و تجلی محبت پدر بنگریم و حتی در بدترین شرایط به او اعتماد کنیم؟`