---
title:  اعتماد به نفس داشتن
date:  13/01/2026
---

`فیلیپیان ۱: ۲۳ و ۲۴ را بخوانید. منظور پولس از این جمله چیست که می گوید: آرزو دارم از این جهان «رخت بر بندم و با مسیح باشم« که «به مراتب بهتر» است؟`

این آیه برای سالها بشدت سوء تعبیر شده بود. در آیه این هفته برای مطالعه، پولس با دو عبارتِ نقیضِ زندگی کردن و مُردن سر و کار دارد. زندگی مسیحی برای مسیح و حتی شاید مُردن برای او. در این مفهوم «منفعت» نهفته است زیرا شهادت ما بسیار قدرتمند و ترغیب کننده است(فیلیپیان ۱: ۲۱). شکی نیست که یک فرد ایمان دارد که به خواست خود حاضر است برای آن ایمان بمیرد.

ولی باید تشخیص هم بدهیم که مردگان به واقع مرده اند که «هیچ نمی دانند» یعنی خاموشند. آنان در قبر آرمیده اند تا که زمان قیام فرا برسد(جامعه ۹: ۵، یوحنا ۵: ۲۸و ۲۹ را ببینید). بهمین خاطر است که عیسی در مورد ایلعاذر که مرده بود گفت، «دوست ما ایلعاذر خفته است اما می روم تا بیدارش کنم»(یوحنا ۱۱: ۱۱).

تصور کنید، اگر زمانی که مردم می میرند مستقیما به ملکوت بروند، برای ایلعاذر چه اتفاقی می تواند افتاده باشد. پس از چهار روز خوشی، شادی، و نشاط در ملکوت، فرشته ای با یک پیام «بد» بیاید و بگوید: «متاسفم، ایلعاذر، اما عیسی تو را به زمین فرا میخواند. تو نمیتوانی اینجا بمانی.»

وقتی بخواهیم با پیروی از خطا به نتیجه ای منطقی برسیم در مییابیم که چقدر نادرست است. مرگ شبیه خوابی بیرویا است که عیسی در ظهور دوم خود پیروان وفادارش را از آن بیدار خواهد کرد؛ سپس، همراه با مقدسان زنده، آنها ربوده شده و برای همیشه نزد عیسی به آسمان برده خواهند شد (نگاه کنید به اول تسالونیکیان ۴: ۱۶ و ۱۷).

جدایی پولس از زندگی کنونی برای بودن با مسیح به معنای شریک شدن در رنج و مرگ اوست (دوم تیموتائوس ۴: ۶)، بهمنظور رسیدن به «رستاخیز از مردگان» (فیلیپیان ۳: ۱۱). همچنین، او بدون شک آگاه بود که چشمانش را در مرگ خواهد بست و آنچه در یک چشم برهم زدن پس از آن خواهد دید، دیدن عیسی خواهد بود، کسی که او را همراه با تمامی قوم خدا به مکانی خواهد برد که عیسی برای همه کسانی که او را دوست دارند، آماده کرده است (یوحنا ۱۴: ۳؛ اول قرنتیان ۲: ۹).

اگرچه پولس آماده بود تا برای مسیح بمیرد، اما میدانست که برای فیلیپیان بهتر است تا «در جسم باقی بماند» (فیلیپیان ۱: ۲۴). نکته جالب این است که برای یک مسیحی، پاسخ دادن به این که آیا زندگی کردن برای مسیح بهتر است یا مردن برای او، لزوماً آسان نیست. پولس «میان این دو مفهوم در تنگنا بود» فیلیپیان ۱: ۲۳)، بین زنده ماندن یا آرمیدن در قبر.

`با این حال، هرچند هیچکس خواهان مرگ نیست، آیا تاکنون به این اندیشیدهاید که لحظهای پس از مرگ، نخستین چیزی که درخواهید یافت، بازگشت مسیح خواهد بود؟ در اینجا این اندیشه چگونه میتواند در درک نگرش پولس به شما کمک کند؟`