---
title:  مردن، منفعت است
date:  12/01/2026
---

شاید متوجه نشده باشید، اما باید بگویم که همه ما، بهویژه بهعنوان ایمانداران، درگیر نبرد بزرگی هستیم که نه تنها در اطراف ما بلکه در درون ما نیز جریان دارد. هر یک از ما به نوعی واقعیت این کشمکش جهانی را تجربه کردهایم و تا روزی که از این دنیا برویم – هر زمان و به هر شکل که باشد – تجربه خواهیم کرد.

`دوم قرنتیان ۱۰: ۳ – ۶ را بخوانید. اساس نبرد روحانی که در آن درگیر هستیم چیست، و سلاحهای ما کداماند؟`

مرگبارترین سلاحهای روحانی عقاید و افکار هستند، چه خوب و چه بد. شیطان از ابزارهایی مانند انتقاد، خیانت، شرمساری، ترس، فشار همسالان و مجموعهای از ابزارهای مشابه بهره میگیرد که مسیحیان هرگز نباید به کار گیرند. در عوض، ما باید از محبت، رحمت، صلحجویی، ملایمت، شکیبایی، مهربانی و خویشتنداری استفاده کنیم.

`فیلیپیان ۱: ۲۱ و ۲۲ را بخوانید. چگونه می توانیم منظور پولس را، بهویژه در زمینه نبرد بزرگ، درک میکنیم؟`

چون نبرد روحانی است، ما در جنگی از ایدهها و ارزشها قرار داریم. با این حال، مسیح در صلیب، پیروزی را برای ما بهدست آورده است و تا زمانی که با او در ارتباط بمانیم، هرگز شکست نخواهیم خورد، حتی اگر کشته شویم. پولس زندگیاش را به هر آنچه که در اینجا بر او میآید، حتی اگر ناعادلانه باشد، تسلیم کرد زیرا زندگی و آیندهاش را به سرایی والاتر سپرده بود.

بهعنوان باورمندان مسیحی، ما نباید بیش از این برای حقوق خود بجنگیم بلکه باید برای آنچه که حق و درست است بجنگیم. اینکه «قدرت حق میآورد» نیست، بلکه «حق قدرت میآورد». تسلیم شدن در برابر اراده خداوند شرافتمندانه است؛ در واقع، این تنها راه پیروزی در نبردی است که در آن قرار داریم. عیسی، البته، نمونه کامل تسلیم شدن در برابر اراده خداوند است، همانطور که پولس در فیلیپیان باب ۲ به آن اشاره خواهد کرد.

`همین الان به چه طریقهایی واقعیت نبرد عظیم را تجربه می کنید؟ چگونه میتوانید از دانستن اینکه مسیح از قبل پیروزی را برای ما به ارمغان آورده است، آرامش و قدرت بگیرید؟`