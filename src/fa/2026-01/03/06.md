---
title:  متحد و بی واهمه
date:  15/01/2026
---

`فیلیپیان ۱: ۲۷ – ۳۰ را بخوانید. اتحاد و «مجاهده برای ایمان انجیل» چگونه به شجاعت و بی هراسی مرتبط است؟`

راهبرد شیطان تفرقه بینداز و حکومت کن می باشد. تفرقه مرگبار است. عیسی گفت، «اگر خانه ای بر ضد خود تجزیه شود نمی تواند پابرجا بماند»(مرقس ۳: ۲۵). این اصلی ساده است که اگر آنرا فراموش کنیم شیطان خشنود می شود.

وحدت ما به ما کمک میکند تا نقش نبوی خود را بهعنوان بازماندگان نبوت کتاب مقدس (مکاشفه ۱۲: ۱۷) ایفا کنیم و «انجیل جاودانی» را به «هر قوم و قبیله و زبان و ملت» اعلام کنیم (مکاشفه ۱۴: ۶). ازآنجاکه وحدت برای انجام مأموریت ما در انتشار این پیام خداوندی حیاتی است و دعای عیسی در یوحنا باب ۱۷ «حقیقت» کلام خدا را بهعنوان یکی از مهمترین کلیدهای وحدت برجسته میکند (یوحنا ۱۷: ۱۷، ۱۹)، پیام ما نمیتواند از مأموریت یا وحدت ما جدا شود. این سه، یعنی (اتحاد، ماموریت و پیام) با هم استوار میمانند یا فرو میریزند. اگر یکی از این سه رکن وجود نداشته باشد، موفق نخواهیم شد. اما اگر هر سه در جای خود باشند، چیزی برای ترسیدن وجود ندارد. نیازی نیست که از مخالفتها «به هیچ وجه ترسان باشیم» (فیلیپیان ۱: ۲۸). شیطان، دشمنی شکستخورده است. حتی اگر بهخاطر ایمانمان کشته شویم، هیچ چیزی نمیتواند به ما آسیب برساند اگر «پیرو آنچه نیکوست» باشیم (اول پطرس ۳: ۱۳). شیطان هیچ قدرتی برای متوقف کردن پیشروی حقیقت خدا ندارد.

`آیات زیر را در کتاب مقدس بخوانید و موضوع مشترک آنها را بهطور خلاصه بیان کنید: متی ۱۰: ۳۸، اعمال ۱۴: ۲۲، رومیان ۸: ۱۷، دوم تیموتائوس ۳: ۱۲).`

زندگی بخودی خود در این جهانِ سقوط کرده سخت است، حتی برای «بهترین» افراد. ایوب مردی درستکار بود؛ حتی خدا درباره او گفت که او «بیعیب و درستکار، خدا ترس و پرهیزکننده از بدی بود» (ایوب ۱:۱). بااینحال، یکشبه بلا بر او و خانوادهاش نازل شد. چه کسی از تجربه شخصی یا از دیدن آنچه برای دیگران رخ داده است، نیاموخته که زندگی در اینجا گویی بر لبه پرتگاه سپری میشود و هرگز نمیدانی چه زمانی از آن پایین میافتی؟ رنج، تا حدی، سرنوشت همه ماست. بااینحال، در نهایت، بهتر است به خاطر مسیح رنج ببریم تا به خاطر هر چیز دیگری.

`ما بهعنوان باورمندان مسیحی در میان رنجهایمان چه امید و چه تسلیای باید داشته باشیم؟`