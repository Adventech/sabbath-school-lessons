---
title:  در وحدت پایدار بمانید
date:  14/01/2026
---

آخرین دعای عیسی برای شاگردانش بر یک موضوع کلیدی متمرکز بود: وحدت. عیسی از صلیب فراتر نگریست و به اتحاد دوباره با پدر و اتحاد دوباره با ما اندیشید: «ای پدر، میخواهم آنانی که به من دادهای نیز با من باشند، جایی که من هستم، تا جلال مرا که به من دادهای ببینند» (یوحنا ۱۷: ۲۴). عیسی دعا کرد که پدر فرزندانش را حفظ کند تا «یکی باشند، همانطور که ما یکی هستیم» (یوحنا ۱۷: ۱۱). او همچنین به پیامدهای جدی تفرقه اشاره کرد—اینکه تفرقه میتواند دلیلی باشد که بسیاری ایمان نیاورند. عیسی در این دعای کوتاه، دو بار تأکید کرد که یکی بودن ما با او و پدر، برای این است که «دنیا ایمان آورد» و «دنیا بداند که تو مرا فرستادهای» (یوحنا ۱۷: ۲۱، ۲۳).

`فیلیپیان ۱: ۲۷ را بخوانید و آن را با یوحنا ۱۷: ۱۷ –۱۹ مقایسه کنید. عیسی و پولس هر دو چه چیزی را برای وحدت در کلیسا ضروری میدانند؟`

واژه یونانی politeuomai در فیلیپیان ۱: ۲۷ که به عنوان «رفتارتان شایسته باشد» ترجمه شده است، عبارتی است مشهور که به معنای «بهعنوان یک شهروند زندگی کنید» میباشد— نه بهعنوان شهروندی از یک پادشاهی زمینی، بلکه بهعنوان شهروند پادشاهی آسمانی. موعظه کوه، تصویری زیبا از معنای فرزند خداوند آسمانی بودن و عضو پادشاهی او بودن ارائه میدهد: فقیر در روح، فروتن، گرسنه و تشنه عدالت، رحیم، پاکدل، صلحجو، روی دیگر صورت را برگرداندن، دشمنان را دوست داشتن، برکت دادن به کسانی که ما را نفرین میکنند، نیکی کردن به کسانی که از ما نفرت دارند. بهطور خلاصه، «انصاف را به عمل آوردن، محبت را دوست داشتن، و با فروتنی با خدای خود گام برداشتن» (میکا ۶: ۸).

ناراحت یا عصبانی شدن از دست چنین کسی دشوار است، اینطور نیست؟ گاهی اوقات از افرادی که به نظر خیلی خوب میآیند، رنجیده میشویم. حتی ممکن است وسوسه شویم تا آنها را کوچک کنیم یا نقطه ضعفی پیدا کنیم تا ثابت کنیم که آنها آنقدرها که به نظر میرسند خوب نیستند، فقط برای اینکه احساس بهتری نسبت به خودمان داشته باشیم. در عوض، چرا سعی نکنیم ببینیم چقدر میتوانیم محبتآمیزتر، سخاوتمندتر، رحیمتر و فروتنتر باشیم؟

الن جی. وایت در مورد کسانی که «دنیا و منافع آن را بیشتر از خدا یا حقیقت دوست دارند» صحبت کرده است.- شهادتهایی برای کلیسا، جلد ۵، صفحه ۲۷۷. بسیار پیش میآید که تفرقه در کلیسا در نهایت از تکبر ناشی میشود. «چون تکبر و آرزوهای دنیوی پرورش یافتهاند، روح مسیح رفته است و حسادت، جدال و نزاع وارد شدهاند تا کلیسا را مختل و ضعیف کنند.- شهادتهایی برای کلیسا، جلد ۵، صفحات ۲۴۰، ۲۴۱.

چقدر ضروری است که هر کدام از ما فروتنی و تواضعی را که عیسی برای ما الگو قرار داد، بیاموزیم! در آن صورت، چه کلیسای متفاوتی خواهیم داشت، مگر نه؟