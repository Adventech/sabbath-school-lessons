---
title:  «مسیح جلال خواهد یافت»
date:  11/01/2026
---

`فیلیپیان ۱: ۱۹ و ۲۰ را بخوانید. انتظار پولس از نتیجه محاکمهاش چه بود؟ چه چیزی برای او بیشتر از تبرئه شدن اهمیت داشت؟`

گرچه پولس مجرم نبود، لیکن برای نخستین بار نبود که زندانی میشد، و آزار و جفا برای او چیز تازهای نبود.

او به قرنتیان جزئیات رنجهای خود را تا آن زمان بیان کرد: «بارها و بارها با خطر مرگ روبرو شده ام. پنج بار از یهودیان سی و نه ضربه شلاق خوردم. سه بار چوبم زدند، یک بار سنگسار شدم، سه بار کشتی سفرم غرق شد، یک شبانه روز را در دریا سپری کردم. همواره در سفر بوده ام و خطر از هر سو تهدیدم کرده است: خطر گذر از رودخانه ها، خطر راهزنان، خطر از سوی قوم خود، خطر از سوی اجنبیان، خطر در شهر، خطر در بیابان، خطر در دریا، خطر از سوی برادران دروغین. سخت کار کرده و محنت کشیده ام، بارها بی خوابی بر خود هموار کرده ام، گرسنگی و تشنگی را تحمل کرده ام، بارها بی غذا مانده ام و سرما و عریانی به خود دیده ام» (دوم قرنتیان ۱۱: ۲۳ –۲۷).

اما برای اینکه تصور نکنیم این رنجها بیشترین دغدغه ذهنی او بوده است، پولس بلافاصله میافزاید: «اقزون بر همه اینها، بار نگرانی برای همه کلیساهاست که هر روزه بر دوشم سنگینی می کند» (دوم قرنتیان ۱۱: ۲۸).

`اول قرنتیان ۴: ۱۴ –۱۶؛ اول تسالونیکیان ۲: ۱۰، ۱۱؛ غلاطیان ۴: ۱۹؛ و فلیمون ۱۰ را بخوانید. پولس چه رابطهای با کلیساهایی که تاسیس کرده و افرادی که برای مسیح جذب کرده است، دارد؟`

مانند عیسی که از هیچ چیز دریغ نکرد تا ما را نجات دهد، پولس نیز آماده بود که «خرج کند و خرج شود» به خاطر ایمانداران (دوم قرنتیان ۱۲: ۱۵). اما بهطور متناقض، هرچه اعمال شخص بیشتر شبیه عیسی شود، کمتر مورد محبت یا قدردانی برخی قرار میگیرد. «همه کسانی که در مسیح عیسی به طور خداپسندانه زندگی کنند، جفا خواهند دید» (دوم تیموتائوس ۳: ۱۲). با این حال، مسیحیان وفادار شاید قدرتمندترین راه برای جلال دادن خدا و آشکار ساختن حقیقت انجیل باشند (مقایسه کنید با فیلیپیان ۱: ۷). «صبر و شادمانی پولس در دوران طولانی و ناعادلانه زندانیاش، شجاعت و ایمان او، موعظهای مداوم بود». خانم الن جی. وایت، اعمال رسولان، صفحه ۴۶۴.

`به نحوه زندگی کردن و رفتارتان با مردم نگاه کنید، بهویژه با کسانی که با شما بد رفتار میکنند. شما چه نوع شهادتی برای عیسی ارائه میدهید؟`