---
title:  ثمره انجیل
date:  07/01/2026
---

رابطه پولس با کولسیان با رابطه او با اهالی فیلیپی متفاوت بود. او کولسیان را در شمار کسانی برمیشمرد که «صورت مرا در جسم ندیدهاند» (کولسیان ۲: ۱)[ترجمه قدیمی].با این حال، پولس همانگونه که به فیلیپیان اطمینان داده بود، به کولسیان نیز اطمینان میدهد که خدا را بهخاطر ایشان شکر میگوید و «همیشه» برای آنان دعا میکند.

`کولسیان ۱: ۳ – ۸ را بخوانید. پولس برای کدام سه چیز خدا را شکر می گوید؟`

پولس سه فضیلت ایمان، امید، و محبت را که در جاهای دیگر نیز به آنها اشاره کرده، یادآور میشود (اول قرنتیان ۱۳:۱۳؛ اول تسالونیکیان ۱: ۳؛ اول تسالونیکیان ۵: ۸). توجه داشته باشید که پولس این سه ویژگی را به کولسیان نسبت نمیدهد، بلکه او برای وجودشان از پدر سپاسگزاری میکند، زیرا همانگونه که یعقوب میگوید، آنان از جمله «عطایای نیکو و کامل» هستند که از او به ما میرسند (یعقوب ۱: ۱۷).وقتی محبت خدا را نسبت به خود میبینیم، این محبت ما را به سمت ایمان به مسیح هدایت میکند (افسسیان ۲: ۴–۸) و امید آسمانی را دریافت میکنیم. پطرس این امید را چنین توصیف میکند: «میراثی فسادناپذیر، بیآلایش و ناپژمردنی که برای شما در آسمان محفوظ است» (اول پطرس ۱: ۴).

پولس همچنین تأکید میکند که انجیل قابل اعتماد است زیرا بر اساس «کلام حقیقت» است. این عبارتی است که پولس در جای دیگری نیز برای اشاره به کلام الهامشده خدا به کار میبرد (دوم قرنتیان ۶: ۷؛ دوم تیموتائوس ۲: ۱۵). برخلاف «کلام انسانی»، این کلام «بهطور مؤثر» در کسانی که ایمان دارند عمل میکند (اول تسالونیکیان ۲: ۱۳) و اراده خدا را به انجام میرساند (اشعیا ۵۵: ۱۱).بنابراین، هنگامی که انجیل اعلام میشود، قدرت خدا از طریق روحالقدس در قلب شنوندگان متجلی میشود و مردم به آن پاسخ میدهند. خود انجیل است که میوه به بار میآورد، زیرا «کلام حیات» است (فیلیپیان ۲: ۱۶).

شاید شگفتانگیزترین نکته، گسترش سریع انجیل در مدت زمانی کوتاه باشد. تنها حدود سی سال پس از مرگ و قیام مسیح، پولس میتوانست بگوید که انجیل «در تمامی جهان» انتشار یافته است (کولسیان ۱: ۶). اندکی بعد در همان فصل، او میگوید که انجیل «به تمامی خلقت زیر آسمان موعظه شد» (کولسیان ۱: ۲۳).

شبکه گسترده راههای رومی، امکان ارتباط و سفر سریع را فراهم کرده بود، که به همین دلیل نامههای پولس توانستند به سرعت و بهطور گسترده پخش شوند. اما این قدرت خداست که از طریق کلام کار میکند و حیات روحانی را در یک شخص ایجاد میکند (یعقوب ۱: ۱۸؛ اول پطرس ۱: ۲۳) و او را به مخلوقی جدید در مسیح تبدیل میکند (دوم قرنتیان ۵: ۱۷).

`در کولسیان ۱: ۵، پولس درباره «امیدی که برای شما در آسمان محفوظ است» مینویسد. درک شما از آن امید چیست و چرا این امید به طور شخصی برای شما صدق میکند، حتی با وجود اینکه واقعا سزاوار نیستید؟`