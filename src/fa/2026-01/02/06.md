---
title:  قدرت دعا
date:  08/01/2026
---

`کولسیان ۱: ۹ – ۱۲ را بخوانید. چه درخواست خاصی را در دعای پولس می یابید؟`

پولس دعا می کند که از «شناخت اراده او در هر حکمت و فهم روحانی پر شوید».

پولس شناخت اراده خدا را به عنوان «حکمت و فهم روحانی» توصیف می کند(کولسیان ۱: ۹).

حکمت، پیش از هر چیز، از طریق اعتماد کامل به خدا، آمادگی برای انجام اراده او (یوحنا ۷: ۱۷)، و تکیه نکردن بر فهم خودمان (امثال ۳: ۵) حاصل میشود. اما اغلب این سؤال پیش میآید: «اراده خدا برای من در این موقعیت چیست؟» چهار منبع اصلی وجود دارد که میتوانیم با دعا ارادۀ خدا را بطلبیم:

۱. مهمترین منبع حکمت، خود کتاب مقدس است. «کلام تو برای من چراغ و برای راه من نور است»(مزمور ۱۱۹: ۱۰۵).

۲. خداوند در روزهای آخر، از طریق روح نبوت، حکمت خاصی به ما عطا کرده است (مکاشفه ۱۲:۱۷؛ مکاشفه ۱۹:۱۰) که در نوشتههای الن وایت تجلّی یافته است. کتاب مقدّس ما را تشویق میکند که: «بر یهوه خدای خود ایمان آورید و استوار خواهید شد و به انبیای او ایمان آورید که کامیاب خواهید شد»(دوم تواریخ ۲۰: ۲۰).

۳. اراده و هدایت خدا همچنین می تواند از طریق مشیت الهی با درخواست از او برای گشودن یا بستن درها شناخته شود. (کولسیان ۴: ۳).

۴. هنگامی که بیاموزیم صدای روح القدس را تشخیص دهیم، او ما را هدایت میکند: «گوشهای تو صدایی را از پشت خواهند شنید که میگوید،/ این راه است، در آن قدم بردارید،/ هرگاه به راست یا به چپ مایل شوید» (اشعیا ۳۰: ۲۱).

پولس دعا میکند که رفتار کولسیان «شایسته خداوند باشد» (کولسیان ۱: ۱۰). البته هیچکس ذاتاً «شایسته» نیست، اما خداوند ما را به وسیله فیض خود شایسته میشمارد و از ما میخواهد که مطابق با آن فراخوانی عالی زندگی کنیم (افسسیان ۴: ۱، اول تسالونیکیان ۲: ۱۲). پولس در همین نامه از فعل «سلوک» یا «راه رفتن» سه بار دیگر استفاده میکند (کولسیان ۲: ۶، کولسیان ۳: ۷، کولسیان ۴: ۵). این به معنای زندگی کردن و عمل کردن بر اساس احکام خداوند است (خروج ۱۸: ۲۰)، که تنها از طریق کار روحالقدس ممکن است (حزقیال ۳۶: ۲۷).

پولس همچنین دعا میکند که زندگی آنان (و زندگی ما) «به طور کامل خداوند را خرسند سازد» و سپس راههای مختلفی برای انجام این کار را برمیشمارد: «در هر کار نیک ثمر آورید» (کولسیان ۱: ۹، ۱۰)، سپس «در شناخت خدا رشد کنید» (کولسیان ۱: ۱۰) و در نهایت، «شکرگزار باشید» (کولسیان ۱: ۱۲).

`اگر کسی از شما بپرسد: «چطور میدانید که خدا شما را در یک جهت یا جهت دیگر هدایت میکند؟» چگونه پاسخ میدهید و چرا؟`