---
title:  اندیشه هایی فراتر
date:  09/01/2026
---

«بسیاری نمیتوانند برنامههای مشخصی برای آینده خود تنظیم کنند. زندگی آنان در پریشانی است. آنها نمیتوانند نتیجه کارها را پیشبینی کنند، و این موضوع اغلب آنها را در نگرانی و اضطراب مستغرق می سازد. بیایید به یاد داشته باشیم که زندگی فرزندان خدا در این دنیا، زندگی یک مسافر است. ما حکمت برنامهریزی برای زندگی خود را نداریم. این وظیفه ما نیست که آینده خود را شکل دهیم. «به ایمان بود که ابراهیم هنگامی که فراخوانده شد اطاعت کرد و حاضر شد به جایی رود که بعدها به میراث می یافت و هر چند نمی دانست کجا می رود روانه شد» (عبرانیان ۱۱: ۸).

مسیح در زندگی زمینی خود هیچ برنامهای برای خویش نریخت، بلکه نقشه الهی را پذیرفت و روز به روز، پدر نقشههای خود را بر او آشکار ساخت. ما نیز باید چنین باشیم یعنی با تکیه بر خدا، زندگیمان بازتابی ساده از اراده او گردد. اگر راههای خود را به او بسپاریم، گامهایمان را هدایت خواهد کرد.

«بیشتر افراد، در برنامهریزی برای آیندهای درخشان، کاملاً شکست میخورند. بگذارید خدا برای شما برنامهریزی کند. همچون یک طفل خردسال، به هدایت او که «قدمهای سرسپردگان خود را پاس می دارد» (اول سموئیل ۲: ۹) اعتماد کنید. خداوند هرگز فرزندان خود را به انجام کاری مجبور نمی کند مگر اینکه بخواهند تا هدایت شوند. اگر می توانستند که انتها را از ابتدا ببینند و شکوه هدف را تشخیص بدهند بعنوان همکاران او برای محقق ساختن اراده او کار می کردند». الن جی. وایت، خدمت شفا، صفحات ۴۷۸، ۴۷۹.

**سوالاتی برای بحث:**

`۱. هفته گذشته را در نظر بگیرید و چیزهایی که برای آنها شکرگزار هستید را فهرست کنید. آیا ممکن است چیزهایی بیشتری برای شکرگزاری نسبت به آنچه که فکر میکنید وجود داشته باشد؟`

`۲. در آخرین خط نقل قول از خانم الن جی. وایت فکر کنید. این یک بیان بسیار قدرتمند از ایمان است. چگونه میتوانید به گونهای عمیق به خدا اعتماد کنید؟`

`۳. با توجه به کولسیان ۱: ۶، ۲۳، عبارت زیر را مورد بحث قرار دهید: «عدم ایمان، گلایه، و عصیان، باعث شد تااسرائیل کهن برای مدت چهل سال از ورود به سرزمین کنعان محروم شود. همان گناهان باعث تأخیر در ورود اسرائیل مدرن به کنعان آسمانی شده است. در هیچکدام از این موارد، وعدههای خداوند نادرست نبوده است. این عدم ایمان، دنیادوستی، عدم تقدس، و نزاع میان افراد مدعی ایمان به خداوند است که ما را در این دنیای گناه و غم برای سالها نگه داشته است. اگر کلیسای مسیح وظیفه خود را همانطور که خداوند مقرر کرده بود انجام میداد، که به جهان پیش از این آگاهی داده شده بود و خداوند عیسی با قدرت و جلال عظیم به زمین ما میآمد». خانم الن جی. وایت، رویدادهای آخرالزمان، صفحه ۳۸.از چه جهاتی ممکن است ما امروز مرتکب همان گناهان شویم؟`