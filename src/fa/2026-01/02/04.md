---
title:  به کار گیری تشخیص روحانی
date:  06/01/2026
---

اهالی فیلیپی بهطور طبیعی از شنیدن خبر زندانی شدن پولس ناراحت شدند. اکنون کار او بهشدت محدود شده بود. او نمیتوانست سفر کند، نمیتوانست موعظه کند، نمیتوانست به کنیسهها برود و به مردم در مورد عیسی بهعنوان مسیح آموزش دهد. او دیگر نمیتوانست کلیساهایی را ایجاد کند. اهالی فیلیپی اپافرودیتوس را فرستادند تا از حال و روز رسول جویا شود، او را تشویق کند و اطمینان حاصل کند که خورد و خوراکش تامین میشود.

`فیلیپیان ۱: ۱۲–۱۸ را بخوانید. پولس چگونه به زندانی شدن خود نگاه میکند؟ از نگرش او چه درسی میتوانیم بگیریم، با وجود شرایطی که در آن قرار داشت؟`

احتمالا پیامی که پولس از طریق اپافرودیتوس فرستاد باید اهالی فیلیپی را شگفتزده کرده باشد. پولس شرایط خود را از دیدگاهی متفاوت میدید. تشخیص روحانی اش او را به این نتیجه رساند که زندانی بودنش یک نعمت است. این وضعیت هیچ مانعی برای کار او ایجاد نکرد، بلکه «در عمل به پیشرفت انجیل انجامید» (فیلیپیان ۱: ۱۲). جایی که دیگران تنها زنجیرها و میلهها را میدیدند، پولس نگهبانان رومی خود را جانهای بالقوه ای برای ملکوت خدا میدانست. او همچنین مشاهده کرد که زندانی بودنش دیگران را به شدت تشویق کرده است تا فعالتر شوند و با ارادهای قویتر به گسترش انجیل بپردازند و بدون ترس از پیامدها، با شهامت برای مسیح سخن بگویند.

شاید تصورش دشوار باشد، اما برخی در واقع از زندانی شدن و غیبت پولس خوشحال بودند و به خیال خام خود از این وضعیت سود میبردند. در ذهنیت اشتباه آنها، عدم حضور پولس موجب میشد تا توجه بیشتری به خودشان جلب شود که موعظه انجیل را به نام خودشان نسبت بدهند. این وضعیت نمونهای بسیار ناراحتکننده از خودخواهی انسانهاست، که متاسفانه حتی در درون کلیسا نیز دیده میشود. ارمیا سالها پیش از پولس گفته بود: «دل از همه چیز فریبندهتر است و بسیار بیمار؛ کیست که آن را بشناسد؟» (ارمیا ۱۷: ۹).

خوشبختانه، در مقابل، برخی از کارگران وفادار نیز برای گسترش انجیل انگیزه بیشتری پیدا کردند. آنها چنان پولس را دوست داشتند که مصیبتهایی که او برای ایمانش تحمل میکرد، باعث شد تا ایمانشان به مسیح تقویت شود و جسارت بیشتری پیدا کنند تا برای خداوند فعالتر شوند. این امر آنها را برانگیخت تا به مکانهایی بروند که پیش از این از رفتن به آنجا میترسیدند و در موقعیتهایی که قبلاً سکوت میکردند، سخن بگویند. این تلاشها موجب شد تا مردم بیشتری مسیح را بپذیرند و انجیل رستگاری گسترش یابد.

`چه درسی از تجربیاتی که اگرچه بیشک بد بودند، اما برخی منافع نیز به همراه داشتند، آموختهاید؟ حتی در مواردی که مزایا ممکن است آشکار نباشند، چگونه میتوانیم یاد بگیریم که بیچون و چرا به خداوند اعتماد کنیم؟`