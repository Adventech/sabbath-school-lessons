---
title:  درخواست ها در دعای پولس
date:  05/01/2026
---

چندین سال پیش، شبانی درباره دعاهایی صحبت کرد که حول «من، من، من»، و نیازها و خواسته های «نفس» بود. او بدرستی آنها را بعنوان «دعاهای کوچک خودخواهانه» طبقه بندی کرد، زیرا خدا چیزهای بزرگتری در فکر دارد.

`دعای پولس را در فیلیپیان ۱: ۹ – ۱۱ بخوانید. تمرکز آن بر چیست و چه درخواستهای بزرگی میکند؟ درباره دعا به شما چه میگوید؟`

این دعا در زبان یونانی تنها چهل و سه کلمه دارد، اما تمام نگرانیهای پولس را شامل میشود، نگرانیهایی که او در ادامه نامهاش به آنها میپردازد: محبت، دانش، تشخیص، اخلاص، دوری از آزار دیگران، و عدالتی که از طریق عیسی مسیح به دست میآوریم. این دعا، مانند شکرگزاریهای قبلی پولس، بر اهمیت کلیسا بهعنوان یک جامعه تأکید دارد. دعای او کاملاً بر دیگران متمرکز است، برای رفاه کلیسا. حال بیایید نگاهی دقیقتر به برخی از بخشهای این دعا بیندازیم:

محبت شما هر چه بیشتر بیشتر فزونی یابد ـ پولس فقط برای محبت بیشتر دعا نمیکند، بلکه خواستار محبتی است که در مسیری خاص هدایت شود: «در دانش و هر گونه معرفت» (فیلیپیان ۱: ۹). اشاره به دانش در اینجا صرفاً به دانش عقلی نیست، بلکه به دانش و شناخت روحانی اشاره دارد که تنها از طریق همنشینی با خدا و مطالعه کلام او به دست میآید (نگاه کنید به افسسیان ۱: ۱۷؛ افسسیان ۴: ۱۳؛ اول تیموتائوس ۲: ۴).

معرفت و تشخیص ـ پولس این موضوع را بهعنوان توانایی «تشخیص آنچه بهترین است» توضیح میدهد (تفکیک آن از آنچه از نظر اخلاقی مضر است) تا «پاک و بیعیب» باشند (فیلیپیان ۱: ۱۰).

صداقت و اخلاص - این واژه در زبان یونانی به معنای «آزموده شده زیر نور آفتاب» است و به خلوصی اشاره دارد که هیچگونه آلودگی در اَعمال ندارد: «هر کاری که مسیحیان انجام میدهند باید به شفافیت نور آفتاب باشد». — الن جی. وایت، تأمل در مسیح، صفحه ۷۱).

عدم ایجاد مانع و انزجار ـ این به معنای مانع تراشی نیست، یعنی چیزی نگوییم یا کاری انجام ندهیم که مانع و باعث شود برای کسی ایمان آوردن دشوارتر شود. توجه: این عبارت در ترجمه قدیم بی لغزش هم ترجمه شده است.

عدالت و پارسایی از طریق عیسی مسیح ـ پولس در رسالههای رومیان و غلاطیان به تفصیل به این موضوع پرداخته است و در فیلیپیان باب ۳ نیز آن را تعمیم خواهد داد. ما هیچ عدالت یا پارسایی از خود نداریم، بلکه تنها آنچه را که از طریق عیسی مسیح دریافت میکنیم.

`هر کاری که انجام دهیم، چگونه محبت ما می تواند «هر چه بیشتر و بیشتر فزونی یابد» (فیلیپیان ۱: ۹)؟ چرا این امر برای زندگی مسیحی اینقدر اهمیت دارد؟ (اول قرنتیان ۱۳: ۱–۸ را ببینید).`