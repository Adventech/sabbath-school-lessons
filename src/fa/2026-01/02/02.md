---
title:  مشارکت و همیاری در انجیل
date:  04/01/2026
---

`فیلیپیان ۱: ۳ – ۸ را بخوانید. پولس از چه سبب سپاسگزار است؟ او چه اطمینانهایی به اهالی فیلیپی می دهد، و چرا مهم هستند؟`

پولس کلیسای فیلیپی را بنیان نهاد، و همین پیوند عمیق، گرمای رفاقت مسیحی را در تمام نامهاش نمایان میسازد. با اینکه صدها مایل از آنها دور است و در زنجیر و زندان به سر میبرد، همچنان کلیسا و اعضای آن را در دل خود دارد. او با محبت و عاطفه ای که از مسیح سرچشمه میگیرد، مشتاق دیدارشان است (فیلیپیان ۱: ۸) و پیوسته برایشان شکرگزاری میکند. دعای شکرگزاری پولس، بازتابی از شفاعت مسیح برای ما در آسمان را نیز به تصویر میکشد.

بر گردنبند کاهن اعظم ۱۲ سنگ قرار داشت که معرف ۱۲ طایفه اسرائیل بودند. قوم باید «در قلب او» می بودند در حینی که برای آنان شفاعت می کرد(خروج ۲۸: ۲۹). عیسی حتی به طریقی بس والاتر همچون کاهن اعظم ما در حرم مطهر آسمانی، اسامی قوم خویش را در محضر خدا بهمراه دارد.

جالب اینکه عبارات موجود در فیلیپیان ۱: ۳ دارای ابهامی است که ارتباط نزدیک و صمیمی عمیق میان پولس و اهل فیلیپی را نمایان میسازد. معمولاً اینگونه ترجمه میشود که پولس در دعاهای خود آنان را به یاد میآورد، اما در عین حال ممکن است اشاره به یادآوری او از سوی ایشان نیز باشد.

در هر صورت، این نکته صمیمیت متقابل آنان را برجسته میکند که واژه «مشارکت» (به یونانی: koinonia) نیز بر آن تأکید دارد. همانطور که پولس در مصایب مسیح شریک بوده است (فیلیپیان ۳: ۱۰)، اهالی فیلیپی نیز در رنجهای پولس شریک شدند و از نظر مالی از خدمت او پشتیبانی کردند (فیلیپیان ۴: ۱۴ و ۱۵). این همکاری متقابل که «از روز نخست تاکنون» ادامه داشته است (فیلیپیان ۱: ۵)، باعث شده که او خدا را برای آنان شکر کند و با خوشی برایشان دعا کند (فیلیپیان ۱: ۴).

جالب است که پولس محیط زندان خود را به شکلی مثبت توصیف میکند و آن را فرصت و امتیازی برای «دفاع و تأیید انجیل» میداند (فیلیپیان ۱: ۷). استفاده او از این دو واژه حقوقی نشان میدهد که محاکمهاش در پیش است، اما همچنین به این معناست که پولس به طور فعال با سربازان و بازدیدکنندگان درباره انجیل صحبت میکند. دفاع از آن (به یونانی: apologia) در برابر حملات و تأیید حقیقتهای ابدی آن، هر دو ضروری است. به نظر میرسد پولس بیشتر از آنکه نگران آینده خود باشد، نگران اثبات حقانیت انجیل است. پولس چه زنده بماند یا بمیرد، اطمینان دارد که خداوند «کار خوب» خود را که در دل تمام کسانی که به او ایمان دارند آغاز کرده است، به انجام خواهد رساند (فیلیپیان ۱: ۶).

`این وعده را که خدا «کار نیکوی خود را در شما»(فیلیپیان ۱: ۶) تمام میکند، چگونه درک میکنید؟ به چه معنی است؟ آیا این کار قبل از بازگشت ثانی مسیح به پایان میرسد؟`