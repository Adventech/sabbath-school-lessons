---
title:  منشاء جدال در آسمان
date:  25/02/2025
---

پیدایش باب ۱-۳، به تنهایی نشان می دهد که شر قبل از سقوط آدم و حوا وجود داشته است. حتی چنانچه شرارت یک واقعیت عینی در عدن نبوده باشد، «شر» قبلاً به نام «درخت معرفت خیر و شر» ظاهر شده است (پیدایش ۲: ۹، ۱۷). سپس مار، خدا را به دروغگویی متهم می کند در حالی که در واقع خود مار، دروغگو است. وجود مار (مکاشفه ۱۲: ۹)، همراه با دروغگویی او، واقعیت شر را در آنجا نشان می دهد. بنابراین، حتی در عدن قبل از سقوط، حضور شر آشکار است.

`حزقیال ۲۸: ۱۲-۱۹ را در پرتو خروج ۲۵: ۱۹ و ۲۰ بخوانید. ماهیت سقوط این موجود چیست؟`

بر اساس این آیات، منشاء اهریمن و نبرد کیهانی در آسمان شروع شده است.

قبل از سقوط لوسیفر، موجودی که به شیطان معروف شد، از کروبیان مقرب بود. او فراتر از اینکه به عنوان این کروبی شناخته میشد، «الگوی کمال، آکنده از حکمت و کامل در زیبایی» بود و «در عدن، باغ خدا» بود (حزقیال ۲۸: ۱۲، ۱۳). هیچ یک از این چیزها را نمی توان در مورد پادشاه انسانی صور (یا هر انسان دیگری) گفت. از این رو، می دانیم که در اینجا نگاهی اجمالی به سقوط لوسیفر به ما داده شده است.

`اشعیا ۱۴: ۱۲-۱۵ را بخوانید. این مطالب چه نوری اضافه بر منشاء نبرد بزرگ می تاباند؟`

مطابق با اشعیا ۱۴، لوسیفر تصمیم گرفت خود را تعالی بخشد و خود را شبیه خدا کند. این آیه مکمل آن چیزی است که در حزقیال ۲۸ دیدیم، که «دلش» به خاطر «زیبایی و شکوه جلالش مغرور گشت» (حزقیال ۲۸: ۱۷)، که باید موجب می شد از خدایی که او را زیبا ساخته بود، تمجید کند. در عوض، او مغرور شد. بدتر از آن، در این غرور، بر این شد تا جای خدا را بگیرد و به او اتهام زد. اصطلاح عبری برای «سوداگری» در حزقیال ۲۸: ۱۶ نیز به معنای «تهمت» است، که نشان میدهد چگونه شیطان علیه خدا و علیه ما نیز عمل خواهد کرد.

`چگونه میتوانیم این واقعیت را درک کنیم که لوسیفر، که سقوط کرد، در اصل «کامل» بود. . . «از روزی که او آفریده شد تا زمانی که گناهی در او پیدا شد» (حزقیال ۲۸: ۱۵)؟ چگونه ممکن است یک موجود کامل سقوط کند مگر اینکه «کامل» بودن شامل آزادی اخلاقی واقعی باشد؟`