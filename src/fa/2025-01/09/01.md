---
title:  نبرد کیهانی
date:  22/02/2025
---

### مطالعه این هفته
برای مطالعه این هفته بخوانید: متی ۱۳: ۲۴-۲۷؛ پیدایش ۱: ۳۱؛ حزقیال ۲۸: ۱۲-۱۹؛ اشعیا ۱۴: ۱۲-۱۵؛ متی ۴: ۱-۱۱؛ یوحنا ۸: ۴۴ و ۴۵.

> <p>آیه حفظی</p>
> «و در میان تو و نسل زن، دشمنی می گذارم؛ او سر تو را خواهد کوبید و تو پاشنه او را خواهی زد» (پیدایش ۳: ۱۵).

نبرد بزرگ بین مسیح و شیطان، محور الهیات کتاب مقدسی است. گرچه، ایده نبرد کیهانی بین خدا و مخلوقات کیهانی که سقوط کرده و بر ضد خدا طغیان ورزیدند موضوعی برجسته در کتاب مقدس می باشد (متی ۱۳: ۲۴- ۳۰؛ و ۳۷-۳۹؛ مکاشفه ۱۲: ۷-۱۰) و همچنین در بیشتر سنتهای مسیحی رایج است، بسیاری از مسیحیان کل ایده را رد کرده یا نسبت به آن بی اعتنایی می کنند.

در دیدگاه کتاب مقدسی، هرچند، موضوع نبرد کیهانی، که ملکوت پادشاهی خدا توسط شیطان و فرشتگان او مورد ضدیت قرار گرفته بود، موضوعی نیست که ما تا اندازه زیادی از روایتهای کتاب مقدس را که دربرگرفته غافل شویم. انجیل ها به تنهایی سرشار از اشاراتی به شیطان و دیوهایی هستند که بر ضد خدا می باشند.

برای شروع این هفته، به این خواهیم پرداخت که برخی از آیات کتاب مقدس چگونه به دو سوال زیر پاسخ خواهند داد:

(۱) کتاب مقدس در کجا تعلیم می دهد که نبرد کیهانی بین خدا و شیطان در جریان است؟

(۲) بر اساس کتاب مقدس، ماهیت نبرد چیست؟