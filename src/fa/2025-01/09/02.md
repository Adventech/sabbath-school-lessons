---
title:  دشمنی این کار را کرده است
date:  23/02/2025
---

`متی ۱۳: ۲۴-۲۷ را بخوانید. این تمثیل چگونه به ما کمک می کند تا وجود شریر را در دنیایمان درک کنیم؟`

عیسی داستان مالک زمینی را گفت که تنها بذرهای خوب را در مزرعه خود می کارد. با این حال، ماشک ها (علف ها) در میان گندم می رویند. با دیدن این علفها، غلامان از او می پرسند، «آقا، مگر تو بذر خوب در مزرعه ات نکاشتی؟ پس علف هرز از کجا آمد؟» (متی ۱۳: ۲۷).

امروزه این مشابه با سوالی است که اغلب در خصوص مشکل شریر پرسیده می شود: اگر خدا کل جهان را به نیکویی خلق کرده است، پس چرا شرارت در آن وجود دارد؟

`متی ۱۳: ۲۸- ۳۰ را در پرتو شرح مسیح در متی ۱۳: ۳۷-۴۰ بخوانید. چگونه این موضوع ماهیت درگیری کیهانی را روشن می کند؟`

ارباب به غلام خود جواب می دهد: «این کار دشمن است» (متی ۱۳: ۲۸). او بعدا می افزاید، «شخصی که بذر خوب در مزرعه می کارد، پسر انسان است» که اشاره به خود عیسی می باشد (متی ۱۳: ۳۷). او توضیح می دهد که «مزرعه جهان است» (متی ۱۳: ۳۸) و «دشمنی که ماشک ها را می کارد ابلیس است» (متی ۱۳: ۳۹)، که بطور آشکار نبرد کیهانی بین مسیح و شیطان را به تصویر می کشد.

چرا شرارت در جهان است؟ شرارت نتیجه دشمن (شریر)است که بر ضد سرور [ارباب] است. «دشمنی این کار را کرده است» (متی ۱۳: ۲۸).

با این حال، این پاسخ، انگیزه ای برای سوال بعدی می شود: «پس می خواهی برویم و آنها را جمع کنیم؟» به عبارت دیگر، چرا فوراً شرارت را ریشه کن نکنیم؟ ارباب پاسخ می دهد: «نه»، مبادا در حین جمع آوری علف ها، گندم ها را نیز با آن از ریشه بکنید. بگذارید هر دو تا زمان درو با هم رشد کنند» (متی ۱۳: ۲۹، ۳۰)؛ مقایسه کنید با مرقس ۴: ۲۹). بر اساس این تمثیل، خداوند سرانجام به شرارت پایان می دهد، اما ریشه کن کردن زودهنگام آن منجر به آسیب جبران ناپذیری خواهد شد که به خوب ها آسیب می رساند.

`در حال حاضر اگر بدنبال ریشه کن کردن علفهای هرز باشیم، ممکن است چه خطراتی بوجود آید؟ در عین حال، چرا به این معنی نیست که نباید از شرارتهایی که با آنها مواجه می شویم، غفلت کنیم؟`