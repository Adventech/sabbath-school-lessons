---
title:  منشاء جدال بر روی زمین
date:  24/02/2025
---

به موازات سوال در تمثیل – در خصوص اینکه چرا بذرهای بد در مزرعه هستند اگر مالک فقط بذرهای خوب را کاشته است – سوال دیگری وجود دارد: اگر خدا جهان را به نیکوئی آفریده است، پس چگونه شرارت در اینجا برپا شد؟

`پیدایش ۱: ۳۱ را بخوانید. کلام خدا درباره وضعیت آفرینش چه می گوید وقتی که خدا خلقت را به پایان رساند، و چرا این پاسخ مهم است؟`

بر اساس پیدایش ۱: ۳۱، وقتی که خدا آفرینش جهان را به پایان رسانید، «بسیار نیکو بود». در پیدایش باب ۱، هیچ اشاره ای به شرارت در خلقت خدا در این سیاره نشده است. پس چگونه شرارت به زندگی بشر وارد شد؟

`پیدایش ۳: ۱- ۷ را بخوانید. این آیات درباره اینکه چطور شریر وارد این زمین شد، چه می گویند؟ این مطالب چه نوری بر ماهیت نبرد کیهانی می تابانند؟ (همچنین مکاشفه ۱۲: ۷-۹ را ببینید).`

در این روایت، ما دروغ هایی را در مورد شخصیت خدا می بینیم که توسط مار مطرح شده است، که به عنوان خود شیطان معرفی شده است (آن «مار قدیم» در مکاشفه ۱۲: ۷-۹). مار ابتدا از یک سوال برای ایجاد شک و تردید در فرمان خدا استفاده می کند و تقریباً برعکس می شود. سپس مار مستقیماً آنچه را که خدا گفته بود به چالش می کشد و به حوا می گوید: «مطمئنا نخواهی مرد» (پیدایش ۳: ۴).

یک نفر، یا مار یا خدا، به حوا دروغ گفت، او اکنون باید انتخاب کند که آیا آنچه را که خدا به او گفته باور خواهد کرد، یا آنچه مار انجام داد.

در کتاب مقدس، مبارزه اصلی بر سر انتخاب این است که چه چیزی و چه کسی را باور کنیم، که ارتباط نزدیکی با محبت و مهرورزی دارد. باورهای شما در مورد یک فرد، شخصیت، و معتمد بودن او بر دوست داشتن و اعتماد شما نسبت به او تأثیر می گذارد، و در این مورد، به آنچه که آن شخص به ما می گوید، گوش می دهیم.

`پیدایش ۳: ۱۵ را بخوانید. بیانیه خداوند به مار مبنی بر اینکه نسل [ذریت] زن، با اشاره به مسیح، سر مار را له می کند، اغلب به عنوان اولین انجیل یا اولین خبر خوش protoevangelium در کتاب مقدس شناخته می شود. چگونه این امر واقعیت درگیری را تقویت می کند و در عین حال برای ما در میانه آن امید ایجاد می کند؟`