---
title:  اندیشه هایی فراتر
date:  28/02/2025
---

از نوشته های الن جی. وایت، فصل  «منشاء شرارت» از کتاب «نبرد عظیم»، صفحات ۴۹۲-۵۰۴ را بخوانید.

«آموزه های کتاب مقدس به صراحت تاکید می کنند که خداوند هیچ مسئولیتی در قبال ورود گناه به جهان ندارد. هیچ کوتاهی و عقب نشینی دلبخواهی فیض، یا کمبود الهی، در حکومت الهی وجود نداشت که باعث شورش شود. گناه به عنوان یک مزاحم بدون هیچ دلیل موجهی برای حضورش - مرموز و غیرپاسخگو- به تصویر کشیده می شود. عذر گناه، دفاع از آن است. اگر شیطان فوراً ریشه کن می شد، ساکنان آسمان و جهان های دیگر ممکن بود از ترس، خدا را خدمت می کردند نه از روی عشق و محبت. نفوذ و سیطره فریبکار به طور کامل ریشه کن نمی شد و روح شورش ادامه می یافت. اجازه داده شد تا شرارت به بلوغ برسد. این به نفع نهایی کل جهان در طول اعصار بی پایان بود و به شیطان اجازه داد تا اصول خود را به طور کامل توسعه دهد. این امر به همه موجودات مخلوق این امکان را می دهد که اتهامات او علیه حکومت الهی را در پرتو واقعی آنها ببینند. هدف این بود که بدون شک، عدالت و رحمت خدا و تغییر ناپذیری احکام شریعت او برقرار شود».- الن جی. وایت، نبرد عظیم، ۴۹۲ و ۴۹۳ و ۴۹۹.

**سوالاتی برای بحث:**

`۱. بسیاری از مردم تعجب می کنند که چگونه موجودی عاری از گناه مانند لوسیفر توانست برای اولین بار گناه کند. چرا گناه تا این حد «اسرارآمیز» و «بی حساب» است؟ چگونه می توانیم این گناه اول را بدون عذر و توجیه آن توضیح دهیم؟ یعنی چرا سرچشمه و منشأ آن با توجیه آن یکی است؟`

`۲. چرا خدا به سادگی، شیطان را فوراً از صحنه روزگار محو نکرد؟ چرا باید به شر «اجازه داده می شد که به بلوغ برسد»؟ چگونه این «به نفع کل جهان در طول اعصار بی وقفه» است؟`

`۳. چرا اینقدر مهم است که درک کنیم که تضاد بین خدا و شیطان یک تضاد قدرت محض نیست، بلکه یک درگیری از نوع دیگری است؟ تضاد بر سر شخصیت چگونه معنا پیدا می کند که درگیری بر سر قدرت محض نمی تواند؟`

`۴. درک ماهیت تضاد چگونه پردهای را از راههایی که زندگی شما ممکن است جزئی از درگیری کیهانی باشد، کنار میزند؟ در حال حاضر از چه راه هایی واقعیت این درگیری را تجربه می کنید؟ چگونه باید به روشی پاسخ دهید که نشان دهد واقعاً طرف چه کسی هستید؟`