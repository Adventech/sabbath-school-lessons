---
title:  اندیشه هایی فراتر
date:  14/02/2025
---

از نوشته های الن جی. وایت، فصل «چرا گناه مجاز شد؟» از کتاب مشایخ و انبیا، صفحات ۳۳-۴۳ را بخوانید.

«حتی زمانی که شیطان از آسمان بیرون افکنده شد، حکمت ازلی او را نابود نکرد. از آنجایی که خدمتِ محبت آمیز مورد پسند خداست، وفاداری مخلوقات او باید بر اعتقاد و ایمان به عدالت و نیکوکاری او استوار باشد. در نتیجه ساکنان آسمان و زمین، بدون آمادگی به درک ماهیت و یا نتایج گناه، نمی توانستند عدالت خدا را در هلاکت شیطان ببینند. اگر شیطان سریعا نابود می شد، برخی خدا را نه از روی محبت بلکه از روی ترس عبادت می کردند. قدرت گمراه کننده نباید به طور کامل از بین می رفت و روحیه عصیان هم نمی بایست به کلی ریشه کن می شد. اصول گمراه کننده شیطان می بایستی در طول قرون و اعصار افشا شود تا اتهام او بر علیه حکومت الهی از سوی تمامی مخلوقات آفرینش به روشنی دیده شود تا اینکه انصاف و رحمت خداوند و تغییر ناپذیری احکام او برای همیشه ورای تمامی تردیدها باشد.

«عصیان و گناه شیطان باید برای تمامی کائنات در سراسر اعصار آینده درس عبرتی باشد، یک شهادت ابدی درباره ماهیت گناه و نتایج وحشتناک آن. عملکرد حاکمیت شیطان، اثرات آن بر روی انسان و هم فرشتگان، نتیجه نادیده گرفتن اقتدار الهی را باید نشان می داد و باید شهادت می داد که وجود حکومت خداوند به خیریت تمامی مخلوقاتی است که او آفریده است. به این نحو، حکایت این تجربه هولناک باید حفاظی دائمی برای تمامی موجودات مقدس باشد و آنان را از خطر وسوسه، ارتکاب گناه، و تحمل نتایج آن باز دارد».- الن  جی. وایت، مشایخ و انبیا، صفحات ۴۲ و ۴۳.

**سوالاتی برای بحث:**

`۱. ***«تئودیسی» [الهیات استدلالی، عدل الهی] اصطلاحی است برای توجیه خداوند در برابر شر. اما این توجیهی برای خود شر نیست. تصور کنید که شخصی در آسمان می گوید: آه، بلی، عیسی، اکنون می فهمم که چرا خانواده ام در مقابل چشمان من شکنجه شده و به قتل رسیده اند. بله، همه چیز اکنون منطقی است. متشکرم، عیسی!» این پوچ است. چگونه می توانیم بفهمیم که این خداست که در نهایت در مناقشه بزرگ اثبات می شود، و نه شر!؟ (درس نهم را ببینید)`

`۲. آیا تا به حال تا حدودی شبیه ایوب شده اید؟ آیا تا به حال وسوسه شده اید که فکر کنید ممکن است توضیح خوبی برای رنجی که شما یا عزیزانتان تجربه کرده اید وجود نداشته باشد؟ درک نهایی ایوب که آنچه را که «نفهمیده» به زبان آورد، (ایوب ۴۲: ۳)، چگونه به سوالات خود ما مربوط است؟`

`*** بخشی از الهیات که با این زمینه سر و کار دارد: خداوند توانا و عادل چرا اجازه میدهد معصومان سختی و زجر بکشند`