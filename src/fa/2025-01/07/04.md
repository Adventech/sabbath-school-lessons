---
title:  خداباور شکاک
date:  11/02/2025
---

خدا در اشعیا ۵۵: ۸ و ۹ اعلام می کند: «افکار من، افکار شما نیست، و نه راههای من راههای شما، زیرا چنانکه آسمان از زمین بلندتر است، راههای من نیز از راههای شما و افکار من از افکار شما بلندتر است».

اندیشه های خدا بسی فراتر از اندیشه های ماست. ما حتی نمی توانیم پیچیدگی برنامه خدا را برای تاریخ تصور کنیم. با توجه به این موضوع، چرا باید انتظار داشته باشیم که در موقعیتی باشیم که بدانیم دقیقاً دلایل خدا برای کارهایی که در موقعیت های مختلف انجام می دهد یا نمی دهد، چیست؟

یک شیوه برای نزدیک شدن به مشکل شرارت، بر اساس اطلاعات ناچیز ما، «خداباوری شکاکانه» خوانده می شود. خداباور شکاک کسی است که ایمان دارد که خدا دلیلی برای آنچه که انجام می دهد دارد ولی با توجه به دانش محدود ما، ما نباید انتظار داشته باشیم که دقیقا بدانیم این دلایل چیست.

خداباور شکاک نسبت به ظرفیت انسان برای آگاهی یا درک کامل دلایل خدا درخصوص شرارت این جهان شک دارد.

برای مثال، فقط به این دلیل که نمیتوان میکروب ها را دید که در هوای اطراف ما شناور هستند، به این معنا نیست که هیچ میکروبی در هوای اطراف ما شناور نیست. این که کسی نمی داند دلایل خدا چیست، قطعاً به این معنی نیست که خدا دلایل موجهی ندارد.

`مزمور ۷۳ را بخوانید. نویسنده مزمور چگونه به شرارت و بی عدالتی اطراف خود نگاه می کند؟ او چه چیزی را می بیند که درک او را در ابعاد و چشم انداز دیگری قرار می دهد؟`

نویسنده مزمور عمیقا توسط اهریمن در جهان آشفته شده بود. او در اطراف خود نگریسته و می بیند که بدکار کامیاب است. هرچیزی بنظر عاری از عدل و انصاف است.

او پاسخی ندارد. او نگران است که آیا ارزش دارد که به خدا باور داشته و او را خدمت کرد. تا اینکه او به حرم مطهر (قدس) می نگرد.

حرم مطهر (قُدس) بخشی از کلید مشکل وجود شرارت را ارائه می دهد. یعنی تشخیص یک داور عادل که عدالت و داوری را مطابق با زمانی که خودش تشخیص می دهد، می آورد.

`دیدگاه کلیسای ادونتیست های روز هفتم در مورد آموزه داوری و قُدس چگونه به درک ما از مشکل وجود شر کمک می کند؟ آیا این آگاهی که با وجود عدم قطعیت های کنونی ما، پیچیدگی های تاریخ و داوری های عادلانه خداوند در پایان آشکار خواهد شد، به شما احساس اطمینان می دهد؟`