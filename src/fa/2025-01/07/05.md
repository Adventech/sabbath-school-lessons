---
title:  دفاع از روی آزادی اختیار
date:  12/02/2025
---

علیرغم درک محدود ما از راه ها و افکار خدا، جنبه های خاصی در کتاب مقدس آشکار شده است که به مقابله با مسئله شر کمک می کند. یک رویکرد برای پرداختن به مشکل منطقی شر، دفاع ارادی یا دفاع از روی آزادی اختیار نامیده می شود.

دفاع از روی آزادی اختیار بیان می کند که شر با سوء استفاده از آزادی اختیاری که به مخلوقات داده شده، ناشی می شود. بر اساس این دیدگاه، خدا بخاطر شر مقصر نیست، زیرا از مخلوقاتی ناشی می شود که از آزادی اختیاری که خداوند بدلایل خوبی به ما داده، سوء استفاده می کنند. منطقی که در قفای اعطای چنین آزادی اختیاری وجود دارد توسط سی. اس. لوئیس توضیح داده میشود که استدلال میکند، «در حالی که آزادی اختیار به شر امکان اظهار وجود می دهد، لیکن همین آزادی اختیار و محبت است که نیکویی و شادی را ممکن میسازد و زندگی را ارزشمند می سازد. جهانی متشکل از اتومات ها[خودکارها] - لوئیس ادعا کرد که موجوداتی که مانند ماشین ها کار می کردند، فاقد ارزش بودند تا خلق شوند. به قول لوئیس، سعادتی که خداوند برای مخلوقات برتر خود با آزادی اختیار متصور است، شامل وحدت اختیاری و آزادانه با خدا و یکدیگر است که مستلزم هدیه اختیار است». - مسیحیت صرف، نیویورک: مک میلان، ۱۹۶۰، صفحه ۵۲.

`پیدایش ۲: ۱۶ و ۱۷ را بخوانید. این آیات چگونه آزادی اخلاقی که به آدم و حوا داده شد را به نمایش می گذارند؟`

اگر از ابتدا آزادی اختیار نداشتند، دلیل صدور فرمان چه بود؟ روایت آدم و حوا در حال خوردن میوه ممنوعه در پیدایش نشان دهنده ورود شر به سیاره ماست. در فصل بعدی، پیدایش باب ۴، به دنبال روایت سقوط، عواقب شدید گناه در برادرکشیِ هابیل توسط برادرش مشهود است. این روایت از سقوط نشان می دهد که چگونه استفاده نادرست از آزادی اختیار آدم و حوا کاتالیزور یا شتاب دهنده ای برای معرفی گناه و شر به تاریخ سیاره ما شد.

در سراسر کتاب مقدس، واقعیت آزادی اختیار اخلاقی را می بینیم. (تثنیه ۷: ۱۲ و ۱۳، یوشع ۲۴: ۱۴ و ۱۵، مزمور ۸۱: ۱۱-۱۴ و اشعیا ۶۶: ۴ را ببینید). ما در هر روز از زندگیمان آزادی اختیاری که توسط خالق به ما داده شده است را تا میزانی اعمال می کنیم. اگر آزادی اختیار نداشتیم آنگاه انسان نبودیم بلکه یک ماشین یا ربات فاقد تفکر می بودیم.

`شرکت سونی یک ربات سگ به نام آیبو ساخته است. اما نه بیمار می شود، نه کک وارد پوست او می شود، نه گاز می گیرد، نه به آمپول نیاز دارد و نه مو می ریزد. آیا سگ گوشتی خود را با آیبو عوض می کنید؟ اگر نه، انتخاب شما چگونه میتواند به شما کمک کند تا بهتر بفهمید که چرا خدا ما را با آزادی اختیار - با وجود خطرات - آفریده است؟`