---
title:  «چیزهای بسیار زیادی هست که ما نمی دانیم»
date:  10/02/2025
---

تاریخ جهان با پیروزی محبت بر شرارت به پایان خواهد رسید. ولی در این اثنا، بسیاری از سوالات پریشان کننده باقی می ماند. چگونه می توانیم درباره مشکل اهریمن بطریقی گفتگو و اندیشه کنیم که بتواند مفید باشد؟

`ایوب ۳۸: ۱- ۱۲ را بخوانید. چگونه پاسخ خدا به ایوب نوری بر مشکل وجود شرارت می افکند؟ از آنچه که در پشت صحنه اتفاق می افتد چه می دانیم و چه نمی دانیم؟`

در داستان، ایوب بشدت رنج کشید و سوالات بسیاری را درباره اینکه چرا شرارت و مصیبت بر او نازل شده مطرح کرد. او پاسخ پرسشهایش را از خدا جویا شد بدون اینکه بداند که در بارگاه آسمانی، در پشت صحنه چه چیزی در جریان است (ایوب ۱: ۲ را ببینید).

پاسخ خدا به ایوب جالب است. «آنگاه خداوند از میان گردباد ایوب را پاسخ داده گفت: این کیست که با سخنان عاری از معرفت تدبیر مرا در هالۀ ابهام فرو می بَرد؟». ترجمه دیگر چنین است: «چرا چنین زیاده می گوئی وقتی که بسیار کم می دانی؟» (ایوب ۳۸: ۲). و خدا در ایوب ۳۸: ۴ می افزاید: «آنگاه که زمین را بنیان نهادم کجا بودی؟ اگر فهم داری مرا پاسخ ده!».

`ایوب ۴۲: ۳ را بخوانید. پاسخ به ایوب چگونه آنچه که باید درباره جایگاه و موقعیت خودمان بشناسیم را روشن می کند؟`

خداوند از طریق پاسخهای خود به ایوب نشان داد که جنبههای متعددی فراتر از دانش و درک ایوب وجود دارند. مانند ایوب، ما باید متواضعانه اذعان کنیم که چیزهای زیادی در جهان و پشت صحنه وجود دارند که ما از درک آنها عاجزیم. نبودِ پاسخ های آنی به پرسش های ما، بدین معنی نیست که پاسخ های خوبی وجود ندارد یا اینکه همه مسائل برای همیشه لاینحل باقی می ماند. در این دوره ابهام، اعتماد به نیکویی خداوند، که از طرق مختلف مشهود است، حیاتی است.

`در نظر بگیرید که دانش ما در حوزه های مختلف چقدر محدود است. با توجه به این موضوع، چرا باید زندگی با پرسشهای حلنشده درباره چالش برانگیزترین موضوعات، مانند شر و رنج، را بپذیریم؟`