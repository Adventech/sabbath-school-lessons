---
title:  ماموریت برای همسایه ام
date:  08/02/2025
---

### مطالعه این هفته
برای مطالعه این هفته بخوانید: ایوب ۳۰: ۲۶؛ متی ۲۷: ۴۶؛ ایوب ۳۸: ۱-۱۲؛ مزمور ۷۳؛ پیدایش ۲: ۱۶ و ۱۷؛ مکاشفه ۲۱: ۳ و ۴.

> <p>آیه حفظی</p>
> آیه حفظی: «او هر اشکی را از چشمان آنها پاک خواهد کرد. و دیگر مرگ نخواهد بود؛ و ماتم و شیون و درد وجود نخواهد داشت، زیرا چیزهای اول سپری شد» (مکاشفه ۲۱: ۴).

مطمئنا، شر و شریر یکی از مهمترین چالشهای پیش روی مسیحیت است – چگونه می توان مسئله شر در این جهان را با این باور که خدا کاملاً خوب و مهربان است، هماهنگ کرد. این سؤال را میتوان خلاصه کرد که: اگر خدا، هم نیکو و هم قادر مطلق است، پس چرا شرارت وجود دارد و چرا اینقدر رایج است؟

این فقط یک مشکل آکادمیک نیست، بلکه چیزی است که بسیاری از مردم را عمیقاً آزار میدهد و برخی را از شناخت و علاقه به خدا باز میدارد.

«در ذهن بسیاری، منشاء گناه و دلیل وجود آن سرچشمه پریشانی عظیمی است. آنها کار اهریمن را با نتایج دهشتناک فلاکت و ویرانی می بینند، و می پرسند که چگونه همه اینها می تواند تحت حکومت آن یگانه ای که دارای حکمت بیکران و سرشار از قدرت و محبت است وجود داشته باشد. در اینجا معمایی است که شرحی برای آن نمی یابند».-الن جی وایت، نبرد عظیم، صفحه ۴۹۲.

بسیاری از خداناباوران به مشکل شرارت به عنوان دلیل اصلی خداناباوری خود اشاره می کنند. با این حال، همانطور که در این هفته و هفتههای بعدی کاوش میکنیم، آشکار میشود که خدای به تصویر کشیده شده در کتاب مقدس ذاتاً نیکوست، و مبنایی برای اعتماد به او وجود دارد - علیرغم حضور فراگیر شرارت در دنیای سقوط کرده ما.