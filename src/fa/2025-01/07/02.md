---
title:  «خداوندا تا به کی؟»
date:  09/02/2025
---

مشکل شرارت نه تنها در چارچوب زمانی معاصر بلکه در خود کتاب مقدس طنین انداخته است.

`ایوب ۳۰: ۲۶، ارمیا ۱۲: ۱، ارمیا ۱۳: ۲۲، ملاکی ۲: ۱۷ و مزمور ۱۰: ۱ را بخوانید. این آیات مقدس چگونه مسئله شرارت را در تجربه بشر برجسته می کنند؟`

این آیات پرسشهای زیادی را مطرح میکنند که ما در زمان حاضر همچنان با آنها روبرو هستیم. چرا شریران ظاهراً در سعادت هستند و از ثمرات شرارتهایشان لذت میبرند، البته نه همیشه، بلکه مکرر؟ چرا نیکوکاران رنج قابل توجهی را تجربه می کنند؟ در لحظه های سخت، حضور خدا کجاست؟ چرا خدا گاهی از ما دور، یا پنهان به نظر می رسد؟

هرچه در مورد این سؤالات و به طور کلی مشکل شر گفته شود، نباید شر را بی اهمیت جلوه دهیم. ما نباید سعی کنیم مشکل را با کم اهمیت جلوه دادن نوع یا میزان شرارت در جهان حل کنیم. شرارت بسیار بد است - و خدا حتی بیشتر از ما از آن متنفر است. بنابراین، میتوانیم به غریو صدایی که در سراسر کتاب مقدس در پاسخ به بسیاری از شرارتها و بیعدالتیها در جهان طنین می اندازد، بپیوندیم: «خداوندا تا به کی؟».

`متی ۲۷: ۴۶ را بخوانید. این کلام عیسی را چگونه درک می کنید؟ آنها درباره تأثیر عمیق شر بر خدا چه می گویند؟`

عیسی خودش بر روی صلیب این سوال را پرسید: «الهی، الهی، چرا مرا واگذارده ای؟ (متی ۲۷: ۴۶). در اینجا بهویژه میبینیم که خود خدا تحت تأثیر شر قرار گرفته است، حقیقت شگفتانگیزی که در رنج و مرگ مسیح بر روی صلیب، جایی که سنگینیه تمام شرارت جهان به گردن او افتاد، به شدت برجسته شده است.

ولی حتی در اینجا هم امیدی هست. آنچه که مسیح بر روی صلیب انجام داد این بود که منشاء اهریمن را که شیطان بود شکست داد و سرانجام شرارت را بطور کامل از بین خواهد برد. عیسی آن کلام را از مزمور ۲۲: ۱ برگرفته بود و بقیه مزمور، به پیروزی ختم می شود.

`هنگامی که عیسی بر روی صلیب بود، امیدی را پیش بینی کرد که در آن لحظه بلافاصله برای او قابل مشاهده نبود. چگونه میتوانیم از تجربه او تسلی بیابیم، وقتی ما نیز با موقعیتهایی روبرو میشویم که امید فوراً برای ما آشکار نمیشود؟`