---
title:  اندیشه هایی فراتر
date:  28/03/2025
---

از نوشته های الن جی. وایت، «کوچکترین برادران من»، صفحات ۶۳۷-۶۴۱، از کتاب آرزوی اعصار را بخوانید.

«کسانی که به دیگران خدمت می کنند، به شبان اعظم خدمت می کنند. آنها خودشان از آب زنده خواهند نوشید و سیر خواهند شد. آنها مشتاق تفریحات هیجان انگیز یا تغییر در زندگی خود نخواهند بود. موضوع مهم مورد علاقه این خواهد بود که چگونه می توان جان هایی را که آماده هلاکت هستند، نجات داد. روابط اجتماعی مفید خواهد بود. محبت نجات دهنده، قلب ها را در وحدت به هم نزدیک می کند.

وقتی متوجه شویم همکار خدا هستیم، وعده های او با بی تفاوتی بیان نمی شود. آن وعده ها در قلب ما جاری خواهد بود و بر لبان ما شعله ور خواهند شد. هنگامی که موسی برای خدمت به قوم نادان و بی انضباط و طغیانگر فرا خوانده شد، خداوند این وعده را داد که «حضور من با تو خواهد بود و ترا آرامش خواهم بخشید» و گفت: «به یقین با تو خواهم بود» (خروج ۳۳: ۱۴؛ ۳: ۱۲). این وعده برای همه کسانی است که از طرف مسیح برای مصیبت دیدگان و رنجدیدگان او تلاش و خدمت می کنند».- این جی. وایت، آرزوی اعصار، صفحه ۶۴۱.

**سوالاتی برای بحث:**

`۱. اول قرنتیان ۱۳: ۴-۸ را بخوانید. اول قرنتیان باب ۱۳ در مورد اینکه چگونه افرادی باید باشیم چه رهنمودی می دهد؟`

`۲. چه چیزی گوسفند را از بز در متی ۲۵: ۳۱-۴۶ جدا می سازد؟ در اینجا از گفتار عیسی در خصوص اینکه رستگاری با اعمال حاصل نمی شود چه استنباط می کنیم؟`

`۳. در درس روز پنجشنبه گفته شد: (اگر دنیا را همچون او محبت کنیم آنگاه ماموریت او از طریق ما به کمال می رسد. بدین صورت ما شایسته ملکوت آسمان می شویم زیرا که ملکوت آسمان را در قلبهای خود داریم). این متن چه معنایی برای شما دارد؟ این مطلب در مورد ذات خدا و ملکوت چه چیزی را آشکار می کند؟ از چه راههایی میتوانیم ویژگیهای شهروندان ملکوتی را تجسم کنیم، بهویژه در زمینه اشاعه محبت خدا برای ایجاد روشنایی و عدالت برای کسانی که تحت ستم هستند؟`

`۴. چه گام های عملی باید در کلیسای محلی برداشته شود تا نگرانی خدا نسبت به محبت و عدالت در جامعه محلی شما منعکس شود؟ چه کاری را در جامعه خود به خوبی انجام می دهید؟ برای بهبود و تمرکز بیشتر بر آن به چه چیزی نیاز دارید؟ چه گامهای ملموسی میتوانید به صورت فردی و جمعی بردارید تا به آنچه که در مورد محبت و عدالت خدا مطالعه کردهایم، عمل کنید؟`