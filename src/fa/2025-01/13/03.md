---
title:  احکام، مقدس، عادلانه و نیکو هستند
date:  24/03/2025
---

محبت، شالوده و بنیاد احکام خداست. وقتی خدا احکام را بر پا می دارد، او در اصل محبت را برپا می دارد. به همین خاطر است که عیسی برای گناهکاران مرد تا نجات یابند، تا بتواند احکام را در حینی که فیض خود را به ما تعمیم می دهد بالا نگاه دارد. بدین سبب او توانست هم عادل و عادل کنندۀ کسانی باشد که ایمان دارند (رومیان ۳: ۲۵ و ۲۶). چه بیان شگفت انگیزی از محبت! بر این اساس، احکام با روند رستگاری بی اعتبار و باطل نشد بلکه در عوض، به آن بیشتر اعتبار بخشید.

`رومیان ۶: ۱- ۳ و بعد رومیان ۷: ۷-۱۲ را با تاکید خاص بر آیه ۱۲ بخوانید. این آیات درباره احکام حتی پس از اینکه عیسی مرد چه می گویند؟`

در حالی که برخی ایمان دارند که فیض و رستگاری، احکام را منسوخ می دارد، ولی پولس بطور شفاف می گوید که ما نباید به گناه ادامه دهیم تا فیض افزایش یابد. در عوض، کسانی که با ایمان در مسیح هستند «در مرگ او تعمید یافته اند» و بنابراین خودشان را مرده در گناه و زنده در مسیح به حساب می آورند.

احکام خدا گناه نیست بلکه (در میان چیزهای دیگر) گناه و گناهکار بودن ما را به ما ظاهر می سازد. به همین خاطر است که چرا «شریعت مقدس است و حکم شریعت نیز مقدس، عادلانه و نیکوست» (رومیان ۷: ۱۲). هیچ چیز دیگری نمی تواند نیاز بزرگ ما به رستگاری و رهایی را آشکار کند که تنها از طریق مسیح حاصل می شود. بر این اساس  «ما شریعت را با ایمان باطل نمی سازیم بلکه آنرا استوار می گردانیم» (رومیان ۳: ۳۱).

مسیح نیامد تا احکام شریعت را باطل سازد بلکه تا آن را آنطور که انبیا وعده داده بودند محقق سازد. بدین سبب او تاکید کرد که، «تا زمانی که آسمان و زمین زایل نشود، نقطه یا همزه ای از تورات هرگز زایل نخواهد شد تا اینکه همه به انجام رسد».

شریعت خدا معرف قدوسیت خداست و شخصیت کامل محبت، عدالت، نیکویی و حقیقت اوست (لاویان ۱۹: ۲؛ مزمور ۱۹: ۷ و ۸؛ مزمور ۱۱۹: ۱۴۲ و ۱۷۲). در این خصوص اهمیت داشت که بر اساس خروج ۳۱: ۱۸، خدا خودش ده فرمان را بر روی الواح سنگی بنویسد. با نوشتن بر روی سنگ، این احکام شاهد این مدعاست که شخصیت خدا و حکومت اخلاقی او تغییر ناپذیر است که بر پایه محبت استوار است- که موضوع اصلی نبرد عظیم است.

`چگونه این پیوند بین احکام و محبت به ما کمک می کند تا کلام عیسی را بهتر درک کنیم، که می گوید «اگر مرا دوست بدارید احکام مرا نگاه خواهید داشت» (یوحنا ۱۴: ۱۵)؟`