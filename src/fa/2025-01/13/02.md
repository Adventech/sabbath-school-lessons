---
title:  قانون محبت
date:  23/03/2025
---

قانون خدا شامل اصول خشک و انتزاعی نیست؛ در عوض، قانون خدا بیانی از رابطه است. میتوان این مطلب را بطور وضوح در ده فرمان دید. اصول اساسی ده فرمان پیش از این در باغ عدن وضع شده بود، اصول محبتی که قرار بود حاکم بر روابط بین خدا و مردم و بین خود مردم باشد.

هنگامی که ده فرمان، همانطور که در خروج ۲۰ اعلام شد، بعداً بر روی لوحه سنگی نوشته شد، در چارچوب یک رابطه عهد به اسرائیل داده شد.

احکام حتی قبل از اینکه قوم از مصر رهایی یابند نوشته شده بود و فرامین بر اساس قانون محبت و بر اساس وعده هایی بود که به قوم داده شده بود (خروج ۶: ۷ و ۸ و لاویان ۲۶: ۱۲). می توان دو بخش از ده فرمان را دید که هدف از آنها برای بهبود روابط بشری با خدا و بهبود روابط با یکدیگر بوده است.

`خروج ۲۰: ۱-۱۷ را بخوانید. چگونه این آیات دو اصل را بیان می کنند، یکی محبت به خدا و دیگری محبت به دیگران؟`

چهار فرمان نخست به روابط مردم با خدا می پردازند و شش فرمان آخر به روابط مردم با یکدیگر می پردازند. روابط ما با خدا و دیگر مردمان باید توسط اصول شریعت خدا تنظیم شود.

آن دو بخش از احکام مستقیما با آنچه که عیسی به عنوان دو فرمان بزرگ شناسایی کرد هماهنگی دارد. - «خداوند خدای خود را با تمامی دل و با تمامی جان و با تمامی فکر خود محبت نما» (متی ۲۲: ۳۷؛ با تثنیه ۶: ۵ مقایسه کنید) و «همسایه ات را همچون خویشتن محبت نما» (متی ۲۲: ۳۹؛ با لاویان ۱۹: ۱۸ مقایسه کنید).

چهار فرمان نخست طریقهایی هستند که به موجب آن باید خدا و دیگران را همچون خودمان دوست بداریم. عیسی تصریح می کند که این دو فرمانِ بزرگِ محبت، بطور بنیادین به هم مرتبط هستند. «تمامی شریعت موسی و نوشته های پیامبران بر این دو حکم استوار است» (متی ۲۲: ۴۰).

بنابراین، تمامیت شریعت خدا مبتنی بر محبت خداست. محبت و احکام شریعت خدا از هم جدا نیستند. ما اغلب می شنویم که مردم می گویند، ما نیازی به رعایت احکام شریعت نداریم، فقط باید خدا را دوست داشته باشیم و دیگران را دوست داشته باشیم. چرا این ایده منطقی نیست؟

`چنانچه هر یک از ده فرمان را نقض کنیم، چگونه می توانیم محبت به خدا یا محبت به دیگران را ابراز کنیم؟`