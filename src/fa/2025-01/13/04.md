---
title:  شریعت و فیض
date:  25/03/2025
---

همانگونه که دیده ایم، شریعت و فیض بر ضد یکدیگر نیستند. در عوض آنها عملکردهای متفاوتی را مطابق با محبت و عدالت خدا ایفا می نمایند. اسرائیلیانِ کهن، تمایز آشکار بین شریعت و فیض را گیجکننده میدانستند، زیرا آنها اعطای احکام شریعت از سوی خدا را بهعنوان جلوهای مهم از فیض او میدانستند.

برخلاف ماهیت متزلزل و غیرقابل پیشبینی «خدایان» در قومهای اطراف، که مردم را در مورد خواستههای خود و آنچه که آنها را خشنود میکند، مردد میگذاشتند، خدای کتاب مقدس دستورالعملهای روشنی را به قوم خود ارائه میدهد. آنچه او را خشنود می کند با سعادت نهایی قوم او، چه فردی و چه جمعی، همسو است.

با این حال، شریعت نمی تواند ما را از گناه نجات دهد یا قلب انسان ها را تغییر دهد. به دلیل گناهِ ذاتی ما، ما نیاز به پیوند قلب روحانی داریم.

`ارمیا ۳۱:۳۱-۳۴ را بخوانید. این آیات در مورد وعده های خدا برای اعطا کردن قلبی جدید به ما چه می آموزند؟ این را با سخنان مسیح به نیقودیموس در یوحنا ۳: ۱-۲۱ در مورد تولد تازه مقایسه کنید. همچنین عبرانیان ۸: ۱۰ را ببینید.`

ده فرمان توسط خود خدا بر روی لوح های سنگی نوشته شد (خروج ۳۱: ۱۸) ولی شریعت همچنین باید بر قلبهای قوم خدا نوشته می شد (مزمور ۳۷: ۳۰ و ۳۱). محبت درونی است نه بیرونی. ممکن است تظاهرات بیرونی داشته باشد و خیرش به دیگران برسد، اما خود محبت همیشه یک عامل درونی خواهد بود. خدا به تنهایی می توانست احکام خود را بر قلبهای بشری حک نماید و او وعده داد تا برای قومِ عهد خود چنین کند (عبرانیان ۸: ۱۰ را ببینید).

ما با نگاه داشتن احکام نمی توانیم خودمان را نجات دهیم. بلکه این فیض است که ما را از طریق ایمان نجات می دهد، نه از طریق خودمان، بلکه به عنوان هدیه ای از خدا (افسسیان ۲: ۸). ما احکام را نگاه نمی داریم تا نجات یابیم بلکه ما احکام را نگاه می داریم بخاطر اینکه هم اینک نجات یافته ایم. ما احکام را نگاه نی داریم تا محبت شویم بلکه بخاطر اینکه مورد محبت قرار گرفته ایم و بدین سبب خواهان این هستیم تا خدا و دیگران را دوست بداریم (یوحنا ۱۴: ۱۵ را ببینید).

بطور همزمان، احکام، گناهان ما را به ما نشان می دهند (یعقوب ۱: ۲۲- ۲۵ رومیان ۳: ۲۰ رومیان ۷: ۷)، نیاز ما به رهایی دهنده را نشان می دهند (غلاطیان ۳: ۲۲-۲۴)، ما را به بهترین شیوه های زندگی هدایت می کنند و شخصیت مهربان خدا را آشکار می کنند.

`امید شما به داوری چیست؟ آیا سختکوشی و وفاداری شما به رعایت احکام است، یا عدالت مسیح است که شما را پوشش می دهد؟ پاسخ شما در مورد عملکرد احکام خدا در مورد اینکه چه کاری می توانید یا نمی توانید انجام دهید به شما چه می گوید؟`