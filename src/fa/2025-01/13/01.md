---
title:  محبت، تحقق احکام شریعت است
date:  22/03/2025
---

### مطالعه این هفته
برای این هفته مطالعه کنید: خروج ۲۰: ۱-۱۷؛ رومیان ۶: ۱-۳؛ رومیان ۷: ۷-۱۲؛ ارمیا ۳۱: ۳۱-۳۴؛ متی ۲۳: ۲۳ و ۲۴؛ یعقوب ۲: ۱-۹.

> <p>آیه حفظی</p>
> «هیچ دِینی به کسی نداشته باشید مگر اینکه یکدیگر را محبت کنید. زیرا هر که به دیگری محبت کند در واقع شریعت را به جا می آورد» (رومیان ۱۳: ۸).

در حالیکه آنان با اعضای مشکل ساز درگیر بودند، یکی از اعضای هیئت مدیره کلیسا به شبان گفت، «ما نمی توانیم تصمیمات خود را بر اساس شفقت و دلسوزی اتخاذ کنیم». شبان که از درک این فرد از خدا و احکام شریعت متعجب شده بود گفت: چرا نمی توانیم؟ شفقت و دلسوزی باید محور کارهای ما با مردم خصوصا افراد خطاکار باشد. شفقت و دلسوزی بخشی از محبت است همانطور که رومیان ۱۳: ۸ به ما می گوید، محبت و دوست داشتن همسایه، به یقین تحقق شریعت است.

اگر محبت بواقع تحقق شریعت باشد، آنگاه ما باید محتاط باشیم تا شریعت را به گونه ای در نظر نگیریم که از محبت جداست یا فکر کنیم که محبت بگونه ای از شریعت جداست. در کلام مقدس، محبت و شریعت احکام با هم هستند. قانونگزار یا شارع الهی، محبت است و بدین سبب قانون خدا، قانون محبت است. همانگونه که الن جی. وایت آنرا شرح می دهد، قانون خدا، رونوشت شخصیت خداست. (دروس پندآموز مسیح، صفحه ۳۰۵ را ببینید)

قانون یا احکام شریعت خدا فقط مجموعه ای از اصول غیرعملی و بی مسمی نیست، بلکه مجموعه ای از دستورالعملها و راهنمایی هایی است که برای رفاه و خیریت ما تدوین شده اند. این در تمامیت خود، ابراز و تجلی محبتی است که خود خدا آن را ابراز می کند.