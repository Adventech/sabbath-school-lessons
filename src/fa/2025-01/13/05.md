---
title:  محبت، تحقق یافتن شریعت است
date:  26/03/2025
---

رابطه بین محبت و شریعت را نمی توان اغراق نمود. در واقع، بر اساس کتاب مقدس، محبت ورزیدن، تحقق بخشیدن شریعت است.

در رومیان ۱۳: ۸- ۱۰، پولس تعلیم می دهد که «هر که دیگری را محبت کند در واقع شریعت را به جا می آورد» (رومیان ۱۳: ۸). پولس پس از فهرست کردن شش فرمان آخر اظهار می دارد که اینها «همه در این کلام خلاصه می شود که همسایه ات را همچون خویش محبت کن» (رومیان ۱۳: ۹).

در واقع پولس به صراحت می آموزد، «محبت، تحقق شریعت است». پولس دوباره در غلاطیان ۵: ۱۴ شرح می دهد، «تمام شریعت در یک حکم خلاصه می شود و آن اینکه همسایه ات را همچون خویش محبت نما». ولی چه نوع محبتی، شریعت را محقق می سازد؟ چنین محبتی به چه شکلی است؟

`متی ۲۳: ۲۳ و ۲۴ را بخوانید. چه موضوعاتی مهمتر از شریعت است؟ تثنیه ۵: ۱۲-۱۵ و اشعیا ۵۸: ۱۳ و ۱۴ را بخوانید. این آیات چگونه رابطه بین شریعت (مخصوصا حکم سبت) و نگرانی خدا برای عدالت و رهایی را به تصویر می کشند؟`

عیسی «مواردی مهمتر از شریعت» را به عنوان «عدالت و رحمت و ایمان» تعین هویت می کند. و در رابطه با یک حکم بطور خاص – یعنی سبت – می توانیم در کتاب مقدس ببینیم که سبت خودش بطور منسجم با رهایی و عدالت مرتبط است.

در تثنیه ۵، رابطه فرمان سبت با رهایی قوم اسرائیل از اسارت ارتباط دارد. یعنی سبت نه تنها یادبود خلقت است بلکه همچنین یادبودِ رهایی از اسارت و بیداد است.

در این بحث که از کامجویی های شخصی صرفنظر کرده و از سبت خداوند محظوظ شویم (اشعیا ۵۸: ۱۳، ۱۴)، ایده اصلی تأکید بر نشان دادن محبت و عدالت به دیگران است. این شامل انجام کارهای خوب، اطعام گرسنگان، و تهیه مسکن برای بی خانمان ها می شود (اشعیا ۵۸ :۳-۱۰ را ببینید).

با توجه به این آموزه ها، کسانی که قصد دارند شریعت را از طریق محبت به انجام برسانند، باید نه تنها بر اجتناب از ارتکاب به گناه بلکه بر عدم غفلت از انجام نیکی تمرکز کنند. تحقق شریعت از طریق محبت معنایی بیش از اجتناب از گناهان است. این مستلزم مشارکت فعالانه در اعمال محبانه است که عدالت و رحمت را ترویج می کند. وفاداری به خدا فراتر از اجتناب از تخطی از شریعت است. این شامل تلاش فعالانه در مسیر خیرخواهی و محبت است.