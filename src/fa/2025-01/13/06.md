---
title:  فراتر از هر چیز، یکدیگر را دوست بدارید
date:  27/03/2025
---

اگر محبت آن چیزی است که شریعت را کامل می کند، پس صرفاً اجتناب از عمل نادرست برای رعایت کامل قانون خدا کافی نیست. قانون محبت، که در کلِ کتاب مقدس گنجانده شده است، نه تنها ما را از آسیب رساندن منع می کند، بلکه ما را ترغیب می کند که اعمالی انجام دهیم که محبت خدا را به دیگران نشان می دهد. این دستورالعمل فقط برای اعضای کلیسا نیست بلکه جهان را بطور جامع فرا می گیرد، که به شدت مستلزم یک الگوی واقعی مسیحی است.

`یعقوب ۲: ۱- ۹ را بخوانید. در اینجا چه پیام های خطیری داده شده است؟`

در اینجا یعقوب بی عدالتی در جامعه را تقبیح می کند خصوصا بی حرمتی به بی بضاعت و ستمدیده توسط فردی که متمول است. آنگاه او توجهات را به حکم محبت برای همسایه جلب نموده می گوید اگر این حکم را تحقق می بخشید پس «کاری نیکو کرده اید» (یعقوب ۲: ۸).

الن جی. وایت  آنرا اینگونه بیان می کند. «محبت به بشر، تجلی زمینیِ محبت به خداست. هدف از القای این محبت، متحد کردن ما به عنوان اعضای یک خانواده بود، که پادشاه جلال انتخاب کرد تا با ما یکی شود. هنگامی که حکمی را که در زمان عزیمت به آسمان داد اجرا کنیم، «همدیگر را دوست بدارید همانطور که من شما را دوست داشتم» (یوحنا ۱۵: ۱۲)، و محبت خود را مانند او به جهان گسترش بدهیم، آنگاه مأموریت او از طریق ما انجام می شود. ما برای آسمان آماده می شویم، زیرا ملکوت آسمان را در قلوب خود داریم».- الن جی. وایت، آرزوی اعصار، صفحه ۶۴۱.

وقتی که دنیا را محبت کنیم، همانطور که مسیح دنیا را محبت نمود، - آنگاه شایسته ملکوت آسمان خواهیم بود. چه بیان قدرتمندی از آنچه که به معنای پیروی از عیسی می باشد!

عیسی پیروان خویش را فرمان داد، «یکدیگر را دوست بدارید، همانگونه که من شما را دوست داشتم» (یوحنا ۱۳: ۳۴). عیسی همچنین اعلام نمود، «از همین محبت شما به یکدیگر همه پی خواهند برد که شاگرد من هستید» (یوحنا ۱۳: ۳۵). محبت برای ایمان مسیحی بسیار محوری است زیرا خدا محبت است (اول یوحنا ۴: ۸ و ۱۶). و کسانی که ادعا می کنند خدا را دوست دارند باید یکدیگر را محبت کنند (با اول یوحنا ۳: ۱۱؛ ۴: ۲۰ و ۲۱ مقایسه کنید).

بر این اساس، اول پطرس ۴: ۸ مسیحیان را تشویق می کند: «و اولِ همه با یکدیگر بشدت محبت نمائید زیرا که کثرت محبت گناهان را می پوشاند»[ترجمه قدیمی] (همچنین به عبرانیان ۱۰: ۲۴ و اول تسالونیکیان ۳: ۱۲ مراجعه کنید).

`بر روی نظریه دوست داشتن جهان، همانطور که مسیح جهان را دوست داشت، بیشتر تفکر کنید. چگونه این می تواند به ما در درک بهتر مفهوم کمال مسیحی و اینکه چگونه برای زندگی ابدی شایسته شویم، کمک کند؟ پاسخ خود را در روز سبت به کلاس بیاورید.`