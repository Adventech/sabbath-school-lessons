---
title:  خدا دیر خشم است
date:  27/01/2025
---

خدا از اهریمن و شرارت خشمگین می شود زیرا خدا محبت است. خدا آنقدر رحیم و بخشنده است که یکی از انبیای کتاب مقدس، خدا را بخاطر بیش از حد رحیم بودن، ملامت می کند!

`داستان یونس را در نظر بگیرید و بر واکنش یونس نسبت به بخشش رحیمانه خدا نسبت به اهالی نینوا در یونس ۴: ۱-۴ تامل کنید. این آیات درباره یونس و درباره خدا چه می گویند؟ (متی ۱۰: ۸ را نیز ببینید).`

واکنش یونس به رحمت خدا به دو طریق ابراز می شود. اول دلسختی خود یونس را به نمایش می گذارد. او از آشوریان بخاطر آنچه که بر اسرائیل وارد ساخته بودند چنان نفرت داشت که نمی خواست تا خدا هیچ رحمتی به آنها نشان دهد.

چه درس ارزشمندی برای ما! بسیار مهم است که در برابر اتخاذ دیدگاه مشابهی هشیار باشیم، حتی اگر قابل درک به نظر برسد. کسانی که فیض خدا را تجربه کرده اند، باید تشخیص بدهند که شایسته فیض نبوده اند و بدین سبب باید خواهان تعمیم فیض به دیگران باشند.

علاوه بر این، واکنش یونس بر نقش اساسی شفقت و فیض ذاتی خدا تأکید می کند. یونس آنچنان با رحمت خدا آشنا بود که خدا را «کریم و رحیم» و «دیر خشم و کثیر احسان» (یونس ۴: ۲) می دانست، و پیش بینی کرد که خداوند نرمی نشان دهد و از اجرای غضب داوری خودداری کند. در نینوا این نشان می دهد که چگونه خداوند عدالت و رحمت را برای همه مردم و ملت ها اجرا می کند.

عبارت عبری ترجمه شده «دیرخشم» یا «بردبار» می تواند بطور کلمه به کلمه «طویل یا دماغ دراز» ترجمه شود. در اصطلاح عبری، خشم به صورت استعاری با بینی یا دماغ مرتبط بود و طول بینی به صورت استعاری نشان می دهد که چقدر طول می کشد تا یک فرد عصبانی شود.

پس از اشاره به خدا به عنوان «طویل بینی» نشان می دهد که خدا دیر خشم و شکیباست. در حالی که طولی نمیکشد که انسانها خشمگین شوند، خداوند بسیار شکیبا و صبور است و فیض را به طور رایگان و فراوان میبخشد، اما گناه را توجیه نمیکند یا چشم بر بیعدالتی نمیبندد. در عوض، خود خدا از طریق صلیب، کفاره گناه و شرارت را می دهد تا بتواند هم عادل باشد و هم تبرئه کننده کسانی باشد که به او ایمان دارند (رومیان ۳: ۲۵، ۲۶).

`آیا تا بحال نسبت به کسی که به شما بدی کرده فیض و رحمت نشان داده اید؟ چگونه می توانید آنچه را که خدا برای شما انجام داده است به بهترین نحو به یاد بیاورید تا در پاسخ به فیض بیکرانی که خداوند به شما نشان داده است نسبت به دیگران مهربان تر باشید؟ و چگونه می توانیم بدون اجازه دادن به گناه، یا امکان سوء استفاده، یا ظلم، رحمت و فیض را نشان دهیم؟`