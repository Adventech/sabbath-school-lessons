---
title:  محزون از شرارت
date:  26/01/2025
---

خدای کتاب مقدس، عدالت را دوست می دارد و از شرارت بیزار است. گناه و شرارت، شفقت او را بر می انگیزد و شفت بخاطر افرادی که مورد ظلم و بدرفتاری قرار گرفته اند ابراز می شود، و حتی به کسانی که به خودشان آسیب وارد می سازند. خدا از شرارت بیزار است زیرا شرارت همواره به مخلوقات او آسیب می رساند، حتی اگر خود آزاری باشد. در روایتهای کتاب مقدسی، خدا مکررا نسبت به شرارت با خشم واکنش نشان داده است که محققان کتاب مقدس آنرا به عنوان چرخۀ طغیان نامگذاری کرده اند. این چرخه در ذیل شرح داده شده است:

مردم بر علیه خدا طغیان ورزیده و شرارت می کنند، حتی گاهی به فجایع هولناکی همچون قربانی کردن کودکان و دیگر اعمال شنیع در منظر او ارتکاب ورزیده اند.

خدا به خاطر تصمیم های بدی که مردم اتخاذ کرده اند از آنها دوری می کند.

مردم توسط قومهای خارجی مورد ظلم واقع می شوند.

مردم برای رهایی نزد خدا فریاد بر می آورند.

مردم بوسیله رحمت و بخشایندگی خدا رهایی می یابند.

مردم دوباره بر ضد خدا طغیان می ورزند، اغلب شدیدتر از قبل.

با وجود چرخه مکرر شرارت مفرط و بی وفایی، خداوند پیوسته به بی ایمانی انسان با وفاداری تزلزل ناپذیر، بردباری صبورانه، فیض باورنکردنی و دلسوزی عمیق پاسخ می دهد.

`مزمور ۷۸ را بخوانید. این آیات در خصوص واکنش خدا نسبت به شورشهای قوم او چه چیزی را بیان می کنند؟`

مطابق با کتاب مقدس، محبت و عدالت در هم تنیده شده اند. خشم الهی، واکنشِ مناسبِ محبت بر ضد اهریمن است، زیرا اهریمن همیشه به کسانی که خدا آنها را دوست می دارد آسیب وارد می سازد. هیچ جایی در کلام نیست که خدا از روی دلبخواه یا بی انصافی غضب کرده یا خشمگین شده باشد.

و در حالی که قوم خدا مکررا او را رها کرده و به او بی وفایی می کنند، قرنهاست که خدا صبورانه فراتر از هر گونه انتظارات معقولی شفقت نموده است (نحمیا ۹: ۷- ۳۳)، بدین سبب شفقت و محبت رحیمانه خود را به منصه ظهور رسانیده است. در واقع مطابق با مزمور ۷۸: ۳۸، خدا «به حسب رحمانیتش گناه ایشان را عفو نموده ایشانرا هلاک نساخت. بلکه بارها غضب خود را برگردانیده تمامی خشم خود را بر نینگیخت».

`مطمئنا شما نیز بخاطر بدی که بر دیگران روا داشته شده است، خشمگین شده اید. این حس چه کمکی به شما می کند تا خشم خدا را نسبت به شرارت درک کنید؟`