---
title:  اندیشه هایی فراتر
date:  31/01/2025
---

از نوشته های الن جی. وایت فصل «بت پرستی در کوه سینا» از کتاب مشایخ و انبیا، صفحات ۳۱۵- ۳۳۰ را بخوانید.

الن جی. وایت در زمینه گناه گوساله طلایی اینگونه نوشته است که: اسرائیلیان به دلیل بی وفایی، مجرم شناخته شده بودند، و این خیانت را بر علیه پادشاهی مرتکب شده بودند که برکات فراوانی را به ایشان اعطا کرده بود. آنان بطور داوطلبانه عهد کرده بودند که از او اطاعت کنند. بنابراین، برای حفظ حاکمیت خداوند، عدالت می بایستی در مورد خائنین اجرا می شد. اما حتی در اینجا نیز، رحمت خداوند نشان داده می شود، و خداوند در همان حال که احکام خود را حفظ کرد، به همه ایشان آزادی انتخاب و فرصت توبه داد و تنها آنانی هلاک شدند که به گناه و طغیانشان اصرار ورزیدند.

مجازات این گناه باید درس عبرتی می شد برای اقوام همسایه تا از ناخشنودی خداوند بر علیه بت پرستی آگاه شوند و موسی باید به عنوان ابزار خداوند، عدالت را در مورد مجرمان اجرا و اعتراض عمومی بر علیه چنین گناهی را ثبت می کرد. از این پس هر گاه که اسرائیلیان بت پرستی قبایل مجاور را محکوم می کردند، دشمنانشان، ایشار را متهم کرده و می گفتند، قومی که مدعی شده بود خداوند خدای اوست، در حوریب گوساله ای ساخته و آن را پرستش کرده است. آنگاه، اگر چه اسرائیلیان مجبور می شدند به این حقیقت شرم آور اعتراف کنند، امّا می توانستند به سرنوشت هولناک متخلفین که گناه ایشان تایید و توجیه نشده بود، اشاره کنند.

برای مجازات کردن این گناه، عدالت نیز به اندازه محبت، ضروری بود. خداوند نه تنها حافظ قوم خویش، بلکه حاکم مطلق ایشان نیز هست. او آنانی را که بر علیه حاکمیت وی عصیان می کنند، هلاک می کند، تا نتوانند موجب هلاکت دیگران شوند. در زنده نگه داشتن خائن، خداوند به جهان نشان داده بود که مجازات نکردن گناه چه نتیجه ای را به بار خواهد آورد. تاثیری که زندگی و تعلیم او بر فرزندانش بر جای گذاشت، به چنان فسادی انجامید که موجب شد تا همه جهان به واسطه سیل هلاک شوند».- الن جی وایت، مشایخ و انبیا، صفحات ۳۲۴ و ۳۲۵.

**سوالاتی برای بحث:**

`۱. به نظر شما چرا بسیاری از مردم با مفهوم خشم الهی دست و پنجه نرم می کنند؟ چه چیزی به شما در درک آن کمک می کند؟`

`۲. هنگامی که مردم به دنبال انتقام هستند، چه مشکلاتی همیشه به وجود می آید؟ و وقتی خدا در پی آن است، چرا هرگز به وجود نمی آید؟`

`۳. چگونه داوری خدا علیه اسرائیل پس از طغیان و گناه گوساله طلایی نیز نمونه ای از رحمت الهی بود؟ چه مثالهای دیگری در کتاب مقدس نشان میدهد که حتی داوری خدا نیز یک عمل محبت آمیز است؟`

`۴. با وجودی که می دانیم که خدا به راستی از شرارت خشمگین می شود و با عدالت کامل قضاوت می کند، چقدر برای ما مهم است که از محکوم کردن دیگران خودداری کنیم؟ در این مورد به ویژه در پرتو اول قرنتیان ۴: ۵ بحث کنید.`