---
title:  غضب عادلانه
date:  28/01/2025
---

در حالی که بسیاری از شکلهای نامناسب خشم وجود دارد، کتاب مقدس می آموزد که «غضب عادلانه وجود دارد». مادری را تصور کنید که از دختر سه ساله اش که در محوطه بازی است مراقبت می کند و بعد ناگهان مردی به دختر حمله می کند. آیا آن مادر نباید خشمگین شود؟ البته. خشم، واکنش مناسب از روی محبت در چنین شرایطی است. این مثال به ما کمک می کند تا «غضب عادلانه» را درک کنیم.

`متی ۲۱: ۱۲ و ۱۳  و همچنین یوحنا ۲: ۱۴ و ۱۵ را بخوانید. واکنش عیسی به شیوه ای که از معبد استفاده می شد، چه چیزی را در خصوص خشم خدا از شرارت به ما می گوید؟`

در این مواقع، عیسی «غیرت خدایی» غضب عادلانه را بر ضد کسانی نشان می دهد که با معبد خدا بعنوان مکانی عادی رفتار می کردند و آن را به مغاره دزدان  تبدیل کرده بودند تا از بیوه گان، یتیمان، و فقیران سوء استفاده کنند (متی ۲۱: ۱۳ را با یوحنا ۲: ۱۶ مقایسه کنید). معبد و فرایض آن، که برای نماد بخشش خدا و تطهیر گناهکاران طراحی شده بود، برای استثمار و بدرفتاری با بی بضاعت ترین افراد مورد سوء استفاده قرار میگرفت. در مواجهه با چنین انحرافی، آیا شایسته نیست که عیسی نسبت به این رسوایی ابراز خشم کند؟

مرقس ۱۰: ۱۳ و ۱۴ و مرقس ۳: ۴ و ۵ مثالهای بیشتری را از غضب الهی او ارائه می دهند. وقتی مردم کودکان را نزد عیسی آوردند و «حواریون کسانی را که آنها را آورده بودند ملامت کردند»؛ عیسی «بشدت ناراحت شد» - که فی الواقع «غضبناک» شد. او به ایشان گفت، «بگذارید تا بچه ها نزد من آیند» (مرقس ۱۰: ۱۳ و ۱۴).

در جای دیگر، وقتی فریسیان منتظر ماندند تا عیسی را متهم کنند که با شفا دادن سبت را می شکند، عیسی از آنان پرسید، «آیا مشروع است تا در روز سبت کاری خیر انجام داد یا کار بد، نجات دادن یا کشتن؟» (مرقس ۳: ۴). «او با خشم به آنان نگریست و از دلسختی آنان محزون شد» و بعد به شفای آن مرد اقدام نمود (مرقس ۳: ۵).

خشم مسیح با اندوه بخاطر سرسختی آنها مرتبط است که نشان دهنده خشم عادلانه از روی محبت است. به همین ترتیب، خشم منسوب به خدا در عهد عتیق به عنوان خشم عادلانه محبت تلقی می شود. چگونه محبت می تواند تحت تأثیر اعمال نادرست قرار نگیرد، به ویژه هنگامی که اهریمن و بدی باعث آسیب رساندن به محبوب می شود؟

`چگونه میتوانیم مراقب باشیم که خشم خودخواهانه را به عنوان «خشم عادلانه» توجیه نکنیم؟ چرا انجام این کار بسیار آسان است و چگونه می توانیم از خود در برابر آن تله ماهرانه اما واقعی محافظت کنیم؟`