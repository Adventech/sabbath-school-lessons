---
title:  شفقت و دلسوزی نشان دهید
date:  30/01/2025
---

در حالی که غضب الهی «وحشتناک» است، لیکن به هیچ وجه نمی توان آن را غیر اخلاقی یا غیرمحبانه تلقی کرد. برعکس، آنگونه که در عهد عتیق و جدید آشکار است، خداوند به دلیل محبت خویش، خشم خود را بر شرارت ابراز می کند. خشم الهی به دلیل ماهیت موذیانه اهریمن که در تضاد با نیکوئی و شکوه محض خداوند است، وحشتناک می باشد.

در این زمینه، محبت برای خدا از اهمیت بالایی برخوردار است، در حالی که خشم اینطور نیست. در غیاب شر و بی عدالتی، جایی برای خشم باقی نمی ماند. در نهایت، محبتآمیزترین عمل خداوند برای از بین بردن شر از جهان، خشم و غضب را نیز از بین خواهد برد. به این دلیل که دیگر هیچ بیعدالتی یا بدی وجود نخواهد داشت و باعث ایجاد سعادت و عدالت ابدی در یک رابطه محبت آمیز کامل میشود. غضب الهی دیگر وجود نخواهد داشت زیرا دیگر هرگز به آن نیازی نخواهد بود. چه اندیشه شگفت انگیزی!

`برخی نگرانند که خشم الهی ممکن است بطور ناخواسته مجوزی برای انتقام انسانی تلقی شود. تثنیه ۳۲: ۳۵، امثال ۲۰: ۲۲، امثال ۲۴: ۲۹، رومیان ۱۲: ۱۷-۲۱ و عبرانیان ۱۰: ۳۰ را بخوانید. این آیات چگونه می توانند بعنوان سپری بر علیه انتقام بشری تلقی شود؟`

مطابق با کلام مقدس، خدا این حق را دارد که داوری را اجرا کند، و وقتی که چنین کند، همیشه با عدالت کامل همراه خواهد بود. هم عهد قدیم و هم عهد جدید صراحتا حق انتقام را برای خدا محفوظ می دارند. همانطور که پولس در رومیان ۱۲: ۱۹ می نویسد، «ای عزیزان انتقام مگیرید بلکه آن را به غضب خدا واگذارید زیرا نوشته شده که خداوند می گوید «انتقام از آن من است و سزا از آن من» (برگرفته شده از تثنیه ۳۲: ۳۵).

در حالی که خدا سرانجام غضب داوری را بر ضد ناعدالتی، ظلم، و اهریمن فرود می آورد، لیکن مسیح راه را برای تمامی افرادی که به او ایمان دارند، می گشاید. در واقع، «عیسی ما را از غضب آینده الهی رهایی می بخشد» (اول تسالونیکیان ۱: ۱۰؛ با رومیان ۵: ۸ و ۹ مقایسه کنید).

و این مطابق با برنامه الهی است: «زیرا خدا ما را نه برای غضب بلکه برای کسب نجات به واسطه خداوندمان عیسی مسیح تعین کرده است» (اول تسالونیکیان ۵: ۹). خشم الهی باطل نمی شود، اما کسانی که به عیسی ایمان دارند به خاطر مسیح از چنین غضبی رهایی خواهند یافت.

`چگونه کفاره مسیح عدالت را برپا نگاه می دارد و در عین حال ما را از غضب نجات می دهد؟ با توجه به اینکه برای شما تدبیری اندیشیده شده است، با وجود قصوراتی که دارید، لطف و بخشش شما نسبت به دیگران تا چه اندازه باید افزایش یابد؟`