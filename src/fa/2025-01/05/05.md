---
title:  خداوند از روی میل و رغبت عذاب ایجاد نمی کند
date:  29/01/2025
---

در سراسر کتاب مقدس، خدا به طور پیوسته شفقت خود را برای ستمدیدگان و مظلومان، با خشم عادلانه ای که نسبت به ظالمان و متعدیان روا می دارد، آشکار می کند. اگر شرارت نبود، خشم خدا برانگیخته نمی شد. هدف خشم عادلانه منحصراً و پیوسته بر ضد هر چیزی است که به خلقت او آسیب می رساند.

همانطور که در مراثی ۳: ۳۲، ۳۳ آمده است، خدا از روی میل و رغبت کسی را دچار رنج و عذاب نمی کند، به این معنی که او «از قلب خود» به کسی آسیبی نمی رساند. او مشتاق اجرای غضب داوری بدکاران نیست، اما در نهایت محبت، عدالت را ایجاب می کند.

این واقعیت در بخشش مداوم خدا نسبت به قومش نشان داده می شود و فرصت های فراوانی را برای توبه و آشتی به آنها ارائه می کند. خدا از طریق انبیا، پیگیرانه به سوی قوم خود دست دراز می کند، با این حال آنها پیوسته گوش خود را نسبت به ندای او می بستند (ارمیا ۳۵: ۱۴- ۱۷ و مزمور ۸۱: ۱۱-۱۴ را ببینید).

`عزرا ۵: ۱۲ را بخوانید و آنرا با ارمیا ۵۱: ۲۴ و ۲۵ و ۴۴ مقایسه کنید. این آیات در خصوص داوری که بر اورشلیم از طریق بابل می آمد، چه چیزی را شرح می دهند؟ (دوم قرنتیان ۳۶: ۱۶ را ببینید).`

بر اساس عزرا ۵، پس از اینکه مردم بطور مستمر و بدون اینکه ندامتی از خود نشان دهند خدا را خشمگین کردند، او سرانجام از آنها دور شد و آنها را بدست نبوکدنصر پادشاه بابل تسلیم کرد (عزرا ۵: ۱۲). ولی خدا زمانی چنین کاری کرد که علاج و چاره دیگری نبود (دوم تواریخ ۳۶: ۱۶) و خدا بعدا بابل را برای ویرانی بیش از حد و عذابی که بر یهودا تحمیل کرده بودند داوری کرد (ارمیا ۵۱: ۲۴ و ۲۵ و ۴۴؛  با عزرا ۱: ۱۵ مقایسه کنید).

قضاوت های متعددی در کتاب مقدس که به خدا نسبت داده شده است، به عنوان موقعیت هایی که در آن خدا مردم را به دشمنانشان «تسلیم» می کند (داوران ۲: ۱۳، ۱۴؛ مزامیر ۱۰۶: ۴۱، ۴۲). این موارد بخاطر انتخاب مردم برای رها کردن خداوند و پرستش «خدایان» ملل دیگر است (داوران ۱۰: ۶-۱۶، تثنیه ۲۹: ۲۴-۲۶).

خشم خدا بر علیه اهریمن که نهایتا در از بین بردن همه شرارت ها یکبار و برای همیشه خواهد بود به اوج خود میرسد که ریشه در محبت او نسبت به همه و اشتیاق او برای خیریت جهان دارد که خود در مسئله گناه و طغیان و اهریمن نقش دارد.

`این واقعیت که خدا نمیخواهد کسی را مورد قضاوت قرار دهد، چگونه بر درک شما از خشم و غضب الهی تأثیر میگذارد؟ اگر خدا دیر خشم است، آیا نباید نسبت به اطرافیانمان صبورتر و بردبارتر باشیم؟ چگونه می توانیم این کار را انجام دهیم و در عین حال از قربانیان شرارت محافظت و مراقبت کنیم؟`