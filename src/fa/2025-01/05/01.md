---
title:  غضب محبانه الهی
date:  25/01/2025
---

### مطالعه این هفته
برای مطالعه این هفته بخوانید:  مزمور ۷۸؛ یونس ۴: ۱-۴؛ متی ۱۰: ۸؛ متی ۲۱: ۱۲و۱۳؛ ارمیا ۵۱: ۲۴ و ۲۵؛ رومیان ۱۲: ۱۷- ۲۱.

> <p>آیه حفظی</p>
> «اما خدا باز بر آنها ترحم فرموده، گناه ایشان را بخشید و آنها را از بین نبرد. بارها غضب خود را از بنیاسرائیل برگردانید» (مزمور ۷۸: ۳۸)..

گرچه از شفقت خدا تجلیل شده است، بسیاری از تصور خشم و غضب او آشفته اند. آنان می اندیشند که اگر خدا محبت است، پس او هرگز نباید غضب کند. هر چند این دیدگاه اشتباه است. غضب او مستقیما از محبت او بر می آید.

برخی ادعا می کنند که خدای عهد قدیم خدای غضب است و اینکه خدای عهد جدید، خدای محبت است ولی تنها یک خدا وجود دارد و او در هر دو عهد آشکار شده است. خدایی که محبت است، از شرارت خشمگین می شود – دقیقا بخاطر اینکه او محبت است. عیسی خودش نیز بطور شگرفی خشم خود را بر ضد اهریمن نشان داد و عهد جدید اغلب در مورد خشم عادلانه و مناسب خدا بحث می کند.

خشم خدا واکنشی محبت آمیز و عادلانه به شرارت و بی عدالتی است. خشم الهی پاسخی عادلانه است که با خیر و محبت کامل هدایت می شود و هدف آن سعادت همه خلقت است. غضب خدا به سادگی بیانگر واکنش محبت در مواجهه با شرارت است. خداوند هنگامی که با شر مواجه می شود، با اشتیاق در حمایت از قربانیان و بر ضد ستمکاران به حرکت در می آید. بنابراین خشم الهی راه دیگری برای ابراز محبت الهی است.