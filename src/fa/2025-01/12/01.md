---
title:  'محبت و عدالت: بزرگترین فرمان ها'
date:  15/03/2025
---

### مطالعه این هفته
برای مطالعه این هفته بخوانید: متی ۲۲: ۳۴- ۴۰؛ زکریا ۷: ۹- ۱۲؛ مزمور ۸۲؛ میکا ۶: ۸؛ متی ۲۳: ۲۳-۳۰؛ لوقا ۱۰: ۲۵-۳۷.

> <p>آیه حفظی</p>
> خداوند به من میگوید: «اگر کسی ادعا کند که خدا را محبت می کند اما از برادر خود نفرت داشته باشد، دروغگوست. زیرا کسی که برادر خود را که میبیند محبت نکند نمی تواند خدایی را که ندیده است محبت نماید»(اول یوحنا ۴: ۲۰).

در حالی که اطمینان داریم که خدا در نهایت همه چیز را سامان خواهد داد، لیکن عملکرد ما مسیحیان در حال حاضر از اهمیت برخوردار است. حتی اگر برخی از بیعدالتیها و شرارتها ممکن است (بخاطر پارامترهای نبرد کیهانی) وجود داشته باشند، اما ما را از ایفای نقش در کاهش رنج و مبارزه با شرارت به بهترین شکل معاف نمیکند. به عنوان باورمندان مسیحی، مسئولیت داریم که در کاهش چالشهایی که با آنها مواجه میشویم، مشارکت کنیم، هرچند تأثیر ما جزئی باشد.

همانگونه که دیدیم، محبت و عدالت با هم و غیرقابل انفصال از یکدیگر هستند. خدا عدالت را دوست می دارد. بر این اساس، اگر خدا را دوست داریم، عدالت را نیز باید دوست داشته باشیم.

به همین منوال، اگر خدا را دوست داریم، یکدیگر را نیز باید دوست داشته باشیم. بخشی از یکدیگر را دوست داشتن، مشارکت در نگرانی برای رفاه اطرافیانمان است. وقتی که دیگران دچار فقر و ظلم و یا هر نوع بی عدالتی هستند، نباید چشمانمان را ببندیم. در عوض، باید از خودمان بپرسیم که چه باید انجام دهم، بصورت فردی یا جمعی، تا محبت و عدالت خدا را در این دنیای در هم شکسته به پیش ببریم به شیوه ای که منعکس کننده شخصیت کامل عدالت و محبت خدا باشد.