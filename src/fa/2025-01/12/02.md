---
title:  دو فرمان بزرگ
date:  16/03/2025
---

برای بازتاب دادن آن چه که بصورت فردی یا جمعی ممکن است انجام دهیم، برای پیشبرد محبت و عدالت خدا در این دنیا، لازم و شایسته است که با تمرکز بر آنچه که خدا به ما فرمان داده است شروع و اقدام کنیم.

`متی ۲۲: ۳۴- ۴۰ را بخوانید. عیسی چگونه به سوال آن فقیه یهودی پاسخ داد؟`

بر اساس گفته خود عیسی، «نخستین و بزرگترین حکم» این است که «خداوند خدای خود را با تمامی دل و با تمامی جان و با تمامی فکر خود محبت نما». بعد عیسی می افزاید «دومین حکم نیز مانند حکم نخستین است: همسایه ات را همچون خویشتن محبت نما». با این حال، این دو فرمان به تنهایی استوار نیستند. عیسی بیشتر رهنمود می دهد، «تمامی شریعت موسی و نوشته های پیامبران بر این دو حکم استوار است»(متی ۲۲: ۳۷-۴۰). در واقع آن حکم ها از عهد قدیم برگرفته شده اند.

`متی ۱۹: ۱۶-۲۳ را بخوانید. چگونه پاسخ عیسی به آن حاکم ثروتمند جوان به سوال فقیه یهودی در متی ۲۲ مرتبط می شود؟`

در اینجا چه خبر است؟ چرا عیسی آنطور به مرد جواب داد؟ و این رویارویی ها صرفنظر از مقام یا جایگاهی که ما در زندگی داریم، چه چیزی را به ما می گوید؟

«مسیح تنها شرایطی را ایجاد کرد که میتوانست حاکم را به تکامل شخصیت مسیحی سوق دهد. علیرغم ماهیت به ظاهر سختگیرانه و قاطع سخنان او، سخنان مسیح بسیار حکیمانه بود. تنها راه رستگاری آن مرد حاکم در پذیرش و پایبندی صادقانه به این شرایط بود.

جایگاه عالی و مناصبش، حاکی از این بود که شریر بطور موذیانه ای بر شخصیت او تاثیر گذاشته است. اگر چنین چیزهایی گرامی داشته می شدند، جای خدا را در قلبش می گرفتند.

حفظ چنین افکاری، کم و بیش، فاصله گرفتن از خدا بود، که کارآمدی و قوت اخلاقی او را تقلیل می بخشید؛ چرا که اگر امور دنیوی گرامی داشته شود، هر قدر هم که ممکن است جزئی و بی ارزش باشند، ولی جاذب هستند».- الن جی. وایت، آرزوی اعصار، صفحه ۵۲۰.

`اگرچه ممکن است از ما خواسته نشود تا همه چیز خود را بفروشیم، همانگونه که از حاکم ثروتمند جوان خواسته شده بود، بطور شخصی به چه چیز دنیوی چسبیده اید [یا دلبستگی دارید] که اگر از آن دست نکشید شما را به نابودی ابدی سوق خواهد داد؟`