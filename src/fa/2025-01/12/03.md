---
title:  دو گناه بزرگ
date:  17/03/2025
---

بر اساس گفته خود عیسی، دو تا از بزرگترین فرمانها محبت به خدا و محبت به یکدیگر است. و انجام چنین فرامینی مستلزم ازخودگذشتگی است که بطور ملموس، نشان دادن محبت به دیگران است، که در واقع پیروی از گامهای عیسی می باشد.

حال، وقتی دو تا از بزرگترین فرمانها، محبت به خدا و محبت به دیگران است، دو تا از بزرگترین گناهان چه می باشند؟

`مزمور ۱۳۵: ۱۳-۱۹ را بخوانید. این آیات چه چیزی را در باره یک گناه رایج در سراسر کتاب مقدس تاکید می کنند؟`

عهد قدیم بطور دائم اهمیت محبت به خدا را فراتر از همه چیز تاکید می کند(تثنیه ۶: ۵ را ببینید). این بطور نزدیکی مربوط به گناه بزرگ بت پرستی است که در تضاد با محبت برای خداست.

`زکریا ۷: ۹-۱۲ را بخوانید. بر أساس گفته زکریای نبی در این آیات، خدا چه چیزی را تقبیح می کند؟ این مسئله و گناه بت پرستی چگونه با دو فرمان بزرگ مرتبط هستند؟`

این تنها بت پرستی نیست که خدا با خشم به آن واکنش نشان می دهد، بلکه بدرفتاری و سوء رفتار با قوم اوست، خواه فردی یا جمعی. خدا از بی عدالتی خشمگین می شود زیرا خدا محبت است.

عهد عتیق بر روی دو گناه بزرگ تاکید می کند که هر دو به احکام اساسی محبت به خدا و محبت به یکدیگر مرتبط هستند. بزرگ ترین گناه حول محور کوتاهی در ابراز محبت می چرخد. در اصل، توانایی حفظ احکام منوط به ابراز محبت واقعی به خدا و دیگران است.

در واقع، اول یوحنا ۴: ۲۰ و ۲۱ اظهار می دارد: «اگر کسی ادعا کند که خدا را محبت می نماید اما از برادر خود نفرت داشته باشد، دروغگوست. زیرا کسی که برادر خود را که می بیند، محبت نکند، نمی تواند خدایی را که ندیده است محبت نماید. و ما این حکم را از او یافته ایم که هر که خدا را محبت می کند، باید برادر خود را نیز محبت کند».

`چگونه می توانید توضیح دهید که چرا محبت برای خدا نمی تواند از محبت برای دیگران جدا باشد؟ چگونه این پیوند ناگسستنی را درک می کنید؟`