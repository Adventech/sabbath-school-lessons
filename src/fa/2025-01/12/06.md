---
title:  همسایه من کیست؟
date:  20/03/2025
---

در روایت لوقا، درست پس از اینکه عیسی دو فرمان بزرگ «محبت برای خدا و محبت برای همسایه» را اعلام نمود، فقیه یهودی «برای تبرئه خود از عیسی پرسید: همسایه من کیست؟»(لوقا ۱۰: ۲۹). برای پاسخ به این سوال، عیسی تمثیل آشنا و تکان دهنده سامری نیکو را گفت.

`تمثیل سامری نیکو را در لوقا ۱۰: ۲۵-۳۷ بخوانید. با توجه به فریاد انبیا برای رحمت و عدالت و انواع ظلم هایی که گروه های مختلف مردم در طول تاریخ بشر بر «دیگران» روا داشته اند، این آیات چه می گویند؟`

عیسی تنها درباره عدالت سخن نگفت؛ بلکه آمد تا عدالت را بیاورد و برقرار سازد. او تحقق فراخوانِ نبوی و اشتیاق به عدالت بوده و خواهد بود (لوقا ۴: ۱۶-۲۱ را تحت پرتو اشعیا ۶۱: ۱ و ۲ بخوانید). او آرزوی تمامی ملتها بود، خصوصا کسانی که نیاز خود به رستگاری را تشخیص داده اند.

عیسی در تضاد کامل با دشمن، که به دنبال قدرت بود و هدفش سرنگونی تاج و تخت خدا بود، موضعی فروتنانه اتخاذ کرد و خود را با کسانی که در معرض گناه، بی عدالتی و ستم قرار گرفتند (بدون اینکه آلوده گناه شود) همسو کرد. او با محبت ایثارگرانه، دشمن را شکست داد و عدالت را به عنوان عادل و عادل کنندۀ همه ایمانداران برقرار کرد.

اگر آنچه را که مسیح به عنوان مهمترین مسائل شریعت معرفی میکند نادیده بگیریم، آیا واقعاً نگران شریعتی هستیم که مسیح خود را فدا کرد تا از آن حمایت کند؟

مزمور ۹: ۸ و ۹ اعلام می کند، «او خود بر جهان به عدل حکم میراند و بر قومها به انصاف داوری میکند. خداوند برای ستمدیدگان قلعه بلند است، قلعه بلند در زمان تنگی».

بطور مشابه، مزمور ۱۴۶: ۷- ۹ می افزاید، خدا «مظلومان را دادرسی می کند» و «گرسنگان را خوراک می دهد. خداوند زندانیان را آزاد می سازد، خداوند چشمان کوران را می گشاید، خداوند خم شدگان بر می افرازد، خداوند پارسایان را دوست می دارد. خداوند بر غریبان دیدبانی می کند، و حامی یتیمان و بیوه زنان است؛ اما راههای شریران را بی فرجام می گذارد».

کلام خدا در خصوص خدمت به نیازمندان و آسیب دیدگان که در اطراف ما هستند، چقدر شفاف است؟

`از زندگی و خدمت عیسی در مورد کمک به نیازمندان چه می توانیم بیاموزیم؟ حتی اگر نتوانیم مانند او برای بسیاری از افراد آسیب دیده معجزه کنیم، چگونه میتوان کمک ما به آنان را به اندازه کافی «معجزهآسا» تلقی کرد؟`