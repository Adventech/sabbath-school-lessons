---
title:  خدا عدالت را دوست می دارد
date:  18/03/2025
---

کلام خدا تصریح می دارد که خدا عدالت را دوست می دارد و از شرارت بیزار است (برای نمونه مزمور ۳۳: ۵، اشعیا ۶۱: ۸ را بخوانید)، و او عمیقا نگران بی عدالتی است که خشم عادلانه او را برای تمامی کسانی که قربانی بی عدالتی هستند بر می انگیزد. هم در عهد عتیق و هم در عهد جدید، تصویری ثابت از حمایت پرشور و غمخواری خداوند از ستمدیدگان و مظلومان وجود دارد در حالی که خشم عادلانه خود را نسبت به کسانی که دیگران را قربانی و سرکوب می کنند، نشان می دهد.

`مزمور ۸۲ را بخوانید. این مزمور چگونه نگرانی خدا را برای عدالت در این دنیا ابراز می کند؟ این چه معنایی برای امروز ما می دهد؟`

بنا به گفته بسیاری از مفسران، این آیات در مزمور نه تنها حاکمان زمینی را محکوم می کنند که مسئول بی عدالتی اجتماعی هستند، بلکه به داوری آینده توسط خداوند در مورد حاکمان آسمانی (که به آنها «خدایان» می گویند) اشاره می کنند که بر قضات و حاکمان فاسد زمینی – (اساساً نیروهای اهریمنی) - تأثیر می گذارند. پرسش خاصی که از این حاکمان می شود این است که «تا به کی ناعادلانه داوری خواهید کرد و از شریران جانبداری خواهید نمود؟»(مزمور ۸۲: ۲).

علاوه بر این، به آنان مسئولیت داده شده تا: « بینوایان و یتیمان را دادرسی کنید، و حق ستمدیدگان و فقیران را بستانید! بینوایان و نیازمندان را خلاصی دهید و آنان را از دست شریران برهانید!»(مزمور ۸۲: ۳ و ۴). این آیات و آیات مشابه در عهد عتیق، دعوت صریح و مؤکد به عدالت را توسط انبیا به تصویر می کشند. این یک مسئله حاشیه ای در کتاب مقدس نیست، بلکه کانونی برای پیام هایی است که توسط انبیا در سراسر عهد عتیق و توسط عیسی که جسما در اینجا بود منتقل شده است.

آشکار است که خداوند از کسانی که ادعای عشق ورزی به او و اطاعت از او را دارند ملزم داشته و از آنها خواسته تا عمل کنند. او به صراحت در میکاه ۶: ۸ (و در قسمت های مشابه در جاهای دیگر) می گوید:

«ای مرد، او تو را از آنچه نیکوست آگاه ساخته است؛ و خداوند از تو چه می طلبد، جز آنکه انصاف را به جای آری و محبت را دوست بداری و با فروتنی در حضور خدایت سلوک کنی».

این احساس در سراسر کتاب مقدس طنین انداز است. برای مثال، عیسی آن را با گفتن این جمله بیان کرد: «از این طریق همه خواهند دانست که شما شاگردان من هستید، اگر به یکدیگر محبت کنید» (یوحنا ۱۳: ۳۵، را با اول یوحنا ۴: ۸-۱۶ مقایسه کنید).

`اگر بر میکاه ۶: ۸ تمرکز کنیم و مخصوصاً آن را هم در گفتار و هم در عمل به کار ببندیم، خانواده و کلیساهای ما چه شکلی می شوند؟ در هر شرایطی که هستید، چگونه می توان اعمال این اصول را بهتر نمود؟`