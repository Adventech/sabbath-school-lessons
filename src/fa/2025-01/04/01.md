---
title:  خداوند دلسوز و مهربان است
date:  18/01/2025
---

### مطالعه این هفته
برای مطالعه این هفته بخوانید: مزمور ۱۰۳: ۱۳،اشعیا ۴۹: ۱۵،هوشع ۱۱: ۱-۹، متی ۲۳: ۳۷، دوم قرنتیان ۱۱: ۲،اول قرنتیان ۱۳: ۴ – ۸.

> <p>آیه حفظی</p>
> «آیا ممکن است مادر کودک شیرخوارۀ خود را فراموش کند، و بر پسر رَحِم خویش ترحم ننماید؟ اینان ممکن است فراموش کنند اما من هرگز تو را فراموش نخواهم کرد» (اشعیا ۴۹: ۱۵).

گفته شده است که احساسات، چیزی نامطلوب است و باید از آن دوری شود. برخی از افراد احساسات را اساسا غیرمنطقی می دانند و در نتیجه، یک مرد یا زنِ خوب، معمولاً به عنوان فردی «احساسی» برچسب گذاری نمی شود. بنا به مکاتب خاصی از فلسفه یونان باستان، مفهوم فرد «عُقَلائی»، کسی است که (عمدتاً) یا در برابر هوس ها مصون است یا از طریق استدلال غیر عاطفی بر احساسات خود حکومت می کند، که بعنوان روشی ایده آل ستوده شده است.

احساساتِ لجام گسیخته می تواند مشکل ساز باشد، بله. با این حال، خدا مردم را با ظرفیت احساسات آفرید، و خود خدا در سراسر کتاب مقدس به عنوان تجربه کننده احساسات عمیق نشان داده شده است. اگر خدا بتواند احساسات عمیقی را تجربه کند، همانطور که کتاب مقدس به طور مداوم نشان می دهد، پس احساسات نمی توانند ذاتا بد یا غیرمنطقی باشند – زیرا خدای کتاب مقدس کاملاً خوب است و دارای حکمت کامل است.

در واقع، حقایق عمیقی وجود دارد که باید در تشخیص اینکه محبت خدا به ما عمیقاً عاطفی است، آنرا کشف کرد. با این حال، بسیار مهم است که اذعان کنیم که در حالی که محبت خدا، چه احساسی و چه غیر عاطفی، کامل است، نباید آن را با عواطف انسانی به طور کامل یکسان شمرد.