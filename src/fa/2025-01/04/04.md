---
title:  شفقت عیسی
date:  21/01/2025
---

در عهد جدید، همان نوع تشبیه سازی که در عهد قدیم بود بکار گرفته شده تا شفقت و دلسوزی خدا را به تصویر بکشد. پولس پدر را بعنوان «پدر رحمتها و خدای همه دلگرمیها» یاد می کند (دوم قرنتیان ۱: ۳). افزون بر آن، پولس در افسسیان ۲: ۴ شرح می دهد که خدا «در رحمانیت قدرتمند است» و انسانها را «به خاطر محبت عظیم خود به ما که ما را دوست داشته است» نجات می بخشد.

در تمثیل های گوناگون، مسیح خودش مکررا از اصطلاح دلسوزی، شفقت، ترحم استفاده کرده تا مهربانی پدر را به تصویر بکشد (متی ۱۸: ۲۷،  لوقا ۱۰: ۳۳،  لوقا ۱۵: ۲۰). و همان زبامی که شفقت الهی را در عهد قدیم و عهد جدید به تصویر می کشد در انجیل ها بکار گرفته شده تا شفقت و دلسوزی عیسی را نسبت به کسانی که در ترس و نگرانی هستند به تصویر بکشد.

`متی ۹: ۳۶، متی ۱۴: ۱۴، مرقس ۱: ۴۱، مرقس ۶: ۳۴ و لوقا ۷: ۱۳ را بخوانید. همچنین متی ۲۳: ۳۷ را بخوانید. نحوه پاسخ مسیح به مشکلاتی که مردم با آن روبرو بودند، چگونه توسط این آیات روشن می شود؟`

بارها و بارها در انجیل ها گفته شده است که مسیح برای افرادی که در رنج یا نیاز بودند با دلسوزی تحت تاثیر قرار می گرفت. و او نه تنها حسی از شفقت داشت بلکه به نیازهای مردم نیز رسیدگی می کرد.

و آری، عیسی نیز برای قوم خود سوگواری نمود. مسیح را تصور کنید که با نظاره بر شهر اشک در چشمانش حلقه می زند - «چندبار خواستم همچون مرغی که جوجه هایش را زیر بالهای خویش جمع می کند، فرزندان تو را گرد آورم، اما نخواستی!» (متی ۲۳: ۳۷).

در اینجا، ما شاهد همسویی نزدیک بین بیان غم و اندوه مسیح و سوگواری هایی هستیم که در عهد عتیق به خدا نسبت داده شده است. قابل توجه است که محققان کتاب مقدس اغلب به این نکته اشاره میکنند که تصویر پرندهای که از جوجه هایش مراقبت میکند، نمایشی منحصر به الوهیت در خاور نزدیک کهن است. در این تصویر، بسیاری از ناظران اشاره ای به تصاویر ارائه شده در تثنیه ۳۲: ۱۱ می کنند، جایی که خدا به پرنده ای محافظ تشبیه شده است که از فرزندان خود مراقبت می کند و آنها را پرورش می دهد.

`هیچ نمونه ای بزرگتر از خود عیسی برای نشان دادن محبت عظیم خدا نسبت به ما وجود ندارد، که خود را برای ما در صحنه نهایی محبت فدا نمود. با این حال، مسیح نه تنها تصویر کامل خداست بلکه او همچنین الگوی کامل انسانیت است. چگونه میتوانیم زندگیمان را بر اساس زندگی مسیح الگوبرداری کنیم، و بر نیازهای احساس شده دیگران تمرکز کنیم، و بنابراین، نه تنها عشق و محبت خدا را موعظه کنیم، بلکه آن را به روشهای ملموس نشان دهیم؟`