---
title:  محبت دل انگیز
date:  20/01/2025
---

عشق و محبت بیکران خدا به بشریت در کتاب هوشع آشکار شده است. خدا به هوشع نبی دستور داد: «برو و زنی هرزه و فرزندانی هرزه برای خود بگیر، زیرا این سرزمین خداوند را ترک گفته، سخت هرزه شده است» (هوشع ۱: ۲). بعداً در هوشع ۱۱، رابطه بین خدا و قومش با استفاده از استعاره پدری دلسوز برای فرزندش به تصویر کشیده شده است.

`هوشع ۱۱: ۱-۹ را بخوانید. چگونه آنچه که در این آیات به تصویر کشیده شده است، تصویری واضح از نحوه ابراز محبت و نگرانی خداوند نسبت به قومش را نشان می دهد؟`

محبت خدا به قومش با مراقبت و عطوفتی که والدین نسبت به فرزند دارند، مقایسه می شود. کلام مقدس از تصاویری مانند راهنمایی کودک خردسال در یادگیری راه رفتن، در آغوش گرفتن فرزند دلبند، درمان و تهیه خوراک، و در مجموع، مراقبت مهربانانه از قوم خود استفاده می کند.

کلام مقدس همچنین اظهار می کند که خدا قوم خود را «حمل می کند» درست مانند «مردی که پسر خود را حمل می کند» (تثنیه ۱: ۳۱). «او با محبت و رحمت خویش ایشان را نجات داد» و «در تمامی ایام قدیم ایشان را بر گرفته، حمل کرد» (اشعیا ۶۳: ۹).

در مقابل وفاداری مستمر خدا، قوم او بی وفایی مکرر از خود نشان دادند، در نهایت خود را از خدا دور کردند و قهر و غضب را بر خود آوردند و باعث اندوه عمیق خدا شدند. در حالی که خداوند مهربان است، اما،این شفقت هرگز از عدالت تهی نیست. (همانطور که در درس بعدی بررسی خواهد شد، محبت و عدالت ذاتاً به هم مرتبط هستند).

آیا تا به حال به خاطر چیزی حالتون دگرگون شده است، و به شدت ناراحت شده اید؟ این همان تصویری است که برای عمق احساسات خدا بر قومش به کار می رود. تجسم دگرگونی قلب و شعلهور شدن شفقت، نشاندهنده زبان اصطلاحی است که بیانگر احساسات عمیق است، زبانی که هم برای خدا و هم برای انسان به کار میرود.

تصویر شفقتِ سوزان یا دلسوزی در داستان دو زنی که به حضور سلیمان آمدند و هر کدام ادعا میکردند نوزاد متعلق به آنان است. در روایت، زمانی که سلیمان پیشنهاد کرد نوزاد شیرخوار را دو قطعه کنند (بدون قصد واقعی برای آسیب رساندن به کودک)، این تصویر واکنش عاطفی مادر واقعی را به تصویر میکشد (اول پادشاهان ۳: ۲۶؛ مقایسه کنید با پیدایش ۴۳: ۳۰).

`هرکسی که تا به حال پدر و مادر بوده است می داند که درس در مورد چه چیزی صحبت می کند. هیچ عشق و محبت زمینی با محبت خدا قابل قیاس نیست.این چگونه به ما کمک میکند تا واقعیت محبت خدا نسبت به خود را درک کنیم، و این درک، چه آرامشی به ارمغان می آورد؟`