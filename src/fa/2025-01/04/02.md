---
title:  بیش از محبت مادر
date:  19/01/2025
---

مسلماً یکی از عمیق ترین اشکال عشق و محبت در تجربه بشری، عشق و محبت بین والدین و فرزند است. کتاب مقدس اغلب از استعاره رابطه والد و فرزند برای نشان دادن شفقت خارقالعاده خدا برای بشریت استفاده میکند و تأکید میکند که شفقت خدا حتی از عمیقترین و زیباترین بیانهای انسانی در همان عواطف، فراتر است.

`مزمور ۱۰۳: ۱۳، اشعیا ۴۹: ۱۵ و ارمیا ۳۱: ۲۰ را بخوانید. این تصویرها چه چیزی را در مورد ماهیت و عمق شفقت خداوند بیان می کنند؟`

در واقع، با توجه به این آیات، رابطه بین خدا و ما به عنوان رابطه فرزندان عزیز ترسیم شده است. خدا ما را همچون محبت عمیق پدر و مادر دلسوز به فرزندانشان دوست دارد. این تضاد در اشعیا ۴۹: ۱۵ نشان داده شده است، و تأکید می کند که در حالی که ممکن است یک مادر انسانی فرزند خود را فراموش کند یا نسبت به او دلسوزی نداشته باشد، خدا هرگز فرزندان خود را فراموش نمی کند، و شفقت او تزلزل ناپذیر باقی می ماند (مراثی ارمیا ۳: ۲۲).

به طور قابل توجهی، اعتقاد بر این است که اصطلاح عبری «رِحِم» برای توصیف محبت فراوان خدا، نه تنها در این آیات، بلکه در بسیاری از آیات دیگر، از اصطلاح عبری رَحِم[مادر]، «رِحِم» سرچشمه میگیرد. محققان خاطرنشان می کنند که شفقت خداوند شبیه به «عشق و محبت مادری رحِم مانند» است. در واقع،این تصویر تأکید می کند که شفقت خداوند بسیار برتر از هر نوع بیان انسانی است، حتی از محبت عمیق یک مادر نسبت به نوزادش فراتر می رود.

طبق ارمیا ۳۱: ۲۰، خدا قوم عهد خود را «پسر عزیز» و «فرزند دلبند» خود میداند، حتی در مواجهه با طغیان مکرر و اعمالی که او را غمگین میکند. با این حال، خداوند اعلام می کند: «دل من به شدت مشتاق اوست» و تأیید می کند: «به یقین بر او رحم خواهم کرد». قابل ذکر است که اصطلاحی که در اینجا به عنوان رحمت ترجمه شده است، همان اصطلاحی است که قبلاً برای رحمت الهی (رحم) به کار رفته بود. بعلاوه، عبارت «دل من به شدت مشتاق اوست» را می توان به معنای واقعی کلمه به عنوان «غرش درونم» ترجمه کرد [که در اصطلاح فارسی، دل کسی برای کسی یا چیزی ضعف می رود]، با استفاده از زبان تمام وجود و از ته دل برای بیان عواطف الهی و تأکید بر عمق عمیق عشق مشفقانه خدا به قومش. علیرغم بی وفایی آنها، خداوند همچنان شفقت و رحمت فراوان خود را بر قومش روا می دارد که از همه انتظارات معقول و منطقی فراتر است.

`مطمئناً تسلی یافتن از این ایده که شفقت خداوند با محبت یک پدر یا مادر دلسوز قابل مقایسه است، برای برخی آرامش بخش است. با این حال، افرادی که با کمبود محبت والدین خود مواجه هستند ممکن است با چالش هایی روبرو شوند. به چه طریقهای دیگری شفقت و دلسوزی خدا می تواند برای آنان روشن شود؟`