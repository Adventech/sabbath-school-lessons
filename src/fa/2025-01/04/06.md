---
title:  دلسوز و مهربان
date:  23/01/2025
---

خدای کتاب مقدس دلسوز و مهربان است، و این احساسات الهی در اوج خود در عیسی مسیح الگو گرفته شده است. خدا همدرد است (با اشعیا ۶۳: ۹ و عبرانیان ۴: ۱۵ مقایسه کنید)، که عمیقا با غم و اندوه قومش تحت تاثیر قرار گرفته است (داوران ۱۰: ۱۶ لوقا ۱۹: ۴۱) و به شنیدن، پاسخ دادن، و تسلی دادن تمایل دارد (اشعیا ۴۹: ۱۰ و ۱۵؛ متی ۹: ۳۶؛ متی ۱۴: ۱۴).

`اول قرنتیان ۱۳: ۴ – ۸ را بخوانید. چگونه این قسمت ما را تشویق میکند تا محبت دلسوزانه و خارقالعاده خدا را در تعاملاتمان با دیگران منعکس کنیم؟`

ما اغلب تمایل به ارتباط با افرادی داریم که مظهر عشق و محبت توصیف شده در اول قرنتیان ۱۳: ۴-۸ هستند. با این حال، چقدر تلاش می کنیم که مجسم کننده این نوع عشق و محبت برای دیگران باشیم؟ این فراتر از توانایی ماست که خود را به افرادی تبدیل کنیم که صبور، مهربان، عاری از حسادت، غرور، و بی ادب، خودخواه نیستند. ما نمی توانیم عشق و محبتی را در درون خود ایجاد کنیم که «با همه چیز مدارا می کند، همواره ایمان دارد، همیشه امیدوار است و در همه حال پایداری می کند» و «هرگز پایان نمی پذیرد» (اول قرنتیان ۱۳: ۷، ۸). پدیداری چنین عشق و محبتی فقط در نتیجه کار روح القدس در زندگی ماست. و شکر و سپاس بر خدا باد که روح القدس، محبت خدا را به درون قلبهایی می ریزد که با ایمان در مسیح عیسی ساکن هستند (رومیان ۵: ۵).

با فیض خدا و قدرت روح القدس، از چه راه های عملی می توانیم احساسات عمیق خدا را بازتاب داده، بلکه همیشه محبتی کاملا عادلانه و منطقی داشته باشیم؟ ابتدا، تنها واکنش مناسب پرستش خداست که محبت است. دوم، ما باید بطور فعالانه شفقت و محبت خیرخواهانه را به دیگران نشان دهیم. ما نباید به همین راحتی به ایمان مسیحی خود بسنده کنیم بلکه باید انگیزه ای داشته باشیم تا دیگران را نیز تسلی دهیم. نهایتا، ما باید تشخیص بدهیم که ما نمی توانیم قلبهای خودمان را تغییر بدهیم، بلکه خدا تنها می تواند چنین کاری را انجام دهد.

پس بیایید از خداوند دلی تازه برای محبت به دیگران بطلبیم، دلی سرشار از عشق و محبتی پاک و خالص کننده، که خوبیها را غربال کند و بدی ها را از خود بزداید.

دعای ما این باشد که: «خداوند عطا فرماید كه به اندازهٔ محبّتی كه ما برای شما داریم، محبّت شما برای یكدیگر و همهٔ مردم افزایش و گسترش یابد. خدا دلهای شما را قوی گرداند تا در آن هنگام كه خداوند ما عیسی با همهٔ مقدّسین خود میآید، شما در حضور خدای پدر پاک و بیعیب باشید» (اول تسالونیکیان ۳: ۱۲ و ۱۳).

`چرا برای نشان دادن این نوع عشق و محبت باید از خویشتن، خودخواهی و فساد ذاتی در قلبمان دست بکشیم؟ چه انتخابهایی میتوانیم داشته باشیم تا این فرآیند تغییر خود را طی کنیم؟`