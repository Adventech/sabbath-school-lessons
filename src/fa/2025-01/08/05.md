---
title:  اراده ایده آل و اراده اصلاحی خدا
date:  19/02/2025
---

`افسسیان ۱: ۹- ۱۱ را بخوانید. این آیات درباره تقدیر از پیش تعیین شده، چه می گویند؟ آیا برخی از مردم از پیش مقدر شده اند تا نجات یابند و دیگران از دست بروند؟`

عبارت یونانی که در اینجا و خیلی جاهای مختلف کتاب مقدس «تقدیر یااز پیش مقدر شده» ترجمه شده، تعلیم نمی دهد که خدا از ابتدا تاریخ را تعیین می کند (یا باعث حوادث تاریخ می شود). بلکه عبارت یونانی به معنی «تصمیم گیری از قبل» می باشد.

البته می توان از قبل یک طرفه تصمیم گرفت، یا، از قبل به گونه ای تصمیم گرفت که تصمیمات آزادانه دیگران به حساب بیایند. کتاب مقدس می آموزد که خدا دومی را انجام می دهد.

در اینجا و جاهای دیگر، از جمله مواردی مانند رومیان ۸: ۲۹، ۳۰، هنگامی که از اصطلاح «از پیش مقدر شده» استفاده می شود، که این حاکی از نیات خدا برای آینده است. این روند با پیش آگاهی خداوند از انتخاب های آزادانه مخلوقات تعیین می شود. این بدان معناست که خداوند در مشیت خود می تواند مسیر تاریخ را به سوی نتایج مثبتی که برای همه می خواهد، هدایت کند. حتی با احترام به آن نوع آزادی مخلوق که برای یک رابطه محبانه واقعی لازم است.

افسسیان ۱: ۱۱ اعلام می دارد که خدا «همه چیز را مطابق رای اراده خود انجام می دهد». آیا بدین معنی است که خدا هر چیزی را برای اتفاق افتادن تعیین می کند، درست همانطور که دوست دارد؟ افسسیان ۱: ۹-۱۱ به تنهایی، ممکن است به نظر برسد که این دیدگاه را تأیید می کند.

با این حال، این تفسیر با بسیاری از آیاتی که در قبل دیده ایم تناقض خواهد داشت که نشان می دهد که مردم گاهی اوقات «اراده خدا» را رد کنند (لوقا ۷: ۳۰ را با لوقا ۱۳: ۳۴ و مزمور ۸۱: ۱۱- ۱۴ مقایسه کنید). اگر کتاب مقدس با خود تناقض نداشته باشد [که ندارد]، چگونه می توان این عبارات را به گونه ای فهمید که با یکدیگر هماهنگ هستند؟

اگر به سادگی تمایزی را بین آنچه میتوانیم «اراده ایدهآل» و «اراده اصلاحی» خدا بنامیم، تشخیص دهیم، این بخش کاملاً منطقی است. «اراده ایدهآل» خدا همان چیزی است که خدا واقعاً ترجیح میدهد که رخ دهد، و اگر همه همیشه دقیقاً همان چیزی را انجام دهند که خدا میخواهد، اتفاق میافتد. از سوی دیگر، «اراده اصلاحی» خداوند، اراده خداوند است که قبلاً هر عامل دیگری را در نظر گرفته است، از جمله تصمیمات آزادانه مخلوقات، که گاهی از آنچه خدا ترجیح می دهد، دور می شوند. به نظر می رسد افسسیان ۱: ۱۱ به «اراده اصلاحی» خدا اشاره دارد.

`پیش آگاهی خدا از آینده آنقدر قدرتمند و کامل است که حتی با دانستن همه انتخاب ها، از جمله انتخاب های بد، که مردم انجام خواهند داد، او همچنان می تواند «همه چیز را با هم برای خیر» به کار گیرد (رومیان ۸: ۲۸). چه آرامشی می توانید از این حقیقت بگیرید؟`