---
title:  خدای مقتدر ما
date:  16/02/2025
---

شبان جوانی به گروهی در دوره مدرسه راهنمایی خود تعلیم می داد که «خدا مقتدر است». «بدین معنی که خدا همه امور و اتفاقات را تحت کنترل دارد. یکی از بچه ها که گیج شده بود گفت: «پس، وقتی که سگم مرد خدا همه چیز را تحت کنترل داشت؟ چرا خدا می خواست تا سگم بمیرد؟»

شبان جوان تلاش کرد تا به این سوال، جوابی بدهد: «این سوال سختی است. ولی گاهی اوقات خدا اجازه می دهد تا از زمانهای سختی عبور کنیم تا حتی برای سختیهای بیشتر در آینده آماده شویم.

بیاد دارم وقتی که سگم مرد، چقدر سخت بود. ولی عبور از این سختی و ناراحتی به من کمک کرد تا حتی از سختی بیشتری که بعدا در زمان فوت مادربزرگم بود، عبور کنم. آیا مفهوم هست؟

پس از مکثی طولانی، آن دانش آموز جواب داد، پس خدا سگم را کشت تا برای زمانی که مادربزرگم را می کشد، آماده باشم؟.- با مرجع زیر:

Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

گاهی اوقات مردم خیال می کنند که هر اتفاقی که می افتد همانطور است که خدا خواسته است. هر اتفاقی که در جهان می افتد دقیقا همان طور است که خدا می خواهد اتفاق بیفتد. گذشته از همه اینها، خدا مقتدر است. پس چطور اتفاقاتی می افتد که خدا نمی خواهد اتفاق بیفتد؟ بنابراین، مهم نیست که چه اتفاقی بیفتد، هر چقدر هم بد باشد، خواست خدا بوده است. حداقل این چیزی است که این الهیات می آموزد.

`مزمور ۸۱: ۱۱- ۱۴، اشعیا ۳۰: ۱۵ و ۱۸، اشعیا ۶۶: ۴ و لوقا ۱۳: ۳۴ را بخوانید. این آیات در مورد این سؤال که آیا اراده خدا همیشه انجام می شود، چه می گویند؟`

در حالی که بسیاری از مردم بر این باورند که خدا همیشه به آنچه میخواهد، باید برسد، کتاب مقدس داستان کاملاً متفاوتی را بیان میکند. کتاب مقدس بارها و بارها خدا را در حال تجربه خواسته های برآورده نشده اش، نشان می دهد.

یعنی آنچه اتفاق میافتد اغلب با آنچه خدا بیان میکند و در واقع، ترجیح میدهد که اتفاق بیفتد، در تضاد است. در بسیاری از موارد، خداوند صریحاً اعلام می کند که آنچه در حال وقوع است، برعکس آنچیزی است که او می خواهد. او یک عاقبت را برای قومش خواست، اما آنها به جای آن، عاقبت دیگری را انتخاب کردند. خود خدا مرثیه می خواند: «اما قوم من صدای مرا نشنیدند و اسرائیل مطیع من نگشت! ... کاش قوم من به من گوش فرا می داد و اسرائیل در راههای من گام می زد. آنگاه دشمنانشان را مغلوب می ساختم و دست خویش را بر ضد مخالفانشان بر می گردانیدم!» (مزمور ۸۱: ۱۱ و ۱۳ و ۱۴).

`به پیامدهای مکاتب الهیاتی تفکر کنید که هر اتفاقی را که می افتد به خدا و اراده او نسبت می دهند. چنین اندیشه الهیاتی بویژه در زمینه اهریمن و شرارت چه مشکل بزرگی ایجاد می کند؟`