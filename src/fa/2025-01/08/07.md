---
title:  اندیشه هایی فراتر
date:  21/02/2025
---

از نوشته های الن جی. وایت فصل «خدا با ما» از کتاب آرزوی اعصار صفحات ۱۹-۲۶ را بخوانید.

نقشه نجات ما نقشه ای نبود که بعدا اندیشیده شده باشد یا برنامه ای باشد که پس از سقوط آدم طرح ریزی شده باشد، بلکه مکاشفه ای بود که «از ایام ازل مخفی داشته شده بود» (رومیان ۱۶: ۲۵). این نقشه، آشکار شدن اصولی بود که از ایام ازل، بنیان عرش خداوند را تشکیل می داد. از همان آغاز، خداوند و مسیح از ارتداد شیطان و سقوط آدم که به دلیل قدرت فریبنده شیطان مرتکب گناه می شد، آگاه بودند. خداوند مقدر نکرده بود که گناه به وجود بیاید، اما وقوع آن را پیش بینی کرده و در مقابل عواقب هولناک ناشی از ارتکاب گناه، اقدامات فوری را تدارک دیده بود. محبت او نسبت به جهان آنقدر عظیم بود که عهد کرد تا پسر یگانه خود را ارزانی دارد تا «هر که به او ایمان آورد هلاک نگردد، بلکه حیات جاودان یابد» (یوحنا ۳: ۱۶).- الن جی. وایت، آرزوی اعصار، صفحه ۲۲.

**سوالاتی برای بحث:**

`۱. اگر خدا همیشه آنچه را که میخواهد به دست نمیآورد، چه تأثیری بر روی دیدگاه شما از اتفاقات دنیا میگذارد؟ اگر بفهمیم خداوند آرزوهایی دارد که همیشه برآورده نمی شوند، عملاً چه معنایی برای ما دارد؟`

`۲. در بررسی مجدد قیاس کیک از مطالعه پنجشنبه، ممکن است تعجب کنیم: چرا خدا و مسیح با اینکه از ارتداد شیطان آگاه بودند، ما را خلق کردند؟ آیا ممکن است اهمیت محبت، در هم آمیخته با آزادی، آنقدر برای حکومت خدا مقدس و اساسی باشد که عیسی به جای اینکه آزادی ذاتی محبت را از ما سلب کند، صلیب را تحمل کرد؟`

`۳. ما مکرراً از وجود شر و رنج در جهان ابراز تأسف می کنیم، اما چقدر درنگ می کنیم و فکر می کنیم که خود خدا به دلیل رنج و بدی ناله می کند و غم و اندوه را تجربه می کند؟ اعتراف به اینکه خداوند به دلیل شر رنج می برد، چگونه بر درک و پاسخ شما به وجود شر و رنج تأثیر می گذارد؟`

`۴. درک اینکه بسیاری از وقایع در جهان اراده خداوند نبوده اند، چگونه به شما کمک می کند تا با رنج خود کنار بیایید، به خصوص وقتی که بیهوده به نظر می رسد، و به نیکویی و خیریت قابل تشخیصی منجر نمی شود؟`