---
title:  خدا را دوست داشتن
date:  18/02/2025
---

مسلماً مفهوم قدرت مطلق خداوند به معنای توانایی انجام محالات منطقی نیست. بر این اساس، غیرممکن است که خداوند به زور حکم کند که کسی او را آزادانه دوست داشته باشد. ماهیت انتخاب آزادانه برای انجام کاری دلالت بر عدم وجود اجبار یا قاطعیت دارد. بنابراین، مجبور کردن کسی به دوست داشتن خدا با جوهره عشق و محبت واقعی در تضاد است، زیرا عشق و محبتِ واقعی مستلزم ابراز محبت داوطلبانه و بدون اجبار است.

`متی ۲۲: ۳۷ و تثنیه ۶: ۴ و ۵ را بخوانید. این آیات درباره واقعیت آزادی اختیار چه می آموزند؟`

بزرگترین فرمان، دوست داشتن خدا، شواهدی را ارائه می دهد که نشان می دهد خدا در واقع می خواهد که همه او را دوست داشته باشند. با این حال، همه خدا را دوست ندارند. پس چرا خدا باعث نمی شود که همه او را دوست داشته باشند؟ باز هم به این دلیل است که عشق و محبت، برای اینکه عشق و محبت باشد، باید از روی آزادی اختیار نشان داده شود.

`عبرانیان ۶: ۱۷ و ۱۸ و تیطوس ۱: ۲ را بخوانید. این آیات چه چیزی درباره خدا می آموزند؟`

طبق کتاب اعداد ۲۳: ۱۹، «خدا انسان نیست که بتواند دروغ بگوید». خدا هرگز دروغ نمی گوید (تیطوس ۱: ۲)؛ خدا همیشه کلام خود را نگاه می دارد و هرگز عهد شکنی نمی کند (عبرانیان ۶: ۱۷ و ۱۸). بر این اساس اگر خدا وعده ای داده یا عهدی بسته، اقدامات آینده او بطور اخلاقی منوط و محدود به آن وعده هاست.

بدین معنی که از آنجایی که خداوند، در اکثر موارد، به مخلوقات اجازه می دهد که بر خلاف ترجیحات او انتخاب کنند، آنچه را که انسان تصمیم می گیرد را نباید به حساب خدا گذاشت.

اگر خداوند متعهد به اعطای آزادی اختیار به مخلوقات باشد، پس انسانها از این ظرفیت برخوردارند که از آزادی خود بر خلاف خواسته های ایده آل خداوند استفاده کنند. متأسفانه، بسیاری از افراد چنین انتخابهایی را انجام میدهند، که منجر به اتفاقاتی میشود که طبق خواسته و اراده خدا نیست، اما دقیقاً، این اتفاقات به خدا ربطی ندارند.

`چه کاری کرده اید که می دانید که خدا نمی خواسته آن کار را انجام دهید؟ این موضوع درباره واقعیت و عواقب دهشتناک آزادی اختیار چه می آموزد؟`