---
title:  به محبت و عدالت متمسک شوید
date:  06/02/2025
---

کتاب مقدس بطور مستمر تعلیم می دهد که، «یهوه خدای شما، اوست خدا، خدای امین که عهد و محبت خود را با آنان که او را دوست می دارند و فرمانهایش را به جا می آورند تا هزار پشت نگاه می دارد» (تثنیه ۷: ۹). خصلت نیکویی و محبت او را عیسی در صلیب به خوبی نشان داد. (رومیان ۳: ۲۵ و ۲۶؛ رومیان ۵: ۸ را ببینید). بر اساس مزمور ۱۰۰: ۵، «خدا نیکوست و محبتش جاودانی و وفاداریش نسل اندر نسل» (با مزمور ۸۲ مقایسه کنید). از اینرو باید به خدا اعتماد کرد؛ او به فرزندان خویش هدایای نیکو می بخشد (یعقوب ۱: ۱۷؛ با لوقا ۱۱: ۱۱-۱۳ مقایسه کنید). در واقع او حتی به کسانی که خود را در جبهه خصم قرار داده اند نیکوئی عطا می کند.

`متی ۵: ۴۳- ۴۸ را بخوانید. این آیات در خصوص محبت شگفت انگیز خدا چه می آموزند؟ چگونه می توانیم تحت نورِ تعلیم عیسی، نسبت به دیگران رفتار کنیم؟`

متی باب ۵، محبت خدا را به عنوان محبت کامل شرح می دهد. محبت ناقص محبتی است که شما تنها کسانی را دوست می دارید که شما را دوست دارند. ولی خدا حتی آنانی را که از او نفرت دارند دوست می دارد حتی کسانی که خود را در جبهه دشمنانش قرار می دهند. محبت او کامل و بی عیب و نقص است.

گرچه محبت و رحمت خدا بسیار فراتر از حد انتظار است، اما، عدالت او را باطل یا نفی نمی کند. در مقابل، عدالت و رحمت به ارمغان می آورد (مزمور ۸۵: ۱۰). به همین صورت کتاب مقدس ما را تشویق می کند: «محبت و عدالت را بجای آر و پیوسته برای خدای خویش انتظار بکش» (هوشع ۱۲: ۶). ترجمه دیگر همچنین می گوید، «با محبت و راستی زندگی کن و با صبر و تحمل در انتظار خدا باش» (هوشع ۱۲: ۶؛ با لوقا ۱۱: ۴۲ مقایسه کنید).

در پایان، خدا خودش عدالت کامل را جاری می سازد. رومیان ۲: ۵ می آموزد، روزی «داوری عادلانه خدا آشکار خواهد شد» (رومیان ۲: ۵). در نهایت، نجات یافتگان خواهند خواند: «عظیم و حیرت زاست کارهای تو ای خداوند قادر مطلق، عدل و حق است راههای تو، ای پادشاه همه اعصار» (مکاشفه ۱۵: ۳ و ۴؛ با مکاشفه ۱۹: ۱ و ۲ مقایسه کنید).

`اشعیا ۲۵: ۱،اعلام می دارد، «ای یهوه تو خدای من هستی، تو را بر می افرازم و نامت را می ستایم، زیرا که اعمال عجیب کرده ای و تدبیرات قدیم خود را به انجام رسانیده ای، در امانت و راستی». چگونه می توانیم بیاموزیم که خدا را حتی در زمانهای سخت شکرگزار باشیم؟ زندگی شما از چه جهاتی می تواند سپاسگزار خداوند باشد به گونه ای که عدالت را در حوزه نفوذ شما افزایش دهد؟`