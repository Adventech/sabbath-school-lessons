---
title:  محبت و عدالت
date:  02/02/2025
---

در صفحات کتاب مقدس، محبت و عدالت در هم تنیده شده اند. محبتِ واقعی، عدالت را ایجاب می کند و عدالت واقعی تنها در محبت کامل و تحقق می یابد. قبلا به با هم بودن این مفاهیم عادت نداشته ایم و این بدین خاطر است که محبت و عدالت بطور شگرفی از طریق بشر به انحراف کشیده شده است.

`مزمور ۳۳: ۵، اشعیا ۶۱: ۸، ارمیا ۹: ۲۴، مزمور ۸۵: ۱۰ و مزمور ۸۹: ۱۴ را بخوانید. این آیات بر نگرانی و توجه خدا برای عدالت چه نوری می تاباند؟`

این آیات صراحتا اظهار می دارند که خدا عدالت را دوست می دارد (مزمور ۳۳: ۵ و اشعیا ۶۱: ۸ را بخوانید). در کتاب مقدس، ایده محبت و عدالت بطور جدایی ناپذیری با هم هستند، و خداوند عمیقاً نگران است که عدالت و انصاف در این دنیا اجرا شود.

در واقع، بی دلیل نیست که انبیا به طور مداوم اشکال مختلف بی عدالتی را محکوم می کنند، از قوانین ناعادلانه و سنجش های دروغین گرفته تا بدرفتاری و ظلم به افراد آسیب پذیر، مانند فقرا، بیوه ها و دیگر قشرهای آسیب پذیر که در مخاطره قرار دارند.

گرچه مردم مرتکب بسیاری از شرارتها و بی عدالتی هایی می شوند، لیکن خدا بطور مستمر «رحمت و انصاف و عدالت را در زمین بجا می آورد» (ارمیا ۹: ۲۴). بر این اساس، در سراسر کتاب مقدس، تمامی وفاداران به خدا شدیدا چشم انتظار داوری الهی به عنوان امری بسیار خوب هستند از آنجا که بر بدکاران و ظالمان مجازات می آورد، و برای صالحان عدالت را به ارمغان می آورد و قربانیان بی عدالتی و ظلم را نجات می بخشد.

به واقع، انصاف و عدالت بنیان حکومت خدا هستند. حکومتِ محبتِ اخلاقی خدا عدل و انصاف است، که کاملا از حکومتهای فاسد این جهان متفاوت است، آنها اغلب بی عدالتی همیشگی را برای منافع و اقتدار خود بکار می گیرند و ادامه می دهند.

و خدا بطور شفاف آنچه که از ما انتظار دارد را بیان می کند. که «انصاف را بجا آوری و رحمت را دوست بداری و در حضور خدای خویش با فروتنی سلوک نمایی» (میکا ۶: ۸). اگر قرار باشد که از صفات خدا چیزی را بازتاب بدهیم، محبت و عدالت و رحمت ناشی از آن است که در کانون آن قرار دارد.

`نمونه هایی از عدالت منحرف شده بشری چه هستند؟ پس چگونه میتوانیم فریاد نزنیم که روزی عدالت کامل خدا بیاید؟`