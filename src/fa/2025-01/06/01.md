---
title:  عشق و علاقه خدا به عدالت
date:  01/02/2025
---

### مطالعه این هفته
برای مطالعه این هفته بخوانید: مزمور ۳۳: ۵، مزمور ۸۵: ۱۰، تثنیه ۳۲: ۴، یعقوب ۱: ۱۷، تیطوس ۱: ۲، خروج ۳۲: ۱۴، متی ۵: ۴۳-۴۸.

> <p>آیه حفظی</p>
> «بلکه هر که فخر می کند، به این فخر کند که فهم دارد و مرا می شناسد و می داند که من یهوه هستم که محبت و انصاف و عدالت را در جهان به جا می آورم. زیرا از این چیزها لذت می برم، این است فرموده خداوند» (ارمیا ۹: ۲۴).

در خاور نزدیک کهن، پرستندگان «خدایان یا بتهای» ملل مختلف نه تنها بی ثبات، شرور، و غیرقابل پیش بینی بودند، بلکه اعمال شنیع مانند قربانی کردن کودکان را نیز انجام می دادند. مردم بت پرست هیچ اطمینانی از لطف الهی نداشتند، بنابراین، آنها جرات سرپیچی از خدایان قبیله خود را نداشتند.

بر اساس تثنیه ۳۲: ۱۷، اهریمنان یا دیوها در پشت سر «بتها یا خدایان»، و پشتیبان آنها بودند (همچنین اول قرنتیان ۱۰: ۲۰ و ۲۱ را بخوانید). و عبادت های مرتبط با این خدایان با استثمار و فریب همراه بود و مردم را در تاریکی اخلاقی و ظلمت عظیم روحانی قرار می داد.

خدای کتاب مقدس از این نیروهای اهریمنی بسیار متفاوت بود. یهوه در کمال نیکویی است و صفاتش غیر قابل تغییر است. و تنها بخاطر نیکویی مستمر خداست که ما می توانیم اکنون و برای ابدیت امید داشته باشیم.

در تضاد کامل با خدایان دروغین دنیای باستان، و حتی با «خدایان» امروزی، خداوند عمیقاً نگران شر، رنج، بی عدالتی، و ظلم است - که او دائماً و به صراحت همه آنها را محکوم می کند. و مهمتر از همه، او روزی همه آنها را نیز محو خواهد کرد.