---
title:  خدا کاملا نیکو و عادل است
date:  03/02/2025
---

خداوند نه تنها عشق به عدالت را اعلام می کند و مردم را به پذیرفتن و عمل به آن ترغیب می کند، بلکه او مظهر بی عیب و نقص و تزلزل ناپذیر این فضایل است. طبق کتاب مقدس، خدا کاملاً مقدس، وفادار، منصف، دوست داشتنی، و عادل است. هر عمل خدا منعکس کننده محبت، عدل، و انصاف است.او هرگز خطا نمی کند.

`تثنیه ۳۲: ۴ و مزمور ۹۲: ۱۵ را بخوانید. این آیات در خصوص وفاداری و عدالت خدا چه می آموزند؟`

این آیات و آیات دیگر تصریح می دارند که خدا عادل و با محبت است- «در وی هیچ بی انصافی نیست» (مزمور ۹۲: ۱۵؛ با مزمور ۲۵: ۸ و مزمور ۱۲۹: ۴ مقایسه کنید). «او هر صبح آفتاب عدالت را می تاباند، او هرگز کوتاهی نمی کند اما مرد ظالم حیا را نمی داند» (صفنیا ۳: ۵). به تضاد مستقیم شخصیت خدا در مقابل شخصیت کسانی که بی عدالتی را دوست دارند، توجه کنید.

خدا می داند که بهترین چیز برای هر کسی چیست، او بهترینها را برای هر کس می خواهد، و دائما برای خیریت همه در کار است.

`مزمور ۹: ۷ و ۸ و مزمور ۱۴۵: ۹-۱۷ را بخوانید. این آیات چه چیزی درباره خدا به ما می آموزند؟`

خدای کتاب مقدس، خدای «داورِ عادل» است (مزمور ۷: ۱۱). همانگونه که اول یوحنا ۱: ۵ می آموزد، «خدا نور است و هیچ ظلمت در وی نیست». در واقع، خدا نه تنها نیکوی مطلق است بلکه بر اساس یعقوب ۱: ۱۳، «خدا هرگز از بدیها تجربه نمی شود» (با عبرانیان ۱: ۱۳ مقایسه کنید).

در تمامی اینها، نیکویی و جلال خدا بطور جدانشدنی به هم وصل هستند. در حالی که بسیاری، قدرت را به بت تبدیل کرده اند، خدا قادر مطلق است، ولی او قدرت خویش را تنها در راه عدالت و محبت بکار می گیرد. این اتفاقی نبود زمانی که موسی از خدا پرسید، «جلال خود را به من بنما»، «خدا پاسخ داد، «من تمامی احسان خویش را پیش روی تو می گذرانم» (خروج ۳۳: ۱۸ و ۱۹).

`چرا این خدای خوب و مهربان اجازه می دهد تا این همه بدی در این جهان جولان دهد؟ پاسخ خود را در کلاس به بحث بگذارید؟`