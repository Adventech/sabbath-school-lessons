---
title:  خدای توبه کار؟
date:  05/02/2025
---

آیا خداوند می تواند «توبه کند»؟ اگر چنین است، این به چه معناست؟ ما دیدیم که شخصیت خدا هرگز تغییر نمی کند. با این حال، برخی از آیات کتاب مقدس از خدا به عنوان «توبه کننده» یا «منصرف شده/تغییر عقیده داده» سخن می گوید. حداقل برای انسان ها، توبه مستلزم تشخیص این است که شخص کار اشتباهی انجام داده است. پس چگونه برخی از آیات کتاب مقدس می توانند خدا را به عنوان «توبه کننده» به تصویر بکشند؟

`خروج ۳۲: ۱۴ را بخوانید و آنرا با ارمیا ۱۸: ۴-۱۰ مقایسه کنید. از مشروح این آیات در باب «منصرف شده» چه می فهمید؟`

در آیات متعدد، از جمله خروج ۳۲: ۱۴ و ارمیا ۱۸: ۴-۱۰، تصویری از خدا وجود دارد که در اجابت به توبه یا شفاعت مردم، از آوردن عذاب داوری منصرف یا چشم پوشی می کند. موضوع ثابت این است که اگر افراد از شرارت روی گردانند، خداوند وعده می دهد که از نازل کردن عذاب داوری جلوگیری می کند. این الگوی اجتناب خدا از داوری در پاسخ به توبه انسان، یک موضوع تکرارشونده در کتاب مقدس است.

`اعداد ۲۳: ۱۹ و اول سموئیل ۱۵: ۲۹ را بخوانید. این آیات در خصوص توبه یا منصرف شدن خدا چه می آموزند؟`

این آیات به طور صریح اعلام می دارد که خدا «انسان نیست که از تصمیم خود منصرف شود» (اول سموئیل ۱۵: ۲۹) و «خدا انسان نیست که دروغ گوید، و نه بنی آدم که از تصمیم خود منصرف شود. آیا او سخنی گفته که بدان عمل نکرده باشد؟» (اعداد ۲۳: ۱۹).

با توجه به آیات دیگر، این آیات را نمیتوان به این معنا دانست که خدا «منصرف» نمی شود، اما در عوض این حقیقت را بیان میکند که او به روشی که انسانها انجام میدهند «توبه» نمی کند یا «منصرف» نمی شود. در عوض، خداوند همیشه به وعده های خود عمل می کند، و در حالی که در پاسخ به توبه انسان تغییر مسیر خواهد داد، او این کار را همیشه مطابق با نیکویی خود و کلام خود انجام می دهد. خداوند در اجابت به توبه، از آوردن عذاب داوری صرف نظر می کند، دقیقاً به این دلیل که شخصیت او نیکو، عادل، محبت آمیز و مهربان است.

`اهمیت تصویرهای کتاب مقدس از «انصراف» الهی چیست؟ این در مورد ثبات شخصیت خدا در کنار این واقعیت که خدا وارد روابط واقعی بده و بستان می شود که واقعاً برای او تفاوت ایجاد می کند، چه می گوید؟`