---
title:  اندیشه هایی فراتر
date:  07/02/2025
---

از نوشته های الن جی. وایت فصل «محبت خدا برای انسان» از کتاب گامهایی بسوی مسیح صفحات ۹-۱۵ را بخوانید.

کلام خداوند، ذات وی را آشکار می سازد. او خود، محبت و مهربانی بیکرانش را اعلام نموده است. آنگاه که موسی دعا کرد: «استدعا دارم جلال خود را به من بنمایی»، خداوند پاسخ داد: «من احسان خود را از برابر تو عبور میدهم.» (خروج ٣٣ آیات ۱۸و ۱۹). این جلال اوست. خداوند از مقابل موسی عبور کرده و بشارت داد: «من خداوند هستم خدای رحیم و مهربان خدای دیرخشم و پر احسان خدای امین که به هزاران نفر رحمت میکنم و خطا و عصیان و گناه را میبخشم» (خروج ٣٤ آیات ٦ و٧). او« دیر غضب و کثیر احسان است» «زیرا رحمت را دوست دارد» (یونس ٤ آیه ٢) و (میکا ٧ آیه ۱۸).

خداوند با آیات و نشانههای بیشماری در عرش آسمان و بر روی زمین، دلهای ما را به خود پیوند زده است. او از طریق پدیدههای طبیعت و با عمیقترین و لطیفترین و مهرانگیزترین علایق خیرخواهانه قلبی که انسان قادر به درک آن باشد، سعی کرده است تا خود را به ما آشکار کند. با این حال و با تمامی این اوصاف، محبت او به طور تمام و کمال عیان نگردیده است. علیرغم تمامی این شواهد، دشمن نیکویی، اذهان انسانها را منحرف ساخت و باعث شد تا آنان با دیده ترس به خداوند نگریسته و او را خدایی ستمگر و کینه توز تصور کنند. شیطان باعث شد تا انسانها تصور کنند که خداوند موجودی است که صفت اصلی او مجازات شدید انسان میباشد. او خداوند را داوری خشن، طلبکاری سختگیر و بیرحم معرفی نمود. او خالق را بعنوان موجودی ترسیم کرد که با نگاهی دقیق انسانها را زیر نظر گرفته تا خطاها و اشتباهات ایشان را تشخیص داده و به تبع آنان را مورد محاکمه و مجازات قرار دهد. بخاطر کنار زدن این پرده های تاریک و دهشت انگیز، عیسی مسیح آمد تا دروغهای شیطان را افشا کند و  برای نشان دادن محبت بیکران خداوند به جهان آمد و در میان انسانها ساکن شد.- الن جی. وایت، گامهایی بسوی مسیح، صفحات ۱۰ و ۱۱.

**سوالاتی برای بحث:**

`۱. چرا اینقدر مهم است که تشخیص بدهیم که جلال خدا به نیکویی و ذات او مرتبط است؟ چگونه این تشخیص، الهیاتِ جلال را که بر قدرت محض تأکید دارد را بدون تاکید بر محبت و ذات خدا اصلاح می کند؟`

`۲. آیا تا به حال به نیکویی خدا شک کرده اید؟ آیا کسی را میشناسید که نیکویی خدا را به دلیل رفتار کسانی که فقط ادعا میکنند از خدا پیروی می کنند، یا صرفاً به دلیل تمام بدیهای دنیا، زیر سؤال برده باشد؟ چگونه این مسئله را برای خود حل کرده اید، و چگونه میتوانید به کسی که به مسئله نیکویی خدا شک دارد، کمک کنید؟ درس هفته آینده را ببینید.`

`۳. در کلاس، پاسخ سوال روز دوشنبه را توضیح دهید. واقعیت نبرد عظیم چگونه به ما کمک می کند تا همه شرارتهایی که اکنون وجود دارد را درک کنیم؟`