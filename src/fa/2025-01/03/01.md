---
title:  مورد لطف و رضایت خدا بودن
date:  11/01/2025
---

### مطالعه این هفته
برای مطالعه این هفته بخوانید: لوقا ۱۵: ۱۱-۳۲، صفنیا ۳: ۱۷،افسسیان ۵: ۲۵-۲۸، اشعیا ۴۳: ۴، رومیان ۸: ۱، رومیان ۵: ۸، مرقس ۹: ۱۷-۲۹.

> <p>آیه حفظی</p>
> «خدایت در میان توست. او جنگاور است و نجات خواهد داد. او بر تو شادی بسیار خواهد کرد و در محبتش آرام خواهد گرفت. او با سرودها بر تو شادی خواهد کرد» (صفنیا ۳: ۱۷).

سناریوی زیر را تصور کنید: یک بچه پنج ساله با هدیه ای که به زیبایی بسته بندی نشده است، برای روز پدر نزد پدرش می آید. او با هیجان هدیه را به پدرش می دهد.

تصور کنید که پدر می گوید، «پسرم، به هدیه ات اهمیتی نمی دهم. از این بگذریم، چیزی وجود ندارد که بخواهی بدهی تا مرا خوشحال کنی. هر چیزی را که به من بدهی، خودم می توانم تهیه کنم و هر چیزی که به من بدهی یا از پول خودم بوده یا اینکه از چیزهایی تهیه شده که خودم پول آنها را داده ام. من نه نیازی دارم و نه چیزی می خواهم. ولی با این وجود، دوستت دارم».

ای داد!

واکنش این پدر را چگونه ارزیابی می کنید؟ کلماتی مانند «بی عاطفه»، «سرد» و «بی احساس» به ذهن خطور می کند. آیا خدا به این طریق به ما واکنش نشان می دهد؟ آیا ما واقعاً می توانیم مورد رضایت و پسند خدا باشیم؟ تصور کردن آن سخت است، حتی ما به عنوان موجوداتی سقوط کرده، فاسد شده توسط گناه، و مستعد شر - بله، ما می توانیم مورد پسند خدا واقع شویم! به عبارت دیگر، خداوند به ما، و یا به هدیه هایی که برای او می آوریم، با نگاه و رفتار آن پدر نگاه نمی کند. برعکس، ما می توانیم خدا را فقط از طریق مسیح خشنود سازیم.