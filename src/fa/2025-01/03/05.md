---
title:  سنگهای زنده
date:  15/01/2025
---

چگونه می شود که ما بعنوان موجوداتی سقوط کرده و گناهکار می توانیم خدای مقدس را خشنود سازیم؟

`رومیان ۸: ۱ و رومیان ۵: ۸ را بخوانید. این آيات درباره ایستادن ما در پیشگاه خدا چه می گویند؟`

فیض خداوند بی دریغ و بی قید و شرط است و شامل هر بشری می شود. خداوند پیش از اینکه ما چیزی بگوییم یا انجام دهیم بسوی ما می آید و به ما فرصت می دهد تا محبت او را بپذیریم یا رد کنیم.

همانگونه که رومیان ۵: ۸ می گوید «خدا محبت خود را به ما اینگونه ثابت کرد که وقتی ما هنوز گناهکار بودیم مسیح در راه ما مرد» (با ارمیا ۳۱: ۳ مقایسه کنید). و ما می توانیم با ایمان از طریق کاری که منجی مان بر روی صلیب برای ما انجام داد با خدا آشتی و حتی او را خشنود سازیم.

`اول پطرس ۲: ۴-۶ را بخوانید و آنرا با عبرانیان ۱۱: ۶ مقایسه کنید. با توجه به آیات فوق ما چگونه می توانیم خدا را خشنود سازیم؟`

بدون دخالت خدا، انسانهای سقوط کرده قادر نیستند تا چیزی با ارزش نزد خدا بیاورند. با این حال، خدا با فیض و رحمت خویش از طریق کار مسیح راهی را مهیا نمود. بخصوص از طریق عیسی مسیح می توانیم «قربانیهای روحانی مقبول خدا را تقدیم کنیم» (اول پطرس ۲: ۵).

گرچه «بدون ایمان، خشنود ساختن او ممکن نمی باشد» (عبرانیان ۱۱: ۶)، با تامل در کار مسیح، خدا ایمانداران را «به هر چیز نیکو مجهز می گرداند تا اراده او را به انجام رسانند. باشد که او هر آنچه را که موجب خشنودی اوست به واسطه عیسی مسیح در ما به عمل آورد، که او را جلال جاودانه باد. آمین» (عبرانیان ۱۳: ۲۱).

کسانی که با ایمان به خدا پاسخ میدهند، در نظر او با وساطت مسیح، عادل شمرده میشوند، که عدالت او به تنهایی قابل قبول است. و کسانی که به پیشنهادهای محبت آمیز خدا پاسخ می دهند از طریق وساطت مسیح شایسته شمرده می شوند (لوقا ۲۰: ۳۵)، و او آنها را به شباهت خود تبدیل می کند (اول قرنتیان ۱۵: ۵۱-۵۷، اول یوحنا ۳: ۲). کار فدیه خدا فقط برای ما نیست، بلکه از طریق ما نیز می شود.

`چرا ایده وساطت مسیح برای شما در آسمان اینقدر دلگرم کننده است؟`