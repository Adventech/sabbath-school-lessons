---
title:  ارزشمندتر از آنچه که تصور کنید
date:  12/01/2025
---

همانطور که در اوایل درس دیدیم، خداوند حتی بدترین گناهکاران یا بدترین بدکاران را همگی دوست میدارد. و بخاطر اینکه خدا به مردم بیش از آنچه که حتی بتوانیم تصور کنیم ارزش می دهد، او از گناه ناخشنود می شود زیرا او ما را دوست می دارد و می داند که گناه چه بلایی بر سر ما می آورد.

`لوقا ۱۵: ۱۱- ۳۲ را ببینید. تمثیل پسر اسرافکار چه چیزی را درباره دلسوزی و محبت خدا آشکار می کند؟ این داستان به کسانی که مانند پسر دیگر در خانه ماندند، چه هشداری می دهد؟`

در این داستان عیسی می گوید که، پسرِ مردی، سهم الارث خود را زودتر از موعد درخواست کرد، که عملا پدر و خانواده اش را طرد کرد. بعدها پسر اسرافکار و ولخرج، ارث خود را به هدر داد و در فقر و گرسنگی درمانده شد و به خوکهایی که از آخور می خوردند رشک برد.او متوجه شد که خادمان خانه پدرش بهتر از او و بیش از حد کافی غذا می خورند و تصمیم گرفت تا به خانه بازگردد، به این امید که خدمتکار خانه پدرش بشود.

آنچه در ادامه می آید تأثیر قابل توجهی دارد. برخی از پدران ممکن است پسری را که پس از گرفتن ارث و قطع رابطه با خانواده بازمی گردد، رد کنند، و بگویند: «تو تصمیم گرفتی از خانواده ما فاصله بگیری و دیگر به اینجا تعلق نداری». چنین پاسخی ممکن است برای برخی از والدین منطقی و حتی معقول به نظر برسد، زیرا ممکن است فکر کنند پسر از آستانه ای عبور کرده است که پذیرش دوباره در خانواده، به ویژه به عنوان پسر، دشوار است.

ولی در تمثیل، پدر (که معرف خداست) به هیچوجه به این  شیوه واکنش نشان نداد. در عوض، وقتی [پسر اسرافکار] از دوردستها دیده شد، پدرش او را دید و دلش سوخت و دویده و دست دور گردنش انداخت و او را بوسید» (لوقا ۱۵: ۲۰).

علیرغم اینکه در آن زمانها دویدن سرپرست خانواده برای استقبال از شخصی، رفتاری سبک و دور از شان و مقام تلقی میشد، پدر با دلسوزی بسیار به استقبال پسرش دوید. شایان ذکر است که او نه تنها از بازگشت او به خانه استقبال کرد، بلکه جشنی را نیز بخاطر او ترتیب داد. این نشان دهنده شفقت و لذت عمیق خداوند برای هر فرد خطاکار است، که از بازگشت حتی یک فرد به خانه تجربه می کند. چه تصویر قدرتمندی از ذات مهربان خدا!

`واکنش پسر دیگر در اینجا جالب است. چه چیزی این پاسخ را ذاتاً انسانی می کند که تا حدی منصفانه است و آنرا قابل درک می کند؟ با این حال، روایت او در مورد محدودیتهای تصورات بشری از انصاف، در درک کامل جنبههای عمیق انجیل یا محبت خدا به ما، چه چیزی را آشکار میکند؟`