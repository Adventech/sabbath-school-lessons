---
title:  جشن با شادی و خوشی
date:  13/01/2025
---

هر چند تصورش برای ما سخت باشد، خداوند هر فرد را گرانقدر و دارای ارزشی غیرقابل محاسبه می داند، به همین دلیل است که حتی از نجات یک جان خوشحال می شود.

`صفنیا ۳: ۱۷ را بخوانید. این آیه چه بینشی را در مورد مَثَلِ پسر اسرافکار ارائه می دهد؟`

صفنیا ۳: ۱۷، به وضوح شادی و لذت خدا را بخاطر قوم نجات یافته اش بیان می کند. این آیه از طیف متنوعی از کلمات عبری استفاده می کند که نشان دهنده شادی و لذت است و بر ماهیت عمیق و شدید رضایت خدا برای کسانی که بازخرید کرده است، تأکید می کند. گویی هیچ عبارتی کفایت نمی کند تا عظمت حظ و شادی خدا را در آن روز بیان کند.

همچنین توجه کنید که مهم است که مکان خدا را در این آیه مشاهده کنید: درست در «میان» قوم خویش. آشتی ناشی از پیوند محبت با حضور بی واسطه خداوند همراه است. مانند پدری که در مَثَل پسر اسرافکار از دور به دیدار پسرش می دود، در اینجا نیز خداوند در میان قومش حضور فعال دارد.

مفهوم مشابهی را می توان در اشعیا ۶۲: ۴ یافت که در تشبیه ازدواج نهفته است. طبق اشعیا ۶۲: ۴ قوم خدا را «حفصیبه» خواهند خواند که به معنی «خوشی من از اوست» می باشد و سرزمین «بعوله» نامیده خواهد شد که به معنی ازدواج است. چرا؟ بخاطر اینکه آیه می گوید: «زیرا که خداوند مشتاق تو خواهد بود، و سرزمینت به عقد ازدواج در خواهد آمد». اوج خوشی خدا برای روز احیا حفظ شده است وقتی که او از قوم خود استقبال کند و بخاطر ما شادی کند، همانگونه که پدری برای پسر اسرافکار خود شادی می کند.

`افسسیان ۵: ۲۵- ۲۸ را بخوانید. این آیات درباره نوع محبتی که فراخوانده شده ایم تا به نمایش بگذاریم، چه می گوید؟`

این آیات به شوهران پند می دهد تا همسران خود را دوست بدارند، درست همانگونه که مسیح نیز کلیسا را دوست می داشت و خود را برای او ارزانی کرد» و همسرانشان را «مانند بدن خودشان» دوست بدارند (افسسیان ۵: ۲۵ و ۲۸). این آيات نه تنها نوع محبت غیرخودخواهانه و ایثارگرایانه یک شوهر نسبت به همسرش را برجسته می سازد، بلکه نشان می دهد که مسیح خود، قومش (کلیسا) را بعنوان عضوی از خودش دوست می دارد.