---
title:  اندیشه هایی فراتر
date:  17/01/2025
---

از نوشته های الن جی. وایت از کتاب آرزوی اعصار فصل «دل شما مضطرب نشود» را در صفحات ۶۶۲-۶۸۰ بخوانید.

خداوند هنگامی که قومش برای خود ارزش کمی قائل می شوند، متاثر می شود. او از وارثین برگزیدۀ خویش انتظار دارد که خودشان را بر اساس بهایی که خداوند به خاطر ایشان پرداخته مورد ارزیابی قرار دهند. خداوند آنها را دوست می دارد، در غیر اینصورت، پسر یگانه خویش را برای نجات ایشان نمی فرستاد و چنین بهای عظیمی را نمی پرداخت. خداوند برای ایشان وظایفی را در نظر گرفته است و بسیار خشنود می شود، اگر آنان تمامی نیازهای خویش را از او طلب کرده و موجب جلال نام وی شوند. پیروان مسیح می توانند به واسطه ایمان به وعده های داده شده از خداوند توقعات عظیمی داشته باشند.

ولی دعا کردن در نام مسیح بسیار با اهمیت می باشد. هنگامی که در نام مسیح دعا می کنیم مفهومش این است که شخصیت و سیرت او را پذیرفته و روح او را از خود بروز داده و همانند او عمل کنیم. وعده منجی بر اساس شرایطی داده شده است. او می گوید: «اگر مرا دوست بدارید، احکام مرا نگاه خواهید داشت». او انسان را نه در گناه، بلکه از گناه نجات می دهد و آنان را که او را دوست می دارند، محبت خویش را با اطاعت از احکام او نشان خواهند داد.

اطاعت حقیقی از دل آدمی سرچشمه می گیرد و مسیح نیز در قلب آدمی عمل می کند و اگر به مسیح اجازه دهیم، او خود را با افکار و اهداف ما نزدیک کرده و آنچنان افکار و دلهای ما را بر طبق اراده خویش با یکدیگر هماهنگ می کند که با اطاعت از او انگیزه های خویش را به کنار می گذاریم. امیال و خواسته ها، تعالی یافته و تقدیس می شوند و در خدمت به مسیح شادی عظیمی خواهند یافت. هنگامی که خدا را بشناسیم، احکام او را پیوسته نگاه خواهیم داشت و به واسطه قدردانی از سیرت و شخصیت مسیح و به واسطه شرکت در شام خداوند، گناه در نظر ما نفرت انگیز خواهد بود».- الن جی. وایت، آرزوی اعصار، صفحه ۶۶۸.

**سوالاتی برای بحث:**

`۱. «پذیرفتن غیر خودخواهانه» چه معنایی می تواند داشته باشد؟ به نظر شما رابطه ارزانی داشتن و گرفتن در آسمان و زمین جدید چگونه خواهد بود؟`

`۲. پیام آوران آسمانی که از قسمتی دوردست از کیهان می آیند - از دوردستها در کیهان، شاید حتی فراتر از آنچه تلسکوپ فضایی جیمز وب بتواند، ببیند، پیام آوران آسمانی، دانیال نبی را به عنوان «محبوب، مطلوب، گرانبها» توصیف کردند و این را سه بار تکرار کردند. در دانیال ۹: ۲۳، جبرئیل به او می گوید: «زیرا تو بسیار محبوبی». سپس، در دانیال ۱۰: ۱۱، موجود آسمانی دیگری، احتمالاً دوباره جبرئیل، او را مردی «بسیار محبوب» می نامد، عبارتی که بعداً تکرار شد (دانیال ۱۰: ۱۹). در مورد آنچه که این آیات در مورد خدا و نزدیکی او به ما آشکار می کنند، بیندیشید. از این حقیقت شگفت انگیز چه امیدی می توانید برای خودتان بیابید؟`

`۳. نمونه های قهرمانان ایمان در عبرانیان ۱۱ چگونه با محتوای درس این هفته مرتبط است؟ به طور خاص، این مثالها چه بینشهایی درباره «مورد پسند بودن برای خدا» از طریق ایمان را ارائه میدهند؟ و چه درس هایی را می توان از این مصادیق ایمان و وفاداری در زندگی روزمره گرفت و به کار برد؟`