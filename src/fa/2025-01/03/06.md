---
title:  یک هدف ارزشمند و شایسته
date:  16/01/2025
---

در زیر چتر رحمت و وساطت خدا، حتی کوچکترین پاسخ مثبت به محبت او، وی را شاد می کند. از طریق کسی که منحصراً سزاوار محبت است و کاملاً عادل است، هر یک از ما میتوانیم عادل تلقی شویم و در زمره محبوبان خدا قرار بگیریم که مقدر شده است در عشق و محبت کامل ابدی با او زندگی کنند. این امید ارزشمند رستگاری است که به طور پیچیده با کار مسیح بخاطر ما در آسمان مرتبط است.

ولی شاید متعجب شوید و بپرسید که آیا حتی من هم مشمول چنین رستگاری می شوم؟ اگر به قدر کافی خوب نباشم، چه؟ اگر نگران باشم که به اندازه کافی ایمان ندارم، چه؟

`مرقس ۹: ۱۷-۲۹ را بخوانید. پاسخ خداوند به مرد داستان چگونه است؟ چقدر ایمان، ایمان کافی محسوب می شود؟`

حواریون نمی توانستند دیوها را بیرون کنند؛ گویی هیچ امیدی نبود. ولی عیسی آمد و به پدر آن پسر گفت، «برای کسی که ایمان دارد همه چیز ممکن است» (مرقس ۹: ۲۴).

توجه کنید که عیسی به آن مرد نگفت که «وقتی بیشتر ایمان داشتی نزد من بازگرد». در عوض آن مرد فریاد زد «ایمان دارم. یاری ام ده تا بر بی ایمانی خود غالب آیم».

بدون ایمان، خشنودی خدا ناممکن است (عبرانیان ۱۱: ۶) و با این وجود، عیسی حتی کمترین ایمان را می پذیرد و با ایمان (از طریق وساطت مسیح)، می توانیم او را خشنود سازیم. بواسطه ایمان و بخاطر کار مسیح بخاطر ما، می توانیم به طریقهایی واکنش نشان دهیم که خدا خشنود گردد، مشابه با طریقی که یک پدر بشری وقتی که فرزندش برایش یک هدیه ناقابل می آورد، خشنود می گردد.

بدین سبب، باید از اندرز پولس پیروی کنیم تا خشنود کردن خدا هدف ما باشد (دوم قرنتیان ۵: ۹ و ۱۰؛ با کولسیان ۱: ۱۰، اول تسالونیکیان ۴: ۱ و عبرانیان ۱۱: ۵ مقایسه کنید). و ما باید از خدا بخواهیم تا علایق ما را به جهتی سوق دهد تا به دوست داشتن دیگران علاقه داشته باشیم و محبت ما را به حدی تعمیم دهد تا به دیگران نیز دست یابد. «با محبت برادرانه سرسپرده هم باشید. در احترام گذاشتن به یکدیگر از هم پیشی بگیرید. هیچگاه غیرت شما فروکش نکند؛ در روح شعله ور باشید و خداوند را خدمت کنید. در امید شادمان، در سختیها شکیبا و در دعا ثابت قدم باشید. در رفع احتیاجات مقدسین سهیم شوید و میهمان نواز باشید» (رومیان ۱۲: ۱۰-۱۳).

`اگر خدا از طریق مسیح ما را بپذیرد، چقدر بیشتر باید دیگران را بپذیریم؟ فرمان «همسایه خود را مانند خودتان دوست داشته باشید» (لاویان ۱۹: ۱۸، متی ۲۲: ۳۹) و قانون طلایی «آنچه برای خود نمی پسندی برای دیگران مپسند»، چه ایده ای را درخشان می سازد؟`