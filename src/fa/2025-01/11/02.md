---
title:  مسیحِ پیروز
date:  09/03/2025
---

با آنکه دشمنی مشغول به کار است که مسیح از او به عنوان (غاصب) «حاکم این دنیا» یاد می کند، لیکن پادشاهِ گیتی، عیسی مسیح است. عیسی برای ما پیروزی به ارمغان می آورد و در اوست که می توانیم حتی در میان سختی ها و مصایب پیروزی داشته باشیم. در واقع، کار مسیح در هر مرحله ای مقابله با دشمن است.

دیدیم که کتاب مقدس شیطان را به صورت زیر تشریح می کند:

(۱) فریب دهنده کل جهان از ابتدا (مکاشفه ۱۲: ۹، متی ۴: ۳، یوحنا ۸: ۴۴، دوم قرنتیان ۱۱: ۳، اول یوحنا ۳: ۸).

(۲) افترا زننده و اتهام زننده به خدا و قوم او در آسمان (مکاشفه ۱۲: ۱۰، مکاشفه ۱۳: ۶، ایوب ۱-۲، زکریا ۳: ۱ و ۲، یهودا ۹).

(۳) حاکم غاصب این دنیا (یوحنا ۱۲: ۳۱، یوحنا ۱۴: ۳۰، یوحنا ۱۶: ۱۱، اعمال رسولان ۲۶: ۱۸، دوم قرنتیان ۴: ۴، افسسیان ۲: ۲، اول یوحنا ۵: ۱۹).

`یوحنا ۱۸: ۳۷ را بخوانید. این آیات درباره کار مسیح برای مقابله و خنثی کردن فریبهای دشمن چه چیزی به ما می گویند؟ عیسی پادشاه است، این به چه معنی می باشد؟`

گرچه آیات مقدس می آموزند که شیطان افترا زننده یا تهمت زننده و حاکم غاصب این دنیاست، همچنین تعلیم می دهد که عیسی هر روز بر شیطان پیروز می شود.

(۱) عیسی «به این جهان آمد تا حقیقت را شهادت دهد» (یوحنا ۱۸: ۳۷)،

(۲) عیسی بطور شگرفی از طریق صلیب نشان داد که خدا عادل کامل و محبت است (رومیان ۳: ۲۵ و ۲۶، رومیان ۵: ۸)، که بدین سبب ادعاهای اتهامی شیطان را باطل می کند (مکاشفه ۱۲: ۱۰ و ۱۱) و

(۳) عیسی در نهایت، سلطنت شیطان را نابود خواهد کرد که «می داند زمانش کوتاه است» (مکاشفه ۱۲: ۱۲ با رومیان ۱۶: ۲۰ مقایسه کنید) و مسیح «تا ابدالاباد حکومت خواهد کرد» (مکاشفه ۱۱: ۱۵).

در خاتمه فارغ از اینکه شیطان چه کاری انجام دهد، او قبلا شکست خورده است و کلیدی برای ماست که هر روز، لحظه به لحظه، پیروزی مسیح را برای خودمان ادعا کنیم، و همچنین وعده ای که صلیب به ما وعده داده است را طلب کنیم.

`در نبرد بزرگ، ما می دانیم که کدام طرف برنده است. انتخاب های روزانه ما چه تأثیری در مورد این که در نهایت در کدام سمت قرار می گیریم، دارد؟ چگونه می توانیم مطمئن شویم که حتی در حال حاضر در طرف برنده هستیم؟`