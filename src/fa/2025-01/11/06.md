---
title:  دفاع از حقانیت و نام خدا
date:  13/03/2025
---

در نهایت، حقانیت خدا از هر جهت اثبات گردید. از طریق کار پدر، پسر و روح القدس در طرح رستگاری، عدالت و محبت کامل خدا، فراتر از هرگونه تردید معقول آشکار می شود (رومیان ۳: ۲۵، ۲۶؛ رومیان ۵: ۸ را ببینید).

`رومیان ۳: ۱-۴ را در پرتو اشعیا ۵: ۳ و ۴ بخوانید. این آیات درخصوص خود خدا که حقانیتش در نبرد کیهانی اثبات شد، چه می آموزند؟`

در رومیان ۳ و اشعیا ۵، نشانه ای وجود دارد که خدا تا حدی به مخلوقات اجازه می دهد تا شخصیت او را ارزیابی کنند، علیرغم اینکه از حق یا جایگاهی برای انجام این کار برخوردار نیستیم. در نهایت، وقتی همه «کتابها» گشوده شوند، شواهد نشان میدهد که خدا کاملاً عادل و منصف است. خداوند حقانیت خود را در برابر تمام مخلوقات هوشمند ابراز خواهد کرد.

`مکاشفه ۱۵: ۳ و مکاشفه ۱۹: ۱-۶ را بخوانید. این آیات در خصوص اثبات حقانیت خدا در پایان چه می آموزند؟`

در سراسر کتاب مقدس، خدا نگرانی خود را برای نامش نشان می دهد. چرا؟ شما نمی توانید رابطه عمیق محبت آمیز با کسی داشته باشید که از شخصیت او بیزارید یا به او اعتمادی ندارید. اگر فردی به شوهر یا همسر شما دروغهای بدی درباره شخصیت شما گفته باشد، شما هر کاری را خواهید کرد تا هر گونه ادعایی را باطل کنید، چرا که اگر چنین ادعاهایی باور شود باعث شکسته شدن رابطه عشق و محبت شما می شود.

در پایان، حقانیت خدا بر روی صلیب و از طریق کل برنامه رستگاری اثبات می شود. در داوری پیش از ظهور، حقانیت خدا در برابر جهان ناظر اثبات می شود.

بعد، در داوری پس از ظهور در خلال زمانی که حتی رهایی یافتگان، فرشتگان را داوری می کنند (اول قرنتیان ۶: ۲ و ۳)، حقانیت خدا اثبات می شود، در حینی که رهایی یافتگان فرصت می یابند تا سوابق را مرور کرده و خودشان ببینند که چرا خدا آنگونه اقدام نموده است و اینکه تمامی داوری های خدا کاملا عادلانه و محبانه بوده است. چه کسی در میان ما سوالاتی دارد که نیاز به پاسخ دارد؟ پیش از همه اینها، تمامی پرسشهای ما پاسخ داده خواهد شد (اول قرنتیان ۴: ۵ را ببینید).

نهایتا، هر زانویی خم شده و هر زبانی اقرار خواهد کرد که عیسی خداوند است (فیلیپیان ۲: ۱۰ و ۱۱). همه اینها بخشی از اثبات حقانیت شخصیت خداست.