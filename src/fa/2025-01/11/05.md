---
title:  تمثیل مسیح در مورد تاکستان
date:  12/03/2025
---

در تمثیل صاحب تاکستان، در متی ۲۱، عیسی از جایی که اشعیا ۵ متوقف شد، ادامه میدهد، و روشنایی بیشتری بر شخصیت و اعمال صاحب تاکستان می تاباند که بخاطر تاکستان خود کار می کند.

`متی ۲۱: ۳۳-۳۹ را با در نظر گرفتن اشعیا ۵: ۴ بخوانید. چه کار بیشتری او بایستی انجام میداد؟`

اولین بخش از تمثیل مسیح مستقیما از سرود اشعیا ۵ در خصوص صاحب تاکستان و تاکستانش برگرفته شده است. بعدا عیسی می افزاید که صاحب تاکستان، «تاکستان خود را باغبانان اجاره داد و به سفر رفت» (متی ۲۱: ۳۳). با این حال، وقتی که مالک تاکستان دوبار خادمان خود (انبیا) را برای جمع آوری محصول فرستاد، آن باغبانان خادمان را زده و کشتند (متی ۲۱: ۳۴-۳۶).

نهایتا، او پسر خود (عیسی) را فرستاد و گفت، «آنان پسر مرا حرمت خواهند داد» (متی۲۱: ۳۷). ولی پسر او را نیز به قتل رسانده گفتند، «این وارث است. بیایید او را بکشیم و میراثش را تصاحب کنیم. پس او را گرفتند و از تاکستان بیرون افکنده کشتند» (متی ۲۱: ۳۸ و ۳۹).

او چه کار بیشتری باید می کرد؟ پدر آنقدر ما را دوست داشت که پسر محبوب خود را ارزانی داشت (یوحنا ۳: ۱۶). اگر نبرد کیهانی از آن نوعی باشد که در اینجا مطرح شد، نمیتوان آن را با اعمال قدرت الهی پیش از موعد حل کرد، بلکه ابتدا مستلزم نمایش عمومی شخصیت خدا بود.

اثبات نهایی این مفهوم در اعمال مسیح یافت می شود، همانطور که در رومیان ۳: ۲۵، ۲۶ و رومیان ۵: ۸ برجسته شده است. چه نمایشی عظیمتر از این که خدا از طریق مسیح بخواهد خود را برای ما فدا کند؟ این کار او نه تنها ما را تبرئه می کند، بلکه به عدالت و محبت تزلزل ناپذیر او نیز خدشه ای وارد نمی آورد.

واقعه صلیب نشان میدهد که خداوند تمام اقدامات ممکن را برای کاهش و ریشهکن کردن شرارت بدون از بین بردن زمینه برای رشد محبت واقعی انجام داده است. اگر گزینه بهتری برای خدا وجود داشت، آیا او آن را انتخاب نمی کرد؟ در میان رنج های عظیم در این کشمکش کیهانی، خداوند بزرگترین رنج را تجربه می کند. وقتی صلیب را مشاهده می کنیم، شاهد رنج و درد عمیقی هستیم که گناه بر خود خدا وارد آورده است. با این حال، آزادی نهفته در محبت، آنقدر مقدس تلقی می شد که مسیح مایل بود از طرف ما این رنج را تحمل کند.

`اشعیا ۵۳: ۴ را بخوانید. مسیح بخاطر چه کسانی بر روی صلیب متحمل درد و غم شد؟ این مطلب در مورد میزان اعمال خدا برای ما و بهایی که او برای نجات ما پرداخت، چه چیزی را آشکار می کند؟`