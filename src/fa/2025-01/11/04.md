---
title:  دسرود محبوبم
date:  11/03/2025
---

خداوند به شیوه های قابل توجهی محبت و عدالت خود را در میانه درگیری کیهانی نشان داده است. با این حال، برخی ممکن است سوال کنند که آیا خدا نباید اقدامات بیشتری برای متوقف کردن یا از بین بردن شریر انجام می داد؟ با نگرش بر چارچوب نبرد کیهانی، خدا برای ارج نهادن به آزادی اختیار مورد نیاز برای بهترین بهبود رابطه محبت خود با بشریت عمل کرده است. علاوه بر این، به نظر می رسد که او در چارچوب یک نبرد کیهانی در مورد شخصیت خود، که تنها از طریق نمایش محبت او قابل حل است، در محدوده های اخلاقی یا محدودیت های درگیری با شر عمل کرده است.

`اشعیا ۵: ۱- ۴ را بخوانید. چه کسی در این آیات سخن می گوید؟ اشعیا در مورد چه کسی سخن می گوید؟ تاکستان و مالک تاکستان معرف چیست؟ اهمیت اقدامات مالک تاکستان برای تاکستان بخاطر چیست؟ نتیجه چه بود؟`

در این آیات، اشعیا سرودی برای محبوب خود یعنی تاکستان می سراید. صاحب تاکستان خود خداست و تاکستان، معرف قوم خداست (برای مثال اشعیا ۱: ۸ و ارمیا ۲: ۲۱ را بخوانید). اما پیامدها در اینجا می تواند به کار وسیعتر خدا نیز در این دنیا تعمیم یابد.

بر اساس این آیه، مالک تاکستان (خدا) هر آنچه را که معقول بنظر می رسید، انجام داد تا تاکستانش شکوفا شود. تاکستان باید انگورهای خوبی را ببار آورد ولی تنها «انگورهای ترش / وحشی» ببار آورده که در نسخه دیگری به عنوان «بی ارزش» ترجمه شده است.

در واقع، طبق متن عبری می توان آن را «میوه بدبو» ترجمه کرد. تاکستان خدا انگورهای گندیده یا بد ببار آورده است.

اشعیا ۵: ۳، به گفته های خدا منسوب میشود که مردم را ترغیب میکند که بین او و تاکستان او «داوری» کنند. سپس، در اشعیا ۵: ۴، خدا خودش یک سؤال مهم مطرح میکند: «برای تاکستان من دیگر چه میشد کرد که در آن نکرده ام؟ پس چرا چون منتظر انگور شیرین بودم انگور ترش آورد؟»

`همانطور که به صلیب فکر می کنید، در جایی که خدا خود را برای همه گناهان ما قربانی کرد، چگونه این آیه که می گوید «برای تاکستان من دیگر چه میشد کرد که در آن نکرده ام؟» - بطور شگفت انگیزی اهمیت می یابد؟`