---
title:  چه کار بیشتری می توانستم، انجام دهم؟
date:  08/03/2025
---

### مطالعه این هفته
برای مطالعه این هفته بخوانید: یوحنا ۱۸: ۳۷، رومیان ۳: ۲۳-۲۶، رومیان ۵: ۸، اشعیا ۵: ۱-۴، متی ۲۱: ۳۳-۳۹، اشعیا ۵۳: ۴، رومیان ۳: ۱-۴. .

> <p>آیه حفظی</p>
> «پیلاطس از او پرسید: پس تو پادشاهی؟ عیسی پاسخ داد: تو خود می گویی که من پادشاهم. من از این رو زاده شدم و از این رو به جهان آمدم تا بر حقیقت شهادت دهم. پس هر که به حقیقت تعلق دارد به ندای من گوش فرا می دهد» (یوحنا۱۸: ۳۷).

چندین سال پیش، یک مجله راهنما داستان کودکانه روشنگرانه ای را منتشر کرد. داستان حول محور پسری بنام دنیس میچرخد، پسربچه یتیمی در قرون وسطی که به خانوادهای برای سرپرستی از او سپرده شد. دنیس نسبت به پادشاه سرزمینش خشم شدیدی داشت، زیرا در طول بیماری والدینش، سربازان پادشاه او را همراه خود بردند و او دیگر پدر و مادرش را ندید. تنها بعداً مشخص شد که پادشاه آنها را جدا کرد تا او را از بلای مسری بیماری طاعون سیاه محافظت کند. فاش شدن این موضوع، دنیس را از نفرت عمیقی که در بیشتر عمر خود از پادشاه در دل داشت، رها کرد. معلوم می شود که پادشاه همواره در هر شرایطی از روی عشق و محبت به مردم خود عمل کرده است.

نگرش بسیاری از مردم به خدا بگونه ای است که دنیس به پادشاه می نگریست. مشاهده یا تجربه بدی در زندگی، اغلب مردم را به نفرت یا شک به خدا سوق می دهد. خدا کجاست وقتی رنجی وجود دارد؟ اگر خدا خوب و مهربان است، چرا این همه بدی وجود دارد؟ درگیری کیهانی این موضوع مهم را روشن می کند، اما سؤالات زیادی همچنان باقی می ماند. در لحظههایی که پرسشها بیپاسخ می مانند، نگاه به عیسی بر روی صلیب، حقیقتی عمیق را آشکار میکند: اینکه میتوان به خدا اعتماد کرد، حتی در صورت وجود ابهامات طولانی.