---
title:  عادل و عادل کننده
date:  10/03/2025
---

در هر مقطعی، مسیح کار شریر را خنثی کرد. و بر اساس اول یوحنا ۳: ۸، عیسی «ظهور کرد تا کارهای ابلیس را باطل سازد» و تا «صاحب قدرت مرگ یعنی ابلیس را به زیر کِشد» (عبرانیان ۲: ۱۴).

`رومیان ۳: ۲۳- ۲۶ و رومیان ۵: ۸ را بخوانید. این آیات درخصوص شیوه ای که مسیح بوسیله آن همپیمانان شریر را شکست می دهد، چه می گویند؟`

همانطور که دیدیم، دشمن ادعا می کند که خدا کاملا عادل و مهربان نیست. با این حال، مسیح، اوج عدالت و محبت خدا را به منصه ظهور گذاشت و او چنین کاری را از طریق صلیب انجام داد.

پس از مرگ عیسی، «شیطان دید که لباس مبدل او از هم دریده شده است. اقدامات او در برابر فرشتگانی که سقوط نکرده بودند، و همچنین در مقابل عرشیان ملکوت قرار گرفت.  شیطان خود را به عنوان قاتل آشکار کرد. با ریختن خون پسر خدا، او از چشم ملکوتیان افتاد که قبلا نسبت به او دلسوزی می کردند».- الن جی. وایت، آرزوی اعصار، صفحه ۷۶۱.

`مکاشفه ۱۲: ۱۰- ۱۲ را در پرتو پیدایش ۳: ۱۵ بخوانید. این آیات چگونه اهمیت پیروزی کیهانی مسیح را بر صلیب روشن می سازند؟`

تاریخ رستگاری شواهد فراوانی را برای ما مهیا می سازد تا اطمینان حاصل کنیم که خدا همیشه در کار است تا همه نگرانی ها را ختم به خیر کند.

خدای کتاب مقدس، با در نظر گرفتن انتخابهای موجود در نبرد بزرگ، همیشه آنچه را که خیر و صلاح است، انجام میدهد (تثنیه ۳۲: ۴، ۱ سموئیل ۳: ۱۸، مزمور ۱۴۵: ۱۷، دانیال ۴: ۳۷، حبقوق ۱: ۱۳، مکاشفه ۱۵: ۳، پیدایش ۱۸: ۲۵).

`چرا اثبات عدالت و محبت خدا در درگیری کیهانی اینقدر مهم است؟ وقتی در برنامه رستگاری، در مورد صلیب و همه کارهای خدا تامل می کنید، چگونه کارهای خدا به شما اطمینان می بخشد که خدا با محبت و مهرورزی، حتی در میان سختی ها و مصایب با شماست؟`