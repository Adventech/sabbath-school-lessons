---
title:  اندیشه هایی فراتر
date:  03/01/2025
---

از نوشته های الن جی وایت، فصل «ملاقات با داماد» صفحات ۴۰۵ – ۴۲۱، از کتاب دروس پندآموز مسیح را بخوانید.

درک نادرست از ماهیت خدا باعث گسترش تاریکی در جهان می شود و مردم را به از دست دادن شناخت شخصیت او سوق می دهد. پیامی برای اعلام نیاز است، پیامی که نور می آورد و قدرت نجات دارد. این پیام با هدف آشکار ساختن جلال، خیر، رحمت و حقیقت خدا و تابش نور به تاریکی جهان است.

این کاری است که توسط اشعیای نبی مشخص شده است، «ای قاصد خوش خبر، از قلهٔ کوه، اورشلیم را صدا کن. پیامت را با تمام قدرت اعلام کن و نترس. به شهرهای یهودا بگو: بله، خدای شما میآید خداوند یهوه میآید تا با قدرت حکومت کند. پاداشش همراه او است و هر کس را مطابق اعمالش پاداش خواهد داد» (اشعیا ۴۰: ۹ و ۱۰).

کسانی که منتظر آمدن داماد هستند باید به مردم اعلام کنند «اینک خدای شما» اینجاست. پرتوهای نهایی نور رحیمانه، پیام پایانی رحمت برای جهان، شامل پرده برداری از شخصیت پر محبت خداوند است. از فرزندان خدا انتظار می رود که جلال او را به نمایش بگذارند و در زندگی و شخصیت خود تأثیر فیض خدا بر آنها را نشان دهند.

«نور خورشید عدالت باید با اعمال نیک بتابد – با گفتار حقیقت و کردار مقدس».- الن جی وایت، دروس پندآموز مسیح صفحات ۴۱۵ و ۴۱۶.

**سوالاتی برای بحث:**

`۱. بدتر از اندیشه انکار خدا، این اندیشه است که خدا از ما نفرت دارد. دنیایی که در آن زندگی می کنیم چه فرقی می کرد، اگر عبارت گفته شده حقیقت می داشت؟`

`۲. بنظر شما چرا اینقدر درک نادرست در خصوص شخصیت خدا در دنیای امروز وجود دارد؟ در خصوص راه هایی فکر و بحث کنید که ممکن است بتوانید به مردم کمک کنید تا شخصیت محبانه خدا را بطور واضح تری ببینند؟`

`۳. پیامی که باید در مورد شخصیت خدا در عصر حاضر اعلام شود، چیست؟ چگونه این پیام را برای کسی که با واقعیت محبت خدا آشنا نیست، بیان می کنید؟ چه مثال هایی می توانید برای نشان دادن واقعی بودن محبت و شخصیت شگفت انگیز او ارائه دهید؟`

`۴. گفتگو درباره محبت خدا یک چیز است و آشکار کردن و بازتاب دادن آن محبت در زندگیمان یک چیز دیگر. چه اعمال مقدسانه ای می توانند محبت خدا را به کسانی که در اطراف ما هستند، آشکار کنند؟`