---
title:  محبتی که بی قید و شرط داده شده
date:  31/12/2024
---

خدا نه تنها در ارزانی داشتن محبت خود بطور بلاعوض به اسرائیل با وجود طغیان های مکرر آنها ادامه داد، بلکه همچنان به ابراز محبت خود از روی اختیار و بلاعوض به ما، حتی در وضعیت گناهکار ما، ادامه می دهد. ما شایستگی محبت خدا را نداریم و این چیزی نیست که بتوانیم خود آن را به دست آوریم. در مقابل، خدا نیازی به ما ندارد. خدایی که در کتاب مقدس توضیح داده شده است، به چیزی نیاز ندارد (اعمال رسولان ۱۷: ۲۵). عشق و محبت او به تک تک افراد، از جمله من و شما، کاملاً نتیجه انتخاب و اراده آزاد اوست.

`مکاشفه ۴: ۱۱ را با مزمور ۳۳: ۶ مقایسه کنید. این آیات بر نقش خدا به عنوان خالقی که در عمل آفرینش آزادی و اختیار داشته بر چه چیزی صحه می گذارند؟`

خدا به اختیار خود این دنیا را خلق کرد. و بخاطر چنین چیزی، خدا شایسته کامل جلال و حرمت و اقتدار است. خدا نیازی نداشت تا دنیایی را بیافریند. پیش از بنیان نهادن این جهان، خدا از رابطه محبتی که در الوهیت وجود داشت بهره مند بود.

`یوحنا ۱۷: ۲۴ را بخوانید. این آیه درباره محبت خدا پیش از اینکه جهان بوجود بیاید، چه می گوید؟`

خداوند به مخلوقات به عنوان عامل محبت به او نیازی نداشت. بلکه مطابق با ذات و صفت محبت خویش چنین برگزید تا جهان را بیافریند و وارد رابطه محبانه با مخلوقات شود.

خدا نه تنها با ارزانی داشتن محبت سخاوتمندانه خود، از روی اختیار این جهان را آفرید، بلکه از روی اختیار به محبت خود نسبت به بشریت ادامه داد، حتی پس از اینکه بشر در باغ عدن در گناه سقوط کرد، و حتی پس از اینکه ما شخصا گناه ورزیدیم.

پس از سقوط در باغ عدن، آدم و حوا دیگر حقی نداشتند تا زنده بمانند و محبت خدا را دریافت کنند. ولی خدا که «همه چیز را با کلام نیرومند خود نگاه می دارد» (عبرانیان ۱: ۳)، با محبت، رحمت و فیض عظیم خود، زندگی آنها را حفظ نمود و راهی را برای بازگشت آشتی جویانه بسوی خود، برای آنان مهیا نمود. و آن آشتی و مصالحه مشمول ما نیز می شود.

`چگونه تجلی مداوم محبت خدا به این دنیا برغم انحطاط و شرارت آن، جنبه هایی از شخصیت و محبت او را آشکار می کند؟ چگونه این حقیقت سبب می شود تا در واکنش، او را محبت کنیم؟`