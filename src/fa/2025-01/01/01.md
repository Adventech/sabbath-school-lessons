---
title:  محبت خدا رایگان و بی حد و مرز است
date:  28/12/2024
---

### مطالعه این هفته
برای مطالعه این هفته بخوانید: خروج ۳۳: ۱۵-۲۲؛ هوشع ۱۴: ۱-۴؛ مکاشفه ۴: ۱۱؛ یوحنا ۱۷: ۲۴؛ متی ۲۲: ۱-۱۴؛ یوحنا ۱۰: ۱۷ و ۱۸.

> <p>آیه حفظی</p>
> «من ارتداد ایشان را شفا خواهم داد و ایشان را به رایگان** دوست خواهم داشت زیرا غضب من از ایشان برداشته شده است» (هوشع ۱۴: ۴).

\*\*[در آیه بالا، عبارت «به رایگان» که در ترجمه آورده شده می تواند «آزادی اختیار، آزادی، دلبخواه، بی قید و شرط، بلاعوض» را نیز تداعی کند]. مترجم

گرچه آنگونه که مسیح پیشگوئی کرده بود، پطرس، عیسی را سه بار انکار کرد (متی ۲۶: ۳۴)، این انکارها به ختم این داستان منتهی نشد. عیسی پس از قیام از پطرس پرسید، «آیا مرا بیش از اینها محبت می کنی؟» و پطرس پاسخ داد «بله سرورم، تو می دانی که دوستت می دارم». و عیسی گفت «از بره های من مراقبت کن». آنگاه عیسی دوباره از پطرس پرسید «آیا مرا محبت می کنی؟» و پطرس پاسخ داد «بله سرورم، می دانی که دوستت می دارم». عیسی برای بار سوم به او گفت، «ای شمعون پسر یوحنا آیا مرا دوست می داری؟». پطرس از اینکه عیسی سه بار از او پرسید، آزرده شد و پاسخ داد، «سرورم تو از همه چیز آگاهی؛ تو می دانی که دوستت می دارم». عیسی گفت: «از گوسفندان من مراقبت کن» (یوحنا ۲۱: ۱۵ -۱۷).

هر قدر هم که شرایط ما نسبت به پطرس متفاوت باشد، در بسیاری از جهات، همان اصول برقرار است. یعنی، سوالی که عیسی از پطرس پرسیده بود در واقع سوال نهایی است که خدا در این شرایط زمانی و مکانی از ما می پرسد: آیا مرا دوست می داری؟

همه چیز به پاسخ ما به آن سوال بستگی دارد.