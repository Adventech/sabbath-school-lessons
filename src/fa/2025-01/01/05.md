---
title:  دعوت شدگان بسیارند، اما برگزیدگان اندک
date:  01/01/2025
---

خدا نه تنها مردم را به میل خود دوست می دارد، بلکه آنها را نیز دعوت می کند که در مقابل او را دوست بدارند. این که خدا به آنها این توانایی را می دهد که آزادانه انتخاب کنند که آیا محبت او را بپذیرند یا رد کنند، در تمثیل مسیح در ضیافت عروسی (و در جاهای دیگر) آشکار شده است.

`متی ۲۲: ۱ – ۱۴ را بخوانید. معنی این تمثیل چیست؟`

در تمثیل مسیح از جشن عروسی، پادشاه، ضیافتی برای پسر خود ترتیب می دهد و خادمان خود را می فرستد تا «دعوت شدگان را بگوئید اینک سفره جشن را آماده کرده ام»، «اما آنها اعتنا نکردند» (متی ۲۲: ۲، ۳). پادشاه بیش از یک بار خادمان خود را فرستاد تا آنها را صدا کنند، اما آنها دعوت او را نادیده گرفتند، و حتی بدتر از این، «خادمان او را گرفتند و آزار دادند و کشتند» (متی ۲۲: ۴ – ۶).

بعدا، پادشاه پس از اینکه به حساب کسانی که خادمان او را کشته بودند رسیدگی کرد، به خادمان خود گفت، جشن عروسی آماده است، اما دعوت شدگان شایستگی حضور در آن را نداشتند. پس به میدان شهر بروید و هر که را یافتید به جشن عروسی دعوت کنید» (متی ۲۲: ۸ و ۹). بعد در تمثیل دیگر، مردی که جامه عروسی بر تن نداشت و بیرون افکنده شد، حاکی از اینبود که جامه عروسی باید از پادشاه دریافت شود تا بتوان در ضیافت شرکت جست، عیسی تمثیل را با عبارتی رمز آلود تمام می کند که عبارت بسیار پر معنایی است، «دعوت شدگان بسیارند اما برگزیدگان اندک» (متی ۲۲: ۱۴).

یعنی چه؟ کسانی که در نهایت «برگزیده» یا «انتخاب» شده اند، کسانی هستند که دعوت خدا را برای ضیافت عروسی پذیرفته اند. عبارت ترجمه شده برای «فراخوان» و «دعوت» که در سراسر تمثیل آمده است از عبارت یونانی oelak (فراخوان، دعوت) برگرفته شده است و آنچه که تعیین می کند که چه کسی نهایتا «انتخاب» می شود کسی است که با آزادی اختیار، دعوت را پذیرفته است.

در واقع، خدا هر کسی را به ضیافت عروسی (دعوت می کند). با این وجود، هر یک از ما می تواند محبت خدا را رد کند. آزادی اختیار برای محبت کردن ضروری است. خدا هرگز محبت خود را به هیچکس تحمیل نمی کند. اندوهبار است که می توانیم رابطه محبت آمیز با خدا را رد کنیم.

«برگزیدگان» افرادی هستند که دعوت را پذیرفته اند. برای کسانی که خدا را دوست می دارند، خدا چیزهای بسیار شگفت انگیزتر از چیزهایی که بتوان تصور کرد را آماده کرده است. بار دیگر، همه اینها حول محور محبت و آزادی نهفته در آن متمرکز است.

`زندگی شما چه چیزی را درباره اینکه دعوت عروسی را پذیرفته اید و با لباس مناسب آمده اید، آشکار می کند؟`