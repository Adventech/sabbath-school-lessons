---
title:  فراتر از انتظارات معقول
date:  29/12/2024
---

خدا نه تنها از ما می پرسد که «آیا مرا دوست داری؟»، بلکه خدا، خودش هر فردی را دوست دارد و دوست داشتن او بی قید و شرط است و حد و مرزی ندارد. بواقع او من، شما، و هر شخص دیگری را ورای تصور ما به رایگان و سخاوتمندانه دوست دارد. و ما این دوست داشتن و محبت را از نحوه برخورد با قومش در طول تاریخ درک کرده ایم.

`خروج ۳۳: ۱۵ -۲۲ را بخوانید و شرایط زمانی و محیطی این آیات و روایتی که در آن رخ داده است را در نظر بگیرید. این آیات، بخصوص آیه ۱۹ چه چیزی را درباره اراده و محبت خدا آشکار می کند؟`

همه چیز نومیدانه به نظر می رسید. مدت کوتاهی پس از اینکه خداوند به طور معجزه آسایی قوم خود را از بردگی در مصر آزاد کرد، بنی اسرائیل شورش کرده و یک گوساله طلایی را پرستش کردند. هنگامی که موسی از کوه پائین آمده و نافرمانی آنها را مشاهده کرد، با ناامیدی، الواح ده فرمان را به زمین انداخت و آنها را در هم شکست. علیرغم طغیان مردم و سلب استحقاق آنها از امتیازات و مواهب عهدی که از جانب خداوند اعطا شده بود، خداوند ترجیح داد به رابطه عهد خود با آنها ادامه دهد، علیرغم اینکه آنها سزاوار چنین برکاتی نبودند.

ک خروج باب ۳۳ آیه ۱۹ که می گوید: «فیض خواهم بخشید به هر که نسبت به او فیاض هستم و رحم خواهم کرد بر هر که نسبت به او رحیم هستم»، این آیه، اغلب درست فهمیده نمی شود و اینگونه برداشت می شود که خدا بطور دلخواه بر برخی دلسوزی و ترحم دارد و بر برخی نه. با این حال، در بستر زمانی و محیطی، خدا در اینجا نمی گوید که او دلخواهانه بر برخی عطوفت و مهربانی دارد و برخی دیگر را مورد بی توجهی قرار می دهد. برخلاف برخی الهیات رایج، این نحوه کار خدا نیست، که خدا از پیش مقدر ساخته باشد تا برخی از دست بروند و با محکومیت ابدی روبرو شوند.

پس خدا در اینجا چه چیزی را اعلام می کند؟ اساساً، خدا اعلام می کند که، بعنوان خالق همه چیز، او حق و اختیار دارد تا فیض و عطوفت خود را به رایگان عطا کند حتی به نالایق ترین مردمان. و او در این وضعیت چنین می کند، حتی پس از شورش گوساله طلایی، به قوم خود یعنی بنی اسرائیل رحمت عطا می کند حتی با اینکه شایسته آن نبودند.

در واقع، این تنها یکی از موارد متعددی است که خداوند، محبت بی حد و حصر خود را نشان میدهد، و اینکار ورای هر انتظار معقول و منطقی است. این واقعاً یک مژده و خبر خوب برای همه ماست، اینطور نیست؟

`خداوند به چه طریقهایی به طور مداوم محبت خود را بر شما آشکار و عیان نموده است، حتی، بیش از انتظارات معقول و منطقی؟`