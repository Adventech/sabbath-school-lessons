---
title:  محدودیت های مناقشه
date:  01/03/2025
---

### مطالعه این هفته
برای مطالعه این هفته بخوانید: دانیال ۱۰: ۱-۱۴، مکاشفه ۱۳: ۱-۸، ایوب ۱: ۱-۱۲، ایوب ۲: ۱-۷، یوحنا ۱۲: ۳۱، یوحنا ۱۴: ۳۰، مرقس ۶: ۵، مرقس ۹: ۲۹.

> <p>آیه حفظی</p>
> «آنکه در گناه زندگی می کند از ابلیس است زیرا ابلیس از همان آغاز گناه کرده و می کند. از همین رو پسر خدا ظهور کرد تا کارهای ابلیس را باطل سازد» (اول یوحنا ۳: ۸).

روایت قدرتمندی که ماهیت نبرد آسمانی را آشکار می کند، در اول پادشاهان ۱۸: ۱۹- ۴۰ یافت می شود، ایلیا بر کوه کرمل، مکانی که خداوند با «بتهای قومها یا اصطلاحا خدایان» مقابله کرد. با این حال، در پشت صحنۀ این «خدایان»، چیزهای بیشتری وجود دارد تا اینکه آنها زاییده تصورات بت پرستانه باشند. پشت «خدایان» که ملل اطراف اسرائیل فکر می کردند آنها را می پرستند، در واقع چیز دیگری بود.

«برای دیوهایی که خدا نبودند قربانی تقدیم کردند، برای خدایانی که هرگز نشناخته بودند؛ برای خدایان نو که تازه پدیدار گشته بودند، خدایانی که پدرانتان ترس آنها را به دل نداشتند» (تثنیه ۳۲: ۱۷). پولس می افزاید، «قربانیهای بت پرستان تقدیم دیوها می شود نه تقدیم خدا، و من نمی خواهم شما شریک دیوها باشید» (اول قرنتیان ۱۰: ۲۰).

در واقع دیوها در پشت «خدایان» دروغین قومها، تغییر قیافه داده بودند. پس این بدان معناست که تمام آیات کتاب مقدس که با بت پرستی و خدایان بیگانه سروکار دارند، آیات «نبرد کیهانی» هستند.

با این پیش زمینه، موضوع نبرد کیهانی بهتر درک می شود. و این حقیقت پیامدهای عظیمی برای درک بیشتر در مورد ماهیت این درگیری و چگونگی روشن کردن آن بر مشکل وجود شر دارد.