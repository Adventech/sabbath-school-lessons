---
title:  فرشته ای تاخیر می کند
date:  02/03/2025
---

همانطور که دیدیم، «خدایان» دروغین قومها، دیوهایی با لباس مبدل بودند. و در جای دیگر شواهدی را می بینیم که فرمانروایان کیهانی اهریمنی گاهی اوقات در پشت فرمانروایان زمینی قرار دارند. حتی فرشتگانی که توسط خدا فرستاده شدند می توانند با قوای خصم مقابله کنند.

`دانیال ۱۰: ۱- ۱۴ را با توجه خاصی به آیات ۱۲ و ۱۳ بخوانید. این آیات چه می آموزند که مرتبط با نبرد کیهانی هستند؟ درباره فرشته فرستاده شده توسط خدا که بیست و یک روز «مقاومت» کرد، چه می گویید؟`

چگونه با فرشته ای که خدا فرستاده بود برای مدت سه هفته «مقابله» شد؟ خدای قادر مطلق قدرت داشت تا به دانیال بلافاصله پاسخ دهد و کمک کند – یعنی، اگر، خواسته و اراده او چنین بود. اگر او می خواست قدرت خود را اعمال کند می توانست فرشته ای را فوراً بر دانیال ظاهر کند. با این وجود فرشته خدا فرستاده شد تا با «پادشاه فارس» برای سه هفته تمام «مقابله» کند. اینجا چه خبر است؟

«جبرئیل فرشته برای مدت سه هفته با قدرتهای تاریکی کشمکش داشت و در پی این بود تا تاثیری را که بر ذهن کوروش گذاشته شده بود خنثی کند.... تمامی آنچه که عرش ملکوت می توانست انجام دهد از طرف خدا برای قوم انجام شد. پیروزی سرانجام نائل شد؛ قوای دشمن در تمامی ایامِ کوروش و در تمامی ایامِ پسرش کمبوجیه تحت کنترل بودند».- الن جی. وایت، انبیا و پادشاهان، صفحه ۵۷۲.

برای اینکه چنین درگیری رخ دهد، خدا باید از بهره گیری از تمام قدرت خود خودداری می کرد. دشمن باید آزادی و قدرت واقعی داشته باشد، نه اینکه به طرز عجیبی از بین برود، اما برخی پارامترهای شناخته شده برای هر دو طرف اعمال می شد که جزئیات آن برای ما فاش نشده است. به نظر می رسد که حتی فرشتگان خدا نیز با محدودیتهای خاصی در درگیری کیهانی عمل می کنند که بعداً به عنوان «قواعد درگیری» در درس های آینده مورد بحث قرار خواهد گرفت.

به عبارتی، درک این محدودیتها ممکن است سخت نباشد بشرطی که ایده اصلی را درک کرده باشیم که قبلاً در مورد آن صحبت شد، که خدا فقط با عشق و محبت کار میکند، و عشق و محبت اساس حکومت اوست، نه اجبار. این عقیده که خدا فقط از طریق اصولی که از عشق و محبت سرچشمه می گیرد کار می کند، می تواند به ما در درک بهتر نبرد بزرگ کمک کند.

`آیا با محدودیت های تکیه بر اصول محبت به جای جبر مواجه شده اید؟ در مورد محدودیت های قدرت در چنین تجربیاتی چه درس هایی آموخته اید؟`