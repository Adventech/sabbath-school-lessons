---
title:  حاکمان (موقت) این دنیا
date:  05/03/2025
---

همانطور که در درس های قبلی بحث شد، در نبرد کیهانی، به شیطان و متحدانش به طور موقت در این جهان اختیارات برجسته ای داده شده. با این حال، این اختیار توسط نوعی از قواعد و محدودیت های جنگی محدود شده است.

قواعد جنگ نه تنها اعمال دشمن - شیطان، و هم پیمانان او را محدود میکند، بلکه محدودیتهایی را بر مداخلات خداوند برای از بین بردن یا کاهش نفوذ موقت شر در قلمرو و حوزه نفوذی دشمن تحمیل میکند. از آنجا که خداوند متعهد به عمل به وعده های خود است، پیروی از محدودیت های مناقشه به این معنی است که خدا از نظر اخلاقی اعمال آینده خود را محدود کرده است، (بدون اینکه قدرت آشکار او کاهش یابد).

`یوحنا ۱۲: ۳۱، یوحنا ۱۴: ۳۰، یوحنا ۱۶: ۱۱، دوم قرنتیان ۴: ۴ و لوقا ۴: ۶ را بخوانید. این آیات درباره حاکمیت دشمن در این جهان چه می آموزند؟`

عهد جدید رویارویی پادشاهی، یعنی سلطنت نور و تاریکی، را با تاریکی که از شیطان و شورش او سرچشمه می گیرد، توصیف می کند. یک جنبه حیاتی از مأموریت مسیح، غلبه بر پادشاهی شیطان بود، همانطور که در آیه آمده است: «از همین رو پسر خدا ظهور کرد تا کارهای ابلیس را باطل سازد» (اول یوحنا ۳: ۸).)

حتی با اینکه خدا قدرتمند است، اما از «قواعدی» پیروی می کند که در محدوده اصول اساسی حکومتش می باشد.

این محدوده شامل حداقل (۱) اعطای اراده آزاد به موجودات و (۲) عهدنامه هایی که ما اکنون از آنها مطلع نیستیم. چنین موانع و محدودیتهایی در عمل الهی پیامدهای مهمی برای توانایی اخلاقی خدا برای کاهش و یا حذف فوری شر در این جهان دارد. بنابراین، ما شاهد تداوم شرارت و رنج هستیم، که در واقع میتواند باعث شود بسیاری از مردم وجود یا خیر او را زیر سوال ببرند. با این حال، هنگامی که زمینه نبرد بزرگ درک شود، و محدودیت هایی که خداوند در مورد نحوه برخورد با شر قرار داده است، تا حدودی بهتر می توانیم درک کنیم که چرا همه چیز اینچنین است - حداقل تا پیروزی نهایی خدا بر شر.

`این واقعیت که عیسی، شیطان را «حاکم» این جهان می نامد، چگونه حداقل تا اندازه ای، به درک ما از شرارتی که اکنون در جهان وجود دارد، کمک می کند؟ چقدر راحت است که بدانیم این فقط یک حکومت موقتی است!`