---
title:  اندیشه هایی فراتر
date:  07/03/2025
---

از نوشته های الن جی وایت فصل «قدرت شیطان» از کتاب «شهادتهایی برای کلیسا جلد ۱»، صفحات ۳۴۱-۳۴۷ را بخوانید.

«بشریت سقوط کرده، اسیر قانونی شیطان محسوب می شود. از سوی دیگر، مأموریت مسیح این بود که بشریت را از چنگال این دشمن مهیب رهایی بخشد. مردم، ذاتا تمایل دارند به پیشنهادات شیطان توجه کنند، مگر اینکه مسیح، فاتح قدرتمند، در انسان ساکن شود، خواسته های او را هدایت کند و به او قوت بخشد. تنها خدا قدرت محدود کردن نفوذ شیطان را دارد، زیرا او فعالانه در زمین پرسه میزند و دائماً هوشیار است تا از فرصتها برای آسیب رساندن به جانها استفاده کند.

مهم این است که قوم خدا این موضوع را درک کنند تا از دام او بگریزند. شیطان فریب های خود را آماده می کند تا در آخرین لشکرکشی خود علیه قوم خدا کاری کند که نفهمند که کار اوست. دوم قرنتیان ۱۱:۱۴: «و این عجیب نیست زیرا شیطان نیز خود را به شکل فرشته نور در می آورد».

برخی از افراد فریب خورده ممکن است حتی وجود او را انکار کنند و در عین حال ناخواسته ابزار دست نقشه های او بشوند.

این روایت تأکید میکند که شیطان، با آگاهی از قدرتی که ایمانداران میتوانند بر او داشته باشند، هنگامی که از مسیح نیرو میگیرند، از تاکتیکهای حیلهگری استفاده میکند. ضعیف ترین ایماندار، هنگامی که آنها با فروتنی به مسیح تکیه می کند و از فاتح قدرتمند کمک می خواهد، می تواند با موفقیت، شیطان و پیروانش را دفع کند. شیطان حیله گر تر از آن است که آشکارا و مستقیم و جسورانه با وسوسه هایش به سراغ انسان بیاید، زیرا این وسوسه ها باعث نیرو گرفتن مسیحیان شده و باعث می شود که آنها به نجات دهنده قدرتمند خود تکیه کنند. درعوض، او زیرکانه عمل میکند، و به صورت پنهانی از طریق کسانی کار میکند که ادعای خداپرستی میکنند، اما ممکن است در واقعیت، نافرمان باشند».- الن جی وایت، شهادتهایی برای کلیسا جلد ۱ صفحه ۳۴۱.

**سوالاتی برای بحث:**

`۱. «اسیر قانونی شیطان» بودن به چه معناست؟ آیا این بدان معناست که شیطان می تواند هر کاری که می خواهد با مردم انجام دهد؟ اگر نه، چرا؟ این چه ارتباطی با آنچه میتوانیم «محدودیت های مناقشه» در درگیری کیهانی بنامیم، دارد؟`

`۲. چرا خداوند به شیطان هر گونه اجازه ای در درگیری کیهانی، حتی به طور موقت را می دهد؟ این به ما در مورد اینکه چگونه خدا به دنبال پاسخگویی به اتهامات شیطان است، چه می گوید؟`

`۳. به کسانی، حتی برخی مسیحیان، که وجود شیطان را به عنوان یک موجود واقعی و شخصی انکار می کنند، چگونه پاسخ می دهید؟ اگرچه نمیتوانیم وجود شیطان را ثابت کنیم، اما چه مدرکی میتوانید ارائه کنید که ممکن است به کسانی که بسیار فریب خورده اند، کمک کند؟`