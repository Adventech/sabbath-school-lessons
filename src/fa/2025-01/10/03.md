---
title:  اژدهای کتاب مکاشفه
date:  03/03/2025
---

دیدگاه جامع فرمانروایان آسمانی در نزاع کیهانی در کتاب مکاشفه خلاصه شده است. در اینجا، شیطان به عنوان «اژدهای بزرگ» که در برابر خدا ایستاده و «تمام جهان را فریب می دهد» به تصویر کشیده می شود (مکاشفه ۱۲: ۹).

`مکاشفه ۱۳: ۱-۸ را بخوانید. این آیات درباره حوزه قلمرو اژدها چه چیزی را آشکار می کنند؟`

اژدها (شیطان) نه تنها بر ضدا خدا (مکاشفه ۱۲: ۷-۹) و خادمان خدا (برای مثال مکاشفه ۱۲: ۱-۶) می جنگد، بلکه او به عنوان فرمانروایی در پشت پادشاهیهای زمینی که قوم خدا را در سراسر اعصار جفا و آزار می دهند به تصویر کشیده است.

اژدها«قدرت و تخت خود را» از دریا به وحش داد (مکاشفه ۱۳: ۲؛ با مکاشفه ۱۳: ۵ مکاشفه ۱۷: ۱۳ و ۱۴ مقایسه کنید). این وحش از دریا «به وحش دهانی داد تا سخنان نخوت بار و کفرآمیز بگوید و اجازه یافت تا اقتدار خود را چهل و دوماه به کار برد» (مکاشفه ۱۳: ۵).

پس، شیطان (اژدها) به وحش (قدرت سیاسی مذهبی - زمینی) قدرت و اقتدار حکومتی داد. این قدرت اعمال شد تا پرستشی که متعلق به خدا بود، غصب شود. وحش به نام خدا کفر می ورزد. همچنین بر ضد مقدسین خدا نزاع می کند و حداقل برای یک دوره زمانی بر آنان غلبه می یابد. این اختیار و صلاحیت جهانی را اژدها، حاکم غاصب این جهان به او داده است.

با این وجود، محدودیتهای آشکاری برای شیطان و یارانش وجود دارد، از جمله محدودیتهای زمانی. «پس شادی کنید ای آسمانها و ای ساکنان آنها! اما وای بر تو ای زمین و وای بر تو ای دریا، که ابلیس با خشم بسیار بر شما فرود آمده است زیرا که می داند فرصت چندانی ندارد» (مکاشفه ۱۲: ۱۲).

شیطان «می داند که زمانش کوتاه است» (مکاشفه ۱۲: ۱۲) و وقایع شرح داده شده در مکاشفه در امتداد جدول زمانی نبوی به پیش می رود که محدویتهای خاصی را برای فروانروایی قوای اهریمنی نشان می دهد (مکاشفه ۱۲: ۱۴، مکاشفه ۱۳: ۵ را ببینید).

در واقع، خدا سرانجام ظفر می یابد. «او هر اشکی را از چشمان آنها پاک خواهد کرد. و دیگر مرگ نخواهد بود؛ و ماتم و شیون و درد وجود نخواهد داشت، زیرا چیزهای اول سپری شد» (مکاشفه ۲۱: ۴).

`اگرچه ممکن است درک آن برای ما در حال حاضر چالش برانگیز باشد، آیا در نهایت خیر (نیکویی) برای همیشه بر شر (بدی) غالب خواهد شد؟ چرا بسیار مهم است که ما همیشه این وعده قابل توجه را به خاطر بسپاریم؟`