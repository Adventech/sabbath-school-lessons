---
title:  داستان ایوب
date:  04/03/2025
---

در کتاب ایوب، دیدگاههای حیرت انگیزی در خصوص واقعیت نبرد عظیم به ما داده شده است.

`ایوب ۱: ۱- ۱۲ و ایوب ۲: ۱-۷ را بخوانید. چه اصولی از نبرد عظیم در اینجا پرده برداری شده است؟`

بسیاری از جزئیات برجسته را می توان از این آیات گلچین کرد. اول، در آنجا نوعی از شورای آسمانی پدیدار می شود، نه صرفا برای گفتگوی بین خدا و شیطان؛ بلکه موجودات کهکشانی دیگری نیز دخیل هستند.

دوم، اختلافاتی وجود دارد که نشان دهنده این واقعیت است که خدا می پرسد آیا شیطان ایوب را مورد توجه قرار داده است یا خیر. برای چه ایوب باید مورد توجه قرار می گرفت؟ این سوال در چارچوب یک مناقشه بزرگتر و مداوم معنا پیدا می کند.

سوم، در حالی که خدا ایوب را بی عیب، درستکار، و خداترس اعلام می کند، شیطان ادعا می کند که ایوب از خدا می ترسد، بخاطر اینکه خدا از او محافظت می کند. این به منزله تهمت زدن هم به ایوب و هم خدا بود (با مکاشفه ۱۲: ۱۰، زکریا ۳ مقایسه کنید).

در نکته چهارم، شیطان ادعا می کند که محافظت خداوند از ایوب (که به آن پرچین می گویند) ناعادلانه است و اثبات ادعاهای شیطان را غیرممکن می کند. این امر حاکی از وجود محدودیتهای خاصی بر شیطان است (که از آنها به عنوان قواعد درگیری و مناقشه یاد میشود) و نشان میدهد که شیطان آشکارا تلاش کرده است به ایوب آسیب برساند.

خداوند به اتهامات شیطان در شورای آسمانی با اجازه دادن به شیطان برای آزمایش نظریه خود، اما با محدودیت های خاص، پاسخ می دهد. در ابتدا، خداوند به شیطان بر «همه آنچه [ایوب] دارد» اختیار می دهد، در حالی که هرگونه آسیب شخصی به ایوب را منع میکند (ایوب ۱: ۱۲). متعاقباً، هنگامی که شیطان ادعا میکند که ایوب فقط به خودش اهمیت می دهد، خداوند به شیطان اجازه میدهد که خود ایوب را آزار دهد، اما با این شرط که شیطان نباید به جان او آسیبی برساند (ایوب ۲: ۳-۶).

شیطان مصیبتهای متعددی را بر خانواده ایوب وارد میکند، اما در هر مورد، ایوب همچنان نام خدا را برکت میدهد (ایوب ۱: ۲۰-۲۲، ایوب ۲: ۹، ۱۰)، و اتهامات شیطان را خنثی میکند.

این سناریو چندین بینش را به ما می آموزد که نشان دهنده وجود قواعد مناقشه و نبرد در درگیری کیهانی است. مرزهای مشخصی در بارگاه آسمانی وجود دارد که در آن می توان به اتهامات علیه خدا رسیدگی کرد. نکته مهم این است که این روند بدون تخطی خداوند از اصول مقدس نهفته در محبت، که اساس حکومت خدا و نحوه نظارت او بر جهان و موجودات هوشمند آن را تشکیل می دهد، رخ می دهد.

`این صحنههای آسمانی در کتاب ایوب، بینشهای شگفتانگیزی را در مورد واقعیت نبرد بزرگ و نحوه اجرای آن در اینجا بر روی زمین به ما ارائه میدهد.`