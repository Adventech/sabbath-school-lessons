---
title:  اندیشه هایی فراتر
date:  10/01/2025
---

از نوشته های الن جی وایت، بخش «امتیاز دعا»، صفحات ۹۳- ۱۰۴، از کتاب گامهایی بسوی مسیح را بخوانید.

«همه نیازها، شادیها، غم ها، ترسها و نگرانیهایتان را به حضور خداوند بیاورید. او نه خسته میشود و نه بستوه می آید. او که تعداد موهای سر شما را میداند، نسبت به نیازهای فرزندانش، بیتوجهی نمیکند، «زیرا خداوند به غایت مهربان و رحیم است» (یعقوب ۵ آیه ۱۱). قلب مهربان او به واسطه رنجها و غمهای ما و حتی به خاطر بر زبان آوردن آنها، متأثر میشود. هر آن چه که فکر و ذهنتان را آشفته میسازد، به او بسپارید. هیچ چیز برای او آنچنان سخت نیست که نتواند آن را تحمل کند، چرا که او آسمانها را برپا نگاه می دارد و برتمامی امور هستی حاکم است. هر چیز که به طریقی آرامش و سلامتی ما را مختل کند، برای او بیاهمیت نیست. هیچ فصلی از کتاب زندگی ما آنقدر مخدوش نیست که او نتواند آن را بخواند. هیچ مشکلی نیست که برای او قابل حل نباشد. هیچ بلایی نمی تواند بر کوچکترین فرزندان او بیاید، هر گونه نگرانی آزار دهنده، هرگونه خوشی هیجان بر انگیز، هر دعای خالصانه ای که از لب خارج می شود و هر درخواست آنی، از دید و توجه خدا دور نیست. او به همه آنها توجه دارد. زیرا که او، «شکسته دلان را شفا میدهد و جراحتهای ایشان را میبندد» (مزامیر ۱٤٧ آیه ٣). رابطه میان خداوند و هر جانی، چنان خاص و کامل است که گویی به جز او هیچ جان دیگری بر روی زمین نبوده که از مراقبت و محافظت او بهرهمند شود، و هیچ جان دیگری بر روی زمین نبوده که خداوند بخاطر او، پسر محبوبش را نداده باشد».- الن جی وایت، گامهایی بسوی مسیح، صفحه ۱۰۰.

**سوالاتی برای بحث:**

`۱. به این جمله فکر کنید: «رابطه میان خداوند و هر جانی چنان خاص و کامل است که گویی به جز او هیچ جان دیگری بر روی زمین نبوده که از مراقبت و محافظت او بهرهمند شود، و هیچ جان دیگری بر روی زمین نبوده که خداوند بخاطر او، پسر محبوبش را نداده باشد». این ایده چه آرامش خاطری به شما می دهد و نوع زندگی شما چگونه باید باشد، با علم به اینکه خداوند به شما نزدیک است و مراقب شماست!؟ اگر این واقعیت را هر روزه باور کنید، تأثیر تحول آفرینی را تجربه خواهید کرد.`

`۲. در پرتو درس این هفته، مزمور ۱۰۳: ۱۷ و ۱۸ را چگونه درک می کنید؟ اینکه محبت خدا ابدی است و با این وجود مزایای رابطه با خدا بستگی به این دارد که محبت او را قبول کنید، چه چیزی را برای شما آشکار می کند؟`

`۳. دانستن چنین مطلبی چگونه در رابطه شما با خدا تفاوت ایجاد می کند؟ و چگونه بر طرز فکر شما نسبت به غم و اندوه دیگران تأثیر می گذارد؟`