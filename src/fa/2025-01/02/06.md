---
title:  مجانی یافته اید؛ مجانی بدهید
date:  09/01/2025
---

درست همانطور که خادم نمی توانست بدهی اش را به ارباب پس بدهد، ما نیز هرگز نمی توانیم بدهی خود را به خدا بازگردانیم. ما هرگز نمی توانیم محبت خدا بدست آوریم و شایستگی آن را داشته باشیم. «اما خدا محبت خود را به ما اینگونه ثابت کرد که وقتی ما هنوز گناهکار بودیم مسیح در راه ما مرد» (رومیان ۵: ۸). چه محبت شگفت انگیزی! اول یوحنا ۳: ۱ نیز این محبت را اینگونه بیان می کند، «ببینید پدر چه محبتی به ما ارزانی داشته است تا فرزندان خدا خوانده شویم!».

با این وجود، آنچه که می توانیم و باید انجام دهیم این است تا محبت خدا را تا جایی که از عهده ما بر می آید به دیگران منعکس کنیم. وقتی که ما چنین ترحم و بخشش عظیمی را دریافت کرده ایم، چقدر بیشتر باید آن شفقت و بخشش را به دیگران اعطا کنیم؟ به یاد بیاورید که خادم، شفقت و بخشش ارباب خود را از دست داد، زیرا آن را به همنوع خود تعمیم نداد. اگر ما واقعاً خدا را دوست داریم، به این معناست که از بازتاب عشق و محبت او نسبت به دیگران غافل نشویم.

`یوحنا ۱۵: ۱۲، اول یوحنا ۳: ۱۶، و اول یوحنا ۴: ۷-۱۲ را بخوانید. این آیات درخصوص رابطه بین محبت خدا، محبت ما نسبت به خدا، و محبت به دیگران چه می آموزند؟`

`خدا تا چه اندازه گسترده است، چه چیزی را تعلیم می دهند؟`

درست بعد از آنچه که در یوحنا ۱۵: ۱۲ بیان شده است، عیسی به حواریون خود گفت، «دوستان من شمائید اگر آنچه به شما حکم می کنم انجام دهید» (یوحنا ۱۵: ۱۴). و عیسی چه فرمانی به آنان داد؟ عیسی در میان چیزهای دیگر به آنها (و ما) فرمان داده است تا دیگران را محبت کنیم، درست همانگونه که او ما را دوست می داشت. در اینجا و جاهای دیگر، خداوند به ما فرمان می دهد تا خدا و یکدیگر را دوست داشته باشیم.

خلاصه اینکه، ما باید تشخیص بدهیم که ما برای یک بدهی گران و ابدی بخشیده شده ایم، بدهی ای که هرگز نمی توانیم بازپرداخت کنیم، آن بدهی که تنها در صلیب برای ما پرداخت شد.

بنابراین، ما باید خدا را دوست داشته و شکرگزار باشیم و نسبت به دیگران با محبت و بخشش و ترحم زندگی کنیم. همانگونه که لوقا ۷: ۴۷ تعلیم می دهد، کسی که بیشتر بخشیده شده است، بیشتر محبت می کند ولی «آنکه کمتر بخشیده شده است، کمتر محبت می کند». و چه کسی در میان ما متوجه نیست که چقدر بخشیده شده است؟

اگر دوست داشتن خدا به معنای دوست داشتن دیگران است، پس بسیار مهم است که پیام محبت خدا را هم از طریق گفتار و هم از طریق کردار، به سرعت انتقال دهیم. ما باید به مردم در چالشهای روزانه آنان کمک کنیم و کوشش کنیم که واسطه و مجرای محبت خدا باشیم و آنها را به سوی کسی که وعده زندگی ابدی را در آسمانی جدید و زمینی جدید ارائه میدهد، هدایت کنیم. این آفرینش جدید، کاملاً در تضاد با دنیای کنونی است که به شدت توسط گناه و مرگ آسیب دیده و فاسد شده است – که پیامدهای غم انگیز رویگردانی از محبت خدا بوده است.

چگونه می توانید محبت به خدا را از طریق محبت به دیگران ابراز کنید؟ امروز و در آینده چه اقداماتی می توانید انجام دهید تا محبت خدا را به مردم نشان دهید و در نهایت آنها را تشویق کنید تا وعده زندگی ابدی را تجربه کنند؟