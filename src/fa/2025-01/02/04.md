---
title:  رابطه مشروط
date:  07/01/2025
---

خدا هر فردی را فرا می خواند، و به یک رابطه صمیمانه محبانه با خودش دعوت می کند (متی ۲۲: ۱- ۱۴ را ببینید). پاسخ مناسب به این فراخوان، مستلزم اطاعت از فرمان خدا، دوست داشتن او، و دوست داشتن دیگران می شود (متی ۲۲: ۳۷-۳۹ را ببینید). بهره مندی از مزایای رابطه با خدا بستگی به این دارد که با آزادی اختیار تصمیم به پذیرش یا رد محبت او بگیرد.

`هوشع ۹: ۱۵،ارمیا ۱۶: ۵، رومیان ۱۱: ۲۲ و یهودا ۲۱ را بخوانید. این آیات درباره اینکه آیا می توان امتیازات محبت خدا رد کرد یا از دست داد، چه می آموزند؟`

`خدا تا چه اندازه گسترده است، چه چیزی را تعلیم می دهند؟`

در این آیات و آیات دیگر، بهره مندی از مزایای رابطه صمیمانه با خدا بطور مکرر مشروط به پاسخ انسان به محبت او است. با این وجود، ما نباید هرگز به اشتباه بیندیشیم که خدا از دوست داشتن افراد دست می کشد. آنگونه که دیده ایم محبت خدا جاودان است.

و گرچه هوشع ۹: ۱۵، شامل گفتار خدا درباره قومش می باشد که می گوید، «دیگر ایشان را دوست نخواهم داشت»، شایان توجه است که بیاد داشته باشیم که بعدا در همان کتاب، خدا در خصوص قوم خود اظهار می دارد، «ایشان را به رایگان دوست خواهم داشت» (هوشع ۱۴: ۴). هوشع ۹: ۱۵ نمی تواند به این معنی باشد که خدا بطور کامل از دوست داشتن قوم خود دست می کشد. در عوض باید راجع به مشروط بودن برخی از جنبه های خاص یا مزایای رابطه محبانه با خدا باشد. و چگونگی واکنش ما به محبت او برای اینکه این رابطه ادامه یابد، بسیار مهم است.

«آن که احکام مرا دارد و از آنها پیروی می کند، اوست که مرا دوست می دارد و آن که مرا دوست می دارد پدرم را دوست خواهد داشت و من نیز او را دوست داشته، خود را بر او ظاهر خواهم ساخت» (یوحنا ۱۴: ۲۱). همینطور، عیسی به حواریون خویش اظهار می دارد، «پدر، خود شما را دوست می دارد، زیرا شما مرا دوست داشته و ایمان آورده اید که از نزد خدا آمده ام» (یوحنا ۱۶: ۲۷).

این آیات، همراه با آیات دیگر، نشان میدهند که تداوم برکات در ارتباط رستگارانه با خدا به تمایل ما برای پذیرش محبت او بستگی دارد. ما باید حاملان محبت باشیم. مهم است که توجه داشته باشید که این بدان معنا نیست که محبت خدا کاهش می یابد. در عوض، با تشبیه به این که چگونه نمیتوانیم جلوی تابش خورشید را بگیریم، اما میتوانیم خود را از پرتوهای آن دور نگه داریم، نمیتوانیم مانع عشق و محبت ابدی خدا شویم، اما در نهایت میتوانیم رابطه با او را رد کنیم و در نتیجه خود را از مزایای آن جدا کنیم، بخصوص از وعده زندگی ابدی.

`چه راه هایی وجود دارند که مردم می توانند واقعیت محبت خدا را ببینند و تجربه کنند، چه از آن روی برگردانند یا نه؟ به عنوان مثال، جهان طبیعی، حتی پس از گناه، چگونه محبت او را آشکار می کند؟`