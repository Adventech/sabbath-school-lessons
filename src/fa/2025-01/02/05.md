---
title:  رحمت از دست رفته
date:  08/01/2025
---

محبت خدا ابدی است و همه افراد را در بر می گیرد، با اینکه سزاوار آن نباشند. با این حال، انسانها می توانند آن را نپذیرند. انتخاب پذیرش یا رد این محبت، به این دلیل است که خدا در محبت کامل و پایدار خود، او با میل و اختیار کامل خود ما را حتی قبل از هر اقدامی از سوی ما در آغوش می گیرد (ارمیا ۳۱: ۳). محبت ما به خدا پاسخی است به آنچه قبلاً به ما عطا شده است، حتی قبل از اینکه آن را خواسته باشیم.

`اول یوحنا ۴: ۷-۲۰ را با تمرکز خاصی بر آیات ۷ و ۱۹ بخوانید. با توجه به آیات فوق، اولویت های محبت خدا چه می باشند؟`

`خدا تا چه اندازه گسترده است، چه چیزی را تعلیم می دهند؟`

محبت همیشه از سوی خدا می آید. اگر خدا ابتدا ما را دوست نمی داشت، ما هم متقابلا نمی توانستیم او را دوست داشته باشیم. در حالی که خدا ما را با ظرفیت دوست داشتن و دوست داشته شدن آفرید، خدا خودش اصل و سرچشمه عشق و محبت است. با این حال، انتخاب با ماست، که آن را بپذیریم و بعد آن را در زندگی خود بازتاب دهیم.این حقیقت در تمثیل خادم بی رحم آمده است (متی ۱۸: ۲۳- ۳۵ را ببینید).

در این تمثیل می بینیم که خادم به هیچ نحو توانایی بازپرداخت بدهی اش را به ارباب نداشت. بر اساس متی ۱۸، خادم به ارباب خود ۱۰۰۰۰ قنطار بدهکار بود. هر قنطار حدود شش هزار دینار بود. و یک دینار معادل حقوق متوسط هفتگی یک کارگر بود (با متی ۲۰: ۲ مقایسه کنید).

یک کارگر بطور متوسط برای به دست آوردن یک قنطار باید ۶۰۰۰ روز کار می کرد. با فرض اینکه آنها ۳۰۰ روز در سال کار کنند و سالانه ۳۰۰ دینار درآمد داشته باشند، حدود بیست سال طول می کشد تا کارگر بتواند یک قنطار معادل ۶۰۰۰ دینار را بازپرداخت کند ۲۰=۳۰۰: ۶۰۰۰.

برای جمع آوری ۱۰۰۰۰ قنطار، یک کارگر بطور متوسط باید ۲۰۰۰۰۰ سال کار می کرد. در اصل، آشکار می شود که خادم هرگز نمی توانست به طور واقع بینانه چنین بدهی عظیمی را بازپرداخت کند. با این حال، ارباب، تحت تأثیر شفقت و رحمت، تصمیم گرفت سخاوتمندانه بدهی قابل توجه او را ببخشد.

با این وجود، وقتی که این خادم که بخشیده شده بود از بخشش بدهی بسیار کوچکتر ۱۰۰ دیناری یکی از همتایان خود امتناع ورزید و در عوض او را زندانی کرد، ارباب او خشمگین شد و از ترحم قبلی خود پشیمان شد. خادم محبت و بخشش اربابش را از دست داد. در حالی که شفقت و رحمت خداوند بی حد و حصر است، این امکان وجود دارد که شخص در نهایت شفقت و رحمت خداوند را رد کند یا آن را از دست بدهد.

`به این بیندیشید که از چه چیزی بخشیده شده اید، و بخشیده شدن شما توسط عیسی به چه قیمتی تمام شده است. این موضوع در خصوص بخشیدن دیگران به شما چه می گوید؟`