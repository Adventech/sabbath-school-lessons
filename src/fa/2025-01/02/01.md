---
title:  عهد عشق و محبت
date:  04/01/2025
---

### مطالعه این هفته
برای مطالعه این هفته بخوانید: دوم پطرس ۳: ۹، تثنیه ۷: ۶-۹، رومیان ۱۱: ۲۲، اول یوحنا ۴: ۷-۲۰، یوحنا ۱۵: ۱۲، اول یوحنا ۳: ۱۶.

> <p>آیه حفظی</p>
> «اگر کسی مرا دوست بدارد کلام مرا نگاه خواهد داشت و پدرم او را دوست خواهد داشت و ما نزد او خواهیم آمد و با او مسکن خواهیم گزید» (یوحنا ۱۴: ۲۳).

بسیاری آموخته اند که واژه یونانی آگاپه به عشق و محبتی نسبت داده می شود که منحصر به خداست در حالیکه عبارتهای دیگر مرتبط با عشق و محبت از قبیل فیلئو، به نوع متفاوتی از عشق و محبت مربوط می شود که سطحی پائین تر از آگاپه دارد. برخی نیز ادعا می کنند که آگاپه به عشق یکطرفه ارجاع می شود، عشق و محبتی که تنها ارزانی کننده است و نه دریافت کننده، محبتی که بشر از عهده آن بر نمی آید.

با این حال، بررسی کامل عشق و محبت الهی همانطور که در کتاب مقدس نشان داده شده است، نشان می دهد که این تصورات، اگرچه گسترده و رایج هستند، اما نادرست هستند. در ابتدا، اصطلاح یونانی «آگاپه» نه تنها عشق خدا، بلکه عشق انسانی را نیز در بر می گیرد، حتی اگرچه گاهی اوقات، طوری دیگر فهمیده می شود (دوم تیموتائوس ۴: ۱۰).

دوم اینکه در سراسر کتاب مقدس بسیاری از اصطلاحات دیگری به غیر از کلمه آگاپه به عشق و محبت الهی اشاره دارند. برای مثال، عیسی تعلیم داد که، «زیرا که پدر، خودش شما را دوست [فیلئو] می دارد، زیرا شما مرا دوست [فیلئو] داشته و ایمان آورده اید که از نزد خدا آمده ام» (یوحنا ۱۶: ۲۷). در اینجا اصطلاح یونانی فیلئو نه تنها برای عشق بشری بلکه برای عشق و محبت خدا برای بشر استفاده شده است.

آموزه های کتاب مقدس همچنین بیان می کند که عشق خدا یک طرفه نیست. در عوض، عمیقاً دوطرفه است. برای خدا تفاوت قابل توجهی ایجاد می کند که آیا انسان ها محبت او را به او و دیگران منعکس می کنند.