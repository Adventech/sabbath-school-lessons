---
title:  کار مسیح
date:  04/03/2020
---

دعای شفاعت دانیال به دو نگرانی اصلی می پردازد: گناهان مردم و ویرانی اورشلیم. بنابراین، پاسخ خدا به دو درخواست می باشد. از طریق مسیح، مردم رهایی خواهند یافت و قدس مسح و تدهین میشود. بهر حال به دو درخواست ویژه او به گونه ای پاسخ داده میشود که بالاتر از ضرورت دوران تاریخی دانیال است: کار مسیح به نفع کل نسل بشر خواهد بود.

`دانیال باب ۹: ۲۱ تا ۲۷ را بخوانید. چه کاری در مدت دوران ۷۰ هفته باید انجام میشد؟ چرا تنها مسیح می توانست این کار را تمام کند؟`

۱. « پایان دادن به تخلف و سرپیچی ». واژه عبری برای « سرپیچی » (pesha) سرپیچی و سرکشی اِرادی از طرف افراد پست و زبون بر علیه افراد برتر و عالی (برای مثال، امثال ۲۸: ۲۴) را نشان می دهد. این کلمه همچنین در کتاب مقدس با توجه به مخالفت آشکارای انسانها با خداوند آمده است (حزقیال ۲: ۳). با اینحال، با خون مسیح، سرکشی و عصیان بر علیه خدا متوقف شد و به انسان شایستگی هایی که از تپه جلجتا سرچشمه میگیرد، اعطا گردید.

۲. « پایان دادن به گناه ». این فعل به مفهوم « مهر وموم » است و در اینجا به معنای اینست که گناه بخشیده شده است. از زمان سقوط انسان، نسل بشر نتوانسته مطابق معیارهای خدا زندگی کند، اما مسیح ما را از تمام قصورات و اشتباهاتی که مرتکب شده ایم تبرئه خواهد کرد.

۳. « آشتی به خاطر بیگناهی ». همانطور که پولس میگوید: « زیرا ارادهٔ خدا بر این تعلّق گرفت كه او دارای الوهیّت كامل باشد. و به وسیلهٔ مسیح، همهچیز را با خود آشتی داد و به وسیلهٔ ریختن خون مسیح بر روی صلیب، صلح و دوستی بین خدا و هر آنچه در آسمان و زمین است، برقرار گردید » (کولسیان ۱: ۱۹، ۲۰). در اینجا نیز، فقط عیسی مسیح است که میتواند این واقعیت را برای ما به ارمغان بیاورد.

۴. « آوردن عدالت ابدی ». مسیح به جای ما برروی صلیب رفت و بدین وسیله ما را متبارک ساخت تا عادل بشمار آییم. ما فقط  از طریق ایمان می توانیم عادل شویم و عدالتی را که از جانب خداست را دریافت کنیم.

۵. « مهر و موم شدن رویا و نبوت ». هنگامی که مسیح خود را قربانی کرد، پیشگویی های عهد عتیق که اشاره به کار تدهین و کفاره او داشت به تحقق پیوست و کامل و مهر وموم شد و به این معنا که او این کار را کامل کرد.

۶. « و برای تدهین مقدس ترین». منظور از مقدس ترین  در اینجا شخص نیست، بلکه مکان است. بنابراین، شرح حال به تدهین جایگاه مقدس آسمانی  اشاره دارد، همانطور که مسیح در آنجا به عنوان کاهن اعظم ما حضور دارد (عبرانیان ۸: ۱).