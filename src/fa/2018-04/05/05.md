---
title:  سخاوتمندی و طمع
date:  31/10/2018
---

لوقا به ما میگوید که یکی از نتایج طبیعی همنشینی که پیروان عیسی کمی پس از پنطیکاست تجربه کردند، حمایت متقابل ایشان از یکدیگر بود. « تمام ایمانداران با هم متحد و در همه چیز شریک بودند. مال و دارایی خود را میفروختند و به نسبت احتیاج هر کس بین خود تقسیم میکردند » (اعمال رسولان باب ۲ آیات ۴۴ و ۴۵).

این به اشتراک گذاشتن داراییها لازمه این جامعه نبود بلکه نتیجهای داوطلبانه از محبت ایشان نسبت به یکدیگر در همنشینی که تجربه میکنند، بود. همچنین ابراز واقعی اتحاد مابین آنها بود. این حمایت متقابل برای مدتی ادامه یافت و در اعمال رسولان بابهای ۴ و ۵، جزئیات بیشتری در این باره مییابیم. و همانطور که در آینده خواهیم دید، این موضوع در جاهای دیگر عهد جدید نیز دیده میشود.

در راستای این زمینه است که برنابا برای اولین بار معرفی میشود. او به نظر میرسد که فردی ثروتمند و ملاک زمین باشد. او که دارایی خود را به نفع اجتماع فروخت، پول را نزد رسولان آورد (اعمال رسولان باب ۴ آیات ۳۶ و ۳۷). برنابا به عنوان الگویی برای پیروی به تصویر کشیده شده است.

`اعمال رسولان باب ۴ آیات ۳۲ تا ۳۷ و باب ۵ آیات ۱ تا ۱۱ را بخوانید. رفتار و نگرشهای برنابا را با حنانیا و سفیره مقایسه کنید. چه مشکلی در مورد این زوج بوجود آمد؟`

جدا از گناهِ دروغ آشکار آنان به روحالقدس، آنها از خود حرص و طمع نشان دادند. شاید هیچ گناهی سریعتر از خودخواهی و طمع نمیتواند محبت همنشینی و برادری را از بین ببرد. اگر برنابا به عنوان الگوی مثبت روحیه همنشینیِ کلیسای اولیه در نظر گرفته می شود، حنانیا و سفیره بر عکس این قضیه میباشند. لوقا در به اشتراک گذاشتن این روایت در مورد افراد با فضیلت کمتر در اجتماع، صادقانه عمل میکند.

در ده فرمان (خروج باب ۲۰ آیات ۱ تا ۱۷)، آخرین فرمان در مورد طمع، با بقیه تفاوت دارد. در حالی که سایر فرمانها آشکارا از تعدی بشر به خواست و اراده خدا سخن می گویند، لیکن آخرین فرمان، در مورد چیزی است که در قلب پنهان میباشد. گناه طمع بالفعل نیست؛ در عوض، یک فرآیند فکری می باشد. طمع و خودخواهی همراه آن، گناهی آشکار نیست بلکه وضعیتی از طبیعت گناهآلود بشر میباشد. طمع و خودخواهی هایی که بهمراه دارد، گناهی قابل رویت نیست بلکه حالتی از طبیعتِ گناه آلودِ بشری است.  حرص و طمع تنها زمانی آشکار می گردد که در اعمال خودخواهانه از جمله آنچه که در اینجا در مورد حنانیا و سفیره میبینیم، آشکار میگردد. به نوعی، فرمان آخر ریشه شرارت می باشد که در اعمال محکوم شده توسط دیگر فرمانها ابراز می گردد. طمع ایشان، آنها را تحت نفوذ شیطان قرار داد که سبب شد تا به خدا دروغ بگویند؛ که با طمع یهودا و کاری که به آن مبادرت ورزید بی شباهت نبود.

`ما به چه روشهایی میتوانیم طمع را از زندگی خود ریشه کن کنیم؟ چرا سپاس و قدردانی نسبت به آنچه که داریم، پادزهری قوی برای این شرارت می باشد؟`