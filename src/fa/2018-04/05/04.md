---
title:  اتحاد در همنشینی
date:  30/10/2018
---

در پاسخ به موعظه پطرس و درخواستش برای توبه و نجات، حدود سه هزار نفر تصمیم گرفتند عیسی را به عنوان مسیح موعود و تحقق وعده های عهد قدیم به اسرائیل بپذیرند. خدا در قلوب همه این مردم کار می کرد. بسیار از راه دور در مورد عیسی شنیده بودند و احتمالاً به امید وصال و دیدار او به اورشلیم سفر کرده بودند. برخی ممکن است عیسی را دیده و پیامهای نجات خدا را شنیده ، اما خود را وقف پیروی از وی نکرده باشند. در پنطیکاست، خدا بطور معجزهآسایی در زندگی حواریون مداخله نمود و ایشان را به عنوان شاهدان رستاخیز عیسی بکار برد. اکنون آنها میدانند که مردم در نام عیسی می توانند از بخشیده شدن گناهانشان مطمئن باشند (اعمال رسولان باب ۲ آیه ۳۸).

`اعمال رسولان باب ۲ آیات ۴۲ تا ۴۷ را بخوانید. این پیروان اولیه عیسی به عنوان جمعی از ایمانداران، چه فعالیتهایی انجام دادند؟ چه چیزی این اتحاد شگفت انگیز مودت و برادری را بوجود آورد؟`

جالب توجه است که اولین فعالیتی که این جمع از ایمانداران جدید به آن پرداختند، فراگرفتن تعالیم رسولان بود. آموزه های کتاب مقدس روشی مهم برای تسهیل رشد روحانیِ نو ایمانداران می باشد. عیسی به حواریون خود مأموریت داد تا « تمام چیزهایی که به ایشان فرمان داده بود » را به آنها تعلیم دهند (متی باب ۲۸ آیه ۲۰). این جامعه جدید زمانی را صرف نمودند تا از رسولان در مورد عیسی بیاموزند. آنها احتمالاً در مورد زندگی و مأموریت عیسی، آموزهها، تمثیلها و موعظه هایش شنیدند؛ و معجزات وی، همگی شرحی از تحقق کلام عبرانیان در نوشتههای انبیاء بود.

آنها همچنین وقت خود را صرف دعا و تکه کردن نان نمودند. اینکه آیا تکه کردن نان اشاره مستقیم به شام خداوند دارد یا در واقع مربوط میشود به با هم غذا خوردن ایشان، - آنگونه که اعمال رسولان باب ۲ آیه ۴۶ به نظر میرسد بر آن دلالت دارد، - مشخص نمی باشد. اشاره به همنشینی قطعاً این استنباط را در پی دارد که این اجتماع جدید اغلب و بطور منظم هم در معبد اورشلیم که همچنان به عنوان کانون دعا و عبادت ایشان بود و نیز در خانه های خود با هم زمان میگذراندند. آنها زندگی صمیمانهای با هم داشتند. با هم دعا میکردند و غذا میخوردند. دعا عنصری حیاتی در اجتماع ایمانی می باشد و برای رشد روحانی ضروری است. این اجتماع جدید برای عبادت وقت می گذاشتند. به ما گفته شده است که این فعالیتها با « ثبات قدم » انجام میشد.

این همنشینیِ با ثبات در اورشلیم موجب برقراری رابطهای خوب با دیگران شد. ایمانداران جدید« مورد احترام همه مردم » عنوان شده بودند (اعمال رسولان باب ۲ آیه ۴۷). شکی نیست که کار روحالقدس در زندگی ایشان، تأثیری قدرتمند بر اطرافیانشان داشت و به عنوان شاهدی قدرتمند از حقیقت عیسی یا همان مسیح موعود عمل نمود.

`کلیسای محلی شما از مثال آمده در اینجا در مورد اتحاد، همنشینی و شهادت چه چیزی میتواند بیاموزد؟`