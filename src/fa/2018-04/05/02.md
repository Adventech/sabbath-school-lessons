---
title:  روزهای آمادهسازی
date:  28/10/2018
---

عیسی در آخرین ساعاتی که با حواریون خویش سپری نمود، وعده داد که آنها را تنها نخواهد گذاشت. یک تسلی بخش دیگر یعنی روح القدس با ایشان همراه خواهد بود تا ایشان را در خدمت مدد نماید. روح به ایشان کمک خواهد نمود تا بسیاری از گفتار و کردار عیسی را بیاد آورند. (یوحنا باب ۱۴ آیه ۲۶) و آنها را در کشف حقایق بیشتر راهنمایی خواهد نمود (یوحنا باب ۱۶ آیه ۱۳). « عیسی در روز عروج خود وعده اش را تجدید نمود. بعد از چند روز شما با روح القدس تعمید خواهید یافت ... وقتی روح القدس بر شما نازل شود قدرت خواهید یافت » (اعمال رسولان باب ۱ آیات ۵ و ۸). قدرت روح القدس به شاگردان داده خواهد شد تا آنها را قادر به شهادت دادن در اورشلیم، یهودیه، سامره و تا پایان زمین کند (اعمال رسولان باب ۱ آیه ۸).

`اعمال رسولان باب ۱ آیات ۱۲ تا ۱۴ را بخوانید. حواریون در طی این ده روز چه کاری انجام دادند؟`

ما می توانیم این ده روز را به عنوان دوره آماده سازی شدید معنوی تصور کنیم، نوعی انزوا که در طی آن حواریون خاطراتشان از عیسی، کارهای او، تعالیم او و معجزاتش را با یکدیگر درمیان گذاشتند. آنها « در عبادت و دعا یکدل بودند » (اعمال رسولان باب ۱ آیه ۱۴).

« حواریون همچنان که منتظر تحقق وعده بودند، قلب های خود را در توبه حقیقی فروتن نمودند و بی ایمانی خود اعتراف کردند. هنگامی که  خاطره کلامی که مسیح  پیش از مرگ خویش به زبان آورده بود را به یاد آورند، معنای آنها را پری بیشتری درک نمودند. حقایقی که از ذهنشان رفته بود بار دیگر بازگشت و آنها را برای یکدیگر تکرار کردند. آنها خودشان را برای عدم درک نجات دهنده سرزنش نمودند. زندگی شگفت انگیز عیسی همچون رژه، صحنه به صحنه از مقابل چشمان ایشان عبور کرد. همچنان که در مورد زندگی پاک و مقدس عیسی فکر می کردند، احساس نمودند که هیچ رنجی بیش از حد سخت و هیچ فداکاری بیش از حد بزرگ نخواهد بود، تنها اگر می توانستند با شیوه زندگیشان از محبت آمیز بودن شخصیت مسیح شهادت دهند. آنان در خیال خود افسوس می خوردند که آه اگر آن سه سال تکرار می شد، چقدر متفاوت می توانستند عمل کنند!! اگر می توانستند بار دیگر استاد را ببینند، چقدر بسیار صادقانه تلاش می کردند تا محبت عمیق خود را به او نشان دهند وچقدر برای موقعیت هایی که با سخنان و اعمالی که از روی بی ایمانی او را رنجانده بود اندوهگین می شدند! اما آنها با این فکر که بخشیده شده بودند آرامش یافتند. و مصمم شدند که تا آنجا که ممکن است با شهادت دادن شجاعانه از عیسی در برابر جهان، بی ایمانی خود را جبران کنند... آنها با کنار گذاشتن همه تفاوتها و تمایل به برتری، در همنشینی مسیحی به یکدیگر نزدیک شدند » – الن جی. وایت، — Ellen G. White, The Acts of the Apostles, pp. 36, 37

`دوست داشتید که چه چیزهایی را در خصوص ایمان خود اگر می توانستی تکرار کنید؟ شما از پشیمانیهای خود در مورد گذشته چه چیزی می توانید بیاموزید که به شما در ساختن آیندهای بهتر کمک کند؟`