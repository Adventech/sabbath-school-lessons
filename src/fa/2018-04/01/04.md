---
title:  عدم اتحاد و جدایی بیشتر
date:  02/10/2018
---

`پیدایش باب ۱۱ آیات ۱ تا ۹ را بخوانید. در اینجا چه اتفاقی افتاد که مشکل جدایی و عدم اتحاد را بدتر می کند؟`

حوادث بعدی که توسط کتاب مقدس بتوالی پس از طوفان نوح بوقوع پیوست، ساخت برج بابل، آشفتگی زبان ها و سپس پراکندگی مردم بود که تا آن زمان به یک زبان صحبت می کردند. شاید برخی از فرزندان نوح که جذب زیبایی زمینِ میان رودهای دجله و فرات و حاصل خیزی خاک آنجا شده بودند، تصمیم گرفتند برای خود یک شهر و بنایی برج مانند در سرزمین شنعار، جنوب عراق امروزی برپا سازند (پیدایش باب ۱۱ آیه ۲).

باستان شناسی نشان داده است که بین النهرین از ابتدای تاریخ یک منطقه پر جمعیت بوده است. در میان این افراد سومری ها بودند که اختراع هنر نوشتن بر روی الواح گلی به ایشان نسبت داده شده است. آنها خانه های بسیار خوبی ساختند و استادان ساختن جواهرات، ابزار و وسایل خانه بودند. کاوش گری ها و حفاری ها معبد های برج مانند بسیاری را کشف نمودند که به عبادت خدایان مختلف اختصاص یافته بود.

اعقاب و نوادگان نوح که در سرزمین شنعار ساکن شده بودند، طولی نکشید که خدای نوح و وعده های او را فراموش کردند مبنی بر اینکه طوفان هرگز بار دیگر جهان را نابود نخواهد کرد. ساختن برج بابل بنای یادبودی بود که به مهارت ها و دانش برتر ایشان مربوط می شد. تمایل آنها برای شهرت و اعتبار، « مشهور ساختن نامشان » (پیدایش باب ۱۴ آیه ۴)، یک انگیزه برای ساختن این بنا بود. « بر اساس هدف الهی، انسان ها باید اتحاد را از طریق پیوستگی دین حقیقی حفظ می کردند. هنگامی که بت پرستی و شرک این پیوند روحانی درونی را درهم شکست، آنها نه تنها اتحاد دینی بلکه روحیه برادری را نیز از دست دادند. طرح هایی مانند این برج که با ظاهر شکل گرفته اند بدین معناست که اتحاد درونی که از بین رفته بود هرگز نمی توانست موفق شود » – The SDA Bible Commentary, vol. 1, pp. 284, 285

سقوط آدم و حوا، اتحاد نژاد بشری و نقشه اصلی خدا را درهم شکست و باعث آشفتگی در عبادت شد؛ و همچنین منجر به انتشار گسترده شرارت و فساد بر روی زمین گردید؛ و در نهایت تفکیک بشریت به بسیاری از فرهنگ ها، زبان ها و نژاد های مختلف که اغلب در تقابل با یکدیگر بودند را به همراه داشت.

`کدامین گام های عملی را می توانیم برداریم تا برای التیام تفرقه نژادی، فرهنگی و زبانی کمک کند که حتی در کلیسا نیز به ما آسیب می رسانند.`