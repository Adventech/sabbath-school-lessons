---
title:  نجات در عیسی
date:  18/11/2018
---

اگر چه ما به عنوان ادونتیستهای روز هفتم با سایر فرقه های مسیحی وجه اشتراک زیادی داریم، مجموعه باورهایمان یک نظام منحصر به فرد از حقیقت کتاب مقدس را شکل میدهند که هیچ کس دیگری در جهان مسیحی اعلام نمیکند. این حقایق به تعریف ما به عنوان بازماندگان آخر زمان خدا کمک میکنند.

`اعمال رسولان باب ۴ آیات ۸ تا ۱۲ و باب ۱۰ آیه ۴۳ را بخوانید. پطرس به موقعیت عیسی مسیح در درک خویش از نقشه نجات چه اهمیتی قائل می شود؟`

پولس رسول به قرنتیان گفت که مژده نیک این است « که خدا در مسیح بود و جهان را با خود مصالحه می داد » (دوم قرنتیان باب ۵ آیه ۱۹). مرگ مسیح وسیله ای برای آشتی ما با پدر شد و بر روی دره عمیقی  که بخاطر گناه و مرگ به وجود آمده بود پلی ایجاد کرد. برای قرن ها، مسیحیان در معنای مرگ و رستاخیز عیسی و آشتی که برای تحققش آمد، تعمق نموده اند. این روند آشتی کفاره نامیده شده است. atonement که یک واژه قدیمی انگلیسی که از »at-one-ment« تشکیل شده.»at one« به معنی جلب رضایت نمودن می باشد. بر این اساس، کفاره در یک رابطه هماهنگی بوجود می آورد و زمانی که بیگانگی وجود داشته باشد این هماهنگی نتیجه آشتی خواهد بود. از این رو اتحاد کلیسا عطیه ای از این آشتی می باشد.

`آیات زیر چه چیزی در مورد مفهوم مرگ و رستاخیز عیسی به ما تعلیم می دهند؟`

`رومیان باب ۳ آیات ۲۴ و ۲۵`

`اول یوحنا باب ۲ آیه ۲`

`اول یوحنا باب ۴ آیات ۹ و ۱۰`

`اول پطرس باب ۲ آیات ۲۱ و ۲۴`

اگر چه این باور ما در مرگ و رستاخیز مسیح با بسیاری از فرقه های دیگر مسیحی مشترک می باشد، ما آن را در زمینه »انجیل ابدی« (مکاشفه یوحنا باب ۱۴ آیه ۶)، بخشی از پیام سه فرشته در مکاشفه یوحنا باب ۱۴ آیات ۶ تا ۱۲، انتشار می دهیم. ما به عنوان ادونتیست های روز هفتم بر این پیام ها تأکید داریم، آنچه که دیگر فرقه های مسیحی انجام نمی دهند.

`چگونه می توانید بیاموزید که همواره واقعیت مرگ و رستاخیز مسیح که امید در بر دارد را در مقابل خود داشته باشید؟`