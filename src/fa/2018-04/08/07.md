---
title:  اندیشه هایی فراتر
date:  23/11/2018
---

بعنوان ادونتیستهای روز هفتم، اعتقادات مشترک مهمی با سایر فرقههای مسیحی داریم. البته مهمترین آن، اعتقاد به نجات تنها از طریق ایمان بواسطه کفاره و جانشینی مرگ عیسی میباشد. ما همراه با سایر مسیحیان بر این باوریم که عدالت ما نه در کردارمان بلکه بدلیل ایمانمان، به عنوان عطای فیض که سزاوارش نیستیم، یافت میشود. یا آنگونه که الن جی. وایت نوشت: « با مسیح آنگونه که ما سزاوار بودیم، رفتار شد تا باشد با ما نیز آنگونه که او سزاوار است، رفتار شود. او برای گناهان ما که سهمی در آنها نداشت، محکوم شد تا ما بواسطه عدالت او که سهمی در آن نداشتیم، عادل شمرده شویم. او از مرگی که از آن ما بود، رنج کشید تا ما زندگی که به او تعلق دارد را دریافت نماییم » – The Desire of Ages, p. 25. در عین حال، مجموعه اعتقادات بنیادین ما به طور کلی و شیوهها و نحوه زندگی که از آن باورها ناشی میشود، ما را در میان جهان مسیحیت متمایز میسازند. و البته اینگونه نیز باید باشد؛ در غیر این صورت، وجود ادونتیستهای روز هفتم چه ضرورتی دارد؟ محبت ما از مسیح و آموزههایی که رواج میدهیم، باید قویترین عامل اتحاد در میان ما باشد.

**سوالاتی برای بحث**

`۱. الن جی. وایت در کتاب ایمان و اعمال، عادل شمرده شدن و بخشش گناهان را برابر میداند. چگونه قدردانی از بخشیده شدن گناهانمان و عادل شمرده شدن در مسیح، اساس همنشینی و مشارکت با برادران و خواهران می باشد؟`

`۲. به این بیاندیشید که آموزههای ما در زمینه اتحاد کلیسا تا چه حد مهم هستند. یعنی، چه چیزی جز باورهای اعتقادی ما، میلیونها نفر را از پیشینه های قومی، دینی، سیاسی و فرهنگی متعدد را گردهم آورده است؟ این چه چیزی در مورد میزان اهمیت اعتقاد نه تنها در زمینه مأموریت و پیام، بلکه اتحاد کلیسا نیز به ما میگوید؟`

`۳. نام ما، « ادونتیست روز هفتم » به دو آموزه بسیار مهم اشاره دارد، روز هفتم سبت و ظهور دوم. یک بخش از نام ما به خلقت و بخش دیگر به رستگاری اشاره میکند. این دو آموزه چگونه با یکدیگر مرتبط هستند و به چه شیوههایی با هم اساس ماهیت ما را نشان میدهند؟`

خلاصه: ادونتیستهای روز هفتم اصول اعتقادی مشترک بسیاری دارند. برخی از این اعتقادات ما با سایر فرقههای مسیحی مشترک می باشند؛ برخی خیر. این آموزهها بطور کلی هویت ما به عنوان کلیسایی متمایز را تشکیل میدهند و بنیاد اتحاد ما در عیسی هستند.