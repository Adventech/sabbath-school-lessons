---
title:  »ای قوم بی وفا بازگردید«
date:  07/10/2018
---

تاریخ قوم اسرائیل مملو از روایات نافرمانی و هرج و مرج است که پس از آن به سوی خدا و فرمانبرداری باز میگردند و بعد بار دیگر این دور و تسلسل با نافرمانی و درگیری بیشتری ادامه می یافت. این الگو بارها و بارها تکرار می شود. هر بار که قوم خدا آگاهانه از اراده او پیروی کردند، با صلح و زندگی برکت یافتند. هر بار که نافرمانی نموده و بدنبال روشهای خود رفتند، زندگی ایشان پر از بدبختی، جنگ و درگیری شد. حتی پیش از آنکه اسرائیل وارد سرزمین موعود شود، خدا این الگو را پیش بینی کرده بود و برای جلوگیری از چنین عواقب وخیمی برای وجود ایشان، راهحلی ارائه داد.

`تثنیه باب ۲۸ آیات ۱ تا ۱۴ را بخوانید. اگر قوم اسرائیل مطیع اراده خدا بودند، چه برکت هایی نصیب ایشان می شد؟`

`ارمیا باب ۳ آیات ۱۴ تا ۱۸ را بخوانید. ما از فراخواندن قوم اسرائیل توسط خدا به توبه و بازگشت به او چه چیزی می آموزیم؟ این چه چیزی درباره محبت و صبر خدا برای قومش به ما میگوید؟`

آنچه در کتاب ارمیا شگفت انگیز می باشد، این است که با وجود طغیان و سرکشی، تفرقه و بت پرستی آنان، خدا با محبت، با رحمت و بخشندگی در برابر قومش دیده می شود.. خدا بطور مداوم قوم خود را به بازگشت به سوی خویش و دست برداشتن از کارهای متمردانه خود دعوت می کند. خدا بارها و بارها احیا و امید را برای آینده وعده داده بود.

« خداوند به من گفت بروم و به اسرائیل بگویم: ای اسرائیل بی وفا نزد من بازگرد. من رحیم هستم و خشمگین نخواهم بود؛ خشم من بر ضد تو دائمی نخواهد بود. فقط بپذیر که خطاکاری و بر ضد خداوند خدای خود شوریده ای. اعتراف کن که در پای درختان سبز، تو عشق خود را نثار خدایان بیگانه کرده ای و از دستورات من اطاعت ننموده ای. من خداوند چنین گفته ام » (ارمیا باب ۳ آیات ۱۲ و ۱۳).

سخنان ارمیا در زمان غفلت عمومی از کلام خدا بیان شد. اگر چه برخی از اصلاحات در زمان یوشیای پادشاه آغاز شد، بسیاری از مردم نیاز معنوی به ادامه دادن به اطاعت وفادارانه از خدا را احساس نمی کردند. گناهان، بت پرستی و زندگیِ خود محورِ ایشان، باعث نابودی روحانی و سیاسی می شد. آنها هر چه بیشتر از انجام اراده خدا سرباز میزدند، آتیه و امیدهای آینده ایشان هولناک تر می شد. با این وجود خدا از طریق ارمیا درخواست خویش را ارائه نمود. خدا آینده بهتری برای ایشان در ذهن داشت و مایل بود ایشان را به رفاه، اتحاد و سلامتی برساند. اما این موهبت تنها در صورتی امکان پذیر بود که آنها با ایمان و همه چیزهایی که ملزم می نمود زندگی می کردند.

`این تفاوت میان اطاعت و نافرمانی در زندگی شما چه مفهومی دارد؟`