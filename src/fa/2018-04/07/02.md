---
title:  تعصبات قومی
date:  11/11/2018
---

`اعمال رسولان باب ۶ آیه ۱ را بخوانید. چه مسائلی در کلیسای اولیه باعث شد مردم درباره توزیع عادلانه و منصفانه غذا میان بیوه زنان شکایت کنند؟`

بنظر می رسید که برخی از مسیحیان اولیه در برابر بیوه زنان یونانی در برابر خود تبعیض قائل می شدند و نسبت به بیوه زنان عبرانی، غذای کمتری به ایشان می دادند. این تبعیض آشکار، شکافی در اجتماع ایمانداران اولیه وجود آورد. چه این طرفداری واقعی بود یا خیر، متن به آن اشاره ای نمی کند. تنها می گوید که برخی مردم بر این باور بودند. این نزاع ها از ابتدا اتحاد کلیسا را تهدید می نمود. چقدر جالب توجه است که جدائی نژادی چنین به سرعت در کلیسا دیده شد.

`اعمال رسولان باب ۶ آیات ۲ تا ۶ را بخوانید. مراحل ساده ای که کلیسای اولیه برای حل این سوء تفاهم بکار برد چه بودند؟`

کلیسای اولیه به سرعت در حال رشد بود و این رشد، مسئولیت های سنگینی برای رسولان به همراه داشت. انتصاب آن هفت مرد که بطور سنتی « شماس » نامیده می شدند (اگر چه عهد جدید آنها را به این نام نمی خواند)، تنش در کلیسای اورشلیم را از بین بردند و موجب شد تا مردم مشارکت بیشتری در کار بشارت و خدمت کلیسا داشته باشند.

رسولان با دقت به شکایات ایمانداران یونانی زبان گوش فرا دادند و از ایشان خواستار راه حل شدند. انتخاب هفت مرد به عنوان همکاران رسولان به عهده این گروه سپرده شد و آنها هفت شاگرد را که همه یونانی زبان بودند معرفی نمودند. گفته شده بود که این مردان « نیکنام و پر از روح القدس و با حکمت بودند » (اعمال رسولان باب ۶ آیه ۳). رسالت رسولان که تا آن زمان هم موعظه کلام خدا و هم توزیع غذا میان بیوه زنان بود، میان دو گروه تقسیم شد که هر کدام مأموریتی با ارزش یکسان برای انتشار انجیل را انجام می دادند. لوقا از واژه یکسان « رسالت » یا « خدمت » (diakonia) برای اشاره به مأموریت رسولان در موعظه کلام (اعمال رسولان باب ۶ آیه ۴) و مأموریت خادمین توزیع غذا (اعمال رسولان باب ۶ آیا ۱) بکار می برد.

`شما در این واقعیت که رهبران برای پیدا نمودن راه حل، تعداد زیادی از ایمانداران را با هم فراخواندند (اعمال رسولان باب ۶ آیه ۲) چه مفهومی درک می کنید؟`