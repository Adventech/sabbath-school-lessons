---
title:  اندیشه هایی فراتر
date:  16/11/2018
---

« شورایی که این تصمیم را گرفت، از رسولان و معلمانی برجسته و نیز نمایندگانی منتخب از مکان های مختلف متشکل بود. بزرگان اهل اورشلیم و نایبان انطاکیه و نمایندگانی از با نفوذ ترین کلیساها حاضر بودند. شورا مطابق با قضاوت روشن فکرانه و منزلت کلیسای ساخته شده برپایه اراده الهی عمل می نمود. آنها در نتیجه مذاکراتشان دیدند که خدا مسئله مورد نظر را با فرستادن روح القدس نزد غیر یهودیان پاسخ داده بود؛ و آنها متوجه شدند که به سهم خود باید از راهنمایی روح القدس پیروی کنند.

تمام جامعه مسیحی برای رای دادن در مورد این پرسش فراخوانده نشده بودند. رسولان و بزرگان که افرادی با نفوذ و دارای قدرت قضاوت بودند، فرمان را صادر نمودند که بطور کلی توسط کلیساهای مسیحی پذیرفته شد. با این وجود، همه از این تصمیم خوشحال نشدند؛ جناحی از برادران بلند پرواز و متکی به نفس حضور داشتند که با آن مخالفت ورزیدند. به نظر می رسد که این مردان با اختیار فردی خود عمل می کردند و نه از روی مسئولیت پذیری کلیسائی. آنها بیشتر در ایراد گرفتن و عیب جویی، پیشنهاد طرح های جدید و تلاش برای از بین بردن کار افرادی که خدا برای آموزش پیام انجیل مشخص کرده بود درگیر بودند. از ابتدا کلیسا برای تجمیع دچار مشکلاتی بود و این تا پایان زمان ادامه خواهد یافت ». – الن جی. وایت، Ellen G. White, The Acts of the Apostles, pp. 196, 197

**سوالاتی برای بحث**

`۱. چه گامهایی به سوی حل و فصل درگیری ها در روایتی که این هفته به آن پرداختیم وجود دارد که می توانند در صورت بروز اختلاف در کلیسای شما بکار برده شوند؟ اگر چه مسئله ای که کلیسا در اینجا با آن روبروست دینی بود، ما از این روایات چه چیزی می توانیم بیاموزیم که به کلیسا در زمانی که مسائل فرهنگی، سیاسی یا قومی اتحاد را تهدید می کنند، کمک کند؟`

`۲. بار دیگر به نقل قول از الن جی. وایت در بالا توجه کنید. با وجود نتیجه مثبت، برخی همچنان راضی نبودند. ما باید از این واقعیت تلخ چه درسی بگیریم؟`

خلاصه: کلیسای اولیه با درگیری های داخلی در مورد برخی از مسائلی که می توانستند تأثیر مخرب بر آن داشته باشند، مورد تهدید قرار گرفته بود. ما دیدیم که کلیسا چگونه تحت روح القدس و تسلیم کلام خدا گردید و قادر شد تا این درگیری ها و اختلافات را حل و فصل نماید.