---
title:  هنگامی که اختلاف بوجود میآید
date:  10/11/2018
---

### مطالعه این هفته
اعمال رسولان باب ۶ آیات ۱ تا ۶، باب ۱۰ آیات ۱ تا ۲۳؛ متی باب ۵ آیات ۱۷ تا ۲۰؛ اعمال رسولان باب ۱۱ آیات ۳ تا ۲۴؛ اعمال رسولان باب ۱۵ آیات ۱ تا ۲۲؛ عاموس باب ۹ آیات ۱۱ و ۱۲.

> <p>آیه حفظی</p>
> « شما که در اتحاد با مسیح تعمید گرفتید همفکر او شدهاید.  پس دیگر هیچ تفاوتی میان یهودی و غیر یهودی، برده و آزاد، مرد و زن وجود ندارد، زیرا همۀ شما در اتحاد با مسیح عیسی یک هستید » (غلاطیان باب ۳ آیات ۲۷ و ۲۸).

یکی از دشوارترین مسئولیت های هر جامعه مسیحی حفظ اتحاد در زمان بروز اختلاف عقاید در مسائل مربوط به هویت و رسالت کلیسا می باشد. این تفاوت ها می توانند به عواقب ویرانگری منجر شوند.

جوامع مسیحی امروزی با جوامعی که در عهد جدید می بینیم تفاوتی ندارند. مردم همان مردم هستند و تفاوت ها حتی در مورد مسائل مهم تر بوجود خواهند آمد. مسیحیان اولیه با برخی از کشمکش های بوجود آمده از تعصبات فردی قابل مشاهده و تفاوت های جدی در تفسیر روایات و اسطوره های کلیدی داستان های عهد قدیم روبرو بودند. این درگیری ها اگر برای رسولان و رهبران متفکری که به دنبال راهنمایی روح القدس و کتاب مقدس برای حل و فصل این تنش ها نبود، می توانست کلیسا را در مراحل ابتدایی ویران سازد.

چند هفته پیش مطالعه کردیم که چگونه کلیسای اولیه وحدت کلیسا را تجربه نمود.در این هفته بررسی خواهیم کرد که  چگونه نزاع های داخلی کلیسای اولیه موجب تضعیف و تهدید بقای آن می شد. این نزاع ها چه بودند و چگونه باید حل می شدند و امروزه از این تجربه ها چه چیزی می توانیم بیاموزیم؟