---
title:  « تا همه آنان همدل و هم رای باشند »
date:  13/10/2018
---

### مطالعه این هفته
یوحنا باب ۱۷ آیات ۱ تا ۲۶؛ اول یوحنا باب ۵ آیه ۱۹؛ یوحنا باب ۱۳ آیات ۱۸ تا ۳۰؛ یوحنا باب ۵ آیات ۲۰ تا ۲۳؛ مرقس باب ۹ آیات ۳۸ تا ۴۱؛ مکاشفه یوحنا باب ۱۸ آیه ۴؛ اول یوحنا باب ۲ آیات ۳ تا ۶.

> <p>آیه حفظی</p>
> « فقط برای اینها دعا نمیکنم بلکه برای کسانی هم که به وسیلۀ پیام و شهادت آنان به من ایمان خواهند آورد، تا همه آنان یکی باشند آنچنان که تو ای پدر در من هستی و من در تو و آنان نیز در ما یکی باشند تا جهان ایمان بیاورد که تو مرا فرستادهای » (یوحنا باب ۱۷ آیات ۲۰ و ۲۱).

انجیل یوحنا برای ما پنجره ای به افق نگرانی های بی درنگ عیسی می گشاید، در زمانی که به او خیانت شد و تسلیم مرگ گردید. در پنج باب بسیار مهم (یوحنا باب های ۱۳ تا ۱۷) ما آخرین کلام ارشادی عیسی را می بینیم که با آنچه گاهی اوقات « دعای کاهن اعظم » نامیده می شود به اوج می رسد (یوحنا باب ۱۷).

« این یک طرح مناسب است زیرا خداوند ما در این دعا خود را برای قربانی تقدیس می کند که در آن بطور همزمان هم کاهن است و هم قربانی. در عین حال این یک دعای تقدیس از طرف کسانی است که این قربانی برای ایشان ارائه شده است - حواریون که در بالاخانه ای حاضر بودند و کسانی که متعاقباً از طریق شهادت آنها ایمان خواهند آورد ». – اف. اف. بروس، — F. F. Bruce, The Gospel of John (Grand Rapids: Eerdmans, 1983), p. 328

در کانون این دعا نگرانی عیسی برای اتحاد میان حواریونش و کسانی که بعدها به او ایمان خواهند آورد، وجود دارد. این موضوع کلیدی دعای او بود: « من برای آنها دعا می کنم، نه برای جهان. من برای کسانی که تو به من داده ای دعا می کنم زیرا آنها از آن تو هستند. آنچه من دارم از آن تو است و آنچه تو داری از آن من است و جلال من به وسیله آنها آشکار شده است » (یوحنا باب ۱۷ آیات ۹ و ۱۰).

هیچ بحث معنی داری از اتحاد کلیسا و یکی بودن ما در مسیح نمی تواند بدون توجه دقیق به این دعا کامل شود. عیسی چه دعایی کرد، برای چه کسانی دعا نمود و این دعا امروزه برای ما چه مفهومی دارد؟