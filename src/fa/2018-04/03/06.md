---
title:  یک ایمان با محبت به اشتراک گذارده می شود
date:  18/10/2018
---

`در یوحنا باب ۱۷ آیه ۳، عیسی فرمود که زندگی ابدی شناخت خدا می باشد. اول یوحنا باب ۲ آیات ۳ تا ۶ را بخوانید. شناخت خدا به چه معناست؟ ما شناختمان را از خدا چگونه در زندگی روزانه نشان می دهیم؟`

بطور کلی، هنگامی که مردم در جامعه امروزی خود را شهروندان مطیع قانون می نامند، اغلب، التزام های کتاب مقدسی مبنی بر نگه داشتن فرمان های خدا را کم اهمیت جلوه می دهند. برخی حتی چنین استدلال می کنند که فیض خدا احکام خدا را از بین می برد. اما این آموزه کتاب مقدسی نمی باشد: « نگه داشتن فرمان ها شرطی برای شناخت خدا نیست بلکه نشانه ای است که ما خدا/عیسی را می شناسیم و او را دوست داریم. از این رو، شناخت خدا تنها دانشی نظری نمی باشد بلکه منجر به عمل می شود » — John (Nampa, Idaho: Pacific Press, 2009), p. 39 Ekkehardt Mueller, The Letters of

عیسی خود چنین تأکید نمود: « اگر مرا دوست دارید دستورهای مرا اطاعت خواهید کرد. هر که احکام مرا قبول کند و مطابق آنها عمل نماید، او کسی است که مرا دوست دارد » (یوحنا باب ۱۴ آیات ۱۵ و ۲۱). « ما چگونه می دانیم که فرزندان خدا را دوست داریم؟ از اینکه خدا را دوست داریم و مطابق احکام او عمل میکنیم، زیرا محبت به خدا چیزی جز اطاعت از احکام او نیست و این احکام بار سنگینی نیست » (اول یوحنا باب ۵ آیات ۲ و ۳).

`یوحنا باب ۱۳ آیات ۳۴ و ۳۵ را بخوانید. عیسی چه فرمان جدیدی به حواریونش داد و این چگونه به موضوع اتحاد میان پیروان عیسی مرتبط می شود؟`

فرمان محبت به همسایه به خودی خود جدید نبود؛ می توان آن را در دستورالعمل هایی که خدا به موسی داد، یافت (لاویان باب ۱۹ آیه ۱۸). آنچه جدید است، فرمان عیسی برای حواریون مبنی بر محبت به یکدیگر آنگونه که خود ایشان را دوست داشت، می باشد. الگوی عیسی از محبت ایثارگرانه، اصل اخلاقی جدیدی برای جامعه مسیحی می باشد.

چه معیار شگفت انگیزی در مقابل ما قرار گرفته است! زندگی عیسی ابراز عملی محبت، در عمل بود. کل کار فیض، یک خدمت مستمر از روی محبت، انکار نفس و تلاش فداکارانه می باشد. ما می توانیم تصور کنیم که زندگی مسیح یک تجلی بدون وقفه از محبت و فداکاری برای خیریت دیگران بود. اصلی که مسیح را برانگیخت باید قوم او را در تمام برخورد هایشان با یکدیگر برانگیزد. چنین محبتی، شهادتی بسیار قدرتمند برای جهان خواهد بود. و چنین محبتی همچنین، نیرویی قدرتمند برای اتحاد میان ما ارائه خواهد داد.

`ما چگونه می توانیم بیاموزیم که نسبت به دیگران چنین محبت فداکارانه ای که عیسی آشکار نمود را نشان دهیم؟`