---
title:  تصاویر اتحاد
date:  03/11/2018
---

### مطالعه این هفته
اول پطرس باب ۲ آیه ۹؛ خروج باب ۱۹ آیات ۵ و ۶؛ افسسیان باب ۲ آیات ۱۹ تا ۲۲؛ اول قرنتیان باب ۳ آیات ۱۶ و ۱۷؛ اول قرنتیان باب ۱۲ آیات ۱۲ تا ۲۶؛ یوحنا باب ۱۰ آیات ۱ تا ۱۱؛ مزامیر باب ۲۳.

> <p>آیه حفظی</p>
> « بدن انسان واحدی است که از اعضاء بسیار تشکیل شده واگر چه دارای اعضای متفاوت میباشد، باز هم بدن واحد است و مسیح هم همین طور میباشد » (اول قرنتیان باب ۱۲ آیه ۱۲).

همانطور که کسانی که کتاب مقدس را مطالعه کردهاند، می دانند، کتاب مقدس پر است از تصاویر و نمادهایی که به واقعیتهایی بزرگتر از این تصاویر و نمادها اشاره دادند. برای مثال، چکیده کل آداب و تشریفات قربانیِ کتاب مقدسی، به نوعی، نمادی از واقعیتی بسیار بزرگتر است: عیسی و کل نقشه نجات.

از شکل و شمایل بسیار متنوعی در کتاب مقدس بکار برده شده که گاهی در زمره اساسیترین عناصر میباشند - از جمله آب، آتش و باد. بسته به زمینه موضوع، این ها تصاویری برای حقایق روحانی و الهیاتی میباشند. برای مثال، هنگامی که عیسی فرمود، « باد هر جا که بخواهد میوزد. صدای آن را میشنوی اما نمیدانی از کجا میآید یا به کجا میرود. حالت کسی هم که از روح خدا متولد میشود همینطور است » (یوحنا باب ۳ آیه ۸)، باد به عنوان نمادی برای روحالقدس بکار برده شده است.

کتاب مقدس برای توصیف نوع اتحادی که در کلیسا مییابیم، اتحادی که خدا کلیسا را فراخوانده تا به جهان نشان داده شود، از تصاویر متعددی استفاده میکند. هر تصویر به خودی خود کامل نمیباشد. در عوض، این تصاویر در مجموع، چیزهای بسیاری درباره اتحاد کلیسا از جمله رابطه کلیسا با خدا، رابطه اعضای آن با یکدیگر و رابطه کلیسا با جامعه به عنوان یک مجموعه واحد را نمایان میسازند.

درس این هفته به برخی از این تصاویر و آنچه در مورد اتحاد در مسیح برای ما آشکار میسازند، خواهد پرداخت.