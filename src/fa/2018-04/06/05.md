---
title:  بدن مسیح
date:  07/11/2018
---

شاید شناخته شده ترین تصویر از کلیسا و آن که به قوی ترین شکل ممکن در مورد اتحاد بخش های متنوع آن صحبت می کند، بدن مسیح باشد. « بدن یکی است اما اعضای بسیار دارد. وقتی تمام این اعضا کنار هم قرار می گیرند، بدن تشکیل می شود. «بدن» مسیح نیز همینطور است  ... باری، شما جمعاً بدن مسیح و فردافرد عضوی از اعضای بدن او هستید » (اول قرنتیان باب ۱۲ آیات ۱۲ و ۲۷).

درست همانطور که بدن یک واحد است که از بخشهای مختلفی تشکیل شده است و هر کدام از اعضا عملکرد و مسئولیت متفاوتی دارد، کلیسا نیز به عنوان بدن مسیح میباشد.

`اول قرنتیان باب ۱۲ آیات ۱۲ تا ۲۶ را بخوانید. چگونه این تصویر یک بدن با بخشهای بسیار، بر جماعت محلی شما اعمال میشود؟ چگونه در مورد سازمانی جهانی مانند کلیسای ادونتیست روز هفتم کاربرد دارد؟`

آموزه پولس در اول قرنتیان باب ۱۲، این واقعیت عمیق که اتحاد اصیل مسیحی تنها در تنوع نمیباشد و قطعاً مخالف با آن نیست بلکه بواسطه آن میباشد را انتقال میدهد. ما نباید متعجب شویم که این روحالقدس است که منبع تجلی این تفاوت میباشد. درست همانطور که بدن انسان هم فوقالعاده واحد و در عین حال به طور شگفتانگیزی متنوع است، به طور مطلوب، بدن مسیح نیز چنین است که از طریق این تنوع، تکامل و غنای بدن مسیح را نشان میدهد.

این تصویر به طور مستقیم خطاب به ما به عنوان کلیسا میباشد. در چند دهه اخیر، کلیسای ادونتیست روز هفتم با وجود فراز و نشیبها رشد کرده است. کلیسای ادونتیست روز هفتم از مردمی با پیشینه فرهنگی و محیطی متنوعی تشکیل شده است. تفاوتهای قومی، نژادی، فرهنگی، آموزشی و سنی نباید باعث جدائی ما در مسیح بشوند. بلکه این تنوع باید توسط روحالقدس به عنوان نیرویی برای اتحاد تبدیل شود و این حقیقت را نمایان سازد که با وجود این تفاوتها، همه ما در مسیح یکی هستیم.

همانطور که دیدهایم، همگی ما بی توجه به هویت و اینکه اهل کجا هستیم، در پای صلیب برابر میباشیم. چنانچه دنیای اطراف ما هر چه بیشتر در حال تفکیک است، کلیسا باید نشان دهد که اتحاد در تنوع قابل دستیابی است و قوم خدا میتوانند قدرت شفادهندگی و آشتی انجیل را ابراز نمایند.

بطرز شگفتانگیزی، پولس به ما میگوید که این ایدهآل چگونه قابل دستیابی است. « مسیح سر کلیسا و شخصاً نجات دهنده آن است » (افسسیان باب ۵ آیه ۲۳). « او سر و منشاء بدن یعنی کلیساست »  (کولسیان باب ۱ آیه ۱۸). از آنجایی که هر ایماندار از نظر روحانی با مسیح مرتبط است، در نتیجه تمام بدن از یک غذا تغذیه میکند. پس ما نمیتوانیم به اندازه کافی بر اهمیت مطالعه کلام خدا، اطاعت از آنچه در آن میآموزیم و تجربه مشترک عبادت و دعا برای اتحاد در بدن مسیح تأکید نماییم.