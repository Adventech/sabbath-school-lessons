---
title:  معبد روحالقدس
date:  06/11/2018
---

یکی دیگر از تصاویر ساختمانی که پولس بکار میبرد، معبد خدا یا روحالقدس است. این تصویر یک ساختمان با ارزش و پر هزینه میباشد. در امتداد با اول قرنتیان باب ۶ آیه ۱۹، جایی که تصویر به جسم افراد به عنوان معبد روح القدس اشاره می کند، پولس در اول قرنتیان باب ۳ آیات ۱۶ و ۱۷، از این تصویر برای اشاره به مقدس ترین و با ارزش ترین بنای کهن خاور نزدیک یعنی معبد خدا، استفاده می کند.

`اول قرنتیان باب ۳ آیات ۱۶ و ۱۷ را بخوانید. اینکه کلیسا معبد روح القدس می باشد، به چه معناست؟ او در آیه ۱۷ نسبت به چه چیزی هشدار می دهد؟`

بدیهی است که پولس با اشاره به کلیسا، یک معبد فیزیکی یا مکانی برای اقامت خدا را در ذهن ندارد. نسخه یونانی عهد جدید، میان «شما» مفرد برای اشاره به یک نفر و «شما» جمع برای اشاره به تعداد بیشتری از افراد تمایز قائل میشود. در این مورد اشاره به گزینه دوم است. این استعاره به یک نهاد مشترک اشاره دارد: مسیحیان در قرنتس به همراه یکدیگر معبد روح القدس را تشکیل می دهند و خدا در مفهومی روحانی میان ایشان ساکن است.

برای پولس، خدا درمیان همنشینی مسیحی مستقر می باشد؛ از این رو، هشداری داده می شود که هر کسی که تلاش کند تا این اخوت و معاشرت را از بین ببرد از عواقب داوری رنج خواهد کشید. اتحاد ایمانداران هسته اصلی این هم نشینی و حضور خدا در این معبد می باشد. اگر چه این آیه اغلب در مفهوم مراقبت از جسم فیزیکی یک فرد بکار می رود (که البته کاری است که مسیحیان باید به هر حال انجام دهند)، نکته اصلی که پولس در اینجا مد نظر داشت، نمی باشد. در عوض پیام او هشداری درباره کسانی بود که وحدت کلیسا را از بین خواهند برد.

پولس در ابتدای این باب به آنچه که چالش اتحاد در نظر گرفته می شود، اشاره کرد: « چون شما هنوز هم نفسانی هستید و حسادت و نزاع درمیان شما هست » (اول قرنتیان باب ۳ آیه ۳). این نگرش ها و رفتارها، تهدید های واقعی برای اتحاد مسیحی هستند و باعث عدم حضور خدا در معبد وی می گردند. به عبارتی دیگر، نزاع در کلیسا می تواند معبد خدا را نابود کنند. از این رو، پولس می خواهد که اعضا، از نگرش ها و رفتارهایی که این اتحاد را تهدید می کنند، اجتناب ورزند.

هنگامی که درگیری در کلیسا بوجود می آید، نصیحت پولس به قرنتیان امروزه همچنان قابل اجرا می باشد: « ای دوستان من، به نام خداوند ما عیسی مسیح درخواست می کنم که همه شما در آنچه که می گویید توافق داشته باشد و دیگر بین شما اختلاف و نفاقی نباشد بلکه با یک فکر و یک هدف کاملاً متحد باشد » (اول قرنتیان باب ۱ آیه ۱۰).

`حسادت، نزاع و تفرقه — اینها مشکلاتی نیستند که تنها کلیسای زمان پولس با آنها مواجه بود. ما نیز امروزه با آنها روبرو هستیم. هر کدام از ما در تلاش برای رفع این مشکلات به روشی که اتحاد ما را تهدید نکند، چه نقشی ایفا می کنیم؟`