---
title:  امت خدا
date:  04/11/2018
---

`اول پطرس باب ۲ آیه ۹، خروج باب ۱۹ آیات ۵ و ۶، تثنیه باب ۴ آیه ۲۰ و باب ۷ آیه ۶ را بخوانید. این آیات چه چیزی درباره جایگاه ویژه امت خدا میگویند؟`

کلیسا به مردم مربوط میشود، اما نه هر نوع مردمی. کلیسا امت خدا میباشد، مردمی که به خدا تعلق دادند و خدا را به عنوان پدر و نجات دهنده خود میپذیرند، کسانی که توسط مسیح نجات یافتهاند و از او اطاعت میکنند. این تصویر بر این مفهوم تأکید دارد که خدا از زمان معرفی نقشه نجات، قومی بر روی زمین داشته است و میان اسرائیل در عهد قدیم و کلیسای عهد جدید پیوستگی وجود دارد. از زمان آدم، مشایخ قبل و بعد از طوفان و ابراهیم، خدا با قوم خویش عهد بست تا نمایندگان محبت، رحمت و عدالت او در جهان باشند.

قوم خدا، « نسل منتخب »، « کهانت ملوکانه » و « امت مقدس » نامیده میشوند. این عبارات نشان میدهند که آنها برای هدفی خاص انتخاب شدهاند: « تا اعمال و صفات عالی خدایی که ایشان را از تاریکی به نور عجیب خود دعوت کرده است، به همه اعلام نمایند » (اول پطرس باب ۲ آیه ۹). این همچنین انعکاسی از توصیف شخصیت سخاوتمندانه خدا، آنگونه که در خروج باب ۳۴ آیات ۶ و ۷ بیان شده است، میباشد. « خدا کلیسا را با عنوان دارایی ویژه خود بوجود آورد تا اعضای آن صفات با ارزش شخصیت وی را در زندگی خود انعکاس دهند و خوبی و رحمت او را به همه بشریت اعلام نمایند » – The SDA Bible Commentary, vol. 7, p. 562

`تثنیه باب ۷ آیات ۶ تا ۸ را بخوانید. چه چیزی خدا را بر این داشت که فرزندان ابراهیم را به عنوان قوم برگزیده خود انتخاب نماید؟ این برگزیدگی چگونه امروزه نیز قابل اعمال میباشد؟`

شاید بتوانیم از خود بپرسیم، چه کشوری امروزه سزاوار است تا نام«امت مقدس » (تصویر دیگری از کلیسا)، بر خود بگیرد؟ هیچ کشوری. تمام ملتها و گروههای قومی از مردمی تشکیل شدهاند که سزاوار محبت و رحمت خدا نیستند. و اگر چه کتاب مقدس ما را فرا می خواند که مردمی مقدس باشیم، همچنین به ما تعلیم میدهد که انتخاب برپایی اسرائیل کاملاً برپایه محبت او بود و به هیچ شایستگی بشر در برابر خدا مربوط نمیشود. تشکیل قوم خدا عمل خلقت محبت آمیز است و - با وجود گناه و ارتداد در مقیاس ملی - خدا وعده خود به ابراهیم که از طریق نسل او مسیح، قوم خود را نجات خواهد داد، نگاه داشت. درست همانطور که انتخاب قوم خدا عملی از روی فیض بود، نجات ایشان نیز اینگونه است. این موضوع، ریشههای مشترک در فیض خدا را به ما یادآوری می کند که سزاوار آن نیستیم.

`چرا ما باید همیشه، این حقیقت مقدس را در برابر خود داشته باشیم مبنی بر این که نجات ما بر پایه کاری است که مسیح برایمان انجام داده و نه اعمال خودمان، حتی اگر قوم خدا باشیم.`