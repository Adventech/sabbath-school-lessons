---
title:  منعکس کنندگان نور خدا
date:  22/07/2021
---

احتمالا طبیعی ترین کاری که ما باید بعد از یک خطای شرمسارانه انجام دهیم  این است که آمرزش را تجربه کرده و تلاش کنیم تا فراموش کنیم که آن واقعه هرگز رخ نداده است. یادآوری و خاطرات شکست در زندگی می تواند رنج آور باشد.

`داود با این تجربه دردناک چه می خواهد بکند؟ مزمور ۵۱: ۱۳ تا ۱۹ را بخوانید.`

وقتی یک کاسه یا گلدان گرانبها می افتد و تکه تکه می شود، ما بطور معمول آه می کشیم و تکه های شکسته شده بی فایده را دور می ریزیم. در ژاپن هنرصنایع دستی بنام kintsugi وجود دارد که تخصصش در زمینه ترمیم و درست کردن ظروف سفالگری شکسته است (یا بقول خودمان چینی بندزن). در این حرفه از فلزهای گرانبها مانند طلای مایع یا نقره برای چسباندن قطعات شکسته شده و تبدیل کالای شکسته به کالایی زیبا و ارزشمند استفاده می شود.

هر بار که خداوند گناهان ما را می آمرزد و ما را دوباره ترمیم می کند، چیزی تغییر می کند، عفو گرانبهای خداوند، تکه های شکسته وجود ما را بهم می چسباند و شکستهای آشکار می تواند مورد توجه و لطف و رحمت او قرار گیرد. ما می توانیم بلندگوی خدا شویم. «تا زبانم بار دیگر سرود عدالت تو را بسراید» (مزمور ۵۲: ۱۴). ما سعی در ترمیم خود و بهبودی خود بخودی (حتی بصورت تدریجی) نداریم. روحهای شکسته ما، قلبهای پشیمان و نادم ما، ستایشگران شایسته ای برای خدا هستند — و آنها پرتوهای نوری هستند که جهان می تواند در اطراف ما ببیند. تجربه ما از عفو و بخشش خداوند می تواند دیگرانی را که در پی بخشش خداوند هستند بسوی او جذب کند.

`چه رابطه ای بین مزامیر ۵۱ و اول یوحنا ۱: ۹ وجود دارد؟`

اول یوحنا ۱: ۹ خلاصه ای کوتاه از مزمور ۵۱ است. همانطور که داود می داند که «قربانی من، دل شکسته من است، تو دل شکسته و روح توبه کار را خوار نخواهی شمرد»، یوحنا به ما اطمینان می دهد «اگر ما به گناهان خود اعتراف نماییم، میتوانیم به او اعتماد كنیم؛ زیرا او به حق عمل میکند. او گناهان ما را میآمرزد و ما را از همه خطاهایمان پاک میسازد» (اول یوحنا ۱: ۹). ما می توانیم به او بر اساس کلامش اعتماد کنیم.

دوباره، داود قادر نبود تا صدمات عظیمی را که از طریق اعمال خود و الگو بودن به خانواده اش زده بود را اصلاح و جبران کند. او عواقب تصمیمات و اعمال خود را متحمل شد. و با این حال، داود می دانست که مورد عفو و بخشش خداوند قرار گرفته است. او می دانست که باید با ایمان به خداوند اعتماد کند و ایمان داشته باشد که روزی بره واقعی خدا برای پرداخت کفاره گناهان او خواهد آمد و و مجازات گناه او را متحمل خواهد شد.

`چگونه هم اکنون می توانید یاد بگیرید که وعده های اول یوحنا ۱: ۹ را در زندگی خود اعمال کنید؟ بعد از انجام این کار، با علم به اینکه وعده خداوند شامل حال شما هم می شود، چه احساسی باید داشته باشید؟`