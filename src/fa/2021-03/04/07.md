---
title:  اندیشه هایی فراتر
date:  23/07/2021
---

«توبه داود صادقانه و عمیق بود. او در پی آن نبود که برای جنایتی که مرتکب شده بود، توجیهی بیابد. بی میلی برای فرار از عقوبت، دعاهایش را جهت داد. بلکه بزرگی گناهش را برعلیه خداوند مشاهده نمود؛ او ناپاکی جانش را به چشم دید. او نه تنها برای طلب مغفرت دعا کرد، بلکه برای پالایش و خلوص قلب نیز دعا کرد. داود در نومیدی دست از تلاش برنداشت. در وعده های خداوند برای بخشش گناهکاران شواهدی از توبه و اجابت را یافت. «زیرا قربانی نخواستی، و اِلا می دادم. قربانی سوختنی را پسند نکردی. قربانی های خدا روحِ شکسته است. خدایا دل شکسته و کوبیده را خوار نخواهی شمرد » (مزمور ۵۱: ۱۶، ۱٧).

«گرچه داود سقوط کرده بود، اما خداوند دوباره او را بلند کرد ...

«اما داود خود را فروتن کرده بود و به گناهش اعتراف نموده بود، درحالی که شائول سرزنش ها را بی ارزش دانست، و قلبش را ناشکیبائی سخت گردانید.

«این بخش از تاریخچه زندگی داود  ... یکی از مؤثرترین تصاویر و مثال هایی است که در رابطه با تقلاها و وسوسه های بشریت و نیز توبه حقیقی با ایمان به خداوند و عیسی مسیح به ما داده شده است. در خلال تمامی اعصار،... هزاران تن از فرزندان خدا که با خیانت گناه ورزیدند،... و آنان نیز  توبه خالصانه و اقرار داود را بیاد آورده ... و آنان نیز شهامت یافتند تا توبه کرده و دوباره تلاش کردند تا در مسیر فرامین خداوند گام بردارند.

«هرکس که تحت ملامت خداوند جانش را با اعتراف متواضع گردانده و توبه کند — آن چنان که داود کرد — می تواند اطمینان داشته باشد که هنوز برای او جای امید هست. هر که با ایمان وعده های خداوند را پذیرفت، مغفرت را خواهد یافت. خداوند هرگز از جانی که حقیقتاً توبه کرده باشد، دوری نخواهد کرد» (اِلن جی وایت، مشایخ و انبیاء، صفحه ۷۲۵، ۷۲۶).

**سوالاتی برای بحث:**

`۱. چگونه می توان بین شناخت فطرت گناه آلود خودمان و نیاز به بخشش تعادل ایجاد کرد، و در عین حال، همچون پسران و دختران بخشیده شده پادشاه جهان که ما هستیم زندگی کنیم؟`

`۲. چرا در نهایت، همه گناهان، گناه بر ضد خداوند است؟ گناه علیه خدا به چه معناست؟`

`۳. ما به کسی که ایماندار نیست و در تلاش برای درک دلیل رنج و زحمت مردم بی گناه، مانند اوریا و یا نوزاد پسر تازه متولد شده داود و بتشبع است، چه می توانیم بگوییم؟ چگونه می توانیم محبت و عدالت خداوند را در چنین شرایطی توضیح دهیم؟ چگونه چشم انداز نبرد عظیم می تواند در این مورد نقطه نظر و دیدگاه مفید و صحیحی را ارائه دهد؟`

`۴. چرا کتاب مقدس دو باب کامل را به داستان ناپاک و آلوده داود و بتشبع اختصاص می دهد؟ هدفش از نقل این حکایت چیست؟`

`۵. برروی این نظریه که گناه، ما را از خدا جدا و دور می کند تامل کنید، همانطور که در مزامیر باب ۵۱: ۱۱، ۱۲آمده است. تجربه شخصی شما از چگونگی پیش آمدن  این گناه چیست؟ احساس شما چیست؟ چگونه می توانید برای کسی توضیح دهید که این حس جدایی از خداوند چگونه است و چرا بسیار سخت و ناخوشایند است؟ چرا وعده لطف و رحمت خداوند تنها راه درمان و بهبودی آن است؟`