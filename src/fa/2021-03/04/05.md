---
title:  چیزی تازه
date:  21/07/2021
---

`پس از آنکه داود بدون تلاش برای آوردن بهانه و توضیحی برای آنچه که انجام داده به گناهش اعتراف کرد، او برای درخواست و استدعای آرزویش به حضور خداوند می رود. او از خداوند چه می خواهد؟ مزمور ۵۱: ۷ تا ۱۲ را بخوانید.`

داود در اشاره به زدودن گناه او با زوفا از اصطلاحی استفاده می کند که برای هر اسرائیلی که حتی یکبار معبد مقدس را زیارت کرده باشد، شناخته شده است. همانطور که وی به اعمال مراسم تطهیر مشروح در شریعت موسی (لاویان ۱۴: ۴) اشاره می کند، وی قدرت یک فداکار — ایثار و قربانی — را درک می کند، کسی که در آینده می آید تا گناهان جهان را بردارد.

داود همچنین از خداوند خواستار «شادی» و «سرور» است. آیا در برابر بزرگی و وقاحت گناه او، این درخواست کمی گستاخی و جسارت نیست؟

شاید گوش دادن به این عبارت مفید باشد: «به من بگو که آیا مرا عفو کرده ای تا بتوانم دوباره وارد معبد مقدس شوم، جایی که من می توانم شادی و سرور پرستش کنندگان تو را بشنوم».

`وقتی آدم و حوا مرتکب گناه شدند، از حضور خدا پنهان شدند (پیدایش ۳: ۸). چرا شما فکر می کنید، درخواست داود حتی بعد از گناه، بسیار متفاوت است؟ مزمور ۵۱: ۱۱، ۱۲ را بخوانید.`

داود نمی خواهد حس فهم و آگاهی از زندگی در حضور خدا را ازدست دهد. او می فهمد که بدون روح القدس، ناتوان و درمانده است. او می داند که به همین راحتی که در رابطه با بتشبع در گناه سقوط کرد، می تواند دوباره در گناه بیفتد. اعتماد به نفس او از بین رفته است.

داود می فهمد که فتح و پیروزیها در آینده نصیب او نمیشود؛ آنها فقط از جانب خداوند می توانند باشند اگر او کاملا به خدا متکی و وابسته باشد.

زندگی پیروزمندانه مسیح تنها درباره با ما نیست. همه چیز در مورد عیسی مسیح است. ما در آرزوی حضور او هستیم؛ ما تمنای حضور او را داریم؛ ما شادی نجات و رستگاری در او را می طلبیم. ما نیاز خود برای احیا و بهبودی و اصلاح را می دانیم. ما به آرامش او نیازمندیم — اقدامی الهی برای تولد تازه. آسایش و آرامش آفرینش جدا از عفو و بخشش نیست. «خدایا، دل پاک در من بیافرین و باطنم را با روح راستی تازه گردان» (مزمور ۵۱: ۱۰) از اصطلاح بیافرین استفاده شده است. در عهد عتیق فقط خداوند است که می تواند «خلق» کند — و هنگامیکه ما دوباره خلق شویم[ تولد تازه] می توانیم به آرامش برسیم.

`اگر شما شادی و سرور رهایی از وجدان گناهکار و مقصر را تجربه نکرده اید، چه چیزی مانع شما بوده است؟ اگر این مانع گناه باشد، از این حکایت چه درسی می توانید بیاموزید که می تواند به شما کند؟`