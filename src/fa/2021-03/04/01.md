---
title:  بهای آرامش
date:  17/07/2021
---

### مطالعه این هفته
دوم سموئیل ۱۱: ۱ تا ۲۷؛ دوم سموئیل ۱۲: ۱ تا ۲۳؛ پیدایش ۳: ۱ تا ۸؛ اول یوحنا ۱: ۹.

> <p>آیه حفظی</p>
> «خدایا، دلی طاهر در من بیافرین، و روحی استوار در من تازه بساز» (مزمور ۵۱: ۱۰).

به نظر می رسد که بسیاری از مردم از رسیدن به کمی آسایش و آرامش مایوس شده اند. آنها حتی حاضرند که بهای رسیدن به آن را بپردازند. در بسیاری از شهرهای بزرگ مکانهای خلوتی برای استفاده از اینترنت وجود دارد که می توان برای ساعت ها آنها را اجاره کرد. این مکانها مقررات سختگیرانه ای دارند — نه سر و صدایی، نه ملاقات کننده ای. مردم حاضرند هزینه کنند تا بتوانند برای مدتی در سکوت بنشینند و فقط بفکر فرو روند و یا در حالت خواب و بی خبری بسر برند. محفظه هایی برای خواب در برخی از فرودگاه ها برای اجاره وجود دارد، یا هدفون های کاهش دهنده صدا از موارد محبوب مردم هستند. حتی روکش هایی از جنس کرباس، یا پوشش های محافظ  تاشویی تکنفره وجود دارند که شما می توانید برای استراحت کوتاه در محل کار خود خریداری کنید داخل آن بروید و خود را با آن پوشش دهید.

یافتن آرامش واقعی هزینه ای را در بردارد. در حالی که چرخانندگان رسانه ای به یاری رسانههای خود می شتابند تا به ما القا کنند که می توانیم سرنوشت خود را خود رقم بزنیم و اینکه آرامش فقط موضوعی انتخابی و برنامه ریزی شده است، اما هنوز، حداقل وقتی این را صادقانه در نظر می گیریم، به ناتوانی خود در ایجاد آرامش واقعی در قلب خود پی می بریم. اگوستین در قرن چهارم در (کتاب ۱) اعترافات اجمالی مشهور خود، لطف و فیض خدا را اینگونه بیان کرد:

«تو ما را به خاطر خودت آفریدی و تا زمانیکه در تو آرامش بگیریم، قلبهای ما بیقرار و پریشان هستند».

در این هفته به طور خلاصه به زندگی مردی که قلب خود را به خدا می دهد و شخصی موافق و دلخواه خدا می شود، می پردازیم تا دریابیم که چگونه او هزینه واقعی آرامش در خدا را کشف کرده است.