---
title:  اعلام هشدار
date:  19/07/2021
---

در میان یکی از تاریکترین دوران زندگی داود خبری خوبی وجود دارد: خداوند نبی خود را می فرستد. ناتان و داود یکدیگر را به خوبی می شناختند. پیشتر، ناتان به داود در مورد برنامه هایش برای ساخت معبد مشاوره داده بود (دوم سموئیل ۷). بهرحال، اکنون، نبی وظیفه دیگری دارد که باید برای پادشاه خود انجام دهد.

`به نظر شما چرا ناتان تصمیم می گیرد تا به جای محکوم و شرمسار کردن فوری داود، داستانی را تعریف کند؟ دوم سموئیل ۱۲: ۱ تا ۱۴ را بخوانید.`

ناتان می دانست چه باید بگوید، و او آنرا به گونه ای که داود منظور او را بتواند درک کند، بیان کرد. او حکایتی را روایت کرد که داود، چوپان سابق، می توانست با آن ارتباط برقرار کند. او می دانست که حس عدالت خواهی و درستی در او بسیار قوی است. بنابراین، به تعبیری، می توان گفت که داود گرفتار دامی  شد که ناتان برای او پهن کرد.

می بینیم در دوم سموئیل ۱۲: ۶ داود ناخواسته فرمان اعدام خود را اعلام می کند، و ناتان به او می گوید: «تو همان شخص هستی .... » (دوم سموئیل ۱۲: ۷). روش های مختلفی برای گفتن «تو همان مرد هستی» وجود دارد. می توان آنرا فریاد زد، می تواند با اشاره انگشت اتهام به طرف شخص نشانه گرفت، یا می توان با نگرانی و دقت و احتیاط  آن را بیان کرد. سخنان ناتان اط سر لطف بیان شد. در آن لحظه، داود باید دردی را حس کرده باشد که خداوند وقتی یکی از پسران یا دخترانش از احکام او تخطی می کنند و آنرا نقض می کنند، حس می کند. داود متوجه نکته ای مهم می شود. مسئله ای قلب او را به درد می آورد.

`چرا داود اینگونه پاسخ می دهد: « من به خداوند گناه ورزیده ام» به جای اینکه بگوید « من در حق بتشبع گناه کردهام» یا «من یک قاتل هستم»؟ (دوم سموئیل ۱۲: ۱۳؛ مزمور ۵۱: ۴).`

داود درک کرد گناه، که قلب را مضطرب و پریشان می کند، در اصل هتک حرمت و توهین به خداوند، خالق و منجی ماست. ما به خودمان آسیب می رسانیم؛ و بر روی دیگران تاثیر می گذاریم. ما باعث بدنامی و بی احترامی خانواده ها و کلیساهایمان می شویم. با این حال در نهایت، ما باعث آزردگی خداوند می شویم و میخ دیگری را به دیرک چوبی تپه جلجتا می کوبیم که ملکوت را خاطر نشان می کند.

«سرزنش های نبی بر دل داود اثر کردند؛ وجدانش بیدار گشت؛ بزرگی گناهش در نظرش آشکار شد. جانش با پشیمانی در برابر خداوند کرنش نمود. با لب هایی لرزان گفت: «به خداوند گناه کرده ام». تمام خطاهایی که فردی را آسیب زده باشد به خدا باز می گردد. داود مرتکب گناهی دردناک در حق اوریا و بتشبع گشته بود، و درد آن را به خوبی احساس می نمود. اما در نهایت این گناه در حق خداوند روا شده بود» (اِلن جی وایت، مشایخ و انبیاء، صفحه ۷۲۲).