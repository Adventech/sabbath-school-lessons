---
title:  فرسوده و خسته
date:  18/07/2021
---

در عصر یک روز دلپذیر بهاری، داود پادشاه مضطرب و پریشان بر پشت بام کاخ خود قدم می زد. او باید همراه سپاه خود در آن سوی اردن می بود. او باید قوم خدا را برای شکست دادن عمونی ها رهبری می کرد و سرانجام صلح و آرامش را به پادشاهی باز می گرداند.

`داود نباید در آنجا باشد تا درب وسوسه به روی او گشوده شود. این حکایت را در دوم سموئیل باب ۱۱: ۱ تا ۵ بخوانید. چه اتفاقی افتاد، و داود چه گناه بزرگی مرتکب شد؟`

داود از پشت بام قصر خود «زنی بسیار زیبا» را دید که در حال استحمام است. انگیزه های گناه آلود او هنگام شب بیشتر او را وسوسه کردند، و او با بتشبع همسر یکی از افسران مورد اعتمادش همبستر شد. داود مانند همه پادشاهان دنیای باستان دارای قدرت و اختیار مطلق بود. و به عنوان یک پادشاه مجبور نبود تا قوانینی که بر دیگران حاکم است را رعایت کند. با این حال، حکایت دردناک خانواده داود در پی این اتفاق این واقعیت را به ما یادآوری می کند که، حتی به عنوان یک پادشاه، او بالاتر از قانون و احکام خداوند نبود.

در واقع، احکام برای حفاظت و حراست است، و حتی هنگامیکه پادشاه از آن تخطی کند، با عواقب وحشتناک آن روبرو خواهد شد. به محض اینکه داود احکام[شریعت] خدا را نقض کرد، اثرات و عواقب آن را در تمام جنبه های زندگی خود حس کرد. داود فکر کرد که کسی متوجه هوسرانی او نشده است؛ اما، بتشبع اکنون باردار بود و همسر او بسیار از او دور بود.

`دوم سموئیل باب ۱۱: ۶ تا ۲۷ را بخوانید. چگونه داود سعی کرد تا گناهان خود را بپوشاند؟`

حتی پیچیده ترین نقشه های داود برای فرستادن اوریا به خانه نزد همسرش بتشبع نیز به جایی نرسید. اوریا مردی مشهور و پرآوازه بود که اشاره های زیرکانه داود را درک می کند و جواب او را می دهد: «صندوق خداوند و اسرائیل و یهودا در خیمهها ساکنند و سرورم یوآب و خادمانش در دشت اردو زدهاند. آیا من به خانۀ خود رفته، بخورم و بیاشامم و با زنم همبستر شوم؟» (دوم سموئیل ۱۱: ۱۱). سرانجام داود ناامید و افسرده دوباره دست به گناهی دیگر می زند و با طرح نقشه ای از راه دور اوریا را به قتل می رساند تا گناهان خود را بپوشاند.

`باور این مسئله سخت است، داود کسیکه خدا به او چیزهای زیادی داده بود، می توانست اینگونه سرافکنده شود. این مهم نیست که چه کسی هستیم، همه ما باید از این حکایت چه درس عبرتی بگیریم؟`