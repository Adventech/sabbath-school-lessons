---
title:  «من به شما آرامی خواهم داد»
date:  25/07/2021
---

`متی ۱۱: ۲۰ تا ۲۸ را بخوانید. هنگامی که مسیح می گوید: «بیایید نزد من، ای تمامی زحمتکشان و گرانباران، که من به شما آسایش خواهم بخشید». این اظهارات در چه زمینه ای بیان شده است؟ چگونه عیسی این آسایش را به ما می دهد؟`

مانند همه ما، عیسی هرگز بدون پیش زمینه قبلی صحبت نکرد. برای درک منظور او، باید زمینه خاص پیرامون یک گفته بخصوص را درک کنیم، به ویژه اگر بخواهیم از سوء برداشت در مورد سخنان عیسی جلوگیری کنیم.

متی باب ۱۱ نقطه عطفی در انجیل متی می باشد. اظهارات محکوم کننده درباره شهرهای مهم جلیل خشن و تندترین سخنانی است که تاکنون در انجیل شنیده است. عیسی مسیح هرگز برای خوش آیند کسی کاری نمی کند؛ او انگشت خود را در جایی که درد می کند می گذارد؛ او با افراد «خطاکار» و گناهکار معاشرت می کرد (متی ۹: ۹ تا ۱۳). ادعای او مبنی بر توانایی عفو و آمرزش گناهان از نظر رهبران مذهبی یک عمل کفرآمیز بود (متی ۹: ۱ تا ۸).

در حقیقت، عیسی برخی از سخنان محکومانه و قدرتمندانه اش را در برابر مردم بیان می کند، حتی آنها را بطور ناخوشایندی، با سدوم، که در آن زمان (مانند امروز) به عنوان یکی از مکانهای شرارت و فساد اصلاح نشدنی تلقی می شد، مقایسه می کند، «امّا یقین بدان که در روز داوری، تحمل مجازات برای سُدوم آسانتر خواهد بود، تا برای تو» (متی ۱۱: ۲۴).

تنش در بین آنها افزایش می یابد، با این وجود، در میان همه اینها، عیسی لحن کلام خود را تغییر می دهد و به آنان آرامش واقعی را پیشنهاد می کند.  او قادر به انجام این کار است، «پدرم همه چیز را به من سپرده است. هیچکس پسر را نمیشناسد جز پدر، و هیچکس پدر را نمیشناسد جز پسر، و آنان که پسر بخواهد او را بر ایشان آشکار سازد» (متی ۱۱: ۲۷). توانایی عیسی برای دادن آرامش بر اساس الوهیت او و یکی بودن او با پدر است.

قبل از اینکه بتوانیم بارهای گران خود را بر زمین بگذاریم و از آنها رهایی یابیم، باید درک کنیم که نمی توانیم آنها را به تنهایی متحمل شویم. در حقیقت، بیشتر ما تا زمانیکه شرایط واقعی خود را درک نکرده ایم نزد مسیح نمی آییم. دعوت مسیح از ما مبتنی بر نیاز است.

اظهارات وی در متی ۱۱: ۲۸ با فعل امری [دستوری] در ریشه یونانی آغاز می شود. «بیا» این به دلخواه یا اختیاری نیست؛ «بیا» بیانگر پیش شرط رسیدن به آرامش است. «بیا» به این معنی است که ما باید کنترل خود و زندگی خود را واگذار و تسلیم کنیم. در زمانی که می توانیم از طریق تلفن های هوشمند خود به راحتی بسیاری از چیزها را در زندگی خود کنترل کنیم، آمدن به نزد عیسی مسیح مسیری طبیعی[عادی] نیست. در حقیقت، برای اکثر مردم، تسلیم شدن سخت ترین بخش زندگی مسیحی است.

ما دوست داریم در مورد هر آنچه  که خدا در مسیح برای ما انجام می دهد، صحبت کنیم، و صادقانه باید بگوئیم که ما نمی توانیم خود را نجات دهیم. همه اینها درست و واقعیت است. اما در نهایت، همچنان باید آگاهانه انتخاب کنیم که «نزد عیسی» بیاییم، که به معنای تسلیم شدن کامل در برابر اوست. اینجا جایی است که واقعیت اختیار و اراده آزاد در زندگی مسیحیان در کانون توجه و اهمیت قرار می گیرد.

`چه بارهای گرانی در زندگی بر دوش ما هستند؟ چگونه می توانید بیاموزید که آنها را به عیسی مسیح بدهید و آرامشی که او به شما هدیه می کند را تجربه کنید، در ازای بهای عظیمی که برای او داشته است؟`