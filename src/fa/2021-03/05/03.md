---
title:  «یوغ مرا بر دوش گیرید»
date:  26/07/2021
---

`متی باب ۱۱: ۲۹، ۳۰ را بخوانید. چرا عیسی به ما دستور می دهد که یوغ او بر دوش بگیریم، درست پس از آنکه از ما دعوت می کند که بارهای سنگین خود را به او بدهیم و آرامش واقعی را بیابیم؟`

پس از اولین امر «بیا» در متی باب ۱۱: ۲۸، دو امر دیگر در پی آن در متی باب ۱۱: ۲۹ می آید. دو امر «بگیرید» و «تعلیم یابید»، توجه مخاطبان را معطوف عیسی می کنند. ما باید یوغ او را بر دوش گیریم و از او بیاموزیم.

رابطه صمیمی الوهیت بین پدر و پسر (که در متی ۱۱: ۲۵ - ۲۷ آمده) تصویری قدرتمند را ارائه می دهد که شاید توضیحی برای استعاره یوغ در این آیات باشد. پدر و پسر هر دو در تلاشند تا بشریت را نجات دهند. در حالیکه یوغ نمادی از تسلیم است (به ارمیا ۲۷ نگاه کنید)، همچنین استعاره ای است که هدف واحدی را به تصویر می کشد. ما تسلیم یوغ او می شویم و مسؤلیت و وظیفه ای که او به ما محول می کند را می پذیریم تا باعث برکت اطرافیان خود شویم. ما یوغ او را حمل نمی کنیم؛ ما فقط یوغ او را بر دوش می گیریم، چرا که یوغ او «راحت» و بار او «سبک» است (متی ۱۱: ۳۰).

دومین امر «از من تعلیم بگیرید» این مفهوم را تصدیق و تصریح می کند. در یونانی فعل «یاد گرفتن» با اصطلاح «شاگرد» پیوند خورده است . وقتی از عیسی می آموزیم، ما واقعا شاگردان او هستیم. اطاعت و تعهد از ویژگی های شاگردی است.

`چه تفاوتی بین «بار گران» بودن (متی ۱۱: ۲۸) و گرفتن یوغ او وجود دارد (متی ۱۱: ۲۹)؟`

یوغ استعاره ای رایج در یهودیت برای شریعت بود. در اعمال ۱۵: ۱۰ از آن در رابطه با سنت ختنه استفاده می شود. غلاطیان باب ۵: ۱، آزادی را که مسیح هدیه می کند با یوغ اسارت مقایسه می کند و در مقابل هم قرار می دهد، که اشاره به شریعت به عنوان وسیله ای برای نجات است. متحمل شدن یوغ عیسی بر اطاعت و تعهد برای پیروی از خط مشی او و مشارکت در رسالت او تاکید می کند. در حالی که ما نمی توانیم چیزی به رستگاری عیسی مسیح که برای ما برروی صلیب حاصل نمود اضافه کنیم، اما می توانیم سفیران او باشیم و مژده نیکو را با اطرافیان خود به اشتراک بگذاریم. تفسیر عیسی از شریعت، همانطور که در موعظه کوه شرح داده شده است (متی ۵ تا ۷ )، حتی افراطی تر از آن چیزی است که فریسیان می توانستند تصور کنند. این نیازمند جراحی و دگرگونی درون است تا انگیزه های ما را متحول کند — و یوغ او راحت و بار او سبک است (متی ۱۱: ۳۰).

`چه وعده شگفت انگیزی! آرامش برای جانهای شما. این آرامش را شما چگونه تجربه کرده اید؟ شبیه به چه چیزی است؟ با تمرکز و توجه بر عیسی و آنچه که او به ما هدیه می کند، چگونه می توانیم این آرامش و آسایش را بشناسیم؟`