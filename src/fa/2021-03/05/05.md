---
title:  «زیرا یوغ من راحت است»
date:  28/07/2021
---

قبلا متوجه شدیم که استفاده متی از اصطلاح «یوغ» در این بخش پژواک همان استفاده یهودیت از این اصطلاح است و سایر متون عهد جدید که به درک اشتباه از شریعت اشاره دارند.

`اصطلاح یونانی ترجمه شده به عنوان «راحت» در NKJV در متی باب ۱۱: ۳۰ می تواند به عنوان «خوب، دلپذیر، مفید و خیرخواهانه» ترجمه شود. بسیاری از افراد پیرامون ما شریعت خداوند را باری گران، سخت و دشوار برای اطاعت و پیروی، و گاه، بی ربط و غیر ضروری می دانند. چگونه می توانیم به آنها کمک کنیم تا زیبایی ها و جنبه های نیکوی شریعت را کشف کنند و به صاحب شریعت عشق ورزند؟`

والدین همیشه لحظه ای که فرزندانشان اولین گام را برداشته اند را به یاد دارند. اولین قدمهای لرزان و سست همیشه با دومین گام مردد و آزمایشی، و سپس گام سوم دنبال می شوند — و تا آن زمان، احتمالا کودک تلو تلو می خورد و به زمین می افتاد. ممکن است زمانی اشک و شاید حتی کبودی در بدن وجود داشته باشد، اما هر بار که کودک آزادی حرکت و راه رفتنش را احساس کند، او دوباره بلند می شود و به تلاش برای راه رفتن ادامه می دهد. راه رفتن، زمین خوردن، برخاستن، راه رفتن، افتادن، برخاستن. قبل از اینکه کودک بتواند محققا و با اطمینان راه برود، این توالی بارها تکرار می شود. و با این وجود، در میان تلو تلو خوردن و افتادن، چهره کوچک مغرور او به چشم می خورد که پیروزمندانه اعلام می کند: بابا، مامان، من می توانم را بروم!

همراهی و گام برداشتن با مسیح شاید همیشه سهل و آسان نباشد، اما همیشه کاری نیکو و صحیح است. ما ممکن است تلو تلو بخوریم حتی ممکن است زمین بخوریم . با این وجود، می توانیم بلند شویم و در حالی که او در کنار ماست به راه رفتن ادامه دهیم.

`در غلاطیان باب ۵: ۱، پولس می نویسد: «مسیح ما را آزاد کرد تا آزاد باشیم. پس استوار بایستید و خود را بار دیگر گرفتار یوغ بندگی مسازید». این به چه معناست؟ چگونه مسیح ما را آزاد کرده است؟ تفاوت بین یوغی که او از ما می خواهد بر دوش گیریم و «یوغ اسارت و بندگی» که پولس نسبت به آن هشدار می دهد چیست؟`

قطعا منظور پولس از «یوغ بندگی»، اشاره به اطاعت از احکام خدا یا ده فرمان نبوده است. برعکس، از طریق اطاعت، بوسیله ایمان درک کنیم که نجات ما مسلم و قطعی است، نه بر اساس شریعت بلکه بر اساس عدالت مسیح که ما را در بر می گیرد، و اینکه می توانیم آرامش و نجات واقعی را داشته باشیم.