---
title:  «یوغ من سبک است»
date:  29/07/2021
---

مسیح در آخرین اظهارات خود در متی باب ۱۱: ۳۰ از استعاره زیر بار سنگین رفتن استفاده می کند: «چرا که یوغ من راحت است و بار من سبک».

`موسی پس از ترک مصر و عبور از راه دریا، از دیدن پدر زنش، یترون، بسیار خوشحال شد. خروج باب ۱۸: ۱۳ تا ۲۲ را بخوانید. تحمل و زحمت بارگران دیگران در این حکایت چگونه به نظر می رسد؟`

خروج باب ۱۸: ۱۳ به ما می گوید که مردم از صبح تا شب برای قضاوت نزد موسی می آمدند. پدر همسر موسی وقتی این را دید، با جدیت و صمیمانه از داماد خود خواست تا ساختاری ایجاد کند که به او اجازه دهد تا توجه و تمرکز خود برروی مسایل مهمتر قرار دهد و در عین حال به دیگران برای انجام امور جزئی و پیش پا افتاده اعتماد کند. کلام خدا به ما می گوید که موسی سخن پدر زن خود را پذیرفت و به این تغییرات حیات بخش عمل کرد.

هنگامی که عیسی به ما گفت که بار او سبک است، او می خواست به ما یادآوری کند که ما می توانیم به او اعتماد کنیم، آخرین حمل کننده بار [گناه]. مانند موسی، باید یاد بگیریم که برای تقسیم بارهای مسؤلیت خود به دیگران نیاز داریم. در اول قرنتیان باب ۱۲: ۱۲ تا ۲۶، تشبیه پولس از بدن مسیح[کلیسا] تجسم و تصویر خوبی از چگونگی تقسیم بار مسؤلیت را ارائه می دهد. ما در مسیح به یک بدن کاری و توانا نیاز داریم. ما برای انجام امور به همکاری همه اعضای بدن مسیح نیاز داریم تا هر کس وظیفه خود را برعهد بگیرد و انجام دهد. ما به یک بدن فعال نیاز داریم که بتواند هر وزنی را تحمل کند. برای حمل هر چیزی به پاها، دست ها، شانه ها، عضلات و بافت و نسج نیاز داریم.

`غلاطیان باب ۶: ۲ را بخوانید. چگونه حمل بارهای یکدیگر به ما کمک می کند تا حکم مسیح را به انجام رسانیم؟`

از مطالب پیرامونی این آیه اینطور دریافت می کنیم که اگر ممکن باشد باید به یکدیگر کمک کنیم. در غلاطیان باب ۶: ۱ پولس می گوید اگر خواهر یا برادر شما در مسیح، در وسوسه افتاد و به گناهی گرفتار شد، ما باید او را با ملایمت و محبت به راه راست برگردانیم (ادعای عیسی مسیح را در متی ۱۱: ۲۹ به یاد آورید که می گوید او حلیم و صبور است). تحمل بارگران دیگران به معنای احیای شخصی است که از راه حقیقت دور شده است، و باید به او کمک شود تا فیض و رحمت الهی را ببیند. اما این  مطلب به معنای کمک به یکدیگر نیز می باشد، هنگامی که ما، یا آنها در سختی و زحمت هستند. اصطلاح یونانی «burden» می تواند به یک بار سنگین یا سنگ اشاره داشته باشد. این مطلب به ما یادآوری می کند که همه ما بارهای گرانی را بر دوش می کشیم و همه ما به کسی نیاز داریم  که در حمل این بارهای گران به ما کمک کند. تقسیم بار و مشارکت  در امور یک عملکرد کلیسایی است که توسط خداوند مقرر گردیده است که نیازمند ملایمت، ترحم، و شفقت و دلسوزی است.

`به آخرین باری که کسی به شما کمک کرده تا بارگران خود که در اثر آن در رنج و زحمت بودید را متحمل شوید، بیاندیشید. چرا اینقدر برای شما با ارزش و پر معنا بوده است؟ حال، شما به چه کسی می توانید در متحمل شدن بارگران زندگیش کمک کنید؟`