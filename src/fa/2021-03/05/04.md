---
title:  «من حلیم و افتاده دل هستم»
date:  27/07/2021
---

متانت و آرامش امروزه یک خصوصیت کم ارزش و ناچیز تلقی می شود. فروتنی و تواضع خنده دار قلمداد می گردد. شبکه های اجتماعی به ما آموخته اند که به آنانی که پر سر و صدا تر، جنجالی تر، پر هیاهو تر، عجیب و غریب تر، غیر عادی تر، لجام گسیخته تر، فریبنده تر، و درخشانتر هستند، بیشتر توجه کنیم. به راستی بسیاری از معیارهای جهان با آنچه که در نزد خداوند مهم و ارزشمند هستند، در تضاد هستند.

«دانشِ حقیقت، آنقدرها بستگی به قوت هوش و ذکاوت ندارد، بلکه هدف خالصانــه و پــاک مهــم اســت و بســتگی بــه ســادگی یــک ایمــان مشــتاقانه دارد. آنانــی کــه بــا تواضــع و فروتنــی مشــتاق هدایــت الهــی هســتند، تقــرب فرشــتگان خـدا را احسـاس خواهنـد نمـود. روح القـدس بـه آنـان اعطـا مـی گـردد تـا بـه گنجینـه حقیقــت دســت یابنــد» (اِلن جی وایت، حکایات پندآموز مسیح، صفحه ۲۵).

`متی باب ۵: ۵  اول پطرس ۳: ۴، اشعیا ۵۷: ۱۵ را بخوانید. فروتنی و تواضع را بر اساس این متون چگونه تعریف می کنید؟`

پولس در دوم قرنتیان باب ۱۰: ۱ به «صبر و فروتنی مسیح» اشاره می کند. حلیم بودن نباید ضعف و ناتوانی تلقی شود مبنی بر این که این افراد فروتن  قادر نیستند سرپا بایستند. . خود عیسی به دنبال مقابله و دعوا نبود و اغلب از آن اجتناب می کرد، چراکه هنوز رسالت  او کامل نشده بود (یوحنا ۴: ۱ تا ۳). با این حال، هنگامی که زمان مقابله فرا می رسید، با شهامت در برابر آن می ایستاد. در عین حال، او با مهربانی و رأفت سخن می گفت. تاسف و گریه او بخاطر اورشلیم درست پیش از مصلوب شدنش، به عنوان نمونه ای از فریادهای تلخ و نفرین نبوده، بلکه کلماتی مملو از اشک واندوه بوده که آینده ای ویرانگر را به تصویر می کشد (لوقا ۱۹: ۴۱ تا ۴۴).

در عهد جدید، عیسی اغلب به عنوان موسای دوم شناخته می شود هنگامی که اصول پادشاهی خود را در بالای کوه بیان کرد (متی ۵: ۱). او بطور معجزه آسا برای جمعیت زیادی خوراک فراهم می کند (متی ۱۴: ۱۳ تا۲۱). اعداد باب ۱۲: ۳ موسی را به عنوان  مردی بسیار «حلیم» توصیف می کند، که در متی باب ۱۱: ۲۹ باز تکرار شده است. افرادی که شاهد تغذیه ۵۰۰۰ نفر بودند با شگفتی بانگ بر آوردند: « در حقیقت این همان نبی موعود است که میبایست به جهان بیاید » (یوحنا ۶: ۱۴) که اشاره به تثنیه باب ۱۸: ۱۵ و نقش موسی، به عنوان یک نبی دارد.

فروتنی و حلم عیسی به وضوح بر صبر و فروتنی موسی تقدم داشت. از این گذشته، او منجی الهی ماست. با اینکه موسی پیشنهاد داد که جان خود را برای نجات قومش بدهد (خروج ۳۲: ۳۲)، مرگ او هیچ ثمره ای را در پی نداشت، زیرا موسی خود گناهکار بود و به یک منجی نیاز داشت، شخصی که کفاره گناهان او را بپردازد. گرچه می توانیم از موسی و داستان زندگی او درس بگیریم، اما نمی توانیم در او رستگاری را بیابیم.

در عوض، ما به منجی نیاز داریم که بتواند نه تنها به عنوان یک شفیع بلکه به عنوان جانشین ما، در جایگاه ما در برابر خداوند بایستد. شفاعت بسیار مهم است، اما فقط خداوند است که به عنوان حامل گناهان ما در عوض مابه صلیب کشیده شود، و به عنوان کسی که خود تاوان گناهان ما را پرداخته است، می تواند ما را ازعواقب و پیامدهای جدی که بطور معمول گناه برای ما به همراه دارد نجات دهد. به همین دلیل است که، هر چند، عیسی الگوی عالی برای ما بود، همه اینها بدون صلیب و رستاخیز او بی ثمر خواهد بود.