---
title:  اندیشه هایی فراتر
date:  30/07/2021
---

«وقتی شما احساس می کنید که کارتان سخت است، وقتی از سختی ها و مشکلات و مصیبتهای زندگی شکوه و شکایت می کنید، وقتی می گویید قدرت مقاومت در برابر وسوسه را ندارید، نمی توانید بر بی قراری و ناشکیبایی خود غلبه کنید و زندگی مسیحی کار سختی است، مطمئن باشید که شما از متحمل شدن یوغ مسیح سر باز زدهاید. شما یوغ استاد و معلم دیگری را در زندگی بر دوش می کشید» (اِلن جی وایت، راهنمای کودک، ص. ۲۶۷).

«نیاز به هشیاری دائم و از خود گذشتگی صادقانه و عاشقانه همیشه وجود دارد، اما اینها وقتی بطور طبیعی بوجود خواهند آمد که روح با قوت و قدرت خداوند از طریق ایمان هدایت و پاسداری شود. ما بدون اینکه خودمان را به فیض و رحمت الهی بسپاریم، نمی توانیم کاری انجام دهیم، مسلما هیچ کاری. ما نباید به خود و کارهای نیکوی خود اعتماد کنیم؛ اما وقتی به عنوان موجودات گناهکار و  خطاکار نزد مسیح می آییم، آرامش را در محبت و عشق او پیدا می کنیم. خداوند هر کسی را که نزد او بیاید می پذیرد به شرط آنکه کاملا به شایستگی های منجی مصلوب شده اعتماد کند. محبت و مهربانی در قلب جوانه خواهد زد. ممکن است احساس الهام بخشی وجود نداشته باشد، اما یک حس اعتمادِ آرامش بخش و مسالمت آمیز وجود دارد. هر باری سبک است؛ زیرا یوغی که مسیح بر دوش ما می گذارد، سبک و آسان است. خدمت به یک لذت تبدیل می شود، و فداکاری و از خودگذشتگی مایه مسرت می شود. راهی که پیش از این به نظر تیر و تار می رسید با پرتو خورشید عدالت او روشن می شود. این گام برداشتن در نور است همانگونه که مسیح در نور راه می رود» (اِلن جی وایت، ایمان و اعمال، صفحات ۳۸، ۳۹).

**سوالاتی برای بحث:**

`۱. آیا شما لحظه ای را که با مسیح گام بر می داشتید، و سرانجام خود را تسلیم او کردید را به یاد می آورید؟ این لحظه را در کلاس به اشتراک بگذارید و مخصوصا برروی دلیل سپردن خود به او تمرکز کنید.`

`۲. دعای عیسی در متی باب ۱۱: ۲۵ تا ۲۷ را مطالعه کنید و در کلاس در مورد چگونگی شناخت فیض و رحمت خداوند بحث کنید. چرا خداوند نقشه نجات («این امور») را از دانایان و خردمندان پنهان می کند ولی بر کودکان آشکار می کند؟`

`۳. عملا، چگونه می توانیم به زحمتکشان و گرانباران پیرامون خود کمک کنیم تا نزد مسیح آیند و آرامش و آسایش یابند؟`

`۴. بر روی ایده «حلیم و افتاده دل» بودن بیشتر بیاندیشید. آیا شکیبایی و تواضع برای اعتماد به نفس فرد بد نیست؟ آیا نباید احساس خوبی نسبت به خودمان داشته باشیم، خصوصا زمانیکه شخص از هر راهی برای کسب اعتماد به نفس تلاش می کند؟ چگونه صلیب و آنچه صلیب معرف آنست، باید به ما کمک کند تا درک کنیم منظور عیسی از «حلیم و فروتن بودن» چیست؟ یعنی در حضور صلیب، چرا تواضع و فرومایگی تنها رفتارهای  واقعی مناسبی هستند که باید داشته باشیم؟`