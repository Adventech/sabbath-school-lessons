---
title:  «بیایید نزد من ... »
date:  24/07/2021
---

### مطالعه این هفته
متی ۱۱: ۲۰ تا ۳۰؛ متی ۵: ۵؛ تثنیه ۱۸: ۱۵؛ غلاطیان ۵: ۱؛ خروج ۱۸: ۱۳ تا ۲۲؛ غلاطیان ۶: ۲.

> <p>آیه حفظی</p>
> «بیایید نزد من ای تمامی زحمتكشان و گرانباران و من به شما آرامی خواهم داد» (متی ۱۱: ۲۸).

«بیایید نزد من ای تمامی زحمتكشان و گرانباران و من به شما آرامی خواهم داد». چه وعده شگفت انگیزی که توسط عیسی مسیح به ما داده شده است! از این گذشته، چه کسی از میان ما گاهی اوقات زیر بار سنگین زندگی کمر خم نکرده است، البته نه با کار سنگین و زیاد (هرچند که اغلب می تواند چنین باشد) بلکه در اثر زحمت یوغ سنگینی که خود زندگی به همراه دارد؟ و عیسی مسیح در اینجا به ما می گوید که، بله، او می داند که ما با چه مسائل و مشکلاتی در زندگی مواجه هستیم و با آن دست و پنجه می کنیم، و بله، او می تواند به ما کمک کند، به همین راحتی، البته اگر به او اجازه دهیم.

و سپس، بعد از اینکه به ما می گوید که یوغ او را بر دوش بگیریم، عیسی می گوید که: « یوغ من آسان و بار من سبک است» (متی ۱۱: ۳۰). به عبارت دیگر، او می گوید که از یوغ و بارهای گرانی که در زندگی متحمل می شوید خلاص شوید (آنها را به من بدهید) و در عوض یوغ مرا بر دوش خود بگیرید، زیر تحمل یوغ من راحت تر و آسانتر است.

چگونه می توانیم آرامش و آسایشی که عیسی از آن صحبت می کند را تجربه کنیم؟ از این گذشته، ما در جهانی پر از گناه پس از ورود گناه به آن زندگی می کنیم، که خداوند به آدم فرمود، « با عرق جبین نان خواهی خورد» (پیدایش ۳: ۱۹). بنابراین، ما فهمیده ایم که زحمت و حمل یوغی که تحمل آن  بسیار سخت و غیر ممکن به نظر می رسد، حداقل توسط خود ما به تنهایی، به چه معنا و مفهومی است.