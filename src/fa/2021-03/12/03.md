---
title:  سه روز استراحت
date:  13/09/2021
---

فرار از خداوند برای یونس بدون دردسر نبود. وقتی خداوند به طرز معجزه آسایی با طوفان در زندگی او دخالت کرد، «آسایش و آرامش» موقتی او مختل شد. خدا یونس را از گور آبی [دریا] نجات داد، او ماهی بزرگی را برگماشت تا یونس را فرو بلعد و از غرق شدن در دریا نجات دهد.

با این حال، یونس فقط وقتی به مدت سه روز در یک استراحت اجباری در شکم ماهی بزرگ قرار می گیرد، درک می کند که چقدر به خداوند وابسته است. برخی اوقات به منظور اینکه درک کنیم عیسی همان چیزی است که واقعا به آن احتیاج داریم، ما مجبور به بودن در موقعیتی هستیم که در آن دنیا چیزی برای ما وجود ندارد تا بر آن تکیه کنیم.

`دعای یونس در شکم ماهی را بخوانید (به یونس ۲: ۱ تا ۹ نگاه کنید) او برای چه چیزی دعا می کند؟`

با اینکه یونس در اعماق دریا در موقعیتی بسیار خطرناک بود، او در دعای خود درباره خیمه مقدس خداوند دعا می کند. نگاه او به «معبد مقدس تو» است.

در اینجا چه خبر است؟

معبد در کانون دعای او قرار دارد و بطور کلی باید نکته اصلی دعای او باشد. در عهد عتیق فقط یک مکان وجود دارد که می توان خدا را در آنجا یافت. مکان او حرم مقدس است (به خروج باب ۱۵: ۱۷ و خروج ۲۵: ۸ نگاه کنید). حرم مقدس کانون دعا و گفتگو و ارتباط با خداست.

با این حال، یونس به معبد اورشلیم اشاره نمی کند. بلکه او در مورد خیمه آسمانی صحبت می کند (یونس ۲: ۷). امید او آنجاست، زیرا آنجا سرچشمه نجات حقیقی است که خدا به او هدیه می کند.

یونس سرانجام این حقیقت مهم را درک کرد. او لطف خدا را حس و تجربه کرده است. او نجات یافته است. وقتی ماهی بزرگ او را از دهان خود به ساحل قی کرد، او برای اولین بار عشق و محبت خدا نسبت به خود، یک نبی فراری، را درک می کند. او مطمئنا آموخته است (حتی اگر مسیر غلط و انحرافی بر سر راه نباشد)، تنها راه ایمن برای هر ایمانداری اینست که در پی اراده و خواست خدا باشد.

بنابراین، حال او تصمیم می گیرد که وظیفه خود را انجام دهد و از دستورات خدا پیروی کند، سرانجام بدون هیچ شک و تردیدی در ایمان عازم نینوا شد، با وجود اینکه او به سمت شهر کاملا شرور حرکت می کند ممکن است اهالی آنجا دوست نداشته باشند این نبی غریبه به آنها بگوید که چقدر بد هستند.

`گاهی اوقات، ممکن است فقط لازم باشد از همه چیز دور شویم تا بتوانیم دیدگاه تازه ای در مورد مسایل بدست آوریم. اگرچه حکایت یونس، اینکه بطرز معجزه آسایی در شکم ماهی زنده ماند، یک مورد فوق العاده نادر است. چگونه ممکن است خارج شدن شما از محیط عادی زندگیتان، به شما اجازه دهد تا از دیدگاه جدید و شاید مورد نیازتان به آن نگاه کنید؟`