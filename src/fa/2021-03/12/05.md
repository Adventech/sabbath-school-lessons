---
title:  مُبلّغی خشمگین، بی قرار و پریشان
date:  15/09/2021
---

متاسفانه، حکایت یونس با پایان فصل ۳ تمام نمیشود.

`یونس باب ۴: ۱ تا ۱۱ را بخوانید. مشکل و ایراد یونس چه بود؟ از این شخصیت نسبتا خاطی  چه درسی می توانیم بیاموزیم؟`

یونس باب ۴ با خشم و عصبانیت یونس نسبت به خداوند آغاز می شود زیرا ماموریت کمک رسانی و مساعدت او با توفیق به انجام رسیده بود. یونس نگران این بود که احمق و ساده لوح به نظر برسد.  گاهی می یابیم که خداوند زمان می گذارد و با نبی خود که مانند بچه ای جیغ و داد می کند به مباحثه و استدلال می پردازد.

در اینجا شواهدی وجود دارد که پیروان واقعی خدا — حتی انبیاء — هنوز ممکن است کمی به رشد روحانی و غلبه بر هوای نفس خود نیاز داشته باشند.

«وقتی یونس از مقصود خدا برای بخشیدن شهر آگاه شد، علیرغم تبهکاری آن، کل شهر پلاس پوشیده و در خاکستر نشسته و توبه نمودند. او باید اولین فردی می بود که بخاطر فیض شگفت انگیز خدا شادی و وجد می نمود، ولی در عوض در ذهن خود احساس نمود که نبی کذاب است. او بصیرت خود را از ارزش عظیم تر جانها در شهر بیچاره و مفلوک از دست داد. شفقتی که خدا به نینوای توبه کار نشان داد، یونس را ناراحت و خشمگین ساخت» (اِلن جی وایت، انبیا و پادشاهان، صفحه ۲۷۱).

صبر خدا نسبت به انبیایش حیرت انگیز است. به نظر می رسد او قصد بکارگیری یونس را دارد، و وقتی یونس فرار می کند، خداوند طوفان و ماهی را می فرستد تا یونس فراری را مجبور به بازگشت کنند. و حتی اکنون، دوباره، هنگامی که یونس مخالفت خود را اعلام می کند، خدا بدنبال اینست تا از طریق یک استدلال منطقی در مقابل یونس و رفتار بدش به او می گوید: «آیا رواست که خشمگین شوی؟» (یونس ۴: ۴).

`لوقا باب ۹: ۵۱ تا ۵۶ را بخوانید. چگونه این حکایت تا حدودی همانند آنچه در داستان یونس اتفاق می افتد، می باشد؟`

«زیرا خدا جهان را آنقدر محبت کرد که پسر یگانۀ خود را داد تا هر که به او ایمان آوَرَد هلاک نگردد، بلکه حیات جاویدان یابد» (یوحنا ۳: ۱۶). یا همانطور که خداوند در یونس ۴: ۱۱ می گوید: «پس من چگونه میتوانم بر نینوا دل نسوزانم، بر آن شهر بزرگ با بیش از یکصد و بیست هزار جمعیت که دست راست و چپ خویش از هم تشخیص نمیدهند، با حیوانات بسیار؟». چقدر ما باید شکرگذزار باشیم که در آخر، خدا — و نه خود ما — داور نهایی قلبها، اذهان، و نیات است.

`چگونه می توانیم یاد بگیریم که همان نوع مهربانی و شکیبایی نسبت به دیگران داشته باشیم که خدا دارد، یا حداقل یاد بگیریم که منعکس کننده این عطوفت و شکیبایی باشیم؟`