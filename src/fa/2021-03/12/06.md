---
title:  خیابان دو طرفه
date:  16/09/2021
---

ظاهراً یونس بیشتر مشکل ساز و مزاحم است تا اینکه سودمند و به دردخور باشد. نینوا خطرناک بود، اما به نظر نمی رسد که در حکایت یونس، مشکل نینوایی ها باشند. آنها اهمیت پیام را درک می کنند و سپس به سرعت توبه می کنند. به نظر می رسد یونس، مبشر و پیام رسان خدا، نقطه ضعف این حکایت بشارتی است.

در این حکایت، خداوند در پی نبی بی رغبت و بی میل خود می باشد و او را زیر نظر دارد، زیرا می داند که به همان اندازه که نینوایی ها نیاز به شنیدن پیام خداوند دارند، یونس هم نیاز دارد تا به سفر بشارتی نینوا برود.

`کتاب یهودا را بخوانید. چگونه می توانیم «خود[مان] را در محبت خدا نگاه داریم» (یهودا ۲۱)؟ این به چه معناست؟`

یهودا در کتاب کوتاه خود در عهد جدید، در یهودا آیه ۲۱ به ما می گوید: «و خود را در محبتِ خدا نگاه دارید، در همان حال که منتظر رحمت خداوند ما عیسی مسیح هستید تا شما را به حیات جاویدان رهنمون گردد».

تجربه شخصی محبت و لطف و رحمت خداوند، تجربه ای نیست که فقط یکبار در زندگی شخص اتفاق بیافتد. یک راه مطمئن برای اینکه «خود را در محبت خدا نگه دارید»، تماس، دست یابی، و ارتباط با دیگران است. در آیات بعدی یهودا به ما می گوید که «رحیم باشید»، و دیگران را «از آتش بیرون کشیده نجات دهید».

`یهودا باب ۲۰ تا ۲۳ را بخوانید. در اینجا چه چیزی بیان می شود که مرتبط با داستان یونس است، و همچنین، این چه چیزی را برای ما آشکار می کند؟`

خداوند یونس را فرامی خواند تا به نینوا برود، زیرا احتمالا یونس قبل از این فراخوان خاص وقت زیادی را صرف اندیشیدن به رابطه خود با آشوریان نکرده بود. او احتمالا می دانست که آنها را دوست ندارد، اما نمی دانست که چقدر از آنها بیزار و متنفر است و یا برای دوری و اجتناب از آنها تا به کجاها می تواند برود، حتی بعد از اینکه فراخوانده شد. یونس برای داشتن یک همسایه نینوایی در ملکوت آمادگی نداشت. یونس یاد نگرفته بود همانگونه که خداوند محبت می کند، او هم محبت کند. خدا یونس را فراخواند تا به نینوا برود زیرا خداوند نینوایی ها را دوست دارد و می خواهد آنها در پادشاهی او حضور داشته باشند. اما همچنین خداوند یونس را برای اینکار فرا می خواند چرا که او یونس را نیز دوست دارد. خدا می خواهد که یونس در حین همکاری با او در ایمان رشد کرده و بیشتر شیبه او شود. خدا می خواهد یونس آرامش واقعی را بیابد، آرامشی که فقط با داشتن رابطه ای نجات بخش با او و انجام اراده و خواست خداوند حاصل می شود، که شامل ارتباط و دستیابی به دیگران و راهنمایی آنان به ایمان و امیدی که داریم، می باشد.

`چه مقدار از زمان را صرف تلاش برای رستگاری و نجات دیگران می کنید؟ از نظر روحانی، چگونه این نوع کارها ما را در جهت رسیدن به آرامش واقعی در مسیح رهنمون می کند؟`