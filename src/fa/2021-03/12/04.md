---
title:  ماموریت به انجام رسید
date:  14/09/2021
---

در مقایسه با هر شهری دیگری و یا هر شهری در اسرائیل، نینوا شهر بسیار بزرگ و با عظمتی بود. این «شهری بسیار بزرگ بود که دیدار از آن سه روز به طول میانجامید» (یونس ۳: ۳).

`یونس باب ۳: ۱ تا ۱۰ را بخوانید. واکنش این شهر شرور و گناه آلود چیست؟ در تلاش برای بشارت به دیگران، چه درسهایی می توانیم از این حکایت برای خود بگیریم؟`

یونس همانطور که در شهر قدم می زد، پیام خدا را نیز اعلام می کرد: «پس از چهل روز نینوا کاملا زیر و رو خواهد شد» (یونس ۳: ۴). ‬پیام او مستقیم و صریح به اصل مطلب اشاره می کرد. اگرچه جزییات آن داده نشده است، اما مشخص است که این پیام به گوش های مخاطبانش رسیده است و مردم نینوا (جملگی) سخنان هشدار دهنده یونس را باور می کنند.

براساس روال معمول ممالک خاور نزدیک، فرمان باید توسط  پادشاه نینوا به منظور تاثیرگذاری و ایجاد تغییر در انسانها رسما اعلام می شد. همه — از جمله حیوانات — باید روزه بگیرند و پلاس بپوشند و بر خاکستر بنشینند و به درگاه خدا فریاد بلند سر دهند (اینکه حیوانات چگونه در سوگ بنشینند، متن چیزی نمی گوید). پادشاه از تخت خود پایین می آید و بر خاکستر می نشیند، اقدامات نمادینی که بسیار مهم بودند.

`یونس باب ۳: ۶ تا ۹ را بخوانید. آنرا با ارمیا باب ۲۵: ۵، حزقیال ۱۴: ۶، و مکاشفه ۲: ۵ مقایسه کنید. چه نکاتی در سخنرانی پادشاه وجود دارد که نشان دهنده درک او از توبه واقعی است؟`

سخنرانی پادشاه کوتاه است و صریحا به اصل مطلب اشاره می کند، اما مملو از مطالب الهیاتی صحیح در مورد توبه واقعی است. در حالی که یونس برای مردم نینوا موعظه می کند، روح القدس نیز باید سخت در قلبهای آنان کار کرده باشد.

نینوایی ها مانند اسراییل هیچوقت از رهبری رحیمانه خداوندی بهره مند نشده بودند، و با این وجود، آنها به پیام سفیر او پاسخ مثبت دادند. آنها در واقع می گویند، «بیایید تا خود را در آغوش لطف و رحمت خداوند بیندازیم، و به جای تکیه بر اعمال و دستاوردهای انسانی خودمان! بیایید تا کاملا به نیکویی و لطف و رحمت او اعتماد کنیم».

به طرز عجیبی، یونس خود شخصاً لطف و رحمت خداوند را نسبت به خویش تجربه کرده است، به نظر می رسد که گمان می کند لطف خداوند امری انحصاری است که شاید فقط برخی افراد فرصت تجربه آنرا داشته باشند و از آن بهره مند شوند.

`چرا توبه بخش مهمی از زندگی مسیحی است؟ معنای توبه واقعی از گناهانمان، به ویژه از گناهانی که مرتب مرتکب می شویم، چیست؟`