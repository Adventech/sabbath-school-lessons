---
title:  نبی بی قرار
date:  11/09/2021
---

### مطالعه این هفته
یونس ۱ تا ۴؛ ارمیا ۲۵: ۵؛ حزقیال ۱۴: ۶؛ مکاشفه ۲: ۵؛ لوقا ۹: ۵۱ تا ۵۶؛ یهودا ۱ تا ۲۵.

> <p>آیه حفظی</p>
> «پس من چگونه میتوانم بر نینوا دل نسوزانم، بر آن شهر بزرگ با بیش از یکصد و بیست هزار جمعیت که دست راست و چپ خویش را از هم تشخیص نمیدهند، با حیوانات بسیار؟» (یونس ۴: ۱۱).

یکی از جالبترین داستانهای کتاب مقدس باید مربوط به حکایت یونس باشد. در اینجا، او نبی خداوند بود، شخصی فراخوانده شده از طرف خدا  — و با این وجود — چه شد؟ او به جای پاسخ به ندای خداوند از حضور او گریخت. سپس، به روشی شگفت انگیز از سوی خدا به منظور تغییر عقیده و اطاعت از او، ترغیب و متقاعد می شود که به ندای خداوند پاسخ دهد، اما پس از آن چه کرد؟ شکایت از اینکه افرادی که او برای بشارت به آنها فراخوانده شده بود، واقعاً توبه کرده و از ویرانی که در غیر این صورت منتظر آنها بود، در امان مانده اند!

چه نمونه بارزی از کسانی که آرامش و راحتی و آسایش ندارند — حتی تا جایی که فریاد بر می آورند، «اکنون ای خداوند، جانم را بستان که مردن برایم بهتر از زیستن است» (یونس ۴: ۳).

عیسی خود به داستان یونس اشاره کرد و گفت: «مردم نینوا در روز داوری با این نسل بر خواهند خاست و محکومشان خواهند کرد، زیرا آنها در اثر موعظۀ یونس توبه کردند، و حال آنکه کسی بزرگتر از یونس اینجاست» (متی ۱۲: ۴۱). بزرگتر از یونس، حقیقتا! در غیر اینصورت، او نمی توانست نجات دهنده ما باشد.

در این هفته، بیایید تا به حکایت یونس و آنچه که می توانیم از بی قراری و عدم آرامش او یاد بگیریم، نگاهی بیاندازیم.