---
title:  نشانه تعلق ما به خداوند
date:  02/09/2021
---

در طول جنگ جهانی دوم، انگلیس در انتظار حمله قریب الوقوع ارتش آلمان بود. تدارکاتی برای دفاع هرچه بیشتر و بهتر از جزیره[انگیس] فراهم شد. استحکامات بیشتری در امتداد سواحل ایجاد شد. البته، جاده ها سریعترین مسیر برای رسیدن دشمن به اهدافش بودند، در نتیجه، در نقاط استراتژیک و مهم برای متوقف کردن دشمن موانعی ایجاد شدند. سپس مقامات انگلیسی دست به اقدام عجیبی زدند. به منظور کاهش سرعت و گمراهی دشمن، علائم راه آهن را برداشتند و علائم جاده ای را پایین کشیدند. علائم و نشانه های جاده ای حک شده برروی سنگ یا دیوار ساختمان ها را نمی توانستند از بین ببرند، اما آنها را با سیمان پوشاندند.

علایم قابل رویت و توجه هستند. آنها به عنوان نشانگرها و راهنماها به کار گرفته می شوند. در دوران قبل از GPS، همه ما نقشه راهنما داشتیم و به علائم نگاه می کردیم.

`سبت نشانه چیست؟ خروج باب ۳۱: ۱۳، ۱۶، ۱۷ را بخوانید. امروزه از چه طریقی می توانیم به آنچه در اینجا گفته می شود عمل کنیم، به عنوان امتی که به جاودانگی احکام خداوند ایمان داریم؟`

اگرچه این کلمات به طور خاص خطاب به مردم اسرائیل کهن گفته شده است، اما ما که از آن مسیح هستیم «فرزند ابراهیم و مطابق وعده خدا، وارث او هستیم» (غلاطیان ۳: ۲۹)، و سبت امروز بعنوان نشانه ای بین خدا و قومش باقی مانده است. خروج باب ۳۱ به این اشاره دارد که سبت نشانه عهد همیشگی خداوند است (خروج ۳۱: ۱۶، ۱۷). این علامت به ما کمک می کند تا خالق، نجات دهنده و تقدیس کننده خود را «بشناسیم». این مانند بیرقی است که هر هفته برافراشته می شود تا به ما کمک کند تا عهد خود با خدا به یاد آوریم، زیرا گرایش داریم تا آنرا فراموش کنیم.

سبت خداوند، یادآور همیشگی و ابدی اصل، ماهیت، نجات، و مسئولیت ما در برابر طرد شدگان و فراموش شدگان است. در واقع، سبت آنقدر با اهمیت است که بجای اینکه ما بسوی آن برویم، بدون استثناء هر هفته بسوی ما می آید، یک یادآوری ابدی از این که چه کسی هستیم، چه کسی ما را خلق کرده، و چه کاری او در حال حاضر برای ما انجام می دهد، و آنچه که نهایتا برای ما انجام خواهد داد یعنی خلقت آسمانها و زمین جدید.

خداوند قدوس، شرکای عهد خود را دعوت می کند تا اصول حاکم را که واقعا به حساب می آید در نظر بگیرند — رابطه رستگار کننده بین خالق و رهایی دهنده و مخلوقِ به بیراهه رفته و خودسر.  هر هفته، و با نیرو و اقتداری که از سوی خداوند است، به ما فرمان داده می شود تا به آرامش سبت که به ما در عیسی مسیح به رایگان داده شده است، وارد شویم. «به عیسی که ایمان ما را به وجود آورده و آن را کامل میگرداند، چشم بدوزیم. چون او بهخاطر شادیای که در انتظارش بود، متحمّل صلیب شد و به رسوایی مردن بر روی صلیب اهمیّت نداد و بر دست راست تخت الهی نشسته است» (عبرانیان ۱۲: ۲).

`چگونه شما می توانید بیاموزید که در طول سبت، تجربه عمیق تری را با خداوند داشته باشید؟`