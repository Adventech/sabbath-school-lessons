---
title:  آرامش سبت
date:  28/08/2021
---

### مطالعه این هفته
پیدایش ۱: ۲۶، ۲۷؛ پیدایش ۹: ۶؛ دوم پطرس ۲: ۱۹؛ رومیان ۶: ۱ تا ۷؛ خروج ۱۹: ۶؛ یوحنا ۵: ۷ تا ۱۶.

> <p>آیه حفظی</p>
> « شش روز کار کنید، امّا روز هفتم که سبت و یک روز مقدّس است، برای استراحت تعیین شده است، در آن روز نباید کار کرد، بلکه برای نیایش جمع شوید. در هر مکانی که زندگی کنید، روز سبت به من تعلّق دار.» (لاویان ۲۳: ۳).

ما انواع استدلال های مخالف حفظ روز هفتم، سبت را می شنویم، اینطور نیست؟ ما می شنویم که عیسی روز شنبه را به یکشنبه تغییر داده است، یا اینکه عیسی سبت را فسخ و از میان برداشت، یا پولس این کار را کرد، یا اینکه رسولان به احترام قیام و رستاخیز عیسی در روز یکشنبه، آنرا جایگزین روز هفتم کردند و موارد دیگر. در سالهای اخیر برخی از این استدلال ها پیچیده تر شده، به عنوان مثال ادعا می شود، عیسی مسیح آرامش روز سبت ماست، بنابراین نیازی به حفظ روز سبت یا هر روز مقدس دیگری را نداریم. و البته، همیشه این استدلال شگفت انگیز وجود خواهد داشت که با فراغت و استراحت در روز هفتم، ما به نوعی به دنبال هموار کردن راه خود به ملکوت هستیم.

از طرف دیگر، برخی از مسیحیان بیشتر به خاطر یک روز فراغت به روز سبت علاقمند هستند، و هرچند آنها استدلال می کنند که این روز، یکشنبه است و یا اینکه مهم نیست که چه روزی باشد، آنها مفهوم کتاب مقدس درباره استراحت و دلیل مهم بودن آن را بطریق متفاوتی تعبیر کرده اند.

مطمئنا ما به عنوان ادونتیست های روز هفتم، ماندگاری و ابدی بودن شریعت و اصول اخلاقی خداوند و اطاعت از فرمان چهارم را درک می کنیم، و همانطور که در کلام خداوند می خوانیم، هیچ راهی به ملکوت نداریم به جز اطاعت از فرمان پنجم، ششم، اول یا هر فرمان دیگری.

در این هفته ما بیشتر به آرامش و راحتی که خداوند در فرمان چهارم، حفظ روز سبت به ما داده است خواهیم پرداخت و علت اهمیت آن را بررسی خواهیم کرد.