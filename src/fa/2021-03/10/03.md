---
title:  جشن آزادی
date:  30/08/2021
---

همانطور که قبلا دیدیم، سبت صرفاً به چیزی بیش از روزهای خلقت اشاره دارد. برای دومین بار زمانی که موسی ۴۰ سال سرگردانی و استقرار اسرائیل در بیابان را مرور می کند، ما ده فرمان را از او می شنویم. این بار، جمله مُعرفی دلیل نگاه داشتن روز سبت و مقدس شمردن آن در مورد خلقت نیست، بلکه، به جای آن  یادآوری رهایی از بردگی و اسارت در مصر است (تثنیه ۵: ۱۲ تا ۱۵).

و هرچند، امروز، ما در مصر برده نیستیم، اما همه می توانیم با نوع دیگری از بردگی و اسارت دست و پنجه نرم کنیم، نوعی که، در بعضی موارد، می تواند همانقدر طاقت فرسا باشد.

`امروزه با چه اشکال دیگری از برده داری روبرو هستیم؟ پیدایش باب ۴: ۷؛ عبرانیان ۱۲: ۱؛ دوم پطرس ۲: ۱۹ را بخوانید.`

سبت تجلیل و بزرگداشت آزادی و رهایی از همه چیزهایی است که ما را به اسارت می کشد. روز سبت، به ما یادآوری می کند که قدرت رهایی و رستگاری از گناه از آن ما نیست، بلکه از آن خداوند است که با ایمان به ما عطا می شود. همچنین به ما یادآوری می کند که ما این آزادی را بدست نیاوردیم، بلکه به ما هدیه شده است. نخست زادگان اسراییلی توسط خون بره ای که بر سر در خانه هایشان در غروب شب قبل از خروج از مصر پاشیده شد نجات یافتند (خروج ۱۲). ما نیز توسط خون بره خداوند نجات یافته ایم، و اکنون در آزادی که از طریق عیسی مسیح به ما داده شده است، گام بر می داریم.

`رومیان باب ۶: ۱ تا ۷ را بخوانید. در اینجا پولس چه می گوید که می تواند به آنچه که در سبت به ما داده شده است، مرتبط باشد؟`

در جمله بندی و متن تثنیه باب ۵: ۱۵، « به یاد آور که در سرزمین مصر برده بودی و خداوند خدایت تو را با دستهای نیرومند خویش بیرون آورد، به این دلیل خداوند خدایت به تو امر کرد تا روز سبت را نگه داری »، دوباره به مردم یادآوری می شود که این عمل، اقدام، و قدرت خداوند از جانب آنها بود که باعث نجات آنان شده است. پس چقدر بیشتر ما، بعنوان مسیحیان، باید درک کنیم که این امر تنها کار و قدرت مسیح از جانب ما بوده که ما را از گناه نجات داده است؟

این فرمان به ما می گوید که در این رستگاری و نجات که خداوند با بازوان نیرومند خود برای ما بدست آورده است، آرام گیریم. همانطور که به یاد می آوریم خدا خالق ما است و می توانیم به او اعتماد و توکّل کنیم تا ما را دوباره احیا کند، تولد تازه ببخشد، و رستگار سازد، ما از تقلای خود برای کسب پارسایی و عدالت رها می شویم، حتی از هم اکنون، او می تواند ما از اسارت گناه نجات دهد، به شرطی که مایل باشیم که به او اجازه دهیم تا کار خود را در ما شروع کند.

`تجربه شخصی شما از اسارت در گناه چه بوده است؟ چگونه می توانیم یاد بگیریم تا از وعده هایی که در عیسی مسیح برای رهایی ما از اسارت و بردگی گناه به ما داده شده است، قدردانی کنیم؟`