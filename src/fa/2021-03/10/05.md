---
title:  خدمت به دیگران، تکریم سبت خداوند است
date:  01/09/2021
---

در دنیای عهد جدید، رهبران مذهبی، سبت را به سطح هنرهای زیبا تقلیل داده اند.  ممنوعیت ها و مقررات دست و پاگیری برای کمک به مقدس نگاه داشتن سبت ایجاد شده بود.

این ممنوعیت علیه انجام هرگونه فعالیتی بود، گره زدن هر چیزی یا باز کردن آن ، بافندگی یا ریسندگی، برافروختن آتش، حمل و نقل یک شی در یک قلمرو و یا محدود شخصی یا عمومی، یا جابجایی و حمل چیزی بیش از یک مسافت خاص تعیین شده در یک محله عمومی.

`چه اتهامی در یوحنا ۵: ۷ تا ۱۶ علیه مسیح مطرح شده است؟`

رهبران یهود معجزه شگفت انگیزی که عیسی انجام داده بود، و رهایی از بیماری که عیسی به این مرد داده بود را کاملا نادیده گرفتند و آن را نادیده انگاشتند.  آنان ذهن خود را مشغول  ومعطوف به مسئله حمل رختخواب توسط مرد شفا یافته در روز سبت در ملاعام کردند. به جای اینکه به این مسئله توجه کنند که چگونه «صاحب روز سبت» (مرقس ۲: ۲۸)، از این روز ویژه برای خدمت به دیگری بهره گرفته است، آنان قصد داشتند قوانین و مقررات خودشان را حفظ کنند. ما باید مراقب باشیم که به شیوه خود و بسته به شرایط خودمان، اشتباهات مشابهی را مرتکب نشویم.

`چگونه اشعیا باب ۵۸: ۱۲ تا ۱۴ برنامه خداوند برای نگاه داشتن روز سبت را ترسیم و بیان می کند؟`

خداوند عبادات پوچ یا پرهیز ریاکارانه را نمی پذیرد. او می خواهد ببیند که امت او نسبت به دیگران متعهد هستند،  به ویژه اینکه درگیر خدمت به مستمندان و طرد شدگان جامعه باشند.

اشعیا این نکته را در اشعیا ۵۸: ۱۳، ۱۴ اینگونه بیان می کند: «اگر تو سبت را به عنوان یک روز مقدّس نگه داری و در آن روز در پی منافع خود نباشی، اگر برای روز مقدّس من ارزش قایل شوی و از سفر، کار و صحبتهای بیهوده خودداری کنی. آنگاه آن شادمانی که از خدمت کردن به من عاید میشود، از آن شما خواهد بود. کاری میکنم که در سراسر عالم مردم حرمت شما را نگاه دارند و از سرزمینی که من به جدّ تو یعنی یعقوب  دادم لذّت ببری. من، خداوند، این را گفتهام».

در پی «خوشی» خود بودن (اشعیا ۵۸: ۱۳، یا در پی«منافع » خود بودن طبق ترجمه های دیگر) با «زیر پا نهادن سبت» برابر می باشد. برنامه ها و روشهای انسانی نمی تواند سهمی در روز سبت مورد نظر و ایده ال خداوند داشته باشد. در عوض، از ما دعوت شده است تا در پی درماندگان، اسیران، گرسنگان و برهنگان و فراموش شدگانی باشیم که در ظلمت و تاریکی راه می روند و ظاهراً کسی از آنها یادی نمی کند. بیشتر از هر روز دیگری در هفته، روز سبت باید ما را از خود و خودخواهی هایمان دور کند و باعث شود تا بیش از اینکه در مورد خود و نیازهای خودمان فکر کنیم به فکر دیگران و نیازهای آنان باشیم.