---
title:  غریبی در درون دروازه های شما
date:  31/08/2021
---

`خروج باب ۱۹: ۶ را بخوانید. این آیه درباره وضعیت اسرائیل باستان چه چیزی به ما می گوید؟ (همچنین اول پطرس باب ۲: ۹ را ملاحظه کنید).`

بنی اسرائیل برای خروج از مصر فراخوانده می شوند تا امت عهد خداوند باشند، امتی که از طریق آنها، اگر به خداوند وفاودار می ماندند، انجیل در سراسر جهان گسترش می یافت. بدون تردید، با توجه به اینکه آنها مورد حمایت و توجه خاص خداوند قرار داشتند، و به آنان امتیازات ویژه ای داده شده بود، در عین حال، مسئولیت های ویژه به آنها سپرده شده بود.

`خروج باب ۲۳: ۱۲ را بخوانید. چه چیز دیگری در اینجا در جریان است؟ این آیه در مورد نحوه نگرش خداوند نسبت به دیگران سوای آنچه که خود اسراییلیان آنان را می دیدند، چه چیزی را به ما می آموزد؟`

جهانی بودن روز سبت موضوعی است که بسیاری از مردم از آن غافل هستند. البته، رایج ترین خطا در این مورد اینست که گفته می شود این فقط متعلق به یهودیان بوده است، خطایی که در دو فصل اول کتاب پیدایش آشکار می شود. علاوه بر این، خدا تمامی بشر را خلق کرد؛ بنابراین، همه انسانها باید روز سبت را به یاد داشته باشند.

اگرچه همیشه باید به خاطر داشته باشیم که سبت مظهر چه چیزی برای ماست، باید این را نیز بخاطر داشته باشیم که درباره دیگران چه می گوید.  به تعبیری، استراحت ما و ارتباط آن با خالق و نجات دهنده ما، بطور ناخودآگاه نگرش ما را نسبت به دیگران تغییر می دهد تا به آنان از منظر جدیدی مشاهده کنیم و آنها را مخلوقات همان خدایی که ما را خلق کرده ببینیم، و به آنان از این دید نگاه کنیم که همان خدایی که ما را دوست می دارد، آنها را نیز دوست می دارد و همان خدایی که جان خود را برای ما فدا کرد، جان خود را برای آنان نیز داد. همانطور که دیدیم (خروج ۲۰: ۱۰؛ تثنیه ۵: ۱۴)، کنیزان و غلامان (منظور کارگران)، افراد غریبه، و حتی حیوانات باید در روز سبت استراحت کنند.

حتی آن غریبه های درون دروازه های آنها، حتی کسانی که (هنوز) در وعده های عهد اسرائیل سهیم نیستند — اما آنها نیز باید از استراحت روز سبت بهره مند و خرسند شوند. انسانها، حتی حیوانات، هرگز نباید مورد استثمار و سوء رفتار قرار گیرند. هر هفته، باید به روشی قدرتمند به مردم یهود (و همچنین به ما) یادآوری شود که چقدر ما با دیگران اشتراکاتی داریم، و حتی اگر ما از برکات و امتیازاتی بهره مند می شویم که دیگران از آنها محروم هستند، ما باید به یاد داشته باشیم که هنوز همه ما بخشی از جامعه بشریت هستیم و بنابراین ما باید با دیگران با احترام، عزت، وکرامت انسانی رفتار کنیم.

`چگونه حفظ روز سبت از طرف شخص شما، می تواند باعث برکت برای کسانی باشد که سبت را حفظ و رعایت نمی کنند؟ به عبارتی، چگونه شما می توانید با رعایت روز سبت شاهدی برای دیگران باشید؟`