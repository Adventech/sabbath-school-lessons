---
title:  سبت و آفرینش
date:  29/08/2021
---

از میان تمام ده فرمان، فقط فرمان چهارم است که با فعل «به یاد آوردن» شروع می شود. و دیگر فرامین اینگونه نیستند، «به یاد داشته باشید، که شما نباید دزدی کنید»، یا «به یاد داشته باشید، شما نباید طمع ورزید». تنها در فرمان چهارم اینگونه بیان می شود «روز سبت را به یاد داشته باشید .....» یا «به یاد آورید، روز سبت را .....».

ایده «یادآوری» تاریخ را در بر دارد،و متضمن این است که چیزی در گذشته اتفاق افتاده است که ما باید خوب آنرا به خاطر بسپاریم. هنگامی که آنرا به یاد می آوریم، ما با گذشته پیوند خورده و با آن مرتبط می شویم، و «روز سبت را به یاد داشته باشید، تا آنرا مقدس نگه دارید»، به عقب برگشته و پیوند مستقیمی را با هفته اول آفرینش برقرار می کند.

`پیدایش باب ۱: ۲۶، ۲۷ و پیدایش باب ۹: ۶ را بخوانید. این آیات درباره خاص بودن ما به عنوان بشر و تفاوتهای بنیادی ما با بقیه خلقتهای خاکی خداوند چه می آموزند؟ و همچنین، چرا بسیار مهم است که ما این تمایز را درک کنیم؟`

هنگامی که آفرینش را به یاد می آوریم، ما به یاد می آوریم که خداوند ما را به صورت خود آفریده است، امری که در مورد هر موجود دیگری که در آفرینش از آن بحث شده، دیده نشده است. واضح است که، به عنوان انسان، ما اساساً از هر موجود دیگری در کره زمین متفاوت هستیم، صرفنظر از اینکه ما با برخی از حیوانات ژن مشترک داریم. و برخلاف افسانه های رایج، ما صرفا نمونه تکامل یافته یا گونه بسیار تحول یافته  برخی از انسانهای اولیه نیستیم. به عنوان انسان، خلق شده به صورت و شمائل خداوند، و در میان همه آنچه که خداوند در این دنیا خلق کرده است، ما منحصر بفرد هستیم.

`داستان آفرینش چگونه رابطه ما با خلقت را یادآوری می کند؟ پیدایش باب ۲: ۱۵، ۱۹.`

همچنین درک این امر که خداوند جهان ما را آفریده است، مسئولیتمان نسبت به خلقت را به ما یادآوری کند. ما باید بر جهان «حق مالکیت داشته باشیم». داشتن مالکیت جهان به معنای استثمار و سؤاستفاده از آن نیست. ما باید به عنوان نمایندگان و کارگزاران خدا بر آن نظارت کنیم. ما باید همانگونه که با خدا ارتباط برقرار می کنیم با دنیای طبیعی تعامل و ارتباط برقرار کنیم.

بله، گناه وارد این جهان شد و همه چیز را تحت تاثیر قرار داد و بهم ریخت، اما این کره خاکی همچنان مخلوق دست خداوند است و هیچ چیزی به ما این حق را نمی دهد که از آن به غلط بهره برداری کنیم، به ویژه به ضرر دیگر انسانها، که اغلب اوقات این چنین است.

`در کنار حرمت دادن به یادبود خداوند به عنوان خالق، به چه شیوه های دیگری رعایت روز سبت می تواند به ما کمک کند تا نسبت به مسئولیتمان و لزوم نظارت بهتر بر محیط زیست بیشتر آگاه شویم؟`