---
title:  اندیشه هایی فراتر
date:  03/09/2021
---

«در طی هفته ما باید سبت را در خاطر خود داشته باشیم و در حال آمادگی برای حفظ آن براساس فرمان داده شده باشیم. ما نباید صرفا روز سبت را به عنوان یک حکم شرعی رعایت و حفظ کنیم». (اِلن جی وایت، شهادتهایی برای کلیسا، جلد ۶، صفحه ۳۵۳).

«تمامی ملکوت سبت را نگاه می دارند، اما نه با بی میلی و به بطالت. در این روز، روح باید با تمام توان و نیروی خود آماده و هوشیار باشد، مگر نه اینکه ما باید خداوند و مسیح منجی خود را ملاقات کنیم؟ ما می توانیم او را با ایمان ببینیم. او آرزو دارد تا جانها را تازه کرده و برکت دهد» (اِلن جی وایت، شهادتهایی برای کلیسا، جلد ۶، صفحه ۳۶۲).

«حاجتها از خداوند در روز سبت بیشتر از روزهای دیگر است. از این رو قوم او کار خود را رها کرده و وقت خود را صرف عبادت و پرستش می کنند. آنان لطف و مرحمت خدا را در روز سبت بیشتر از هر روز دیگری طلب می کنند و در این روز حضور ویژه خدا و پسندیده ترین برکات او را آرزو می کنند. خداوند برای برآورده کردن خواسته های قومش، منتظر نمی ماند تا روز سبت سپری شود. زیرا کار آسمان هرگز متوقف نمی شود و انسان نیز هرگز نباید از انجام اعمال نیکو دست بردارد. سبت نباید به فعالیت های بیهوده اختصاص داده شود. شریعت، فعالیت های دنیوی را در روز مقدس خداوند قدغن می کند. کار و تلاش برای امرار معاش می بایستی متوقف شود و هرگونه کار تفریحی یا سودآور در این روز غیر مجاز می باشد و همانطوری که خداوند کار آفرینش را متوقف کرده و در روز سبت آرامی گرفت، به همان گونه انسان می بایستی کارهای روزانه را رها کرده و ساعات مقدس سبت را صرف استراحت، عبادت و پرستش کند. کار مسیح در شفا دادن مریض، کاملاً موافق با شریعت بوده و باعث تکریم و تمجید روز سبت بود» (اِلن جی وایت، آرزوی اعصار، صفحه ۲۰۷).

**سوالاتی برای بحث:**

`۱. مراقبت از محیط زیست در بسیاری از کشورها به یک بحث سیاسی بسیار مهم تبدیل شده است. ما ادونتیست ها صرفنظر از برنامه های سیاسی، چگونه می توانیم ناظران و حافظان  خوب طبیعت باشیم؟`

`۲. خدمت در ذهن شروع می شود. چگونه می توانیم اندیشه خدمت را با شور و علاقه بیشتر به اطرافیان (در خانواده هایمان، کلیساهایمان و جامعه خودمان) در ذهن خود پرورش دهیم؟ چگونه سبت فرصت بیشتری را در اختیار ما قرار می دهد تا بتوانیم این کار را انجام دهیم؟`

`۳. در هر سبت، به ما یادآوری می شود که تمامی بشر توسط خداوند خلق شده اند. این به ما کمک می کند تا مردم را از چشم خدا ببینیم. سبت چگونه به ما کمک می کند تا تفاوت های نژادی، قومی، اقتصادی — اجتماعی، و جنسیتی بی مورد هستند وقتی که همه به تصویر خدا خلق شده و تحت محبت او می باشند؟`