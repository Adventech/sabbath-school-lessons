---
title:  صحنه سازی
date:  09/08/2021
---

یوسف برادرانش را بخشیده است. ما دقیقا نمی دانیم که یوسف چه وقت آنها را بخشید، اما واضح است که مدتها قبل از اینکه آنها پیدایشان شود آنان را بخشیده است. یوسف احتمالاً اگر آنان را عفو نکرده بود، به رشد روحانی در مصر نمی رسید، به احتمال زیاد عصبانیت، خشم، و آزردگی، روح او را از بین می برد و به روابط او با خدا آسیب می رساند.

چندین مطالعه و بررسی در مورد نجات یافتگان از مصیبتها و آزارهایی که توسط دیگران بر آنها تحمیل و وارد شده، این واقعیت را روشن کرده است که بخشش، عامل اصلی التیام و احیا برای قربانیان ناگوارترین آزردگی ها و رنجشها بوده است. بدون عفو و بخشش، ما قربانی و آزرده باقی خواهیم ماند. بخشش بیشتر از آنکه در مورد فرد یا افرادی که به ما ظلم کرده اند باشد، در مورد ماست و به ما کمک می کند.

حتی اگر یوسف برادران خود را بخشیده باشد، او مایل نیست اجازه دهد روابط خانوادگی از همانجایی که او از آنها جدا شده بود، دوباره شروع شود؛ یعنی در چاه خشک در دوتان. او باید ببیند آیا چیزی در آنان تغییر کرده است یا خیر؟

`یوسف چه چیزی را می شنود؟ پیدایش باب ۴۲: ۲۱ تا ۲۴ را بخوانید. او به چه چیزی را در مورد برادرانش پی می برد؟`

تمام گفتگو میان یوسف و برادرانش از طریق یک مترجم انجام گرفته است. بنابراین برادران یوسف از اینکه یوسف می تواند سخنانشان را درک کند، غافل هستند. یوسف اعترافات برادرانش را می شنود. برادران فکر کرده بودند که با خلاص شدن از شر یوسف، از گزارش دادن به پدرشان رها می شوند. فکر می کردند که دیگر مجبور نیستند با به وقوع پیوستن رویاهای او کنار بیایند و یا شاهد لذت و شادی او در نقش عزیزدردانه  پدر باشند. اما به جای اینکه به آرامش برسند، در تمام این سالها دچار عذاب وجدان بوده اند. عمل آنها منجر به  عجز و پریشانی و ترس  آنها از عذاب خدا شده بود. در واقع، یوسف از رنجها آنها غمگین و متاسف شد. او برای آنها گریست.

یوسف می داند که قحطی چند سال دیگر ادامه خواهد داشت، بنابراین اصرار می کند که دفعه بعد که برای خرید گندم می آیند، بنیامین را هم با خود بیاورند (پیدایش ۴۲: ۲۰). او همچنین شمعون را به گروگان گرفت (پیدایش ۴۲: ۲۴).

وی پس از پی بردن به این موضوع که بنیامین هنوز زنده است، ضیافتی ترتیب می دهد که در آن آشکارا علاقه خود را به بنیامین نشان می دهد (پیدایش ۴۳: ۳۴) تا ببیند آیا ملاک های قدیمی برای حسادت در آنها هنوز وجود دارد. برادران هیچ عکس العملی مبنی بر حسادت  از خود نشان نمی دهند، اما یوسف می داند که آنان چقدر می توانند فریبکار باشند. به هرحال، آنها کل یک شهر را فریب  داده بودند (پیدایش ۳۴: ۱۳)، و او مطمئنا می دانست  که آنها حتما در مورد عاقبت پدرشان دروغ گفته اند (پیدایش ۳۷: ۳۱ تا ۳۴). بنابراین، او یکبار دیگر آنها را آزمایش کرد (پیدایش ۴۴ را بخوانید).

`پیدایش باب ۴۵: ۱ تا ۱۵ را بخوانید. این مطلب درباره چگونگی احساس یوسف و عفو برادرانش چه چیزی به ما می گوید؟ چه درسهایی را باید از این حکایت بیاموزیم؟`