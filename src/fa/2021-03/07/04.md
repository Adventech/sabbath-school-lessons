---
title:  بخشیدن و فراموش کردن؟
date:  10/08/2021
---

بخشش اینگونه تعریف شده است، تمایل به گذشتن و واگذار کردن حق رنجش، محکومیت، و انتقام شخص قربانی نسبت به شخص مجرم یا گروهی که به ناعادلانه رفتار کرده اند. دکتر مریلین آرمور، یک روانشناس خانواده است که با بازماندگان هولوکاست کار می کرد تا بداند که این بازماندگان چه کرده اند تا آنچه را که برایشان افتاده را درک کنند، او می نویسد: «کل ایده عفو و بخشش یک اقدام آگاهانه  و عمدی از سوی قربانی است. این عملی نیست که همینطوری اتفاق بیافتند».

بخشش به این معنا نیست که هیچ ثمره و پیامدی ندارد. بخشش به معنای این نیست که به آزار دهنده و یا سواستفاده کننده اجازه دهید به اعمال و روشهای توهین آمیز خود ادامه دهد. بخشش به معنی اینست که کینه، خشم و حق انتقام خود را به خداوند واگذار کنیم. در غیر اینصورت، خشم و عصبانیت، تلخی و آزردگی، کینه و نفرت  هر آنچه که آن فرد یا افراد بر سر ما آورده اند، بدتر خواهد شد.

`ثمره بخشیدن دیگران برای ما چیست؟ متی باب ۱۸: ۲۱ تا ۳۵ را ملاحظه کنید.`

بدون شک، یکی از عوامل اصلی در یادگیری عفو و بخشش اینست که درک کنیم که ما به خاطر چه چیزی در مسیح بخشیده شده ایم. همه ما، نه فقط نسبت به دیگران بلکه علیه خداوند، گناه کرده ایم.

در واقع، هر گناهی، گناه علیه پروردگار و خالق ماست؛ و با اینحال، در عیسی مسیح، ما می توانیم برای همه گناهان خود طلب بخشش کنیم، نه به این دلیل که ما شایسته بخشش هستیم، البته که ما سزاوار نیستیم، بلکه فقط به خاطر لطف و رحمت خدا نسبت به ما. هنگامی که ما بتوانیم آن حقیقت مقدس را درک کنیم، آنوقت است که می توانیم عفو و بخشش او را از آن خود بدانیم، و می توانیم واقعیت بخشش خدا را در زندگی خود تجربه کنیم و آن زمان است که ما می توانیم شروع به بخشش دیگران کنیم. ما دیگران را عفو می کنیم نه به این علت که آنان سزاوار آن هستند، بلکه این همانند همان عفو و بخششی است که ما به آن نیاز داشتیم و به رایگان از خداوند دریافت کرده ایم. و علاوه بر اینها، هر چند وقت یکبار ما مستحق عفو و بخشش هستیم؟

همانطور که دیدیم، یوسف فرصت دیگری برای خانواده اش برای برقراری روابط خانوادگی فراهم کرد. بدون هیچ حس کینه و دشمنی در اینجا؛ بدون بازگشت به چیزهایی که در گذشته اتفاق افتاده است.

تقریبا غیرممکن است که دوباره روابط را در یک خانواده از سر گرفت، هنگامیکه هریک از ما در آسیب و آزار رساندن به یکدیگر بسیار ماهر و خبره شده ایم. اما یوسف چنین واکنشی از خود نشان نمی دهد. به نظر می رسد که او می خواهد گذشته را پشت سر گذاشته و آنچه اتفاق افتاده را فراموش کند و با عشق و محبت آنان را بپذیرد. اگر یوسف نگرش دیگری داشت، پایان این حکایت به نوع دیگری می بود، پایانی که چندان رضایت بخش نبود.

`«خوشا به حال آنانی كه خدا خطاهای ایشان را بخشیده و گناهانشان را پوشیده است. خوشا به حال كسی كه گناه او را به حساب نمیآورد» (رومیان ۴: ۷، ۸). پولس در مورد آنچه که درعیسی به ما داده شده است و نحوه اثرگذاری این وعده شگفت انگیز بر روابط ما با کسانی که به ما آزار و آسیب رسانده اند، چه می گوید؟`