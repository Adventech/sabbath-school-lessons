---
title:  عملی ساختن آن
date:  11/08/2021
---

به منظور بخشیدن، ما باید اقرار کنیم و بپذیریم که آزرده شده ایم. انجام این کار می تواند سخت و دشوار باشد، زیرا گاهی اوقات، ما بیشتر تمایل داریم که تلاش کنیم احساسات خودمان را سرکوب کنیم تا اینکه برروی آنها کار کرده و آنها را حل کنیم. تایید و اعتراف به داشتن حس کینه و حتی خشم که مخالف اصول مسیحیت است در برابر خداوند کار پسندیده ای است. ما این امر را اغلب در مزامیر می بینیم. من می توانم آزادانه به خداوند بگویم که من از آنچه که اتفاق افتاده و یا با من رفتار شده و منجر به رنجش و عصبانیت من یا هر دو آن شده است، ناخرسند هستم.

در داستان یوسف، ما می بینیم که او هنگامیکه برادرانش را دوباره می بیند، گریه می کند و برخی از احساسات گذشته او در وجودش زنده می شود.

`اظهارات عیسی مسیح بر روی صلیب در مورد زمان بخشش چه چیزی به ما می گوید؟ لوقا ۲۳: ۳۴ را بخوانید.`

عیسی مسیح صبر نکرد تا ما ابتدا درخواست بخشش و عفوکنیم. نیازی نیست که ما منتظر این باشیم که مجرم از ما درخواست عفو بخشش کند. ما می توانیم دیگران را ببخشیم بدون اینکه از آنها بخواهیم بخشش ما را طلب کنند..

`لوقا ۶: ۲۸ و متی ۵: ۴۴ در مورد نحوه ارتباط با کسانی که ما را آزار می دهند، چه به ما می آموزند؟`

بخشش، مانند محبت، با یک انتخاب شروع می شود تا احساس. ما می توانیم انتخاب کنیم که کسی را ببخشیم، حتی اگر احساسات ما با این تصمیم موافق نباشند. خدا می داند که با قوت و توانایی ما این انتخاب غیر ممکن است، اما «برای خداوند همه چیز امکان دارد» (مرقس ۱۰: ۲۷). به همین دلیل است که به ما گفته می شود برای کسانیکه به ما آسیب رسانده اند، دعا کنیم. در بعضی موارد، ممکن است این فرد قبلاً فوت کرده باشد، اما ما هنوز هم می توانیم دعا کنیم تا توانایی یابیم که او را ببخشیم.

بدون شک، بخشش همیشه آسان نیست. رنجش و صدمه ای که به ما وارد شده است می تواند ویرانگر باشد و ما را آزرده خاطر، عاجز و دل شکسته کرده باشد. در صورتیکه خود اجازه دهیم ما التیام پیدا خواهیم کرد، اما اگر رنجش و خشم و کینه را در خود نگه داریم، بهبودی و التیام را سخت تر خواهد کرد، اگر امکان پذیر باشد.

صلیب بهترین الگویی است از آنچه خداوند خود برای ما هزینه کرد تا ما را ببخشد. اگر خداوند بتواند این کار را برای ما انجام دهد، حتی با اینکه او می دانست، به هر حال، بسیاری او را رد خواهند کرد، پس مطمئنا ما می توانیم بخشش را هم یاد بگیریم.

`آیا لازم است کسی را ببخشید — اگر نه به خاطر آن شخص، بلکه به خاطر خودتان؟`