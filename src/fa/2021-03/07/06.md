---
title:  یافتن آرامش بعد از بخشش
date:  12/08/2021
---

خانواده یوسف سرانجام به مصر رسیدند. دیگر هیچ راز مبهم و پنهانی در خانواده وجود ندارد. برادران وی باید به پدرشان توضیح می دادند که یوسف را فروخته بودند و پسرش که فکر می کرد کشته شده اکنون نخست وزیر مصر است.

گرچه ممکن است بهبود و ترمیم روابط همیشه ممکن و عاقلانه نباشد، اما این بدان معنا نیست که نمی توانیم ببخشیم. ممکن است نتوانیم خطاکار یا مجرم را در آغوش بگیریم و گریه کنیم، اما ممکن است، بخواهیم رحمت بخشش خود را از طریق صوتی یا یک نامه بیان کنیم. و پس آن زمان است که باید از درد و رنجش تا حد ممکن رها شویم. شاید برخی از دردها همیشه باقی بمانند، اما حداقل می توانیم در مسیر بهبودی و التیام گام برداریم.

`پیدایش باب ۵۰: ۱۵ تا ۲۱ را بخوانید. برادران یوسف نگران چه چیزی هستند و چرا نگران این موضوع هستند؟ این ترس چه چیزی را در مورد آنها بیان می کند؟`

برادران یوسف هفده سال در مصر زندگی کرده بودند (پیدایش ۴۷: ۲۸)، و با این حال، هنگامی که یعقوب در گذشت، آنها می ترسیدند که یوسف از آنها انتقام بگیرد. آنها دوباره درک کردند که چقدر به یوسف آزار و آسیب رسانده اند. یوسف، حالا بعد از مرگ پدرشان، به برادرانش در مورد بخشش دوباره آنها اطمینان می دهد. احتمالا، این بیعت دوباره برای یوسف و همچنین برادرانش خوب بود.

اگر رنجش و زخم دل عمیق باشد، احتمالا مجبور خواهیم شد که بارها ببخشیم. وقتی خاطرات بد به ذهن ما خطور می کنند، ما نیاز خواهیم داشت تا فوراً با دعا به حضور خداوند برویم و دوباره انتخاب کنیم که ببخشیم.

`پیدایش باب ۵۰: ۲۰ را بخوانید. چگونه این آیه، حداقل تا حدی، کمک می کند تا تمایل یوسف برای عفو گناه برادرانش علیه او را توضیح داد؟`

یوسف کاملا اعتقاد داشت که زندگی او بخشی از طرح بزرگ خدا برای کمک به نجات جهان شناخته شده آن زمان از قحطی و خشکسالی، و سپس کمک به خانواده او برای محقق شدن وعده خداوند و تبدیل شدن آنها به یک قوم بزرگ بوده است.  دانستن اینکه خداوند نقشه های شیطانی برادرانش را ختم به خیر کرده است، به یوسف کمک کرد تا ببخشد.

`داستان یوسف پایان خوشی داشت. واکنش ما چگونه می تواند باشد، وقتی پایان داستان چندان خوش نیست؟ یا، آیا می توان استدلال کرد که (در دراز مدت، یعنی) با پایان گناه و پایان نبرد عظیم، وقتی همه مشکلات و مسایل حل شود، این پایانی خوش خواهد بود؟ چگونه ممکن است این امید به ما کمک کند تا با پایان های نه چندان خوب و ایده ال کنار بیاییم؟`