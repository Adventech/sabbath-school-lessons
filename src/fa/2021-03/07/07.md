---
title:  اندیشه هایی فراتر
date:  13/08/2021
---

«همانطور که یوسف از سوی برادرانش به بی دینان فروخته شد، به همان طریق، مسیح از سوی یکی از شاگردانش به کینه توزترین دشمنانش فروخته شد. یوسف به ناحق متهم شد و به خاطر پارسایی اش تحقیر و انکار شد. زندگی ایثار گرانه او، گناه را محکوم کرد و هر چند که گناهی در او یافت نشد، به خاطر شهادت کذب شاهدانش محکوم گردید. و صبر و فروتنی یوسف در مقابل ظلم و بی عدالتی و بخشندگی مشتاقانه و نیکوکاری عالی او نسبت به برادران بی رحمش، معرف تحمل صبورانه منجی در مقابل دشمنی و بد رفتاری شریران و بخشش او نه تنها نسبت به قاتلانش بلکه به همه کسانی است که به حضور او آمده و با اعتراف به گناهانشان، طلب عفو می کنند» (اِلن جی وایت، مشایخ و انبیاء، صفحات ۲۳۹، ۲۴۰).

«هیچ چیز نمی تواند روح کینه جو و بی قرار را توجیه کند. کسی که نسبت به دیگران بی رحم و بی گذشت است نشان می دهد که نصیبی  از فیــض آمرزنــده خــدا نبــرده اســت. در بخشــش خــدا قلــب فــرد خطــا کار بــه قلــب عظیـم محبـت ازلـی نزدیـک خواهـد شـد. شـفقت الهـی در جـان گناهـکار جـاری مـی شــود و بهمیــن ترتیــب از او بــه جانهــای دیگــر جریــان مــی یابــد. رافــت و ترحمــی کــه مسیح در زندگی گرانبهای خود آشکار نمود در کسانی که شریک فیض او خواهند شــد دیــده مــی شــود. ولــی « کســی کــه روح مســیح را نــدارد وی از آن او نیســت» (اِلن جی وایت، حکایات پندآموز مسیح، صفحه ۲۵۱).

**سوالاتی برای بحث:**

`۱. شخصی گفته است: «عفو نکردن مانند نوشیدن سم است در حالی که فرد در آرزوی مرگ شخص دیگری است».  این گفته به چه معناست؟`

`۲. هدف از همه نقشهای دقیق و ماهرانه ای که یوسف قبل از افشای هویت خود کشیده بود، چه بود؟ این چه ثمره ای برای او و برادرانش داشت؟`

`۳. یوسف باید ناظر برخی از دسیسه ها در رابطه با برادرانش بوده باشد (پیدایش ۴۴: ۱ تا ۱۲). چگونه این تجربه بخشش بر کسانی که فقط ناظر آن هستند، تاثیر می گذارد؟`

`۴. «خداوند هرگز فرزندانش را هدایت نمی کند مگر اینکه آنان بخواهند تا هدایت شوند، اگر بتوانند انتها را در شروع ببینند و به عنوان همکاران مسیح شکوه هدفی که به انجام رسانیده اند را تشخیص بدهند. (اِلن جی وایت، آرزوی اعصار، صفحات ۲۲۴، ۲۲۵). همانطور که در مورد این جمله تامل و تفکر می کنید، به زندگی خود بیاندیشید. چگونه درک این مسئله می  تواند به ما کمک کند تا در بسیاری از آزمایشهاو مشقاتی که با آنها مواجه هستیم، موفق و سربلند بیرون بیاییم؟`