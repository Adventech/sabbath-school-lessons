---
title:  ریشه های اضطراب و بی قراری
date:  10/07/2021
---

### مطالعه این هفته
متی ۱۰: ۳۴ تا ۳۹؛ لوقا ۱۲: ۱۳ تا ۲۱؛ فلیپیان ۲: ۵ تا ۸؛ لوقا ۲۲: ۱۴ تا ۳۰؛ متی ۲۳: ۱ تا ۱۳.

> <p>آیه حفظی</p>
> «چون هرجا حسد و خودخواهی هست، در آنجا بینظمی و شرارت است» (یعقوب ۳: ۱۶).

صنوبرها درختان زیبایی هستند، ارتفاع آنها به ۱۵ - ۳۰ متر می رسد. آنها در آب و هوای سرد با تابستانهای خنک رشد می کنند. از چوب آنها برای ساخت مبلمان و همچنین برای ساخت چوب کبریت استفاده میشود. گوزنها و سایر حیوانات اغلب در طول زمستانهای سخت از درختچه های تازه آنها تغذیه می کنند، زیرا پوست آنها حاوی بسیاری از مواد مغذی است. صنوبرها نیاز به آفتاب زیادی دارند، و آنها همیشه در حال رشد هستند — حتی در زمستان، آنها به عنوان منابع غذایی زمستانی برای حیوانات مختلف مهم هستند.

با این حال، در مورد صنوبرها این واقعیت وجود دارد که آنها دارای یکی از بزرگترین سیستم های ریشه ای در دنیای گیاهان هستند. ریشه های آنها توسط ارگان های مکنده زیرزمینی گسترش یافته و سازه های مرکبی را تشکیل می دهند که می تواند نسبتا سریع گسترش یافته و مناطق وسیعی را بپوشانند. برخی از درختان صنوبر می توانند تا ۱۵۰ سال زندگی کنند، اما ارگانیسم وسیع آنها در زیر زمین می تواند هزاران سال زنده بماند.

در این هفته، ما برخی از ریشه های اضطراب و پریشانی را جستجو و بررسی خواهیم کرد. مسائل زیادی وجود دارند که می توانند مانع ما در یافتن آرامش واقعی در عیسی مسیح شوند. برخی از اینها روشن و آشکار هستند و به دقت و توجه زیادی نیاز ندارند. برخی دیگر شاید برای ما بطور کامل واضح نباشند، مانند ریشه های گسترده نادیده گرفته شده صنوبر در زیر زمین، ما شاید همیشه متوجه رویکردها و اقداماتی  که ما را از منجیمان جدا می کند، نباشیم.