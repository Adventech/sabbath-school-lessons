---
title:  خودخواهی
date:  12/07/2021
---

همانند صنوبر و ریشه گسترده زیرزمینی آن، خودخواهی هم بخشی از سیستم گسترده پنهانی موسوم به «گناه» است که ما را از یافتن آرامش واقعی در مسیح باز می دارد. از میان تمامی جلوه های گناه در زندگی ما، خودخواهی راحت تر از بقیه در ما آشکار می شود، آیا اینطور نیست؟ برای بسیاری از ما، خودخواهی مانند نفس کشیدن، طبیعی و عادی شده است.

`لوقا باب ۱۲: ۱۳ تا ۲۱ را بخوانید. مسئله ای که مسیح در تمثیل خود پر رنگ می کند را شرح دهید. آیا برنامه ریزی برای آینده، خود خواهی و بیانگر بی اعتنایی به پادشاهی خداوند است؟ اگر خیر، یا حداقل لزوما  چنین نیست، پس چرا عیسی مسیح علیه آن به ما هشدار می دهد؟`

این تمثیل فقط در کتاب انجیل لوقا آمده است و در پاسخ به سوال غریبه ای از میان مخاطبان بیان می شود. عیسی سوال غریبه در مورد ارث را با رد کردن نقش داور و یا قاضی بین برادران پاسخ می دهد. در عوض، او تصمیم می گیرد تا انگشت خود را برروی مشکل اصلی بزرگتر یعنی خودخواهی بگذارد. او مسئله را از نقطه ای عمیقتر می بیند تا علت اصلی و پنهان اعمال هر یک از ما را نشان دهد.

`در مورد ثمرات خودخواهی در زندگی خود بیاندیشید. چگونه خودخواهی رابطه ما با خدا، با همسرانمان، خانواده هایمان، خانواده کلیسایمان، با همسایگانمان، و همکارانمان در محل کار را تحت تاثیر قرار می دهد؟ کلید اصلی که در فیلیپیان باب ۲: ۵ تا ۸ یافت می شود، چیست؟`

مرد ثروتمند ناشناس مثل عیسی، با تمرکز صرف بر نیازها و جاه طلبی های خود، فراموش کرد که واقعیت های آسمانی را که دیده نمی شود مورد توجه قرار دهد. هیچ چیزی بزرگتر، بهتر و والاتر از اصول اساسی پادشاهی خدا نیست.

پولس خلاصه ای از آنچه که به عیسی انگیزه داد تا تصمیم بگیرد تا جایگزین ما بشود را بیان کرد.

فیلیپیان باب ۲: ۵ تا ۸، طرح اصلی از خودگذشتگی، فروتنی، و محبت را توصیف می کند. اگر محبت به خداوند و دیگران باعث انتخابها و اولویت های ما نشود، ما همچنان به ذخیره بیشتر گنج های خود برروی زمین به جای آسمان ادامه می دهیم (متی ۶: ۲۰).

`چرا گرفتار شدن در میل به ثروت و دارایی های مادی بسیار آسان است؟ اگرچه همه ما برای زنده ماندن به مبلغ مشخصی پول احتیاج داریم، اما به نظر می رسد که هر چقدر هم که داشته باشیم، همیشه می خواهیم بیشتر داشته باشیم؟`