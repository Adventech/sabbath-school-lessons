---
title:  عیسی جدا می کند
date:  11/07/2021
---

تعداد خیلی کمی از مردم از دعوا  لذت می برند. ما خواهان صلح و سازش هستیم. ما حتی سمینارهایی را برای آموزش ایجاد صلح و دوستی و حل و فصل اختلافات در کلیساها یا نهادهای خود تشکیل می دهیم.

`متی باب ۱۰: ۳۴ - ۳۹ را بخوانید. منظور عیسی مسیح چیست وقتی او می گوید که او نیامده صلح به ارمغان آورد، بلکه شمشیر؟ این به چه معناست، با توجه به اینکه او «شاهزاده صلح و سلامتی» (اشعیا ۹: ۶) است؟`

اظهارات مسیح در متی ۱۰: ۳۴ تا ۳۹ بطور تکان دهنده ای برخلاف عقل و منطق است. منجی که به جای اینکه مانند یک پادشاه قدرتمند احاطه شده توسط محافظان زبده و برگزیده، به عنوان یک نوزاد بی پناه پا بر این جهان گذاشت، و او که از محبت به همسایه و دشمنان سخن می گفت، اکنون به پیروان خود می گوید که او جدایی و تقلا را به ارمغان آورده است. شاگردان او و مخاطبانش شاید از این سخنان او متعجب شده باشند،ِ همانطور که ما تعجب می کنیم: این به چه معناست؟ چگونه می تواند اینگونه باشد؟

متی باب ۱۰: ۳۵ تا ۳۹  واقعا درباره وفاداری و تبعیت است. به نقل از میکاه باب ۷: ۶، عیسی مخاطبان خود را برای انتخاب جاودانگی به چالش می کشد. یک پسر باید پدر و مادرش را دوست داشته باشد و به آنان احترام بگذارد. این یکی از الزمات و فرامین حکمی بود که موسی در کوه سینا از طرف خداوند دریافت کرده بود. این بخشی از عملکرد مورد درخواست خدا بود؛ و با این حال، اگر این محبت بر تعهد شنونده نسبت به عیسی غالب شود، تصمیم در مورد عمل به آن سخت بود. پدر و مادر باید فرزندان خود را محبت و مراقبت کنند. با این حال، اگر این عشق و محبت به فرزند بالاتر وبیشتر از تعهد و سرسپردگی والدین نسبت به عیسی باشد، نیاز به بازنگری و گرفتن تصمیم دشوار در مورد آن است. عیسی در این آیات اُولویت اول را در زندگی به ما نشان می دهد.

عیسی این انتخاب را با طرح سه جمله بیان می کند، و در هر جمله  از مفهومی از عبارت [شایستگی | لیاقت | سزاوار] استفاده می کند. شایستگی آنها بر اساس معیارهای والای اخلاقی سنجیده نمی شود یا حتی بر گناه پیروز نمیشود. شایستگی بر اساس رابطه شخصی فرد با عیسی مسیح است. ما زمانی لایق و شایسته هستیم که او را بالاتر از همه چیز و همه کس از جمله مادر، پدر، و یا فرزندان خود قرار داده و او را انتخاب کنیم. ما رنج و زحمت صلیب را انتخاب می کنیم و عیسی را پیروی می کنیم.

«من هیچ آرزویی بالاتر از این ندارم که  ببینم جوانانمان از روح مذهب ناب پر شوند، که آنها را بسوی صلیب و پیروی از عیسی مسیح هدایت می کند. ای شاگردان جوان مسیح، تحت کنترل اصول حقیقت، مبلس به ردای پاکدامنی، عدالت، و پارسایی به پیش بروید. منجی شما، شما را به سمت موقعیتی که به بهترین وجه مناسب با استعدادهای شماست و جایگاهی که در آن بتوانید موثرتر و مفیدتر باشید، راهنمایی می کند» (اِلن جی وایت، شهادتهایی برای کلیسا، جلد ۵، صفحه ۸۷ ).

`گاهی اوقات مجبور می شویم صلیبی را حمل کنیم که به انتخاب خودمان نیست و گاهی اوقات داوطلبانه صلیب را بر دوش می گیریم. در هر صورت، راه حل برای تحمل آن صلیب از روی وفاداری چیست؟`