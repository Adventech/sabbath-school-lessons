---
title:  ریشه کن کردن پریشانی و اضطراب
date:  15/07/2021
---

`یوحنا ۱۴: ۱ تا ۶ را بخوانید. در میان بیقراری و پریشانی خود، چه کاری می توانیم انجام دهیم که قلبهای ما هراسان نشود؟ راه حل غلبه بر تفرقه، خودخواهی، جاه طلبی، ریاکاری، و یافتن آرامش واقعی چیست؟`

غلبه بر اضطراب و بیقراری همیشه با عیسی مسیح آغاز می شود. او راه، حقیقت، و حیات است. هنگامی که ما بی هدف و گیج در بیابان جهان که از رسانه های خود اشباع شده سرگردان هستیم، او مسیر درست را می داند؛ به عنوان صاحب شریعت الهی، او خود حقیقت است، و با روح خود ما را به سوی حقیقت راهنمایی می کند (یوحنا ۱۶: ۱۳).  وقتی ما آزرده، خسته، فرسوده، بیمار و ناامید هستیم، او حیات است — نه فقط هر حیاتی. در واقع، او به ما وعده زندگی در فراوانی و کمال را می دهد (یوحنا ۱۰: ۱۰). این شامل خانه ابدی و حیات جاودانه برای ما می شود، اما داشتن حیات ابدی مستلزم داشتن کیفیت متفاوتی از زندگی در اینجاست. مطمئنا خالق جهان حتی  در حال حاضر قادر به عطا کردن زندگی در فراوانی و فراتر از تصور، می باشد.

«دلهای شما مضطرب نشود»، این دعوتی برای زندگی است که در انتظار شماست. وقتی احساس غم و اندوه می کنیم، او قادر است تا ما را بلند کند و در شرایط روحی بهتری قرار دهد. وقتی ما با ظلمت و تاریکی و گناه دست و پنجه نرم می کنیم، او کسی است كه نه تنها در شما كار نیكویی را شروع كرده بلکه آن را به كمال خواهد رساند (فیلیپیان ۱: ۶).

مهم نیست که چقدر مسائل ناگواری تا اکنون ادامه داشته اند (و بله، ممکن است بدتر هم بشود)، اما به وعده ای که به ما در عیسی مسیح داده شده نگاه کنید. او در حال آماده کردن «مکانی» در خانه پدر برای ماست، مکانی که درد، پریشانی، و غم واندوه برای همیشه از آنجا رانده شده اند. این امیدی است که به ما در عیسی مسیح داده شده است، و این وعده به همه ما اعطا شده است، صرف نظر از این که چه کسی هستیم، پیشینه ما چیست، و چقدر زندگی ما ناپاک و آلوده بوده یا هست.

نکته اصلی اینست که ما در هر حالی، چه در ضعف و ناتوانی، چه آزرده و دلشکسته بسوی خداوند بیاییم، بدانیم که او علی رغم این موارد ما را می پذیرد. این همان چیزی است که لطف و رحمت نامیده می شود، و به همین دلیل باید ایمان داشته باشیم که به ما اعطا می  شود اگر با ایمان در پی آن باشیم و آنرا بطلبیم.

`ارمیا باب ۳: ۲۲ را بخوانید. خدا از ما چه کاری را می خواهد انجام دهیم، و سپس، در پاسخ به آن چه کاری برای ما انجام خواهد داد؟`

`در مورد این سخنان مسیح بیاندیشید: «پس از اینكه رفتم و مكانی برای شما آماده ساختم، دوباره میآیم و شما را نزد خود میبرم تا جاییکه من هستم شما نیز باشید» (یوحنا ۱۴: ۳). این سخنان باید درباره اهمیت و محوریت وعده بازگشت دوباره مسیح به ما چه می گوید؟ به خصوص برای ما به عنوان اعضای کلیسای ادونتیست (بر اساس درک ما از مرگ)، چرا وعده بازگشت دوباره مسیح بسیار ازرشمند است؟`