---
title:  جاه طلبی
date:  13/07/2021
---

مطالعه هفته گذشته در مورد رسالت مسیح برروی زمین قبل از مصلوب شدن او همیشه منبعی برای دلگرمی است. این همچنین تصویری فوری از چگونگی اضطراب و جاه طلبی مردم است که آنها را به سمت انجام رفتار و گفتار نابجا و نابخردانه سوق می دهد.

`لوقا ۲۲: ۱۴ تا ۳۰ بخوانید و در مورد احساسات عیسی مسیح در حالی که می شنود شاگردانش در این  مهمانی شام درباره اینکه چه کسی باید در میان آنها بزرگترین باشد، بحث می کنند، فکر کنید (لوقا ۲۲: ۲۴). چرا توجه شاگردان از این مناسبت مهم در عوض به سمت کبریایی بشری منحرف شده بود؟`

ما بندرت برروی این مسئله که چه کسی بزرگترین و مهمترین شخص در کلیسا، خانواده، یا محل کار ما می باشد با دیگران بحث می کنیم. ما شاید در مورد آن بسیار فکر کنیم، اما واقعا چه کسانی صریحا در مورد آن صحبت می کنند؟

این اولین باری نبود که این سوال در اجتماع پیروان مسیح مطرح می شد. در متی ۱۸: ۱ آمده است که شاگردان مسیح از او پرسیدند، «چه کسی در پادشاهی آسمان از همه بزرگتر است؟». پاسخ مسیح حاوی یک درسپندآموز است. عیسی کودکی را فرا می خواند و او را در مرکز گروه قرار می دهد. چشم ها از تعجب باز می شود؛ ابروها به نشانه شگفتی بالا میرود. حال این اقدام عیسی نیاز به توضیح داشت، و در متی ۱۸: ۳ سرور سرمدی می فرماید، « هرآینه به شما میگویم تا بازگشت نکنید و مثل طفلِ کوچک نشوید، هرگز داخل ملکوت آسمان نخواهید شد».

پایه و اساس یافتن آرامش واقعی در مسیح تحول و تغییر است. ما متوجه می شویم که به کمکی از بیرون نیاز داریم. ناگهان، ما می فهمیم که نمی توانیم بر خود اتکاء کنیم، بلکه نیاز داریم که به عیسی توکّل و اعتماد کنیم. ما تحول در ارزش ها و جاه طلبی های خود را تجربه می کنیم. عیسی به شاگردان خود می گوید: به من همانند این کودک اعتماد کنید. عظمت و بزرگی واقعی، گذشتن از شایستگی های خود و پذیرفتن ارزشهای پادشاهی آسمان است.

متاسفانه، به نظر می رسد که شاگردان از این مسئله در آن زمان که عیسی با آنان شام آخر را می خورد، درس نگرفتند. جر و بحث و دعوای آنان با یکدیگر لحظات طلایی بودن با مسیح و گفتگو با او که دیگر هرگز تکرار نمی شد را از بین برد.

همه اینها، حتی پس از سالها زندگی با عیسی، خدمت با عیسی، شنیدن از او، و یادگیری در کنار پاهای او؟ چه نمونه غم انگیزی که قلب بشری در تباهی باقی مانده است! با این حال، جنبه مثبت آن، اندیشیدن درباره واقعیت فیض ابدی و همیشگی خداوند است که علیرغم این جر و بحث های رقت انگیز در میان پیروانش، عیسی از آنان دست نکشید.

`چرا توجه و تمرکز ما بر عیسی مسیح بروی صلیب باید علاجی قدرتمند در برابر میل به خود بزرگ بینی باشد، او که جان خود را بخاطر همه ما به عنوان انسانهای گناهکار فدا کرد؟`