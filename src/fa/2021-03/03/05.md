---
title:  تزویر و ریا
date:  14/07/2021
---

ریاکار کسی است که نقش بازی می کند، کسی که می خواهد در نظر فرد دیگر، شخصیتی به نظر برسد که او نیست. این اصطلاح در متی باب ۲۴، هفت بار در سخنان عیسی بکار گرفته می شود که در آن عیسی در نزد عموم مردم علمای دینی، فریسیان، و هسته اصلی رهبران مذهبی یهودی را رسوا می کند (متی ۲۳: ۱۳، ۱۴، ۱۵، ۲۳، ۲۵، ۲۷، ۲۹). انجیل به ما نشان می دهد که عیسی لطف و رحمت و عفو و بخشش خود را از زناکاران، باجگیران، روسپی ها، حتی قاتلان دریغ نمی کند، اما او نسبت به ریاکاران مدارا و اغماضی کمی از خود نشان می دهد (نگاه کنید به متی ۶: ۲، ۵، ۱۶؛ متی ۷: ۵؛ متی ۱۵: ۷ تا ۹؛ متی ۲۲: ۱۸).

`متی باب ۲۳: ۱ تا ۱۳ را بخوانید و فهرست چهار ویژگی اصلی یک ریاکار که توسط عیسی به آن اشاره می شود را بنویسید.`

عیسی چهار ویژگی را درعلمای دینی و فریسیان مشترک می داند. در نظر طیفی از یهودیت قرن اول میلادی، فریسیان، معرف و مظهر درستی مذهب سنتی یهود بودند. آنها طرفدار شریعت نوشتاری و گفتاری بودند و بروی تشریفات مذهبی و بر خلوص مراسم مذهبی تاکید داشتند. در طرف دیگر طیف، صدوقیان بودند که گروهی عمدتا از رهبران ثروتمند بودند، که اغلب با طبقه فریسیان برگزیده و ممتاز متحد و همنشین بودند. آنها متاثر از فرهنگ یونانی (در منزل یونانی صحبت می کردند و حکمت و فلسفه یونانی را بکار می بردند)، و به داوری و زندگی پس از مرگ اعتقاد نداشتند. ما آنها را به عنوان آزاداندیشان توصیف می کنیم. هر دو گروه به خاطر ریاکاری مقصر و گناهکار بودند.

به گفته عیسی، ما جزو ریاکاران خواهیم بود، اگر به آنچه می گوییم عمل نکنیم، اگر مذهب را برای دیگران سخت تر کنیم، اگر ما همان معیارهای مذهبی را رعایت نکنیم، اگر بخواهیم که دیگران ما را به خاطر غیرت مذهبی مان تحسین و تمجید کنند، و زمانی که ما احترام، تکریم، و اعتباری که فقط متعلق و شایسته پدر آسمانی ماست را برای خود بخواهیم.

صرف نظر از این که سخنان وی چقدر تند و تیز بود، با این حال، عیسی با کسانی که او آنان را ریاکار می نامید، با محبت، دلسوزی، و علاقه رفتار می کرد، حتی با آنانی که ریاکار بودند.

ترحم الهی بر سیمای پسر خدا سایه افکند هنگامی که بر معبد و سپس بر شنوندگان نظاره کرد. با صدایی که از سوز دل گرفته بود و با اشکهایی جانگداز بانگ برآورده گفت: «ای اورشلیم، ای اورشلیم، ای شهری که انبیا را به قتل رسانیدی و رسولانی را که به نزد تو فرستاده شدند سنگسار کردی! چه بسیار اوقاتی که آرزو کردم مانند مرغی که جوجههای خود را زیر پر و بال خود جمع میکند، فرزندان تو را به دور خود جمع کنم؛ امّا تو نخواستی» (اِلن جی وایت، آرزوی اعصار، صفحه ۷۷۵).

`چرا نیازی نیست که یک رهبر مذهبی باشید تا به خاطر ریاکاری که در اینجا عیسی آنرا خیلی صریح محکوم می کند، مقصر باشید؟ چگونه می توانیم یاد بگیریم تا هر نوع ریاکاری را در خود تشخیص دهیم، اگر وجود دارد، و چگونه می توانیم از آن خلاص شویم؟`