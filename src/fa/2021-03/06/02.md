---
title:  عملکرد بد در خانه
date:  01/08/2021
---

یوسف در مورد خانواده های پریشان و نابهنجار می دانست. این موضوع از پیش در خانواده آنها از دوران پدر بزرگ و مادر بزرگش، ابراهیم و سارا آغاز شده بود. وقتی سارا فهمید که نازا است، ابراهیم را راضی کرد که با خدمتکارش هاجر ازدواج کند. به محض باردار شدن هاجر، رقابت و نزاع بین آنان شروع شد. اسماعیل و اسحاق که در چنین محیطی رشد کردند، همان تنش را به خانواده های خود منتقل کردند. اسحاق، عیسو را بیشتر دوست می داشت، و یعقوب در تمام زندگی خود در تلاش برای جلب محبت و احترام پدرش بود. بعدها، یعقوب فریب خورد و با دو خواهر ازدواج کرد که با یکدیگر کنار نمی آمدند و از طریق چشم هم چشمی در بچه دار شدن با یکدیگر در رقابت بودند، حتی آنان خدمتکاران خود را برای به دنیا آوردن فرزندان بیشتر برای یعقوب به خدمت گرفتند.

`شرح این ماجراها را در پیدایش باب ۳۴ مرور کنید. همه این حوادث چه نوع تاثیر عاطفی و رابطه ای بر کل خانواده و نیز بر یوسف جوان داشته است؟`

رقابت بین مادران بدیهی است که به بچه ها منتقل می شود، به کسانی که در میان این رقابت ها و ستیزه ها بزرگ شده اند، و آنرا آموخته اند. برادران بزرگتر یوسف قبلا همه مردان شهر شکیم را قتل عام کرده بودند. بزرگترین برادر او، رئوبین، سلطه و عناد خود را به پدر پیرش نشان داده بود و با بلهه یکی از کنیزان راحیل که مادر چند فرزند یعقوب بود همبستر شده بود (پیدایش ۳۵: ۲۲). در همین حال، برادر یوسف، یهودا، عروس بیوه خود را با یک فاحشه اشتباه گرفته بود و با او همخواب شده و در نتیجه صاحب دوقلو شده بودند (پیدایش ۳۸).

یعقوب با عشق و محبت آشکارش نسبت به یوسف و دادن جامه رنگین گرانبها به او، آتش کینه و تنش را در بین خانواده شعله ور کرد (پیدایش ۳۷: ۳). اگر خانواده ای آشفته و نابهنجار باشد، در خانواده پدر سالار می تواند رقابت و چشم و هم چشمی بوجود آید.

`به نظر شما چرا ابراهیم، اسحاق، و یعقوب همه در فهرست عبرانیان باب ۱۱: ۱۷ تا ۲۲ به عنوان قهرمانان ایمان نام برده شده اند، در حینی که در روابط خانوادگی آنان اختلاف و آشفتگی وجود داشته است؟`

قهرمانان ایمانی خداوند اغلب در برآورده کردن انتظارات خودشان و خداوند کم می آورند. نام این مردان در عبرانیان ۱۱ ذکر شده است نه به دلیل روابط خانوادگی آشفته آنها، با اینکه این چنین بودهاند. آنها در حالی که  با این مسائل خانوادگی دست و پنجه نرم می کردند—اغلب به روشی سخت —، درباره ایمان، محبت و اعتماد به خداوند آموختند.

`آیا شما خانواده ای آشفته و نابهنجار را به ارث برده اید؟ چگونه می توانید با تسلیم خود به خداوند و راه های او، حداقل این روال انتقال به آیندگان را از بین ببرید؟`