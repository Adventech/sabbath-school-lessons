---
title:  انتخاب مسیر جدید
date:  02/08/2021
---

یوسف با قلبی مملو ازدرد و رنج، و روابط پیچیده و بغرنج خانوادگی و اضطراب راهی مصر شد، جاییکه قرار است به عنوان برده فروخته شود. این یک سفر آرام و آسان نبود، همانطور که مانع پایین آمدن اشکهایش می شد.

«در این اثناء یوسف به همراه اسیر کنندگانش به سوی مصر رهسپار شد. در حالی که کاروان رو به جنوب به سوی مرزهای کنعان حرکت می کرد، یوسف از دور تپه هایی را که خیمه های پدرش در میان آنها قرار داشت، شناخت. او با اندیشیدن به پدر مهربانش و به خاطر تنهایی و مصیبت او، به تلخی گریست. منظره دوتان بار دیگر در مقابل چشمانش ظاهر شد. او برادران خشمگین خود را دید و نگاههای غضب آلود ایشان را که متوجه وی بود، احساس کرد. سخنان زننده و توهین آمیز ایشان را که در پاسخ به التماس های دردناک او بر زبان آورده شده بود، در گوش او طنین انداز شد. یوسف با قلبی مضطرب به آینده اندیشید. شرایط او چقدر تغییر کرده بود! فرزند محبوب و ناز پرورده ای که اینک حقیر و بی پناه است! تنها و بی یاور، به سوی سرزمینی بیگانه رهسپار بود! چه سرنوشتی در انتظار او بود! و یوسف برای لحظاتی خود را در اضطراب و اندوه رها کرد ...

«سپس، افکار او متوجه خدای پدرش شد. یوسف در کودکی اش یاد گرفته بود که خدا را دوست داشته باشد و از او بترسد. او بارها در خیمه یعقوب به ماجرای خوابی که او در هنگام فرار از خانه پدرش دیده بود، گوش فرا داده و وعده هایی که خداوند به یعقوب داده بود ... اینکه چگونه در زمان نیاز، فرشتگان خداوند برای راهنمایی، تسلی و محافظت او آمده بودند. و اینکه چگونه از محبت خداوند در فراهم کردن یک منجی برای انسانها آگاه شده بود. اینک تمامی این درسهای ارزشمند به صراحت پیش روی او قرار گرفته بود. یوسف فهمید که خدای پدرش، خدای او نیز خواهد بود. و سپس خود را به خداوند سپرد و با تمامی دل دعا کرد تا محافظت کننده اسرائیل، در سرزمین غربتش، با وی همراه باشد» (اِلن جی وایت، مشایخ و انبیاء، صفحات ۲۱۳، ۲۱۴).

در برخی از فرهنگها در عوض تاثیر و تعهد جامعه بر نقش فرد تاکید دارند، در حالی که در برخی دیگر از فرهنگها از قضیه معکوس می باشد. در حالی که ما در کتاب مقدس تعادلی بین این دو پیدا می کنیم، به وضوح دیده می شود که هم فراخوانی به تعهد شخصی و هم تعهد همکاری با خدا وجود دارد. یوسف تصمیم می گیرد که آرامش را در روابط شخصی خود با خداوند و از طریق پیروی از او پیدا کند.

`آیات زیر در مورد تعهد شخصی چه چیزی به ما می آموزند؟ (تثنیه ۴: ۲۹؛ یوسف ۲۴: ۱۵؛ اول قرنتیان ۱۶: ۱۱؛ مزمور ۱۴: ۲؛ امثال ۸: ۱۰؛ اشعیا ۵۵: ۶).`

برای یافتن آرامش، هریک از ما باید شخصا تصمیم بگیریم که از خدا پیروی کنیم. حتی اگر اجداد ما از بزرگان ایمان بوده باشند، این ایمان و معنویت از طریق ژنتیک به ما منتقل نمی شود. به یاد داشته باشید که همه ما فرزندان خداوند هستیم، نه نوادگان او.

`چرا مهم است که هر روز، حتی هر لحظه از هر روز، باید  خود را به خداوند تسلیم کنیم؟ چه اتفاقی می افتد، زمانی که شما این کار را نکنید؟`