---
title:  داشتن روابط به شیوه خداوند
date:  04/08/2021
---

در ابتدا داستان یوسف در مصر در جهت مثبتی قرار می گیرد. یوسف خود را به خدا می سپارد و خداوند یوسف را برکت داده و او را به جایگاه و مقامی در منزل فوطیفار که حتی تصور آنرا نمی کرد، می رساند.

`از چه شیوه های عملی می توان برکات خداوند را در زندگی یوسف مشاهده کرد؟ روابط یوسف با افراد پیرامونش چگونه است؟ پیدایش ۳۹: ۱ تا ۶ را بخوانید.`

با اینکه به نظر می رسد که یوسف و فوطیفار خیلی خوب با هم کنار می آیند و به نظر می رسد روابط او در میان دیگر خدمتکاران خانه و مزرعه خوب بود — مشکل در حال شکل گیری بود.  کسی در خانه پریشان و بی قرار بود.

`یوسف با چه مشکل ارتباطی روبرو می شود؟ او تصمیم می گیرد که چگونه این مشکل را مدیریت کند؟ پیدایش ۳۹: ۷ تا ۱۰ را بخوانید.`

مشکل یوسف همسر فوطیفار بود. شاید ما باید دوباره موضوع را با فرمول دیگری بنویسیم: همسر فوطیفار دارای مشکل بود. او به دیگران به عنوان « کالاهایی» نگاه می کرد که می تواند آنها را کنترل و در آنها نفوذ و از آنها استفاده کند. او می خواهد که از «یوسف» استفاده کند. یوسف به عنوان فردی «جوان و خوش اندام و خوش قیافه» توصیف شده است (پیدایش ۳۹: ۶). در کتاب مقدس بندرت از صفات جسمانی افراد نام برده می شود، زیرا در جایی خداوند به سموئیل گفت: «به سیما و قامت بلندش منگر، زیرا او را رد کردهام. خداوند همچون انسان نمینگرد؛ انسان به ظاهر مینگرد، اما خداوند به دل» (اول سموئیل ۱۶: ۷). در این مورد به نظر میرسد که زیبایی ظاهری یوسف بیش از آنکه کمکی در پیروی از او در پاکی و وفاداری نسبت به اصول خداوند باشد، مانعی برای او بوده است.

با وجود اصرار این زن شریر، یوسف امتناع می ورزد. او اصول کتاب مقدس را در تمام روابط  خود بکار می گیرد، حتی در مورد رابطه اش با همسر فوطیفار. اصول کتاب مقدس برای روابط بین انسانها یک شیوه و سبک از مد افتاده و قدیمی نیست، همانطور که همه کسانیکه عواقب گناه را متحمل شده اند، میتوانند این را گواهی دهند.

روایت کتاب مقدس نشان می دهد که این یک وسوسه نیست. همسر فوطیفار بارها و بارها در تعقیب یوسف بود (پیدایش ۳۹: ۱۰). یوسف سعی کرد انگیزه و دلیل  تصمیم خود را توضیح دهد (پیدایش ۳۹: ۸، ۹) اما به نظر نمی رسید که این کار موثر واقع شود.

یوسف می فهمد که نمی تواند در تصمیمات دیگران تاثیر بگذارد و آنها را کنترل کند. به هرحال، او تصمیم می گیرد که زندگی کند، دوست داشته باشد، محبت کند، و با اطرافیان خود به گونه ای رفتار کند که خدا را تکریم کرده باشد. یوسف یاد گرفته است که در محضر خدا زندگی کند. این شناخت به او کمک می کند تا در برابر وسوسه مقاومت کند.

`آیا سعی کرده اید اصول کتاب مقدس  را در تمام روابط خود، حتی در مواردی که شخص مقابل شما به «عدالت رفتار نمی کند» اعمال کنید؟ نتیجه کار چه بوده است؟ متی باب ۵: ۴۳ تا ۴۸ را بخوانید. چرا مهم است که اینگونه زندگی کنیم؟`