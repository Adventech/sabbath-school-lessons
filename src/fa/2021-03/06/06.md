---
title:  نبرد عظیم، از نزدیک و شخصی
date:  05/08/2021
---

همانطور که از خواندن داستان دریافتیم (پیدایش ۳۹: ۱۱ تا ۲۰)، یوسف به خاطر تصمیم ایمانی و اخلاقی خود رنج می برد. یوسف به زندان می افتد. یوسف می توانست به عنوان خادم و جزیی از ملک و دارایی فوطیفار بدون آنکه هیچ سوالی از او شود، در همانجا کشته شود. بدیهی است که فوطیفار باور نداشت که همسرش مقصر نبوده است، اما مجبور بود برای حفظ اعتبار خودش دست به اقدامی بزند. و اما، با وجود شرایط بسیار دهشت انگیز، کلام خدا می گوید، «خداوند با یوسف بود» (پیدایش ۳۹: ۲۱).

زندگی در سیاره زمین عادلانه نیست. نیکویی همیشه پاداش ندارد، و بدی همیشه بلافاصله مجازات و تنبیه به دنبال ندارد. اما خبرهای خوبی وجود دارد: یوسف می تواند آرامش را حتی در زندان پیدا کند، زیرا خدا با اوست. در زندان او می توانست درباره ناعادلانه بودن وضعیت خود، انزوا، و حتی ناامید شدن از خداوند بیاندیشد.

`یوسف در زندان چه می کند؟ ارتباط او با اطرافیانش چگونه است؟ پیدایش باب ۳۹: ۲۱ تا ۴۰: ۲۲ را بخوانید.`

یوسف در زندان با واقعیت کنار می آید، و نه خیال. او ایجاد ارتباط می کند؛ دیگران را یاری می دهد، حتی با اینکه شرایط زندان به دور از آنچه او آروزیش را داشت، بود. و یوسف خود را بالاتر و برتر از اینکه از کسی درخواست کمک نکند نمی بیند، و خود را ضعیف و آسیب پذیر نشان می دهد. او هنگامیکه خواب ساقی فرعون را تعبیر می کرد، از او درخواست کمک می کند.

`دیدگاه کلی تصویری که پولس در افسسیان باب ۶: ۱ تا ۱۳ در مورد روابط نشان می دهد، چیست؟`

روابط ما در مقیاس کوچکتر بازتاب هایی از نبرد عظیم بین خدا و شیطان هستند که در طی اعصار در جریان است. بنابراین، این بدان معنی است که هیچ گونه روابط عالی  و کاملی وجود ندارد. هر رابطه ای باید با شوق و شعف در جهت رشد و کامل شدن ادامه داشته باشد، و شیطان علاقه مند است که از همه روابط ما — به ویژه رابطه با کسانی که به ما نزدیک هستند — به نفع خود استفاده کند تا به اراده و خواست خداوند برای زندگی ما آسیب برساند و یاس و ناامیدی ایجاد کند. ما می توانیم شکرگزار باشیم که در این جنگها تنها نیستیم و خدا ما را به حال خود رها نکرده است. کلام خدا اصول اخلاقی روابط ما را مشخص و تعیین کرده است. وعده او برای دادن خرد و حکمت به ما (یعقوب ۱: ۵) همچنین به رشد روابط ما کمک می کند. و همانطور که با یوسف بود، قول می دهد وقتی روابط ما بغرنج شود با ما خواهد بود.

`به وعده خدا در یعقوب باب ۱: ۵ بیاندیشید، و لحظه ای برای داشتن خرد و حکمت در روابط خود دعا کنید. وقتی با این افراد ارتباط برقرار می کنید، چگونه می توانید در پی انجام اراده و خواست های روح القدس باشید؟`