---
title:  اندیشه هایی فراتر
date:  06/08/2021
---

در زمینه آنچه که بین یوسف و همسر فوطیفار اتفاق افتاد، خانم اِلن جی وایت می نویسد: « در اینجا مثالی برای همه نسلهایی که باید برروی زمین زندگی کنند وجود دارد ... خداوند یاوری همیشه حاضر است، و روح القدس او سپری محافظ و مدافع خواهد بود. گرچه با شدیدترین وسوسه ها احاطه شوند، اما منشا قوت و قدرتی وجود دارد که آنها می توانند از آن مدد گیرند و در برابر وسوسه ها مقاومت کنند. حمله به اخلاقیات یوسف کوبنده و شدید بود. این حمله از سوی شخص مقتدری بود، که احتمالا منجر به گمراهی می شد. با این وجود او بلافاصله ، محکم و راسخ در برابر آن مقاومت کرد ... او شهرت و اعتبار و نفوذ خود را به دست خدا سپرده بود. و با این حال در مدت زمان آماده کردن او برای قرار گرفتن در یک موقعیت مهم، مدتی در رنج و عذاب بود، اما خداوند یقینا با اطمینان از شهرت و نام او که توسط مدعی شرور لکه دار شده بود محافظت کرد و سپس، در زمانی که خود مناسب می دانست باعث جلال او شد. خداوند حتی مکان زندان را محلی برای اوج گیری و پیشترفت او قرار داد. پرهیزکاری و پاکدامنی او به مرور پاداش خود را یافت. سپری که قلب یوسف را محافظت می کرد، ترس از خدا بود که باعث شد او نسبت به ارباب خود وفادار و پارسا بماند و نسبت به خدا امین و صادق باشد. او ناسپاسی و نمک نشناسی که باعث خیانت به اعتماد اربابش می شد را مردود دانست، گرچه ممکن است، هرگز ارباب او متوجه واقعیت  نشود» (اِلن جی وایت، روح نبوت، جلد اول، صفحه ۱۳۲).

**سوالاتی برای بحث:**

`۱. یک مسیحی اسمی یا یک ادونتیست سنتی بودن، به ما کمکی در یافتن آرامش در روابط خود نمی کند. چه تفاوتهایی بین یک ادونتیست «سنتی» و یک ادونتیست واقعی وجود دارد؟`

`۲. خواهری به تازگی به کلیسا پیوسته است. او با یک بی ایمان ازدواج کرده است. او عاشق همسرش است، اما همسرش از تغییراتی که در او بخ وجود آمده است، خرسند نیست. توصیه شما، براساس اصول کتاب مقدس، به عضو جدید کلیسای خود چیست؟`

`۳. لئو تولستوی، نویسنده روسی نوشته است: «همه خانواده های خوشبخت مثل هم هستند؛ اما هر خانواده غمگین و ناموفق، به دلیل خاص خودش ناخشنود است». همه خانواده ها، تا حدودی، دچار مشکلات و نواقصی در عملکرد خود هستند، زیرا همه آنها در گناه آفریده شده اند، و هر کدام پریشانی ها و مشکلات خود را وارد روابط خانوادگی می کنند. چگونه هر یک از ما، به فیض خداوند، می توانیم با پیروی از اصول کتاب مقدس، محبت، بخشش، متحمل شدن بار سنگین یکدیگر، و موارد دیگر در روابط خانوادگی خود بهبود ایجاد کنیم؟`

`۴. بسیاری از مردم این تجربه را در زندگی داشته اند که اوضاع و احوال برای آنها و خانواده شان به خوبی پیش می رفته است، تا وقتی که، ناگهان، بطور غیر منتظره ای، فاجعه ای اسفبار در زندگیشان رخ می دهد. در چنین مواقعی، پایبند بودن به ایمان و پایبندی و اتکا به وعده های موجود در کلام خدا بسیار مهم است؟ به خصوص وقتی همه چیز خوب است، چرا داشتن آمادگی روحی برای رویاروی با زمانهای سخت و ناگوار بسیار مهم است؟`