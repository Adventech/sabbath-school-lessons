---
title:  یافتن آرامش در روابط خانوادگی
date:  31/07/2021
---

### مطالعه این هفته
پیدایش ۳۴؛ عبرانیان ۱۱: ۱۷ تا ۲۲؛ تثنیه ۴: ۲۹؛ اول یوحنا ۳: ۱، ۲؛ پیدایش ۳۹؛ افسسیان ۶: ۱ تا ۱۳.

> <p>آیه حفظی</p>
> «امّا ای عزیزان، چون شما این را میدانید، پس مواظب خود باشید كه مبادا به وسیله تعالیم غلط مردمان شریر، منحرف شوید و از جایگاه امن خود سقوط نمایید. بلكه در فیض و معرفت خداوند و نجاتدهنده ما عیسی مسیح، دایماً رشد و نمو كنید. جلال بر او باد، از حال تا ابد، آمین!» (دوم پطرس ۳: ۱۷، ۱۸).

مرد جوان با دقت بسیار به دور دستنگاه می کرد. سپس، سرانجام، برادرانش را دید. او روزها بود که به دنبال آنها می گشت. او با شادی و تکان دادن دست و صدا کردن آنان به گروه مردان عبوس و ترشرو نزدیک شد، اما از او استقبال گرمی به عمل نیامد. برادرانش در واقع می خواستند او را بکشند. اگر رئوبین آنجا نبود آنها داستانی برای گفتن نداشتند. رئوبین بقیه را متقاعد کرد تا یوسف را نکشند و به او صدمه ای نزنند بلکه فقط کمی به او سخت گیری کنند و او را در چاه آبی که خشک شده بود، بیاندازند. سپس، یهودا برای خلاص شدن از دست او و همچنین بدست آوردن کمی پول، طرح بزرگی به نظرش رسید و او را به عده ای از برده فروشان که از آنجا می گذشتند فروخت.

چه نمونه واقعی از نابهنجاری و آشفتگی در خانواده!

ما گزینه های زیادی در زندگی برای انتخاب کردن داریم، اما در مورد خانواده مان اینگونه نیست. هیچکس کامل نیست و هیچیک از ما خانواده و روابط خانوادگی کامل و بدون نقص نداریم. بسیاری از ما به سبب داشتن پدر و مادر، خواهر و برادر، و سایر اعضای خانواده که منعکس کننده محبت خداوند هستند برکت یافته ایم، اما بسیاری از ما هم مجبوریم به چیزی کمتر از یک خانواده ایده ال و مطلوب رضایت دهیم. اغلب روابط خانوادگی پیچیده و ناراحت کننده هستند و ما را پریشان و آزرده می کنند و بارهای گران عاطفی زیادی را بر دوش ما می گذارند که در نتیجه ما هم آنرا به دیگران منتقل می کنیم.

چگونه می توانیم آرامش خداوند را در این زمینه در زندگی خود بیابیم؟ این هفته ما به داستان یوسف و روابط خانوادگی او می پردازیم و خواهیم دید، با وجود روابط خانوادگی پریشان و نامطلوب، خداوند در کار است تا التیام و آرامش فکری را در خانواده ایجاد کند.