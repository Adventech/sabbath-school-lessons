---
title:  اندیشه هایی فراتر
date:  20/08/2021
---

«با تغییرات مستمر اوضاع و شرایط، تجربیات ما تغییر می کنند؛ و در اثر این تغییرات یا به وجد می آییم یا دچار افسردگی می شویم. اما تغییر اوضاع و احوال هیچ تغییری را نمی توانند در رابطه ما با خدا ایجاد کنند. او دیروز، امروز، و تا به ابد همین است، او تغییرناپذیر است؛ و از ما می خواهد که به عشق و محبت او بدون چون و چرا اعتماد کنیم» (اِلن جی وایت، جایگاه های آسمانی، صفحه ۱۲۰).

بطور مستمر به عیسی مسیح چشم بدوزید، و در سکوت با ایمان دعا کنید، به قدرت او تکیه کنید، خواه حضور آشکار او را احساس بکنید یا نه. با دقت ادامه دهید وبه پیش روید، درست مثل اینکه تمام دعاهای شما به حضور تخت پادشاهی خداوند در آسمان رسیده، و توسط او که هرگز وعده های خود را نمی شکند، به آنها پاسخ داده شده است. به پیش بروید و با تمام دل برای خداوند بسرایید ، حتی وقتی افسرده هستید و در دل احساس سنگینی غم و اندوه می کنید. من به شما می گویم، زیرا او می داند، نور روشنایی خواهد آمد، شادی از آن ما خواهد شد، و غبار ابهام و ابرهای تیر و تار به کنار خواهند رفت. و ما از سایه های تاریکی به آفتاب زلال حضور او خواهیم رسید» (الن جی وایت، پیامهای برگزیده، جلد دوم، صفحات ۲۴۲، ۲۴۳).

**سوالاتی برای بحث:**

`۱. اغلب کمک به کسانی که از اختلالات روحی و افسردگی رنج می برد، بسیار سخت و دشوار است. یک استراتژی خوب و مفید برای کلیسای شما برای اینکه بیاموزد، چگونه می تواند بطور موثرتری به این افراد مبتلا به افسردگی خدمت کند، چیست؟`

`۲. ما اغلب تلاش می کنیم که در برابر خدا بی پردهو صادق باشیم. برخی از مزامیر را با دقت بررسی کنید و ببینید که نویسندگان کتاب مقدس چقدر در برابر خداوند رک و صدیق بودند. چگونه می توانیم محیطی بی پرده و صادقانه را در گروه های محلی کلیسای خود پرورش دهیم؟`

`۳. اغلب زمانیکه ما با افسردگی دست و پنجه نرم می کنیم، دعا کردن سخت و دشوار است. در مورد قدرت دعای شفاعت برای کسانی که نمی توانند برای خودشان دعا کنند، بحث و گفتگو کنید.`

`۳. چرا اینقدر مهم است که به یاد داشته باشیم، ایمان احساس نیست؟ چون تنها به این دلیل که ما افسرده، مایوس، هراسان، و نگران هستیم، نمی تواند به این معنا باشد که به خدا ایمان و اعتقاد نداریم. این بدان معناست که فقط برای مدتی، ما افسرده، دلسرد و ناامید، ترسان و نگران هستیم، همانطور که همه ما، در برهه ای از زمان اینگونه بوده ایم. چگونه می توانیم یاد بگیریم در مواردی از این دست، در ایمان ماندن بسیار مهم است، هر چقدر هم به نظر دشوار برسد؟`