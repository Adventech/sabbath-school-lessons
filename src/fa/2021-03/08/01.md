---
title:  آزاد برای آرامش داشتن
date:  14/08/2021
---

### مطالعه این هفته
مرقس ۲: ۱ تا ۱۲؛ اول پادشاهان ۱۸؛ اول پادشاهان ۱۹: ۱ تا ۸؛ متی ۵: ۱ تا ۳؛ اشعیا ۵۳: ۴ تا ۶؛ دوم پادشاهان ۲: ۱۱.

> <p>آیه حفظی</p>
> «خداوند نور من و نجات من است، از که بترسم؟ خداوند مرا از تمام خطرها حفظ میکند، هرگز هراسان نخواهم شد» (مزمور ۲۷: ۱).

بسیاری از افرادی که عیسی در حین رسالت زمینی خود با آنها روبرو شد، بیمار بودند، حتی برخی از آنان در آستانه مرگ بودند. آنها برای شفا و التیام رنجهایشان به نزد عیسی می آمدند. و همیشه آن را می یافتند.

گاهی اوقات فقط یک کلمه از دهان او خارج می شد، و آنها با همان یک کلمه کاملا بهبود می یافتند. گاهی اوقات بیماران را لمس می کرد، و آنها بطور معجزه آسایی شفا می یافتند. گاهی عیسی آنان را مرخص می کرد، و در حالی که آنها به راه خود می رفتند، شفا می یافتند. عیسی مردان، زنان، کودکان، یهودیان، غیر یهودیان، افراد ثروتمند، افراد فقیر، و مردم افتاده و عاجز را شفا می داد. حتی بدترین موارد جذام و نابینایی نیز تحت قدرت شفابخش او شفا می یافتند. در واقع، او حتی کسانی که با بدترین «بیماری» — مرگ — نزد او می آمدند را شفا داد.

در این هفته، ما به بررسی دو نمونه بسیار متفاوت از شفا می پردازیم. در یکی، فرد مبتلا در اثر شدت بیماری حتی نمی توانست خود به نزد عیسی بیایید. علائم بیماری او به وضوح برای همه قابل مشهود بود. در مورد دوم، هیچگونه نشانه ای حاکی از بیماری که قابل رویت باشد وجود ندارد. در هر دو مورد، شفا در زمان و از طریقی که خدا صلاح بداند، داده می شود.

همانطور که ما موضوع آرامش و راحتی از درد و رنج را بررسی می کنیم، همچنین در مورد سوالی که ذهن همه ما را در برخی از برهه های زندگی مسیحیمان مشغول خود می کند، تعمق می کنیم. وقتی دعاهای ما برای شفا مستجاب نمی شود، چه اتفاقی می افتد؟

پس ما چگونه آرامش می یابیم؟