---
title:  گریختن
date:  17/08/2021
---

بر اساس اطلاعات سازمان بهداشت جهانی (WHO)، شایعترین بیماری در سراسر جهان که هر ساله بیش از سیصد میلیون نفر را در جهان به آن مبتلا می شوند، همیشه دارای علائم واضح قابل مشاهده نیست. افسردگی دلیل اصلی ناتوانی و معلولیت در سراسر جهان است و عامل اصلی در ایجاد امراض در سرتاسر جهان است.

متاسفانه، اغلب در مسیحیت در مورد بیماری افسردگی صحبتی نمی شود، زیرا می تواند نشانه بی ایمانی یا ضعف در ایمان تلقی شود. از این گذشته، آیا مسیحیان همیشه قرار نیست مملو از شادی و شعف و موارد مشابه آن باشند؟ بنابراین، آیا افسردگی نشانه این نیست که در رابطه ما با خداوند، مشکلی وجود دارد؟

اکثر مردم به این مسئله واقف هستند که اینگونه نیست. حتی مسیحیان، مسیحیان با ایمان و وفادار، بعضی اوقات می توانند با بیماری افسردگی دست و پنجه نرم کنند، به خصوص پس از یک حادثه تکان دهنده غم انگیز، و این نمی تواند نشانه عدم ایمان و یا اعتماد به خداوند باشد. باز هم، می توان مزامیر را خواند و درد و رنج، مصیبت، و غم و اندوهی را که مردم مومن به خدا متحمل شده اند را مشاهده کرد.

گاهی اوقات افسردگی به آرامی و بدون اینکه متوجه آن باشیم و بی سر و صدا ما را تسخیر می کند و ما فقط وقتی آن را تشخیص می دهیم که به شدت گرفتار آن شده ایم. گاهی اوقات، یک حادثه عاطفی یا جسمی به ویژه تحلیل کننده توان و انرژی، به سرعت ضربه خود را بر ما وارد می کند. به عنوان مثال، ایلیا، نبی وفادار خدا، پس از ماجرای خشکسالی و کوه کرمل، قوت و توان عاطفی و جسمی خود را از دست داد.

`در اول پادشاهان باب ۱۸، ایلیا معجزه فرو آمدن آتش خداوند از آسمان را با چشم خود دیده بود. در پاسخ به دعای او برای باران ، او دیده بود که باران به خشکسالی سه ساله پایان داده است. پس چرا در مقابل تهدید ایزابل عکس العمل او فرار بود؟ اول پادشاهان باب ۱۹: ۱ تا ۵ را بخوانید.`

ایلیا بیست و چهار ساعت طاقت فرسا را پشت سر گذاشته بود. این تجربه، همراه با تهدید گستاخانه ایزابل و تهدید او به مرگ، به عنوان عوامل محرکه افسردگی ایلیا عمل می کنند. همچنین، هنگامی که انبیای بعل دستگیر و کشته شدند، ایلیا در آنجا حضور داشت، شاید حتی برخی از آنها به دست خود ایلیا کشته شده بودند (اول پادشاهان ۱۸: ۴۰). چنین اتفاقی، حتی اگر برای هدف خیرخواهانه ای بوده باشد، به راحتی می تواند منجر به استرس آسیب زایی در کسانی که که شاهد آن هستند و یا حتی بدتر، در آن حادثه مشارکت داشته اند، شود.

بنابراین، ایلیا از ترس جانش می گریزد. گاهی اوقات هراسان به طرف یخچال می رویم و سعی می کنیم تا با خوردن شاد شویم. برخی اوقات سعی می کنیم با خوابیدن برخستگی و فرسودگی عاطفی خود را غلبه کنیم. گاهی در تلاش برای فرار از وضعیت خود به دنبال یک رابطه، یک شغل، و یا یک مکان جدید هستیم. و گاهی خود را غرق کار بیشتر، قرارداد ها و قرار ملاقاتهای بیشتر می کنیم و بیشتر سعی می کنیم از آنچه باعث تخلیه روحی و عاطفی ما می شود و راحتی و آسایش ما را می گیرد، بگریزیم. و البته، بسیاری از مردم از «داروها» یا چیزی شبیه آن استفاده می کنند، همه در تلاش برای کاهش دردها و رنجهایشان هستند. در انتها، این موارد فقط علائم بیماری را پنهان می کنند؛ آنها مشکلی را حل نمی کنند و اغلب حتی می توانند آنرا بدتر کنند.