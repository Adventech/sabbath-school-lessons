---
title:  آرامش یافتن
date:  15/08/2021
---

اگر زمانی نیاز به استراحت و آرامش داشته باشیم، این زمانی است که بیمار هستیم. ما نیاز به استراحت و آرامش جسمی داریم تا جسم ما بتواند سیستم ایمنی بدن را احیا کند.

ما اغلب به استراحت فکری نیز نیاز داریم. گاهی اوقات، این فقط یک بیماری ساده مانند سرماخوردگی یا میگرن است. ما فقط کمی دراز می کشیم و سعی می کنیم به کارهایی که باید انجام دهیم فکر نکنیم، اما کار ساده ای نمی تواند باشد.

گاهی اوقات، وقتی مسئله ای بطور بالقوه زندگی ما را تهدید می کند، ما با هوشیاری و نگرانی درباره اینکه نتایج آزمایش پزشکی ما چه خواهد بود، منتظر می مانیم. و اغلب ما در شگفتی هستیم که چرا این مسئله برای ما پیش آمده؟ آیا سرانجام نتیجه یک زندگی ناسالم گریبانگیر ما شده است؟ آیا این در اثر داروهایی بوده که ما ۲۰ سال پیش مصرف کرده ایم؟ آیا این در اثر وزن اضافی بوده که طی سالهای گذشته داشته ایم؟ آیا خداوند ما را به خاطر گناه پنهانی که هیچکس از آن خبر ندارد، مجازات می کند؟

`مرقس باب ۲: ۱ تا ۴ را بخوانید. در اینجا چه اتفاقی می افتاد؟`

در مورد فرد علیل این حکایت، این مورد مشهود بود. در «آرزوی اعصار» (صفحات ۲۶۷ تا ۲۷۱)، ما  به اطلاعاتی در مورد زمینه این حکایت بر می خوریم. مرد افلیح این حکایت کارهایی نیکو انجام نداده بود که به آنها افتخار کند. زندگی گناه آلوده علت بیماری او بود، و علمای روحانی ارتباط مستقیمی بین علت و بیماری او می دیدند. او با گناهان خود باعث بیماری خود شده بود و هیچ درمانی برای آن وجود نداشت.

این نگرش بسیار عرف است. اغلب بنظر می رسد که عادت کرده ایم تا سوال کنیم که چه کسی این کار انجام داده است. اگر بعضی خطایا انجام شده است، پس کسی باید پاسخگوی آن باشد و هزینه آنرا بپردازد. اگر در جایی اتفاقی افتاده است، پس باید از کسی شکایت شود. اما تعین مقصر بیمار را شفا نمی دهد یا سالم نمی کند.

در طرح اصلی و اولیه خداوند هیچگونه درد، بیماری، و غم و اندوه وجود نداشت. بیماری و ناخوشی همزمان با ورود گناه وارد جهان شد. به همین دلیل خداوند به ما رهنمودهایی در زمینه های بهداشت و سلامت می دهد — تا بتوانیم از زندگی بهتری برخوردار شویم. اما تا زمانی که ما در این جهان گناه آلود زندگی می کنیم، هیچ تضمینی برای سلامتی ما وجود نخواهد داشت، هر چقدر هم که با دقت و جدیت از اصول بهداشتی و سلامتی پیروی کنیم.

اما خبر خوب اینست که خداوند می تواند، چه در زمان بیماری و چه در زمانی که سالم هستیم به ما آرامش دهد؛ چه بیماری ما ثمره کار خودمان باشد یا در اثر سهل انگاری شخص دیگری، ژن های ما، یا فقط نتیجه فرعی زندگی ما در این جهان گناه آلود باشد. خدا می داند که چگونه به ما آرامش دهد.

`وقتی شخصی بیمار و ناخوش می شود، صحیح نیست که به دنبال مقصر گشت. همزمان، چرا درک علت بیماری در برخی از موارد، می تواند گام اساسی در جهت بهبود و درمان باشد؟`