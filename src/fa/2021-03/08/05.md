---
title:  بیش از حد خسته برای دویدن
date:  18/08/2021
---

ایلیا بیش از حد خسته و ناتوان بود که دیگر حتی بتواند بدود. و بنابراین، او دوباره شروع به دعا می کند. دعای او این بار بسیار متفاوت تر از دعای پر از ایمان او برروی قله کوه کرمل است(اول پادشاهان ۱۸: ۳۶، ۳۷)، که در برابر کاهنان، انبیای بعل، اعضای دربار، و مردم عوام اسراییل خداوند آنرا پاسخ داد و مستجاب نمود. این یک دعای ساده، کوتاه، و ملتمسانه بود.

`در اول پادشاهان باب ۱۹: ۴، ایلیا اظهار می دارد که او از پدرانش بهتر نیست. او درباره چه چیزی صحبت می کرد؟`

هنگامی که ایلیا سرانجام می ایستد، حس تقصیر او را خرد می کند. او می فهمد که فرار سریع او آنچه که می توانست فرصتی عالی برای اصلاح و بهبودی در اسراییل باشد را از آنان گرفته است. او می فهمد که او امید مردمی که به او امید بسته بودند را از آنان گرفته و آنان را مایوس کرده است. و او قادر نیست که کاری در این مورد انجام دهد. بنابراین، در یک لحظه دردناک از درک عکس العمل خود، شناخت کامل تاریخ مردم خود، او نقش واقعی خود را برای بودن در میان آنها درک می کند.

آیا این می تواند یک مکاشفه دردناک برای هر یک از ما باشد، اینطور نیست — یعنی درک نقش واقعی خود برای آنچه که واقعا هستیم؟ چقدر باید به خاطر این وعده شکرگزار باشیم که خداوند در مسیح، ما را همانگونه که عیسی را می بیند خواهد دید در حالی که ما گناهکار هستیم. چه امیدی بالاتر از این می توانیم داشته باشیم، که بوسیله ایمان به مسیح می توانیم عدالت و پارسایی مسیح را برای خود ادعا کنیم؟ (نگاه کنید به فیلیپیان ۳: ۹).

با این وجود، افسردگی می تواند ما را بسوی ورطه تاریکی نفرت از خود بکشاند. و گاهی ما فکر می کنیم که مرگ تنها راه نجات است.

ظاهراً، این در مورد ایلیا صدق می کند. این همه اتفاقات پشت سر هم برای او بیش از حد تحمل او بود . او می گوید، «... ای خداوند، دیگر بس است! جان مرا بگیر زیرا که از پدرانم بهتر نیستم» (اول پادشاهان ۱۹: ۴).

خبر خوب اینست که شفا دهنده اعظم، ایلیا را محکوم نمی کند. خداوند بهتر از ما می داند که وقتی بر ضد افسردگی در حال مبارزه هستیم چه حالی داریم. «شاید بطور آشکارا  متوجه حضور خداوند در کنار خود نشویم که از روی شفقت و مهربانی به ما نظر می کند. امّا این یک واقعیت است. شاید نتوانیم حضور آشکار او را احساس کنیم، امّا دست محبت و مشفقانه او همواره برسر ما قرار دارد» (اِلن جی وایت، گامهایی بسوی نور،صفحه ۹۷).

خدا آگاه است و می داند که برای ما «سفری دراز در پیش است» (اول پادشاهان ۱۹: ۷)، اما گاهی او باید منتظر بماند تا ما دست از فرار کردن برداریم. سپس او می تواند وارد زندگی ما شود و مداخله کند.

گاهی افرادی که در حال غرق شدن هستند چنان گیج و پریشان می شوند که حتی با کسی که برای نجات آنان آمده مقابله می کنند. پس ناجی خود را عقب می کشد و منتظر می ماند و زمانی به کمک می آید که واقعا غریق دیگر رمق  ندارد.

`چه نوع امید و آرامشی را می توانید از آیات زیر بیابید: مزمور ۳۴: ۱۸؛ متی ۵: ۱ تا ۳؛ مزمور ۷۳: ۲۶؛ اشعیا ۵۳: ۴ تا ۶؟`