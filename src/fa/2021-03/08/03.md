---
title:  درمان ریشه و علت
date:  16/08/2021
---

مرد مفلوج را از سقف در حضور عیسی پائین آورده بودند  و همه نگاهها به عیسی دوخته شده بود. آیا او تمایل دارد که یک فرد را که بدیهی بود گناهکاراست شفا دهد؟ آیا او کلامی خواهد گفت تا بیماری را بزداید؟

`عیسی چگونه مرد فلج را شفا می دهد؟ اولین کاری که عیسی برای او انجام داد چه بود؟ مرقس ۲: ۵ تا ۱۲.`

از آنجا که ما اغلب از بیماری خود تا زمانیکه علائم آن را مشاهده کنیم، اطلاعی نداریم، ما اغلب بیماری را فقط علائم بیماری می دانیم. ما فکر می کنیم خلاص شدن از علائم بیماری به معنای درمان و بهبودی است. عیسی با دید دیگری به بیماری نگاه می کند. او ریشه و علت همه رنجها و بیمارهای ها را می شناسد و می خواهد که ابتدا آن را درمان کند.

در مورد مرد مفلوج، عیسی به جای اینکه فورا علائم مشهود بیماری او را درمان کند، مستقیما به سراغ ریشه و علت آنچه که بیشترین آزار را به مرد رسانده میرود. فرد فلج بیشتر از احساس درد بیماری خود، سنگینی بار گناه و جدایی از خدا را احساس می کرد. شخصی که در خداوند آرامش یافته است قادر است هر درد و رنج جسمی را که در این جهان گناه آلود بر او وارد می شود، تحمل کند. بنابراین، عیسی مستقیما به درمان ریشه و علت می پردازد و ابتدا بخشش را عطا می کند.

رهبران مذهبی وقتی می شنوند که عیسی مسیح اعلام آمرزش می کند، شوکه می شوند. در جواب به اتهاماتی که علمای دین در ذهن خود علیه او دارند، عیسی مسیح سوالی را مطرح می کند.

`مرقس باب ۲: ۸، ۹ را بخوانید. عیسی در اینجا علمای دین را با چه چالشی روبرو می کند؟ او واقعا با چه مسئله ای روبرو است؟`

معمولا حرف زدن آسانتر از عمل است، اما وقتی خداوند سخن می گوید اینگونه نیست. خداوند با کلام قدرتمند خدا جهان را آفرید (پیدایش ۱). اگرچه عفو و آمرزش گناهان چیزی نیست که بتوانیم آنرا ببینیم، بهای آن سنگین است. عفو و آمرزش گناهان بشر به بهای دادن جان پسر خدا برروی صلیب تمام شد. هر چیز دیگری بعد از آن قرار می گیرد. عیسی برای نشان دادن قدرت و واقعیت بخشش ابتدا گناهان مرد مفلوج را آمرزید و سپس او را شفا بخشد.

خدا می خواهد ابتدا ما را از درون شفا دهد. پس برخی اوقات، او ترجیح می دهد بعد از عفو گناهان شفای جسمی عطا کند، همانگونه که با مرد مفلوج رفتار کرد، یا گاهی اوقات برای دریافت شفای جسمی باید منتظر صبح قیام باشیم. در هر صورت، منجی ما می خواهد که ما حتی در میان تمام دردها و رنجهایمان بتوانیم به اطمینان از محبت و لطف و رحمت او آرامش خود را از دست ندهیم.

`چگونه می توانیم آرام و آسوده باشیم، در حالی که دعاهایمان برای شفا اجابت نمی شوند، حداقل در حال حاضر؟`