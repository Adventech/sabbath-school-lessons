---
title:  آرامش و بیشتر از آن
date:  19/08/2021
---

خدا می داند که تمام تلاشهای بی وقفه ایلیا، باعث خستگی و درماندگی او شده است. خدا می داند که ایلیا بیش از اینکه از نظر جسمی خسته شده باشد، از نظر عاطفی و فکری خسته است و بارگران گناه را بر دوش می کشد. همان کاری را که عیسی برای مرد مفلوج انجام داد، سالها بعد، خداوند برای ایلیا انجام داد و تومار گناهان او را پاک کرد و به او آرامش و راحتی بخشید. سرانجام، او توانست یک خواب راحت داشته باشد و جانی تازه بگیرد.

ما می توانیم انتظار داشته باشیم که این پایان داستان باشد، اما اینگونه نیست. آرامش خداوند به یکباره اتفاق نمی افتد. دریافت آرامش خداوند باید با التیام از سوی او — و فراموش تدریجی افکار و عادات منفی و مخرب همراه باشد. خداوند با عجله شفا نمی دهد.

`اول پادشاهان باب ۱۹: ۵ تا ۸ را بخوانید. اکنون ایلیا به کجا میرود، و چرا؟`

پس از استراحت، ایلیا دوباره پا به فرار می گذارد. اما این بار خداوند مسیر راه او را مشخص می کند. خداوند می داند که زندگی در این جهان گناه آلود می تواند باعث افسردگی او شود و یا خواهد شد. خدا انگیزه ما را برای فرار درک می کند، اما او تمایل دارد که مسیر ما را تغییر و تعیین کند. او می خواهد به جای همه تلاشهایمان برای مکانیزم های  مقابله و مدیریت استرس ویرانگر خود به او پناه ببریم، او می خواهد هنگامی که ما شروع به فرار می کنیم، دوان دوان به سوی او برویم، و او به ما بیاموزد تا به «نجوای آرامی» که به ما آرامش می دهد، گوش دهیم (اول پادشاهان ۱۹: ۱۲).

ایلیا دیگر توانی نداشت که بتواند از جای خود بلند شود و به دیدار خدا بشتابد. خداوند قوت و انرژی این دیدار را مهیا می کند و فردای بهتری را به او نوید می دهد.

همانطور که ایلیا زیر درخت اردج دراز کشیده بود و آرزوی مرگ می کرد، معتقد بود که بهترین روزهای عمر او به پایان رسیده است.

`اول پادشاهان باب ۱۹: ۱۵، ۱۶ و دوم پادشاهان ۲: ۱۱ را بخوانید. چه چیزی هنوز در انتظار ایلیا بود؟`

خداوند می دانست که روزهای بهتری در انتظار ایلیا می باشد. شفا در انتظار نبی خدا بود زیرا او یاد می گیرد زندگی خود را با اصول خداوند هماهنگ و سازگار کند و آرامی او را بپذیرد. هنوز پادشاهانی بودند که باید مسح شوند و جانشینی که انتخاب شود. خدا از پیش می دانست، که چه کسی به ایلیا به اندازه پسرش نزدیک خواهد بود. خدا می دانست که با ایمان ایلیا دوباره آتشی از آسمان فرود خواهد آمد (دوم پادشاهان ۱: ۱۰). ایلیا در زیر درخت اردج از ناامیدی نخواهد مرد، بلکه ارابه ای از آتش با اسبانی آتشین او را به آرامش آسمانی می رسانند.

`از داستان ایلیا، از یاس و نومیدی و توکل به قدرت خدا چه می آموزیم؟`