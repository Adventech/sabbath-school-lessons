---
title:  وضعیت جدید
date:  24/08/2021
---

پس از ۴۰ سال پریشانی و سرگردانی در بیابان، نسل جدید با خاطرات مبهم و تار از دوران مصر رشد کرده است. آنها زندگی بسیار متفاوتی را نسبت به والدینشان تجربه کرده بودند. این نسل شاهد بی ایمانی مکرر والدین خود بودند و در نتیجه، آنها نیز با از بین رفتن نسل والدینشان مجبور شدند در بیابان سرگردان شوند.

آنها این امتیاز را داشتند که خیمه مقدس در مرکز اردوگاه آنها قرار داشت، و آنها می توانستند ستون ابر را که بیانگر حضور خداوند در بالای خیمه بود ببینند. وقتی ابر شروع به حرکت می کرد، آنها می فهمیدند که زمان جمع کردن اردو و دنبال کردن ابر رسیده است. این ابر در روز روی خیمه عبادت قرار داشت و برروی آن سایه می انداخت، و در شب، آتش در ابر پدیدار می شد و نور و گرما ایجاد می کرد، بدین ترتیب دائما یادآور عشق و محبت خدا نسبت به آنها بود.

`آنها از چه یادآور شخصی از آرامش روز سبت برخوردار بودند؟ خروج باب ۱۶: ۱۴ تا ۳۱ را بخوانید.`

برخلاف الهیات رایج، این آیات ثابت می کند که روز هفتم، سبت، قبل از دادن احکام در کوه سینا بوده است.

در اینجا چه اتفاقی می افتد؟

خوراکی که خداوند برای آنان مهیا می کرد، هر روز این واقعیت را به آنان یادآوری می کرد که خالق، از آفرینش خود حمایت و آن را حفظ می کند. خداوند به شیوه ای بسیار محسوس، نیازهای آنان را تامین می کرد. هر روز یک معجزه بود، چرا که خوراک آنان با طلوع خورشید برایشان ظاهر می شد و با غروب خورشید ناپدید می شد. هروقت کسی سعی می کرد برای روز بعد مقداری از آن را نگاه دارد، کرم می گذاشت و متعفن می شد؛ ولی با این حال، هر جمعه به اندازه دو روز به آنان نان منّا  داده می شد و خوراک اضافه که باید در روز سبت خورده می شد به طرز معجزه آسایی تازه باقی می ماند.

اکنون مراسم خیمه مقدس خداوند و تمامی احکام و مقررات آمده در کتاب لاویان و اعداد به اسرائیل سپرده شده بود. با این حال، موسای کهنسال همه را فرا می خواند و تاریخ آنان را به آنان یادآوری می کرد و احکامی را که خداوند ارزانی کرده بود بازخوانی می کرد (تثنیه ۵: ۶ تا ۲۲).

سرانجام، نسل جدید آماده ورود به سرزمین موعود شد. اسرائیل در شرف تغییر رهبری بود و موسای سالخورده می خواست اطمینان حاصل کند که این نسل به یاد داشته باشد که آنها چه کسانی بوده اند و چه ماموریتی دارند. او نمی خواست آنها اشتباهات والدین خود را تکرار کنند. و بنابراین، او فرایض و قوانین خدا را برای آنان تکرار می کند. ده فرمان تکرار می شود تا این نسل که آماده فتح کنعان بود، آنرا فراموش نکنند.

`در تجربه شخصی ما، بازگشت دوباره مسیح هرگز بیشتر از چند لحظه بعد از مرگ ما نخواهد بود. از اینرو، بازگشت او همیشه نزدیک است، شاید حتی نزدیکتر از آنچه که بتوانیم تصور کنیم. چگونه حفظ و رعایت روز سبت، نه تنها آنچه خدا برای ما انجام داده است بلکه آنچه را که او در بازگشت دوباره خود برای ما انجام خواهد داد را به ما یادآوری می کند؟`