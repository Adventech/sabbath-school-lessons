---
title:  دلیلی دیگر برای استراحت
date:  25/08/2021
---

اسرائیل در قسمت شرقی رود اردن اردو زده است. آنها سرزمین های پادشاهان باشان و دو پادشاه اموری را به تصرف خود درآورده اند. بار دیگر، در این لحظه مهم و حساس، موسی اسرائیل را فرا می خواند تا به آنها یادآوری کند که عهدی که در سینا بسته شد فقط برای والدین آنها نبوده بلکه برای آنها نیز بوده است. او سپس به تکرار و مرور ده فرمان می پردازد، باز هم به خاطر خیریت آنها.

`خروج باب ۲۰: ۸ تا ۱۱ و تثنیه باب ۵: ۱۲ تا ۱۵ را ملاحظه کنید. تفاوت نحوه بیان فرمان چهارم در مورد سبت، بیان کننده چه چیزی است؟`

در خروج باب ۲۰: ۸، فرمان با عبارات به یاد آورید یا «به خاطر داشته باشید» شروع می شود. تثنیه باب ۵: ۱۲ عبارت رعایت کنید را در خود دارد. عبارت «به یاد داشته باشید» کمی بعد در خود ده فرمان آمده است (تثنیه ۵: ۱۵). در این آیه به آنها گفته شده است که یادشان باشد که برده و اسیر بوده اند. اگرچه، این نسل آزاد و رها بزرگ شده بودند، اما اگر نجات معجزه آسا برای آن قوم نبود، همه آنها در دوران اسارت متولد می شدند.  فرمان روز سبت برای این بود که به آنها  یادآوری کند همان خدایی که در داستان آفرینش در کار بوده، در نجات آنها نیز در کار بوده است: «به یاد آور که در سرزمین مصر برده بودی و خداوند خدایت تو را با دستهای نیرومند خویش بیرون آورد» (تثنیه ۵: ۱۵).

این حقیقت متناسب با شرایط فعلی قوم بنی اسرائیل است، چهل سال پس از شکست سخت نسل اول آنها، برای دومین بار آنها در مرز سرزمین موعود ایستاده بودند. آنها همانند پدرانشان در زمان فرار از مصر، در فتح این سرزمین درمانده و عاجز بودند. آنها به این خدا نیاز داشتند که با «دستهای قوی» و «بازوان کشیده» به آنان کمک کند.

سبت  در شرف پیدا کردن ابعاد دیگری است .از آنجا که خدا خدای نجات است، اسراییل باید روز سبت را حفظ کند (تثنیه ۵: ۱۵).

البته، خلقت از فرمان سبت جدا نیست، حتی در کتاب تثنیه باب ۵، علیرغم اضافه شدن دلیلی دیگر برای حفظ سبت: رهایی و نجات اسرائیل. به تعبیری نجات اسراییل از سرزمین مصر نقطه آغازین یک آفرینش جدید است، شبیه داستان آفرینش در پیدایش. اسرائیل به عنوان یک قوم نجات یافته، مخلوق جدید خداوند است (برای مثال، اشعیا ۴۳: ۱۵ را ملاحظه کنید).

و از آنجایی که هجرت (خروج) به عنوان نماد رهایی از گناه، یعنی رستگاری محسوب می شود. ما می توانیم در روز سبت سمبلی هم از آفرینش و هم رستگاری را بیابیم. از اینرو سبت به روشی کاملا واقعی، ما را به عیسی رهنمون می سازد که خالق و رهایی دهنده ماست.

`یوحنا باب ۱: ۱ تا ۱۳ را بخوانید. این آیات در مورد عیسی به عنوان خالق و  منجی چه چیزی به ما می آموزند؟`