---
title:  مقدمه ای بر استراحت
date:  22/08/2021
---

خدا از آغاز در آنجا بود. خداوند خدا گفت، و چنین بشد. خدا روشنایی را از تاریکی جدا ساخت؛ خدا فَلَک را ’آسمان‘ نامید، و آسمانها و دریاها را در روز دوم آفرید؛ و روز سوم زمین خشک و پوشش گیاهی را آفرید. خداوند چارچوب اصلی زمان و جغرافیا را شکل داد، و سپس طی سه روز آینده آنرا پر ساخت و تکمیل کرد. سپس خدا اجسام درخشانی را برای روشنای زمین در روز و شب در آسمان مقرر کرد. متفاوت از داستانهای بسیاری از فرهنگهای کهن، روایت کتاب مقدسی خلقت، کاملا روشن می سازد که خورشید، ماه، و یا ستارگان ماهیت الهی ندارند. آنها فقط در روز چهارم وارد تصویر خلقت می شوند و براساس کلام خالق خلق می شوند و تابع کلام او هستند.

توصیف موسی از روزهای ۵ و ۶ خلقت (پیدایش باب ۱: ۲۰ تا ۳۱) پر از حیات و زیبایی است. پرندگان، ماهیها، موجودات خشکی — همه آنها محیط آماده شده توسط خداوند را پر ساختند.

`ارزیابی خداوند از خلقت بیانگر چه چیزی است؟ پیدایش باب ۱: ۱ تا ۳۱ را بخوانید.`

این فقط مکانی همینطوری نبود که خداوند خلق کرده باشد؛ این جهانی عالی و بی نقص است. موجودات بارور شدند و زمین را پر ساختند. مانند قافیه شعری زیبا و گیرا، در پایان هر روز خداوند مدام می گوید، «بسیار نیکو» بود.

`چه چیزی در خلقت بشریت با بقیه جهان خلقت تفاوت دارد؟ پیدایش ۱: ۲۶، ۲۷؛ و پیدایش ۲: ۷، ۲۱ تا ۲۴ را بخوانید.`

خداوند خم می شود و شروع به سرشتن و شکل دادن آدم از گل می کند.  خلقت انسان به صورت و شباهت خود خداوند، نشانه ای از صمیمیت و نزدیکی است. خداوند خم میشود و در بینی آدم می دمد و او حیات می یابد و موجودی زنده می شود. آفرینش خاص و استثنایی حوا از دنده آدم، عنصر مهم دیگری را به هفته آفرینش اضافه می کند. ازدواج بخشی از طرح خدا برای بشریت است — اعتمادی مقدس از ارتباط و مشارکت بین «شاه» و «شاه بانو»، «مرد» و «زن».

اینبار، وقتی خدا به آنچه در روز ششم آفریده است می نگرد، لحن صدای او متفاوت به نظر می رسد: «آنگاه خدا به آنچه آفريده بود نظر كرد و كار آفرينش را از هر لحاظ عالی ديد» (پیدایش باب ۱: ۳۱).

`به این فکر کنید که داستان آفرینش کتاب مقدس چقدر با آنچه بشریت، بدون راهنمایی کلام خدا، می آموزد، تفاوت دارد. این مطلب برای درک این حقیقت که باید به کلام خداوند وابسته باشیم، چقدر اهمیت دارد و چه می آموزد؟`