---
title:  تهی بودن
date:  28/06/2021
---

کمبود خواب و خستگی ناشی از فشار بیش از حد برجسم، مشکلات جدی هستند. با این وجود نگران کننده تر از آن، زمانی است که از نظر احساسی تهی می شویم. و البته، وقتی مشکلات کمبود خواب به مسائل و مشکلات احساسی اضافه شوند، به شدت ناامید می شویم.

باروک، کاتب کتاب ارمیا، غالبا در آخرین سالهای متلاطم و پر آشوب اورشلیم، قبل از شورش و ویرانی شهر که توسط بابلی ها رخ داد، باید دچار چنین احساسی شده باشد.

`ارمیا ۴۵: ۱ تا ۵ را بخوانید. ارزیابی سطحی خود از سلامت روحی باروک را بنویسید.`

آیا می توانید تصور کنید، اگر خداوند پیامی مخصوص برای شخص شما بفرستد چه حسی خواهید داشت؟ باروک پیامی مستقیم از سریر خداوند دریافت می کند (ارمیا ۴۵: ۲). به ما گفته شده است که این اتفاق در «در سال چهارم سلطنت یهویاقیم پادشاه»، حدودا سال ۶۰۴ یا ۶۰۵ ق.م. افتاده است. ارمیا ۴۵: ۳ خلاصه خوبی از احساس افرادی است که از درون تهی شده اند را ارائه می کند.

از تمام آنچه که از کتاب مقدس در مورد این دوره می دانیم، مشخص است که گلایه های باروک ضجه ها و ناله های سطحی نبوده اند. او دلایل خوبی برای احساس ناامیدی و خستگی روحی داشت. بسیاری از حوادث ناگوار در حال رخ دادن بود و وقایع دیگری نیز در راه بودند.

`چگونه خداوند به غم و اندوه باروک پاسخ می دهد؟ ارمیا ۴۵: ۴، ۵ را بخوانید.`

پاسخ خداوند به رنج بسیار باروک این واقعیت را به ما یادآوری می کند که باید ناامیدی و اندوه خداوند بسیار بیشتر از غم و اندوه باروک باشد. او اورشلیم را ایجاد کرد؛ اما حال در شرف ویران کردن آن بود؛ بنی اسرائیل تاکستان خداوند بودند و مردم یهودا نهالهایی بودند که خداوند با خشنودی در تاکستان خود نشاند (اشعیا ۵: ۱ تا ۷)؛ او در شرف ریشه کن کردن و تبعید آنها بود. این چیزی نبود که خداوند برای قوم خود در نظر داشت، اما به دلیل عصیان آنها علیه او مجبور به انجام آن شد.

اما در انتهای تونل تاریک مسیر باروک روشنایی وجود داشت. خدا زندگی باروک را همانگونه که وعده داده بود حفظ کرد، حتی در میان ویرانی و تبعید و هلاکت و نابودی.

`دوباره سخنان خداوند خطاب به باروک را بخوانید. چه پیام کلی را می توانیم از این سخنان برای خود برداشت کنیم؟ یعنی، صرف نظر از وضعیت ما در مورد اینکه در نهایت خداوند حامی و پشتیبان ماست؟`