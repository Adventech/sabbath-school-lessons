---
title:  زندگی در یک جامعه ۲۴/۷
date:  26/06/2021
---

### مطالعه این هفته
پیدایش ۲: ۱ تا ۳؛ ارمیا ۴۵: ۱ تا ۵؛ خروج ۲۰: ۱۱؛ دوم سموئیل ۷: ۱۲؛ مرقس ۶: ۳۰ تا ۳۲؛ پیدایش ۴: ۱ تا ۱۷.

> <p>آیه حفظی</p>
> «چقدر دلم میخواهد که در آنجا باشم، و چقدر آرزو دارم که در صحن خانه تو ساکن باشم و با تمام وجودم سرود شادمانی برای خدای زنده بسرایم» (مزمور ۸۴: ۲).

تیک، تاک؛ تیک، تاک؛ تیک، تاک؛ عقربه های ساعت پیوسته و یکنواخت تیک تاک می کردند. فقط دو ساعت به شروع سبت مانده بود. مری همانطور که به وضعیت آپارتمان کوچکش نگاه می کرد، آهی کشید. اسباب بازی های بچه ها هنوز در اطراف اتاق نشمین پخش بودند؛ آشپزخانه درهم و برهم بود؛ سارا، کوچکترین فرزند او، در حالیکه تب داشت در رختخوابش دراز کشیده بود؛ و او قول داده بود که فردا در ورودی کلیسا به مردم خوش آمدگویی کند، و به همین دلیل باید ۳۰ دقیقه زودتر از معمول از خانه خارج می شد. مری پیش خود فکر کرد، کاش می توانستم فردا کمی در کلیسا آرام بگیرم.

در همین حال، در آن سوی شهر، جاش، همسر مری در صف فروشگاه منتظر پرداخت هزینه خرید مواد غذایی هفتگیشان بود. ترافیک خیابان ها مانند کابوس بود. صف پرداخت هزینه خرید طولانی بود. انگار که همه همزمان خرید خود را تمام کرده بودند. جاش از درون نالید و به خود گفت، به کمی استراحت نیاز دارم، نمیتوانم اینگونه به زندگی ادامه دهم، باید مفهوم زندگی چیزی به غیر از این باشد.

زندگی ما تحت تاثیر و تابع ساعات شلوغی خیابانها، ساعات کار، قرار ملاقاتهای پزشکی، مکالمات مجازی، خرید، و امور مربوط به مدرسه است. چه از وسایل نقلیه عمومی و چه از یک اسکوتر کوچک، یا از یک مینی ون برای رفت و آمد نزد خانواده خود استفاده کنیم، درگیری و مشغولیت دائم  ما با جهان پیرامون، تهدیدی برای از دست دادن آنچه که واقعا در زندگی مهم است می باشد.

چگونه می توانیم در میان اینهمه تکاپو و هیاهو، آرامش پیدا کنیم؟