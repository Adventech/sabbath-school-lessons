---
title:  سرگردان بی قرار
date:  01/07/2021
---

`پیدایش باب ۴: ۱ تا ۱۲ را بخوانید. چه چیزی باعث  تا قائن بر روی زمین سرگردن و بی قرار شود؟  (پیدایش ۴: ۱۲)`

متن کتاب مقدس به بطور صریح و روشن بیان نمی کند که چرا خدا هابیل و هدیه او را ارج می نهد و می پذیرد، اما قائن و هدیه او را «نمی پذیرد» (پیدایش ۴: ۴، ۵)، اما ما می دانیم چرا. «قائن با بی ایمانی و اعتراض به سوی خداوند آمد و در قربانی او هیچ نشانی از توبه نبود. او به نقشه ای که خداوند برای نجات نسل آدم طرح کرده بود، اعتقاد نداشت، همانگونه که بسیاری امروزه اعتقاد ندارند، و پیروی از طرح خداوند در قربانی کردن منجی موعود را نشانه ضعف تلقی می کرد. قائن به اعمال خویش متّکی بود و می خواست با فضایل خویش به حضور خدا بیاید» (مشایخ و انبیا، صفحه ۷۲).

هنگامیکه خداوند گفت که قائن «سرگردان و آواره» برروی زمین خواهد شد، این به این مفهوم نبود که خداوند از ابتدا او را برای این سبک زندگی آفریده بود؛ در عوض، این ثمره اقدامات گناهکارانه و نافرمانی او بود. قائن دریافت که آرامشی را که در خداوند نتواند پیدا کرد، به هیچوجه در هیچ چیزی دیگری نمیتوان یافت، حداقل آن آرامش واقعی نمیتواند باشد.

کلمه عبری که به عنوان «مورد ارج و احترام» ترجمه شده است (پیدایش ۴: ۴) همچنین می تواند به عنوان «بدقت نگاه کردن، بدقت مورد توجه و اهمیت قرار دادن» ترجمه شود. اهمیت و توجه خداوند بیشتر به نیت پیشکش کننده بستگی داشت تا ارزش هدیه ای که او تقدیم کرده بود. عدم پذیرش هدیه محصول زمین قائن از سوی خداوند، واکنشی دلخواه و از روی میل یک خدای دمدمی مزاج و خودخواه نبود. در عوض، این امر دقت و توجه در بررسی و ارزیابی دقیق شخصیت، نگرش، و انگیزه شخص هدیه دهنده را توصیف می کند. این نمونه ای خوب از قضاوت موشکافانه و دقیق است.

`پیدایش باب ۴: ۱۳ تا ۱۷ را بخوانید و واکنش قائن به قضاوت خداوند را شرح دهید.`

هنگامیکه ما سعی می کنیم از حضور خداوند فرار کنیم، پریشان و سرگردان می شویم. ما سعی می کنیم که شوق بودن در حضور خداوند و میل برای فیض الهی را با مسائل دیگر مانند روابط انسانی یا زندگی پر مشغله پر کنیم. قائن شروع به تشکیل خانواده و خاندان و بنای شهری برای خود کرد. هر دو اینها دستاوردها و کارهای بزرگی هستند و بیانگر عزم و اراده و تلاش او می باشند، اما اگر یک شهر و یک نسل بی خدا باشد، در نهایت به هیچ چیز نخواهد رسید و به جایی راه نخواهد برد.

`حتی اگر سرانجام عواقب گناهان خود را متحمل شویم که معمولا اینگونه است، چگونه می توانیم یاد بگیریم که آمرزش آنها را که از طریق صلیب عیسی مسیح به ما هدیه شده است، بپذیریم؟`