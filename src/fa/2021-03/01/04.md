---
title:  تعریف استراحت در عهد عتیق
date:  29/06/2021
---

مطمئنا همه ما به استراحت نیاز داریم، به همین دلیل این موضوعی است که در تمام کتاب مقدس یافت می شود. با اینکه خداوند ما را آفرید تا فعال باشیم، اما این کار و فعالیت در نقطه ای باید خاتمه یابد.

عهد عتیق عبری، به عنوان مثال، حاوی تعدادی اصطلاح است که دلالت بر استراحت دارند. برای توصیف استراحت، خداوند در روز هفتم که تازه خلق کرده بود، در پیدایش ۲: ۲، ۳ از فعل شاباط (shabbat) ، «توقف از کار، استراحت کردن، به تفریح رفتن»، استفاده می شود، که با اسم «سبت» تلفظ می گردد. همین فعل در کتاب خروج ۵: ۵ با فعل سببی بکار رفته است و به عنوان «ایجاد استراحت برای کسی» بعد از کار و فعالیت ترجمه شده است. فرعون عصبی و خشمگین موسی را متهم می کند که «آنها را از کارشان باز می دارد تا استراحت کنند».

اشاره به اقدام استراحت خداوند در روز هفتم سبت در چهارمین فرمان خداوند با تلفظ عبری نواخ [nuakh] یا همان فراغت بیان شده است (خروج ۲۰: ۱۱، تثنیه ۵: ۱۴). این فعل در ایوب ۳: ۱۳ به عنوان «استراحت کردن» ترجمه شده است، یا به عبارت دیگر [بطور تلویحی]، «توقف، سکون، ساکن»، که در اعداد ۱۰: ۳۶ اشاره به صندوق عهد دارد. در دوم پادشاهان ۲: ۱۵ اشاره به این دارد که روح ایلیا در الیشع «ساکن» می شود.

تلفظ مهم دیگر در زبان عبری [شَکَت  سکت  سکوت] می باشد، «در آرامش بودن، آسودگی و ساکت بودن». این اصطلاح در یوشع ۱۱: ۲۳ بکار گرفته شده است، جایی که صلح و آرامی زمین را پس از فتح نخست یوشع توصیف می کند. این اصطلاح به نظربه «صلح» در کتابهای یوشع و داوران اشاره می کند.

فعل raga نیز برای نشان دادن آرامش استفاده می شود. خداوند در کتاب تثنیه در هشدارها و اخطارها علیه تمرد و نافرمانی به اسراییل می گوید که در زمان تبعید روی آرامش را نخواهند دید (تثنیه ۲۸: ۶۵). همان فعل همچنین در شکل سببی در ارمیا ۵۰: ۳۴ بکار رفته است، که توانایی خداوند را در مهیا کردن صلح و آرامش توصیف می کند.

`تثنیه باب ۳۱: ۱۶ و دوم سموئیل ۷: ۱۲ را بخوانید. در اینجا در مورد چه نوع آرامشی صحبت می شود؟`

هر دو آیه بطور اصطلاحی از فعل Shakab استفاده می کنند، که معنای واقعی آن «دراز کشیدن، خوابیدن» است. در عهد خداوند با داود، خداوند در مورد پادشاه آینده اسراییل به داود وعده می دهد مبنی بر اینکه «روزی که با این جهان وداع کنی و با پدرانت دفن شوی، یکی از فرزندان تو را جانشینت میسازم و سلطنت او را نیرومند و پایدار میکنم» (دوم سموئیل ۷: ۱۲).

فهرست طولانی (البته در اینجا بطور کامل وجود ندارد) از افعال های مختلف عبری که به مفهوم استراحت هستند به ما کمک می کند تا درک کنیم که مفهوم الهیاتی استراحت به یک یا دو کلمه خاص مرتبط و خلاصه نمی شود. ما بطور فردی یا جمعی استراحت می کنیم. استراحت از نظر فیزیکی [جسمی]، اجتماعی، و روحی برروی ما تاثیر می گذارد و تنها به سبت محدود نمیشود.

`قطعا مرگ دشمن انسان است و روزی منسوخ و از میان برداشته می شود. و با این وجود، ما برای از دست رفتگان خود سوگواری کنیم و دلتنگ آنان می شویم، چرا دانستن این موضوع که حداقل در حال حاضر، آنها در خواب هستند برای ما تسلی بخش است؟`