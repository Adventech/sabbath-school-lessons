---
title:  اندیشه هایی فراتر
date:  02/07/2021
---

«كاهنین و فریسیان تصور می كردند كه فرد، زمانی میتواند پایبند شریعت باشد كه دائماً در حال فعالیت مذهبی باشد. آنان متكی به انجام تشریفات ظاهری بودند تا خود را پارساتر از دیگران نشان دهند. با این كار، خود را از خداوند جدا میساختند و روح اتكاء به خود و بی نیازی از دیگران را در وجودشان پرورش می دادند. این خطر هنوز هم وجود دارد. هنگامی كه فعالیت ها افزایش می یابد و شخص در انجام كار خداوند موفق می شود، این خطر به وجود می آید كه طرحها و روشهای انسانی مورد اعتماد قرار بگیرد. آنگاه اشتیاق به دعا كردن كاهش می یابد و ایمان ضعیف می شود. بنابراین ما نیز همانند شاگردان در خطر از دست دادن اعتماد و توكل به خداوند قرار داریم. به همین دلیل می بایستی دایماً به عیسی نگاه و درك كنیم كه قدرت و قوت اوست كه كار خدا را به انجام می رساند. همچنان كه صادقانه برای نجات گمشدگان زحمت می كشیم، باید اوقاتی را به تفكر، دعا و مطالعه كلام خداوند اختصاص دهیم. كار و خدمتی كه همراه با دعا و نیایش انجام شده باشد و به واسطه فضیلت و نیكوئی مسیح تقدیس شده باشد، لیاقت و توانائی انجام دهنده كار را در پایان به اثبات خواهد رسانید» (اِلن جی وایت، آرزوی اعصار، صفحه ۳۶۲).

**سوالاتی برای بحث:**

`۱. فشار مداوم جسمی و روحی و تلاش برای رسیدن به آرمانهایی که نه واقع بینانه و نه خدادادی هستند، می تواند مردم را از نظر جسمی، فکری و روحی خسته و ناامید کند. چگونه کلیسای شما می تواند تبدیل به مکانی گرم و صمیمی برای مردم خسته و فرسوده برای آسایش و آرامش بشود؟`

`۲. آیا ممکن است که برای کاری، حتی نیکوکاری برای خداوند بیش از حد گرفتار باشیم؟ در مورد داستان عیسی مسیح و شاگردانش در مرقس باب ۶: ۳۰ تا ۳۲ بیاندیشید و در مورد آن در کلاس سبت خود بحث و گفتگو کنید.`

`۳. در سال ۱۸۹۹، یک رکورد سرعت شکسته شد. شخصی با سرعت ۱۵/۶۳ کیلومتر در ساعت رانندگی کرد و در تمام زندگی خود به این سرعت مباهات می کرد! البته، امروزه، اتومبیل ها خیلی سریعتر از آن زمان هستند. سرعت پردازشگرها در تلفن های همراه ما بسیار سریعتر از سریعترین رایانه های بزرگ یک نسل پیش هستند. و سفرهای هوایی خیلی سریعتر از قبلا هستند و حتی در آینده سریعتر هم می شوند. نکته مهم اینجاست که تقریبا هرکاری که امروز انجام می شود خیلی سریع تر از گذشته است، و اما، چگونه؟ هنوز ما عجله داریم و استراحت کافی هم نداریم. این مطلب در خصوص ماهیت بشر چه می گوید و اینکه چرا «استراحت» اینقدر می تواند برای خداوند مهم باشد که آنرا در ده فرمان خود بگنجاند؟`

`۳. برروی این نظریه که حتی در باغ عدن، قبل از ورود گناه، آرامش روز سبت ایجاد شده بود، بیشتر تفکر کنید. علاوه بر پیامدهای قابل توجه این حقیقت، این مطلب چه چیزی را در مورد نیاز به استراحت حتی در دنیای کامل و بری از گناه می گوید؟`