---
title:  خسته و درمانده
date:  27/06/2021
---

`پیدایش ۲: ۱ تا ۳ را بخوانید. چرا حتی قبل از اینکه کسی دچار خستگی شود، خداوند روز را برای استراحت تعین کرد؟`

حتی قبل از اینکه بشریت به سرعت یک زندگی پر از استرس را بر خود تحمیل کند، خداوند نشانه و تابلوی راهنما و مسیری حیات بخش را ایجاد کرد تا ذهن ما هشیار شود و یادآوری باشد. این روز سبت، زمانی برای توقف و کنار گذاشتن تعمدی لذات زندگی است؛ روزی برای بودن در حضور خداوند و کار نکردن، و روزی خاص برای تجلیل ویژه از موهبت سبزه زاران، هوا، حیات وحش، آب، انسان ها، و بیش از همه تجلیل و ستایش از خالق هر عطیه نیکو.

این یک دعوت یک باره از انسان نبود که با تبعید او از عدن منقضی شود. خداوند می خواست اطمینان حاصل کند که دعوت برای اعصار  اعتبار داشته باشد، از همین رو، از همان ابتدا روز سبت را در تار و پود زمان بافت. برای همیشه، دوباره و دوباره، دعوت می شود تا در روز هفتم، با استراحت از آفرینش با تجلیل به عمل آورده شود.

شاید تصور شود که به برکت بکارگیری از تمام دستگاهها و ابزار کار، ما باید از نظر جسمی کمتر از مردم دویست سال پیش خسته شویم. اما، در حقیقت، به نظر می رسد که امروز هم استراحت ما کم است. حتی لحظاتی که مشغول کار نیستیم، وقت خود را صرف فعالیتهای اضطراب آور می کنیم. همیشه به نظر می رسد که به نوعی وقت کم داریم و از انجام امور عقب افتاده ایم؛ هر چقدر هم که در مدیریت انجام کارها موفق باشیم، همیشه کارهای بیشتری برای انجام دادن وجود دارد.

همچنین تحقیقات نشان داده است که ما کمتر می خوابیم و بسیاری از افراد برای ادامه و انجام کارهایشان وابستگی زیادی به کافئین دارند. با اینکه امروزه ما تلفن های همراه سریعتر، رایانههای سریعتر، و ارتباطات اینترنتی سریعتری داریم، اما به نظر می رسد هیچوقت به اندازه کافی وقت نداریم.

`آآیات ذکر شده در مورد اهمیت استراحت چه می آموزند؟ مرقس ۶: ۳۱؛ مزمور ۴: ۸؛ خروج ۲۳: ۱۲؛ تثنیه ۵: ۱۴؛ و متی ۱۱: ۲۸.`

خدایی که ما را آفرید می دانست که ما به استراحت جسمی نیاز داریم. او چرخه هایی را در زمان، یعنی شب و سبت را خلق کرد تا فرصتی برای استراحت جسمی ما باشند. پذیرفتن عیسی به عنوان سرور زندگی ما، مستلزم جدی گرفتن مسئولیتمان در اختصاص وقت برای استراحت است. به هرحال، فرمان حفظ روز سبت یک پیشنهاد نیست بلکه یک فرمان است!

`در مورد ضرر رساندن به وجود خویش چطور؟ برای داشتن تجربه بهتر، هم از نظر جسمی و هم از نظر روحی از آرامی که خداوند می خواهد داشته باشیم، چکاری می توانید انجام دهید؟`