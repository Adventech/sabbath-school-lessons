---
title:  شفاعت کننده
date:  07/07/2021
---

`چه فرصتی را خداوند در برخورد با این عصیان در اختیار موسی قرار می دهد؟ اعداد ۱۴: ۱۱، ۱۲ را بخوانید.`

خداوند به موسی پیشنهاد نابودی قوم اسرائیل و ایجاد قومی کاملا جدید، بزرگتر، و قویتر را می دهد که در آن موسی پدر همه آنهاست.

`برخورد موسی با این شورش چگونه است، عصیانی نه صرفا بر علیه او بلکه بر علیه خداوند؟ (اعداد ۱۴: ۱۳ تا ۱۹).`

این لحظه ای است که ما می توانیم چهره مرد واقعی خدا را ببینیم. پاسخ موسی، در دل زمان متوقف شد، انتظار برای آمدن شفیع، کسی که بیش از ۱۴۰۰ سال بعد، برای مصائب حواریون خود دعا خواهد کرد (یوحنا ۱۷). بسیاری از کارشناسانالهیات و جویندگان کتاب مقدس آنچه که موسی در اینجا انجام داد را نمونه ای از آنچه مسیح برای ما انجام داد، تلقی می کنند. تقصیرات آنها، تقصیرات ما، حتی دیگر مورد بازخواست قرار نمی گیرد. و هنوز صدای موسی می آید که التماس می کند: «پس تمنا دارم به عظمت محبت خویش، تقصیر این قوم را بیامرزی» (اعداد ۱۴: ۱۹). و پس همانطور که خداوند به خاطر شفاعت موسی قوم بنی اسراییل را بخشید، به خاطر مرگ و قیام عیسی و شفاعت او بخاطر ما، ما را نیز بخشیده است.

بنابراین، موسی اینگونه التماس می کند: «پس تمنا دارم به عظمت محبت خویش، تقصیر این قوم را بیامرزی، همانگونه که ایشان را از مصر تا بدین ساعت آمرزیدهای.» (اعداد ۱۴: ۱۹). فیض و رحمت به مصاف عصیان می رود و پریشانی و اضطراب در کانون آن قرار می گیرد. بخشش و آمرزش شروعی تازه را پیشکش می کند.

با این حال عفو و بخشش هزینه ای در بر دارد. لطف و رحمت خداوند نمی تواند ارزان باشد. با وجود عفو و بخشش خداوند، آنانی که علیه او عصیان کنند، با عواقب کار خود مواجه خواهند شد و این نسل پا به سرزمین موعود نخواهند گذاشت.  (اعداد ۱۴: ۲۰ تا ۲۳).

بله، خداوند آنها را به مدت ۳۸ سال دیگر در بیابان نگه خواهد داشت. او آنها را خوراک خواهد داد. او با آنها از خیمه مقدس سخن خواهد گفت. او در بیابان  همراه و در کنار آنان خواهد بود. اما پس از آن، آنها هلاک خواهند شد و نسل جدید آنان باید عصا و چوب دستی خود را بردارند و آرامش را در سرزمین موعود، بیابند.

ظاهراً مانند یک  عقوبت داوری است، اما در واقع این فیض خداوند است. چگونه این نسل قادر به تسخیر شهرهای قدرتمند کنعان می شود، اگر آنها هنوز اعتماد به او را نیاموخته باشند؟ چگونه آنها برای ملتها نور خواهند بود، وقتی خودشان در تاریکی گرفتار باشند؟

`چه درسهای سختی را در مورد عواقب گناهان آمرزیده شده، آموخته اید؟`