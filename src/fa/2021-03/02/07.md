---
title:  اندیشه هایی فراتر
date:  09/07/2021
---

«اینک به نظر می رسید که مردم می خواهند خالصانه از رفتار گناه آلودشان توبه کنند، امّا به خاطر عواقب گناه شان ماتم گرفته بودند و نه به خاطر ناسپاسی و نا اطاعتی شان. آنان زمانی که فهمیدند خداوند در فرمان خود انعطاف نشان نمی دهد، شروع به لج بازی کرده وگفتند که به بیابان باز نخواهند گشت. با دستور دادن به ایشان برای عقب نشینی از کنعان، خداوند اطاعت ظاهری ایشان را آزمایش کرد و نشان داد که اطاعت ایشان واقعی نبود. آنان می دانستند که با اجازه دادن به احساسات عجولانه شان و با تلاش برای به قتل رساندن جاسوسانی که ایشان را به اطاعت از خداوند تشویق کرده بودند، مرتکب گناه عظیمی شده بودند. با این حال، فقط به خاطر اشتباه هولناک و عواقب مصیبت بار آن وحشت زده بودند. دلهای ایشان تغییر نکرده بود و صرفاً به دنبال بهانه ای بودند تا بار دیگر عصیان کنند. این امر زمانی که موسی با اقتدار خداوند به ایشان دستور داد تا به بیابان باز کردند، آشکار شد» (اِلن جی وایت، انبیاء و مشایخ، صفحه ۳۹۱).

«ولی ایمان با پیش فرض هیچ نسبتی ندارد. فقط کسی که ایمان واقعی دارد از حدس و گمان مصون خواهد بود زیرا فرضیه، جعل و بدل ایمان است که توسط شیطان ساخته شده است. ایمان وعده های خدا را مطالبه می کند و با اطاعت ثمره به بار می آوَرَد. فرضیه نیز وعده های خدا را مطالبه می کند. امّا آنان را همانگونه به کار می بَرَد که شیطان به کار بُرد، یعنی وسیله ای برای توجیه گناه. ایمان می خواست که والدین اولیّه ما را به سمتی هدایت کند که به محبت خدا اعتماد کنند و احکام او را اطاعت نمایند. امّا فرضیه موجب شد که احکام خدا را زیر پا گذارند، زیرا تصور می کردند که محبت عظیم خدا ایشان را از نتایج گناه محافظت خواهدکرد. ایمانی که لطف ملکوت آسمان را بدون تبعیت از شرایطی که براساس آن، رحمت الهی اعطا می شود، مطالبه می کند، ایمان نیست. ایمان اصیل در وعده ها و پیش بینی های کلام بنیان گذاری گردیده است» (اِلن جی وایت، آرزوی اعصار، صفحه ۱۲۶).

**سوالاتی برای بحث:**

`۱. تفاوت بین ایمان و فرضیه را مورد بحث و گفتگو قرار دهید. چرا فتح سرزمین کنعان در نگاه اول به نظر می رسد که عملی از روی ایمان است، ولی بعد زمانیکه اسرائیلی ها به آن حمله می کنند، به عنوان عملی مبنی بر حدس و گمان به نظر می رسد؟ چگونه انگیزه و شرایط می توانند نقش مهمی در تفاوت بین ایمان و فرضیه ایفا کنند؟`

`۲. بیشتربه این واقعیت بپردازید که اگرچه گناه قابل بخشش است، اما ما اغلب مجبوریم با عواقب آن گناهان زندگی کنیم. چگونه می توانید به کسانی که با پذیرفتن و درک این مطلب که گناه آنها بخشوده شده، مشکل دارند، کمک کنید، هر چند، هنوزعواقب آن بر آنها و شاید حتی عزیزانشان تأثیر منفی میگذارد؟`