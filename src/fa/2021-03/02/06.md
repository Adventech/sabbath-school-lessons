---
title:  ایمان دربرابر حدس و گمان
date:  08/07/2021
---

`چه شباهتهایی را بین سرگردانی قوم اسرائیل در بیابان و زندگی قوم خدا درست قبل از بازگشت دوباره مسیح می بینید؟ (به اول قرنتیان ۱۰: ۱ تا ۱۱ نگاه کنید).`

در طول تاریخ، قوم خداوند بدنبال رسیدن به سرزمین موعود همیشه در بیابان بسر می برند. بیابان جلوه های مختلفی دارد. در حال حاضر، به نظر می رسد حملات رسانه ای، بوق و کرنای  پیامهای تبلیغاتی، هیاهوی بزرگ سرگرمی ها و مشغولیتها، پایان ناپذیر هستند. اینان تلاش می کنند تا تصاویر هرزه و عریانی را به ما به عنوان عشق و محبت و مادیگرائی را به عنوان پاسخی برای مشکلات ما، به ما عرضه کنند. اگر ما فقط کمی خوش اندامتر، جوانتر، مرفه تر، سکسی تر باشیم، تمام مشکلات ما حل خواهد شد.

مانند اسرائیلیان، ما در پی جستجوی آرامش ، بی قرار شده ایم، و بنابراین اغلب ما آن را در مکان های اشتباه جستجو می کنیم.

`واکنش اسرائیلیها به داوری خداوند در اعداد ۱۴: ۳۹ تا ۴۵ چگونه بود؟`

واکنش اسرائیل به قضاوت الهی معمولی است. «ما حاضر و آماده هستیم تا به سرزمینی که خداوند به ما وعده داده برویم. ما به گناه خود اعتراف میکنیم» (اعداد ۱۴: ۴۰).

تعهد و توکّل از روی دودلی و تردید مانند واکسیناسیون با دوز ضعیف است و موثر واقع نمی شود. امروزه پزشکان واکسیناسیون هپاتیت را درست بعد از تولد و در ۲۴ ساعت اول زندگی توصیه می کنند. این یک شروع خوب است. با این حال، پس از دوز اول، اگر دو یا سه واکسیناسیون یادآوری در فواصل مناسب و با دوز مناسب تجویز نشود، هیچگونه ایمنی و مصونیتی در برابر هپاتیت B بوجود نمی آید.

برگشت عصیان اسرائیل، که در آخرین آیه های شماره ۱۴ گزارش شده است، منجر به مرگ و ناامیدی آنها می شود زیرا اسرائیلیان اکنون از پذیرش دستورات جدید خدا سر باز می زنند، به سخنان موسی توجهی نمی کنند و با اينكه صندوق عهد خداوند و موسی از اردوگاه حركت نكرده بودند، آنها خودسرانه روانه سرزمين موعود شدند.

فرضیات آنها برایشان هزینه سختی داشت و منجر به هلاکت آنان شد [فرضیه پر هزینه است؛ منجر به مرگ میشود]. اغلب اوقات، فرضیه توسط ترس طراحی میشود. از آنجا که ما از چیزی می ترسیم، از روی ترس تصمیماتی می گیریم که بعدا از آن پشیمان میشویم.

`در مورد زمانی که شما براساس ایمان خود عمل کرده اید و همچنین زمانی که بر پایه فرضیه عمل کرده اید، بیاندیشید. چه تفاوتهای مهمی بین این دو وجود دارند؟`