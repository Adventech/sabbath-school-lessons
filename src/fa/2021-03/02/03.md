---
title:  مُسری بودن
date:  05/07/2021
---

`اعداد باب ۱۲: ۱ تا ۳ را بخوانید. مریم و هارون از چه  ناراحت هستند؟`

ظاهرا مریم و هارون به خاطر ازدواج موسی با یک زن حبشی ناراحت بودند. صفوره بیگانه ای از مدیان بود (خروج ۳: ۱). حتی در میان «نخبگان» اسرائیل، لغزش طبیعی ما آشکار می شود، و نه به روشی بسیار خوشایند.  (آیا تا به حال اینگونه شده است؟)

با این حال، متن کتاب مقدس به وضوح این مسئله را به عنوان بهانه و دستاویزی از سوی آنها نشان می دهد. تمرکز اصلی شکایت آنها برروی عطیه نبوی بود. در فصل پیش از آن، خدا به موسی گفته بود که هفتاد نفر از رهبران برجسته قوم اسرائیل را انتخاب کند تا به موسی در انجام امور اجرایی رهبری قومش کمک کنند (اعداد ۱۱: ۱۶، ۱۷، ۲۴، ۲۵). هارون و مریم نیز نقش کلیدی و مهمی در رهبری قوم داشتند (خروج ۴: ۱۳ تا ۱۵، میکاه ۶: ۴)، اما اکنون آنها احساس می کردند که جایگاه آنها توسط ظهور گروه رهبری جدید مورد تهدید واقع شده است، «آنان گفتند: «آیا براستی خداوند تنها به واسطۀ موسی سخن گفته است؟ آیا به واسطۀ ما نیز سخن نگفته؟» (اعداد ۱۲: ۲).

`چگونه خدا به این شکایت پاسخ می دهد؟ اعداد ۱۲: ۴ تا ۱۳ را بخوانید. چرا فکر می کنید خداوند بطور قاطعانه به آنان پاسخ می دهد؟`

پاسخ خداوند فوری است و هیچ جایی برای تفسیر نمی گذارد. عطیه نبوی سلاحی نیست که برای داشتن  قدرت و اختیارات بیشتر از آن استفاده شود. موسی بدرستی رهبری لایق و مناسب بود، زیرا او آموخته بود که به خداوند توکّل کند ومتکی به او باشد.

این واقعیت که اسم مریم قبل از نام هارون در آیه ۱ آمده است، نشان می دهد که او ممکن است انگیز دهنده انتقاد از موسی بوده باشد. در آن زمان، هارون به عنوان یکی از کاهنان اعظم اسرائیل مشغول به خدمت بود. اگر او دچار مرض جذام می شد، نمی توانست به خیمه عبادت وارد شود و از جانب مردم مراسم عبادی را بجا آورد. مجازات مریم از سوی خداوند با بیماری جذام موقت، بطور واضح بیان کننده ناراحتی او از هر دو آنهاست و این امر کمک می کند تا آنها نگرش خود را تغییر دهند، چیزی که این خانواده به آن نیاز داشت. التماسهای هارون برای شفای مریم بطور قطع شهادت می دهند که او نیز در این مسئله دخیل بوده است (اعداد ۱۲: ۱۱)،  و اکنون ما می بینیم که به جای انتقاد و شکایت، هارون برای شفای مریم التماس می کند و ما می بینیم که موسی از جانب مریم نزد خداوند شفاعت او را می کند (اعداد ۱۲: ۱۱ تا ۱۴). این نگرشی است که خدا می خواهد در مردمش ببیند. او می شنود و مریم را شفا می بخشد.

`انتقاد از رهبری کلیسا، در هر سطحی، همیشه آسان است، چگونه کلیسا و زندگی روحانی ما بهتر می شد، اگر ما به جای شکایت و انتقاد، برای رهبرانمان میانجیگری می کردیم، حتی زمانی که با آنها اختلاف نظر داریم؟`