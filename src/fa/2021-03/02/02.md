---
title:  بی قراری در بیابان
date:  04/07/2021
---

قوم بنی اسرائیل هنگام ترک سینا در راه خود به کنعان، باید احساس بی قراری و ناخرسندی کرده باشد. بیش از یکسال از زمانیکه مصر را  ترک کرده بودند می گذشت (اعداد ۱: ۱). آنها آماده ورود به سرزمین موعود بودند. آنها برای رسیدن به این سرزمین روزشماری و برنامه ریزی کرده بودند. آنها شاهد معجزات خارق العاده و لطف الهی و نشانه های روشن حضور خداوند در کنارشان بودند. با اینحال، به محض ترک سینا، شروع به شکایت کردند.

`اعداد باب ۱۱: ۱ تا ۱۵ را بخوانید. اسرائیلیها از چه شکایت می کردند؟`

اسرائیلیها ولع و میل شدیدی به گوشت،خیار، خربزه، تره، پیاز و سیر مصری داشتند. «کیست که ما را گوشت بخوراند؟ یادِ آن ماهیها که در مصر مفت میخوردیم، و یادِ آن خیارها و خربزهها، و ترهها و پیازها و سیرها به خیر! اما اکنون جان ما خشک شده است، و در برابر چشمانمان تنها همین مَنّا است و بس» (اعداد ۱۱: ۴ تا ۶). آنها همچنین آنچه در حافظه خود نگاه داشته بودند رنج می بردند، زیرا خوراکهایی را بیاد می آوردند که دیگر در دسترس نبود اما دوران اسارت و روزگار سخت و غیرقابل تحمل خود را فراموش کرده بودند (خروج باب ۱ را ملاحظه کنید).

بیش از یک سال، آنها توسط مَنّای خداوند تغذیه شده بودند؛ با اینحال، احساس بی قراری می کردند و به دنبال چیز دیگری بودند. حتی موسی تحت تاثیر قرار گرفت. تلاش برای رهبری و هدایت یک گروه از مردم ناآرام و ناراضی سهل و آسان نبود. اما موسی می داند که به چه کسی پناه ببرد.«موسی به خداوند گفت: «چرا با خدمتگزار خود به بدی عمل کردی؟ و چرا در نظرت فیض نیافتم، که بار تمامی این قوم را بر من نهادی؟» (اعداد ۱۱: ۱۱).

`چگونه خداوند به شکایات پاسخ می دهد؟ اعداد ۱۱: ۱۶ تا ۳۳ را بخوانید.`

هنگامیکه ما بی قرار و ناآرام هستیم، خداوند خواست ها و نیازهای ما را می شنود. در مورد اسراییل، او برای آنان بلدرچین فرستاد تا ولع گرسنگی آنان را برای گوشت برطرف کند. اما، در واقع، این گوشتی نبود که آنها طلب می کردند. هنگامیکه ما مضطرب و ناراحت و خشمگین هستیم، آنچه که ما را خشمگین می کند اغلب فقط مانند یک چاشنی انفجاری است، و نه دلیلی مهم برای شروع یک نبرد. ما به مبارزه بر می خیزیم، زیرا مسئله ای عمیق تر و مهمتر روابط زیربنایی و بنیادین ما را تحت تاثیر قرار داده است. اسراییل بر علیه رهبری خداوند عصیان کرد، مسئله ای که همه ما باید مراقب آن باشیم، بدون توجه به موقعیت و شرایطی که در آن هستیم ، انحراف و عصیان علیه خداوند خیلی راحت تر از آنچه که فکر می کنیم می تواند رخ دهد.

`چرا به یاد آوردن گذشته به عنوان چیزی بهتر از آنچه که واقعا بوده است، اینقدر آسان است؟`