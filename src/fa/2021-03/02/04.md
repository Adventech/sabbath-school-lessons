---
title:  بی قراری منجر به عصیان می شود
date:  06/07/2021
---

خبرهای خوب داستان شروع می شود. در نهایت قوم اسراییل به مرزهای کنعان می رسند و ۱۲ جاسوس برای بررسی سرزمین کنعان فرستاده می شوند. گزارش آنان فوق العاده است.

`گزارش ۱۲ جاسوس را در اعداد باب ۱۳: ۲۷ تا ۳۳ بخوانید. در کدام مرحله انتظارات و امیدهای بنی اسرائیل ناکام مانده است؟`

به رغم مداخله کالیب، احساس شک و تردید در میان آنان بالا گرفت. اسراییل برای تسخیر و فتح آنچه که خداوند به آنان وعده داده بود آمادگی نداشت. آنها مضطرب شدند و به جای فریاد برای کسب پیروزی با صدای بلند شروع به ناله و فغان کردند.

هنگامی که دلنگران هستیم، در گام برداشتن با ایمان به تقلا می افتیم. با این حال، اضطراب تنها  احساسات و افکار ما را تحت تاثیر قرار نمی دهد. دانشمندان به ما می گویند که رابطه مستقیم علت و معلولی بین استراحت کم (از جمله کمبود خواب) و گزینه های بد منجر به چاقی، اعتیاد، بی قراری، اندوه، و افسردگی بیشتر می شود.

`اعداد باب ۱۴: ۱ تا ۱۰ را بخوانید. بعد چه اتفاقی افتاد؟`

مسایل از بد به طرف بدتر شدن پیش می روند. کالیب عاجزانه التماس می کند که « شما نباید علیه خداوند شورش کنید» (اعداد ۱۴: ۹)، ولی به آن بی اعتنایی  می شود، و همگی خواستار سنگسار کردن رهبرانشان می شوند. اضطراب و بیقراری آنها را بسوی شورش و در نهایت مرگ هدایت می کند.

«جاسوسا ن خائن با صدای بلند کالیب و یوشع را متهم کردند و فریادهای مردم برای سنگسار کردن ایشان به آسمان بلند شد. جمعیت مهاجم، سنگها را برداشتند تا این دو خادم امین خداوند را به قتل برسانند. آنان با فریادهای دیوانه وار به سوی کالیب و یوشع هجوم بردند که ناگهان سنگها از دستهای ایشان بر زمین افتاد، و سکوت بر ایشان حکمفرما شد و از ترس برخود لرزیدند. خداوند برای متوقف کودن نقشه جنایتکارانه ایشان مداخله کرده بود. جلال حضور او همچون آتشی مشتعل، خیمه عبادت را روشن کرد. تمامی قوم جلال خداوند را نظاره کردند. این بار خداوند خود را با جلال و شکوه بیشتری ظاهر کرده بود و هیچ کس جرئت نکرد تا در مقابل آن مقاومت کند. جاسوسانی که گزارش دروغ آورده بودند از ترس برخود لرزیده و نفس زنان به سوی خیمه هایشان رفتند» (اِلن جی وایت، مشایخ و انبیاء، صفحه ۳۹۰).

پس، با اینحال، شکوه و جلال خداوند بیش از پیش بر عموم مردم ظاهر می شود. هنگامی که ما این حکایت را در اعداد باب ۱۴ می خوانیم، به نظر می رسد که تمام صحنه متوقف شده است، و ما اکنون باید به گفتگوی خدا با موسی گوش کنیم. خداوند تشخیص می دهد که حتی اگر به نظر میرسد هدف سنگها موسی، کالیب، و یوشع هستند، اما در نهایت این شورشی علیه خداوند می باشد.