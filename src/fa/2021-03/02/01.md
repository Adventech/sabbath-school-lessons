---
title:  بی قراری و طغیانگری
date:  03/07/2021
---

### مطالعه این هفته
اعداد ۱۱: ۱ تا ۳۳؛ اعداد ۱۲: ۱ تا ۱۳؛ اعداد ۱۳: ۲۷ تا ۳۳؛ اعداد ۱۴: ۱ تا ۲۳؛ اول قرنتیان ۱۰: ۱ تا ۱۱؛ اعداد ۱۴: ۳۹ تا ۴۵.

> <p>آیه حفظی</p>
> «همه این اتّفاقات به عنوان نمونهای بر سر آنان آمد و برای تربیت ما به عنوان عبرت نوشته شد. زیرا ما در زمانهای آخر زندگی میکنیم» (اول قرنتیان ۱۰: ۱۱).

در طول قرن ها، بسیاری از مردم قبل از زلزله های بزرگ، رفتارهای عصبی را در سگ ها و دیگر حیوانات خانگی گزارش کرده اند.

اکنون دانشمندان تشخیص داده اند که حیوانات قادر به درک اولین امواج ارتعاشات زلزله هستند - موج فشار که پیش از رسیدن امواج تکان دهنده و سهمگین ثانویه می رسد. احتمالا این مسئله می تواند گزارش رفتارهای مضطربانه حیوانات قبل از وقوع زلزله را توضیح دهد. برخی از حیوانات مانند فیل ها می توانند امواج صوتی با فرکانس پایین و ارتعاشات پیش از وقوع زلزله را درک کنند، که انسانها به هیچوجه قادر به درک و تشخیص آنها نیستند.

چند دقیقه قبل از وقوع زلزله ۵. ۸ درجه ریشتری در ۲۳ اوت سال ۲۰۱۱ در واشنگتن دی. سی. برخی از حیوانات در باغ وحش ملی موسسه اسمیت سونیان شروع به رفتارهای عجیب و غریب کردند. در میان آنها میمون های پوزه داری بودند که ۱۵ دقیقه قبل از وقوع زلزله شروع به سر و صدا کردند.

این هفته ما به برخی از نمونه های بی قراری و اضطراب انسانی عجیب و غریب نگاهی خواهیم انداخت، که انسان نه در اثر بلایای طبیعی قریب الوقوع مانند زلزله، بلکه، در اثر گناه اصلی انسان خطاکار در نپذیرفتن هدیه آرامش مسیح دچار آن می شود، آرامشی که او به همه کسانی که با ایمان و اطاعت به نزد او می آیند هدیه می کند.