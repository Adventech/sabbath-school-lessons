---
title:  همیشه در خداوند شاد باشید
date:  23/09/2021
---

یکی پر کاربردترین و [پر مصرف ترین] برنامه ها در تلفن های هوشمند ما، نقشه های گوگل است. بسیاری از ما حتی به یاد نمی آوریم که قبل از وجود سیستم GPS [سیستم موقعیت یابی جهانی] براساس نقشه های موجود در تلفن هایمان چه می کردیم. وقتی به سمت مکانی می رویم که قبلا هرگز به آنجا نرفته ایم، ممکن است دچار استرس و نگرانی شویم، اما با استفاده از سیستم موقعیت یاب موجود در تلفنهای خود می توانیم با اطمینان در هر شهر بیگانه ای  گام برداریم و راه خود را پیدا کنیم. آیا این اعتماد و اطمینان می تواند بیانگر نوعی از آرامش و راحتی باشد که خدا می خواهد با دادن جدول زمانی نبوی خود به ما بدهد؟

با این حال، گاهی اوقات، ممکن است آدرس اشتباهی را در سیستم برنامه های GPS خود وارد کنیم، یا ممکن است فقط تصمیم بگیریم که دستور العمل های داده شده از سوی سیستم را دنبال نکنیم زیرا فکر می کنیم راه میانبر را میدانیم .  در هر صورت، ممکن است به جایی برسیم که نمی خواستیم در آنجا باشیم — و مسلما در چارچوب فکری خود آرام نیستیم.

`فیلیپیان ۴: ۴ تا ۶ را بخوانید. در اینجا پولس چه چیزی را در مورد راه رسیدن به آرامش و صلح واقعی، حتی در میان دنیایی پر از درد و رنج می خواهد به ما بگوید؟`

در این آیات، پولس نمی گوید که همیشه در روبرو شدن با آزمایشهای زندگی شاد باشید. بلکه می گوید، «همیشه در خداوند شاد باشید». مهم نیست که وضعیت فعلی ما چیست، یا فارغ از اینکه با چه سختی ها و چالشهایی در زندگی روبرو هستیم، اگر در خداوند، نیکویی او، محبت او، و قربانی او بر روی صلیب ساکن شویم می توانیم همیشه در او شادی کنیم و جانهای خسته ما به آرامش برسند.

فقط لحن متن اشاره به آرامش، صلح، و امیدی متعال به چیزی فراتر از این جهان دارد.

همچنین نوعی از آرامش و راحتی را برای روح خود تصور کنید که اگر واقعا بتوانیم «از هیچ چیز مضطرب و نگران نشویم». این برای هر کسی در این دنیا واقع بینانه به نظر میرسد (حتی پولس دل نگرانی های زیادی داشت)، اما بازهم، دانستن اینکه خدای مهربان سرانجام همه چیز را تحت کنترل دارد و ما را برای پادشاهی خود حفظ خواهد کرد، مطمئنا میتواند به ما کمک کند تا آنچه را که درباره آن مضطرب و نگران هستیم، از یک چشم انداز درست و مناسب ببینیم.

«خدا نزدیک است»؟ یعنی، او همیشه به ما نزدیک و در کنار ماست و اینکه به محض بستن چشمان و آرامیدن در خواب مرگ، چیز بعدی که می دانیم بازگشت مسیح است.

بدون تردید، زندگی پر از تنش، آزمایش و تلاش و مبارزه است. هیچ کدام از ما نمی توانیم از آنها فرار کنیم؛ مسلما پولس رسول هم از آنها نتوانست فرار کند (به دوم قرنتیان ۱۱ نگاه کنید). با این وجود، هدف او اینست که به ما بگوید، حتی با تمام سختی هایی که اکنون تحمل می کنیم، می توانیم در آنچه در مسیح به ما وعده داده شده شاد باشیم و در واقع، حتی اکنون، می توانیم آرامش را برای جانهای خود بیابیم.

`فیلیپیان باب ۴: ۴ تا ۶ را دوباره بخوانید. به چه روش هایی می توانید این کلمات شگفت انگیز را در هر آزمایش و سختی که با آن اکنون روبرو هستید، در زندگی خود به کار ببرید؟`