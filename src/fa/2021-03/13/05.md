---
title:  آرمیدن در آرامش
date:  22/09/2021
---

اکنون قرنهاست که مسیحیان در انتظار بازگشت مسیح هستند. در حقیقت این نقطه اوج  همه امیدهای ماست — نه تنها ما، بلکه امید همه مؤمنان خدا در طول تاریخ بوده است.

`عبرانیان باب ۱۱ : ۱۳ تا ۱۶ را بخوانید. چه وعده بزرگی در اینجا نه فقط برای مردمان گذشته بلکه، همچنین، برای خود ما وجود دارد؟`

از بسیاری جهات، این آیات معنا و مفهومی نخواهند داشت، اگر شکل و مفهوم رایج و متداول مرگ درست و واقعی باشد. این افراد «وعده ها را هنوز دریافت نکرده بودند»، این آیه در مورد چه چیزی صحبت می کنند؟ آنها که مرده اند، از قرار معلوم اکنون در ملکوت همراه عیسی از پاداش بزرگ خود بهره می برند. مثلا وقتی که بیلی گراهام درگذشت، بارها و بارها شنیدیم که چگونه او اکنون در کنار عیسی در ملکوت است.

در این دیدگاه همچنین کنایه ای وجود دارد، زیرا غالبا وقتی کسی می میرد، ما می شنویم «باشد که او در آرامش آرام بگیرد» اما در اینجا چه می گذرد؟ آیا چنین افرادی در آرامش آرامیدند، یا اینکه در ملکوت هستند، و یا در حال انجام هرکاری که قرار است انجام دهند، هستند (مانند تماشای تمام «سرگرمی های» روی زمین)؟

`چگونه عیسی مرگ را توصیف می کند؟ یوحنا ۱۱: ۱۱ را بخوانید.`

در حقیقت، ایده آرامیدن آنها در «آرامش» البته واقعیتی است که در هنگام مرگ اتفاق می افتد، اینگونه نیست؟ مردگان، واقعا در آرامش هستند. «برای ایماندار، مرگ مسئله بسیار کم اهمیتی است. مسیح درباره مرگ چنان سخن می گوید که گویی مرگ یک لحظه کوتاه است. او می فرماید: « اگر کسی کلام مرا نگاه دارد، مرگ را تا به ابد نخواهد دید» و «طعم مرگ را تا به ابد نخواهد چشید ». برای مسیحیان، مرگ چیزی بیش از خواب و لحظه ای سکوت و تاریکی نیست. حیات خداوند در مسیح پنهان شده است و « چون مسیح که زندگی شماست، ظهور کند، آنگاه شما نیز به همراه او با جلال ظاهر خواهید شد » (یوحنا ٨ آیات ۵۱ و ۵۲؛ کولسیان ۳ آیه ۴). اِلن جی وایت، آرزوی اعصار، صفحه ۷۸۷.

عیسی وضعیت فرد بین زمان مرگ و صبح روز رستاخیز را با چرت زدن و یا یک لحظه چشم برهم زدن مقایسه می کند (یوحنا ۱۱: ۱۱، ۱۴)، اما او همچنین تاکید می کند که هم نجات یافتگان و هم  گمراهان اجر خود را پس از رستاخیز مردگان دریافت می کنند (یوحنا ۵: ۲۸، ۲۹). وی بر ضرورت آماده بودن برای مرگ، هر زمانی که فرا رسد، تاکید کرد.

`دانستن این موضوع که عزیزان مرحوم شما در حال حاضر در آرامش خفته اند، چه آرامش خاطری به شما می دهد؟`