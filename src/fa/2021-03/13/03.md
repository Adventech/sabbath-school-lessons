---
title:  شمارش معکوس
date:  20/09/2021
---

عیسی بر کوه زیتون در پاسخ به سوالات حواریون ، طرح کلی تحولات گسترده تاریخ را به تصویر می کشید: «به ما بگو این وقایع کِی روی خواهد داد و نشانۀ آمدن تو و پایان این عصر چیست؟» (متی ۲۴: ۳).

موعظه معروف عیسی که در متی باب ۲۴ آمده است، جدول زمانی بدون وقفه و متوالی تحولات تاریخی را از دوران مسیح تا زمان بازگشت دوباره او و اتفاقات بعد از آن را پوشش می دهد.

عیسی می خواست طرحی کلی از برنامه الهی در مورد نبوتهای زمان آخر را به مردم خود در طول اعصار بدهد، تا آنانیکه در زمانهای آخر زندگی می کنند بتوانند برای رویدادهای نهایی آماده شوند. او می خواست حتی در شرایطی که همه چیز در پیرامون ما در حال فروپاشی است، با اطمینان به محبت او آرام بگیریم.

ادونتیست ها به خوبی توصیف دانیال درباره زمان آخر را می دانند، «در آن زمان، رئیس بزرگ، میکائیل، که از پسران قوم تو محافظت میکند، بر خواهد خاست. آنگاه چنان ایام مصیبتی خواهد بود که نظیر آن از زمانی که قومی به وجود آمد تا آن روز نبوده است» (دانیال ۱۲: ۱). عیسی می خواهد ما برای این وقایع که درست قبل از بازگشت دوباره او اتفاق می افتند، آماده باشیم.

`بازگشت دوباره او چگونه خواهد بود؟ چگونه می توانیم مراقب باشیم که فریب نخورده و گمراه نشویم؟ متی ۲۴: ۴ تا ۸، ۲۳ تا ۳۱ را بخوانید.`

آمدن عیسی در پایان زمان یک واقعه واقعی خواهد بود. با توجه به توضیحاتی که در نبوت برای بازگشت او و حتی در موعظه های عیسی داده شده است، این یک واقعه عظیم خواهد بود.

آخرین باری که رویدادی عظیم در وسعت جهانی در سراسر جهان اتفاق افتاد، فقط هشت نفر در همه دنیا برای آن آماده بودند. عیسی غیر منتظره بودن بازگشت دوباره خود را با آن واقعه — طوفان — مقایسه می کند (متی ۲۴: ۳۷ تا ۳۹). اما اگرچه هیچ کس از روز و ساعت بازگشت دوباره او خبر ندارد (متی ۲۴: ۶)، خداوند توضیحات در مورد شمارش معکوس پیشگویی را به ما داده است که اکنون می توانیم شاهد وقوع آن در جهان پیرامون خود باشیم.

`به ما در این رویداد نبوی وظیفه و نقشی سپرده شده است.  سهم و وظیفه ما چیست؟  روی متی ۲۴: ۹ تا ۱۴ تمرکز کنید.`

در این مناقشه کیهانی، ما چیزی فراتر از ناظران هستیم. ما باید در انتشار و بشارت انجیل به اقصا نقاط جهان، مشارکت کنندگان و یاورانی فعال باشیم، این بدان معناست که ما نیز با آزار و اذیت روبرو خواهیم شد.

`منظور از «تا به آخر تحمل کنید» چیست؟ چگونه ما آن را انجام دهیم؟ برای اینکه تحمل کنیم و تاب بیاوریم، هر روز باید چه انتخاب هایی انجام دهیم که از پا نیفتیم ، همانطور که بسیاری انجام شده و بسیاری دیگر انجام خواهد شد؟`