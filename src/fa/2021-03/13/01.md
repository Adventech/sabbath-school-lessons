---
title:  آرامش نهایی
date:  18/09/2021
---

### مطالعه این هفته
مکاشفه ۱: ۹ تا ۱۹؛ متی ۲۴: ۴ تا ۸، ۲۳ تا ۳۱؛ مکاشفه ۱۴: ۶ تا ۱۲؛ عبرانیان ۱۱: ۱۳ تا ۱۶؛ فیلیپیان ۴: ۴ تا ۶.

> <p>آیه حفظی</p>
> «چنانکه آمده است: آنچه را هیچ چشمی ندیده، هیچ گوشی نشنیده، و به هیچ اندیشهای نرسیده، خدا برای دوستداران خود مهیا کرده است» (اول قرنتیان ۲: ۹).

آیا تا به حال احساس کرده اید که درگیر یک نبرد بزرگ بوده اید، نوعی مجادله بین خیر و شر؟ بسیاری از افراد، حتی افراد سکولار، این واقعیت را احساس می کنند. و ما نیز چنین احساسی داریم، زیرا این حقیقت دارد. ما در یک نبرد بزرگ بین خیر و شر، بین مسیح (نیکویی) و شیطان (شریر) هستیم.

بنابراین، زندگی واقعا در این دو سطح [نیکویی و بدی] در جریان است. نبرد بزرگ بین مسیح و شیطان در مقیاس جهانی در جریان است — در واقع — حتی در سطح کیهانی، زیرا که اولین بار این جنگ در آسمان آغاز شد (مکاشفه ۱۲: ۷). با این حال، در میان آشفتگی اتفاقات، ما می توانیم به راحتی هدف اصلی نقشه نجات و رستگاری خداوند را برای این دنیا از یاد ببریم. جنگها، غائله ها و تلاطم های سیاسی، و بلایای طبیعی می توانند ما را درمانده کرده و به وحشت بیاندازند. اما رهنمودهای نبوی خداوند می تواند به ما کمک کند تا یک تصور کلی از مکانی که قرار است به آنجا برویم و چگونه به آنجا خواهیم رسید را در خاطر خود داشته باشیم.

این جدال بزرگ در سطح شخصی تری نیز در حال وقوع است. همه ما به صورت جداگانه در زندگی روزمره خود با مسائلی که ایمان ما را به چالش می کشند روبرو هستیم و اگر قرار نباشد با آمدن دوباره عیسی حیات یابیم، ما نیز با مرگ روبرو خواهیم بود. ما در این هفته این موضوع را بررسی خواهیم کرد که چگونه حداقل برای کوتاه مدت می توانیم در برابر ناملایمات جهانی و آینده مبهم شخصی خود، در عیسی مسیح آرام بگیریم. در واقع، در دراز مدت، همه چیز بسیار امیدوارکننده به نظر می رسد!