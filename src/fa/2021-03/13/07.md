---
title:  اندیشه هایی فراتر
date:  24/09/2021
---

«همه ما خواهان آن هستیم که پاسخ دعاهای خود را فورا و مستقیم دریافت کنیم، و وقتی پاسخ دعاهای ما به تاخیر می افتد یا به عبارتی نادیده گرفته می شود، وسوسه شده، دلسرد و نا امید می شویم. اما خدا آنقدر حکیم و دانا و مهربان است که می تواند دعاهای ما را همیشه دقیقا در زمان مشخص و به روشی که می خواهیم پاسخ دهد. او همیشه برای ما کاری بیشتر و بهتر از برآورده کردن تمام خواسته هایمان انجام خواهد داد. و از آنجا که ما می توانیم به حکمت و محبت او اعتماد و اطمینان کنیم، نباید از او بخواهیم که به خواست و تمایل ما تن دهد، بلکه باید در پی دستیابی و تحقق هدف و اراده او باشیم. آرزوها و علایق ما باید تحت اراده او باشند» (اِلن جی وایت، خادمان انجیل، صفحه ۲۱۹).

«فقط مدت زمان کمی به قبــل از آمــدن عیســی بــرای نجــات فرزندانــش و لمــس نهائــی آنها برای بقــا و حیــات جاودانــی مانده ... قبرهــا گشــوده خواهنــد شــد و مــردگان پیروزمندانه پیــش خواهنـد آمـد و خواهنـد گفـت «ای مـرگ نیـش تـو کجاسـت و ای قبـر پیـروزی تـو کجاسـت؟ عزیـزان مـا کـه در مسـیح خوابیـده انـد، مبلس به ردای جاودانگی بیرون مـی آینـد» (اِلن جی وایت، اندرزهایی در خصوص مباشرت، صفحه ۳۵۰).

**سوالاتی برای بحث:**

`۱. به واقعیت این نبرد عظیم بیاندیشید. نقش آن را در جهان چگونه می بینید؟ در زندگی شخصی شما چه نقشی دارد؟ این واقعی است، اینگونه نیست؟ در واقع، این واقعی تر از آن است که بسیاری از مردم فکر می کنند، زیرا بسیاری به شیطان واقعی اعتقادی ندارند. چرا درک واقعیت این نبرد عظیم برای کمک به ما در درک وضعیت جهان بسیار مهم است؟ همچنین، چرا درک ما از چگونگی پایان این نبرد بزرگ خیلی دلگرم کننده و مایه تسلی است؟`

`۲. نبوت می تواند گیج کننده و باعث سردرگمی شود، اگر سعی کنیم فراتر از آنچه به وضوح آشکار شده است، برویم. چند بار تا بحال اعضای کلیسا دچار مشکل شده اند، وقتی درباره اتفاقاتی که رخ نداده اند پیشگویی کرده اند یا پیش بینی های دیگری که اتفاق نیافتاده اند را باور داشته اند؟ چگونه می توانیم خود را از افتادن در این نوع دام ها محافظت کنیم؟`

`۳. در کلاس، مکاشفه ۱۴: ۹ تا ۱۱ را مرور کنید و درباره کسانی که جانور و تمثال او را پرستش می کنند و آرامش و آسایش ندارند، بحث کنید. این می تواند به چه معنا باشد؟`

`۴. یک موضوع بحث انگیز در کلیسا مربوط به اینست که نقش و وظیفه ما در زمان بازگشت مسیح چیست، آیا ما در آن نقشی داریم یا خیر. هر موضعی که فرد در آن داشته باشد، چرا هنوز بسیار مهم است که ما در نشر پیام بازگشت دوباره او به جهان نقشی فعال داشته باشیم؟`