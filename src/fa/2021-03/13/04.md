---
title:  حرکت به پیش
date:  21/09/2021
---

تصویر بزرگ نبوی از تاریخ به ما اجازه نمی دهد تا عقب بنشینیم و هیچ کاری نکنیم، در حینی که رویدادها برملا و آشکار می شوند، اتفاقاتی که واقعاً نمی توانیم کنترلشان کنیم. پس این نگرش اغلب می تواند وجود داشته باشد، « خوب، اتفاقات نهایی همانطور که پیش بینی شده است اتفاق می افتند، بنابراین غیر از این که به سادگی با آنها کنار بیاییم چه کاری می توانیم انجام دهیم؟ از این گذشته، من به تنهایی چه کاری می توانم انجام دهم؟»

اما این نحوه برخورد مسیحیان با جهان پیرامون و به ویژه وقایع آخر نیست. مکاشفه ۱۴ به ما می گوید که هدف ما در این برهه زمانی از تاریخ اینست که به دیگران درباره داوری خدا بگوییم و به آنها کمک کنیم تا برای بازگشت دوباره مسیح آماده شوند.

`مکاشفه ۱۴: ۶ تا ۱۲ را بخوانید.  چه چیزی در اینجا آموزش داده می شود، و چه چیزی را باید به جهانیان اعلام کنیم؟ چرا این پیام چنین فوری و ضروری است؟`

به عنوان باورمندان ادونتیست ، ما معتقدیم که «حقیقت حاضر» (دوم پطرس ۱: ۱۲)، به طور خاص در این آیات یافت می شود، و ما از آنها به عنوان «پیام های سه فرشته»  یاد می کنیم. در اینجا ما به ماهیت و اساس آنچه که در این برهه از تاریخ زمین برای آن فرا خوانده شده ایم، پی می بریم.

توجه کنید، این کار با «انجیل جاویدان» آغاز می شود، خبر شگفت انگیز مرگ و قیام مسیح که تنها امید ما به نجات بر آن استوار است. همچنین این پیام وجود دارد که «ساعت داوری او فرا رسیده است» (مکاشفه ۱۴: ۷)، یک علامت قدرتمند که به پایان زمان اشاره می کند. و سپس، همچنین، فراخوان پرستش کسی که «آسمان و زمین را آفریده است» وجود دارد، برخلاف هشدار ترسناک درباره کسانی که در بابل اقامت دارند، و «وحش و تمثال او» را عبادت می کنند. سرانجام تصویری از مردم آخرالزمان خدا وجود دارد: «این پایداری مقدسین را میطلبد که احکام خدا و ایمان به عیسی را حفظ میکنند».

`مکاشفه باب ۱۴: ۱۱ را بخوانید. این آیه در مورد فقدان آسایش و آرامش برای کسانی که جانور و تمثال او را می پرستند، چه می گوید؟`

هیچ آسایشی، نه در روز و نه در شب، برای کسانی که وحش و تمثال او را می پرستند، نخواهد بود؟ اگرچه نظریه های مختلفی در مورد معنای دقیق این آیه وجود دارد، اما همه موافق هستند که این افراد آن آرامش و آسایشی را که خداوند به ایمانداران وفادار خود هدیه می کند را نمی توانند تجربه کنند.

`چرا فکر می کنید قسمت اول پیام های سه فرشته درباره «انجیل جاویدان» است؟ چرا باید همیشه همانطور که این حقیقت شگفت انگیز را به گوش جهانیان می رسانیم، آنرا نزد خود حفظ کنیم؟ چگونه درک انجیل نکته اصلی مفهوم آسایش و آرامش است؟`