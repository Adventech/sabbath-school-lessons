---
title:  تعمید در  موسی
date:  05/09/2021
---

`اول قرنتیان باب ۱۰: ۱ تا ۱۱ را بخوانید. وقتی پولس به «نمونه ها» اشاره می کرد، چه چیزی را می خواست با مخاطبانش در قرنتیس در میان بگذارد؟`

اصطلاح یونانی که در اول قرنتیان باب ۱۰: ۶ بکار رفته است (همچنین در اول قرنتیان ۱۰: ۱۱ به شکل مشابهی اقتباس شده است)، در اکثر ترجمه های انگلیسی به عنوان «نمونه» ترجمه شده است، غلط نوشتاری است. در انگلیسی نوع کلمه براساس این اسم یونانی است. یک مدل (یا ماکت) هرگز اصلی نیست بلکه نوعی از نماد یا نمونه ای از آن چیز[اصلی] است. این مدلی از چیز دیگری است.

در عبرانیان باب ۸: ۵ نمونه خوبی از این نوع ارتباط [رابطه بین اصل و کپی آن] را مطرح می کند: « آنها [کاهنان مراسم و فرائض معبد عهد قدیم] به عنوان یک کپی و سایه ای از  چیزهای آسمانی هستند. به همین سبب، هنگامی که موسی میخواست خیمه را بسازد، به او هشدار داده شد: «آگاه باش که همه چیز را مطابق نمونهای بسازی که در کوه به تو نشان داده شد».

این آیات در عبرانیان رابطه مستقیم بین واقعیت های آسمانی و زمینی را مشخص می سازد، و سپس آنرا از خروج باب ۲۵: ۹ نقل قول می کند، جایی که خداوند به موسی گفت که «این مسکن و تمام اسباب آن را درست مطابق طرحی که به تو نشان خواهم داد، بسازید»، الگویی که او در کوه دیده بود. نکته این است خیمه مقدس زمینی، با تمام مراسم و تشریفات و آیین های خود، «مدل هایی» بودند، یعنی  نمادها و نمونه هایی از آنچه که در آسمان انجام می شود، توسط عیسی که کاهن ما در خیمه آسمانی است.

با این احتساب، ما می توانیم آنچه را که پولس در اول قرنتیان باب ۱۰ از آن صحبت می کند بهتر درک کنیم. در این آیات پولس برخی از تجربیات مهم قوم خدا در بیابان درمسیرشان بسوی سرزمین موعود را مرور می کند. «پدران ما» به نیاکان یهودی آنان اشاره می کند که مصر را ترک کردند، زیر سایه ابر در حرکت بودند و از میان دریا گذشتند، و بنابراین، همه آنان در یک زندگی جدید تعمید یافتند و از بردگی به آزادگی رسیدند.

پولس این مراحل مهم سفر در بیابان را مدل یا نمونه ای از تعمید فرد می داند. در پی این منطق و استدلال پولس به «خوراک روحانی» که باید همان مَنّــــا باشد، اشاره می کند (با خروج ۱۶: ۳۱ تا ۳۵ مقایسه کنید). اسراییل از صخره روحانی نوشیدند که پولس آن را مسیح می داند (اول قرنتیان ۱۰: ۴). به عنوان مثال، به عیسی به عنوان «نان حیات» (یوحنا ۶: ۴۸) و آب حیات (یوحنا ۴: ۱۰) بیاندیشید، و این کاملا منطقی است. بنابراین، آنچه در اینجا می بینیم استفاده پولس از تاریخ عهد عتیق به عنوان نمونه ای از حقایق روحانی آشکار شده ای است که می تواند امروزه در مورد شخص مسیحی صدق کند.

`به گذشته برگشته و درباره تجربه اسرایلئیان در خروج فکر کنید. چه درسهای روحانی می توانیم از «نمونه های»آنها، چه خوب یا بد که برای ما به جا گذاشتند، بیاموزیم؟`