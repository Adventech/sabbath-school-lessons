---
title:  قلبهای خود را سخت مسازید
date:  08/09/2021
---

`عبرانیان باب ۴: ۴ تا ۷ و مزمور ۹۵: ۸ تا ۱۱ را بخوانید. چه هشدارهایی در اینجا، هم در مزامیر و هم در عبرانیان داده می شود، و برای امروز چه چیزی به ما می گوید؟`

عبرانیان ۴: ۴ تا ۷، هم از روایت آفرینش و هم از مزمور ۹۵: ۱۱ در زمینه بی وفایی بنی اسرائیل و در نتیجه عدم توفیق آنها در ورود به آرامشی که خدا برای آنان میخواست، نقل می کند.

در حقیقت، مزمور آب ۹۵: ۸ تا ۱۱ تجربه بنی اسراییل در بیابان را با آرامش خداوند پیوند می دهد و شامل سوگند الهی است که می فرماید، اسراییل بی ایمان وارد آرامش من نخواهد شد، که در اصل با سرزمین موعود ارتباط داشت.

البته، اسرائیل وارد سرزمین موعود شد. نسل جدید از مرزهای سرزمین موعود عبور کرد و به یاری خداوند سنگرهای دشمن را فتح کرد و در آنجا ساکن شد.

با این حال، آنها وارد آرامش خداوند نشدند، این عقیده وجود دارد که بسیاری از آنان حقیقت نجات در عیسی را تجربه نکردند، چرا که عدم ایمان و وفاداری آنها از طریق نافرمانی آشکارآنها نشان داده شد. حتی اگرچه آرامش خداوند در ارتباط با سرزمین موعود بود، اما این شامل چیزی فراتر از مکانی بود که مردم باید در آن زندگی می کردند.

`عبرانیان باب ۴: ۶ اظهار می کند که کسانی که وعده آرامش حقیقی خداوند را شنیده بودند به دلیل نافرمانی نتوانستند وارد این سرزمین شوند. چه ارتباطی بین نافرمانی و عدم ورود به آرامش خدا وجود دارد؟`

«امروز» بیان کننده ضرورت این موضوع است. «امروز» به معنای اینست که دیگر زمانی برای بازیگوشی نیست. «امروز» یعنی اکنون نیاز به واکنش و گرفتن تصمیم است.

پولس به کلمه semeron، به معنی «امروز» متوسل می شود  و از آن برای تاکید بر اینکه چقدر در زمینه آرامش مهم است، استفاده می کند. در همین حال، مزمور باب ۹۵: ۷، ۸، یک هشدار و درخواست از مردم خداست که اشتباهات نیاکان خود را تکرار نکنند وگرنه به آرامش واقعی وارد نمی شوند که فقط در رستگاری که خداوند به ما می دهد یافت میشود.

`الان عبارت «امروز، اگر صدای او را می شنوید، قلبهای خود را سخت مسازید» باید برای ما چه معنایی داشته باشد؟ چه چیزی در مورد کلمه امروز بسیار مهم است؟ از این گذشته، مزامیر هزاران سال پیش از آن استفاده کرده است. با این وجود، چرا باید همچنان برای «امروز» ما به همان اندازه مهم باشد که برای کسانی که هزاران سال پیش آن را شنیده بودند مهم بود؟`