---
title:  اندیشه هایی فراتر
date:  10/09/2021
---

«ما همیشه حاضر نیستم تا با مشقات و مشکلات خود نزد عیسی بیاییم. گاهی اوقات مشکلات خود را با انسانها درمیان می گذاریم، و رنجها و آلام خود را به کسانی می گوییم که نمی توانند به ما کمکی کنند و از اعتماد به عیسی و در میان گذاشتن آنها با او غفلت می کنیم، کسی که قادر است تا مسیر غم انگیز و محزون زندگی ما را به مسیرهای شادی و آرامش تغییر دهد. فداکاری و از خودگذشتگی او به صلیب شکوه و پیروزی می بخشد. وعده های خداوند بسیار گرانبها و ارزشمند هستند. اگر می خواهیم اراده وی را بدانیم باید کلام او را مطالعه کنیم. کلمات الهام بخش، مطالعه دقیق و اطاعت عملی آن، گامهای ما را در یک مسیر ساده هدایت می کنند، جایی که ممکن است بدون لغزش و خطا در آن گام برداریم. آری، همه خادمین و مردم، بارگران آلام و پریشانی های خود را می توانند نزد مسیح آورند، کسیکه منتظر دریافت آنها و بخشیدن آرامش و آسایش به آنها می باشد! او هرگز کسانی را که به او اعتماد می کنند ترک نخواهد کرد» (اِلن جی وایت، نشانه های زمان آخر،۱۷ مارس ۱۸۸۷، صفحه ۱۶۱).

«آیا شما جوانان عزیز، می توانید با امید و انتظاری مسرت بخش منتظر زمانی باشید که خداوند، داور عادل شما، نام شما را در برابر پدر آسمانی و فرشتگان مقدس اعتراف کند؟ بهترین آمادگی که می توانیم برای ظهور و بازگشت دوباره مسیح پیدا کنیم، اینست که با ایمان راسخ به نجات و رستگاری عظیمی که با اولین آمدن او به ما داده شد، آرام گیریم. شما باید به مسیح به عنوان یک منجی شخصی ایمان داشته باشید» (اِلن جی وایت، Our High Calling، صفحه ۳۶۸).

**سوالاتی برای بحث:**

`۱. چه چیز ویژه ای در سبت هفتمین روز است که آرامش آسمانی خداوند را برای قومش از پیش اعلام می کند؟ به عبارتی، چگونه استراحت و آرامش سبت طعم ابدیت را به ما نشان می دهد؟`

`۲. کفاره و فدیه به معنای صلح با خداوند و راه بازگشت بسوی اوست. به این عبارت مهم که در رومیان ۵: ۱۱ آمده است، بیاندیشید: «نه تنها این بلكه ما به وسیله خداوند ما عیسی مسیح كه ما را دوست خدا گردانیده در خدا شادی میکنیم». اگر کسی از شما بپرسد، «آشتی با خدا به چه معناست، و این صلح و آشتی چه تفاوتی در زندگی شما ایجاد کرده است؟»، شما چه پاسخ می دهید؟`

`۳. چگونه می توانیم از تمرکز برروی مسائل جزئی در زندگی مسیحی خود جلوگیری کنیم؟ چه عواملی می توانند باعث تمرکز ما برروی تصویر و طرح بزرگی بشود که کلام خدا مطرح می کند ؟`

`۴. دوباره در مورد تمام اشتباهات و بی ایمانی مردم اسرائیل که در بیابان آشکار شدند، بیاندیشید. اگرچه جزییات چالش های آنها با ما متفاوت است (ما در بیابان سرگردان نیستیم)، اما چه اصول مشترکی بین ما و آنان وجود دارد؟ به عبارتی، چگونه ممکن است در زندگی مسیحی خود با همان چالش ها مواجه شویم و چگونه می توانیم از اشتباهات آنها درس عبرت بگیریم؟`