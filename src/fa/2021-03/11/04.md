---
title:  «نمونه» ای از استراحت و آرامش
date:  07/09/2021
---

جدا از نمونه هایی که قبلا بررسی کرده ایم، این ایده الگوها و نمادها می تواند در مورد مفهوم کتاب مقدسی استراحت نیز صدق می کند. برای بررسی این مطلب به کتاب عبرانیان عهد جدید مراجعه می کنیم.

`عبرانیان باب ۴: ۱ تا ۱۱ را بخوانید. وعده پایدار و ابدی خداوند در مورد ورود به آرامش او به چه چیزی اشاره دارد؟ چگونه تجربه اسرائیل در دوران خروج از مصر و سرگردانی در بیابان، دیدگاه دیگری را در مورد ورود به آرامی خداوند مطرح می کند؟`

موضوع پایداری و وفاداری در اینجا بسیار مهم است. با اینکه در مورد روز هفتم، سبت، صحبت می شود، اما در واقع، تمرکز و توجه اصلی این آیات (و آنچه پیش از آن آمده است؛ عبرانیان ۳: ۷ تا ۱۹) برروی دعوتی است که از امت خدا می شود تا در ایمانشان ثابت قدم و راسخ بمانند؛ به عبارتی، وفادار ماندن به خداوند و انجیل.

این آیات به خواننده یادآوری می کند که درسهایی را که از هدایت و راهنمایی خداوند در گذشته آموخته است جدی بگیرد، «تا در همان نا اطاعتی سقوط نکند» (عبرانیان ۴: ۱۱). توجه داشته باشید، این یک فرصت است! اسرائیل انجیل را شنید، و متن ادامه می یابد، اما این کلام سودی برای آنها نداشت و آنان عبرت نگرفتند. آنها به جای اینکه ایمان خود را با اعتماد و اطاعت از خداوند قوت بخشند، تمرد و عصیان و تمرد را انتخاب کردند (با عبرانیان ۳: ۷ تا ۱۵ مقایسه کنید)، و بنابراین، آنها هرگز آرامشی را که خداوند برای آنها می خواست تجربه نکردند.

عبرانیان باب ۴: ۳ به رابطه و پیوند نزدیک ایمان و آرامش اشاره دارد. ما فقط وقتی می توانیم به آرامش او وارد شویم که به کسی که قول آرامش داده و می تواند این وعده را تحقق بخشد، ایمان داشته باشیم و به او اعتماد کنیم، و البته او کسی نیست جز عیسی مسیح.

`عبرانیان باب ۴: ۳ را دوباره بخوانید. مشکل اصلی افراد اشاره شده، چه بود؟ از این مطلب چه درسی می توانیم برای خود بگیریم، ما  که «انجیل را شنیده ایم ... زیرا به ما نیز چون ایشان بشارت داده شد»؟`

جامعه مسیحیان اولیه خداوند را پیش از مکاشفات پیشین یعنی عهد عتیق را پذیرفته بودند و ایمان داشتند که عیسی مسیح بره خدا، برای گناهان آنها قربانی شده است. و آنها با ایمان به فداکاری می توانستند رستگاری را در عیسی و آرامشی که در او به همه ما هدیه شده است تجربه کنند.

`چگونه درک آنچه که به معنا و مفهوم نجات توسط خون عیسی مسیح است می تواند به ما کمک کند تا به آرامشی وارد شویم که می توانیم در عیسی داشته باشیم، و بدانیم که ما به واسطه فیض و ایمان نجات یافته ایم و نه با اعمال خود؟`