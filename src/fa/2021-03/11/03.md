---
title:  آیین ها و قربانی ها
date:  06/09/2021
---

سیستم آیین ها، مراسم و قربانی های عهد عتیق، مانند آنچه که در لاویان یافت می شود، نمونه های بیشتری از آنچه که دیروز در مورد آنها بحث کردیم را نشان می دهند — نمادهای عهد عتیق اشاره به حقایق عهد جدید دارند. گرچه خوانندگان امروزی کتاب مقدس اغلب دیگر این مراسم را انجام نمی دهند، اما حاوی حقایق روحانی بسیاری هستند که می توانند برای کسانی که آنها را مطالعه می کنند بسیار ارزشمند باشند.

`دستورالعمل های پیشکش قربانی های گناه برای یک بنی اسرائیلی معمولی را در کتاب لاویان باب ۴: ۳۲ تا ۳۵ بخوانید. چه چیزی را می توانیم از این آیین بیاموزیم، حتی اگر یک معبد یا خیمه مقدس با مذبح که ما بتوانیم هدایا قربانی های خود را تقدیم کنیم، نداشته باشیم؟ این آیین را با یوحنا ۱: ۲۹ و اول پطرس ۱: ۱۸ تا ۲۱ ربط دهید.`

یک آیین، ارتباطی عالی از ارزش ها و اطلاعات مهمی است که باید مفهوم آن در ارتباط با چارچوب و متن آن درک شود. معمولا یک آیین برای مفید و موثر بودن به یک زمان خاص، مکان خاص، و یک سلسله اقدامات از قبل تعیین شده نیاز دارد. در واقع، وقتی دستور العمل های کتاب مقدس در عهد عتیق را در مورد قربانی ها می خوانیم، روشن می شود که خداوند جزئیات بسیار مشخص و دقیقی را در مورد آنچه که می تواند قربانی باشد، و زمان، محل، آیین، و طریقی که باید پیروی شود را به ما می دهد.

در بسیاری از آداب و رسوم، مهمترین و محوری ترین مسئله خون، ریختن و پاشیدن خون بود. این موضوع زیبایی نیست و همچنین قرار نبوده باشد زیرا با زشت ترین چیز در جهان سر و کار دارد و آن گناه است.

خون دقیقا چه نقشی را ایفا می کرد و چرا باید آنرا بر شاخ های مذبح می پاشیدند؟ در حالیکه بیشتر آیین های مربوط به خیمه مقدس بصورت دستور العمل اجرایی هستند (آنها دستور العمل هایی را برای نحوه انجام آن می دهند)، آنها همیشه شامل تمام توضیحات نیستند. شاید به این علت باشد که مردم از قبل معنا و مفهوم آنرا می دانستند. از این گذشته، قوم بنی اسراییل اهمیت خون را درک می کردند (لاویان ۱۷: ۱۱).

با این حال، مثالی که از لاویان باب ۴: ۳۲ تا ۳۵ گرفته شده است، حاوی توضیحات مهمی از لاویان ۴: ۳۵ است: «سپس تمام چربی آن را، مثل چربی برّه قربانی سلامتی جدا کند، و کاهن آن را همراه قربانیهایی که بر آتش برای خداوند تقدیم میگرداند، بر قربانگاه بسوزاند. به این ترتیب کاهن قربانی گناه او را به خدا تقدیم میکند و او بخشیده خواهد شد». بنابراین، خون کلید اصلی کل فرآیند کفاره بود، مفهوم و ابزاری که به وسیله آن ما گناهکاران می توانیم با آن در برابر خدای قدوس عادل شمرده شویم. بنابراین، آنچه که ما از این قربانی ها درک می کنیم، نوعی مدل و الگو از مرگ و رسالت مسیح از جانب ما است.

`به این بیاندیشید که چقدر گناه باید بد باشد که چنین قربانی، ایثار، یکی از اعضای الوهیت، عیسی، به منظور پرداخت تاوان آن، جان خود را داده باشد. در مورد اینکه چرا ما باید همیشه به لطف و رحمت خدا اعتماد کنیم و نه به اعمال خود، چه چیزی می آموزید؟ از این گذشته، چه چیزهایی را می توانیم به آنچه مسیح از پیش برای ما انجام داده است، اضافه کنیم؟`