---
title:  فتح شهر آسمانی
date:  09/09/2021
---

بسط منطقی ایده های کلیدی در عبرانیان باب ۴ بویژه هنگام خواندن عبرانیان ۴: ۸ تا ۱۱ مشهود است. یوشع به اسرائیل آرامش نداد. در نتیجه، از آنجا که خدا دروغگو نیست، باید «آرامش» دیگری مثل استراحت روز سبت در انتظار قوم خدا باشد. این گروه منحصرا از مؤمنان یهودی تشکیل نشده است. این شامل همه کسانی است که عیسی را بعنوان منجی شخصی خود پذیرفته اند.

`غلاطیان باب ۳: ۲۶ تا ۲۹ را بخوانید و به خصوصیات امت عهد خداوند پس از صلیب توجه کنید. اینکه در این زمینه پولس می نویسد، «پس هیچ تفاوتی میان یهودی و غیر یهودی، برده و آزاد، مرد و زن وجود ندارد، زیرا در اتحاد با عیسی مسیح یک هستید»، به چه معناست؟`

در برخی مواقع، از عبرانیان باب ۴  برای تاکید بر رعایت روز سبت استفاده شده است، در همین حال دیگران در پرتو این حقیقت که آرامش دیگری(زمان آخر) وجود دارد، از آن برای به چالش کشیدن اعتبار فراغت و استراحت روز سبت استفاده کرده اند. هیچیک از دیدگاه ها مضمون کتاب مقدس را به خوبی نشان نمی دهند. در عوض، متن نشان می دهد که کانون توجه در زمانهای آخر بر استراحت ویژه خداوند از زمان آفرینش وجود داشته است، و تجلیل و تمجید آرامش سبت، هر هفته شمه ای از استراحت زمان آخر را نشان می دهد. در واقع، یهودیان اینگونه استنباط کرده بودند که سبت دریچه کوچکی  از «Olaf haha» (جهان آینده) است.

استراحت سبت گونه ای که برای امت خدا باقی مانده است،  پژواک استراحت خداوند در اولین سبت تاریخ زمین است، به این معنا که ما می توانیم از کارهای خود دست بکشیم و به او اعتماد کنیم تا او وعده نجات و رستگاری خود را برای ما جامۀ عمل بپوشاند.

برخلاف استدلال برخی از مفسران، این متن این موضوع را تایید نمی کند که فرمان سبت در آرامش رستگاری که مسیح برای ما به ارمغان آورد است محقق شده است، و اطاعت از آن برای مسیحیان  دیگر ضرورتی ندارد.  آرامش نهایی که از طریق آنچه مسیح برای ما انجام داد به ما وعده داده شده، جایگزین آرامش سبت روز هفتم کتاب مقدسی نمیشود؛ بر عکس آنرا فزونی می بخشد.

در دنیایی که برای افراد خود ساخته، کوشا، فعال ارزشمند است، استراحت و آرامش در عیسی و اطمینان از اینکه فیض و رحمت او برای رستگاری و دگرگونی ما کافیست، واقعا موضوعی ضد فرهنگی بشمار می آید.

`چگونه می توانید به دیگران کمک کنید که در عیسی آرام گیرند در حالی که فکر می کنند گناهانشان آنقدر سنگین بوده است که قلب آنها قابل تغییر نیست، و آنها قابل بخشش نیستند؟ کدام مرجع کتاب مقدسی را شما با آنها در میان می گذارید؟`