---
title:  دو خطای بزرگ
date:   28/05/2018
---

**آیات زیر را بخوانید. آنها چه چیزی درباره قدرت فریب دهندگی شیطان به ما می گویند؟**

`دوم قرنتیان باب ۱۱ آیات ۱۳ تا ۱۵`

`دوم تسالونیکیان باب ۲ آیات ۹ و ۱۰`

`مکاشفه یوحنا باب ۱۲ آیه ۹`

`مکاشفه یوحنا باب ۲۰ آیه ۱۰`

همانطور که در یکی از درس های قبل اشاره کردیم، عیسی به پیروانش در مورد فریب های روزهای پایانی هشدار داده بود. در میان آنها او بویژہ در مورد ظهور مسیحان و انبیاء دروغین که «بسیاری را فریب خواهند داد» هشدار داده است (متی باب ۲۴ آیه ۵).

اگر چه مسیحان و انبیاء کذبه تنها فریب روزهای پایانی که ما باید از آنها با خبر باشیم، نیستند. دشمن ما در نبرد بزرگ نقشه های بسیاری برای فریب همه کسانی که در توانش باشد طراحی نمود. ما مسیحیان باید از آن نقشه ها مطلع باشیم و می توانیم این کار را تنها از طریق شناخت کتاب مقدس و اطاعت از آموزه هایش انجام دهیم.

الن جی. وایت توضیح می دهد که این دو فریب بزرگ چه هستند: «شیطان از طریق دو خطای بزرگ، جاودانگی روح و تقدیس یکشنبه، مردم را تحت فریب های خود در خواهد آورد. در حالی که خطای اول به اساس اعتقاد به عالم ارواح مربوط می شود، خطا دوم پیوندی از همدردی با روم ایجاد می کند. پروتستان های ایالات متحده آمریکا در منبسط کردن دست هایشان در طول خلیج برای گرفتن عالم ارواح در رتبه نخست خواهند بود؛ آنها برای قلاب کردن دست هایشان با قدرت روم به پرتگاه خواهند رسید؛ و تحت تأثیر این اتحاد سه گانه، این کشور در پایمال نمودن حقوق وجدان، رد پای روم را دنبال خواهد نمود.» — The Great Controversy, p. 588

چقدر برای ما باور نکردنی است که حتی سال های بسیاری پس از اینکه او این سخنان را نوشت، ببینیم که این «دو خطای بزرگ» چگونه بطور شایع در جهان مسیحیت ادامه می یابد.

`چرا دانش حقایق کتاب مقدس و تمایل به اطاعت از آن حقایق، قدرتمند ترین سلاحی است که ما در برابر فریب های شیطان بویژہ در روزهای پایانی داریم؟`