---
title:  «مکروه ویرانی»
date:   15/05/2018
---

مسیح در مبحث بزرگ خویش در مورد پایان زمان، به «مکروه ویرانی» (متی باب ۲۴ آیه ۱۵)، تصویری از کتاب دانیال (دانیال باب ۹ آیه ۲۷، باب ۱۱ آیه ۳۱، باب ۱۲ آیه ۱۱) اشاره می کند.

خدا چیزی را «مکروه» اعلام نمود که نقض جدی از احکام او بود. مانند بت پرستی (تثنیه باب ۲۷ آیه ۱۵) یا اعمال جنسی غیر اخلاقی (لاویان باب ۱۸ آیه ۲۲). از این رو، این «مکروه ویرانی» شامل نوعی ارتداد مذهبی میشد.

`متی باب ۲۴ آیه ۱۵ و لوقا باب ۲۱ آیه ۲۰ را بخوانید. این آیات چگونه به ما در درک بهتر آنچه عیسی درباره «مکروه ویرانی» می گفت، کمک می کنند؟`

این دو آیه مشخص می کنند که پیشگویی عیسی در مفهومی بی درنگ تر، شامل نابودی وحشتناکی که در سال ۷۰ پس از میلاد مسیح گریبان اورشلیم را خواهد گرفت، زمانی که نه تنها شهر رم بلکه معبد مقدس آن نیز نابود خواهد شد، می باشد.

هر چند، دومین تحقق از این پیشگویی نیز وجود دارد که در آن، وقایع نزدیک تر از جمله نابودی اورشلیم به عنوان نمادی از آینده و وقایع پایان زمان بودند. «مسیح در اورشلیم نمادی از جهان سخت دل شده در کفر و عصیان دید و شتافت تا پاسخگوی داوری کیفری خدا باشد.» — الن جی. وایت، Ellen G. White, The Great Controversy, pp. 22, 23

در دانیال باب ۱۲ آیه ۱۱ و باب ۱۱ آیه ۳۱، «مکروه ویرانی» در ارتباط با مرحله دوم روم، مرحله پاپ نمایان می شود که در آن یک نظام جایگزین میانجیگری و نجات بوجود آمده است، نظامی که به دنبال غصب کردن آنچه مسیح برای ما انجام داده است و اکنون در معبد آسمانی انجام می دهد، می باشد.

متون دانیال باب ۸ بویژہ آیات ۹ تا ۱۲ کمک می کنند تا پازل این وقایع در بافت تاریخی، با قدرت دو فازه رومی چیده شوند. فاز اول دیده شده در گسترش افقی سریع شاخ کوچک (دانیال باب ۸ آیه ۹)، امپراتوری بت پرست عظیم روم را نشان می دهد. در فاز دوم (دانیال باب ۸ آیات ۱۰ تا ۱۲)، شاخ کوچک بطور عمودی رشد می کند، چند ستاره را از بین می برد (جفای قوم خدا) و خود را به عنوان «فرمانده قوای آسمانی» یعنی عیسی جا می زند(دانیال باب ۸ آیه ۱۱). این نشان دهنده فاز پاپ است که از سقوط امپراتوری بت پرست روم بوجود آمد اما همچنان روم میباشد. (به این دلیل است که یک نماد، شاخ کوچک نماینده هر دو فاز یک قدرت می باشد.) داوری در دانیال باب ۷ آیات ۹ و ۱۰، تطهیر معبد در دانیال باب ۸ آیه ۱۴ و نشانه ها در آسمان ها در متی باب ۲۴ آیه ۲۹ همگی اشاره به پا در میانی خدا برای قومش در روزهای پایانی دارند.