---
title:  استقامت تا آخر
date:   14/05/2018
---

`متی باب ۲۴ آیه ۹ و مکاشفه یوحنا باب ۱۳ آیات ۱۱ تا ۱۷ را بخوانید. چه تشابهی میان آنچه عیسی در متی گفت و آنچه یوحنا را به نوشتنش در مکاشفه برانگیخت، وجود دارد؟`

نگرانی مسیح برای قومش در پایان زمان شامل فریب جهانی است که باعث می شود ملت ها با ایمان واقعی مخالفت کنند و عبادتی نادرست را به جهان تحمیل نمایند. کسانی که مقاومت کنند با نفرت، مصیبت و حتی مرگ روبرو خواهند شد.

`متی باب ۲۴ آیه ۱۳ را بخوانید. کلید نجات یافتن و وفادار بودن در میان مخالفت جهانی چه میباشد؟`

«هیچ کس به جز کسانی که ذهنشان را با حقایق کتاب مقدس قوی ساخته اند، نخواهند توانست در جدال عظیم نهایی دوام بیاورند.» — الن جی. وایت، Ellen G. White, The Great Controversy, pp. 493, 494.

این بیان به این معنی است که تمام کسانی که ذهن خود را با حقایق کتاب مقدس قوی می سازند، دچار هیچکدام از فریب های پایان زمان نخواهند شد. آنها باید بر آنچه حقیقت این زمان است استوار باشند؛ در غیر این صورت فریب بر آنها غلبه خواهد نمود.

`متی باب۷ آیات ۲۴ تا ۲۷ را بخوانید. چه چیز دیگری برای وفادار ماندن به خدا حیاتی می باشد؟`

استوار بودن از لحاظ فکری بر پایه کلام خدا با وجود اینکه بسیار مهم است، اما بر طبق گفته عیسی برای قادر بودن ما به ایستادگی در میان مشکلاتی که با آنها روبرو خواهیم شد، کافی نمی باشد. ما باید کاری را که آموختیم انجام دهیم؛ یعنی، باید از حقیقت آنگونه که در عیسی است اطاعت کنیم. در تمثیل بالا، هر دو سازنده، سخنان عیسی را شنیدند. تفاوت میان آنها، میان پایدار بودن و نبودن، اطاعت از آنچه عیسی تعلیم داد، بود.

`چرا کسی که اطاعت می کند، موفق می شود و کسی که اطاعت نمی کند شکست می خورد؟ اطاعت کردن چه تفاوتی در ثابت قدم ماندن فرد در ایمان ایجاد می کند؟`