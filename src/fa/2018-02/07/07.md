---
title:  تفکری فراتر
date:   18/05/2018
---

«اما آنکه یک سکه گرفته بود، رفته زمین را کند و نقد آقای خود را پنهان نمود»

«او یکی از افراد با کوچکترین موهبت بود که سرمایه خود را دست نخورده باقی گذاشت. در اینجا هشداری وجود دارد برای تمام کسانی که احساس می کنند کوچکی موهبتشان آنها را از خدمت مسیح باز می دارد. اگر آنها میتوانستند کار بزرگی انجام دهند، بسیار با خوشحالی آن را بر عهده می گرفتند؛ اما از آنجایی که آنها فقط میتوانند در چیزهای کوچک خدمت کنند، فکر می کنند در انجام ندادن هیچ کاری بهانه دارند. آنها در این باره گمراه هستند. خداوند در توزیع عطایا شخصیت ها را امتحان می کند. مردی که از ارتقای استعداد خود غفلت نمود، خود را به عنوان یک خدمتگزار بی وفا اثبات نمود. اگر او پنج استعداد دریافت نموده بود، مانند همین یکی، همه آنها را به خاک سپرده بود. سوء استفاده او از یک استعداد نشان داد که او موهبت های آسمانی را خوار می شمارد.

«’کسی که در امور کوچک درستکار باشد، در کارهای بزرگ هم درستکار خواهد بود.‘ لوقا باب ۱۶ آیه ۱۰. اهمیت امور کوچک اغلب دست کم گرفته می شود زیرا کوچک هستند؛ اما آنها بخش بزرگی از ترتیب واقعی زندگی را تامین می کنند. در واقع هیچ چیز غیرضروری در زندگی مسیحی وجود ندارد. اگر ما اهمیت امور کوچک را دست کم بگیریم، شخصیت سازی ما پر از خطر خواهد بود.» — الن جی. وایت، Ellen G. White, Christ’s Object Lessons, p. 356

**سوالاتی برای بحث**

`۱. برخی از ایدئولوژی ها و آرمان هایی که مردم معتقد بوده اند منجر به ایجاد مدینه فاضله بر روی زمین خواهد شد، کدامند و چرا همه آنها بدون استثنا شکست خورده اند؟`

`۲. چه چیزی در مورد اطاعت از آنچه خدا به ما می خواهد انجام دهیم وجود دارد که ایمان ما را قوی می کند؟ یعنی، چرا ایمان بدون اعمال مربوطه «مرده» است (یعقوب باب ۲ آیه ۲۶)؟ با در نظر گرفتن نوع سختی هایی که در انتظار کسانی که «فرمان های خدا را نگه می دارند» (مکاشفه یوحنا باب ۱۴ آیه ۱۲) وجود دارد، چرا اکنون برای ما بسیار مهم است که برای چیزی که کمتر انتظارش را داریم، آماده باشیم؟`

`۳. بیشتر درباره ده باکره بیاندیشید. چرا داستان ایشان باید هشداری برای ما باشد که در سطح و به روش های بسیاری، همه آنها مانند هم نگاه و رفتار کردند؟ ما چگونه می توانیم اطمینان یابیم که مانند آن نادان ها خود را فریب نداده باشیم؟`

`۴. مفهوم اینکه در صورت امکان حتی «برگزیده» نیز می تواند فریب بخورد، چیست؟ درک ما از «برگزیده» چه می باشد؟ (متی باب ۲۴ آیه ۳۱، رومیان باب ۸ آیه ۳۳ و کولسیان باب ۳ آیه ۱۲ را ببینید.) این چه چیزی درباره بزرگی فریب ها به ما می گوید؟`