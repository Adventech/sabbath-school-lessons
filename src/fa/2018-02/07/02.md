---
title:  تأیید قدرتمند نبوت
date:   13/05/2018
---

در روزهای آخر قبل از صلیب، حواریون بر کوه زیتون با عیسی صحبت کردند. تصویر کنید که می شنوید که عیسی میگوید معبد نابود خواهد شد. هیچ کس نمی داند دقیقاً در ذهن های ایشان چه گذشت، اما پرسشی که پس از آن مطرح نمودند نشان می دهد که آنها نابودی معبد را به «پایان جهان» ارتباط دادند (متی باب ۲۴ آیه ۳).

`متی باب ۲۴ آیات ۱ تا ۲۵ را بخوانید. عیسی چه پیام کلی در مورد روزهای پایانی به پیروانش داد؟`

متی باب ۲۴ آیات ۱ تا ۲۵ مشخص می سازند که مسیح در میان سایر چیزها، نگران فریبی بود که قومش را در طول قرن ها و در پایان زمان آشفته خواهد کرد. در میان آن فریب ها، انبیاء و مسیح های دروغین وجود خواهند داشت. برخی با ادعای نماینده مسیح بودن (انبیا دروغین) و برخی با ادعای مسیح بودن خواهند آمد. و مسئله وحشتناک این است که مردم نیز آنها را باور خواهند کرد.

ما تأییدی ناراحت کننده اما قدرتمند از کلام خدا را دیده ایم. در تمام طول تاریخ و حتی در زمان ما، فریب دهندگان در واقع آمده اند و گفته اند، «من مسیح هستم». چه پیشگویی قابل توجهی! ما که در این زمان زندگی می کنیم، می توانیم قرن های طولانی تاریخ را بررسی نماییم و ببینیم (به شیوه ای که افراد زمان مسیح نمی توانستند) که آن پیشگویی تا چه حد دقیق بوده است. ما همچنین نباید تعجب کنیم اگر فریب هایی مانند اینها با نزدیک شدنمان به بحران نهایی بیشتر می شوند.

همچنین، در زمینه تأکید بر ایمان، به این توجه کنید که عیسی چگونه وضعیت جهان را به تصویر کشید. مردم در زمانهای مختلفی از تاریخ زمین از زمان مسیح، امید خود را بر چیزهایی قرار دادند که باور داشتند رنج ها و دردهای بشری را از بین خواهند برد یا دست کم آنها را کم خواهند نمود. از جنبش های سیاسی یا فناوری گرفته تا علم و منطق — مردم در زمانی امید داشته و دارند که این چیزها به بوجود آمدن یک مدینه فاضله بر روی زمین منجر بشوند. چنانکه شاهد دردناک تاریخ بارها نشان داده است، این امیدها همواره سست بنیاد اثبات شده اند. جهان امروز دقیقاً همانگونه است که عیسی پیشگویی نمود. سخنان مسیح که تقریباً دو هزار سال پیش بیان شدند، نشان می دهند که این امیدها تا چه میزان گمراه بوده اند.

`متی باب ۲۴ آیه ۲۵ را بخوانید. ما از این آیه چه چیزی می توانیم برداشت کنیم که تصدیقی بر ایمان ما داشته باشد؟`