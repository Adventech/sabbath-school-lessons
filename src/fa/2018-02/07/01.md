---
title:  متی بابهای ۲۴ و ۲۵
date:   12/05/2018
---

### مطالعه این هفته
متی باب ۲۴ آیات ۱ تا ۲۵؛ مکاشفه یوحنا باب ۱۳ آیات ۱۱ تا ۱۷؛ متی باب ۷ آیات ۲۴ تا ۲۷؛ لوقا باب ۲۱ آیه ۲۰، متی باب ۲۵ آیات ۱ تا ۳۰.

> <p>آیه حفظی</p>
> «زیرا که مسیحیان کاذب و انبیا کَذَبه ظاهر شده، علامات و معجزات عظیمه چنان خواهند نمود که اگر ممکن بودی برگزیدگان را نیز گمراه کردندی» (متی باب ۲۴ آیه ۲۴).

در باب های ۲۴ و ۲۵ متی، عیسی حقایق مهمی در مورد پایان زمان و نحوه آماده بودن برای آن بیان می کند. به یک معنا، این باب ها آموزه های مسیح در مورد وقایع روزهای پایانی بودند. در عین حال، او با نگاه کردن به آینده نزدیکتر، تخریب قریب الوقوع اورشلیم، یک تراژدی از ابعاد فاجعه بار قومش را می بیند.

اما مسیح در سخنان به حواریون، همچنین با پیروانش در نسل های بعد و بویژه آخرین آنها، کسانی که در زمان بازگشت او زنده خواهند بود نیز صحبت می کند. عیسی همچنین یک تصویر زیبا را ارائه نمی دهد. جنگ ها، شایعات جنگ، طاعون، مسیح های دروغین و جفاها — این وضعیت اکثر دنیا و کلیسای او خواهد بود. شگفت انگیز است که ما با نگاه کردن به گذشته، می توانیم ببینیم که پیشگویی هایش تا چه حد دقیق بودند. بنابراین، می توانیم برای پیشگویی هایی که هنوز در زندگی ما اتفاق نیفتاده است نیز به او اعتماد کنیم.

اما عیسی تنها نسبت به آنچه قرار بود اتفاق بیافتد، هشدار نداد. او در باب ۲۵ متی تمثیل هایی را بیان نمود که در صورت مورد توجه قرار گرفتن، قومش را برای زمانی که «پسر انسان» بازمی گردد، آماده خواهد ساخت. آری، زمانهای سخت خواهند آمد، اما او مردمی را آماده خواهد ساخت که در زمان بازگشتش با او ملاقات کنند.

_* درس این هفته را مطالعه کنید تا برای روز سبت در ۱۹ مه آماده شوید._