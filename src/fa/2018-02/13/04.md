---
title:  چشماندازهای بلند مدت
date:   26/06/2018
---

`تیطوس باب ۲ آیه ۱۳ را بخوانید. ما چه امید بزرگی داریم و چرا؟`

یک استاد با توصیف باورهایش درباره منشاء جهان ما، توضیح داد که ۱۳ میلیارد سال پیش، «توده انبوه کوچکی با چگالی بی نهایت از هیچ بوجود آمد و آن توده منفجر شد و از آن انفجار، جهان ما بوجود آمد.» اینکه چگونه این «جرم کوچک با چگالی بی نهایت» از هیچ بوجود آمد را این استاد بیان نکرد. تنها با باور فرض نمود که این اتفاق افتاد.

اکنون همانطور که در مقدمه درس این هفته اشاره کردیم، ما در منشاء خود، پایانمان را می یابیم. بر طبق گفته این استاد، به این دلیل است که پایان ما دست کم در دراز مدت چندان امیدوارانه نمی باشد. جهان ایجاد شده از «جرم کوچک با چگالی بی نهایت» با تمام چیزهای درونش که شامل بشریت نیز می شود، محکوم به انقراض احتمالی بود.

در مقابل، مفهوم کتاب مقدس در مورد منشاء ما نه تنها منطقی تر از این دیدگاه می باشد بلکه امیدوارانه تر نیز هست. به لطف خدای سرچشمه ها، چشم اندازهای بلند مدت ما بسیار خوب هستند. ما چیزهای زیادی برای امیدوار بودن به آینده داریم و این امید متکی بر وعده آمدن دوباره عیسی می باشد.

`دوم تیموتائوس باب ۴ آیات ۶ تا ۸ را بخوانید. پولس در اینجا درباره چه چیزی سخن می گوید و امید خود را در چه چیزی قرار می دهد؟`

اگر چه پولس قرار است بزودی اعدام شود، با اطمینان از نجات و امید به بازگشت مسیح، چیزی که او «ظهور مسیح» (دوم تیموتائوس باب ۴ آیه ۸) می نامد، زندگی می کند. «تاج عدالت» در انتظار اوست، مطمئناً نه عدالت خودش (اول تیموتائوس باب ۱ آیه ۱۵) بلکه عدالت عیسی که پولس می داند امیدش و وعده آمدن دوم برپایه آن قرار دارد. صرف نظر از موقعیت کنونی او، که به بهترین شکل می توان گفت بسیار ملالت انگیز بود (در زندان منتظر اعدام شدن)، پولس می داند که چشم اندازهای بلند مدت او بسیار خوب هستند. و این بدین دلیل است که او به تصویر بزرگ تر نگاه می کرد و تنها بر موقعیت کنونی اش تمرکز نداشت.

`صرف نظر از موقعیت های کنونی تان، چگونه می توانید امیدی مشابه به پولس داشته باشید؟ چگونه می توانیم بیاموزیم به تصویر بزرگ تر و امیدی که به ما ارائه می دهد، توجه کنیم؟`