---
title:  مطالعه بیشتر
date:   06/04/2018
---

مکاشفه یوحنا باب ۱۲ آیات ۹ تا ۱۲ را بخوانید. و همچنین فصل «چرا به گناه اجازه ورود داده شد» صفحات ۳۳-۴۳ ، در کتاب مشایخ و انبیا از نوشته های الن جی وایت را مطالعه کنید.

> <p></p>
> «تا زمانی که تمامی موجودات، بیعت با محبت را اذعان می داشتند، هماهنگی کامل در سرتاسر جهان خدا حاصل می بود. شادی سپاه فرشتگان آسمانی این بود که هدف خالق خود را تحقق بخشند. آنها از بازتاب دادن جلال او و نشان دادن حمد خویش نسبت به او خوشحال می شدند. و در حالی که محبت برای خدا در جایگاهی برتر قرار داشت، محبت به یکدیگر آشکار و غیر خودخواهانه بود. هیچ پرده و نُت ناسازی وجود نداشت تا توازن و هماهنگی ارکستر سماوی را به هم بریزد. اما تغییری در این وضعیت با صفا و مسرور پدیدار گشت. در آنجا فردی بود که آن اختیار وآزادی را که خدا به مخلوقاتش عطا کرده بود، به انحراف کشانید. گناه از کسی شروع شد که در کنار مسیح، مکرم ترین فرد درنزد خدا شمرده می شد.» — الن جی. وایت، Ellen G. White, Patriarchs and Prophets, p. 35

به این عبارت «بیعت با محبت » الن جی. وایت توجه کنید. این عبارت قدرتمند و سرشار از معنی به این واقعیت اشاره دارد که محبت به وفاداری، سرسپردگی منجر می شود. همسری که شریک زندگی خود را دوست دارد، آن دوست داشتن را از طریق وفاداری نشان خواهد داد. در مورد موجودات در آسمان نیز چنین بود و ما نیز اکنون در رابطه خود با خدا باید همانگونه باشیم.

**سوالاتی برای بحث**

`۱. چه شواهدی از کتاب مقدس داریم که نه تنها به واقعیت شیطان بلکه به نقش او در جدال عظیم اشاره می کنند؟ ما چگونه می توانیم به مردم کمک کنیم که واقعیت شیطان را به عنوان یک شخص و نه تنها یک نماد شرارت در قلب بشری درک کنند؟`

`۲. به عنوان ادونتیست های روز هفتم، با دانش بسیار زیادی در مورد حقیقت کتاب مقدس برکت داده شده ایم. اگر چه این بسیار فوق العاده است، اما چرا این دانش برای رستگاری ما کافی نمی باشد؟ به چه چیزی بیشتر از تنها دانش فکری نیاز داریم؟`

`۳. به چه روش هایی حضور عیسی را در زندگی خود، حتی اکنون تجربه کرده اید؟ این تجربیات چگونه می توانند به شما در مشکلاتی که ممکن است با آنها روبرو باشید، کمک کنند؟`

`۴. در کلاس، بیشتر درباره عبارت «بیعت با محبت» صحبت کنید. این نظریه چگونه می تواند به ما در درک بهتر ارتباط میان شریعت و فیض و میان ایمان و اطاعت کمک کند؟ این عبارت چه چیزی در مورد آزادی و اختیار ذاتی در مفهوم کلی محبت به ما می آموزد؟ حتی اکنون به چه روش هایی می توانیم «بیعت با محبت» را نشان دهیم؟`