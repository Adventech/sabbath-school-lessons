---
title:  نبرد کیهانی
date:   31/03/2018
---

### مطالعه این هفته
حزقیال باب ۲۸ آیات ۱ و ۲ و ۱۱ تا ۱۷؛ پیدایش باب ۳ آیات ۱ تا ۷؛ مکاشفه یوحنا باب ۱۲ آیات ۱ تا ۱۷؛ رومیان باب ۸ آیات ۳۱ تا ۳۹؛ مکاشفه یوحنا باب ۱۴ آیه ۱۲.

> <p>آیه حفظی</p>
> «از این رو اژدها نسبت به آن زن خشمگین شد و رفت تا با بقیه فرزندان او که فرمانهای خدا را نگاه میدارند و به عیسی شهادت میدهند بجنگد و اژدها در کنار دریا به انتظار ایستاد» (مکاشفه یوحنا باب ۱۲ آیه ۱۷).

نبرد کیهانی که گاهی «جدال عظیم» نامیده می شود، جهان بینی کتاب مقدسی بشمار می رود. پیش زمینه ای را تشکیل می دهد که وقایع غیر منتظره جهان ما و حتی کائنات را می گشاید. گناه، رنج، مرگ، ظهور و سقوط ملت ها، گسترش انجیل، وقایع روزهای پایانی — همه این ها در بطن نبرد کیهانی رخ می دهند.

در این هفته به برخی از مکان های مهم که در آن نبرد بزرگ اتفاق افتاد نگاهی خواهیم انداخت که به نحوی مرموز در قلب یک موجود کامل یعنی لوسیفر شکل گرفت که شورش و سرکشی خود را از طریق سقوط دیگر موجودات کامل، یعنی آدم و حوا به زمین آورد. نبرد بزرگ، از این دو «نقاط عطف»، یعنی سقوط لوسیفر یا همان شیطان و سپس نخستین والدین ما، ریشه دواند و از آن زمان شدت یافت. هر کدام از ما بخشی از این نمایش غم انگیز کیهانی هستیم.

خبر خوب این است که نه تنها روزی این نبرد به پایان خواهد رسید، بلکه با پیروزی کامل مسیح بر شیطان خاتمه خواهد یافت. و حتی خبر بهتر این است که بدلیل کامل بودن آنچه عیسی بر روی صلیب انجام داد، همه ما می توانیم در آن پیروزی سهیم شویم. و به عنوان بخشی از آن پیروزی، خدا الان ما را فرا می خواند تا ایمان خود را حفظ کرده و مطیع باشیم. همانطورکه منتظر تمام وعده هایی هستیم که در عیسی به ما داده شده است و تحقق یافتن آن ها تضمین گردیده است.

_* درس این هفته را مطالعه کنید تا برای روز سبت در ۷ آوریل آماده شوید._