---
title:  عیسی و کتاب مکاشفة یوحنا
date:   14/04/2018
---

### مطالعه این هفته
اول قرنتیان باب ۱۰ آیات ۱ تا ۱۱؛ مکاشفه یوحنا باب ۱۲ آیات ۱ تا ۱۷، باب ۱۹ آیات ۱۱ تا ۱۵؛ افسسیان باب ۱ آیه ۲۰؛ مکاشفه یوحنا باب ۱۱ آیه ۱۹، باب ۱ آیات ۱۰ تا ۱۸.

> <p>آیه حفظی</p>
> «به آن کسی که پیروز گردد جایی در روی تخت خود خواهم بخشید، همان طور که من پیروز شدم و با پدر بر تخت او نشستم» (مکاشفه یوحنا باب ۳ آیه ۲۱).

حتی مرور سریع عهد جدید، حقیقتی مهم را نمایان می سازد: عهد جدید مستقیماً به عهد قدیم پیوند دارد. زمان و زمان دوباره، انجیل ها و رساله ها یا به وقایع عهد قدیم اشاره دارند و یا مستقیم یا غیر مستقیم از آن نقل قول می کنند. و وقتی که عیسی به خود و به بشارت خویش اشاره می کرد، چند بار در مورد اینکه نبوت «کلام مقدس» باید «تحقق» یابد، صحبت کرد؟ (متی باب ۲۶ آیات ۵۴ و ۵۶، مرقس باب ۱۴ آیه ۴۹، یوحنا باب ۱۳ آیه ۱۸ و باب ۱۷ آیه ۱۲ را ببینید)

همین مطلب می تواند درباره کتاب مکاشفه یوحنا گفته شود. در واقع، مفهوم کتاب مکاشفه یوحنا جدای از عهد قدیم و بویژه کتاب دانیال غیر ممکن می باشد. این یکی از دلایلی است که چرا ما اغلب هر دو کتاب را با هم مطالعه می کنیم.

یکی از جنبه های بسیار مهم رجوع کردن به عهد قدیم در مکاشفه یوحنا این است که در کنار بقیه کتاب، عیسی را نمایان می سازند. مکاشفه کاملاً درباره عیسی و اینکه چه کسی بود و کاری که برای قومش انجام داد و آن چیزی است که در پایان جهان برای ما انجام خواهد داد. ضروری است که در تمرکز بر وقایع پایان زمان، عیسی در مرکزیت و مقابلمان قرار داشته باشد، دقیقاً همان کاری که کتاب مکاشفه یوحنا انجام می دهد. در درس این هفته، از طریق دریچه کتاب مکاشفه یوحنا به عیسی نگاه می کنیم.

_* درس این هفته را مطالعه کنید تا برای روز سبت در ۲۱ آوریل آماده شوید._