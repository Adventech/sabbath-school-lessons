---
title:  ساختار کتاب مکاشفه
date:   15/04/2018
---

در میان بسیاری از چیزهای مشترکی که کتاب دانیال و مکاشفه یوحنا دارند، دو بخش اساسی شامل آنها می باشد:تاریخی و آخرت شناسی(وقایع پایان زمان). هر دو این مفاهیم بطور دقیقی در هر کتاب مرتبط هستند. ما ممکن است وقایع تاریخی را به عنوان پیش در آمد یا نمونه هایی از وقایع بزرگ و جهانی روزهای پایانی حتی اگر در مقیاسی کوچکتر، ببینیم. یعنی، با مطالعه آنچه در تاریخ عهد قدیم اتفاق افتاد، می توانیم بینشی برای آنچه در زمان ما و فراتر از آن رخ خواهد داد، داشته باشیم. اگر چه این اصل تنها به کتاب دانیال و مکاشفه یوحنا محدود نمی شود.

`اول قرنتیان باب ۱۰ آیات ۱ تا ۱۱ را بخوانید. در این آیات، اصول گفته شده در بالا را چگونه می بینیم؟`

همانطور که هفته پیش دیدیم، برخی از داستان های کتاب دانیال (دانیال باب ۳ آیات ۶، ۱۵ و ۲۷؛ و باب ۶ آیات ۶ تا ۹ و ۲۱ و ۲۲) حوادث تاریخی محلی بودند که به گونه ای بازتاب دهنده وقایع آخرالزمان هستند که در کتاب مکاشفه به تصویر کشیده شده اند. با مطالعه این داستان ها، حد اقل می توانیم نگاهی اجمالی و بینشی در مقیاسی گستردهتر در مورد برخی از چیزهایی که قوم خدا در پایان زمان با آنها روبرو خواهد شد، بدست آوریم. اگر چه شاید، مهم ترین نکته این است که بدون در نظر گرفتن موقعیت کنونی ما در اینجا، به ما تضمین رستگاری نهایی داده شده است. در کنار چیزهای دیگری که کتاب مکاشفه یوحنا تعلیم می دهد، اطمینان از پیروزی را تضمین می دهد.

اگر چه چندین استثنا وجود دارد، بخش تاریخی مکاشفه یوحنا باب های ۱ تا ۱۱ و در مورد پایان زمان، باب های۱۳ تا ۲۲ می باشند.

`مکاشفه یوحنا باب ۱۲ آیات ۱ تا ۱۷ را بخوانید. این باب در بخش تاریخی یا رویدادهای پایان زمان قرار می گیرد و چرا؟`

همانطور که می توانیم ببینیم، این باب متعلق به هر دو بخش می باشد. چرا؟ زیرا در مورد درگیری های تاریخی — اخراج شیطان از آسمان (مکاشفه یوحنا باب ۱۲ آیات ۷ تا ۹)، حمله شیطان به عیسی در زمان نوزادی (مکاشفه یوحنا باب ۱۲ آیه ۴) و جفای کلیسا در تاریخ بعدی کلیسا (مکاشفه یوحنا باب ۱۲ آیات ۱۴ تا ۱۶) — و در ادامه، تصویر حمله شیطان به بازماندگان پایان زمان (مکاشفه یوحنا باب ۱۲ آیه ۱۷) صحبت می کند.

`گفته شده است که یکی از درس هایی که ما از تاریخ می گیریم، این است که ما هرگز از تاریخ درس نمی گیریم. ایده این است که بدون در نظر گرفتن دوره زندگی، مردم به انجام اشتباهات مشابه ادامه می دهند. با وجود تاریخ زیادی که ما می توانیم از آن درس بگیریم، چگونه می توانیم از انجام اشتباهات مشابه اجتناب کنیم؟`