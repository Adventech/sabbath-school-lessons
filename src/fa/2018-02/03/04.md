---
title:  الگوی قُدس [یا خیمه مقدس] در مکاشفه یوحنا
date:   17/04/2018
---

مکاشفه یوحنا در کنار دو بخش اصلی، لایه ساختاری دیگری نیز دارد که یکی از آنها در اطراف قدس عبرانی بنا شده است. این الگوی قدس به هیچ کدام از دو بخش اصلی محدود نمی شود، بلکه در هر دوی آنها وجود دارد.

در قدس زمینی، یکی از حیاط در مذبح قربانی سوختنی شروع می شود، جایی که حیوانات قربانی می شدند. پس از مرگ حیوان که نماد صلیب و مصلوب شدن بود، کاهن وارد نخستین اتاق معبد می شود که نمونه کاری که عیسی در معبد آسمانی پس از عروجش انجام داد، می باشد. این با قدم زدن عیسی در میان چراغدان ها نشان داده شده است (مکاشفه یوحنا باب ۱ آیه ۱۳).

`مکاشفه یوحنا باب ۴ آیات ۱ و ۲ را بخوانید. در باز نشان دهنده چیست؟ این صحنه در کجا واقع شده است؟ اعمال رسولان باب ۲ آیه ۳۳ و باب ۵ آیه ۳۱، افسسیان باب ۱ آیه ۲۰، عبرانیان باب ۱۰ آیات ۱۲ و ۱۳، مزامیر باب ۱۱۰ آیه ۱ و مکاشفه یوحنا باب ۱۲ آیه ۵ را نیز ببینید.`

مسیح کمی پس از عروجش، از طریق اولین در باز وارد مکان مقدس معبد آسمانی شد. هنگامی که مسیح برای نخستین بار در کتاب مکاشفه یوحنا دیده می شود، در مقابل چراغدان ها در اولین حجره قدس زمینی قرار دارد (مکاشفه یوحنا باب ۱ آیات ۱۰ تا ۱۸ را ببینید).

`مکاشفه یوحنا باب ۱۱ آیه ۱۹ را بخوانید. برجستگی این واقعیت چیست که پس از باز شدن معبد آسمانی، یوحنا توانست ببیند که تابوت عهد در حجره دوم معبد قرار دارد؟ (لاویان باب ۱۶ آیات ۱۲ تا ۱۴ را ببینید)؟`

تصویر تابوت عهد در معبد آسمانی یک مرجع مسلم از مقدس ترین مکان هاست که حجره دوم آسمانی یاقدس الاقداس می باشد. در کتاب مکاشفه یوحنا، نه تنها می توانیم خدمت عیسی در دو تالار را ببینیم، بلکه این حقیقت مهم و آرامش بخش را در می یابیم که رویدادهای آسمان و زمین به هم مرتبط هستند.حتی در میان آزمایشات تاریخ و روزهای پایانی آنگونه که در کتاب مکاشفه یوحنا به تصویر کشیده شده است، می توانیم این اطمینان را داشته باشیم که «تمام آسمان در کار آماده سازی مردم برای ایستادن در روز آمادگی خداوند در کار است. ارتباط آسمان و زمین بسیار نزدیک به نظر میرسد.» — الن جی. وایت، Ellen G. White, My Life Today, p. 307