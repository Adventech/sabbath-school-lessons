---
title:  'مسیح در مکاشفه: بخش اول'
date:   18/04/2018
---

همه چیز در مکاشفه از ساختار تا محتوا، یک هدف دارد: آشکار نمودن عیسی مسیح.

به این دلیل است که واژه های آغازین کتاب چنین هستند، «مکاشفه عیسی مسیح» (Apocalypsis Iesou Christou). این مطلب بطور کلی به عنوان (۱) «مکاشفه از جانب عیسی مسیح؛» یا (۲) «مکاشفه درباره عیسی مسیح» (مکاشفه یوحنا باب ۱ آیه ۲) درک می شود. این واقعیت که این یک «مکاشفه» است، در مقابل کسانی که باور دارند که درک مکاشفه دشوار است، به مباحثه می پردازد. اگر خداوند بر این قصد نبود که این کتاب توسط کسانی که خوانده می شود، درک شود، پس چرا آن را در کتاب مقدس قرار داد؟

`مکاشفه یوحنا باب ۱ آیات ۱ تا ۸ را بخوانید. این آیات چه چیزی درباره عیسی به ما می آموزند؟`

مسیح در کتاب مکاشفه به عنوان «رئیس پادشاهان جهان» (مکاشفه یوحنا باب ۱ آیه ۵) معرفی شده است و تقریباً در انتهای کتاب او به عنوان «پادشاه پادشاهان» (مکاشفه یوحنا باب ۱۹ آیه ۱۶) توصیف شده است. خبر بسیار خوب در اینجا این است که در میان همه هرج و مرج و سردرگمی بر روی زمین، ما می توانیم این تضمین را داشته باشیم که خداوند و نجات دهنده پر مهر ما کنترل نهایی را در دست دارد.

در مکاشفه یوحنا باب ۱ آیه ۵، مرجع شفافی از مسیح به عنوان نجات دهنده ارائه شده است. «او ما را دوست دارد و با خون خود ما را از گناهانمان آزاد گردانید»، به مرگ کفاره ای او بر روی صلیب اشاره دارد. او نه تنها ما را عادل شمرد بلکه تقدیس نیز نمود (اول قرنتیان باب ۶ آیه ۱۱). در آیاتی مانند این، ما می توانیم تضمین نجات را بیابیم زیرا به ما نشان می دهد که عیسی کسی است که گناهان ما را می شوید. ما مطمئناً خود نمی توانیم این کار را انجام دهیم.

`مکاشفه یوحنا باب ۱ آیه ۷ را بخوانید. این آیه چه چیزی درباره عیسی به ما می آموزد؟`

وعده بازگشت مسیح «با ابرها»، در مرکزیت ایمان مسیحی قرار دارد. عیسی بار دیگر خواهد آمد، بازگشتی واقعی در رویدادی که تمام جهان شاهدش خواهد بود، رویدادی که یکبار برای همیشه رنج، هرج و مرج و تباهی این جهان را پایان می دهد و تمام وعده های ابدیت را به همراه دارد.

`مکاشفه یوحنا باب ۱ آیه ۸ چه چیزی درباره عیسی به ما می آموزد؟ ما چه امیدی در این آیه میتوانیم بیابیم که در میان هر نوع دشواری هایی که با آن روبرو هستیم، به ما آرامش دهد؟`