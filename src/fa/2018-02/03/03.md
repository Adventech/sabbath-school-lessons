---
title:  تصویر عیسی
date:   16/04/2018
---

آیات زیر که اسامی و در مواردی شرح های متعددی برای عیسی و آنچه انجام داده، ارائه می دهد و یا خواهد داد و یا دارند را بخوانید. این آیات چه چیزی درباره عیسی به ما می آموزند؟

`مکاشفه یوحنا باب ۱ آیه ۵`

`مکاشفه یوحنا باب ۱ آیه ۱۸`

`مکاشفه یوحنا باب ۵ آیه ۸`

`مکاشفه یوحنا باب ۱۹ آیات ۱۱ تا ۱۵`

`مکاشفه یوحنا باب ۲۱ آیه ۶`

این ها تنها برخی از بسیار آیات موجود در مکاشفه یوحنا هستند که عیسی را در نقش ها و عملکردهای متفاوت به تصویر می کشند. او بره است که به اولین آمدن او اشاره دارد که در آن خود را به عنوان قربانی گناهان ما ارائه داد. «پس خود را از خمیرمایه کهنه پاک سازید تا فطیر تازه باشید، چنانکه بی خمیرمایه هستید زیرا که فصح ما مسیح در راه ما ذبح شده است» (اول قرنتیان باب ۵ آیه ۷). او همچنین کسی بود که «هلاک شد و اینک تا ابدالآباد زنده هست» (مکاشفه یوحنا باب ۱ آیه ۱۸)، مرجعی واضح در باره مرگ و رستاخیز اوست. «بر همین منوال مکتوب است و بدینطور سزاوار بود که مسیح رنج ببیندو روز سوم از مردگان برخیزد» (لوقا باب ۲۴ آیه ۴۶). و در مکاشفه یوحنا باب ۱۹ آیات ۱۱ تا ۱۵، او در نقشش در آمدن دوباره، زمانی که با قدرت، جلال و داوری به زمین باز خواد گشت، به تصویر کشیده شده است. «زیرا که پسر انسان خواهد آمد در جلال پدر خویش به اتفاق ملائکه خود و در آن وقت هر کسی را موافق اعمالش جزا خواهد داد» (متی باب ۱۶ آیه ۲۷).

`ما چگونه می توانیم روزانه بیاموزیم که زندگی، مرگ، رستاخیز و بازگشت عیسی را در مرکز توجه وجود و پایه و اساس انتخاب های اخلاقی خود قرار دهیم؟`