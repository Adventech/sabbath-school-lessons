---
title:  'مسیح در مکاشفه: بخش دوم'
date:   19/04/2018
---

`مکاشفه یوحنا باب ۱ آیات ۱۰ تا ۱۸ را بخوانید. عیسی در اینجا در مورد خودش چه چیزی میگوید؟`

عیسی در این آیات پدیدار می شود که در اولین تالار قدس آسمانی ایستاده است. مکاشفه او در این نقش چنان عالی بود که یوحنا با ترس بر روی پاهای او افتاد. عیسی که همیشه آرامش دهنده است، به او می گوید که نترسد و به خود به عنوان الف و ی، اولین و آخرین اشاره می کند — اشاره به وجود ابدی او به عنوان خدا. کمی بعد او درباره مرگ و رستاخیز خود و امیدی که رستاخیزش به همراه دارد، صحبت می کند. عیسی کلید «موت و عالم اموات» را در دست دارد. به عبارت دیگر، عیسی در اینجا آنچه را که به مارتا در زمان مرگ برادرش گفت، به یوحنا می گوید، سخنانی که یوحنا نیز آنرا به رشته تحریر در آورد: «من قیامت و حیات هستم. کسی که به من ایمان بیاورد حتّی اگر بمیرد، حیات خواهد داشت و کسی که زنده باشد و به من ایمان بیاورد هرگز نخواهد مرد. آیا این را باور میکنی؟» (یوحنا باب ۱۱ آیات ۲۵ و ۲۶).

با مارتا و اکنون یوحنا، عیسی توجه ما را به امید رستاخیز، نقطه اوج و اوج ایمان مسیحی جلب می کند. بدون این امید، چه امید دیگری وجود دارد؟

`مکاشفه یوحنا باب ۲۲ آیات ۷، ۱۲ و ۱۳ را بخوانید. این آیات چه چیزی درباره عیسی نیز آشکار میکنند؟`

«مسیح عیسی، الف و ی، کتاب پیدایش، [اولین کتاب در مجموعه کتاب های] عهد قدیم و کتاب مکاشفه، [آخرین کتاب از مجموعه کتاب های] عهد جدید می باشد. هر دو کتاب در مسیح به هم می رسند. آدم و خدا با اطاعت آدم دوم، که کار غلبه بر وسوسه های شیطان و رستگاری شکست و سقوط ننگین آدم را انجام میدهد، آشتی میکنند.» — الن جی. وایت، Ellen G. White Comments, The SDA Bible Commentary, vol. 6, p. 1092. آری، عیسی شروع و پایان است. او ما را در ابتدا خلق نمود و ما را در انتها مجدداً خلق خواهد نمود.

کتاب مکاشفه یوحنا، از ابتدا تا انتها، چنانکه که به ما نه تنها درباره تاریخ بلکه درباره رویدادهای پایان زمان میآموزد، همچنان Apocalypsis Iesou Christou است، مکاشفه عیسی مسیح. بار دیگر، هر چیز دیگری که ممکن است در مورد وقایع پایانی مطالعه کنیم، عیسی مسیح باید در مرکزیت همه آنها باشد.

`ما هر روز به چه روش هایی می توانیم عیسی را در مرکز زندگی خود نگه داریم؟`