---
title:  مُهر خدا
date:   12/06/2018
---

یک مُهر مانند یک امضاء، برای معتبر ساختن یک مدرک استفاده می شود. در زمان های باستان، یک مُهر بر روی موم نرم یا گل رس فشرده می شد تا اعتبار یا مالکیت و داشتن اجازه استفاده مالکش را نشان دهد.

`مُهر خدا چیست و چه زمانی و چگونه داده شده است؟ افسسیان باب ۱ آیات ۱۳ و ۱۴، باب ۴ آیه ۳۰؛ دوم تیموتائوس باب ۲ آیه ۱۹؛ مکاشفه یوحنا باب ۷ آیا ۱ تا ۴، باب ۱۴ آیه ۱.`

مُهر خدا نشانه ای از مالکیت و حفاظت او از قومش می باشد. پولس یک مُهر را در ارتباط با ایمان آوردن و دریافت موهبت روح القدس توصیف می کند. او این موهبت را یک «سپرده» یا «پرداخت داده شده» به تمام ایمانداران به عنوان یک تضمین برای نجات کامل و میراث آینده که در زمان آمدن عیسی دریافت خواهند نمود، داده می شود.

کتاب مکاشفه یوحنا، مُهر دیگری را دقیقاً قبل از ظهور دوم به تصویر می کشد. مُهر نهایی به ۱۴۴۰۰۰ نفر در زمان بارش روح القدس در باران دوم داده شد. نام خدا (یا امضای او) بر روی پیشانی ایشان نوشته شده است. از طریق کار روح القدس در زندگی ایشان، آنها شخصیت خدا را انعکاس خواهند داد.

`مُهر خدا را با نشان وحش مقایسه کنید. به چه تفاوت هایی میان آنها اشاره شده است؟ مکاشفه یوحنا باب ۷ آیه ۳، باب ۱۴ آیه ۹.`

مُهر به پرستش کنندگان حقیقی خدا داده می شود، در حالی که نشان به پرستش کنندگان وحش داده می شود. مُهر تنها بر روی پیشانی ثبت می شود که نشان دهنده انتخاب قطعی ذهن به پرستش خدا به روشی که او فرمان داده است، می باشد. نشان از سوی دیگر، هم بر پیشانی و هم بر دست ثبت می شود. این بدین معناست که مردم ممکن است وحش را به یکی از دو دلیل پرستش کنند. یا در ذهمشان با آن موافق هستند و فکر می کنند واقعاً خدا را پرستش میکنند یا اینکه اصلاً با آن موافق نیستند اما به آن ادامه می دهند زیرا نگران عواقب جدی مطابق نبودن با آن هستند: ناتوان بودن در خرید یا فروش و در نهایت کشته شدن (مکاشفه یوحنا باب ۱۳ آیات ۱۷ و ۱۵).

«کسانی که با جهان متحد می شوند، قالب دنیوی پیدا می کنند و برای نشان وحش آماده می شوند. کسانی که اعتماد به خود را از دست می دهند و خود را در برابر خدا فروتن می کنند و روح های خود را با اطاعت از حقیقت پاک میسازند — این ها قالب آسمانی را دریافت می کنند و برای مُهر خدا بر روی پیشانی هایشان آماده می شوند.» — الن جی.وایت، Ellen G. White, Testimonies for the Church, vol. 5, p. 216