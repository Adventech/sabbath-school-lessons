---
title:  مُهر خدا یا نشان وحش؟
date:   09/06/2018
---

### مطالعه این هفته
پیدایش باب ۱۷ آیات ۹ تا ۱۱؛ خروج باب ۳۱ آیات ۱۳ و ۱۷؛ مکاشفه یوحنا باب ۱۳ آیه ۱۷؛ افسسیان باب ۱ آیات ۱۳ و ۱۴؛ عبرانیان باب ۴ آیات ۹ و ۱۰.

> <p>آیه حفظی</p>
> «سرود موسی بنده خدا و سرود بره را میخوانند و میگویند: عظیم و عجیب است اعمال تو ای خداوند خدای قادر مطلق! عدل و حق است راههای تو ای پادشاه امّتها!» (مکاشفه یوحنا باب ۱۵ آیه ۳).

سرود موسی و بره با آیه حفظی این هفته ما آغاز می شود. این توسط «کسانی که بر وحش و تصویر او و بر نشانه و تعداد نام های او پیروز شده اند خوانده می شود زمانی که بر دریای شیشه ای در آسمان می ایستند» (مکاشفه یوحنا باب ۱۵ آیه ۲). ما چگونه می توانیم در میان این شمار باشیم؟

یکی از بارزترین نشانه های قوم حقیقی خدا در روزهای پایانی، انتشار پیام فرشته سوم توسط ایشان می باشد که در برابر دریافت نشانه وحش هشدار می دهد. اگر چه، با وجود اینکه هشداری جدی تر از این در کتاب مقدس وجود ندارد، بسیاری نظریات گیج کننده در مورد اینکه این نشانه چه بوده است، در طول سال ها پیشنهاد شده است: بارکدی بر روی پیشانی، شماره کارت اعتباری، یا برخی علائم بیومتریک.

ما نباید از گسترش ایده های گیج کننده در بابل متعجب بشویم. گذشته از هر چیز، نام آن به معنی «سردرگمی» میباشد. اما قوم باقی مانده خدا به درکی واضح از این موضوع نیاز دارند تا پیام فرشته سوم را با قدرت انتشار دهند. این هفته ما تلاش خواهیم نمود نماد وحش و چگونگی اجتناب از آن را — با دریافت مهر خدا — بهتر درک کنیم.

_* درس این هفته را مطالعه کنید تا برای روز سبت در ۱۶ ژوئن آماده شوید._