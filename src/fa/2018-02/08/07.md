---
title:  تفکری فراتر
date:   25/05/2018
---

دانش آموزان کتاب مقدس برای مدت طولانی ارتباط میان فراخوانده شدن در مکاشفه یوحنا باب ۱۴ آیه ۷ با «پرستش او که آسمان و زمین دریا و چشمه های آب را خلق نمود» و فرمان چهارم در خروج باب ۲۰ آیه ۱۱ را یافته اند، وقتی که سبت به این واقعیت اشاره دارد که «در شش روز خداوند آسمان و زمین و دریا و آنچه را که در آنهاست بساخت». با وجود ارتباط نزدیک زبانی، تغییری وجود دارد که در آن آیه مکاشفه یوحنا به خداوند به عنوان کسی که «چشمه های آب» را بوجود آورد، اشاره دارد.

جان بالدوین، نویسنده، (John Baldwin) چنین استدلال می کند: «به فرض اینکه الوهیت عمداً در قفای عبارت’چشمه های آب‘ نهفته است، چرا عیسی از پیام آورنده خواست که شباهت موارد اشاره شده در خروج باب ۲۰ آیه ۱۱ را بشکند؟ چرا فرشته به ’چشمههای آب‘ و نه انواع دیگر خلقت از جمله درختان، پرندگان، ماهی ها یا کوهستان ها اشاره می کند؟

«شاید اشاره به ’چشمه های آب‘ در زمینه اعلام الهی رسیدن یک زمان داوری الهی منحصر به فرد برای معطوف ساختن توجه خوانندگان به دوره پیشین داوری الهی باشد... شاید خدا در نظر دارد که اشاره ممکن به سیل با کلمات ’چشمه های آب‘، تأکیدی باشد بر این حقیقت که او در واقع خدای داوری و همچنین خدای وفاداری و رحمت ابدی (هر دو شواهدی در روایت سیل پیدایش بودند)، می باشد. در این صورت، دلالت های شخصی و روحانی بر طوفان بر آمده از عبارت ’چشمه های آب‘ شاید برای تشویق خواننده به جدی گرفتن رسیدن خطیر روند جدید پایان جهان از داوری الهی فردی که اکنون توسط پیام رسان اول در باب ۱۴ مکاشفه یوحنا اعلام شد.» — John Baldwin, ed., Creation, Catastrophe and Calvary: Why a Global Flood Is Vital to the Doctrine of Atonement (Hagerstown, Md.: Review and Herald® Publishing Association, 2000), p. 27

**سوالاتی برای بحث**

`۱. اشعیا باب ۵۳ آیه ۶ چنین است: «جمیع ما مثل گوسفندان گمراه شده بودیم». واژه عبری برای «جمیع ما» cullanu می باشد. در همین آیه اشعیا می گوید که خداوند «گناه جمیع ما» را بر عیسی نهاد. واژه «جمیع ما» در اینجا نیز cullanu است. این چگونه به ما نشان می دهد که با وجود بزرگ بودن مشکل گناه، چاره آن برای حل کردن آن بسیار کافی است؟`

`۲. ما چه درس های دیگری می توانیم از روایت دزد بر روی صلیب بیاموزیم؟ فرض کنید دزد بخشیده شد و از صلیب پایین آورده شده و نجات یافت. فکر می کنید زندگی اش چگونه متفاوت می بود؟ این پاسخ چه چیزی درباره قدرت مسیح در تغییر زندگی ما می گوید؟`