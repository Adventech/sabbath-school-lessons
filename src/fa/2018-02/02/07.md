---
title:  مطالعه بیشتر
date:   13/04/2018
---

> <p></p>
> «همچنانکه ما به انتهای تاریخ این جهان نزدیک می شویم، پیشگویی های ثبت شده توسط دانیال، توجه ویژه ما را می طلبد، زیرا آنها با زمانی که ما در آن زندگی می کنیم، مرتبط هستند. آموزه های آخرین کتاب عهد جدید باید با این مطالب مرتبط شوند. شیطان بسیاری را هدایت کرده است تا باور کنند که بخش های پیشگویی نوشته های دانیال و یوحنا افشاء کننده قابل درک نبودند. اما وعده واضح است که برکتی ویژه، مطالعه این پیشگوییها را بهمراه خواهد داشت. ’خردمندان همه چیز را درک خواهند کرد‘ [دانیال باب ۱۲ آیه ۱۰]، و از رؤیای دانیال سخن می گفت که باید در در روزهای پایانی آشکار شود؛ و از مکاشفه ای که مسیح به خدمتگزارش یوحنا داد برای راهنمایی قوم خدا در طول قرن ها، وعده این است، ’خوشا به حال کسی که این را می خواند و کسانی که به کلمات این نبوت گوش دهند و طبق آنچه در آن نوشته شده است، عمل کنند.‘ مکاشفه باب ۱ آیه ۳.» — الن جی. وایت، Ellen G. White, Prophets and Kings, p. 547

اگر چه تمایل داریم در زمینه ظهور و سقوط ملت ها، داوری (دانیال باب ۷ آیه ۲۲ و ۲۶، باب ۸ آیه ۱۴) و نجات نهایی قوم خدا در زمان سختی ها (دانیال باب ۱۲ آیه ۱) به کتاب دانیال بنگریم؛ این هفته دیدیم که کتاب دانیال همچنین می تواند نمونه هایی از مفهوم آماده بودن فردی ما برای مشکلات و جفا های در زمان بروزشان، ارائه می دهد. در این معنا، این روایات، پیام های بسیار مهمی در روزهای پایانی به ما ارائه می دهند. گذشته از هر چیز، آگاهی از «نشان وحش» و «زمان سختی ها» و جفا های پیش رو هر چند هم مفید باشد، اگر ما این نوع تجربه با خدا را که لازم داریم نداشتیم، تمام این دانش ها تنها باعث محکومیت ما خواهند شد. بیش از هر چیز دیگر، ما به تجربه «تولد تازه» نیاز داریم که دانیال و دیگران از جمله نبوکدنصر داشتند.

**سوالاتی برای بحث**

`۱. دعای دانیال در باب ۹ آیات ۳ تا ۱۹ را بخوانید. این دعا چگونه نشان می دهد که دانیال فیض را درک کرد و اینکه خدا با لطف خود، بر خلاف هر گونه شایستگی یا خوبی از طرف ما، به ما محبت می کند و ما را نجات می دهد؟ چرا نه تنها درک این حقیقت، بلکه تجربه کردن آن نیز بسیار اهمیت دارد؟`

`۲. در کلاس در مورد چالشی که سه فرد عبرانی (دانیال باب ۳) و دانیال (دانیال باب ۶) در زمینه ایستادگی در زمانی که فعالیت های مذهبی ایشان مورد تهدید مقامات سیاسی قرار گرفتند، بحث کنید. در دو روایت چه تشابهاتی می یابیم؟ چه تفاوت هایی؟ و ما از هر دو روایت چه چیزی درباره وفاداری و اینکه شاهدانی قدرتمند باشیم، می توانیم بیاموزیم؟`

`۳. داشتن «تولد تازه» به چه معناست؟ چرا عیسی فرمود ما «باید دوباره متولد شویم» (یوحنا باب ۳ آیه ۷)؟`