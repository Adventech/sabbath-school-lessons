---
title:  قوم من، از آن بیرون بیایید
date:   07/06/2018
---

در طول سال ها، دانش پژوهان پیشگویی کتاب مقدس، با علاقه زیادی وقایع جهان را دنبال کردند؛ بویژہ که به نظر میرسد به پایان جهان مرتبط هستند. برای مثال درباره نقش ایالات متحده بیاندیشید. در گذشته در حدود سال ۱۸۵۱، برخی از ادونتیست ها، آمریکا را به عنوان قدرت وحش دوم (مکاشفه یوحنا باب ۱۳ آیات ۱۱ تا ۱۵) مشخص میکردند که اشاره ای قابل توجه با در نظر گرفتن شرایط ایالات متحده در آن زمان می باشد. در اواسط دهه ۱۸۰۰، قدرت های بزرگ همچنان قدرت های قدیمی جهان بودند: پروشا، فرانسه، اتریش — مجارستان و انگلستان. در آن زمان آمریکا ارتش زمان صلح در حدود بیست هزار مرد داشت که تنها در حدود یک دهم رزمندگان نبرد واتر لو (۱۸۱۵) بودند. در سال ۱۸۱۴، تنها چهل سال پیش از آن، بریتانیایی ها به واشنگتن دی. سی. حمله کردند و آن را به آتش کشیدند. در سال ۱۸۶۷، جنگجویان سرخپوست بومی آمریکایی بنام گاو سواران، هنگ سواره نظام هفتم آمریکای ژنرال کاستر را از بین بردند. بنابراین، حتی پس از اینکه برخی از مفسران ایالات متحده را به عنوان قدرتی که روزی «نشان وحش» را به جهان تحمیل خواهد نمود، شناسایی کردند، این کشور همچنان در خاک خود با بومیان آمریکا می جنگید و البته همیشه پیروز نمی شد!

بدون هیچ تردیدی رویدادهای جهان همان گونه که ما باور داریم در حال رخ دادن هستند. اما همچنان چیزهای بیشتری باید پیش از رسیدن ما به پایان آشکار شوند. برای مثال به این دلیل است که در صحبت کردن در مورد «نشان وحش»، بسیار مهم است که تأکید کنیم که اکنون هیچ کس آن را ندارد صرف نظر از اینکه فرمان چهارم را نگه میدارند یا خیر.

علاوه بر این چیزهای بیشتری باید آشکار شوند.

`مکاشفه یوحنا باب ۱۸ آیات ۱ تا ۴ را بخوانید. در اینجا چه اتفاقی می افتد و چرا برای ما مهم است که اکنون آن را بیاد داشته باشیم؟ این آیات چه چیزی درباره مأموریت ما نسبت به جهان به ما تعلیم می دهند؟`

این آیات، تصویر تیره و تاری از جهان سیاسی، اخلاقی و معنوی ارائه می دهند. آنها تأثیر بدخواهانه آموزه های دروغین مذهبی را در جهان نشان می دهند. با این وجود در عین حال آنها امید بزرگی ارائه می کنند زیرا فرشته دیگری از آسمان با جلال خود جهان را روشن می سازد. علاوه بر این قوم وفادار خدا، کسانی که هنوز آنچه که باید را نشناخته اند، فراخوانده شده اند که از بابل بیرون بیایند. پس این بدین معناست که درست تا پایان، قوم خدا که پیش از این از بابل خارج شده اند باید برای کمک به کسانی که همچنان در آن هستند، تلاش کنند.

`اینکه خداوند برخی را که همچنان در بابل هستند «قوم خود» می خواند، چه معنایی باید برای ما داشته باشد؟ چرا این برای ما در ارتباط با دیگران نکته مهمی است که باید بیاد داشته باشیم؟`