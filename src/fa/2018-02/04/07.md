---
title:  مطالعه بیشتر
date:   27/04/2018
---

ما می توانیم اطمینان از نجات را داشته باشیم اما نباید در مورد آن مغرور شویم. آیا چیزی با عنوان اطمینان دروغین از نجات وجود دارد؟ البته. و عیسی نیز نسبت به آن هشدار داد و فرمود: «نه هر که مرا خداوند، خداوند گوید داخل ملکوت آسمان گردد، بلکه آنکه اراده پدر مرا که در آسمان است بجا آورد. بسا در آن روز مرا خواهند گفت: خداوندا، خداوندا، آیا به نام تو نبوّت ننمودیم و به اسم تو دیوها را اخراج نکردیم و به نام تو معجزات بسیار ظاهر نساختیم؟ آنگاه به ایشان صریحاً خواهم گفت که هرگز شما را نشناختم! ای بدکاران از من دور شوید!» (متی باب ۷ آیات ۲۱ تا ۲۳).

این مردم دو اشتباه مهلک مرتکب شدند. نخست، با وجود تمام کارهای نیکی که در نام خداوند انجام داده بودند، اراده خداوند را که اطاعت از احکامش بود را بجا نمی آوردند. عیسی نفرمود که، شما که «بیگناه نبودید» یا شما که «بدون اشتباه و یا عالی نبودید»، «از من دور بشوید». در عوض، او آنها را به عنوان «یاغی و متمرد» — ترجمه anomian یا «بی قانون» — توصیف نمود. دوم، به تاکید آنها بر خود و آنچه انجام داده بودند توجه کنید: آیا ما این کار یا آن کار را در نام شما انجام ندادیم؟ و آیا ما این کار دیگر و همه چیز را در نام شما انجام ندادیم؟ دست نگه دارید! آنها باید تا چه میزان از مسیح دور بوده باشند که به منظور عادل جلوه دادن خود در نظر خدا به کارهای خود اشاره می کردند؟ تنها کارهایی که ما را نجات خواهند داد، کارهای مسیح هستند که با ایمان به ما نسبت داده شده اند. این جایی است که اطمینان ما در آن وجود دارد — نه در خودمان یا اعمالمان بلکه تنها در آنچه که مسیح برای ما انجام داده است. آیا شما این اطمینان را می خواهید؟ از شریعت خود اطاعت کنید و تنها بر شایستگی های عدالت مسیح تکیه کنید و در این صورت همه اطمینانی که مایلید را خواهید داشت.

**سوالاتی برای بحث**

`۱. شنیده شده است که مارتین لوتر گفت: «هنگامی که من به خودم می نگرم، نمی دانم چگونه می توانم نجات یابم. زمانی که به عیسی نگاه می کنم، نمی دانم چگونه می توانم گمراه شوم و از دست بروم.» در این سخنان چه حکمت بزرگی یافت می شود؟ چرا ایده خوبی است که همواره این احساس را در مقابل خود داشته باشیم؟`

`۲. در مورد این نظریه که ما حتی پیش از بنیان این جهان انتخاب شده بودیم که نجات یابیم، بیشتر تأمل نمایید. چرا این بدین معنا نیست که همه نجات پیدا خواهند کرد؟ اگر مردم نجات نیابند، آیا به این دلیل است که خدا آنها را انتخاب نکرد یا بدلیل انتخاب های خود ایشان می باشد؟ در کلاس در مورد این پرسش به بحث بپردازید.`

`۳. واقعیت نبرد بزرگ چگونه به ما کمک می کند بهتر با واقعیت شرارت حتی در جهانی که مورد محبت پدر، پسر و روح القدس می باشد، کنار بیاییم؟`