---
title:  محبت مسیح
date:   23/04/2018
---

گناه، نژاد بشر را از خدا جدا نمود؛ یک شکاف عمیق میان آنها شروع شد و در صورتی که این شکاف از بین نرود، بشریت محکوم به نابودی ابدی است. جدایی، عمیق و خطرناک بود. به چیزی کاملاً باور نکردنی برای حل مشکل گناه و اتحاد دوباره بشر گناهکار با خدای عادل و مقدس نیاز بود. به فردی ابدی با خدا، کسی به الوهیت خدا نیاز بود تا انسان شود و در آن انسانیت خود را به عنوان قربانی برای گناهان ما فدا سازد.

`یوحنا باب ۱ آیات ۱ تا ۳ و ۱۴ و فیلیپیان باب ۲ آیات ۵ تا ۸ را بخوانید. این آیات درباره هویت عیسی چه چیزی به ما تعلیم می دهند؟`

مسیح ابدی بود و برای وجودش به کسی یا چیزی وابسته نبود. او خدا بود — نه فقط ظاهری از خدا، بلکه خدا بود. طبیعت اصلی او الهی و ابدی بود. عیسی آن الوهیت را حفظ نمود اما به منظور نگه داشتن احکام در جسم بشری و مردن به عنوان جایگزینی برای همه کسانی که احکام را نقض کرده اند از جمله خود ما ، جامه بشری به خود گرفت (رومیان باب ۳ آیه ۲۳).

مسیح بدون هیچ گونه امتیازی نسبت به دیگر افراد بشر ، شکل انسانی بخود گرفت. او احکام خدا را نه از طریق قدرت الهی درونش بلکه با تکیه بر قدرت الهی بیرونی یکسان در دسترس برای همه انسان ها نگه داشت.

عیسی کاملاً خدا و کاملاً بشری بود. این بدین معناست که کسی که «همه چیز را با کلام پر قدرت خود» نگه می دارد (عبرانیان باب ۱ آیه ۳) همان کسی بود که به عنوان «کودکی که در آخور خوابیده بود» (لوقا باب ۲ آیه ۱۶) پیدا شد. این یعنی کسی که «قبل از همه چیز وجود داشت و همه چیز به وسیله او به هم می پیوندد» (کولسیان باب ۱ آیه ۱۷) همان کسی است که به عنوان کودک یک انسان «در حکمت و قامت رشد نمود» (لوقا باب ۲ آیه ۵۲). بدین معنی که «بدون او چیزی آفریده نشد» (یوحنا باب ۱ آیه ۳) همان کسی که «به صلیب کشیده شد» و مُرد (اعمال رسولان باب ۵ آیه ۳۰).

اگر همه اینها محبت مسیح را برای ما نمایان می سازند و محبت مسیح برای ما چیزی جز ابراز محبت پدر برای ما نیست، پس جای تعجب نمی باشد که ما دلایل بسیاری برای شادی کردن و شکرگزار بودن داریم!

`رومیان باب ۸ آیات ۳۸ و ۳۹ را بخوانید. آنچه در مطالعه امروز خواندیم چگونه دلایل قدرتمندی برای اعتماد به آنچه پولس در اینجا می گوید، به ما می دهد؟`