---
title:  محبت پدر
date:   22/04/2018
---

کمی قبل از صلیب، عیسی در مورد اینکه مردم چگونه می توانند از طریق او نزد پدر بیایند، با یاران نزدیکش صحبت کرد. پس از آن بود که فیلپیس گفت: «ای آقا پدر را به ما نشان ده که ما را کافی است» (یوحنا باب ۱۴ آیه ۸).

`عیسی چگونه به فلیپس پاسخ داد؟ یوحنا باب ۱۴ آیه ۹. پاسخ او چه چیزی درباره پدر به ما می آموزد؟ پاسخ او چگونه تصورات غلط را درباره خدا پاک می سازد؟`

برخی از مردم می گویند که خدای عهد قدیم، خدای عدالت است در مقایسه با خدای عهد جدید که سرشار از رحمت، فیض و بخشش می باشد. آنها تمایزی میان آن دو قائل می شوند که معتبر نیست. خدای عهد قدیم و جدید، یکسان و با صفات یکسان می باشد.

یکی از دلایلی که مسیح به این جهان آمد، آشکار ساختن حقیقت درباره خدای پدر بود. در طول قرن ها، ایده های نادرست در مورد او و شخصیتش نه تنها در میان بی دینان بلکه امت برگزیده خدا نیز گسترش یافت. «زمین بواسطه درک غلط از خدا به ظلمت گرائیده بود. برای اینکه سایه های ظلمت به روشنی تبدیل شوند و جهان بسوی خدا بازگردد، قدرت فریبنده شیطان باید شکسته می شد.» — الن جی. وایت، Ellen G. White, The Desire of Ages, p. 22. اینها برخی از دلایلی بودند که عیسی به این زمین آمد.

خدا تغییر نمی کند. اگر ما تمام حقایق مربوط به وقایع عهد قدیم را می دانستیم، خدا را به همان اندازه که در عهد جدید مهربان است، در عهد قدیم نیز چنین می یافتیم. کتاب مقدس اظهار می دارد، «خدا محبت است» (اول یوحنا باب ۴ آیه ۸) و خدا تغییر نمی کند. «عیسی مسیح دیروز و امروز و تا ابدالاباد همان است» (عبرانیان باب ۱۳ آیه ۸).

همچنین بیاد داشته باشید که این خدای عهد قدیم بود که بر صلیب آویخته شد.

همچنین، این خدا دیر خشم، شفیق و مهربان است (مزامیر باب ۱۴۵آیه ٨). خدا محبتی تمام نشدنی دارد (مزامیر باب ۱۴۳ آیه ۸) و از وجود پیروانش محظوظ می شود (مزامیر باب ۱۴۷ آیه ۱۱). خدا در نظر دارد به مردم رونق و امید ببخشد (ارمیا باب ۲۹ آیه ۱۱). او در محبتش دیگر ملامت نخواهد کرد بلکه با سرود بر مردمش شادی می کند (صفنیا باب ۳ آیه ۱۷). این ها بلکه بیشتر بیان می کنند که خدای حقیقی چگونه است.

`در مورد این واقعیت که عیسی نشان دهنده خدای پدر است، بیاندیشید. چرا این مطلب بویژه برای کسانی که ممکن است گاهی از خدا بترسند، چنین حقیقت شگفت و امیدوارانه ای می باشد؟`