---
title:  اطمینان از نجات
date:   25/04/2018
---

برخی از ادونتیست های روز هفتم نگران هستند که آیا نجات خواهند یافت یا خیر. آنها فاقد اطمینان هستند و مایلند در مورد آینده خود از نظر زندگی ابدی آگاهی یابند. آنها به سختی تلاش می کنند که به اندازه کافی خوب باشند و با این حال می دانند که از رسیدن به آن قاصر هستند. آنها به باطن خود می نگرند و چیز کمی برای دلگرم شدن در مسیرشان در زندگی می یابند.

هنگامی که ما فاصله زیاد میان شخصیت عیسی و خود را می بینیم، و یا آیه ای مانند «اما دری که به زندگی جاودان باز می شود کوچک است و راهش نیز باریک و تنها عده کمی می توانند به آن راه یابند» (متی باب ۷ آیه ۱۴) را می خوانیم، کدامیک از ما نگران و آشفته نخواهیم شد که آیا نجات خواهیم یافت؟

مردم به منظور اینکه برای پایان زمان آماده باشند، باید در زمان حال، اطمینان از نجات را داشته باشند. آنها برای روبرو شدن بدون ترس با آینده، باید از واقعیت نجات لذت ببرند. با این وجود، همانطور که دیده ایم، تمام اشخاص زنده الوهیت برای نجات ما در تلاش هستند. بنابراین، ما می توانیم و باید با اطمینان از نجات خود زندگی کنیم.

**آیات زیر را بخوانید. چه امید و اطمینانی در مورد نجات و آنچه که خدا برای ما انجام داده است و وعده داده است که انجام می دهد، از آنها بدست می آید؟**

`مزامیر باب ۹۱ آیات ۱۵ و ۱۶`

`یوئیل باب ۲ آیات ۳۱ و ۳۲`

`یوحنا باب ۱۰ آیه ۲۸`

`رومیان باب ۱۰ آیات ۹ تا ۱۳`

`اول یوحنا باب ۵ آیات ۱۱ تا ۱۳`

ما فراخوانده شده ایم و حتی فرمان یافته ایم که زندگی مقدس داشته باشیم، اما این زندگی نتیجه نجات یافتن توسط مسیح و نه وسیله ای برای رسیدن به آن نجات می باشد. اگر چه ما باید حتی تا سرحد مرگ وفادار باشیم، همواره باید بر این موهبت به عنوان تنها امیدمان برای نجات تکیه کنیم. قوم خدا در روزهای پایانی، وفادار و فرمانبردار خواهند بود، وفاداری و فرمانبرداری که از اطمینان از آنچه مسیح برای ایشان انجام داده است، برمی آید.