---
title:  انجیل جاودانی
date:   26/04/2018
---

`مکاشفه یوحنا باب ۱۴ آیات ۶ و ۷ را بخوانید. «انجیل جاودانی» چیست؟`

در اینجا به انجیل با عنوان «جاودان» اشاره شده است. این گواه بیشتری از این است که خدا تغییر نمی کند. یک خدای تغییرناپذیر، انجیلی تغییرناپذیر دارد. انجیل ابدی به همه کسانی که مایل به پذیرفتن آن هستند، تضمین می دهد. انجیل محبت تغییرناپذیر خدا را نمایان می سازد و این پیام است که باید به جهانیان برسد. همه باید فرصت شنیدن آن را داشته باشند و به همین دلیل است که خدا قومش را فرا خوانده است که آن را منتشر کنند.

`«چنانکه ما را پیش از بنیاد عالم در او برگزید تا در حضور او در محبت مقدس و بی عیب باشیم. که ما را از قبل تعیین نمود تا او را پسر خوانده شویم بوساطت عیسی مسیح بر حسب خشنودی اراده خود» (افسسیان باب ۱ آیات ۴ و ۵). این آیات چه چیز حتی بیشتری درباره اینکه انجیل واقعاً تا چه حد جاودان می باشد، می گویند؟`

انتخاب شده بواسطه او «پیش از پیدایش جهان.» این در مورد یک انجیل «جاودان» سخن می گوید! حتی قبل از خلقت این جهان، نقشه خدا این بود که ما در او نجات یابیم.

به برخی از واژگان در اینجا توجه کنید: «برگزیده»، «مقدر گردیده»، «خشنودی»، «فرزند خوانده». توجه کنید که این دو آیه تا چه حد به تمایل خدا به اینکه ما «در او» زندگی ابدی داشته باشیم، اشاره می کنند. و این واقعیت که خدا همه این کارها را در ابدیت گذشته انجام داده است (دوم تسالونیکیان باب ۲ آیه ۱۳ و دوم تیموتائوس باب ۱ آیه ۱۹ را نیز ببینید)، به وضوح به فیض او اشاره دارد و نشان می دهد که نجات ما نه بواسطه کارهایی که انجام می دهیم و نه به این دلیل که استحقاق آن را داریم می آید، بلکه عملی است که کاملاً از شخصیت با محبت خدا می آید. چگونه ممکن بود نجات بواسطه کارهایی که ما انجام می دهیم بیاید، اگر ما حتی قبل از بوجود آمدنمان انتخاب شدیم که این نجات را داشته باشیم؟

و این انتخاب چگونه در زندگی انتخاب شدگان آشکار شد؟ تا «در حضور او در محبت مقدس و بی عیب باشیم» (افسسیان باب ۱ آیه ۴). این نیز چیزی است که برای آن انتخاب شده ایم.

`ما فراخوانده شده ایم که «انجیل جاودان» را به عنوان بخشی از پیام پایان زمان پیش از بازگشت مسیح در جهان انتشار دهیم. چرا ما باید پیش از آنکه بتوانیم «انجیل جاودان» را با دیگران در میان بگذاریم، واقعیت آن را در زندگی خود بشناسیم و تجربه کنیم؟`