---
title:  نجات و پایان زمان
date:   21/04/2018
---

### مطالعه این هفته
یوحنا باب ۱۴ آیه ۹؛ صفنیا باب ۳ آیه ۱۷؛ یوحنا باب ۱ آیات ۱ تا ۳؛ رومیان باب ۸ آیات ۳۸ و ۳۹؛ مزامیر باب ۹۱ آیات ۱۵ و ۱۶؛ مکاشفه یوحنا باب ۱۴ آیات ۶ و ۷؛ افسسیان باب ۱ آیات ۴ و ۵.

> <p>آیه حفظی</p>
> «و محبت در همین است، نه آنکه ما خدا را محبت نمودیم، بلکه اینکه او ما را محبت نمود و پسر خود را فرستاد تا کفاره گناهان ما شود» (اول یوحنا باب ۴ آیه ۱۰).

یک تفاوت جالب اما بسیار مهم میان دین مسیحیت و غیر مسیحی این است که سایر ادیان بر آنچه بنیانگذارانشان تعلیم داده اند، تاکید دارند، اما بر آنچه بنیانگذارانشان برای ایشان انجام داده اند، تاکید نمی کنند. و این بدین دلیل است که هر آنچه که بنیانگذارانشان برای ایشان انجام داده اند، نمی تواند آنها را نجات دهد. تنها کاری که این رهبران می توانستند انجام دهند، این بود تلاش کنند به مردم بیاموزند چگونه خود را «نجات» دهند.

در مقابل، مسیحیان نه تنها بر آنچه عیسی تعلیم داد، تأکید می ورزند، بلکه بر آنچه او انجام داد نیز تأکید دارند زیرا کاری که مسیح انجام داد تنها راه نجات ما را ارائه می دهد. تجسم مسیح در جسم بشری (رومیان باب ۸ آیه ۳)، مرگش بر روی صلیب (رومیان باب ۵ آیه ۸)، رستاخیز وی (اول پطرس باب ۱ آیه ۳) و مأموریتش در آسمان (عبرانیان باب ۷ آیه ۲۵) — تنها این اعمال ما را نجات می دهند. این قطعاً چیزی نیست که ما انجام دهیم. «اگر شما همه آنچه که در انسان خوب و مقدس و نجیب و دوست داشتنی است، گرد آورید و سپس این موضوع را به فرشتگان خدا به عنوان اقدامی در نجات روح انسان یا در شایستگی ارائه دهید، این پیشنهاد به عنوان خیانت رد خواهد شد.» — الن جی. وایت، Ellen G. White, Faith and Works, p. 24

این حقیقت شگفت انگیز بویژه در میان خطرات و فریب های روزهای پایانی برای ما مهم است.

_* درس این هفته را مطالعه کنید تا برای روز سبت در ۲۸ آوریل آماده شوید._