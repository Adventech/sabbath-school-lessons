---
title:  محبت روحالقدس
date:   24/04/2018
---

روح القدس درست مانند پدر درست درک نشده است. برخی از متخصصین الهیات، روح القدس را به عنوان محبت میان پدر و پسر دانسته اند. به عبارت دیگر، روح القدس صرفاً محبت میان پدر و پسر می باشد. این بدین معناست که او به یک رابطه میان دو عضو الوهیت تغییر یافته است و خود عضوی از آن نمی باشد.

اما کلام فردیت او را اثبات می کند. مسیحیان در کنار نام پدر و پسر با نام او غسل تعمید داده می شوند (متی باب ۲۸ آیه ۱۹). روح القدس مسیح را جلال می دهد (یوحنا باب ۱۶ آیه ۱۴). روح القدس مردم را محکوم میسازد (یوحنا باب ۱۶ آیه ۸). او می تواند محزون بشود (افسسیان باب ۴ آیه ۳۰). او تسلی دهنده (یوحنا باب ۱۴ آیه ۱۶)، یاور و مشاور است. او تعلیم می دهد (لوقا باب ۱۲ آیه ۱۲)، شفاعت می کند (رومیان باب ۸ آیه ۲۶) و تقدیس می کند (اول پطرس باب ۱ آیه ۲). مسیح گفت که روح القدس مردم را به سوی تمام حقایق هدایت می کند (یوحنا باب ۱۶ آیه ۱۳).

بطور خلاصه، روح القدس مانند پدر و پسر، خداست. آنها با خدای واحد هستند.

`هر کاری که روح القدس انجام می دهد، محبت الهی را نمایان می سازد. برخی از کارهایی که او انجام می دهد، کدامند؟ لوقا باب ۱۲ آیه ۱۲، یوحنا باب ۱۶ آیات ۸ تا ۱۳، اعمال رسولان باب ۱۳ آیه ۲.`

بزرگترین گواهی که نشان می دهد روح القدس خداست، تجسم مسیح می باشد. عیسی از روح القدس متولد شد (متی باب ۱ آیه ۲۰). تنها خدا می توانست این چنین «خلق» کند.

روح القدس قادر است دو معجزه متفاوت برای مسیح انجام دهد. نخست، او مسیح «همه جا حاضر»را در بطن مریم قرار داد. مسیح با جسم بشری محدود در آن جسم، به آسمان صعود کرد. دوم، روح القدس مسیح محصور شده در انسانیت را می آورد و در معجزه توصیف ناپذیر دیگری، او را نزد مسیحیان سرتاسر جهان حاضر می سازد.

از این رو، روح القدس به همراه پدر و پسر، به جای ما کار می کنند. «الوهیت برای نژاد بشری ترحم داشت و پدر، پسر و روح القدس خود را وقف نقشه نجات نمودند.» — الن جی. وایت، Ellen G. White, Counsels on Health, p. 222

پدر، پسر و روح القدس به طور برابر نسبت به ما محبت دارند و در تلاش هستند که ما را برای وارد شدن به ملکوت ابدی خدا نجات دهند. پس ما چگونه می توانیم از چنین نجات بزرگی غفلت کنیم؟

`از این حقیقت که پدر، پسر و روح القدس همگی برای خیریت ابدی ما در تلاش هستند، تا چه میزان تسلی می یابیم؟`