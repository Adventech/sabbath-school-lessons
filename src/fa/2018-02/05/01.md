---
title:  مسیح در قُدس آسمانی
date:   28/04/2018
---

### مطالعه این هفته
رومیان باب ۸ آیه ۳؛ یوحنا باب ۱ آیه ۲۹؛ مکاشفه یوحنا باب ۵ آیه ۱۲؛ عبرانیان باب ۷ آیات ۱ تا ۲۸، باب ۹ آیات ۱۱ تا ۱۵؛ لاویان باب ۱۶ آیه ۱۳؛ عبرانیان باب ۹ آیات ۲۰ تا ۲۳.

> <p>آیه حفظی</p>
> «به همین جهت خدا او را بی نهایت سرافراز کرد و نامی به او بخشید که از هر نام دیگری والاتر است تا به نام عیسی هر آنچه در آسمان و بر زمین و زیر زمین است به زانو در آید» (فیلیپیان باب ۲ آیات ۹ و ۱۰).

کتاب عبرانیان در مورد عیسی که در قُدس آسمانی است چنین می گوید: «مسیح جلوتر از ما وارد این جایگاه شده تا در مقام کاهن اعظم؛ همپایه ملک صادق برای ما شفاعت کند» (عبرانیان باب ۶ آیه ۲۰).

کتاب مقدس بویژه عهد جدید، کاملاً در مورد نقش مسیح به عنوان کاهن اعظم ما در معبد آسمانی روشن است — نقشی که او پس از اتمام کارش به عنوان قربانی برای ما در اینجا روی زمین بدست آورد (عبرانیان باب ۱۰ آیه ۱۲).

این هفته ما به خدمت مسیح در قدس آسمانی خواهیم پرداخت.کار شفاعت او برای آماده سازی قومش برای پایان زمان بسیار حیاتی می باشد. بنابراین، این اندرز بسیار مهم به ما داده شده است: «موضوع قدس و داوری تحقیقی باید بطور واضح توسط قوم خدا درک شود. همه برای خود به دانشی در مورد مقام و کار کاهن اعظم خود نیازمندند. در غیر این صورت، حفظ ایمان که در این زمان حیاتی است و یا داشتن مقامی که خدا برای ایشان در نظر گرفته است، برایشان غیر ممکن خواهد بود.» — الن جی. وایت، Ellen G. White, The Great Controversy, p. 488

مسیح در قدس آسمانی چه کاری برای ما انجام می دهد و چرا برای ما بسیار مهم است که آن را بویژه در روزهای پایانی درک کنیم؟

_* درس این هفته را مطالعه کنید تا برای روز سبت در ۵ مه آماده شوید._