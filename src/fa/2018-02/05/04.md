---
title:  کاهن اعظم ما
date:   01/05/2018
---

`عبرانیان باب ۷ آیات ۲۴ تا ۲۷ و باب ۸ آیه ۶ را بخوانید. در این آیات چه امید بزرگی به ما داده شده است؟`

مسیح قادر است کاملاً نجات دهد زیرا خصوصیاتی دارد که هیچ کاهن دیگری هرگز نداشته است. او خداست که قدرت آمرزیدن گناه را دارد. او مقام کاهنی دائمی دارد. در طول دوران مسیحیت او همیشه با همان دلسوزی محبتآمیز که بیماران را شفا می داد و به افراد تنها دلداری می داد، برای قومش شفاعت می کند. او همچنین انسان است اما بیگناه متولد شد و همانگونه باقی ماند. و به عنوان فردی بیگناه، در زیر بار مداوم تمام گناهان بشر مرد. پس تنها او به عنوان مرد خدا می تواند برای گناهکاران در معبد آسمانی شفاعت کند.

آنچه این آیات نیز نشان می دهند، این است که قربانی مسیح یکبار برای همیشه بود. باید تنها یکبار اتفاق می افتاد و برای نجات تمام انسان هایی که همیشه بوده و هستند، کافی بود.

گذشته از هر چیز، با در نظر گرفتن کسی که بر روی صلیب مُرد، چگونه ممکن است چنین قربانی برای همه انسان ها کافی نباشد؟

`عبرانیان باب ۹ آیات ۱۱ تا ۱۵ را بخوانید. مسیح از طریق مُردنش و اکنون خدمت خویش در آسمان، چه چیزی برای ما بدست آورد؟`

عبرانیان باب ۹ آیه ۱۲ می گوید که مسیح [کلید] «رهایی ابدی را دارد». واژہ ترجمه شده «رهایی» همچنین به معنی «فدیه»، «آزاد کردن» و «خلاصی» نیز می باشد. این همان واژہ ای است که در لوقا باب ۱ آیه ۶۸ آمده است، زمانی که زکریا اعلام نمود که خدا «قوم خود را ملاقات نمود و رهایی بخشید». اشاره به خون مسیح — خون تنها قربانی که کفایت می کرد — بدین معنی است که این مسیح به عنوان بره قربانی بود کسی که این رهایی و خلاصی را فراهم ساخت. و مژده نیک انجیل این است که مسیح این را نه برای خود، بلکه برای ما بدست آورد و برای همه کسانی که قربانی مسیح را برای خود بپذیرند، مؤثر واقع می شود.

`در باره این ایده تامل کنید که مسیح رهایی ابدی را برای ما فراهم ساخت و این امر زمانی محقق گردید که برای شفاعت ما وارد قدس آسمانی شد. این مطلب در مورد آنچه که مسیح برای ما در قدس آسمانی انجام می دهد، چه امیدی ارائه می دهد؟`