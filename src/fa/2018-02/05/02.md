---
title:  متعالی ترین قربانی
date:   29/04/2018
---

مطالعه بزرگترین متعالی ترین فدیه مسیح به میزان زیادی ایمانداران را برای روزهای پایانی آماده می سازد. انسان ها اغلب به هدف پیش رویشان نگاه می کنند و این قابل درک است. اما همچنین خوب است که درک کنند هدف پشت سر ایشان است. ما از جلجتا سخن می گوییم. در اینجا هدف توسط عیسی تحقق یافت و غیر قابل برگشت و نهایی است و به هدف پیش رو نیز یقین می دهد.

`رومیان باب ۸ آیه ۳، اول تیموتائوس باب ۱ آیه ۱۷، باب ۶ آیه ۱۶ و اول قرنتیان باب ۱۵ آیه ۵۳ را بخوانید. چرا خدا پسر خود را به این جهان فرستاد؟`

خدا مسیح را فرستاد که قربانی گناه شود تا گناه را در جسم محکوم نماید. مفهوم این چیست؟ مسیح به عنوان یک موجود جاودانه، نمی توانست بمیرد. از این رو، خداوند انسان شد و فانی بودن ما را بر خود گرفت تا در حقیقت بتواند به جای ما بمیرد.

عیسی اگر چه الهی و در اصل خدا بود، «مانند انسان» شد و خود را با «مطیع مرگ شدن بر روی صلیب»، فروتن نمود (فیلیپیان باب ۲ آیات ۶ تا ۸). به روشی که تنها برای خدا آشکار است، با مردن عیسی بر روی صلیب، الوهیت مسیح نمرد. به روشی فراتر از درک بشر، الوهیت عیسی در طول ۹ ماه در رَحِم و در روزهایی که درون قبر قرار داشت، خاموش بود و عیسی هرگز برای کمک به انسانیت خود در طول زندگی و خدمتش در اینجا از آن کمک نگرفت.

`لوقا باب ۹ آیه ۲۲ را بخوانید. این آیه چه چیزی در مورد تعمدی بودن مرگ مسیح به ما می گوید؟`

مسیح متولد شد که بمیرد. ما می توانیم تصور کنیم که هرگز لحظه ای در ابدیت وجود نداشت که او از فکر تمسخر، تازیانه، ضرب و شتم و به صلیب کشیده شدنی که قلب را بدرد می آورد و او قرار بود با آنها روبرو شود، رها باشد. این عشقی بی نظیر است که هرگز قبلاً مشاهده نشده است و بطور کامل قابل درک نمی باشد.

`ما انسان ها در رویاروئی با این نوع محبت، چه کاری جز به زانو در آمدن و عبادت در ایمان و اطاعت می توانیم انجام بدهیم؟ واقعیت صلیب چه چیزی در مورد بی ارزش بودن شایستگی انسان به ما می گوید؟`