---
title:  روز کفّاره
date:   03/05/2018
---

کتاب عبرانیان تعلیم می دهد که مراسم قدس زمینی عبرانی، الگویی از مراسم قدس آسمانی بود که مسیح به عنوان کاهن اعظم ما وارد آن شد و آن را افتتاح نمود. مراسم زمینی با دو تالار آن و سنت های قربانی کردن و تطهیر، «نمونه و سایه ای از آن خدمت آسمانی و واقعی است. وقتی موسی می خواست خیمه مقدس را بسازد، خدا با تأکید به او دستور داد» (عبرانیان باب ۸ آیه ۵).

و درست همانطور که مراسم معبد زمینی شامل خدمت در دو قسمت، مکان مقدس [یا قدس] و مقدس ترین مکان [یا قدس الاقداس] می باشد، خدمت مسیح در معبد آسمانی نیز چنین است. در قدس زمینی، مفهوم داوری در روز کفاره نشان داده می شد که در نتیجه آن همان گونه که در باب ۱۶ لاویان به تصویر کشیده شده است قدس تطهیر می شد. این یک بار در سال بود که کاهن اعظم وارد تالار یا حجره دوم می شد، که مقدس ترین مکان بود (لاویان باب ۱۶ آیات ۱۲ تا ۱۴) تا بجای مردم کار تطهیر و کفاره را انجام دهد.

`عبرانیان باب ۹ آیات ۲۰ تا ۲۳ را بخوانید. چه چیزی لازم است پاک و تطهیر شود و چرا این یک اشاره واضح به روز کفاره مأموریت مسیح می باشد؟`

محققان از این بیانیه که قدس آسمانی خود نیاز به پاک شدن و یا «تطهیر» داشت، شگفت زده شدند. با این وجود، زمانی که این به عنوان اشاره به روز کفاره درک شود، مشکل ناپدید می گردد. عبرانیان باب ۹ آیه ۲۳ نشان می دهد که کاری که مسیح در قدس آسمانی انجام می دهد، بیانی واقعی از آن چیزی است که کاهن اعظم زمینی در مراسم سالانه روز کفاره در قدس اسرائیلی انجام می داد. مأموریت کاهن زمینی در تطهیر قدس زمینی، کاری که مسیح روزی در قدس آسمانی قرار بود انجام دهد را از پیش حکایت می نمود. آیه نمی گوید که این تطهیر آسمانی بلافاصله پس از عروج مسیح انجام می پذیرد. با مطالعه کتاب دانیال، می توانیم ببینیم که این مرحله از خدمت در سال ۱۸۴۴ آغاز شد. بنابراین از آنجایی که مسیحیان در مواجهه با روزهای پایانی هستند، ما باید جدیت زمانی که در آن قرار داریم را درک کنیم اما بواسطه آنچه مسیح در گذشته برای ما انجام داده است و اکنون در مقدس ترین مکان معبد آسمانی برای ما انجام می دهد، اطمینان داشته باشیم.

`پیام نخستین فرشته چنین است: «از خدا بترسید و او را حمد گویید زیرا که ساعت داوری او آمده است» (مکاشفه یوحنا باب ۱۴ آیه ۷). واقعیت داوری به نزدیک شدن پایان جهان اشاره دارد. این واقعیت چگونه باید بر نحوه زندگی ما تأثیر بگذارد؟`