---
title:  تفکری فراتر
date:   04/05/2018
---

کتاب عبرانیان به قدس زمینی به عنوان مدل و نمونه ای از آنچه مسیح بر روی زمین به عنوان قربانی و در آسمان به عنوان کاهن اعظم برای ما انجام خواهد داد، اشاره می کند. قدس اسرائیلیان همواره قرار بود موضوع درسی از انجیل باشد. قرار بود به یهودیان نقشه نجات را که شامل قربانی شدن، شفاعت، داوری و پایان نهایی گناه بود را تعلیم دهد. در عین حال کتاب دانیال کمک بیشتری به خوانندگان برای درک ابعاد کار نهایی مسیح در معبد آسمانی در آخر زمان می کند. «دید آخر الزمانی دانیال با تأکیدش بر تطهیر، داوری و اثبات بی گناهی، تصویر روز کفاره در پایانی ترین تاریخ زمین را منعکس می کند. تطهیر بطور مستقیم با قدس آسمانی و کار مسیح به عنوان پادشاه و کاهن مرتبط است. چشم اندازهایی که عنصر زمان را معرفی می کنند، تشخیص لحظه ای خاص در تاریخ نجات زمانی که مسیح کار خود برای تطهیر، داوری و اثبات بی گناهی نهایی در مسکن آسمانی خدا را آغاز می کند، ممکن می سازد.» — Handbook of Seventh-day Adventist Theology (Hagerstown, Md.: Review and Herald® Publishing Association, 2000), p. 394

**سوالاتی برای بحث**

`۱. به این نقل قول از الن جی. وایت توجه کنید. « از آنجایی که سابقاً گناهان مردم با ایمان، بر قربانی گذاشته میشد و از طریق خون آن، به صورت نمادین به قدس زمینی منتقل میشد، بنابراین در عهد جدید گناهان توبه کننده از طریق ایمان بر مسیح گذاشته می شوند و در واقع به قدس آسمانی انتقال می یابند. و همانطور که تطهیر معمولی قدس زمینی با از بین بردن گناهان که باعث آلودگی آن شده بود، انجام می شد پس تطهیر واقعی آسمانی باید با از بین بردن یا حذف گناهان که در آنجا ثبت شده اند، انجام شود. اما قبل از اینکه این بتواند تحقق یابد، باید کتاب های ثبت گناهان بررسی شوند تا مشخص شود که چه کسی از طریق توبه از گناهان و ایمان به مسیح می تواند مزایای کفاره او را بدست آورد.» — The Great Controversy, pp. 421, 422. او میگوید که دو چیزی که کسانی را که مستحق مزایای کفاره مسیح می باشند را نمایان می سازند، کدامند؟ چرا درک آنها برای قوم خدا بویژه در مشکلات روزهای پایانی بسیار مهم می باشد؟`

`۲. لاویان باب ۱۶ آیات ۱۵ و ۱۶ را بخوانید. اهمیت خون چیست؟ خون نشان دهنده چه بود؟ چرا خون در مراسم روز کفاره در آن زمان بسیار مهم بود و امروزه برای ما چه مفهومی دارد؟`