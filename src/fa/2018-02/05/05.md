---
title:  شفاعت کنندة ما
date:   02/05/2018
---

اگر چه گناه یک جدایی ترسناک میان بشر و خدا بوجود آورد، از طریق مرگ فدیه گونه مسیح، ما انسان ها نزد خدا آورده شدیم و می توانیم همچنان به او دسترسی داشته باشیم. افسسیان باب ۲ آیه ۱۸ و اول پطرس باب ۳ آیه ۱۸ را ببینید.

`«آن امیدی که ما داریم مثل لنگری برای جانهای ماست، آن امید، قوی و مطمئن است که از پرده معبد گذشته و به مقدس ترین مکان وارد می شود. جایی که عیسی از جانب ما و قبل از ما وارد شده و در رتبه کهانت ملک صادق تا به ابد کاهن اعظم شده است» (عبرانیان باب ۶ آیات ۱۹ و ۲۰). بر اساس این آیات، عیسی برای ما چه کاری انجام داده است؟`

`عبرانیان باب ۹ آیه ۲۴ را بخوانید. این آیه می گوید که کار مسیح شامل چه چیزی است؟`

عیسی پیشرو است که به نمایندگی از طرف ما وارد قدس آسمانی گردید، حتی در محضر خدا. یعنی، عیسی در مقابل پدر ایستاده است و برای شایستگی های کفاره ای که داد خدمت می کند، «نجات ابدی» که به جای ما «بدست آورد».

آری، هنگامی که ما عیسی را پذیرفتیم، گناهان ما بخشیده شد و در مقابل خدا آمرزیده شده و مطهر ایستاده ایم. اما این واقعیت باقی می ماند که حتی پس از اینکه ما مسیحی شده ایم، همچنان در زمان هایی با وجود تمام وعده های فوق العاده پیروزی، مرتکب گناه می شویم. در چنین مواردی، عیسی به عنوان کاهن اعظم ما در آسمان شفاعت میکند. او نماینده گناهکار توبه کننده است که نه بواسطه شایستگی های ما (زیرا ما چیزی نداریم) بلکه بواسطه شایستگی های خودش به جای ما در برابر پدر است. «به این سبب او قادر است همه کسانی را که بوسیله او به حضور خدا می آیند کاملاً و برای همیشه نجات بخشد، زیرا او تا به ابد زنده است و برای آنان شفاعت می کند» (عبرانیان باب ۷ آیه ۲۵).

`کدام مسیحی دوباره متولد شده، نیاز خود به رحمت و فیض مداوم مسیح را احساس نمی کند؟ یعنی، با وجود زندگی جدیدی که در عیسی داریم، با وجود تغییرات شگفت انگیز در وجودمان، چه کسی نیاز مداوم خود به عفو و بخشیده شدن را درک نمی کند؟ پس چرا آگاهی از مسیح به عنوان کاهن اعظم ما بسیار برایمان با ارزش است؟`