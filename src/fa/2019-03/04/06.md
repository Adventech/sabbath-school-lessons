---
title:  گام برداشتن با خداوند
date:  25/07/2019
---

همانطور که ما به پایان کتاب مزامیر نزدیک می شویم، به نظر می رسد که بانگ ستایش به اوج می رسد و قویتر می شود. پنج مزمور آخر با فرمان ساده و صریح « خداوند را ستایش کن! » شروع می شود، اما در نخستین مزمور ۱۴۶، توجه ویژه ای به نگرانی خداوند نسبت به فقرا و ستمدیدگان به عنوان دلیل اصلی چنین ستایشی شده است.

`مزمور ۱۴۶ را بخوانید. در اینجا چه پیامی برای ما وجود دارد؟ به ویژه در مزمور ۱۴۶: آیات ۵ تا ۹، خداوند چه می فرماید؟`

با همان اطمینانی که خداوند خالق این جهان است ( مزمور ۱۴۶: ۶)، این مزمور کار دائمی خداوند را در جهان به عنوان داور، مهیا کننده، آزاد کننده، شفا دهنده، کمک کننده و مدافع توصیف می کند — همه اینها بر روی افرادی که نیاز ویژه ای به این نوع کمک ها دارند متمرکز شده است. این چشم انداز الهام بخشی از آن چیزی است خداوند انجام می دهد و به دنبال آن است که در زندگی ما، و جوامع ما، و جهان ما انجام دهد.

گاهی اوقات ما به موضوع مراقبت و توجه از نیازمندان به دلیل اینکه خداوند از ما خواسته که کاری برای آنان انجام دهیم، فکر می کنیم. اما مزمور ۱۴۶ می گوید، این چیزی است که خداوند در حال حاضر انجام می دهد و از ما دعوت می کند که به او در این کار بپیوندیم. هنگامی که ما بر ضد فقر، ستم، بیماری، تلاش می کنیم، ما حقیقتاً با خداوند در جهت رسیدن به اهداف او همکاری می کنیم. چه افتخاری بزرگتر از همکاری با خداوند در تکمیل کاری است که همانند مزمور ۱۴۶ الهام بخش می باشد؟

اما این کار برای ما هم مزایایی دارد. اغلب مسیحیان در مورد جستجوی خود برای یافتن خداوند و اشتیاق آنان به برقراری رابطه نزدیکتر با او صحبت می کنند. با این حال در آیاتی مانند مزمور ۱۴۶: ۷ تا ۹، و همچنین در بسیاری دیگر در سراسر کتاب مقدس، به ما نشان داده شده که یک راه برای یافتن خداوند و متحد شدن در انجام آنچه که او انجام می دهد وجود دارد. بنابراین، اگر او در حال کار کردن برای ترفیع فقرا، بیماران، و ستمدیدگان است، همانطور که مزمور ۱۴۶ او را توصیف می کند، به همین صورت ما هم باید با او همکاری کنیم. « مسیح به این زمین آمد تا در میان فقرا و مسکینان راه برود و کمک کند ». سهم عمده ای از توجهات او نسبت به بی بضاعتان بود. و امروزه، او از طریق یکی از فرزندانش، فقرا و نیازمندان را ملاقات می کند، و تسلی بخش غصه های آنان و تسکین دهندهٔ درد و رنج آنان می شود.

« رنج و عذاب و نیاز را برطرف کنید، و طریق دیگری برای درک رحمت و محبت خداوند وجود ندارد، و طریقی وجود ندارد که شفقت و همدردی و دلسوزی پدر آسمانی را بفهمیم، [مگر اینکه به حاجات دیگران رسیدگی کنیم]. با رسیدگی به نیازمندترین و فقیرترین مناطق است که انجیل گرامی داشته می شود. ». اِلن جی وایت،

Testimonies for the Church، جلد ۷، صفحه ۲۲۶. [از مرجع انگلیسی]

`در مورد نزدیک شدن به خدا از طریق خدمت کردن به دیگران، تجربه شما چیست؟`