---
title:  « خداوندا، کاری انجام بده »
date:  23/07/2019
---

`مزمور ۸۲ را بخوانید. در اینجا چه پیامی برای ما وجود دارد؟`

به رغم آئین و مقررات اجتماعی که خدا به آنان داده بود، قوم بنی اسرائیل در دوران های مختلف در تاریخچه خودشان، در رابطه با عمل کردن به آن فرامین در زندگیشان و اجرای این طرح خداوند عدول کردند. آنها براحتی مانند اقوام اطرافشان، با الگوبرداری از بی عدالتی و ظلم زندگی کردند. رهبران و داوران تنها به دنبال حفظ منافع خود بودند و منافع آنها با رشوه تامین می شد. مردم عادی بدون حق داشتن محکمه برای محافظت و حمایت از خویش، و به ویژه فقرا مورد سؤاستفاده قرار می گرفتند.

مزمور ۸۲ پاسخی به چنان وضعیتی است. این مزمور نقش خداوند را به عنوان قاضی اعظم توصیف می کند، و صحنه ای را به تصویر می کشد که خداوند در آن رهبران و حتی قُضات مردم را، داوری می کند. این مزمور بر این تاکید دارد که کسانی که این چنین وظایفی را در اجتماع دارند منصوب می شوند که تحت نظر خداوند به وظیفه خود عمل کنند. - اِلن جی وایت، انبیا و پادشاهان، ص. ۱۹۸. (از متن انگلیسی). آنان مقام و شغل و کارشان را به عنوان نمایندگان و مرئوسان خداوند باید حفظ و انجام دهند. از دیدگاه نویسندگان مزمور، عدالت خداوند الگویی برای چگونگی اجرای عدالت برروی زمین باید باشد، و همچنین، معیار و مقیاسی را برای تشخیص عدالت از بی عدالتی فراهم کرده است — و کسانی که آن را بی اعتبار می کنند — داوری خواهند شد.

مزمور با یک دعوت و طلب ویژه از خداوند برای اقدام به مداخله و جلوگیری از بی عدالتی که در میان قوم بنی اسرائیل رایج شده بود، به پایان می رسد ( مزمور ۸۲: ۸). مانند بسیاری از مزامیر، این مزمور صدای، بینوایان و ستمدیدگان می شود، کسانی که صدای آنها توسط سیستم ناعادلانه که در آن زندگی و کار می کنند خاموش شده است.

مزمور ۸۲ به خداوند در مقام قاضی اعظم و حاکمِ همهٔ حکمرانان جهان و تمام ملت ها، درخواست عاجل دارد. هیچ دادگاه و یا اقتداری بالاتر از او وجود ندارد که بتواند این درخواست را انجام دهد. ضمانت و تعهد به اجرای عدالت زمانی می آید که دادگاهای زمینی به صدای گریه مردم فقیر و مظلوم گوش نمی دهند، و آنان را حمایت و حفاظت نمی کنند. و در اینجا است که، هنوز این فرصت انکارناپذیر برای کمک طلبیدن وجود دارد.

در دوران های مختلف زندگی، ممکن است خودمان را قربانی عدالت بدانیم، اما موارد دیگری هم است که ممکن است ما کسی باشیم که مرتکب جنایت می شویم یا از بی عدالتی سود می بریم. در آیاتی مثل مزمور ۸۲، ما می توانیم بصیرت و حکمت را ببینیم، خواه ما ستمدیده یا ستمگر باشیم، همچنان خداوند نگران بی عدالتی و داوری است، آنها را به عنوان فرزندان خود توصیف می کند و می خواهد که آنان راه بهتر زندگی کردن را انتخاب کنند( مزمور ۸۲: ۶ را بخوانید). بدین ترتیب، حتی برای کسانی که در جانب نادرست ظلم و ستم قرارگرفته اند، اگر به خودشان اجازه تغییر بدهند، هنوز امید بخشش از طرف خداوند وجود دارد.