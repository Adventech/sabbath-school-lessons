---
title:  «خبر رستگاری تو به گوش همه مردم جهان برسد!»
date:  29/05/2025
---

`با توجه به مزمور ۶۷، این سرود پرستشی چگونه بر درک شما از نقش قوم خدا، همانطور که در مکاشفه ۱۴: ۶-۱۲ توضیح داده شده است، تأثیر می گذارد؟`

مهندسان MIT با استفاده از نانولوله ها یک پوشش سیاه رنگ پیشرفته ایجاد کرده اند که اجسام پوشیده شده با آن را تقریبا نامرئی می کند. این ماده به طور قابل توجهی تیره تر از هر ماده سیاهی است که قبلا ایجاد شده بود و۹۹۵/۹۹ درصد نور مرئی را جذب می کند. حتی منابع نور شدید هم برای قابل مشاهده کردن اجسام پوشیده شده در این پوشش تلاش می کنند.

مزمور ۶۷ با درخواستی از خدا شروع می شود «خدایا، بر ما رحم کن و ما را برکت ده و نور روی خود را بر ما بتابان، تا بهوسیلۀ ما ارادهٔ تو در جهان شناخته شود و خبر خوش نجات تو به همهٔ مردم روی زمین برسد» (مزمور ۶۷: ۱ و ۲). خدا در برنامه رستگاری راهی را برای گناهکاران مهیا کرده است تا مجددا به حضور باشکوه او مجاز گردند بدون اینکه نور جلال او آنان را نابود سازد و حتی الان در این زندگی، صلیب مسیح ممکن می سازد تا نور سیمای خدا بر ما تابیده شود.

ولی چیز بیشتری وجود دارد: خدا قصد دارد تا ما نور او را منعکس کرده و به مابقی دنیا بتابانیم. این وظیفه ای بود که به اسرائیل محول گردیده بود: معبد قرار بود تا خانه دعا برای تمامی ملتها باشد: «من آن ها را به کوه مقدس خود می آورم و در خانۀ عبادتم شادمان می سازم. قربانیهای سوختنی آن ها را بر قربانگاه خود قبول می کنم و عبادتگاه من خانۀ دعا برای تمام اقوام جهان نامیده می شود» (اشعیا ۵۶: ۷).

در این مزمور، داود به ما یادآوری می کند که خدا می خواهد «تا بهوسیلۀ ما ارادهٔ تو در جهان شناخته شود و خبر خوش نجات تو به همهٔ مردم روی زمین برسد» (مزمور ۶۷: ۲). غم افزاست که قوم خدا اغلب از این وظیفه قصور ورزیده اند. سوابق اسرائیل در عهد عتیق شامل چند فصل تاریک است، همانطور که سوابق کلیسای مسیحی در دو هزاره گذشته نیز وجود دارد. گویی قلب خود را با ماده ای بسیار تاریک رنگ کرده ایم و راضی هستیم که نور خدا را بدون بازتابش جذب کنیم.

گاهی اوقات، ما جنبش آخرالزمان خدا را به عنوان یک سالن انتظار پرواز انحصاری برای کسانی که عمیقاً در امور روحانی غوطه ور هستند، می بینیم، در حالی که بقیه جهان را برای آنچه در پیش است آماده نمی کنیم. با این حال، کلیسای بازماندگان که در مکاشفه ۱۴ توضیح داده شده است، صرفاً به متنعم شدن  از حضور مسیح در کوه صهیون بسنده نکردند. در عوض، آنها فعالانه در سراسر جهان پخش شدند و از همه خواستند تا در سفر مقدس خدا به آنها بپیوندند.

`ما بطور فردی یا بطور جمعی بعنوان یک کلیسا باید چه الزامات و تعهداتی را برای به اشتراک گذاردن حقایق با دیگران حس کنیم؟`