---
title:  امید در میانه آشوب
date:  26/05/2025
---

در حالی که بسیاری از ساختارهای زبانی بکار برده شده در کتاب مزامیر نمادین است، زمانی که به دگرگونی کامل مجدد سیاره زمین در آینده اشاره می کند، شواهد کمی وجود دارد که آن را صرفا نمادین بدانیم. مزمور ۴۶ به طور خاص به ما یادآوری می کند که بازگشت مسیح عمیقا بر زمین تأثیر می گذارد. با این حال، این فقط صخره ها و اقیانوس ها نیستند که تحت تاثیر قرار خواهند گرفت. بلکه نشان دهنده اوج بزرگ تاریخ زمین است که شامل فروپاشی پادشاهی های دنیوی است یعنی سیستم های معیوب حکومت انسانی که در طول هزاران سال باعث رنج و عذاب عظیم شده است.

در خاتمه، تمامی این قدرتهای زمینی، و تمامی چیزهای اهریمنی و رنجی که بر بشر تحمیل کردند، همگی کاملا پایان خواهد پذیرفت.

`ارمیا ۴: ۲۳- ۲۶ را بخوانید. این آیات درباره سرنوشت این دنیا چه می گویند، دست کم تا اینکه «زمین و آسمان جدیدی بر روی زمین» (مکاشفه ۲۱: ۱) ایجاد شود؟`

پیشگویی کتاب مقدس، بینشی را در مورد آینده جهان ما فراهم می کند. به عنوان مثال، در رویای دانیال ۷، دریای متلاطم را میبینیم که نشان دهنده ملتهای جهان است. بادهای درگیری و نزاع در میان دریای غیریهودیان (زمین) وزیدن می گیرد و پادشاهی هایِ دنیویِ متوالی را به وجود می آورند، که هیچ یک نمی توانند به طور موثر به چالش های عمیق پیش روی بشریت رسیدگی کنند. علیرغم امیدهایمان، رهبرانی که به آنها اعتماد داریم اغلب خود را به اندازه دیگران گناهکار و خودخواه نشان می دهند.

هیچیک از پادشاهی هایی که در دانیال نشان داده شده اند نتوانسته اند ثابت کنند که می توانند برای قوم خدا نجات دهنده امینی باشند (گرچه برخی بهتر از دیگران بوده اند). ولی می دانیم که ما در پادشاهی (ملکوت خدا) شهروندی داریم (فیلیپیان ۳: ۲۰) و فراتر از آشفتگی های این سیاره، بارگاهی است که قابل تکان خوردن نیست (حزقیال ۱: ۲۶ را ببینید). عیسی تعلیم داد که در حالی که به لحظات بازگشت مسیح نزدیک می شویم دنیا در بی نظمی عمیقتری غوطه ور می شود (متی ۲۴)، ولی ما می توانیم به ایمان متمسک شویم، صرفنظر از وضعیت سیاره ای که در آن هستیم، زیرا می توانیم بدانیم که خدا همه چیز را تحت کنترل دارد و اینکه او وعده های خود را محقق خواهد ساخت: «قومهای جهان از ترس فریاد برمیآورند؛ حکومتها لرزانند؛ خدا ندا میدهد و دنیا مانند موم گداخته میشود. خداوند، خدای لشکرهای آسمان با ماست! خدای یعقوب پناهگاه ماست» (مزمور ۴۶: ۶ و ۷). در کوتاه مدت، همه چیز خوب پیش نمی رود و بهبود نخواهد یافت. با این حال، در دراز مدت، به شکرانه عیسی، داستان کاملا متفاوت است.

`تردیدی نیست که دنیای ما در آشفتگی و خارج از کنترل بنظر می رسد. برای نمونه دانیال ۷ چگونه کمک می کند تا ببینیم که نهایتا امور به خیریت ما ختم خواهند شد، اگر وفادار باقی بمانیم؟`