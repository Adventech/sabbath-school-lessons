---
title:  اندیشه هایی فراتر
date:  30/05/2025
---

مزمور ۱۳۳، اعمال رسولان ۱: ۴- ۹ و مکاشفه ۵: ۴- ۷ را بخوانید.

«در دوران مشایخ (پدرسالاران)، تأثیر روح القدس اغلب آشکار بود، اما نه در کمال و پُری آن. حواریون با پیروی از رهنمودهای منجی، صمیمانه برای این هدیه دعا کردند و مسیح نیز در آسمان شفاعت کرد. او عطای روح را درخواست کرد تا بتواند آن را بر قوم خود بباراند».- الن جی وایت، اعمال رسولان، صفحه ۳۷.

حواریون رهنمود یافتند که «تا انقضای عالم» (اعمال رسولان ۱: ۸)، حامل شهادت مسیح باشند، کاری که بازگشت مسیح را بشارت دهد (متی ۲۴: ۱۴). ما باید آنچه که آنها شروع کرده بودند را ادامه دهیم.

هنگامی که عیسی به ما دستور داد تا انجیل را در سراسر جهان منتشر کنیم، او ما را رها نکرد که خودمان جزئیات را بفهمیم. راهنمایی برای این مأموریت از قُدس آسمانی می آید. مشارکت ما در این کار عمیقاً با مسیح در هم تنیده است. او ما را راهنمایی می کند و قوت می بخشد. این رسالت از آن اوست نه ما. نقش ما این است که از او پیروی کنیم. این الگو منعکس کننده روشی است که خدا با اسرائیل کار کرد: او دستوراتی داد و سپس معجزاتی انجام داد. روح القدس در حال حاضر در قلب همسایگان ما کار می کند، و ما فراخوانده شده ایم تا زمانی که آنها آماده تصمیم گیری هستند، حضور داشته باشیم و از آنها دعوت کنیم که در کنار بره در کوه صهیون به قوم خدا بپیوندند. نیازی به ابداع استراتژی های جدید نیست، زیرا ما هرگز این ماموریت را بر عهده نداشته ایم.

**سوالاتی برای بحث:**

`۱. بسیاری از مردم هنوز به کلیسا ملحق نشده اند حتی با اینکه پیامهای سه فرشته به سراسر جهان رسیده است. در کلاس شیوه هایی را بررسی کنید که کلیسای ما بتواند از عهده انجام وظیفهای که مسیح به ما سپرده است، برآید. چگونه می توانیم بیاموزیم که ناامید نشویم وقتی که همچنان بسیاری از مردم این حقایق را برای روزهای آخر نشنیده اند؟`

`۲. در مکاشفه ۵، یوحنا شاهد است که طومار مُهر و موم شده به بره داده می شود زیرا او شایسته است. هنگامی که مُهرهای طومار در مکاشفه ۶ باز می شود، می بینیم که تاریخ کلیسای عهد جدید تا آخر زمان به وضوح در آن پیش بینی شده است. از این توصیف، چه درسی می توانیم در مورد روشی که خدا قصد دارد کار را به پایان برساند، بیاموزیم؟`

`۳. کدامیک از رویدادهای جهانی کنونی ممکن است به راحتی با نبوت های مکاشفه ۱۳ و ۱۴ مطابقت داشته باشند؟ چه موانعی همچنان بر سر راه هستند؟`