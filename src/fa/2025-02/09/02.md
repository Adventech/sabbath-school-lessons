---
title:  یاوری همیشه حاضر در زمان سختی
date:  25/05/2025
---

`مزمور ۴۶ را بخوانید. در میان چالشهای زندگی امروز، بهویژه با توجه به وقایع آینده که در پیشگوییهای کتاب مقدس شرح داده شدهاند، چه پیام آرامشبخشی را میتوانیم در آن بیابیم؟`

مزمور ۴۶ موضوعی که در کتاب عبرانیان می یابیم را لمس می کند: از چیزی بهتر. عیسی بهتر از کاهن اعظم زمینی است، قربانی او بهتر از تمامی حیوانات قربانی است، و قُدس آسمانی بهتر از الگوهایی است که بر روی زمین وجود داشت.

با این وجود، این مزمور رویکرد متفاوتی را اتخاذ می کند. نویسنده چیزهای خوبی را انتخاب نمی کند تا آنها را با چیزهای بهتری مقایسه کند؛ او جهانِ در حال طغیان را بررسی می کند که عواقب و پیامدهای  هولناکی را ببار می آورد و آن را با وعده ای از چیزهای بهتر که خدا برای ما برنامه ریزی کرده است، مقایسه می کند.

در واقع، این مزمور، سرشار از امید و وعده هایی است که حتی در میانه فلاکت و سختی و رنج و جنگ ها با آنها مواجه هستیم، نهایتا به ما گفته شده است که «باز ایستید و بدانید که من خدا هستم»، و مابقی در ضمانتی است که روزی همه اینها خاتمه می یابد و خدا «در میان قومها متعال می شود» (مزمور ۴۶: ۱۰).

به آنچه که در اینجا نوشته شده است نیز توجه کنید. «پس نخواهیم ترسید اگر چه زمین متحرک شود و کوهها به قعر دریا فرو افتند» (مزمور ۴۶: ۲).

صحنههای دراماتیکی که در کتاب مقدس برای آمدن ثانی مسیح توصیف شده است را باید به یاد آوریم: «و آسمان جمع شد چون طوماری که در خود پیچیده شود و هر کوه و جزیره ای از جای خود برگرفته شود» (مکاشفه ۶: ۱۴). همچنین، «انتظار روز خدا را بکشید و فرا رسیدن آن را بشتابانید» (دوم پطرس ۳: ۱۲). دنیای کنونی ما، با همه مشکلاتش، برای همیشه دوام نخواهد داشت، و آنچه در پی می آید، وعده هایی فراتر از درک فعلی ما دارد. در حال حاضر، ما باید ایمان خود را حفظ کرده و به مکاشفه خدا، به ویژه به عیسی و صلیب او محکم بچسبیم.

`هر چقدر هم که در این دنیا چیزهای بدی وجود داشته باشد (و ما می دانیم که بدتر خواهند شد)، چه امیدی باید از شناخت خود از خوبی، قدرت و شخصیت خدا بگیرید، (به صلیب بیندیشید)؟`