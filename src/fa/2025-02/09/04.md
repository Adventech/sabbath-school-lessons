---
title:  در زیر پاهای او
date:  27/05/2025
---

`مزمور ۴۷: ۱- ۴ را بخوانید. این آیات درباره جایگاه ما، در نهایت در پادشاهی مسیح چه می گویند؟`

در دراز مدت، آینده با امید می درخشد. با این حال، تا آن زمان، بشریت کنترل سیاره را به لوسیفر واگذار کرد. زمانی که شیطان در شورای آسمانی ظاهر شد [که در کتاب ایوب می بینیم]، با افتخار ادعای مالکیت بر زمین کرد. خداوند از او پرسید: از کجا آمده ای؟ که شیطان پاسخ داد: «دور زمین می گشتم و در آن سیر می کردم» (ایوب ۱: ۷).

شیطان ادعای مالکیت می کرد. سیر کردن در ایام کهن برای نشان دادن مالکیت استفاده می شد. «حال برو و تمام سرزمین را ببین»، خدا به ابراهیم رهنمود داده بود، «زیرا من همهٔ آن را به تو خواهم داد» (پیدایش ۱۳: ۱۷).

`اول تسالونیکیان ۴: ۱۳-۱۷ را با زکریا ۱۴: ۴، ضمن تمرکز بر پاهای مسیح، مقایسه کنید. چه تمایزی بین این آیات مشاهده می کنید، و آنها چه چیزی را در مورد دو جنبه به هم مرتبط و در عین حال متمایز حکومت نهایی مسیح بر جهان آشکار می کنند؟`

الن جی وایت در خصوص آنچه که مسیح در آخر هزاره انجام خواهد داد می نویسد:

«مسیح بر کوه زیتون نزول می کند، همان جایی که از آن پس از قیامتش از مردگان صعود نمود و فرشتگان وعده برگشت او را دادند. نبی می گوید: [آنگاه یهوه خدای من خواهد آمد و همه قدیسان با وی]. [در آن روز پاهای او بر کوه زیتون که مقابل اورشلیم به جانب شرق است خواهد ایستاد و کوه زیتون از شرق تا غرب به دو نیم شده، دره عظیمی پدید خواهد آورد]. [و خداوند بر تمامی زمین پادشاه خواهد بود. در آن روز خداوند یکی و نامش نیز یکی خواهد بود](زکریا ۱۴: ۵ و ۴ و ۹). هنگامی که اورشلیم جدید در شکوه درخشنده از آسمان نزول می کند در جایی که پاک شده و آماده دریافت آن شده قرار خواهد گرفت و مسیح با قومش و فرشتگان وارد شهر مقدس خواهند شد».- الن جی وایت، نبرد عظیم، صفحات ۶۶۲ و ۶۶۳.

`امیدی را که در عیسی یافت می شود در نظر بگیرید. زندگی را بدون اعتقاد به زندگی پس از مرگ تصور کنید. آیا اگر همه چیز فقط با مرگ تمام شود، همه چیز بیهوده به نظر نمی رسد؟`