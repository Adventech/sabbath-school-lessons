---
title:  غَضَب بره
date:  01/06/2025
---

`مکاشفه ۶: ۱۲- ۱۷ را بخوانید. جزئیات واکنش این افراد به مشاهده رویدادهای روز آخر را در نظر بگیرید. در مورد پاسخ آنها چه توجهی دارید؟`

جالب توجه اینکه از دست رفتگان فریاد بر نمی آورند که «این چیست؟» یا «چه کسی پشت این ماجراست؟». هویداست که آنان از اتفاقی که می افتد «آگاهند».آنان به عیسی به عنوان «بره خدا» اشاره می کنند که مستلزم شناخت چیزی درباره داستان مسیح است. همچنین بنظر می رسد که آنان از این امر آگاهند که «روز بزرگ غضب او فرا رسیده است»، و اینکه آنان در وضعیتی نومیدانه گرفتار شده اند: «چه کسی قادر است بایستد؟»

پیش از انقضای عالم، پیام انجیل به هر ملتی بر روی زمین انتقال داده می شود (متی ۲۴: ۱۴) و پیام های سه فرشته به تمام سیاره زمین رسانده می شود. و با این وجود، «مردمی هستند که گرفتار می شوند- نه بخاطر عدم آگاهی بلکه بخاطر انکار ایمان و اطاعت. این دلیلی است که آن قبیل از مردم در ایام آخر از دست می روند.

`متی ۲۴: ۳۶- ۴۴ را بخوانید. عیسی می گوید که باید چه درسی از داستان نوح بگیریم؟`

عیسی به داستان سیل نوح اشاره می کند تا به ما هشدار دهد که آمدن ثانی او برای بسیاری غافلگیر کننده خواهد بود. آمدن ثانی، مانند طوفان نوح بخاطر عدم آگاهی، غافلگیر کننده نخواهد بود. نوح برای مدت ۱۲۰ سال به دنیا موعظه کرد که از ایمان و باور به آن امتناع ورزیدند. به آنان گفته شده بود که چه اتفاقی در پش روست. ولی آنان باور نمی کردند.

بسیاری از افراد به خود القا کرده بودند که گذشت زمان طولانی، به این معنی است که پیشگویی ها درست نیستند. پطرس، با اشاره به سیل نوح گفت: «استهزا کنندگانی ظهور خواهند کرد که پیرو امیال پلید خود بوده و خواهند گفت، پس چه شد وعده آمدن او؟ از زمانی که پدران ما به خواب رفتند، همه چیز همان گونه است که از بدو آفرینش بود!» (دوم پطرس ۳: ۳ و ۴). هر سال که می گذرد، این احساس فقط رشد خواهد کرد.

`برای هر یک از ما، زمانی که عیسی برمی گردد (یا در مواردی آمدن سوم)، این احساس تنها یک لحظه پس از مرگ ماست. و همه ما درک می کنیم که زندگی چقدر سریع می گذرد. چگونه فکر کردن در مورد آن می تواند به ما در فهمیدن «تاخیر» کمک کند؟`