---
title:  داستان سدوم و غموره
date:  03/06/2025
---

داستان کلیدی دیگری در عهد عتیق موجود است که پطرس زمانی که وقایع ایام آخر را شرح می داد بطور مستقیم از آن نقل قول کرد که نابودی سدوم و غموره بود. شهرهایی که در جلگه واقع بودند اسطوره ای برای شرارتشان شدند و اولین مثال از کانونهای جمعیت شدند که با آتشی از آسمان نابود گردیدند.

`دوم پطرس ۲: ۴- ۱۱، یهودا ۵- ۸ و حزقیال ۱۶: ۴۶- ۵۰ را بخوانید- و جزئیات آن را مد نظر قرار دهید. وضعیت اخلاقی که منجر به نابودی این شهرها شد چه بود و چه تشابهاتی نیز با زمان امروز دارد؟`

هشدار داستان سدوم و غموره  به مردم ایام آخر در این سیاره سرراست است: شریران با آتش نابود خواهند شد، همانطور که در مکاشفه ۲۰ بوضوح بیان شده است. گناه ماهیت فریبنده ای دارد، اغلب ما را نسبت به عیوب خودمان کور می کند و در عین حال خطاهایمان را در زیر پردۀ خود تمجیدی پنهان می کند در حالی که خطاهایی که بدکاران  مرتکب می شوند در نظر ما عیان باقی می ماند. در همان فصلی که خدا درباره اینکه چقدر محبت خود را برای قوم خویش بارانیده است، او مجبور شد تا به قوم هشدار دهد که در حالی که همان گناهان را مرتکب نشده اند (حزقیال ۱۶: ۴۷)، در واقع بیش از سدوم شریر شده اند.

اسرائیل همچون «فاحشه عمل نموده است» (حزقیال ۱۶: ۴۱)، و مرتکب زنای روحانی شده است. تعجب قوم خدا را تصور کنید زمانی که شنیدند که آنها شریر تر از مردمی بوده اند که اسطوره ای برای شرارت بوده اند.

این چیز تازه ای نیست، نه تنها برای اسرائیل کهن بلکه برای تمامی بشریت. در رومیان ۱: ۱۸- ۳۲ پولس فهرست بلندی از شرارت بشر را ارائه می دهد که می تواند سرخط روزنامه های امروز شود. شرح پولس از گناه غیر یهودیان به منظور ایجاد حس برتری در میان یهودیان نبوده است بلکه برای این بوده که قوم خدا در نهایت بتواند جدیت گناهان خویش را بفهمد. ناتان زمانی که با داوود سخن گفت همین مطلب را بیان کرد: او داستان مرد ثروتمندی را گفت که بره ای را از یک مرد بینوا دزدید. این داستان خشم داوود را «بشدت برانگیخت» (دوم سموئیل ۱۲: ۵)، زیرا بی انصافی عیان بنظر می رسید؛ حتی بعدا باعث شد تا ناتان اذعان کند که «تو آن مرد هستی!» (دوم سموئیل ۱۲: ۷) تا داوود خودش را در داستان ببیند.

مهم است در خاطر داشت که کتاب مقدس اولا به مردم دنیای خارج خطاب نشد، بلکه به قوم خود خداوند خطاب گردیده بود. وقتی می بینیم گناهان دهشتناک دیگران در آیاتی مانند مکاشفه ۱۳ یا ۱۷ شرح داده شده، این هشداری است که ما نیز می توانیم در همان دام گرفتار شویم.