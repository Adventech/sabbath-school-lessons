---
title:  اندیشه هایی فراتر
date:  06/06/2025
---

بخش «سیل نوح»، صفحات ۱۰۱ و ۱۰۲ را از کتاب مشایخ و انبیا، نوشته الن جی وایت بخوانید.

«کاهن اعظم نمی تواند از خود یا قوم خود در برابر اتهامات شیطان دفاع کند. او ادعا نمی کند که اسرائیل عاری از خطاست. جامه های کثیف که نمادی از گناهان مردم است، که او آنان را نمایندگی می کند، و او دربرابر فرشته ایستاده است و تقصیرات خود را اعتراف می کند، اشاره به توبه و فروتنی آنان است و متکی به رحمت نجات دهنده آمرزنده گناه می باشند....

«اتهامات شیطان بر ضد کسانی که در طلب خداوند هستند برای ناخشنودی از گناهان ایشان نیست. او از نقایص شخصیت و صفات آنان خوشحالی می کند چرا که او می داند که تنها از طریق سرپیچی آنان از احکام خدا می تواند بر آنان چیره شود. اتهامات او منحصرا بخاطر خصومت با مسیح است. از طریق برنامه نجات، عیسی قلعه های شیطان را در هم می شکند  که خانواده بشر را محبوس ساخته است و با قدرت خویش آنانرا نجات می بخشد....

«انسان با قوت خویش نمی تواند با اتهامات دشمن مقابله کند. او با جامه های آلوده به گناه و اعتراف به گناهان خویش، در مقابل خدا می ایستد. ولی عیسی وکیل مدافع ما، دادخواست موثری را بخاطر همه کسانی که با توبه و ایمان، جان خود را به او سپرده اند ایراد می کند. او علتها و انگیزه ها را اقامه می کند و با استدلالهای مقتدر صلیب، قدرت اتهام زننده را در هم می شکند. اطاعت کامل او به احکام خدا، به او همه قدرتهای زمین و آسمان را بخشیده است و او از پدر خویش رحمت و سلامتی را برای انسان مقصر درخواست می کند».- الن جی وایت، انبیا و پادشاهان، صفحات ۵۸۳- ۵۸۶.

**سوالاتی برای بحث:**

`۱. عیسی به حواریون خویش گفت که آنها در این جهان هستند ولی از این جهان نیستند. (یوحنا ۱۵: ۱۹ یوحنا ۱۷: ۱۴ – ۱۶ را ببینید). چگونه می توانیم در این دنیا در عمل به مسئولیت خود متعادل رفتار کنیم تا خود را از آلایش این دنیا دور نگهداریم؟ (یعقوب ۱: ۲۷).`

`۲. بشارت عمومی نوح قبل از سیل به ما می آموزد که نبرد عظیم چگونه کار می کند؟ به چه شیوه هایی ما همان نقش را امروز ایفا می کنیم؟`

`۳. پیش از اینکه شریران در آتشی از آسمان بلعیده شوند (همان طور که سدوم چنین شد)، خدا آنان را از مرگ بر میخیزاند و اجازه می دهد تا شیطان با آنها برای مدتی کوتاه کار کند (مکاشفه ۲۰: ۷- ۹). فکر می کنید، قبل از اینکه خدا همه چیز را سر و سامان دهد، دنیا باید چه گامهای ضروری را بردارد؟`

`۴. از داستانهایی که در این هفته مطالعه کردید، چه هشدارهایی را برای زندگی خودتان یافتید؟ این داستانها درباره امیدتان به مسیح چه چیزی را تعلیم می دهند؟`