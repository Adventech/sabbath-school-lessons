---
title:  داوری پیش از ظهور
date:  05/06/2025
---

شرح داوری که در دانیال ۷ یافت می شود، نگاهی اجمالی از پشت پرده را نمایان می سازد- فرصتی حیرت انگیز تا مشاهده کنیم که چطور خدا مشکل گناه را حل می کند در حالی که همچنان افرادی که آرزومند زندگی در رابطه عهد با او هستند را نجات می بخشد.

`شرح تحقیق داوری که در دانیال ۷: ۹ و ۱۰ و ۱۱ و ۱۳ و ۱۴ و ۲۲ و ۲۶ و ۲۷ مهیا شده است را بخوانید. تمرکز اصلی در داوری بروی چیست؟ در پایان روند چه حکمی صادر شده است؟ این مطلب در خصوص برنامه نجات چه چیزی به ما می گوید؟`

مسئله کوچکی وجود داردکه نژاد بشر توسط خدا داوری شده است. جامعه ۱۲: ۱۴ به ما اطمینان می بخشد که «خدا هر عمل و هر امر مخفی را چه نیک و چه بد به محاکمه خواهد آورد» و پولس به ما یادآوری می کند که نباید یکدیگر را داوری کنیم زیرا «همه ما در برابر مسند داوری خدا حاضر خواهیم شد» (رومیان ۱۴: ۱۰). خدا البته به سابقه نیاز ندارد که چه کسی رستگار شده یا از دست رفته است، ولی فرشتگان – که برنامه رستگاری را در طی مدتها بررسی کرده اند (اول پطرس ۱: ۱۲)- بطور طبیعی سوالاتی دارند. آنان شاهدان طغیان شیطان بوده و دیدند که یک سوم فرشتگان از آسمان اخراج شدند (مکاشفه ۱۲: ۴)- و حال خدا ما را به حضور خویش می آورد. خدا دفاتر را می گشاید و اجازه می دهد تا مقدسین هر چیزی را ببینند.

داستان ابراهیم که برای سدوم و غموره در این حکم داوری تقاضای استیناف یا ترحم می کند- دیدگاه های مهمی را نسبت به داوری برای ما ارائه می کند. گناهان سدوم مسلما مورد تحقیق و بررسی واقع شده بودند؛ خدا اشاره می کند که فریاد شکایت بر ضد سدوم و غموره بسیار بلند است (پیدایش ۱۸: ۲۰). ولی تنها سدوم و غموره نبود که پیش از نابودی مورد تفحص قرار گرفت. خدا نیز درب را برای ابراهیم گشود تا بررسی کند که آیا خدا عادلانه در تصمیم بر نابودی بدکاران عمل می کند یا نه.

در این میان، آنکس که در میان داوری آسمانی در دانیال باب ۷ پدیدار می شود کسی نیست بجز عیسی، پسر انسان (دانیال ۷: ۱۳ همچنین متی ۲۰: ۲۸ را ببینید) که تنها دلیل ظهور او بخاطر این است که داوری به نفع مقدسینِ آن متعال اجرا شود (دانیال ۷: ۲۲). عدالت کامل او به تنهایی برای قومش برای عبور از داوری کفایت می کند.

`تصور کنید که در دادگاه داوری ایستاده اید، با تمامی اسراری که در معرض خدای مقدس قرار گرفته است. تنها امید شما برای زمان داوری چیست؟ (درس جمعه را ببینید).`