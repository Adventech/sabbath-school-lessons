---
title:  بشارت نوح
date:  02/06/2025
---

پطرس به ما یادآوری می کند که بسیاری برای بازگشت مسیح آماده نخواهند بود زیرا آنان «به عمد بر این واقعیت چشم پوشی می کنند» (دوم پطرس ۳: ۵) که در زمان سیل نوح چه اتفاقی افتاد. جالب اینجاست که علیرغم اینکه فرهنگهای مختلف جهانی خاطره جمعی از یک سیل فاجعهبار را به اشتراک میگذارند، داستان نوح، طبق پیشبینیها، امروزه اغلب مورد تمسخر قرار میگیرد. جهان آن را به عنوان یک افسانه انکار می کند، حتی اگر به وضوح و صریح در عهد عتیق به تصویر کشیده شده و چندین بار در عهد جدید به آن اشاره شده است.

`در متی ۲۴: ۳۷- ۳۹، عیسی گفته بود که وضعیت جهان تداعی کننده «ایام نوح» است. این آیه را با پیدایش ۶: ۱- ۸ مقایسه کنید. وضعیت اخلاقی آن دوران که به سیل منجر شد، چه بود؟ چه شباهتهایی بین آن زمان و زمان حاضر موجود است؟`

درس مهم دیگری برای قوم بازمانده ایام آخر خدا وجود دارد که از مطالعه دقیق پدیدار می شود. عبرانیان ۱۱: ۷ بما می گوید که نوح «برای نجات خانواده خویش کشتی ساخت. او با ایمانِ خود دنیا را محکوم کرد و وارث آن پارسایی شد که بر ایمان استوار است».

تصور کنید که بیش از یک قرن موعظه می کنید، و در آخر هیچکس بجز خانواده خودتان در کشتی نباشد. اگر نوح یک مبشر زمان مدرن بود، شاید وسوسه می شدیم تا او را به عنوان یک شکست خورده معرفی کنیم: دهه ها موعظه که در آخر هیچ نتیجه ای عاید نشود.

خوشبختانه در حال حاضر، در بسیاری از نقاط جهان، مردم به پیام های سه فرشته پاسخ مثبتمی دهند. تلاش های ما در گسترش پیام منحصر به فرد خود، به ویژه از طریق بشارت، تأثیر زیادی گذاشته و بسیاری را به پذیرش ایمان به خداوند سوق می دهد. در حالی که ما هنوز شاهد نتایج مثبت هستیم، به ما هشدار داده شده است که «زمانی فرا خواهد رسید که آزمایش پایان یابد و درب رحمت بسته شود و دیگر فرصتی برای رستگاری وجود نخواهد داشت. این نماد با بسته شدن آزمایش و بسته شدن در رحمت است. از اینرو در جمله ای کوتاه، «آنانی که آماده بودند با او به عروسی رفتند و درب بسته شد». ما از طریق کار نهایی عیسی، که منجر به تکمیل نجات بشریت می شود، از سیل حوادث عبور داده می شویم.- الن جی وایت، نبرد عظیم، صفحه ۴۲۸.

تا آن زمان، به عنوان کلیسا وظیفه ای داریم که باید انجام دهیم.

`اگر تلاشهای بشارتی ما در حال حاضر به ثمر نرسند، چگونه می توانیم بیاموزیم که دلسرد و ناامید نشویم؟ چرا باید به تلاشها ادامه دهیم؟ (یوحنا ۴: ۳۷).`