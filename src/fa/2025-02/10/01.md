---
title:  «این وقایع برای عبرت ما که در آخر زندگی می کنیم، نوشته شده»
date:  31/05/2025
---

### مطالعه این هفته
برای مطالعه این هفته بخوانید: مکاشفه ۶: ۱۲- ۱۷، متی ۲۴: ۳۶- ۴۴، پیدایش ۶: ۱- ۸، دوم پطرس ۲: ۴- ۱۱، پیدایش ۱۸: ۱۷- ۳۲، دانیال ۷: ۹ و ۱۰.

> <p>آیه حفظی</p>
> «و اینهمه بطور مَثَل بدیشان واقع شد و برای تنبیه ما مکتوب گردید که اواخر عالم به ما رسیده است» (اول قرنتیان ۱۰: ۱۱ و ۱۲).

کتاب مقدس سرشار از روایتهای قوم خداست که به وقایع آینده اشاره می کند و کلیدهایی را در بر دارد که به ما کمک می کند تا «حقیقت حاضر» را درک کنیم. در واقع برخی از آن روایتهایی که وقایع روزهای آخر را با جزئیاتی غافلگیر کننده تحت الشعاع قرار می دهد، شالوده ای وسیع تر برای درک واضح تر نبوتهای دانیال و مکاشفه مهیا می سازد.

خدا وقایع را به گونهای تنظیم کرد که کاملا با پیشگوییهای مربوط به روزهای آخر همسو بود، بدون اینکه به آزادی وجدان کسی خدشه وارد شود. برخی از داستانهای معروف مانند سدوم و غموره و طوفان نوح به طور مستقیم در عهد جدید به رویدادهای آخرالزمان ارجاع داده شدهاند. با این حال، روایات دیگر نیاز به تأمل و مطالعه عمیق تری دارند تا حقایق بیان شده در کلام خدا استخراج شوند.

در هفتههای آینده، چندین داستان مهم را بررسی خواهیم کرد تا بینشهایی در مورد رویدادهایی مانند بازگشت دوباره مسیح، تحقق داوری، بحران نهایی و موارد دیگر به دست آوریم. در سراسر این بررسی ها، مسیح نقش محوری دارد، و به عنوان نقطه شروع و هدف نهایی ما در مطالعه نبوت عمل می کند.