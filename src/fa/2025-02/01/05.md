---
title:  مطالعه کلام
date:  02/04/2025
---

ادونتیستهای روز هفتم برای درک نبوت کتاب مقدس خیلی به ویلیام میلر مدیون هستند. در حالیکه درک او از آیات کلیدی (از قبیل دانیال ۸: ۱۴) کامل نبود، با این وجود شیوه مطالعه او از اهمیت بسزایی برخوردار بود زیرا راه را برای تولد جنبش بازماندگان روز آخر صاف کرد.

`متی ۵: ۱۸، دوم تیموتائوس ۳: ۱۵ – ۱۷ و لوقا ۲۴: ۲۷ را بخوانید. این آیات درباره شیوه ای که باید برای درک نبوت کتاب مقدس اتخاذ کنیم، چه می آموزند؟`

مطالعه کتاب مقدس شبیه به چیدن یک پازل بزرگ است. اگر فقط چند قطعه داشته باشید، دیدن کل تصویر سخت است. به عنوان مثال، اگر یک اسب را در آن قطعات ببینید، ممکن است فکر کنید که پازل مربوط به اسب است. اما همانطور که قطعات بیشتری را اضافه میکنید، مانند مواردی که یک مرغ و یک گاو را نشان میدهند، و سپس صدها قطعه دیگر، میبینید که پازل در واقع منظرهای است با یک شهر، یک مزرعه و کوههایی در دوردستها.

شیوه مطالعه کتاب مقدس توسط برخی از مسیحیان اشتباه است و با کتاب مقدس مانند مجموعه ای تصادفی از گفتار ها یا ضرب المثل ها رفتار می کنند که می توانند در موقعیت های خاص به کار بروند. آنها ممکن است به راهنمای مطالعه ساده در کتاب مقدس گیدئون تکیه کنند، با این فرض که تمام آموزه های کتاب مقدس یک موضوع خاص را پوشش می دهند.

متأسفانه، برخی از مردم رویکرد مشابهی را برای نبوت به کار میبرند، بخشهایی را از کل متن جدا میکنند و سپس آنها را با رویدادهای جاری مقایسه میکنند، در عوض اینکه بقیه کتاب مقدس را  هم در نظر بگیرند. این عمل به چرخه مداوم کتابهای نبوت مدرن کمک کرده است که نیاز به بروزرسانیهای مکرر دارند، زیرا پیشبینیهای آنها اغلب در مورد رویدادها و زمانبندی آنها نادرست است.

به همین دلیل است که نه تنها باید آیات خاص کتاب مقدس را در مورد یک موضوع انتخاب کنید، بلکه باید همه چیزهایی را که کتاب مقدس در مورد آن موضوع می گوید، با توجه به زمینه ای که در آن گفته می شود، به طور کامل مطالعه کنید. آسان است که یک بخش  را از کل آیات خارج کنیم و آن را به معنای هر چیزی که می خواهیم تفسیر کنیم.

`تجربه شما با افرادی که تنها از بخشهایی خاص از آیات استفاده می کنند تا منظور خود را در باره وضعیت مرگ بگویند، چیست؟ یا حتی در مورد سبت؟ بهترین شیوه برای واکنش چیست؟`