---
title:  'هر که می خواند، بفهمد، (متی ۲۴: ۱۵).'
date:  30/03/2025
---

به هر یک از کتابفروشی های مسیحی که مراجعه کنید و عناوین نبوت کتاب مقدس را بررسی کنید. سریعاخواهید یافت که مجموعهای شگفتانگیز از دیدگاهها و تفاسیر وجود دارد، و باور اینکه هیچکس نمیتواند واقعا بفهمد کتابهایی مانند مکاشفه چه میگویند، میتواند گیج کننده باشد. برای مثال، یک نویسنده می گوید که دجال چیزی جز یک استعاره نیست. دیگری می گوید که او در آینده می آید. و دیگری اشاره به چیزی یا شخصی در روزگار امپراتوری روم بت پرست می کند. یک واعظ اینطور گفت که: «شاید کتاب مقدس مانند یک ویولون قدیمی باشد. می توانید هر نتی را با آن اجرا کنید».

با این حال، کتاب مقدس خودش چنین چیزی را پیشنهاد نمی کند. در عوض، از ما دعوت می کند تا آنرا بخوانیم، و [بفهمیم] که خدا بیهوده سخن نمی گوید، و اینکه ما می توانیم از طریق کلامش حقیقتی را که می گوید دریابیم.

`متی ۲۴: ۱۵؛ مکاشفه ۱: ۳؛ متی ۱۱: ۲۹؛ و ارمیا ۹: ۲۳ و ۲۴ را بخوانید. این آیات درباره قصد خدا برای اینکه درک شود، چه می گویند؟`

بسیاری از دانشگاهها دورههایی با عنوان «کتاب مقدس به عنوان موضوع ادبیات» یا موضوعات مشابه ارائه میدهند. برای ایمانداران، حضور در این سخنرانیها و درک این نکته که استاد کتاب مقدس را تقریبا به همان شیوهای که یکی از اسطوره های [داستان های] بت پرستی خوانده می شود، قرائت می کند، میتواند شگفتانگیز باشد. دیدگاهی که اغلب ارائه می شود این است که در حالی که برخی از درس های اخلاقی از داستان های کتاب مقدس استنباط می شوند، افراد آزادند که آنها را هر طور که می خواهند تفسیر کنند. برای این معلمان، این تصور که کتاب مقدس از جانب خدا الهام شده است خنده دار تلقی می شود.

از اینرو، استاد، کتاب مقدس را می خواند اما صدای خدا را نمی شنود. دیگران به نتایجی می رسند که به وضوح با پیام کتاب مقدس در تضاد است. کسانی که کتاب مقدس را بدون تسلیم شدن به خداوند، و بدون قلبی باز برای آموختن حقیقت می خوانند، احتمالا نه تنها پیام آن را از دست خواهند داد، بلکه با درک نادرست ماهیت مهربان و مقدس خدا که در صفحات آن آشکار شده است، به بیراهه خواهند رفت. انجام این کار می تواند آسان تر از آن باشد که بسیاری تصور می کنند، به همین دلیل است که خواندن کتاب مقدس، اما بدون ابزار مناسب و (مهمتر از همه) نگرش صحیح تحت هدایت روح القدس، می تواند آسیب زا باشد.

`فردی ناباور دیده شد که کتاب مقدس را می خواند. وقتی از او پرسیده شد که چکار می کند پاسخ داد که «بدنبال نقاط ضعف می گردد». چرا این نگرش در هنگام خواندن کلام خدا کاملا غلط می باشد؟`