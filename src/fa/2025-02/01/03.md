---
title:  خواسته خدا این است تا او را درک کنیم
date:  31/03/2025
---

هیچ چیزی به اندازه قرار گرفتن در موقعیتی که نیاز فوری به برقراری ارتباط دارید، مانند یک کلینیک یا داروخانه، در یک کشور خارجی که در آن کمترین مهارت در زبان را دارید، آزار دهنده نیست. علیرغم اینکه می دانید چه چیزی را می خواهید منتقل کنید، دایره لغات شما برای بیان آن کافی نیست.

با خدا مشکل متفاوتی پدید می آید، «زیرا چنانکه آسمان از زمین بلندتر است، راههای من نیز از راههای شما و افکار من از افکار شما بلندتر است» (اشعیا ۵۵: ۹). مشکل این نیست که خدا واژگانی ندارد تا با ما ارتباط برقرار کند؛ بلکه مشکل این است که ما واژگان یا ظرفیت فکری و اندیشه ای نداریم تا او را کاملا درک کنیم.

**آیات زیر درباره درک خدا در مقایسه با فهم خودمان چه پیشنهاد می کنند؟**

`مزمور ۱۳۹: ۱- ۶`

`مزمور ۱۴۷: ۵`

`رومیان ۱۱: ۳۳`

`اول یوحنا ۳: ۲۰`

واقعیت این است که ما هرگز ذهن خدا را به طور کامل درک نخواهیم کرد زیرا او بیکران و دانای مطلق است. گذشته از هر چیز،  ما به ندرت می توانیم پیچیدگی های خلقت را درک کنیم؛ پس چگونه می توانیم خود خالق را بطور کامل درک کنیم؟ این از عهده ما خارج است.

گرچه ما همه چیز را هرگز نمی توانیم درک کنیم، ولی می توانیم آنچه که برای نجاتمان لازم است را درک کنیم. (دوم تیموتائوس ۳: ۱۴ و ۱۵). وقتی رسولان، انجیل را به مخاطبان خود شرح می دادند، بطور مکرر به محقق شدن نبوت اشاره می کردند، که بموجب آن می توانیم نتیجه گیری کنیم که یکی از اهداف کلیدی نبوت برای به تصویر کشیدن برنامه نجات است. در واقع، در خاتمه، نبوت کتاب مقدس باید، به طریقی، ما را به سوی عیسی و وعده نجاتی که برای تمامی بشریت ارائه کرده است، هدایت کند.

گذشته از هر چیز، خداوند، که از طریق او همه چیز خلق شد (کولسیان ۱: ۱۶، یوحنا ۱: ۱-۳) به این زمین نازل می شود و بعد خود را به عنوان قربانی بر روی صلیب بخاطر گناهان همه بشریت، حتی برای مفلوک ترین و منفورترین افراد فدا می کند. و این فداکاری به ما می گوید که خدا چقدر همه ما را دوست می دارد. خداوند با انجام تمام اینها برای ما از هر کسی، حتی منفورترینها می خواهد، تا بدانند که عیسی چه چیزی به ما عرضه می کند. و نبوت به تنهایی این امر را عیان می سازد.

`آیا بهتر نیست که به جای نگرانی در مورد چیزهایی که نمی دانیم، روی چیزهایی که می دانیم تمرکز کنیم و از آن حقایق پیروی کنیم؟`