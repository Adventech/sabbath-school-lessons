---
title:  استعاره ای یا واقعی؟
date:  03/04/2025
---

یکی از چالشهای اصلی برای دانش آموزان نبوت، تعیین این واقعیت است که آیا زبان کتاب مقدس باید به معنای واقعی کلمه یا بطور استعاره ای تفسیر شود. برای تشخیص این موضوع، مهم است که به جای تکیه صرف بر تفاسیر معاصر، نحوه استفاده از نماد یا شکل در سراسر کتاب مقدس را در نظر بگیریم. به عنوان مثال، برخی نماد خرس در دانیال ۷ را نمادی از روسیه تفسیر می کنند زیرا خرس اغلب با روسیه امروز مرتبط است. با این حال، این رویکرد برای تفسیر نمادگرایی نبوی قابل اعتماد نیست.

`به آيات زیر نظری بیندازید و اجازه بدهید تا کتاب مقدس مفسر خودش باشد (و با عبارات خودش تعریف شود). نماد مشترک نبوی برای آیات در هر مورد چیست و کتاب مقدس می گوید که معرف چه چیزی است؟`

دانیال ۷: ۷، دانیال ۸: ۳، دانیال ۷: ۲۴

مکاشفه ۱: ۱۶، افسسیان ۶: ۱۷، عبرانیان ۴: ۱۲

مکاشفه ۱۲: ۱، مکاشفه ۲۱: ۲، افسسیان ۵: ۳۱ و ۳۲، ارمیا ۶: ۲

با پایبندی به این اصل که کتاب مقدس باید اصطلاحات خود را تعریف کند، می توان بسیاری از اسرار پیرامون نمادگرایی نبوی را حل کرد. برای مثال، متوجه میشویم که یک شاخ ممکن است نماد یک قدرت یا ملت سیاسی باشد، یک شمشیر ممکن است نمایانگر کلام خدا باشد، و یک زن ممکن است نماد کلیسا باشد. در این موارد، کتاب مقدس توضیحات خود را که برای نمادگرایی به کار رفته، ارائه می دهد.

سوالی که بی پاسخ می ماند این است که چرا خداوند به جای صریح و سرراست بودن از نمادها استفاده می کند. به عنوان مثال، چرا پطرس در اول پطرس ۵: ۱۳ از روم به عنوان بابل یاد می کند؟

ممکن است دلایل زیادی وجود داشته باشد که چرا خدا ارتباط نمادین در نبوت را انتخاب کرده است. برای مثال، در مورد کلیسای عهد جدید، اگر کتاب مکاشفه آشکارا از رم به عنوان عامل این همه شرارت نام می برد، آزار و شکنجه بد کلیسا ممکن بود حتی بدتر باشد. دلایل هر چه که باشد، میتوانیم اعتماد کنیم که خدا از ما میخواهد معنی نمادها را بفهمیم.

`حتی اگر برخی از نمادها و نبوتها رازگونه باقی بمانند، چگونه تمرکز بر آنچه که درک می کنیم می تواند ایمان ما را تقویت کند؟`