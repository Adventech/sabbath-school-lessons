---
title:  اصل «اولین ذکر یا اشاره»
date:  06/04/2025
---

اکثر برنامه های آکادمیک با دروس پایه شروع می شود که پیش نیاز دروس اصلی و تخصصی است و اصول اساسی را بهعنوان پایهای برای کاوش عمیقتر مطرح میکند. به طور مشابه، همانطور که کتاب مقدس را مطالعه می کنید، متوجه می شوید که خدا کتاب پیدایش را به عنوان یک درس مقدماتی معرفی کرده و مفاهیم کلیدی را در آن توضیح می دهد که بعدا در بقیه کتبِ کتاب مقدس با جزئیات بیشتری مورد بررسی قرار گرفته است.

بطور کلی، به ویژه در فصل های اولیه پیدایش، زمانی که یک مفهوم یا نماد برای اولین بار معرفی می شود، معمولا یک درک اساسی برای آن مفهوم ایجاد می کند. این درک کلی اولیه بعدا به شما در درک نحوه استفاده از مفهوم در متن کمک می کند.

برخی از پژوهشگران کتاب مقدس ممکن است این پدیده را «اصل اولین ذکر» بنامند، اگرچه بهطور دقیقتر بهعنوان یک اصل یا الگو توصیف میشود تا یک قانون سخت. این به این دلیل است که همیشه مطلق نیست و استثناهای متعددی وجود دارد. الگوی مشاهده شده، هم در مطالعه کلی کتاب مقدس و هم در مطالعه نبوت های کتاب مقدس، این است که خداوند به تدریج اطلاعات را در طول زمان برای پیروان خود آشکار می کند. این اغلب با یک مفهوم اساسی شروع می شود و سپس به تدریج در طول سال ها یا حتی قرن ها بسط می یابد.

`اشعیا ۴۰: ۷ و ۸؛ ملاکی ۳: ۶ و عبرانیان ۱۳: ۸ را بخوانید. چه اصلی می تواند از این آیات مشتق شود که به شما کمک خواهد کرد تا بطور مناسب بتوانید در مطالعه نبوت به آن اصل تکیه کنید؟`

بخش قابل توجهی از جامعه معاصر اغلب در مورد ایده «واقعیت» به جای «حقیقت» بحث میکنند، و فرض میکنند که «حقیقت» موضوعی انعطافپذیر است که در طول زمان در معرض تغییر است. از سوی دیگر، در مواردی خاص، در مورد خود مفهوم «حقیقت» تردید وجود دارد.

هنگامی که خداوند حقیقت را برقرار می سازد، نظر خود را تغییر نمی دهد. در تعالیم او تزلزلی وجود ندارد. همانطور که او حقیقت را به قوم خود می بخشد، می توانیم به این واقعیت اعتماد کنیم که تکرار یک اصل یا مضمون در کتاب مقدس معنای آن را تغییر نمیدهد، اما در عوض، آن معنا را بیشتر روشن میکند. بنابراین، در مطالعه نبوت، عاقلانه است که درک کاملی از کتاب پیدایش را در ذهن خود پرورش دهیم، که در آن مفاهیم بنیادین متعددی معرفی شده است ، و سپس بر مبانی آن درک بنیادین، در حالی که به مطالعه بقیه کتاب مقدس می پردازیم، به پیش برویم.

`چرا نباید اجازه دهیم که هر چیزی یا هر کسی، صرف نظر از اینکه مطالبش چقدر متقاعد کننده یا به ظاهر عقلانی برسد، ایمان ما را به کتاب مقدس و حقایق تزلزل ناپذیر آن کاهش دهد؟ برخی از شیوه های زیرکانه که می تواند ایمان ما را تضعیف کند چیست؟`