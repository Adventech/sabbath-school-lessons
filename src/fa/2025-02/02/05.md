---
title:  مسئله مرگ
date:  09/04/2025
---

شاید یکی از ظالمانه ترین واقعیتهای موجود در دنیایی که از خالق آن جدا است، حضور همه جانبه مرگ است که به طرز شومی در پشت هر زندگی ظاهر میشود و آماده ضربه زدن غیرمنتظره است. مرگ نمایانگر «مزد گناه» است، پیامد جدایی ما از تنها منبع حیات در جهان یعنی خالق. در نتیجه، نقش مهمی در پیشگویی کتاب مقدس، نه تنها به عنوان یک واقعیت تلخ، بلکه، و مهمتر از آن، به عنوان مشکلی که باید حل شود، ایفا می کند - راه حلی که منحصرا در عیسی و مرگ و قیام او یافت می شود.

هم اولین اشاره به مرگ در کتاب مقدس و هم اولین وقوع آن، نور زیادی بر این موضوع اصلی نبوت تابیده که به ما کمک می کند تا جدی بودن مسئله گناه را درک کنیم و به ما ابزار مهمی می دهد تا راه حلی را که خدا برای حل این مشکل ارائه می دهد، درک کنیم.

`پیدایش ۲: ۱۵ – ۱۷؛ پیدایش ۴: ۸ – ۱۵؛ اول قرنتیان ۱۵: ۱۵ – ۱۹؛ و مکاشفه ۱: ۱۸ را بخوانید. این آیات، که حاوی اولین ذکر و وقوع اولیه مرگ است، در مورد دلایل مرگ انسان، دیدگاه خدا در مورد مرگ، و علاج او برای مشکل ما، چه راه حلی ارائه می دهند؟`

ما اغلب می شنویم که «مرگ فقط بخشی از زندگی است»، اما این کاملا غلط است. مرگ نقطه مقابل زندگی است، مزاحم ناخواسته ای که هستی ما را مختل می کند. اگرچه ما به آن عادت کردهایم، اما وقتی با آن روبرو میشویم قلبهایمان به درد میآید، و این نشان میدهد که به طور غریزی میدانیم که اساساً یک جای کار ایراد دارد. در حالی که همه مرگها دردناک هستند، از دست دادن یک کودک به ویژه غمانگیز است. به طور معمول، ما انتظار داریم که والدین قبل از فرزندانشان از دنیا بروند، و این را به عنوان روند معمول وقایع میبینیم.

اولین مرگ که در کتاب مقدس مستند گردیده است، نظم معمول را به چالش می کشد. قبل از اینکه آدم و حوا خودشان مرگ را تجربه کنند، غم و اندوه از دست دادن فرزند صالح خود را در قتل ناعادلانه برادر ستمکارش تحمل کردند. بطور خاص، این یک مرگ ناعادلانه بود.

به عیسی بیندیشید، همچون هابیل، عادلی  بود که توسط ناعادلانی به قتل رسید. چه مرگی می توانست ناعادلانه تر از مرگ مسیح باشد؟ چه شباهت های دیگری را می توان بین مرگ هابیل و مسیح بر روی صلیب یافت؟ چگونه ممکن است ماهیت مرگ هابیل به ما کمک کند تا بفهمیم چرا عیسی «کلیدهای هادس [قبر] و مرگ را دارد» و خدا چه چیزی را در او به ما عرضه میکند؟

`اگر مشکل مرگ حل نمی شد، چرا زندگی ما می توانست بیهوده، بی معنا و عبث باشد؟ این واقعیت درباره اینکه چقدر باید بخاطر آنچه که عیسی برای ما انجام داده سپاسگزار باشیم، چه تعلیم می دهد؟`