---
title:  درک محبت خدا
date:  07/04/2025
---

به ارث بردن طبیعت گناه آلود به این معنی است که دیدگاه ما نسبت به جهان با تمایلات ما به خودخواهی و غرور آلوده شده است. ما امور را از منظر محدود خود می بینیم، نه از دیدگاه دانش مطلق خدا. شاید هیچ مفهومی به اندازه «محبت» توسط بشریت تحریف نشده باشد، زیرا فرهنگ عامه اغلب بر تحقق رویاها و آرزویهای شخصی بیش از توجه به دیگران تاکید می کند. این رویکرد خودمحورانه، درک دیدگاه خدا در مورد محبت را برای ما دشوار می کند.

درک ماهیت محبت در کشف اسرار نبوتِ کتاب مقدس بسیار مهم است. محور اصلی روایت نبرد عظیم، عدم درک کلی پیرامون شخصیت خداوند است. الن جی وایت خاتمه نبرد عظیم را اینگونه به اجمال روایت می کند: «نبرد عظیم خاتمه می یابد. گناهکاران و گناه دیگر وجود ندارند. تمام گیتی از پلیدی ها پاک گردیده است. ضرب آهنگ هماهنگی و شادی در تمامی خلقت شنیده می شود. از او که همه چیز را آفرید، حیات، نور و شادمانی به تمام مناطق فضای لایتناهی در جریان است. از کوچکترین اتم تا بزرگترین عالم ها، همه چیزها با روح یا بی روح در زیبایی بی نظیرشان و در شادمانی کامل اعلام می کنند که «خدا محبت است».- نبرد عظیم، صفحه ۶۷۸.

`پیدایش ۲۲: ۱- ۱۳ را بخوانید. اولین ذکر یا اشاره به «محبت» در کتاب مقدس در پیدایش ۲۲: ۲ یافت می شود. این داستان در خصوص ماهیت محبت خدا چه چیزی را تعلیم می دهد؟`

گاهی اوقات، علاوه بر مکان یابی وقوع اولیه یک مفهوم در کتاب مقدس، شناسایی اولین ذکر یا اشاره آن در کتاب های خاص، به ویژه در اناجیل، مفید است. در متی ۳: ۱۷، مرقس ۱: ۱۱، لوقا ۳: ۲۲، و یوحنا ۳: ۱۶، در هر یک از انجیل ها، با اولین ذکر یا اشاره از «محبت» مواجه می شویم.

برای نمونه، اولین ذکر یا اشاره به «محبت» در یوحنا (یوحنا ۳: ۱۶) بطوری خاص جلوه گری می کند: که بنظر می رسد که به داستان اسحاق در قربانگاه اشاره می کند. ایمان ابراهیم به خدا آنقدر زیاد بود که به او اعتماد داشت و متقاعد شده بود که خدا پسر او را در گذر از مسیر قربانی قیام خواهد داد (عبرانیان ۱۱: ۱۹). این پیشگوییِ عشق و محبت خدا برای نژاد بشر بود. او ما را دوست می داشت تا جایی که «پسر یگانه خود را داد» (پیدایش ۲۲: ۲ و ۱۲ و ۱۶)  و بعد او را از مرگ قیام داد. از اینرو، آن نوع عشق و محبت برای ما آشکار شده است، محبتی که از روی از خودگذشتگی و ایثار بود و خدا آن محبت را برای ما به ارمغان آورده است.

`چطور می توانیم آن نوع محبت ایثارگرایانه ای که خدا نسبت به ما دارد را به دیگران آشکار کنیم؟ چرا بسیاری از ما ذاتا دارای این نوع محبت نیستیم؟`