---
title:  اندیشه هایی فراتر
date:  11/04/2025
---

از نوشته های الن جی وایت بخش «مکاشفه»، صفحات ۵۷۸ – ۵۸۱، از کتاب اعمال رسولان را بخوانید.

بسیاری از ادیان جهانی عمدتا حول مفاهیم انتزاعی می چرخند، در حالی که ایمان مسیحی به دلیل استقرار در رویدادهای تاریخی به طور قابل توجهی برجسته می شود. کتاب مقدس تعامل خداوند با بشریت را در طی هزاران سال بازگو می کند و تابلویی غنی از روایات تاریخی ارائه می دهد. از طریق مطالعه این فعل و انفعالات هزاران ساله، می توان بینش عمیقی در مورد ماهیت پایدار شخصیت خدا به دست آورد.

هر چند، گاهی اوقات، مسیحیان شکایت می کنند که آنها از شنیدن مطالب مشابه خسته شده اند. گاهی اوقات وقتی پیام خاص نبوی بطور عمومی موعظه می شود فکر می کنیم که پیش از این آن را شنیده ایم و چیز تازه ای برای آموختن وجود ندارد.

واقعیت اینکه پیام ما تغییرناپذیر و ثابت است، با این حال، به این معنی نیست که ساده و بدون چالش است. کاملا برعکس: وقتی اطلاعاتی را مطالعه می کنید که از ذهن خدای لایتناهی به ما منتقل شده است، بسرعت می یابید که هرگز به پایان موضوع نخواهید رسید.

الن جی وایت خاطرنشان می کند که یکی از اهداف نگارش کتاب مکاشفه، ایجاد پایه ای محکم برای کلیسای مسیحی با حفظ پیام تاریخی آن بود. «برخی از خادمان جوانتر…. از حقایق مکرر خسته شده بودند، به دنبال مطالبی تازه بودند، از حقایق ثابت دور شدند، و سعی کردند مراحل جدیدی از آموزه را معرفی کنند.» - اعمال رسولان، (صفحه ۵۸۰). از این رو، مکاشفه فقط کتابی درباره آینده نیست. همچنین کتابی درباره گذشته است که برای این طراحی شده است که ما را در ایمان تاریخی خود محکم نگه دارد تا با میل به جستجوی اصالت به بیراهه نرویم.

**سوالاتی برای بحث:**

`۱. کتاب مقدس هرگز در ارائه اطلاعات جدید و درک جدید کوتاهی نمی کند. چگونه کتاب مقدس میل به یادگیری چیزهای جدید را با توجه به استوار ماندن در حقایقی که قبلاً به ما داده شده است، متعادل می کند؟`

`۲. چگونه کلیسا باید به تفسیرهای جدید از نبوت پاسخ دهد؟ در حالی که می دانیم که همیشه جایی برای درک بیشتر وجود دارد، چگونه می توانیم تشخیص دهیم که بینش های جدید قابل توجه، صرفا روندهای گذرا، یا بالقوه اشتباه هستند؟`

`۳. هنگامی که یک ملوان در اقیانوس آرام در طول جنگ جهانی دوم با مرگ روبرو شد، از پزشک پرسید: «وقتی من بمیرم، چه کسی مرا به یاد خواهد آورد؟» پزشک پاسخ داد: من همیشه تو را به یاد خواهم داشت. علیرغم نیت صادقانه پزشک، هم او و هم ملوان در نهایت از دنیا میرفتند و به محو شدن خاطره ملوان منجر میشد. اگر مرگ ناگزیر حرف آخر را می زند چگونه تأمل در این داستان باعث می شود تا در مورد پوچی و بی اهمیت بودن زندگی خود فکر کنیم؟`