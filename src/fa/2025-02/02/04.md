---
title:  'سوال اسحاق: بره کجاست؟'
date:  08/04/2025
---

اولین ذکر یا اشاره کتاب مقدس به بره در همان داستان که اولین محبت در آن ذکر شد، یعنی در کتاب پیدایش باب ۲۲، اتفاق می افتاد. بره یکی از ماندگارترین نمادهاست که در کتاب مکاشفه یافت می شود که در آن از عیسی به عنوان «بره» یاد می شود و بیش از بیست بار تکرار شده است. در یکی از تاثیرگذارترین صحنه های مکاشفه – که یوحنا از بارگاه خدا در فصل های چهار و پنج دیدار می کند – بره نقشی اساسی ایفا می کند.

`پیدایش ۲۲: ۷ و ۸؛  خروج ۱۲: ۳ – ۱۳؛ و مکاشفه ۵: ۵ – ۱۰ را بخوانید. چگونه داستان اسحاق که در شُرُف قربانی شدن بود به ما کمک می کند تا درک کنیم که چگونه بره بطور نمادین بکار رفته است؟ این داستان چگونه به آنچه که یوحنا در مکاشفه باب ۵ مشاهده کرد گره می خورد؟`

اولین ذکر یا اشاره (بره) در کتاب مقدس از سوال اسحاق می آید: «بره کجاست؟» (پیدایش ۲۲: ۷). همین به اندازه کافی جالب توجه است که بقیه کتاب مقدس به آن سوال با جزئیات بسیار پاسخ می دهد. ۳۸ کتاب دیگر عهد عتیق، خواننده را در مسیری هدایت می کنند که سوال اسحاق بطور تدریجی و پیوسته با جزییاتی بیشتر و بیشتر پاسخ داده می شود، از مناسک پِسَح تا مشغله اولیه داوود و فراتر از آن. کل داستان با نبوتهای بیشماری در خصوص مسیح موعود همراه است که به طور پراکنده به سوال اسحاق پاسخ می دهد. آنگاه در عهد جدید، زمانی به سوال پاسخ داده می شود که عیسی با خون و گوشت و در جسم پدیدار می شود و در میان قوم خود به بشارت می پردازد و در نهایت حیات خود را بر روی صلیب قربانی می کند.

در این اثنا، به اولین ذکر بره در انجیل یوحنا در یوحنا ۱: ۲۹ – ۳۴ نگاه کنید.  اینگونه بنظر می رسد که یحیی تعمید دهنده شخصا سوال اسحاق را پاسخ داده باشد، و صحنه ای مناسب تر از این نیست. گناهکاران توبه می کنند و به زیر آب تعمید می روند، که نمادی از مرگ گناهکار و شروع زندگی تازه است. در این چارچوب، عیسی، بره خدا، ناگهان پدیدار می شود و طبق روایت متی، آسمان گشوده می شود و او را اینگونه معرفی می کند: «این است پسر محبوب من که از او خشنودم» (متی ۳: ۱۷). جالب اینجاست که صدایی از آسمان که به عنوان فرشته خداوند شناخته می شود، حل مشکل ابراهیم و اسحاق را در پیدایش ۲۲: ۱۱- ۱۴ اعلام می کند.

وقتی تکه های پازل در کنار هم قرار می گیرند، تصویر عیسی که همان بره خداست پدیدار می شود، که بخاطر ما قربانی می شود. این تصویر، درک ما را نسبت به بره قربانی در رویای یوحنا روشن می سازد.

`چرا دانستن این که عیسی جایگزین ماست، برای نجات و رستگاری ما بسیار بنیادین است؟ بدون او به عنوان جایگزین، خصوصا در روز داوری، چه امیدی خواهید داشت؟`