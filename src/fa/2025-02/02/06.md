---
title:  مار
date:  10/04/2025
---

پرستش، یکی دیگر از موضوعات کلیدی در کتاب مکاشفه است و از اهمیت بسزایی برخوردار است. آن بدکاری که مسئول ترویج سیستم های عبادت دروغین است به عنوان «اژدها» شناخته می شود (مکاشفه ۱۳: ۲- ۴)، و مانند یک مار است که ما را به یاد باغ عدن می اندازد. در آنجا یک مار وارد بهشت شد و آدم و حوا را تشویق کرد که بر ضد خالق شورش کنند.

`پیدایش ۳: ۱ – ۵ را با مکاشفه ۱۲: ۱ – ۹ مقایسه کنید. در هر روایت چه موضوعات مشترکی وجود دارد؟ چگونه جزئیات موجود در معرفی مار در پیدایش به ما کمک می کند تا برخی از مسائلی را که قبلا به جنگ در آسمان، در مکاشفه اشاره شده بود، درک کنیم؟`

دو روایت در کلام وجود دارد که مار، تمام جهان را به گمراهی می کشاند. در پیدایش در لحظه ای که تنها دو نفر هستی یافته بودند؛ و بعد در روایت داده شده در مکاشفه ۱۲ و ۱۳، جایی که شیطان به عنوان کسی شناخته شد که «کل جهان را فریب می دهد» (مکاشفه ۱۲: ۹) و به عنوان کسی که اقتدار وحش را توانایی بخشیده و «تمام دنیا» را رهبری می کند تا او را بپرستند (مکاشفه ۱۳: ۲ و ۳). یکی از موضوعاتی که در نبوتِ کتاب مقدس یافت می شود، ماهیتِ تغییر ناپذیرِ نبرد عظیم است. شخصیت خدا و کلام او تغییر نمی کند و جاه طلبی های اهریمن نیز تغییر نمی کند.

از آنجا که نبرد عظیم همچنان ادامه دارد و ما مرجع روشنی از  نبوتهای کتاب مقدس داریم، مسیحیان می توانند خطرات روحانی بالقوه را در میان روندهای در حال تغییر تشخیص دهند. خدا ثابت می ماند، همانطور که شیطان نیز تغییر نمی کند. شاید شیطان هزاران  لباس مبدل بپوشد و چهره خود را تغییر بدهد، ولی با گذشت هزاران سال از  تاریخ بشر همراه با  صحنه های نبوی که در مکاشفه به تصویر کشیده شده، او به تاکتیکهای خود از عدن پایبند است. خداوند به ما حکمت و بصیرت را وعده داده است (یعقوب ۱: ۵)، و با قطعیت کتاب مقدس، می توانیم از نیرنگ شیطان پرهیز کنیم. متأسفانه، بسیاری از مردم طعمه دروغ های او شده اند، و تعداد بیشتری نیز گرفتار او خواهند شد.

`به سیر تحول فرهنگ در طول تاریخ توجه کنید. هنجارهای اجتماعی تغییر می کنند، و رویههای قابل قبول قبلی غیرقابل قبول میشوند و بالعکس. با وجود این تغییرات، مسائل اساسی و نهادهای درگیر در نبرد عظیم ثابت باقی می مانند. مسیحیان دربررسی چشم انداز فرهنگی در حال تغییر، چه عواملی را باید در نظر بگیرند؟ به عنوان مثال، روایات دروغ های اولیه که توسط شیطان تبلیغ می شد، مانند اینکه شما نخواهید مرد، و مانند خدا خواهید بود، را در کجای فرهنگ امروزی با این دروغ ها مواجه می شویم؟`