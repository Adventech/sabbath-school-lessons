---
title:  دانیال باب ۷
date:  29/04/2025
---

رویای دانیال باب ۲ نخست به پادشاه بابل داده شد. رویای دانیال باب ۷، در مقایسه، به یک نبی عبرانی ارائه شده بود، که عضوی از قوم عهد خدا بود.

به دانیال موضوعی مشابه نبوکدنصر نشان داده شد، اما از دیدگاهی متفاوت. دانیال به جای مجسمه، دنباله ای از ملت ها را می بیند که از دریا بیرون می آیند، که نمادی از آشفتگی و درگیری مداوم بین آنهاست. این تصویر نشان دهنده تغییر دائمی در میان قدرتها است. آیاتی مانند مزمور ۶۵: ۵-۸، اشعیا ۱۷: ۱۲-۱۳، و ارمیا ۴۶: ۷-۸ از استعاره سیل و امواج برای نشان دادن ناآرامی و آشوب در میان ملت ها استفاده می کنند.

در مقابل، سرزمین موعود، حداقل برای مدتی، به عنوان جزیره ای از صلح و امنیت در میان دریای پرآشوبِ پادشاهی های غیریهودی عمل کرد. این کشور به عنوان یک قوم مقدس ایستاده بود که بر بستر مستحکم حکومت خدا بنا شده بود، و متمایز از ملت های بی نظم اطراف آن بود.

`با بررسی دانیال ۷: ۱-۳، متوجه می شویم که تغییر و تحولات زیادی در این رویا به  تصویر کشیده شده است. چه بینش هایی می توانیم از این تمٍیل به دست آوریم، به ویژه نماد وحشی که از دریا بیرون می آید؟`

دانیال آشفتگیِ درگیریهای غیریهودیان را از ساحل مشاهده میکند، اما سپس جانوران از دریا شروع به بیرون آمدن  به خشکی میکنند — و وارد قلمرو او میشوند! ناگهان مشکلات غیریهودیان به مشکلات قوم او تبدیل می شود. با انتخاب شیوه های زندگی غیریهودی، آنها اکنون خود را در کنار و تحت حکومت غیریهودی ها می بینند. از زمان تسلط بابلی ها به بعد، قومِ عهدِ خدا دیگر هرگز استقلال کامل یا پایدار را تجربه نکردند.

قوم خدا تا پایان زمان که مسیح به عنوانِ پادشاهِ برحقِ ما سلطنت کند، همچنان فاقد خودمختاری خواهند بود. در طول دوران عهد جدید، ایمانداران ابتدا تحت ظلم و ستم تحت امپراتوری روم و بعدا تحت آزار و شکنجه شاخ کوچک، جانشین روم بت پرست، رنج و مرارت کشیدند.

در طول تاریخ، در حالی که ملت ها و دوره های خاصی ممکن است صلح یا رفاه نسبی را تجربه کرده باشند، مسیر کلی با توالی تراژدی ها و ستمگران مشخص شده است. حاکمان اغلب ادعای نیات والایی برای مردم خود دارند، اما واقعیت، چرخه ای از ظلم و رنج است. این در تضاد کامل با قانون ایده آلی است که خدا برای قومش می خواست، اگر آنها آن را انتخاب می کردند.

`چگونه رومیان ۳: ۱۰-۱۹ مسائل زیادی را در مورد جهان ما توضیح می دهد؟ و آیه ۱۹ چگونه نشان می دهد که ما در زندگی خود واقعا به انجیل نیاز داریم؟`