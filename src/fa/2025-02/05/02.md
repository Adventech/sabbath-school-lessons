---
title:  نخستین فرمان
date:  27/04/2025
---

باغ عدن به عنوان نخستین کلاس درس برای اولین افراد قوم خدا بود، جایی که تعامل و مشغولیت آنها با طبیعت به طور مداوم درس هایی در مورد خالق به آنها و اولاد آنان و نسل های آینده می داد. الن جی وایت خاطرنشان کرد که «زوج مقدس یعنی آدم و حوا، نه تنها مانند کودکانی تحت مراقبت خداوند بودند، بلکه  دانش آموزانی بودند که آموزه هایی را از خالق دانای مطلق دریافت می کردند». آنها فرصت های بی حد و حصری برای یادگیری و شادی در کشف اسرار جهان مرئی یافتند -  «کارهای عجیب او که در علم کامل است» (ایوب ۳۷: ۱۶) -  که منبعی لایزال از آموزه ها و مسرت برای آنان بود.- مشایخ و انبیا، صفحات ۵۰ و ۵۱.

`پیدایش ۲: ۹- ۱۷ را بخوانید. اولین فرمان «منع» چه بود که خدا به بشر داد و چرا تا این حد مهم بود؟`

اولین عبارت «فرمان» توسط خدا به بشر در پیدایش ۲: ۱۶ یافت می شود، فرمانی برای نخوردن از میوه درختِ دانش خوب و بد. چطور می شود دانستن برخی از دانش ها قدغن شوند؟ آیا همیشه تجربه و دانستن بیشتر سودمند نخواهد بود؟

بر اساس کتاب مقدس، هدف خدا ارائه آموزش جامع به قومش بود و در عین حال آنها را از رنج طولانی مدتی که دانش میتوانست به همراه آورد، حفظ کرد. هدف این رویکرد، جلوگیری از عواقبی بود که وقتی بشریت به جای تسلیم شدن در برابر حکومت خداوند بر خود حکومت کرد، به وجود آمد.

هزاران سال بعد، هنگامی که اسرائیل درخواست یک پادشاه کرد، خداوند عواقب آن را (همانطور که هفته گذشته آموختیم) بیان کرد. او برای قومش روشن ساخت که عواقب انتخاب آنها برای دور شدن از حاکمیت مطلقه او تا آخر زمان باقی خواهد ماند.

در حینی که پادشاهان اسرائیل بتدریج و پیوسته شریرتر شدند، قومِ عهد چنان دنیوی شدند و تا حدی از هدف خود دور شدند که خداوند حتی به آنها بیش از آنچه خواسته بودند داد: حکومت بشری.

با توجه به این پیشینه، نزدیک شدن به کتاب دانیال می تواند موجب روشنگری اذهان شود: رویاهای این کتاب نه تنها رژه امپراطوری ها را به تصویر می کشد، بلکه به عنوان نقدی بر «قوم ها» (غیر یهودیان) و کاستی های اسرائیل - به ویژه، عدم پایبندی آنها به احکام خدا - عمل می کند. اسرائیل بهجای تجربه آزادی اولیه در عدن، با قرنها اسارت مواجه شد. با این حال، این دوره اطاعت، به فرصتی جدید برای یادگیری تبدیل شد، جایی که کسانی که دلهای مشتاق داشتند میتوانستند تضاد فاحش بین پادشاهیهای دنیوی و ملکوت خدا را مشاهده کنند.

`درباره انواع دانش بیندیشید، حتی الان، که بسیاری از ما بهتر است از برخی دانش ها برخوردار نباشیم. این موضوع چگونه به ما کمک می کند تا آنچه را که در باغ عدن ممنوع و قدغن شده بود را درک کنیم؟`