---
title:  بین دریا و خشکی
date:  30/04/2025
---

تصویر دریا و خشکی در کتاب مقدس، مخصوصا برای نبوت، می تواند بسیار آموزنده باشد. موضوعِ نمادهای دریا و خشکی در نبوتِ کتاب مقدس را در نظر بگیرید که چقدر بشدت با هم در تضاد هستند.

«به طور نمادین، وقتی خشکی و دریا در کنار هم قرار می گیرند، حاکی از تضاد بین جهان منظم یا حتی سرزمین اسرائیل و ملل غیریهودی است که آن را تهدید می کنند، دقیقا مانند دریا که خشکی را تهدید می کند».- مرجع زیر: —Beatrice S. Neall, “Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

با چنین اندیشه ای، خشکی حاکی از مکان ثبات است که در حکومت خدا استقرار یافته است؛ و دریا معرف امواج بی ثباتی قومهایی است که بر اساس غرور بشری تاسیس شده است.

`با توجه به مفهومی که در بالا ذکر شد، مکاشفه ۱۲: ۱۵-۱۶ و مکاشفه ۱۳: ۱و ۱۱ را در نظر بگیرید. تضاد بین آب و خشکی را مشاهده کنید. این عناصر چگونه به کار می روند، و چه بینش هایی می توانند برای تفسیر نبوت ارائه دهند؟`

توجه داشته باشید که اژدها از آب برای جفا دادن زن استفاده می کند که نماینده کلیسا است. همانطور که قبلا بحث شد، در نبوت، آب اغلب نماد حکومت های سکولار و ناآرامی و بی نظمی مرتبط با آنهاست. بنابراین، میتوانیم درک کنیم که چگونه شیطان از تودهها، تحت تأثیر رهبرانشان، برای سرکوب قوم خدا در طول بیشتر تاریخ کلیسا استفاده کرد.

علاوه بر این، ادونتیست های روز هفتمُ مکاشفه ۱۲: ۱۶ را به عنوان تصویری از مهاجرت ایمانداران تحت تعقیب به دنیای جدید تفسیر کرده اند. اگر تفسیر ما از خشکی و دریا درست باشد، این چه پیامدهایی برای تأسیس جمهوری آمریکا دارد؟

آیا میتوانیم آمریکا را شبیه به «زمین» بدانیم که «سرزمین موعود» بود - پناهگاهی که برای قوم خدا تعیین شده بود؟ آیا به همین دلیل است که حیوان خشکی در ابتدا شبیه بره است؟ در حالی که آمریکا هرگز توسط همه بنیانگزاران اولیه آن به عنوان «اسرائیل جدید» تلقی نشده است، اما مدتهاست که به عنوان پناهگاهي آزادی مذهبی برای افراد بی شماری که به دلیل اعتقادات خود در سراسر جهان تحت ستم قرار گرفته اند، عمل کرده است.

متأسفانه، جانورِ بره مانند که در مکاشفه ۱۳: ۱۱ شرح داده شده است، روزی «همچون اژدها» سخن خواهد گفت. این نشان می دهد که ایالات متحده که زمانی نماد آزادی مذهبی برای ستمدیدگان بود، به عنوان آزاردهنده اصلی دین ظاهر خواهد شد. این نمونه دیگری از پیامدهای زمانی است که بشریت به جای تسلیم شدن در برابر حکومت الهی، حکومت خود را انتخاب می کند.