---
title:  یک تَن [جسم]
date:  13/04/2025
---

استعاره های کمی در کتاب مقدس وجود دارد که به اندازه استعاره ازدواج بر نزدیکی و صمیمیت خداوند با بشریت تأکید می کند. این قیاس به طور مکرر در سراسر روایت کتاب مقدس تکرار می شود، و در مکاشفه واضح تر بر اهمیت آن تاکید می شود.  بنابراین، برای دانشآموزان کتاب مقدس بسیار مهم است که وقتی خدا این استعاره را در کتاب مقدس به کار میبرد، مفاهیم را کاملا درک کنند.

`پیدایش ۲: ۲۳- ۲۵ و افسسیان ۵: ۲۹- ۳۲ را بخوانید. پیوند زناشویی بین انسانها به چه صورتی بازتاب دهنده ارتباط بین مسیح و بشریت است؟`

در رویدادی، عیسی در خلال گفتگو با فریسیان، به روایت پیدایش در مورد ازدواج آدم و حوا اشاره کرد که فریسیان بی درنگ پرسیدند: «پس چرا موسی فرموده که مرد می تواند زنش را طلاق بدهد و از او جدا شود؟» (متی ۱۹: ۷).

موسی را در نظر بگیرید که به عنوان پیامبر آغازین برای قوم خود مورد احترام است. این جالب است که تصور کنید که بانی ازدواج [یعنی مسیح] را در مقابل با پیامبر خود قرار داده و او را زیر سوال ببرید. این تاکتیک، منعکس کننده استراتژی عمومی آنها در مقابله با عیسی بود، که اغلب تلاش می کردند تا نشان دهند تعالیم او با کتاب مقدس در تضاد است.

خداوند در ابتدا ازدواج مادام العمر و وفادارانه را به عنوان کمال مطلوب در آغاز نسل بشر قرار داد. متأسفانه بر اثر سقوط بشریت، این موهبت اساسی خداوند خدشه دار شد و آسیب دید.

این احتمال وجود دارد که حملات بی امان به نهاد ازدواج، با توجه به تأکید قابل توجهی که کتاب مقدس بر آن دارد، تصادفی نباشد. مانند سبت، ازدواج یکی از دو هدیه ای است که در عدن به بشریت داده شده است، که هر دو با هدف نشان دادن اشتیاق خداوند به رابطه صمیمانه با مخلوقش می باشند.

پیوند زناشویی که مستلزم ارتباط صمیمی بین دو فرد ناکامل است، ناگزیر باعث ایجاد تنش می شود. به طور مشابه، ازدواج بین کلیسا و مسیح مستلزم جفت شدن یک نجات دهنده کامل با یک عروس بسیار ناکامل است. با وجود این نقص ذاتی، درس های عمیقی در مورد عشق خدا وجود دارد که می توان از پویایی یک ازدواج سالم به دست آورد.

`این سه اصل برای ازدواج است. اول، همسرتان را  ببخشید،هرچند که سزاوار نباشد. همانطور که مسیح ما را می بخشد، صرف نظر از اینکه لایق نباشیم. دوم، همسرتان و او عیوب او را بپذیرید، همانطور که مسیح ما را با همه نقص ها و کاستی ها می پذیرد. سوم، همسرتان را بر خودتان در اولویت قرار دهید، همانطور که مسیح ما را بر خود مقدم شمرد. چگونه این سه اصل، که ریشه در انجیل دارند، می توانند به درک چگونگی ارتباط خدا با ما و همچنین برای هر ازدواجی کمک کنند؟`