---
title:  اسحاق و ربکا
date:  16/04/2025
---

هنگامی که ابراهیم کهنسال بود و بی تردید درباره وعده هایی که خدا در مورد نسل خود به او داده بود در خصوص کامیابی می اندیشید (پیدایش ۱۵: ۵)، او به قدیمی ترین و امین ترین خادم خود وظیفه ای سنگین سپرد.

`پیدایش ۲۴: ۱ – ۴ را بخوانید. چرا باید برای ابراهیم تا این حد مهم باشد که فرزند او «با دختران کنعانی» ازدواج نکند (پیدایش ۲۴: ۳)؟`

صرف نظر از اینکه هشدار او چقدر منحصر به فرد ظاهر می شود، نگرانی ابراهیم در درجه اول روحانی بود، نه قومی؛ خداشناسی بود و نه ملی. ابراهیم به شدت از انحطاط اخلاقی مرتبط با مراسم مذهبی کنعانیان و همچنین پرستش بتها آگاه بود. او خطر تأثیرپذیری پسرش از این اعمال را در صورت ازدواج با فردی از میان آنها درک می کرد.

یقینا، روایتهای بسیاری از اسرائیل کهن، و همچنین کلیسای مسیحی در طول تاریخ، اغلب منعکس کننده الگویی است که در آن قوم خدا، که می بایست نمونه درخشانی برای جهان می بود، به جای آن درگیر امور دنیوی شدند و آموزه و اعمال مذهبی نادرست را اتخاذ کردند. نمونه بارز این روندِ تاسف بار جایگزینی یکشنبه، روز بت پرستی که به خورشید اختصاص داده شده است، به جای سبت روز هفتم از نظر کتاب مقدس است. واقعیتی که در روزهای آخر نقش برجسته ای خواهد داشت.

`پیدایش ۲۴: ۵۷- ۶۷ را بخوانید. چه درس هایی در مورد مسیح و کلیسای او از جنبه های خاصی از این روایت می توانیم بیاموزیم؟ به عنوان مثال، وضعیت ربکا به عنوان یکی از بستگان دور و جدا شده از اسحاق چه پیامدهایی را در مورد وضعیت سقوط کرده ما آشکار می کند؟`

بدون شک، ما به خالق خود متصل هستیم، زیرا در اصل به شکل او آفریده شده ایم. اما گناه باعث جدایی ما و او شده است. به هر حال، با وجود این جدایی، ما همچنان به عنوان عروس برحق او در نظر گرفته میشویم، اگرچه انتخابهای ما میتواند روابط زناشویی را بی جهت پیچیده کند.

`آری، خدا ما را دوست می دارد که عروس او هستیم، بیش از آنچه که ما او را دوست داشته باشیم. هر روز چه انتخابهایی داریم و چه باید کنیم، تا بتوانیم عشق و محبت خود را به خدا تقویت کنیم؟ همزمان، چه انتخابهایی می تواند عشق و محبت ما را  کاهش داده و از بین ببرد؟`