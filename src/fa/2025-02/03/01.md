---
title:  تصاویری از ازدواج
date:  12/04/2025
---

### مطالعه این هفته
برای مطالعه این هفته بخوانید: این هفته بخوانید: پیدایش ۲: ۲۳- ۲۵، افسسیان ۵: ۲۹- ۳۲، حزقیال ۱۶: ۴- ۱۴، مکاشفه ۱۸: ۱- ۴، پیدایش ۲۴: ۱- ۴، مکاشفه ۱۹: ۱- ۱۹.

> <p>آیه حفظی</p>
> «و مرا گفت: بنویس: خوشا بحال آنانی که به بزم نکاح بره دعوت شده اند. و نیز مرا گفت که این است کلام راست خدا» (مکاشفه ۱۹: ۹).

کتاب مقدس حاوی روایات عاشقانه متعددی است که به وضوح جنبه های نجات و محبت خدا را به قوم او نشان می دهد. ازدواج، نزدیکترین پیوندی است که به عنوان یک بستر آموزشی عمیق عمل می کند که در آن، اگر آن را همانطور که خدا خواسته بپذیریم، بینش عمیقی را در مورد محبت او نسبت به ما، ارتباط ما با او، و میزان تلاش های او برای نجاتمان کشف می کنیم.

تفاسیر معاصر و مفاهیم مدرن از عشق و ازدواج، ظرفیت ما را برای درک درسی که خدا قصد دارد از طریق پیوند زناشویی به ما بدهد، مخدوش کرده است. علیرغم تمایل بشر به گناه، که ازدواج را به طور قابل توجهی تحریف کرده است (همراه با دیگر جنبه های زندگی)، ازدواج قابلیت خود را برای انتقال حقایق عمیق، حتی آنهایی که ماهیت نبوی دارند، حفظ می کند. فراتر از ترویج صِرف خوشبختی، ازدواج باید به عنوان یک نهاد آموزشی عمل کند که در آن بینش عمیقی درباره خود و ارتباط خود با خدا به دست آوریم.

در طول این هفته، به تصویرهای مختلف ازدواج در کلام خدا خواهیم پرداخت، چه خوب و چه بد. با بررسی این مثالها، هدف ما این است که درسهای ارزشمندی در مورد نحوه تعامل خدا با قومش، حتی در میان کوتاهی ها و نقصهای قومش، بدست آوریم. از طریق این کنکاش، ما امیدواریم که بینشی در مورد محبت او به دست آوریم که به نوبه خود می تواند درک ما را از رویدادهای پیش بینی شده در روزهای پایانی عمیق تر کند.