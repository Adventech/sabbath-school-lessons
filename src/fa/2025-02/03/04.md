---
title:  همسر فاحشه هوشع
date:  15/04/2025
---

درخواست خدا از هوشع نبی می تواند یکی از عجیب ترین تکالیفی باشد که به یکی از خادمانش داده شده باشد: با یک فاحشه ازدواج کن – تعمدا! ولی خدا از هوشع استفاده کرد تا به ما کمک کند، از دیدگاه خود، درد گناه و شورش بشری را درک کنیم. خداوند عاشقانه همسری به نام اسرائیل را انتخاب کرده بود که بارها به او خیانت کرد، اما به طرز شگفت انگیزی او را بازگرداند، و بازپروری کرد.

`هوشع ۱: ۲؛ هوشع ۳: ۱؛ مکاشفه ۱۷: ۱ و ۲ و مکاشفه ۱۸: ۱ – ۴ را با هم مقایسه کنید. فاحشگی در اینجا چیست؟ کلیسای مسیحی چه درسی می تواند از داستان هوشع بیاموزد؟ کلیسا به چه طریقی گناهان عهد عتیق را تکرار کرده است؟`

کتاب مقدس نشان می دهد که اشتباهات اسرائیل در عهد عتیق توسط کلیسای عهد جدید مسیح بطرز وسیعی تکرار خواهد شد. قبل از تبعید، قوم برگزیده خدا به شدت منحرف شدند و آداب و رسوم بت پرستانه ملل همسایه را در عهد خود با خدا پذیرفتند. به طور مشابه، در اوایل قرن چهارم، کلیسای مسیحی از امپراتور روم کنستانتین درخواست لطف کرد و از او دعوت کرد تا در اختلافات درون کلیسا میانجیگری کند. در هر دو مورد، قوم خدا در جستوجوی «راهحل» برای مشکلات درک شده، از رابطه [عهد] خود با خدا دور شدند.

کلمات انتخاب شده از سوی خدا در این خصوص چنین هویدا می کند که او نه تنها سعی دارد نشان دهد که ما چه اشتباهی انجام داده ایم بلکه چه احساسی نسبت به آن دارد. کسانی که توسط همسرشان مورد خیانت و بی وفایی قرار گرفته اند می توانند شروع به درک حسی از ویرانی و پریشانی  کنند که بی وفایی ما به مسیح می تواند بارگاه های آسمانی را بلرزاند. شاید شگفت انگیزترین بخش از داستان هوشع مدت زمان طولانی باشد که نبی طی کرد تا همسر سرکش خود را بازیابد.

هنگامی که ما شاهد آخرین درخواست برای بشریت هستیم، یعنی فراخوان قوم خدا برای ترک بابل، مهم اینست که او قوم خود را فرا می خواند، نه غریبه ها را. آنها را از نزدیک می شناسد و عمیقا آنها را دوست دارد. حتی در حالی که جهان به تاریک ترین ساعت خود نزدیک می شود، او همچنان بهایی را که با خون خود برای بازخرید ما پرداخت کرد، ارائه می کند. قربانی مسیح بر روی صلیب، بیش از هر چیز دیگری، عمق میل خداوند را برای نجات قوم سرکش خود آشکار می کند.

`به چه طریقهایی هر کلیسایی، حتی کلیسای خود ما می تواند در زناکاری روحانی غوطه ور شود؟`