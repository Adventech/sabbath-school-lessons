---
title:  احکامِ شریعت در قلبهای ما
date:  20/05/2025
---

بازماندگانی که در صهیون جمع شدهاند، نامی بر پیشانی خود دارند: نام پدر و بره. (در حالی که مشخص نیست که آیا این دو نام متمایز هستند، عیسی مظهر و نشانی از  پدر است!) یک «نام» در کتاب مقدس بیش از برچسبی است که مردم با آن یکدیگر را خطاب می کنند. حتی امروزه، بسیاری از فرهنگ ها داشتن یک «نام نیک» را به عنوان بازتابی از شخصیت والا و محترم می دانند.

`خروج ۳۳: ۱۸- ۲۳، خروج ۳۴: ۱- ۷ و مزمور ۱۱۹: ۵۵ را بخوانید. وقتی که موسی درخواست کرد تا جلال خدا را ببیند، خدا وعده داد تا چه چیزی به او نشان دهد؟ آنگاه وقتی خدا نام خود را به موسی اعلام کرد (خروج ۳۴: ۵)، چه شد؟`

برخی خدا را به عنوان فردی با نور درخشان و غیرقابل دسترسی به تصویر می کشند که مطمئنا شرح درستی است. ولی جلال خدا تنها بیش از یک تصویر بصری است؛ جلال او شخصیت اوست. همان چیز در باره نام خدا صدق می کند.

وقتی کتاب مقدس بازماندگان را توصیف می کند که نام خدا بر پیشانیشان حک شده است، این یک موضوع از شخصیت خداست که بر ذهن و قلبتان حک گردیده است و بدینسان ما در زندگی خودمان محبت و شخصیت خدا را بازتاب می دهیم. شما بسوی خدا کشیده شده اید و شما او را بخاطر خودش و آنچه که برایتان انجام داده است دوست خواهید داشت.

توجه به این نکته جالب است که وقتی خدا خود را به موسی نشان میدهد، مصادف است با دریافت نسخه دیگری از ده فرمان که به عنوان بازتابی از شخصیت خدا عمل میکند. به همین ترتیب، افرادی در مکاشفه ۱۴ که «نام» خدا را یدک میکشند، بهعنوان کسانی که «احکام خدا را نگاه میدارند» به تصویر کشیده میشوند. این پیوند بر ارتباط بین شخصیت خدا، همانطور که در احکام او منعکس شده است، و شخصیت پیروان وفادار او تأکید می کند.

آنگاه به کلامی که در عبرانیان یافت می شود توجه کنید: «این است عهدی که پس از این ایام با ایشان خواهم بست. احکام خود را در دلهای ایشان خواهم نهاد و بر ذهن ایشان خواهم نگاشت. سپس می افزاید: گناهان و نافرمانیهای ایشان را دیگر هرگز به یاد نخواهم آورد» (عبرانیان ۱۰: ۱۶ و ۱۷). چه بیان مهمی از انجیل: گرچه احکام خدا در زندگی ما منعکس شده است، همچنان نیاز داریم تا گناهانمان «دیگر هرگز» بیاد آورده نشود.

نام خدا مظهر شخصیت اوست و قانون اخلاقی او رونوشتی از آن شخصیت است. کسانی که در آخرالزمان بر روی کوه مقدس خدا جمع شده اند، مملو از عشق به خدا هستند که اطاعت آنها از احکام شریعت او گواه آن است.

`اگر نجات ما از طریق ایمان به جای پایبندی به شریعت حاصل شود، آنگاه شریعت خدا چه اهمیتی دارد؟ (اول یوحنا ۵: ۳ را ببینید)`