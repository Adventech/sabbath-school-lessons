---
title:  مزمور باب ۵
date:  21/05/2025
---

`مزمور ۵ را بخوانید. در این مزمور، داوود تفاوت های فاحشی بین از دست رفتگان و رستگار شدگان را  نشان می دهد. این مزمور را با زبان مکاشفه ۱۴: ۱-۱۲ مقایسه کنید. چه شباهتهایی را مشاهده میکنید، و این چگونه درک شما را از بودن بخشی از جنبش بازماندگان ایام آخر خدا شکل میدهد؟`

توجه به این موضوع آموزنده است که داوود اصرار دارد که شریر «نمی تواند با خدا ساکن شود» (مزمور ۵: ۴). هدف از خیمه مقدس این بود که خدا بتواند در میان قوم خود ساکن شود و همین موضوع در پادشاهی مسیح صادق است (مکاشفه ۲۱: ۳ را ببینید). کسانی که به تخت خدا نزدیک می شوند باید رستگار شوند.

همچنین قابل توجه است که داود عمل عبادت را در مزمور ۵: ۷ تشریح می کند که موضوع اصلی آن در نبرد عظیم است. مکاشفه ۱۳، شش بار «عبادت» را تکرار می کند و پیام های سه فرشته، جهان را به «عبادت او که خالق است» فرا می خواند. داود می گوید که او خداترس است و پیام بازماندگان، جهان را فرا می خواند تا «از خدا بترسید و او را جلال بدهید زیرا ساعت داوری او فرا رسیده است. او را بپرستید که آسمانها و زمین و دریا و چشمه ساران را او آفرید» (مکاشفه ۱۴: ۷).

بعلاوه، در نظر بگیرید که چگونه افراد فدیه داده شده در مکاشفه ۱۴ به عنوان «بری از عیب» در نظر گرفته شده اند (مکاشفه ۱۴: ۵) که در دهانشان هیچ دروغی یافت نشده است. آنها حاملان حقیقت هستند که گفتار و کردارشان منعکس کننده شخصیت عادل خداست. برعکس، شریران، همانطور که داود توصیف می کند، «در دهان خود حقیقت ندارند» (مزمور ۵: ۹).

این صحنه شگفتانگیزی است که یوحنا در این بخش کلیدی مکاشفه ارائه میکند: گناهکاران از کام مرگ بیرون کشیده شدهاند و این امتیاز را دارند که در حضور خدا بایستند. آنها این حق را به دست نیاوردند. با این واقعیت که بره خدا - پسر عادل انسان - در آنجا با آنها ایستاده است، این حق را به آنها اعطا کرده است.  آنها بخشیده می شوند، رستگار می شوند؛ آنها دیگر مجبور نیستند حامل تقصیرات خود باشند (مقایسه کنید با  مزمور ۵: ۱۰)، زیرا بره خدا آن را برای آنها حمل نموده است (مقایسه کنید با اشعیا ۵۳: ۱۲ و دوم قرنتیان ۵: ۲۱).

هنگامی که نام خدا در قلب شما حک شد، حفظ سکوت دشوار می شود. قوم خدا با «صدای بلند» آخرین دعوت رحمت را به میان می آورند (مکاشفه ۱۴: ۷). همانطور که مزمور ۵: ۱۱ بیان می کند، «اما آنان که به تو پناه می آورند جملگی شادمان شوند و جاودانه بانگ شادی بر آورند».

`تصور کنید که در مقابل خدای مقدس و کامل، در زمان داوری ایستاده اید با تمامی اعمالی که کرده اید و همه چیز کاملا در مقابل او عیان است. این چشم انداز در مورد نیاز شما به عدالت مسیح به شما چه می گوید؟`