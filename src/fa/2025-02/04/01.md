---
title:  'ملت ها: بخش ۱'
date:  19/04/2025
---

### مطالعه این هفته
برای مطالعه این هفته بخوانید: پیدایش ۱۰: ۱- ۱۲، پیدایش ۱۲: ۱- ۹، اول سموئیل ۸: ۴- ۱۸، متی ۲۰: ۲۵- ۲۸، مکاشفه ۱۸: ۱- ۴.

> <p>آیه حفظی</p>
> «حکومت و جلال و پادشاهی به او داده شد، تا تمامی قومها و ملتها و زبانها او را خدمت کنند. حکومت او حکومتی است جاودانه و بی زوال، و پادشاهی او زایل نخواهد شد» (دانیال ۷: ۱۴).

کتاب مکاشفه راه حل خدا را برای جهان سقوط کرده نمایان می سازد. در فصلهای نهایی، دستیابی به درخت حیات حاصل و احیا می شود، لعنت برداشته می شود و ما دوباره به حضور خدا پذیرفته می شویم. مکاشفه به طریقی، معکوسِ کتاب پیدایش است که به همین خاطر بر اهمیت پیدایش در درک منشأ مسائل جهان تأکید می کند.

موضوع اصلی در هر دو کتاب دانیال و مکاشفه حول حکومت زمینی می چرخد و مجموعه ای از تلاش های انسان را برای اعمال کنترل بر جهانی را به تصویر می کشد که به راستی به خدا تعلق دارد. در نهایت، زمانی که دوران گناه و طغیان برای همیشه به پایان برسد، خداوند در عدالت سلطنت خواهد کرد.

روندی بسیار طولانی مدت به این لحظه می رسد و هزاران سال تلاش های بشری برای خودمختاری را در بر می گیرد. با این حال، این تلاشها، حتی آنهایی که مبتنی بر ایدهآلهای والا هستند، اغلب بهطور چشمگیری، پیوسته نتوانسته اند به پیش بروند و شکست خورده اند. بسیاری از تاریخ غم انگیز بشریت در طول اعصار با فجایع ناشی از این سیستم های شکست خورده مشخص شده است. تا زمانی که «پادشاهی ابدی» خدا (دانیال ۷:۲۷) در نهایت برقرار شود، وضعیت در حال بدتر شدن است.