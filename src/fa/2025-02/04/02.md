---
title:  نمرود و نینوا
date:  20/04/2025
---

عدن در ابتدا به عنوان محل سکونت ایده آل برای انسان طراحی شده بود. با این حال، با وارد شدن گناه، خداوند ناگزیر شد حداقل فعلاً،  بشریت را از باغ و درخت زندگی جدا کند.

در خارج از باغ، انسان ها موظف بودند برای حفظ موجودیت خود سخت تلاش کنند. زندگی چالش برانگیزتر شد و با رنج و نیاز به کارِ خستگی ناپذیر مشخص شد (پیدایش ۳: ۱۶-۱۹). اجداد اولیه ما بر این باور بودند که پادشاه عادل راه را برای بازگشت آنها به باغ هموار می کند. آنها درانتظار رستگاری که خدا از همان ابتدا به جهان سقوط کرده وعده داده بود، قربانی هایی را به دروازه های عدن آوردند.

«باغ عدن حتی پس از بیرون رانده شدن انسان از مسیرهای دلپذیر آن، بر روی زمین باقی ماند.... آدم و فرزندانش برای عبادت و پرستش خدا به این مکان می آمدند. آنان در همین مکان برای اطاعت از همان فرمانی که با زیر پا گذاشتن آن، از باغ عدن رانده شده بودند، تجدید پیمان کردند. هنگامی که گناه و شرارت انسان در سرتاسر جهان گسترش یافت و خداوند تصمیم گرفت تا با جاری کردن سیل و طوفان نسل بشر را هلاک کند، دستی که عدن را خلق کرده بود، آن را از روی زمین خارج کرد. اما در بازگرداندن نهایی، هنگامی که «آسمان و زمینی جدید» (مکاشفه ۲۱: ۱) خواهد بود، باغ عدن با زیبایی و شکوه خارق العاده تری نمایان خواهد شد».- الن جی وایت، مشایخ و انبیا، صفحه ۶۲.

با این حال، دیگران «راهحلهای» ساختهشده توسط انسان را برای مقابله با چالشهای در حال ظهور ما دنبال کردند. این منجر به تشکیل دولت- شهرها شد، تلاشی برای ایجاد زندگی راحتتر و شاید بازپس گیری آنچه در عدن گم شده بود.

`پیدایش ۱۰: ۱- ۱۲ را بخوانید. اینجاست که کتاب مقدس چندین نهاد سیاسی مهم را معرفی می کند که در بقیه کتاب مقدس برجسته هستند، مانند نینوا و بابل. بر اساس درک ما از نقشهای بعدی این شهرها، چه نتیجهای میتوان از این آیات گرفت؟`

برخی نمرود را به قهرمانی نجیب، شبیه به چهره های پیروز اساطیر بت پرستی تعبیر کرده اند. با این حال، هنگامی که کتاب مقدس او را به عنوان «سلحشور» و «شکارچی نیرومند در حضور خداوند» نشان می دهد، به معنای ستایش او نیست. نمرود در نظر خود ارجمند است و «در برابر» خداوند می ایستد، به این معنا که از خدا سرپیچی می کند. این عبارات گسترش طغیان علیه خدا را به تصویر میکشد، شورشی که تا زمانی که تمام سرپیچیها در نهایت تا ابد ریشه کن شود، ادامه خواهد داشت.

`چرا گناه سرپیچی از خدا اغلب موذیانه تر از آنچه ما در ابتدا می دانیم، است؟ چه اقداماتی می توانیم انجام دهیم تا از خود در برابر این تمایل عمیق انسانی محافظت کنیم؟`