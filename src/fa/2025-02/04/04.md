---
title:  آنچه که درخواست کنید داده شود
date:  22/04/2025
---

از همان ابتدا قرار نبود تا اسرائیل مانند سایر ملت ها، پادشاهی انسانی داشته باشد. با این حال، با گذشت زمان، ایمان اسرائیل متزلزل شد، و آنها شروع به آرزوی همان چیزهایی کردند که «قوم ها»ی غیریهودی داشتند.

`اول سموئیل ۸: ۴- ۱۸ را بخوانید. به نظر شما چه چیزی باعث شده بود تا بزرگان به فکر داشتن یک پادشاه بیفتند؟ به چه طریقهایی ممکن است ما نیز در دام وسوسه های مشابه بیفتیم؟`

بسیار مهم است که بدانیم، میل به داشتن یک پادشاه به منزله رد حاکمیت خدا بر قومش بود. در اصل، قوم قرار بود مستقیما در برابر خالق پاسخگو باشد و رابطه آنها با او از طریق حرم مطهر (خیمه قدس) و مناسک آن و سایر تشریفات مذهبی به نمایش گذاشته شد. آنها با جستجوی پادشاه، خود را در معرض همان سختیهایی قرار میدادند که پادشاهیهای غیریهودی متحمل شدند: خدمت سربازی اجباری در جنگهای پادشاهان، مصادره اموال، مالیات و مصائب مختلف دیگر. آنها متوجه خواهند شد که حاکمان انسانی اغلب به جای حکومت خیرخواهانه، مانند خدا، منافع خود را در اولویت قرار می دهند.

علاوه بر این، ساختار جدید دائمی خواهد بود: اسرائیل آنچه را که آنها درخواست کرده بودند دریافت خواهد کرد، اما زمانی که آنها تشخیص دادند که این یک گام به عقب است، دیگر نمی توانستند آن را تغییر دهند. «در آن روز از دست پادشاه خود که برای خویشتن برگزیده اید فریاد بر خواهید آورد، اما خداوند در آن روز شما را اجابت نخواهد کرد» (اول سموئیل ۸: ۱۸).

خدا ضعف قوم خویش را می دانست و در همان ابتدا پیشگویی کرده بود که اسرائیل یک پادشاه بشری را درخواست خواهد کرد. آنان چنین کردند و بسیاری از تاریخ مقدس، داستان پیامدهای این انتخاب است.

تثنیه ۱۷: ۱۴- ۲۰ را بخوانید. توجه کنید که خدا نمی گوید، «من به آنها پادشاهی خواهم داد»، ولی در عوض، قوم او تصمیم گرفتند که آنها یک پادشاه می خواهند. خداوند برای محافظت از قوم خود در برابر برخی از شرارت های حکومت بشری، تدابیری را در اندیشیده بود - اگرچه، همانطور که تاریخ قوم و پادشاهان آن نشان داد، این حفاظ ها اغلب نادیده گرفته می شدند.

تنها کافی است که تاریخ اسرائیل پس از انتخاب پادشاه بررسی شود تا میزان کشمکش آنها در زمان این پادشاهان درک گردد. در حالی که برخی از پادشاهان عادل تر از دیگران بودند، حتی «خوب» ها مرتکب خطا شدند (داود و بتشیبا را در نظر بگیرید). اغلب، قوم، حکومت پادشاهان فاسدی را یکی پس از دیگری تحمل میکردند که «در نظر خداوند بد عمل میکرد» (اول پادشاهان ۱۱: ۶، اول پادشاهان ۱۵: ۲۶، اول پادشاهان ۱۶: ۳۰، دوم پادشاهان ۳: ۲ را ببینید).

از آن زمان تا حتی همین امروز، تمامی حکومتهای بشری یک چیز مشترک دارند: گناهکاران، بر گناهکاران دیگر حکومت می کنند. چه مشکلات بالقوه ای می توانست بروز کند؟