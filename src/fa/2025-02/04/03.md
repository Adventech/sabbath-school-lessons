---
title:  فراخوان ابراهیم
date:  21/04/2025
---

در فصل دهم پیدایش، ظهور قومهای گوناگون را می بینیم. واژه ای که بعنوان «قومها» ترجمه شده از «گوُییم» عبری برگرفته شده که می تواند به «غیر یهودیان» نیز ارجاع گردد. پیدایش ۱۰ به ما می گوید که نژاد بشر به سرزمینها، زبانها، خانواده ها، و «ملت ها» تقسیم شده است (پیدایش ۱۰: ۵؛ همچنین مکاشفه ۱۴: ۶ را ببینید).

تقریبا بلافاصله بعد از معرفی این مفهوم، خدا ابراهیم را از یکی از آن ملتها فرا می خواند تا از آنان و آنچه که معرف آن هستند متفاوت باشد.

`پیدایش ۱۲: ۱- ۹ را بخوانید. چرا خدا ابرام را (که بعدا ابراهیم) خوانده شد فراخواند تا از سرزمین اصلی اش خارج شود؟`

خدا قصد داشت از ابراهیم برای ایجاد ملتی استفاده کند که به عنوان نقطه مقابل پادشاهی های بشری عمل کند. آنها نباید توسط هیچ پادشاهی غیر از خود خدا اداره می شدند. هدف این بود که به قوم نشان داده شود که چه اتفاقی خواهد افتاد اگر نژاد بشر به خالق خود بازگردد. اسرائیل به عنوان برکت برای «تمام خانواده های زمین» تعیین شد (پیدایش ۱۲: ۳) و خداوند به آنها نور هدایت [حقیقت] و امتیازاتی عطا کرده بود که شاید از قبل از طوفان نوح در دنیا مشاهده نشده بود.

`تثنیه ۴: ۵- ۹ را بخوانید. خداوند به فرزندان ابراهیم، ملتی که تحقق وعده خدا به ابراهیم بود، چه می گفت؟`

این صرفا شهادت فردی در یک جامعه واحد نبود. این یک ملت بود که با تلاش جمعی و همکاری با خدا توانست شکوه و جلال شخصیت او را آشکار کند. نکته قابل توجه این است که در سخنانی که به آنها گفته شده، تنها «شرایع و احکام» خداوند نبود که آنها را استثنایی کرده بود، بلکه پایبندی آنها به احکام است که باعث می شود سایر ملل اذعان کنند: «بدرستی این قوم بزرگ، مردمانی حکیم و فهیمند» (تثنیه ۴: ۶). هر چقدر هم حقایقی که به آنها عطا شده باشد شگفتانگیز باشد، اما عدم حمایت و اطاعت از آنها، به جای برکت لعنت، و به جای زندگی مرگ را در پی داشت.

`چگونه همان اصل، یعنی نه تنها دانستن این حقایق، بلکه اطاعت از آنها، در مورد ما به عنوان ادونتیستهای امروزی اعمال میشود؟`