---
title:  کار توبه
date:  23/06/2025
---

یونس پیامی بسیار مشخص برای مردم نینوا داشت. «یونس به شهر داخل شد و به ندا کردن آغاز کرده گفت: پس از چهل روز نینوا به تمامی واژگون خواهد شد» (یونس ۳: ۴). پیام بسیار ساده بود: آن شهر محکوم به نابودی شده بود. گذشته از هر چیز، آیا این پیام مستقیما از سوی نبی خداوند نبود؟

با این وجود، در نینوا چه اتفاقی افتاد؟

`یونس ۳: ۵- ۱۰ را بخوانید. پس چرا این پیشگویی محقق نشد؟`

آری، همه مردم در شهر توبه کردند و عاقبت شوم پیشگوئی شده حداقل برای مدت زمانی متوقف شد.

«سرنوشت شومی که برای آنان در نظر گرفته شده بود تعلیق شد، خدای اسرائیل در میان امتهای بت پرست تکریم و تمجید شد و احکام او حرمت داده شد. سالها نگذشته بود که نینوا به دلیل فراموشی خدا و تسلیم شدن در برابر تکبر به دست ملت های همسایه فتح شد».- الن جی وایت، انبیا و پادشاهان، صفحه ۲۷۱.

آیا می توانیم در ایام آخر انتظار چنین پیامی مشابه را برای دنیای سقوط کرده داشته باشیم؟ بله – و خیر. این چیزی است که در تمامی دنیا بسیاری از مردم به این فراخوان اعتنا می کنند، «ای قوم من از این شهر بیرون بیایید مبادا شریک گناهان او شوید، مبادا سهمی از بلاهای او به شما رسد» (مکاشفه ۱۸: ۴). در تمامی دنیا مردم در مقابله با وحش موضع خواهند گرفت و «احکام خدا و ایمان به عیسی را حفظ خواهند کرد» (مکاشفه ۱۴: ۱۲). این مردم مانند مردم نینوا از عذاب داوری که بر از دست رفتگان نازل خواهد شد، در امان خواهند بود.

در عین حال در حالی که برخی از نبوتها از قبیل اعلام خداوند برای نابودی نینوا مشروط هستند؛ نابودی خواهد بود مگر اینکه مردم از شرارت خود رویگردان شوند (ارمیا ۱۸: ۷- ۱۰ را بخوانید). با این وجود برخی نبوتها با این شروط نمی آیند. آنها محقق خواهند شد، بدون در نظر گرفتن اینکه واکنش و پاسخ انسانها چه باشد. نبوتهای مربوط به مسیح موعود، برای آمدن اول و ثانی مسیح، نشان وحش، بلایا، جفاهای آخر زمان – اینها مشروط نیستند؛ آنها صرفنظر از اینکه بشر چه می کند واقع خواهند شد. عملکردهای بشر و انتخابهایشان، در عوض در زمان وقایع نهایی که توسط انبیا پیشگویی شده تعین خواهد کرد که در کدام جبهه ایستاده اند.

`در حال حاضر چه انتخابهای روزمرهای انجام میدهید که میتواند بر نحوه انتخاب شما در مواجهه با یک دوراهی جهانی در مورد پرستش خدا یا یک تمثال تأثیر بگذارد؟`