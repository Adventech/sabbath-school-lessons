---
title:  کوروش، آنکه مسح شده
date:  26/06/2025
---

وقتی کوروش شهر بابل را تسخیر کرد، سالهای اسارت قوم خدا به پایان رسید، و فارس ها به آنان اجازه دادند تا به سرزمین موعود بازگردند و معبد را بازسازی کنند. تحت فرمانروایی کوروش این دوره همچنین شاهد گسترش امپراتوری فارس بود تا به بزرگترین امپراتوری تاریخ تبدیل شود و آنچه را که تام هالند مورخ توصیف می کند که «انبوهی از وسیعترین سرزمین هایی که جهان تا به حال دیده بود»را در بر می گرفت. - Tom Holland, Dominion Basic Books, Kindle Edition, p. 25.

همانگونه که در میان پارسیان رسم بود، کوروش حتی به عنوان «کوروش کبیر» یا «پادشاه پادشاهان» شناخته می شد.

کوروش پیشبینی میکند که وقتی مسیح به کلیسای خود بازگردد چه اتفاقی خواهد افتاد: او پادشاهی است که از شرق میآید (مقایسه کنید با متی ۲۴: ۲۷)، به جنگ با بابل میپردازد و قوم خود را آزاد میکند تا از بابل گریخته و سرانجام به سرزمین موعود بازگردند (مکاشفه ۱۹: ۱۱-۱۶ را ببینید) به همین دلیل است که خدا از کوروش به عنوان «مسح شده خود» یاد می کند (اشعیا ۴۵: ۱). این مرد پارسی معروف نه تنها قوم خدا را آزاد کرد، بلکه لشکرکشی او علیه بابل نیز تداعی کننده یا مدلی از آمدن دوم مسیح است.

`دوم تواریخ ۳۶: ۲۲ و ۲۳ را بخوانید.  داستان کوروش از چه جهت با داستان نبوکدنصر برابری می کند؟ در چه مواردی متفاوت است؟ اهمیت فرمان چیست؟ از این گذشته، قرن ها بعد چگونه بر آمدن اول عیسی تأثیر گذاشت؟`

ترتیب اولیه کتاب های عهد عتیق در زمان ما تغییر کرده است تا به ملاکی ختم شود، اما در اصل، عهد عتیق در اینجا به پایان رسید - با این اعلامیه کوروش. قسمت بعدی در لیست کتاب مقدس متی می باشد که با تولد مسیح، اصلِ الگوی کوروش، آغاز می شود. کوروش بازسازی معبد زمینی را رهبری کرد. عیسی خدمت خود را در معبد آسمانی آغاز خواهد کرد - که منجر به بازگشت او و رهایی ما می شود.

البته کوروش، نماینده کامل مسیح نبود. هیچ الگویی کاملا با اصل آن مطابقت ندارد، و ما باید مراقب باشیم که بیش از حد در تمام جزئیات ریز غرق نشویم. با این وجود، او به طور گسترده به عنوان یک نوع «نجات دهنده» عمل می کند.

`آیا این جالب نیست که چگونه خدا یک پادشاه غیرمسیحی را به طور برجسته برای اهداف خود به کار گرفت؟ علیرغم ظواهر، چگونه میتوانیم این حقیقت را تشخیص دهیم که در درازمدت، خداوند رویدادهای آخرالزمان را همانطور که نبوت شده است به وجود میآورد؟`