---
title:  ضیافت بلشصر
date:  24/06/2025
---

پس از سقوط نینوا در سال ۶۱۲ ق.م. به دست ارتش ائتلافی به رهبری مادها و بابلی ها (تحت رهبری پدر نبوکدنصر)، بابل شکوفایی قابل توجهی را تجربه کرد. این دوره نشانگر تجدید حیاتی بود که از زمان حمورابی، قانونگذار مشهور آنها، دیده نشده بود. به رهبری نبوکدنصر و فارغ از تهدیدات آشور، بابل در رفاه و قدرت شکوفا شد. آنقدر تأثیرگذار شد که کشورهای همسایه به تدریج تسلط آن را پذیرفتند و بابل را به عنوان ملکه جهان تصدیق کردند. کشورهایی که به دنبال سعادت بودند، ناچار شدند وفاداری خود را به بابل اعلام کنند.

در همین بین، تا آنجا که میتوانیم بگوییم، نبوکدنصر به عنوان یک ایماندار درگذشت و اقرار کرد که خدای دانیال، در واقع، فرمانروای برحق همه ملتهاست (دانیال ۴: ۳۴-۳۷). روایت بعدی که دانیال ارائه می کند، مربوط به جانشین او، نایب السلطنه اش بلشصر است.

`دانیال ۵: ۱- ۳۱ را بخوانید. چه پیامهای روحانی مهمی را می توانیم از این روایت بدست آوریم؟ عوامل کلیدی که منجر به سقوط بلشصر شد، چه بودند؟`

شاید دلخراش ترین و غم انگیزترین بخش از این روایت را بتوان در دانیال ۵: ۲۲ یافت. پس از بازگوئی داستان سقوط و احیای نبوکدنصر به پادشاه، دانیال به او می گوید، «و تو ای بلشصر، پسر او، گرچه تمامی اینها را می دانستی، خود را متواضع نساختی».

او علیرغم اینکه شانس درک حقیقت را داشت و احتمالا حتی از نزدیک شاهد تجربیات نبوکدنصر بود، تصمیم گرفت که این وقایع را نادیده بگیرد و در عوض همان راهی را دنبال کرد که پیش از او مشکلات زیادی را ایجاد کرده بود.

بلشصر آشکارا خدای دانیال را با استفاده ناروا از ظروف معبد به چالش کشید. او با استفاده از ظروف معبد به شیوه ای شریرانه احتمالا بر این واقعیت که بابل بر یهودیان ظفر یافته تاکید می کرد و حال اسباب و وسایل مذهبی خدا را به تملک خود در آورده بود. به عبارت دیگر، آنها همچنان بر این خدایی که مرگ آنها را پیش بینی کرده بود، می خواستند برتری خود را ثابت کنند.

اقدامات بلشصر با وجود داشتن شواهد یا «اثبات» فراوان برای انتخاب برتر، در واقع، نشاندهنده سرپیچی کامل بود. او از دانش کافی برای شناخت حقیقت برخوردار بود، اما مشکل قلب شریر او بود. به همین ترتیب، در روزهای پایانی آینده که یک بحران جهانی ظاهر می شود، مردم نیز این شانس را خواهند داشت که حقیقت را درک کنند. با این حال، تصمیم نهایی آنها، درست مانند بلشصر، به قلبهای آنها بستگی دارد.