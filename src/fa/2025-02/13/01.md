---
title:  تصاویر آخر
date:  21/06/2025
---

### مطالعه این هفته
برای این هفته مطالعه کنید: متی ۱۲: ۳۸- ۴۲؛ یونس ۳: ۵ - ۱۰؛ مکاشفه ۱۸: ۴؛ دانیال ۵: ۱- ۳۱؛ مکاشفه ۱۶: ۱۲- ۱۹؛ دوم تواریخ ۳۶: ۲۲ و ۲۳.

> <p>آیه حفظی</p>
> «یونس به آنها گفت، من عبرانی هستم و ترس یهوه خدای آسمان را به دل دارم همان که دریا و خشکی را آفرید» (یونس ۱: ۹).

این هفته آخرین بررسی ما از روایتهایی است که به درک ما از رویدادهای آخر زمان کمک میکنند. به طور خاص، مأموریت یونس به نینوا، سقوط بابل، و ظهور کورش، پادشاه فارس که قوم خدا را آزاد و تسهیل بازگشت آنها به سرزمین موعود را فراهم ساخت، بررسی خواهیم کرد.

همانگونه که داستانهای دیگر را بررسی نمودیم، این روایات تاریخی برای هر دوره اهمیت بسزایی دارند، با این حال برای آخرین نسلهای قبل از بازگشت مسیح، دارای وزن و رابطه خاصی هستند. آنها بینش هایی را در مورد آنچه ما به عنوان «حقیقت حاضر» یاد می کنیم، ارائه می دهند، و به ما کمک می کنند تا از این عناصر گوناگون روایتهای تاریخی، آنچه که «حقیقت حاضر» می خوانیم را بهتر درک کنیم.

در عین حال یک چیز را باید برای تمامی این داستانهایی که وقایع ایام آخر را پیش بینی می کنند بخاطر داشته باشیم: باید محتاط باشیم که به جای تجزیه و تحلیل هر جزئیات تا حد ایجاد تحریفهای نبوی، بر مضامین و اشارات کلی تمرکز کنیم. همانند تمثیلهای عیسی، هدف ما باید درک نکات و اصول اساسی باشد، نباید همه جزئیات را به امید یافتن حقیقتی نهفته بررسی کنیم. در عوض، ما باید به دنبال خطوط کلی و اصولی باشیم که از طریق آنها بتوانیم عناصر مربوط به روزهای پایانی را کشف کنیم.