---
title:  نبیِ مُردّد و بی میل
date:  22/06/2025
---

داستان یونس (یونس ۱- ۴ را ببینید) در عین اینکه کوتاه است ولی تاثیر بسزایی برجا می گذارد. بسیاری از ایمانداران در آینه این نبی بی رغبت، خودشان را می بینند. علاوه بر این، داستان به تشابهات قابل توجهی از وقایع آینده اشاره می کند.

`متی ۱۲: ۳۸- ۴۲ را بخوانید. کدام بخشهای داستان یونس را عیسی به کاتبان و فریسیان نسبت می دهد؟ چه درس هایی در مورد داوری در اظهارات او یافت می شود؟`

عیسی برتری خود را بر یونس اعلام کرد. او می دانست که آمدن او به این جهان به مصلوب شدن منتهی خواهد شد، با این حال او آمد تا «گمشدگان را بجوید و نجات دهد» (لوقا ۱۹: ۱۰). در حالی که یونس به دلیل گناهان خود سه روز را در شکم ماهی بزرگ گذراند، عیسی سه روز را بخاطر ما در قبر گذراند. این فداکاری برای نجات گمشدگان ضروری بود.

امروز می دانیم که یونس یک نبی مردد یا با اکراه بود و تمایلی به رفتن به نینوا نداشت. از دیدگاه بشری درک این مسئله آسان است: آشوریان حکومتی ظالم بودند. نقاشیهای دیواری آشور صحنههایی از شقاوت را به تصویر میکشد که در آن افراد اسیر با روشهای غیرقابل تصور قساوتمندانه ای اعدام میشوند. چه کسی می خواست با توجه به شهرت وحشیانه آشوریان، در پایتخت آنان، توبه را موعظه کند؟

این لحظه ای مهم در داستان است که به جنبش بازماندگان ایام آخر اشاره می کند: وقتی از یونس خواسته شد تا خود را معرفی کند او گفت: «من عبرانی هستم و ترس یهوه خدای آسمان را به دل دارم همان که دریا و خشکی را آفرید»- بیانیه ای که بسیار شبیه پیام فرشته اول بود (یونس ۱: ۹، مکاشفه ۱۴: ۷). بواقع، تاکید او بر خدایی که «دریا و خشکی را آفرید» اشاره به خدا به عنوان خالق بود. این واقعیت بنیادین است که چرا ما باید او را پرستش کنیم و پرستش محور وقایع ایام آخر است.

در عین حال ما نیز مسئولیت یافته ایم تا پیامی که بطور بالقوه ناخوشایند است را برای بابل روحانی موعظه کنیم. به عبارتی گفتن «ای قوم من از این شهر بیرون بیایید» (مکاشفه ۱۸: ۴) بدین معنی است که به دنیا بگوپیم که توبه کنند – پیامی که تقریبا همیشه از منظر عموم واکنشی منفی در بر داشته است – حتی اگر با لحنی بسیار مهربانانه گفته شده باشد. کدامیک از ما هنگامی که شهادت می دهیم با واکنشی منفی یا حتی خصمانه مواجه نشده است؟ برای «ایوب» نیز چنین بوده است.

`چقدر از داستان یونس را در خودتان یافته اید؟ چگونه می توانید از این طرز فکر خلاص شوید؟`