---
title:  اندیشه هایی فراتر
date:  27/06/2025
---

فصل «ناظر پنهان»، صفحات ۵۳۵- ۵۳۸، از کتاب انبیا و پادشاهان نوشته الن جی وایت را بخوانید.

«به هر ملتی که در صحنه تاریخ ظاهر شده است اجازه داده شده است که خود را در صحنه جهانی تثبیت کند تا مشخص شود که آیا اهداف ناظر الهی و آن یگانه قدوس را برآورده می کند یا خیر. نبوتِ ظهور و پیشرفت امپراتوری های بزرگ جهانی - بابل، مادها و فارس ها، یونان و روم را به تفصیل شرح داده است. هر یک از اینها، همراه با ملل کوچکتر، از الگوی مشابهی در تاریخ پیروی کرده اند. همه آنها با آزمایشات خود روبرو شده اند و در نهایت سقوط کرده اند و شکوه و قدرت خود را از دست داده اند. علیرغم اینکه ملت ها اصول خدا را رد می کنند و باعث سقوط خود شده اند، هدف الهی روشنی در طول اعصار در کار بوده است».- الن جی وایت، انبیا و پادشاهان، صفحه ۵۳۵.

در ارمیا ۱۸، ارمیا سفالگری را میبیند که بکار سفالگری مشغول است. خداوند از این تصویرسازی از سفالگر و خاک رس برای نشان دادن مفهوم مشروط بودن پیشگویی کتاب مقدس استفاده می کند. برای اطمینان از وضوح، خداوند مستقیما از طریق ارمیا صحبت می کند: «هرگاه درباره قوم یا مملکتی اعلام کنم که آن را بر کنده، منهدم و نابود خواهم ساخت، اگر آن قوم که درباره اش چنین گفته ام از شرارت خویش بازگشت کند، آنگاه من نیز از آن بلا که قصد آن را داشته ام باز خواهم گشت. و هرگاه درباره قوم یا پادشاهی اعلام کنم که آنان را بنا و بنیان خواهم کرد، اگر ایشان در نظر من شرارت ورزند و سخن مرا نشنوند آنگاه من از آن نیکویی که قصد انجامش داشته ام باز خواهم گشت» (ارمیا ۱۸: ۷- ۱۰).

**سوالاتی برای بحث:**

`۱. با اساس بیانات عیسی که داوری برای نینوا آسانتر از قوم خدا خواهد بود که از حقیقت دور شده بودند، (متی ۱۲: ۳۹ – ۴۲). کلیسای خدا چه درسی از این پند می گیرد؟`

`۲. به گفته الن جی وایت توجه کنید: که با هر امپراطوری بعدی، «تاریخ خود را تکرار کرده است». چه مضامین یا الگوهای تکرار شونده ای را در این امپراتوری ها مشاهده می کنید؟ چگونه آنها با مسیر نبوی مشخص شده در کتاب مقدس هماهنگ شدند؟ بعلاوه، از چه جهاتی جهان مدرن ما این روندها و مسیرهای تاریخی را دنبال می کند؟`

`۳. با توجه به این مفهوم که، اغلب عقل نیست، بلکه قلب است که مردم را از ایمان باز می دارد، چگونه این درک می تواند بر رویکرد شما در شهادت دادن به دیگران تأثیر بگذارد؟`