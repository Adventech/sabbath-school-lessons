---
title:  خون گاوهای نر و بزها
date:  05/05/2025
---

برخی کل مفهوم قربانی را مورد انتقاد قرار داده اند و ادعا می کنند که این کار ظالمانه، خشن، و به عبارتی ناعادلانه است. با این وجود، نکته همینجاست. مرگ عیسی ظالمانه، خشن، و ناعادلانه بود – مرگ مظلومانه برای تقصیرکار. این راه حل مشکل گناه بود. مرگ مسیح اشاره به همه این چیزهای خشن، ظالمانه و ناعادلانه بود.

`عبرانیان ۱۰: ۳- ۱۰ را بخوانید. این آیات درباره قربانی هایی که قوم خدا در عهد عتیق پیشکش کرده بودند چه می آموزند؟ اگر گناهکاران به واقع نتوانند توسط قربانی ها نجات یابند، پس اصلا چرا باید پیشکش شوند؟`

بره ها و حیواناتِ قربانیِ دیگر، صرفا نمادهایی بودند که به فدیه قربانی بره خدا اشاره می کردند. این اعمالی ایمانی بودند که به گناهکاران روشی ملموس ارائه می دادند تا ایمان خود را در کار آمدن مسیح موعود ابراز کنند. ما اغلب به این نوع نمادها بعنوان سایه یا الگو یاد می کنیم که توسط اصل محقق می شوند، یا ظهور چیزی یا واقعه ای بودند که از پیش گفته شده یا سایه افکنده بود.

مناسکی که با قربانی مرتبط بود چیزی مانند این بود که بلیطی برای سفر پرداخته شود. وقتی که بلیط قطاری یا اتوبوسی یا هواپیمایی می خرید، بلافاصله به مقصد نمی رسید. در عوض، برگه یا کارت عبوری به شما داده می شود: نماد یا وعده ای که سفر در پیش خواهد بود. شما می توانید روی آن برگه بنشینید ولی آن برگه نمی تواند شما را به مقصد برساند. به مجرد اینکه سوار شوید و سفر آغاز شود، شما به آنچه که برایش پرداخته بودید دسترسی پیدا می کنید: در آن موقع، آن بلیط دیگر ضروری نخواهد بود.

پس حیوانات قربانی هم به همین صورت بودند. آنها نقش مهمی برای نمایش داشتند، ولی به محض اینکه قربانی واقعی انجام شد، آن قربانی های قبلی بی معنی می شوند – واقعیتی که زمانی که پرده بین قدس و قدس الاقداس در حرم مطهر زمینی در زمان مرگ عیسی از هم دوپاره شد. «آنگاه پرده معبد از بالا تا پائین دوپاره شد» (مرقس ۱۵: ۳۸). کل سیستم قربانی، معبد و همه، اشاره به مرگ عیسی بر روی صلیب داشت. به مجرد اینکه عیسی وعده خود را بر روی صلیب محقق ساخت و پیروزمندانه از مرگ قیام کرد، سایه ها و الگو ها دیگر ضروری نبودند.

`در این باره تفکر کنید که چقدر گناه باید بد باشد که تنها مرگ عیسی، کلمه تجسم یافته (یوحنا ۱: ۱- ۳ و ۱۴ را ببینید)، بتواند آنرا فدیه دهد. این موضوع در خصوص اینکه نگرش ما نسبت به گناه باید چگونه باشد چه می آموزد؟`