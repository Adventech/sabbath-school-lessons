---
title:  قربانی های بیهوده؟
date:  04/05/2025
---

گاهی اوقات تضاد دو ایده می تواند کاملا آموزنده باشد، به ویژه هنگامی که ماهیت قربانی را از منظر کتاب مقدس در نظر بگیریم. بواقع می توان از مواردی که خداوند قربانی های ارائه شده توسط قوم خود را  نپذیرفت، چیزهای زیادی آموخت.

`اشعیا ۱: ۲- ۱۵ را با اشعیا ۵۶: ۶ و ۷ و مزمور ۵۱: ۱۷ مقایسه کنید. چه دروس مهمی را می توان درباره قربانی که در اینجا تعلیم داده شده است، آموخت؟`

این رویداد غم انگیز در تاریخ اسرائیل برای اولین بار نبود که خداوند یک قربانی را نپذیرفت. با قربانیِ هابیل که توسط خدا پذیرفته شد، و قربانی [پیشکش] قائن که پذیرفته نشد، اتفاق مشابهی در شروع تاریخ نجات رخ داد. این حادثه اولیه، فرصت دیگری را برای مقایسه فداکاری های قابل قبول و غیرقابل قبول ارائه می دهد. (پیدایش ۴: ۳- ۷ و عبرانیان ۱۱: ۴).

در دوران اشعیا، اسرائیل صرفا تشریفات مذهبی را انجام میداد، و برای جلب رضایت خدا و ادامه زندگی بر اساس خواستههای خود، به مناسک و تشریفات ظاهری بسنده می کرد. درست مانند پیشکشهای قائن، انگیزۀ قربانیهای آنها به جای سرسپردگی و تسلیم بودن واقعی در برابر خدا، بر خودمحوری استوار بود.

همین نگرش در پادشاهی های این جهان حاکم است: روحیۀ اتکا بر خویشتن. قائن بر اساس خواسته های خود زندگی می کرد و اعمال تشریفاتی را با شرایط خود برای خدا انجام می داد. فقط می توان تصور کرد که او به خدا به عنوان یک مشکل، سد راه برای تعیین مسیر خود نگاه می کرد، اما به اندازه ای از خدا می ترسید که بتواند از مناسک او اطاعت کند.

از سوی دیگر، هابیل قربانی را که خدا خواسته بود ارائه کرد، که نمادی از وعده مسیح موعود در آینده بود (پیدایش ۳: ۱۵): بره ای که کار نجات بخش مسیح را بر روی صلیب در جلجتا پیش بینی می کرد.

`چقدر حیاتی که فقط به «رفع تکلیف» بسنده نکنیم! چگونه هر یک از ما می توانیم وابستگی کامل به مرگِ عیسی بعنوان تنها امید نجات را تجربه کنیم؟`