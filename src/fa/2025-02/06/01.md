---
title:  درک قربانی
date:  03/05/2025
---

### مطالعه این هفته
برای مطالعه این هفته بخوانید: اشعیا ۱: ۲- ۱۵، عبرانیان ۱۰: ۳ – ۱۰، خروج ۱۲: ۱- ۱۱، اول قرنتیان ۵: ۷، حجی ۲: ۷- ۹، اشعیا ۶: ۱- ۵، مکاشفه ۴: ۷- ۱۱.

> <p>آیه حفظی</p>
> «و سرودی تازه بدینسان می سرودند که: تو سزاوار رفتن طوماری و سزاوار گشودن مهره های آن، چرا که ذبح شدی و با خون خود مردم را از هر طایفه و زبان و قوم و ملت برای خدا خریدی» (مکاشفه ۵: ۹).

وقتی که عیسی به سمت او آمد، یحیی تعمید دهنده اعلام نمود: «بره خدا را بنگرید که گناه جهان را بر می دارد» (یوحنا ۱: ۲۹). بدون تردید این اعلامیه، مرجعی برای ایده حیوان قربانی بود که همگی به مرگ جایگزینی مسیح بخاطر تمامی انسانها اشاره می کرد.

در کتاب مقدس ما نمی توانیم از موضوع حیوان قربانی بگریزیم؛ که شیرازه صفحات کتاب مقدس را شکل می دهد و نقشی مرکزی در صحنه عظیم مکاشفه ایفا می کند، جایی که یوحنا به بارگاه خدا همراهی شد (مکاشفه ۴ و ۵). این واقعیت که عیسی در این صحنه اساسی ظاهر می شود، و مانند بره قربانی است (مکاشفه ۵ و ۶)، کلید مهمی برای درک کلی داستان نبوی است.

این هفته، ایده قربانی کردن و ارتباط آن با عیسی را که به عنوان بره ذبح شده و در یک صحنه کلیدی به تصویر کشیده شده است، مورد بحث قرار خواهیم داد. شایستگیِ منحصر به فرد او، اهمیت فداکاری را نشان می دهد و او را به عنوان خدایی با محبت بیکران نشان می دهد که قربانی نهایی را انجام داده است. این عمل ما و سایر موجودات جهان را برای همیشه تحت تاثیر قرار خواهد داد.