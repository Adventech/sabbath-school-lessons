---
title:  عیسی در معبد
date:  07/05/2025
---

در سراسر داستان رستگاری، تنش وجود داشته است. خداوند مشتاق است تا رابطه گسسته اش با ما ترمیم شده تا بتوانیم به او نزدیک شویم. ولی آمدن گناهکاران به محضرش باعث نابودی آنان خواهد شد. داود می نویسد، «تو خدایی نیستی که از شرارت لذت ببری، اهریمن نمی تواند با تو ساکن شود» (مزمور ۵: ۴). داود می افزاید، «اما من از کثرت محبت تو به خانه ات در خواهم آمد و در حیرت از تو به سوی معبد مقدست پرستش خواهم کرد» (مزمور ۵: ۷).

`حجی ۲: ۷- ۹ را بخوانید. در حالی که معبد دوم در حال ساخته شدن بود، حجی نبی وعده ای حیرت انگیز داد: معبدِ جدید با شکوهتر از قبلی خواهد بود. آن نبوت چه مفهومی دارد؟`

معبد اول توسط سلیمان وقف شده بود، سکینه (مسکن) جلال- حضور خدا که فرزندان اسرائیل را در مسیر سفر به کنعان همراهی می کرد – معبد را پر ساخت،  بدین جهت کاهنان نمی توانستند کار خدمتی خود را کامل کنند (اول پادشاهان ۸: ۱۰ و ۱۱). وقتی که معبد دوم وقف شد، تابوتِ عهد که معرف بارگاه خدا بود در آنجا نبود زیرا ارمیا آن را پنهان کرده بود. حضور واقعی خدا این بار معبد را پر نساخت. این باعث دلشکستگی بود. وعده حجی چطور می خواست محقق شود؟

در معبد دوم، عیسی، تجسم خدا، به صورت شخصی و با گوشت و خون، ظاهر شد. خدا تصمیم گرفت از آن سوی پرده حجاب بیرون بیاید و انسان شود و وارد دنیای شکسته ما شود تا با ما باشد. بخاطر اینکه پسر خدا، پسر انسان شد، توانستیم سیمای او را دیده، صدای او را شنیده و شاهد اعمال او باشیم، مانند زمانی که او جذامی ناپاک را با لمس شفا داد (متی ۸: ۳). خدا به جای اینکه از ما بخواهد به او نزدیکتر شویم، او به سمت ما آمد. او شخصا نازل شد. جای شگفتی نیست که کتاب مقدس درباره عیسی گفت: «باکره آبستن شده، پسری بدنیا خواهد آورد و او را عمانوئیل خواهند نامید که به معنی «خدا با ماست» (متی ۱: ۲۳). در این باره بیندیشید که این به چه معنی است: خالق گیتی نه تنها در میان ما ساکن شد، بلکه خود را فدای ما کرد.

`صلیب تا حدی زیاد بزرگترین جلوه محبت خداست. به چه شیوه های دیگری می توانیم واقعیت محبت خدا را دیده و تجربه کنیم؟`