---
title:  برای چنین زمانی
date:  12/06/2025
---

متاسفانه برخی از مسیحیان تمایل دارند بر جنبه های چالش برانگیز پیشگویی کتاب مقدس تمرکز کنند، که می تواند منجر به رویکردی مبتنی بر ترس برای مطالعه نبوت شود، و بر سختی ها به جای حل نهایی وعده داده شده در داستان تأکید شود. در حالی که خداوند آینده را با روکش شکرین پوشش نمی دهد و صادقانه وقایع منتهی به پایان مناقشه بزرگ را به تصویر می کشد، بسیار مهم است که همیشه داستان را تا پایان آن بخوانید.

در نبوت، یک الگوی ثابت وجود دارد: خدا حقیقت را در مورد آشفتگی ناشی از شورش انسان، از جمله عواقب آن، آشکار می کند، با این حال او همیشه امیدواری می دهد. برخی، پیشگویی های بحران نهایی را  با ترس و دلهره مانند «زمان تنگی یعقوب» میبینند. بی شک، لحظات پایانی برای قوم خدا آسان نخواهد بود. با این حال، همانطور که پیش بینی سختی ها قابل اعتماد است، به وعده رهایی نیز میتوان اعتماد کرد.

در مکاشفه باب ۱۲، شیطان، عروس مسیح را با نفرتی انتقام انگیز تعقیب می کند ولی خدا مداخله نموده و او را نجات می دهد. داستان استر نیز، از ملکه ای زیبا سخن می گوید که نقشی محوری در درام ایفا می کند و خدا از او برای نجات قوم خویش قدرتمندانه استفاده می کند.

`استر ۴: ۱۳ و ۱۴، استر ۵: ۱- ۳ و استر ۹: ۲۰- ۲۸ را بخوانید. از این آیات در خصوص وضعیت اسفناک خودمان در لحظات پایانی تاریخ زمین چه درسی می آموزیم؟`

خدا کلیسای بازمانده خود را برای لحظه خاصی در تاریخ برخیزاند. در حینی که روزهای اعصار تاریک به خاتمه نزدیک می شوند، خدا عروس خود را از مخفیگاه بیرون آورد (با مکاشفه ۱۲: ۱۴ مقایسه کنید) تا پیام نهایی رحمت خویش را به جهان اعلام کند که پیام های سه فرشته است. ما «برای چنین زمانی» اینجا هستیم (استر ۴: ۱۴).

استر متوجه شد که در مواجهه با جفایی که هامان علیه قومش برانگیخته بود، تنها نیست: او مورد لطف پادشاه قرار گرفت که منجر به رهایی نهایی قومش شد. به همین ترتیب، با نزدیک شدن به پایان تاریخ زمین، ما تنها نیستیم - پادشاه با ما است و قوم خدا نیز رهایی را تجربه خواهند کرد.

`در این داستان، همه چیز واقعا برای قوم خدا به خوبی پیش رفت. با این حال، زندگی همیشه به شیوه های مطلوب پیش نمی رود، اینطور نیست؟ بنابراین، چرا برای ما حیاتی است که همیشه دیدگاهی دراز مدت داشته باشیم تا امیدی را که به مسیح داریم زنده نگه داریم؟`