---
title:  بوعز به عنوان بازخرید کننده
date:  10/06/2025
---

ببوعز عمیقا عاشق روت می شود و خواهان ازدواج با اوست ولی مانعی مهم وجود دارد: یک خویشاوند نزدیک تر نیز وجود دارد که بر زن و زمین می تواند ادعا کند. اگر بوعز را الگو و یا نمونه ای مدلی از مسیح در نظر بگیریم، این وضعیت می تواند معضل و خطری در نبرد عظیم شمرده شود. مسیح ما را دوست می دارد ولی «خویشاوند نزدیکتری» وجود دارد که او نیز ادعایی دارد: شیطان.

`آیات زیر درباره ادعای شیطان بر انسان چه چیزی را آشکار می کنند؟ (ایوب ۱: ۶- ۱۱، متی ۴: ۸ و ۹، یهودا ۱: ۹، لوقا ۲۲: ۳۱).`

وقتی که شیطان در شورای آسمانی ظاهر شد، به خدا گفت که «از گشت و گذار در زمین و سِیر کردن در آن» می آید (ایوب ۱: ۷) و وقتی که خدا از او پرسید که آیا بر ایوب صالح نظر کرده ای، شیطان او را به عنوان یکی از متعلقان به خود ادعا کرد، با این اشاره که قلب ایوب واقعا متعلق به خدا نیست. به این معنی که، او بواقع از تو پیروی می کند زیرا  نسبت به او نیکی می نمایی. از نیکی کردن بر او دست بردار و خواهی دید که ایوب تابع کیست.

در کتاب یهودا اشاره خلاصه ای از داستانی را می بینیم که در اسرائیل مشهور بود: پس از اینکه موسی توسط خدا دفن گردید (تثنیه ۳۴: ۶)، بعدا از مرگ قیام کرد. اگرچه جزئیات این واقعه ارائه نشده است، اما متن حاکی از آن است که بر سر جنازه موسی اختلافی وجود داشته است که نشان میدهد احتمالا شیطان در مورد آن ادعایی داشته است.

مسیح برای اولین بار آماده می شد تا مردگان را زنده کند. هنگامی که سرور حیات و فرشتگان درخشان او به قبر نزدیک شدند، شیطان نگران شد که قدرت او به چالش کشیده شود. او با فرشتگان سقوط کرده خود، آماده مقاومت در برابر هرگونه نفوذ به آنچه که قلمرو خود می دانست، ایستاد. او مدعی شد که خادم خدا اسیر او شده است و به خود می بالید که حتی موسی نیز نتوانسته احکام خدا را اجرا کند. شیطان، موسی را متهم کرد که جلال را که به درستی متعلق به یَهُوَه بود، غصب کرده است - گناهی که منجر به اخراج خود شیطان از آسمان شده بود - و با این کار، موسی تحت سلطه شیطان قرار گرفت».- الن جی وایت، مشایخ و انبیا، صفحه ۴۷۸. بدیهی است که مسیح ادعای شیطان را رد نموده و موسی را از مرگ قیام داد (متی ۱۷: ۳ را ببینید).

در روت ۴: ۱- ۱۲، بوعز به دروازه بیت لحم می رود، جایی که مسیح به عنوان خویشاوند نزدیک ما وارد دنیای ما شد. بزرگان جمع می شوند و در نهایت یک کفش (نماد مالکیت) رد و بدل می شود.

دروازه دهکده جایی بود که مسائل قانونی حل و فصل می شد، الگویی از صحن داوری، شبیه به صحن داوری توصیف شده در دانیال ۷:۱۳، ۱۴، ۲۲، ۲۶، ۲۷. درک این موضوع که داوری به نفع مقدسین است، بسیار مهم است. تنها به این دلیل امکان پذیر است که مسیح بهای ما را پرداخت، درست همانگونه که بوعز برای عروسش پرداخت کرد.