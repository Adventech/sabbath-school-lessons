---
title:  روت و استر
date:  07/06/2025
---

### مطالعه این هفته
برای مطالعه این هفته بخوانید: روت ۱: ۱- ۵، روت ۲: ۵- ۲۰، ایوب ۱: ۶- ۱۱، متی ۴: ۸ و ۹، استر ۳: ۱- ۱۴، مکاشفه ۱۲: ۱۴- ۱۷.

> <p>آیه حفظی</p>
> «چون پادشاه، شهبانو اِستِر را دید که در صحن ایستاده است بر وی نظر لطف افکند و عصای پادشاهی زرین را که در دست داشت به سوی او دراز کرد. پس استر نزدیک آمده عصا را لمس کرد» (استر ۵: ۲).

در این هفته داستانهایی را که وقایع روزهای آخر را از پیش به تصویر کشیده دنبال و بررسی می کنیم. با استفاده از اتفاقات زندگی مردم واقعی، خدا به ما کمک می کند تا چیزها را از دیدگاه او ببینیم و یاد بگیریم چگونه نبوتهایی را که بعدا می آیند تفسیر کنیم که برای تقویت ایمان ما داده شده اند.

توجه ما به دو زن مهم معطوف می شود که داستانهای آنها قلبهای نسلهای بیشماری را تحت تاثیر قرار داده است: روت و استر. یکی از بیوگان محروم شده از ارث، پس از دیدار با یکی از خویشاوندان مهربانش بنام بوعز که نجات دهنده اش می شود امید می یابد. ازدواجهای آنان تبدیل به قصه عشق مورد علاقه برای مسیحیان شده که نماد عشق و محبت مسیح به ماست. از سوی دیگر زنی جوان که در سرزمین بیگانه ای زندگی می کند از دسیسه چینی برای نابودی مردمش آگاه شده و خود را در صحنه اصلی درامی می یابد که آن دسیسه را بر ملا نموده و آنها را نجات می دهد.

یقینا، در نبوت، یک زن نماد قدرتمندی از کلیسای خداست، و بینشی را در مورد نحوه نگرش خدا به قوم خویش ارائه می دهد. بیایید روایتهای کتاب مقدسی روت و استر را که داستان زندگی آنها در کلام خدا ثبت شده است بررسی کنیم و از تجربیات آنها درس های ارزشمندی به دست آوریم.