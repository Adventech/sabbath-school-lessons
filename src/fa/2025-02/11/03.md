---
title:  روت و بوعز
date:  09/06/2025
---

نعومی درخواست کرد که نامش بخاطر تلخی که بر زندگی او فرود افتاده بود به ماره تغییر یابد (روت ۱: ۲۰ را بخوانید). رابطه ما با خالقمان بطور غیر قابل جبرانی توسط گناه آسیب دید و ما را به فقر روحانی دچار کرد. چشم انداز ما تیره و تار به نظر می رسد و ما زندگی خود را صرف برداشتن بقایای خوشه های بجا مانده از گوشه های مزرعه می کنیم و بقایای شادی را در دنیایی که از هم گسیخته است جستجو می کنیم. با این حال، همه چیز تغییر می کند وقتی که چیزی قابل توجه را کشف می کنیم: خدا ما را ترک نکرده است.

`روت ۲: ۵ - ۲۰ را بخوانید. چرا این یک نقطه عطف مهم در داستان است؟ به نظر شما چرا برای نعومی اهمیت داشت تا هویتِ خیرخواه خود را کشف کند؟`

نعومی که از میراث محروم شده بود، احتمالا آمده بود تا زمین خود را بفروشد تا بدهی خود را قبل از اینکه به موآب نقل مکان کند بپردازد. خدا در اسرائیل برای افراد محروم از ارث، چاره اندیشی کرده بود تا بتوانند ارث خود را در سرزمین موعود دوباره مطالبه کنند: یکی از  بستگانِ نزدیک می توانست زمین را برای آنها بازخرید کند. بوعز فقط یک کشاورز مهربان نبود؛ او یک خویشاوند بود. اگر قادر نمی بودید تا بدهی خود را بپردازید و سهم خود را در میراث اسرائیل پس بگیرید، یک خویشاوند نزدیک می توانست این کار را برای شما انجام دهد: «اگر برادرت فقیر شود و قسمتی از ملک خود را بفروشد، باید ولی یعنی نزدیکترین خویش او بیاید و آنچه را که برادرش فروخته است بازخرید کند» (لاویان ۲۵: ۲۵).

کاشف بعمل آوردن از اینکه بوعز نه تنها یک فرد مهربان و سخاوتمند بود، بلکه یک خویشاوند نیز بود، بهترین خبر ممکن بود: فقری که این دو زن دست بگریبان آن بودند برای همیشه دوام نخواهد داشت.

مسیحیان برای مدتها فهمیده بودند که بوعز مثالی از مسیح بود که نه تنها خالق ماست بلکه خویشاوند نزدیک ما نیز می شود – یک انسان واقعی با گوشت و خون - یکی از دلایلی که او خود را «پسر انسان» نامید (متی ۱۲: ۸، مرقس ۸: ۳۱، لوقا ۲۲: ۲۲، یوحنا ۳: ۱۴).

بسیاری از مردم دیدگاهی خشن نسبت به خدا دارند و بر این باورند که او تنها در صورتی ممکن است به ما اجازه ورود به ملکوت را بدهد که همه الزامات اخلاقی را به طور کامل برآورده کنیم. آنها فکر می کنند که او این کار را با اکراه انجام می دهد زیرا ما به سختی حداقل استانداردها را برآورده می کنیم. با این حال، داستان بوعز در کتاب مقدس، این ایده ها را به چالش می کشد. شخصیت بوعز جنبه متفاوتی از خدا را به ما نشان می دهد. علیرغم نقصها و کشمکشهای روحی ما، خدا میخواهد با ما رابطه نزدیک داشته باشد. مثل این است که خدا ما را به عنوان محبوب خود می بیند، کسی که می خواهد با او نزدیک باشد و ارتباط عمیقی با او داشته باشد، رابطه ای بسیار شبیه به عروس و داماد.

`به مفهوم خالق که نه تنها بخشی از خلقت خود می شود، بلکه خود را نیز برای آن فدا می کند، فکر کنید. این حقیقت شگفتانگیز چگونه بر دیدگاه ما نسبت به هستیمان تأثیر می گذارد؟`