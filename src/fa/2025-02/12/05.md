---
title:  جفای کلیسای اولیه
date:  18/06/2025
---

تنها عهد عتیق نیست که پیش درآمدهایی را برای وقایع نهایی می دهد بلکه عهد جدید نیز چنین می کند. زندگی برای مسیحیان قرن اول آسان نبود. آنان اولین کسانی بودند که مورد نفرت و انزجار هم مذهبی های خود قرار گرفتند که آنان را به عنوان تهدیدی برای عقیده موسی می دیدند. آنان همچنین با غضب امپراتوری بت پرست روم مواجه شدند. «قوای زمین و هاویه بر ضد مسیح به شکل پیروان او صف کشیدند. بت پرستان پیش بینی کردند که چنانچه انجیل ظفر یابد، بتکده ها و قربانگاه های آنان از بین خواهد رفت؛ بنابراین شریر، قوای خود را احضار کرد تا مسیحیت را نابود کنند. آتش جفا شعله ور شد».- الن جی وایت، نبرد عظیم، صفحه ۳۹.

داستانی در کتاب اعمال رسولان وجود دارد که بطور کاملا تاثیرگذاری آنچه را  به نمایش بگذارد که قوم خدا می تواند انتظار داشته باشد، همانطور که ما به سمت سناریوی موجود در مکاشفه ۱ پیش میرویم.

`اعمال ۱۲: ۱- ۱۷ را بخوانید. چه عناصری از این داستان می تواند وقایع آخر زمان را پیش بینی کند؟`

یعقوب زیر تیغ جلاد رفته بود و پطرس نفر بعدی بود؛ مجازاتِ مرگ برای مسیحیان صادر شده بود. شاید یکی از برجستهترین جنبههای این داستان را بتوان در این واقعیت یافت که پطرس باید بدترین شب زندگیاش را بگذراند ولی او آنقدر آرام خوابیده بود که فرشته در واقع مجبور شد تا به او ضربه ای بزند تا او را بیدار کند!

پطرس به طور معجزه آسایی آزاد شد و خود را در جمع ایماندارانی یافت که علیرغم دعاهایشان تردید داشتند که او واقعاً نجات یابد. کتاب مقدس می گوید که آنها بهت زده شدند. این مطلب ما را به فکر وا می دارد که چقدر دعا می کنیم و چقدر ندرتا ایمان داریم که خدا در واقع به دعاهایمان پاسخ می دهد.

برخی از ایمانداران در امان ماندند و برخی دیگر کشته شدند. در حالی که به پایان زمان نزدیک می شویم، همان چیز اتفاق می افتد. حتی پطرس با اینکه رهایی یافته بود سرانجام برای ایمان خود مُرد. عیسی حتی به او گفت: «آمین آمین به تو می گویم زمانی که جوانتر بودی کمر خویش بر می بستی و هر جا که می خواستی می رفتی اما چون پیر شوی  دستهایت را خواهی گشود و دیگری کمر تو را بر بسته به جایی که نمی خواهی خواهد برد» (یوحنا ۲۱: ۱۸ و ۱۹).

`توجه کنید که عیسی پس از اینکه به پطرس گفت که چگونه خواهد مرد با این وجود همچنان به او می گوید، «از پی من بیا». این مطلب درباره اینکه چرا حتی تهدید مرگ نباید ما را از پیروی خداوند بازدارد، چه می آموزد؟`