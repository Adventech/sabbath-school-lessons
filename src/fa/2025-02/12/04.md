---
title:  دوباره، پرستش تمثال
date:  17/06/2025
---

پژوهشگران کتاب مقدس اغلب دانیال ۳ را با مضامینی که در مکاشفه در مورد سناریوهای آخرالزمان نشان داده شده است مرتبط می دانند. این ارتباط موجه است، زیرا فرمان دانیال ۳ برای «پرستش تمثال» (دانیال ۳: ۱۵) که مجازات آن اعدام است، آینه هشدار مکاشفه درباره حکم پرستش تمثال دیگری با عواقب مرگبار است: «به او قدرت داده شد که جان در تمثال آن وحش بدمد تا آن تمثال بتواند سخن بگوید و اسباب کشتن همه آن کسان را فراهم آورد که از پرستش تمثال سر باز می زدند» (مکاشفه ۱۳: ۱۵).

`مکاشفه ۱۳: ۱۱- ۱۷، مکاشفه ۱۴: ۹ و ۱۱ و ۱۲، مکاشفه ۱۶: ۲، مکاشفه ۱۹: ۲۰ و مکاشفه ۲۰: ۴ را بخوانید.  چه تضادی در اینجا وجود دارد که احکام خدا را در برابر احکام انسانی قرار می دهد؟`

قوم خدا به پرستش خالق آسمان ها، زمین، دریاها و چشمه های آب فرا خوانده شدند. این در تضاد با الزام برای پرستش وحش و تمثال آن است. درست همانطور که سه جوان عبری در برابر فرمان مشابه برای پرستش هر چیزی غیر از خدای خالق محکم ایستادند، این اصل بدون توجه به شرایط خاص ثابت است. چه فرمان کهن در دشت دورا باشد و چه فراخوان جهانی آینده برای پرستش تمثال به جای خالق، اصل اساسی بدون تغییر باقی می ماند.

`رومیان ۱: ۱۸- ۲۵ را بخوانید. (ارتباط بین رومیان ۱: ۱۸ و مکاشفه ۱۴: ۹، ۱۰ را درباره غضب خدا مورد توجه قرار دهید). به چه طریقی مسئله پرستش تمثال، تجلی دیگری از همین اصل است که انسانها در نهایت باید با چه کسی بیعت داشته باشند؟`

عبادت فراتر از اعمالی همچون تعظیم یا بخور سوزاندن را شامل می شود. پرستش ما نهایت بیعت و سرسپردگی ما را در بر می گیرد. با در نظر گرفتن خدا به عنوان خالقمان و از طریق عیسی، نجات دهنده ما، واضح است که او سزاوار پرستش انحصاری است. هر چیز دیگری بت پرستی محسوب می شود. این دیدگاه بیانیه سخت گیرانه عیسی را روشن می کند که «هر که با من نیست بر ضد من است و هر که با من جمع نکند پراکنده می سازد» (متی ۱۲: ۳۰) رویدادهای آخرالزمان به وضوح این حقیقت اساسی را نشان خواهند داد.