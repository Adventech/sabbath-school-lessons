---
title:  شالوده هایی برای نبوت
date:  10/05/2025
---

### مطالعه این هفته
برای مطالعه این هفته بخوانید: اشعیا ۶: ۶- ۸، پیدایش ۳: ۲۱- ۲۴، حزقیال ۱: ۴- ۱۴، مکاشفه ۴: ۱- ۱۱، اعداد ۲: ۳- ۲۵، اشعیا ۱۴: ۱۲- ۱۴.

> <p>آیه حفظی</p>
> «آنگاه آوای خداوند را شنیدم که می گفت: که را بفرستم و کیست که برای ما برود؟ گفتم لبیک مرا بفرست!» (اشعیا ۶: ۸).

حق خدا برای اداره جهان از نقش او به عنوان خالق همه چیز (مکاشفه ۴: ۱۱) و همچنین از شخصیت ذاتی او ناشی می شود. با کاوش در شخصیت عادلانه خداست که می فهمیم که بشریت گناهکار از درک جلال خدا قاصر است (رومیان ۳: ۲۳).

این هفته، فراتر رفته و رویای پرستش در آسمان را بررسی می کنیم که چگونه نژاد بشر با خدایی مقدس مرتبط می شود و چگونه قربانی مسیح روابط ما را با خدا ترمیم نموده و ما را به بارگاه او نزدیک می کند. برنامه های خدا برای ترمیم روابط ما نه تنها به عنوان فرد بلکه بعنوان یک نژاد است تا ما یکبار دیگر جلال او را به بقیه مخلوقات آشکار کنیم. با کنکاش در مابقی کتاب مقدس می توانیم نشانه های مهمی بیابیم که به ما در فهمیدن کمک کند و شروع به قدردانی از فراخوان والا از سوی خدا می کنیم، ما که نژادی بخشیده شده و گناهکارانی نجات داده شده ایم.

طغیان بشر، بطور کامل و برای همیشه پایان خواهد یافت. و بیش از آن، ماهیت محبانه خدا، ماهیت خود انکارانه و ایثارگرایانه او، حتی درخشان تر از طرح اولیه اش برای بشریت خواهد تابید. گرچه خدا هرگز قصدی برای سقوط بشر نداشت، ولی از طریق صلیب، ماهیت محبانه خدا به طریقی قابل توجه به منصه ظهور گذاشته شد.