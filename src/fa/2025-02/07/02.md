---
title:  لبیک، مرا بفرست
date:  11/05/2025
---

سالها قبل، کلیسایی تصمیم گرفت تا زیرزمینی قدیمی را مرمت کند تا آنرا تبدیل به سالن اجتماعات عبادی کند. اولین کاری که انجام شد نصب چراغهای تازه بود بر این عقیده که چراغها فضا را زیباتر می کند. به محض اینکه چراغها نصب شدند، فضا حتی بدتر بنظر رسید بخاطر اینکه نورها عیوب را آشکارتر ساخت.

رویارویی عمیق اشعیا با تاج و تخت خدا او را با احساس شدیدی از ناتوانی خود پر کرد. او با تاسف گفت: «وای بر من که هلاک شده ام! زیرا که مردی ناپاک لب هستم و در میان قومی ناپاک لب ساکنم و چشمانم پادشاه، خداوند لشکرها را دیده است!» (اشعیا ۶: ۵).

اگر به طور ناگهانی به حضور خداوند آورده می شدیم، احتمالاً احساس مشابهی از بی کفایتی را تجربه می کردیم. نور او به اندازهای قدرتمند خواهد بود که همه بهانههای ما را از بین ببرد و در حضور او، ما به شدت احساس ناتوانی و از دست رفتگی میکنیم. اشعیا در معرض یک مکاشفه غیرمنتظره قرار گرفته بود.

`اشعیا ۶: ۶- ۸ را بخوانید. اشعیا می دانست که گناه یعنی اینکه ما «تباه» شده ایم. مزد گناه موت است. با این حال، به جای اینکه به حال خود در عاقبت گناه رها شویم، خدای محبت ما را به خود نزدیک تر می کند. نتیجه این ملاقات چه بود و چرا مهم است؟`

اشعیا از گناهش پاک و مبرا شده بود وقتی که یک فرشته کروبیان ذغالی را از مذبح برداشت و بر لبانش گذاشت. این احتمالا مذبح بخور سوختنی بود، جایی که برای قوم خدا درخواست شفاعت می شد (مکاشفه ۸: ۳ و ۴). گناهان او بخشیده شده بود و او اینک شایسته شده بود تا در حضور خدا بایستد – ولی بیش از آن، او ماموریت یافته بود تا نماینده و معرف خدا در جهان باشد.

جالب اینکه واژه عبری «سرافیم» که در کتاب مقدس فارسی کروبی نوشته شده است به معنی سوزان و فروزان می باشد. شرح عیسی در خصوص خدمت یحیی تعمید دهنده را در یوحنا ۵: ۳۵ مورد توجه قرار دهید – «او چراغی بود سوزان و فروزان و شما خواستید دمی در نورش خوش باشید». گرچه البته یوحنا خودش یک گناهکار بود و نیاز به فیض و رستگاری داشت لیکن خدمت او فقط به آن یگانه ای اشاره می کرد که می توانست فیض و رستگاری به ارمغان آورد.

عیسی بعنوان نماینده کاملی از جلال پدر آمد – خدا یک نبی را که گناهکار بود فرستاد که وظیفه مشابهی را به عنوان یکی از  [سرافیم]کروبیان آسمان به انجام رسانید.

`تنها پس از اینکه اشعیا دانست که گناه او پاک شده است گفت: لبیک، مرا بفرست. چگونه هر یک از ما که گناهانمان با خون عیسی پاک شده است می توانیم همچون اشعیا واکنش مشابهی از خود نشان دهیم؟`