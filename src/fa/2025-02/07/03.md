---
title:  دو کروبی
date:  12/05/2025
---

به محض اینکه والدین اول ما از باغ اخراج شدند، خدا امید آمدن مسیح موعود را عرضه کرد (پیدایش ۳: ۱۵). سپس نماد قدرتمندی را در دروازه های عدن قرار داد: دو کروبی که نور درخشانی از آنان ساطع می شد. نباید فراموش کرد که این صحنه بسیار شبیه تابوت عهد است که نمادی از تاج و تخت خداست (خروج ۲۵: ۱۸).

`پیدایش ۳: ۲۱- ۲۴ را بخوانید. به کروبیان چه وظیفه ای محول شده بود و چرا؟`

هنگامی که کروبیان به واقع مسئولیت یافتند تا گناهکاران را از دسترسی به درخت حیات دور نگاه دارند (پیدایش ۳: ۲۲)، آنها همچنین نمادهایی از امید و وعده بودند مبنی بر اینکه روزی بشر به فردوس بازخواهد گشت. «باغ عدن مدتها بعد از رانده شدن آدم از آن، بر روی زمین باقی ماند. هر چند که فرزندان آدم مدتها اجازه داشتند تا به این مکان مقدس نگاه کنند، اما فرشتگاه محافظ از ورود ایشان به این مکان مقدس جلوگیری می کردند. در دروازه ورودی عدن که از سوی فرشتگان محافظت می شد، جلال خداوند آشکار بود. آدم و فرزندانش برای عبادت و پرستش خدا به این مکان می آمدند. آنان در همین مکان برای اطاعت از همان فرمانی که با زیر پا گذاشتن آن از باغ عدن رانده شده بودند، تجدید پیمان کردند. هنگامی که گناه و شرارت انسان در سرتاسر جهان گسترش یافت و خداوند تصمیم گرفت تا با جاری کردن سیل و طوفان نسل بشر را هلاک کند، دستی که عدن را خلق کرده بود آن را از روی زمین خارج کرد. اما در بازگرداندن نهایی، هنگامی که «آسمان و زمینی جدید» (مکاشفه ۲۱: ۱)، خواهد بود، باغ عدن با زیبایی و شکوه خارق العاده تری نمایان خواهد شد».- الن جی وایت، مشایخ و انبیا، صفحه ۶۲.

کلمه بندی در پیدایش ۳: ۲۴ نیز جالب است: کتاب مقدس اشاره می کند که خدا کروبیان را در شرق عدن «قرار داد»، و واژه اصلی عبری بکاربرده شده «شاکان» می باشد که ریشه کلمه ای برای «خیمه» مقدس می باشد (خروج ۲۵: ۹، اعداد ۳: ۲۶)، جایی که حضور خدا در میان قومش ساکن شد. گرچه واژه عمومی عبارت شکینه [معرب سکینه] برای حضور خدا، در کتاب مقدس پدیدار نمی شود لیکن بر اساس این کلمه، اغلب «خیمه» ترجمه شده است. ترجمه واقعی شاکان می تواند اینگونه خوانده شود: «خدا کروبیان را در شرق باغ عدن خیمه زد/اُطراق کرد».

در کتاب مقدس کروبیان با حضور خدا مرتبط هستند (اول تواریخ ۱۳: ۶، مزامیر ۸۰: ۱، و اشعیا ۳۷: ۱۶ را بخوانید) به ویژه با تخت او، جایی که نام او اعلام می شود.

مهم است که بدانیم در مکاشفه ۴ و ۵، بیست و چهار پیری که در پیش تخت خدا حضور دارند، او را ستایش می کنند و اقتدار او را به عنوان خالق همه چیز تأیید می کنند (مکاشفه ۴: ۱۱). این رویا به فهم صحنه پرستش در آسمان کمک می کند و موقعیت ما را به عنوان گناهکاران بخشیده شده در رابطه با خالقمان روشن می سازد.