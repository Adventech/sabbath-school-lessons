---
title:  سقوط لوسیفر یا همان شیطان
date:  15/05/2025
---

درک این نکته که زمانی لوسیفر از جایگاه والای یک کروبی سایه گستر برخوردار بود و در کنار تخت خدا جایگاه داشت غیرقابل درک بنظر می رسد. مطمئنا وجود او ،جلال خدا را در جهان آشکار می کرد. در عوض، او شروع به در نظر گرفتن شکوه و جلال خود کرد، نه اینکه بر جلال خالق خویش وقعی بگذارد یا دقیقتر بگوپیم که او شروع به این تصور نمود که بیش از آنچه که هست سزاوار احترام و شناسایی است.

`حزقیال ۲۸: ۱۱- ۱۷ و اشعیا ۱۴: ۱۲- ۱۴ را بخوانید. چه چیزی باعث سقوط لوسیفر شد؟ این آیات را با مکاشفه ۱۴: ۱-۱۲ مقایسه کنید. چگونه تضاد بین سقوط لوسیفر و موقعیت عالی بشریت در مسیح درک شما را از مکاشفه ۱۴ شکل می دهد؟`

توجه کنید که چگونه لوسیفر از کوه مقدس رانده شد، در حالی که نجات یافتگان با بره خدا در کوه صهیون ایستادند. گفته شده است که لوسیفر در عدن بوده است؛ نژاد بشر نیز زمانی در آنجا بوده است، ولی در مقایسه با سرنوشت شیطان، بشر از طریق مسیح به فردوس بازگردانده شد. (مکاشفه ۲۲: ۱- ۳ را ببینید).

در این چارچوب، این نقل قول از الن جی وایت بسیار آموزنده است: «آسمان پیروز خواهد شد، زیرا جای خالی به جا مانده از سقوط شیطان و فرشتگانش توسط پیروان رستگار شده خداوند اشغال خواهد شد».- مرجع زیر: The Advent Review and Sabbath Herald, May 29, 1900.

و آنان در آنجا خواهند بود و فقط بخاطر انجیل. در واقع، موضوع انجیل در باب رستگاری در بارگاه خدا در مکاشفه ۴ و ۵ به تصویر کشیده شده است. برای نمونه فرشته فریاد بر می آورد: «تو سزاوار گرفتن طوماری و سزاوار گشودن مهره های آن، چرا که ذبح شدی و با خون خود مردم را از هر طایفه و زبان و قوم و ملت برای خدا خریدی» (مکاشفه ۵: ۹).

چه تصویر حیرت انگیزی از انجیل، مرگ عیسی برای رستگاری بشر!

همچنین توجه کنید که چطور زبان، پیام فرشته اول را بازتاب می دهد، که به موجب آن فرا خوانده شده ایم تا «ساکنان زمین را بشارت دهیم، از هر قوم و طایفه و زبان و ملت که باشند» (مکاشفه ۱۴: ۶). در واقع، این نمایش قدرتمندی از عظمت فداکاری مسیح برای بشریت است. مرگ مسیح بر هر فرد در طول تاریخ گسترش می یابد. تنها کاری که مردم باید انجام دهند این است که درباره آن بیاموزند و تصمیم بگیرند که آن را بپذیرند.

`چه به عنوان کلیسا و چه بطور فردی، چه مسئولیتی در اطلاع رسانی به دیگران در مورد اهمیت اعمال مسیح برای آنها داریم؟`