---
title:  مانند ذغال گداخته
date:  13/05/2025
---

کروبیان، به عنوان موجودات زنده (حزقیال ۱۰: ۸) یا نمادهای طلایی آنان (خروج ۲۵: ۱۸)، در سراسر عهد قدیم ظاهر می شوند. آنان اغلب بطور ایستاده در کنار تخت خدا به تصویر کشیده شده اند و جلال او را به جهان می تابانند. کروبیان نیز در پرده های معبد در مقابل قدس الاقداس گلدوزی شده اند (خروج ۲۶: ۱). در کتاب مزامیر، قدرت برتر خدا بر مخلوقات بطور شعری به تصویر کشیده شده است که خدا توسط کروبیان در هوا حمل می شود (مزمور ۱۸: ۱۰). خدا فرمان داده است که دو مجسمه طلایی از کروبیان با بالهای گسترده به طرف یکدیگر بر بالای تابوت عهد قرار گیرد (خروج ۲۵: ۱۸- ۲۰).

`حزقیال ۱: ۴ – ۱۴ را بخوانید. چه تشابهاتی را بین این آیات و صحنه هایی که در اشعیا ۶: ۱- ۶ و مکاشفه ۴: ۱- ۱۱ ترسیم شده است، مشاهده می کنید؟`

حزقیال با جلوه قابل توجهی از قدرت خدا مواجه می شود که وضعیت آشفته ای از قوم خدا که به جای اقامت در سرزمین موعود در اسارت بابل می برند را منعکس می کند. با این حال، همانطور که حزقیال منظره ای را که در مقابل خود مشاهده می کند، نگاهش بالا می رود و تخت خدا را می ببیند، که بالاتر از همه چیز است.

به تشابهات مهمی با رویاهای دیگر «تخت» توجه کنید. مخلوقات زنده ای که حزقیال شاهد آنهاست صورتهای مشابهی با موجودات زنده ای در رویای یوحنا دارد: یک شیر، یک فرشته، یک گاو نر، و یک انسان.

در تصویر اولیه حزقیال، موجودات مرموز با چهار چهره به صراحت مشخص نشده اند. ولی بعدا، در صحنه اتاق تخت و بارگاه (به حزقیال ۱۰: ۱-۲۱ مراجعه کنید)، از آنها به عنوان «کروبیان» یاد می شود. علاوه بر این، عناصری مانند ذغالهای گداخته، که یادآور رویای اشعیا از کروبیانها هستند، وجود دارند. این کروبیان با موجودات زنده ذکر شده در رویای یوحنا نیز شباهت هایی دارند.

هر زمان که تخت خدا به تصویر کشیده می شود، خواه تابوت عهد باشد - جایی که به عنوان میعادگاه خدا با موسی تلقی می شود (خروج ۲۵: ۲۲)، یا در رؤیاهای هیجان انگیز و نفس گیری که انبیا تجربه کرده اند - کروبیان همواره حضور دارند که  بر ارتباط نزدیک آنها با تخت خدا تأکید دارد. این امر نقش مهم آنها را در حضور الهی برجسته می کند. همه مخلوقات خدا برای انعکاس جلال و شکوه او طراحی شده اند – چه در مورد نژاد بشری صحبت کنیم که به شکل او آفریده شده اند و چه موجودات فرشته ای که بلافاصله در کنار تخت با شکوه او مستقر شده اند.

`قدوس، قدوس، قدوس است خدای قادر متعال. در مقایسه با قدوسیتی که حزقیال در اینجا شاهد آن است، چگونه ارزیابی می کنید؟ پاسخ شما  در مورد نیازتان به انجیل چه می گوید؟`