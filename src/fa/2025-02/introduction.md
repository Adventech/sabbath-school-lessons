### پیش درآمدهای [نشانه ها یا رویدادها] نبوت

در بحبوحه جنگ اول خلیج فارس در سال ۱۹۹۱، یک نویسنده و سخنران برجسته پروتستان متقاعد شده بود که کتاب مکاشفه، این جنگ را پیشگویی کرده است. استدلالهای او بر اساس این واقعیت بود که برخی از بالگردهای مورد استفاده در جنگ ، به ملخ هایی شباهت دارند که در مکاشفه باب ۹ به تصویر کشیده شده است:

«چون او در از هاویه بر گشود، دودی از آن برخاست چون دود کوره ای عظیم، چندان که خورشید و آسمان از دود چاه تیره و تاریک شدند. و از دل دود ملخ ها به روی زمین آمدند و به آنها قدرتی چون قدرت عقربهای زمین داده شد» (مکاشفه ۹: ۲ و ۳).

این دقیق ترین شیوه برای تفسیر پیشگویی کتاب مقدس نیست، شما چه فکر می کنید؟ اما تفسیرهایی اینچنینی بطور نسبی رایج هستند. در طی دهه ها، بسیاری از کتابها، مقالهها، ویدئوها و اکنون وبسایتها بر روی نبوت تمرکز کردهاند، و پیشبینیهایی از جمله تعیین تاریخها، درباره رویدادهای آخرالزمان، اغلب بر درگیریها یا ناآرامیها در خاورمیانه متمرکز است.

در واقع، قابل توجه است که بسیاری از این پیشبینیها محقق نشدند. به عنوان ادونتیست های روز هفتم، رویکرد شما به نبوت به طور قابل توجهی متفاوت است و بر دیدگاه مسیح محور تأکید دارد. به جای تمرکز صرفا بر مناطق جغرافیایی خاص یا درگیری های نظامی، تفسیر ما بر موضوع کلی جدال عظیم بین مسیح و شیطان تأکید می کند. این مبارزه روحانی در ابعاد جهانی است و در یک بحران نهایی به اوج خود می رسد، جایی که قوم خدا - اعم از یهودی و غیریهودی (همانطور که در مکاشفه ۱۲: ۱۷، مکاشفه ۱۴: ۱۲ نشان داده شده است) - فراخوانده می شوند تا خالق را به جای وحش و تصویر آن پرستش کنند (مکاشفه ۱۴: ۷ را ببینید).

عامل کلیدی در درک این نبوتهای آخر زمان در دانیال باب ۲ یافت می شود که نه تنها طرح کلی تاریخی نبوتها را شامل می شود بلکه کلید تفسیری برای گشودن معانی آنها نیز می باشد.

دانیال باب ۲ چهار امپراطوری جهانی بابل، ماد- پارس، یونان، روم را به تصویر می کشد که در پی هم می آیند و ادامه می یابند تا اینکه ملکوت ابدی خدا برقرار شود، «در روزهای آن پادشاهان، خدای آسمانها سلطنتی را برقرار خواهد کرد که هرگز از بین نخواهد رفت. آن سلطنت به قومی دیگر واگذار نخواهد شد بلکه همه سلطنتها را در هم خواهد کوبید و نابود خواهد کرد، و خود تا به ابد استوار خواهد ماند» (دانیال ۲: ۴۴). نبوتهای موازی در دانیال باب ۷ و ۸ از همین الگوی اساسی پیروی می کنند و ظهور و سقوط این امپراطوری های دنیایی را تا زمان برقراری و استقرار پادشاهی ابدی خدا شرح می دهند.

در دانیال باب ۷، فرشته مُفسر همه اینها را برای ما بازگو می کند، «آن چهار وحش بزرگ، چهار پادشاهند که از زمین برخواهند خاست. اما مقدسینِ آن متعال پادشاهی را خواهند گرفت، و آن را تا ابدالاباد در تصرف خواهند داشت» (دانیال ۷: ۱۷ و ۱۸).

چهار امپراطوری دنیایی (بابل، ماد – پارس، یونان، و روم) بطور پیوسته در تاریخ در پی هم می آیند تا اینکه پس از بازگشت دوباره عیسی، خدا پادشاهی ابدی خویش را برقرار سازد.

البته، هم اینک ما در زمان پادشاهی روم قرار داریم که چهارمین و آخرین پادشاهی، قبل از بازگشت مسیح است.

در این فصل، ما بر تفسیر پیشگویی کتاب مقدس با استفاده از زمینه تاریخی به عنوان راهنمای خود تمرکز خواهیم کرد. ما بررسی خواهیم کرد که چگونه اشارات، داستان ها، تصاویر و استعاره ها به آشکار شدن حقایق نبوی و رویدادهای نهایی کمک می کنند..

ما از روایت خلقت در پیدایش شروع می کنیم، که مبنای درک نبوت و وقایع بعدی مانند مصلوب شدن و مرگ فدیه گونه عیسی است، و در ادامه در داستانهای مختلفی سیر میکنیم: از برج بابل، تا آیینها و تشریفات حرم مطهر (خیمه مقدس)، و از مزامیر تا حتی برخی از ازدواج های خاص در عهد عتیق. در تمام این روایات و موارد دیگر، به نمادها، تصاویر و استعاره های گوناگونی برمی خوریم. از طریق مطالعه دقیق و فروتنانه، با روحی تسلیم (از آنجایی که مطالعه کتاب مقدس با قلبی طغیانگر، هدر دادن زمان است)، می توانیم به بینش عمیقی در مورد پیشگویی های آخرالزمان، به ویژه آنهایی که در مکاشفه آمده اند، برسیم، و آنها را برای خودمان معنادارتر کنیم.

مطمئنا یک دوره سه ماهه حتی برای شروع مطالعه تمام داستانها و تصاویری که به کشف حقیقت نبوی کمک میکنند، کافی نیست. چه کسی می داند - ممکن است برای آن به ابدیت نیاز داشته باشیم. تا آن زمان با فیض خدا، با تمام توان خود مطالعه خواهیم کرد.

_شان بونسترا سخنران و مدیر اداره بشارتی ندای نبوت است. برنامه های رادیویی و کتابهای او منبعی الهام بخش در سراسر جهان بوده و برنامه های زنده رویدادهای بشارتی او در طی سالها در تمام قاره ها بجز قطب جنوب پخش شده اند._