---
title:  مطالعه بیشتر
date:   04/01/2019
---

الن جی وایت، « مطالعه کتابهای دانیال و مکاشفه »، صفحات ١١۲-١١۹، از کتاب شهادتهایی برای مبشران انجیل.

« این مکاشفه برای راهنمایی و تسلی کلیسا به جهان مسیحیت داده شد.... مکاشفه چیزی آشکار شده میباشد. خداوند خود برای خدمتگزارانش، اسرار این کتاب را آشکار نمود و تدبیر نمود که همه بتوانند آزادانه آنرا مطالعه کنند. حقایق آن خطاب به کسانی است که در روزهای پایانی تاریخ این زمین زندگی میکنند و همچنین کسانی که در زمان یوحنا زندگی میکردند. برخی از صحنههای به تصویر کشیده شده در این پیشگویی، در گذشته و برخی اکنون اتفاق میافتند؛ بعضی از آنها پایانِ نبرد بزرگ میان قدرتهای تاریکی و سرور آسمان را نشان میدهند و بعضی دیگر پیروزیها و شادیهای نجات یافتگان بر زمینِ احیاء شده را نمایان میسازند.

« هیچکس نباید به این دلیل که نمیتوان معنای تمام نمادهای مکاشفه را توضیح داد، خیال کند که چستجوی این کتاب در تلاش برای دانستن معنای حقایقش بیفایده است. کسی که این اسرار را برای یوحنا آشکار نمود، به جوینده سخت کوش، حقیقت پیشبینی از مسائل آسمانی را میدهد. کسانی که قلبهایشان برای پذیرش حقیقت باز باشد، قادر به درک آموزههای آن خواهد بود و برکت وعده داده شده به کسانی که کلام این پیشگویی را میشنوند و آنچه در آن نوشته شده است را نگه میدارند، به وی داده خواهد شد» - الن جی. وایت،  The Acts of the Apostles, pp. 583–585

**سوالاتی برای بحث **

`۱- اگر مکاشفه، پردهبردای از عیسی مسیح است، چرا واژه آخر زمان امروزه معنایی منفی در بر دارد؟ این چه چیزی درباره برداشت عمومی از مکاشفه در میان مسیحیان به ما میگوید؟ چرا واژه ترس اغلب با پیشگوییهای مکاشفه مرتبط است؟`

`۲- به برخی از پیشگوییهای ناموفقی بیندیشید که برخی از مردم در ۲۰ سال اخیر در مورد رویدادهای پایان زمان و آمدن دوباره عیسی انجام دادهاند. صرف نظر از قلبها و انگیزههای کسانی که این پیشگوییها را کردهاند (که ما به هر حال متوجه نخواهیم شد)، نتایج منفی این پیشگوییهای ناموفق کدامند؟ چه احساسی به کسانی که این پیشگوییها را باور کردند، میدهد؟ مسیحیان را به طور کلی در برابر افراد دیگر که این پیشگوییهای ناموفق را میبینند، چگونه جلوه میدهد؟ ما به عنوان مردمی که به پیشگویی معتقدیم و منتظر رویدادهای آخر زمان به عنوان نشانه هستیم، چگونه می توانیم تعادلی درست را در نحوه درک پیشگویی و تعلیم آن به دیگران ایجاد کنیم؟`