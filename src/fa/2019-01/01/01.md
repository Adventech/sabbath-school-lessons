---
title:  بعد از ظهر روز سبت
date:   29/12/2018
---

### مطالعه این هفته
مکاشفه یوحنا باب ۱ آیات ۱ تا ۸؛ یوحنا باب ۱۴ آیات ۱ تا ۳؛ تثنیه باب ۲۹ آیه ۲۹؛ یوحنا باب ۱۴ آیه ۲۹؛ رومیان باب ۱ آیه ۷؛ فیلیپیان باب ۳ آیه ۲۰؛ دانیال باب ۷ آیات ۱۳ و ۱۴.

> <p>آیه حفظی</p>
> « و خوشا به حال کسی که این را میخواند و کسانی که به کلمات این نبوت گوش دهند و طبق آنچه در آن نوشته شده است عمل کنند، زیرا بزودی همه این چیزها به وقوع خواهد پیوست » (مکاشفه یوحنا باب ۱ آیه ۳).

پیشگوییهای مکاشفه بصورت رؤیا برای یوحنای رسول، بیش از نوزده قرن پیش در طی دوران تبعیدش در جزیره صخرهای کوچکی بنام پاتموس در دریای اژه الهام گردید (مکاشفه یوحنا باب ۱ آیه ۹). مکاشفه یوحنا باب ۱ آیه ۳  اعلام میداردکه کسانی که کتاب مقدس را میخوانند و از آموزههای آن پیروی میکنند، برکت خواهند یافت (مقایسه شود با لوقا باب ۶ آیات ۴۷ و ۴۸). این آیات به  جماعتی اشاره می کند که در کلیسا برای شنیدن پیامها جمع شده بودند. با این وجود، آنها به این دلیل که تنها آن را میخوانند یا میشنوند، برکت داده نمیشوند، بلکه به این دلیل نیز که از کلام کتاب تبعیت میکنند (مکاشفه یوحنا باب ۲۲ آیه ۷ را ببینید).

پیشگوییهای مکاشفه یوحنا بیانی از توجه و دلواپسی خدا برای قومش میباشند. مکاشفه توجه ما را به کوتاهی و شکننده بودن این زندگی جلب می کند؛ گوشزد می کند که نجات و رستگاری از طریق عیسی و  کار او بعنوان کاهن اعظم آسمانی و پادشاه ماست و  اینکه فراخوانده شده ایم تا انجیل به جهانیان اعلام کنیم. 

پیشگوییهای کتاب مقدسی مانند چراغی درخشان است که در مکانی تاریک می درخشد (دوم پطرس باب ۱ آیه ۱۹). مقصود از فراهم ساختن راهنمایی نبوتی برای زندگی امروزه و امیدی برای آینده ماست. ما تا زمان آمدن مسیح و برپایی ملکوت ابدی خدا، به این هدایت نبوی نیاز خواهیم داشت.

_* درس این هفته را مطالعه کنید تا برای روز سبت در ۵ ژانویه آماده شوید._