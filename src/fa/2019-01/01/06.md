---
title:  مفتاح مکاشفه یوحنا
date:   03/01/2019
---

نتیجه پیش در آمد مکاشفه یوحنا به تمرکز حقیقی کل کتاب اشاره دارد: بازگشت عیسی در قدرت و جلال. وعده مسیح مبنی بر آمدن دوباره، سه مرتبه در نتیجهگیری کتاب تکرار شده است (مکاشفه یوحنا باب ۲۲ آیات ۷، ۱۲ و ۲۰).

`مکاشفه یوحنا باب ۱ آیات ۷ و ۸ را بخوانید. متن این آیه از چندین متن نبوی گرفته شده است: دانیال باب ۷ آیات ۱۳ و ۱۴؛ زکریا باب ۱۲ آیه ۱۰؛ متی باب ۲۴ آیه ۳۰. این آیات چه چیزی در مورد قطعیت آمدن دوباره مسیح به ما میگویند؟`

در مکاشفه یوحنا، آمدن دوباره مسیح نقطه پایانی به سوی آنچه تاریخ در جهتش حرکت میکند، میباشد. آمدن دوباره، پایان تاریخ این جهان و آغاز ملکوت ابدی خدا و همچنین آزادی از تمام شرارتها، اندوهها، دردها و مرگ را مشخص میکند.

مانند سایر بخش های عهد جدید، مکاشفه یوحنا باب ۱ آیه ۷ به آمدن واقعی و شخصی مسیح در عظمت و شکوه اشاره دارد. همه انسانها از جمله کسانی که به او نیزه زدند، شاهد آمدنش خواهند بود. این سخنان به رستاخیز خاص برخی از افراد درست پیش از بازگشت مسیح اشاره دارند که شامل کسانی که او را به صلیب کشیدند نیز میشود. در حالی که عیسی با آمدنش، رستگاری برای کسانی که انتظارش را میکشند به همراه دارد، برای ساکنین زمین که به محبت و رحمت او پشت کردند، داوری خواهد آورد.

قطعیت آمدن مسیح با کلمات «بلی، آمین » (مکاشفه یوحنا باب ۱ آیه ۷) تأیید شده است. معادل یونانی « بلی »، nai میباشد و آمین یک واژه تأیید کننده عبری است. این دو واژه با هم قطعیت را بیان میکنند. آنها همچنین کتاب را با دو تأیید یکسان به پایان میرسانند (مکاشفه یوحنا باب ۲۲ آیه ۲۰).

« بیش از هزار و هشتصد سال گذشت از زمانی که منجی وعده آمدن خود را داد. در سراسر قرون کلام او قلوب وفادارانش را از دلیری و امید پر ساخت. وعده هنوز محقق نشده است: ندای حیات بخش هنوز مقدسین آرمیده را از قبرهایشان صدا نزده است؛ ولی با این وجودکلام قطعی گفته شده است. خداوند در زمانی خود صلاح بداند کلام خود را محقق خواهد ساخت. آیا باید اکنون خسته و دلسر باشیم؟ آیا اکنون باید ایمان خود را از دست بدهیم هنگامی که به جهان آخرت بسیار نزدیک هستیم؟ آیا کسی می تواند بگوید که شهر خیلی دور است؟ - نه، خیر. کمی بیشتر، و پادشاه را در زیبندگی خویش خواهیم دید. کمی بیشتر، و او ما را « بیعیب و شادمان در پیشگاه جلالش قرار می دهد ». – الن جی وایت، The Advent Review and Sabbath Herald, Nov. 13, 1913

`تنها فردی می تواند قول و وعده بدهد که بتواند با صداقت به آن عمل کند.این واقعیت که وعده آمدن دوباره مسیح توسط خدایی داده شده است که در گذشته به تمام وعدههایش عمل کرده است، چگونه به شما این اطمینان را میدهد که مسیح همانطور که وعده داده ، باز خواهد گشت؟`