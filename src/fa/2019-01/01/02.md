---
title:  عنوان کتاب
date:   30/12/2018
---

`مکاشفه یوحنا باب ۱ آیات ۱ و ۲ را بخوانید. عنوان کامل کتاب چه اهمیتی دارد؟ عنوان به لحاظ اینکه کتاب واقعاً در باره چه کسی می باشد چه چیزی می آموزد؟`

مکاشفه یوحنا باب ۱ آیه ۱، عنوان کتاب را به« مکاشفه عیسی مسیح » منتسب می نماید. واژه مکاشفه از واژه یونانی apokalupsis  (مکاشفه) میآید که به معنی « عیان ساختن » یا « پردهبرداری » میباشد. مکاشفه، از عیسی مسیح پرده بر میدارد؛ این هویدا ساختن از سوی عیسی و هم درباره وی میباشد. این کتاب در حالی که از طریق عیسی مسیح و از طرف خدا آمد (مکاشفه یوحنا باب ۲۲ آیه ۱۶ را ببینید)، شهادت میدهد که عیسی همچنین در کانون مطالب آن قرار دارد. کتاب مکاشفه یوحنا آشکار شدن خداوند بر قومش و تجلی نگرانی و دلسوزی او نسبت به آنها است.

عیسی شخصیت اصلی کتاب مکاشفه یوحنا میباشد. کتاب با او آغاز میشود (مکاشفه یوحنا باب ۱ آیات ۵ تا ۸)  وبا او به پایان میرسد (مکاشفه یوحنا باب ۲۲ آیات ۱۲ تا ۱۶). « بگذارید تا دانیال سخن بگوید، بگذارید تا مکاشفه یوحنا سخن بگوید و حقیقت را بیان کنند. اما هر مرحله از موضوع که ارائه شده است، عیسی را به عنوان کانون تمام امیدها، ریشه و ذریت داود و ستاره درخشان صبحگاهان است » – الن جی. وایت، Ellen G. White, Testimonies to Ministers and Gospel Workers, p. 118

همچنین، عیسای مکاشفات، عیسای چهار انجیل نیز میباشد. مکاشفه یوحنا به توصیف عیسی پرداخته و کار نجات و رستگاری را برای قومش انجام می دهد، آنگونه که ابتدا در اناجیل به تصویر کشیده شده است. کتاب مکاشفه یوحنا بر جنبههای مختلف وجود و کهانت عیسی تمرکز میکند. اساساً، در جائی شروع می شود که انجیل ها با قیام و معراج عیسی به آسمان خاتمه می یابند. 

کتاب مکاشفه یوحنا همراه با رساله به عبرانیان، بر کهانت آسمانی عیسی تأکید دارد. نشان میدهد که عیسی پس از صعود، خدمت کهانتی و همایونی خود را در قدس آسمانی شروع کرد. بدون کتاب مکاشفه یوحنا (یا عبرانیان)، دانش ما از کهانت اعظمی مسیح در آسمان برای قومش، بسیار محدود و پوشیده در رمز و راز خواهد بود. و با این حال، حتی در کنار عبرانیان، کتاب مکاشفه یوحنا نگاهی منحصر به فرد به مأموریت عیسی مسیح بخاطر ما را فراهم می سازد. 

`یوحنا باب ۱۴ آیات ۱ تا ۳ را بخوانید. وعده بسیار بزرگ در اینجا، چگونه به ما کمک می کند تا بفهمیم که عیسی همین الان در آسمان برای ما چه می کند؟ از این وعده شگفتانگیز چه امیدی میتوانیم بدست آوریم؟`