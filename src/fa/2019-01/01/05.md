---
title:  الوهیت
date:   02/01/2019
---

مکاشفه یوحنا با درود  و تهنیت، شبیه به نامههای پولس آغاز میشود. این کتاب ظاهراً به صورت یک نامه به هفت کلیسای آسیای صغیر در زمان یوحنا فرستاده شد (مکاشفه یوحنا باب ۱ آیه ۱۱). با این وجود، مکاشفه یوحنا تنها برای آنها نوشته نشده بود، بلکه برای تمام نسلهای مسیحی در سرتاسر تاریخ میباشد.

`مکاشفه یوحنا باب ۱ آیات ۴ و ۵ و رومیان باب ۱ آیه ۷ را بخوانید. چه سلام و احوالپرسی مشابهی در هر دو یافت میشود و از طرف چه کسی داده شده است؟`

هر دو متن، سلام و درودی رساله ای ارائه میدهند: « فیض و سلامتی بر شما باد ». این عبارت شامل درود یونانی charis  (فیض) و درود عبری shalom (سلام/سلامتی) میباشد. همانطور که میتوانیم در آیات ببینیم، دهندگان فیض و سلامتی سه شخص از الوهیت میباشند. مانند مابقی کتاب، این سه شخص الوهیت به زبان نمادین شناسایی شدهاند.

خدای پدر به عنوان یگانه ای « که هست و بوده و خواهد آمد » تعین هویت می شود. (مکاشفه یوحنا باب ۱ آیه ۸ و باب ۴ آیه ۸ را ببینید). این به نام الهی یهوه اشاره دارد، « هستم آنکه هستم » (خروج باب ۳ آیه ۱۴) به وجود جاودانی خدا اشاره دارد.

به روحالقدس با عنوان « هفت روح » اشاره شده است (با مکاشفه یوحنا باب ۴ آیه ۵ و باب ۵ آیه ۶ مقایسه کنید). در کلام، هفت، عددِ کامل بودن است. « هفت روح » به این معنی است که روحالقدس در همه هفت کلیسا  عمل میکند. این تصویر به حضور همه جایی روحالقدس در میان قوم خدا در طول تاریخ اشاره دارد که آنها را قادر به تحقق فراخوانشان میسازد.

عیسی مسیح با سه عنوان شناسایی شده است: شاهد امین، آن نخست زاده از مردگان و فرمانده پادشاهان زمین (مکاشفه یوحنا باب ۱ آیه ۵). آنها به مرگش بر روی صلیب، رستاخیزش و پادشاهیاش در آسمان اشاره دارند. سپس یوحنا آنچه عیسی انجام داده است را بیان میکند: « او ما را دوست داشت و با خون خود ما را از گناهانمان آزاد گردانید - و ما را به سلطنت رسانید تا به عنوان کاهنان، خدا یعنی پدر او را خدمت کنیم » (مکاشفه یوحنا باب ۱ آیات ۵ و ۶).

او ما را دوست دارد در نسخه اصلی به زبان یونانی به محبت در جریان مسیح اشاره دارد که شامل گذشته، حال و آینده میشود. کسی که ما را دوست دارد، ما را از گناهانمان با خون خود آزاد کرده است. در یونانی، این فعل به عمل کامل شده در گذشته اشاره دارد: زمانی که عیسی بر روی صلیب مرد، کفارهای عالی و کامل برای گناهان ما ارائه داد.

`افسسیان باب ۲ آیه ۶ و فیلیپیان باب ۳ آیه ۲۰، نجات یافتگان را به عنوان کسانی که بالا برده شده و در مکانهای آسمانی با عیسی نشستند، توصیف میکنند. این به چه معنا میتواند باشد و ما چگونه در زمان حال از این وضعیت باشکوه در مسیح به عنوان « پادشاهان و کاهنان » (مکاشفه یوحنا باب ۱ آیه ۶)، محظوظ می شویم، در حالی که هنوز در این جهان نفرین شده از گناه هستیم. این پاسخ چگونه باید بر نحوه زندگی ما تأثیر بگذارد؟`