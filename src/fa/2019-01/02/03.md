---
title:  در روز خداوند
date:   07/01/2019
---

`مکاشفه یوحنا باب ۱ آیه ۱۰ همراه با خروج باب ۳۱ آیه ۱۳، اشعیا باب ۵۸ آیه ۱۳ و متی باب ۱۲ آیه ۸ را بخوانید. بر اساس این آیات، چه روزی در کتاب مقدّس به عنوان روز خداوند مشخص شده است؟ این روز برای یوحنا در میان سختیهایش، تا چه میزان مهم بوده است؟`

« روز سبت بود که خداوند پر جلال به  رسول تبعیدی ظاهر شد. یوحنا درست همانطور که در زمانی که در شهرهای یهودیه که به مردم موعظه میکرد، سبت را نگه میداشت، در پاتموس نیز همین کار را انجام میداد. او وعدههای با ارزش در مورد این روز را برای خود مطالبه نمود » – الن جی. وایت، The Acts of the Apostles, p. 581

مکاشفه یوحنا باب ۱ آیه ۱۰ به وضوح اشاره میکند که یوحنای رسول در روز هفتم که سبت بود آن رؤیا را دریافت نمود. اگر چه با انتظار به وقایع آینده می نگریست، حتی به آمدن دوباره مسیح (با مکاشفه یوحنا باب ۱ آیه ۷ مقایسه شود)، که « روز خداوند » نامیده می شود (اشعیا باب ۱۳ آیات ۶ تا ۱۳؛ دوم پطرس باب ۳ آیه ۱۰) ، یوحنا در باره زمانی سخن می گفت که او خودش این رویاها در باره وقایع آینده را دیده بود که در روز سبت بود، « روز خداوند ». 

شکی نیست که در میان رنجهایش، این روز سبت پر از رؤیا باید برایش طعمی از یک زندگی بدون رنج که او و تمام ایمانداران همه دورهها پس از آمدن دوباره مسیح تجربه خواهند نمود، شده باشد. در واقع، در تفکر یهودی، سبت طعمی ازاولام هابا، « جهان آینده » تلقی میشود.

« سبت، که خدا در باغ عدن آنرا بنیان نهاد، ... برای یوحنا در تنهاییاش در جزیره با ارزش بود....

« روز سبت برای تبعیدی تنها بسیار مهم بود و اگر چه همواره در نظر مسیح با ارزش بود، اما اکنون از همیشه گرانبهاتر بود! او هرگز این چنین از عیسی نیاموخته بود. او هرگز نمیتوانست از چنین حقیقتی عالی آگاه شود » – الن جی. وایت، Ellen G. White Comments, The SDA Bible Commentary, vol. 7, p. 955

`دو نمونه از فرمان چهارم از ده فرمان موسی در خروج باب ۲۰ آیه ۱۱ و تثنیه باب ۵ آیه ۱۵ را با هم مقایسه کنید. این آیات به روز سبت به عنوان یادبودی از خلقت و نجات اشاره دارند که به ما یادآور میشوند که خدا هم ما را خلق نمود و هم نجات داد. هر سبت چگونه میتوانیم واقعیت خدا به عنوان خالق و نجات دهنده خود را بهتر پیش رویمان نگه داریم؟ به این نیز بیاندیشید: برای او خالق ما بودن بی آنکه نجات دهندهمان باشد، چه حسنی دارد؟`