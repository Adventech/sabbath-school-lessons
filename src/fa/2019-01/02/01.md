---
title:  در میان چراغدانها
date:   05/01/2019
---

### مطالعه این هفته
مکاشفه یوحنا باب ۱ آیات ۹ تا ۱۸؛ اعمال رسولان باب ۷ آیات ۵۴ تا ۶۰؛ متی باب ۱۲ آیه ۸؛ خروج باب ۲۰ آیه۱۱؛ دانیال باب ۱۰ آیات ۵ و ۶؛ مکاشفه یوحنا باب ۱ آیه ۲۰؛ مکاشفه یوحنا باب ۲ آیات ۱ تا ۷.

> <p>آیه حفظی</p>
> « ای کسانی که گوش دارید، به آنچه که روح به کلیساها میگوید گوش دهید! »  (مکاشفه یوحنا باب ۲ آیه ۷).

باب ۷۳ مزامیر، سردرگمی نویسنده مزمور را تشریح می کند در حالی که خود ستایی متکبرانه فرد بیخدا را ملاحظه می کند. آنها در وفور و سهولت  زندگی می کنند در حالی که عادلان در مقایسه در رنج و مصیبت بسر می برند. این ناعدالتی، باعث آشفتگی شدید نویسنده مزمور شده بود (مزامیر باب ۷۳ آیات ۲ - ۱٦)  که در پریشانی خود به معبد رفت (مزامیر باب ۷۳ آیات ١٦ تا ۱٧). در آنجا در حضور خدا، به او درکی عمیقتر از این موضوع داده شد.

قرنها بعد، رسولی سالخورده بدلیل اینکه وفادارانهاش انجیل را موعظه می کرد در جزیرهای صخره ای زندانی شد. در این پریشانی، او خبردار شد که کلیساهای تحت التزام و حمایت او متحمل عذاب شده اند. با این وجود، او در آن لحظه بحرانی، رؤیایی از مسیحِ قیام کرده در قدس آسمانی دید. در اینجا مانند نویسنده مزمور، خداوند برخی از رمز و رازهای این زندگی و سختیهایی که به همراه دارد را برای یوحنا آشکار میسازد. این صحنه قدس به او این اطمینان داد که مسیح حضور دارد و مراقب است - اطمینانی که میبایست به آن کلیساها و نسلهای آینده مسیحی در طول قرنها تا پایان تاریخ این جهان ابلاغ می شد.

در این هفته، علاوه بر معرفی مأموریت مسیح در قدس آسمانی، به اولین پیام از هفت پیام ویژه به کلیسای او خواهیم پرداخت که مجموعه هفت کلیسا در آسیا را خطاب نموده است، بلکه برای ما نیز در حال حاضر دارای معنی و مفهوم است.

_* درس این هفته را مطالعه کنید تا برای روز سبت در ۱۲ ژانویه آماده شوید._