---
title:  پیام به کلیسای افسس
date:   10/01/2019
---

افسس پایتخت و بزرگترین شهر استان رومی آسیا بود که در مسیرهای تجاری بزرگ واقع شده بود. این شهر به عنوان بندر اصلی آسیا، مرکز تجاری و مذهبی مهمی بود. شهر پر از ساختمانهای عمومی از جمله معابد،  تماشاخانهها، ورزشگاهها، حمامها و فاحشهخانهها بود. همچنین برای فعالیتها و هنرهای جادویی معروف بود. شهر همچنین با فساد و موهوم پرستی شناخته میشد. با این حال، تأثیرگذارترین کلیسای مسیحی در استان افسس قرار داشت.

`مکاشفه یوحنا باب ۲ آیات ۱ تا ۴ را همراه با ارمیا باب ۲ آیه ۲ بخوانید. عیسی چگونه خود را به این کلیسا معرفی میکند؟ عیسی برای کدام ویژگیهای عالی، کلیسا را میستاید؟ عیسی همچنین چه نگرانیهایی ابراز میکند؟`

ایمانداران اهل افسس، در روزهای اولیه به وفاداری و محبتشان معروف بودند (افسسیان باب ۱ آیه ۱۵). مسیحیان افسس اگر چه هم از خارج و هم از داخل کلیسا تحت فشار بودند، ولی وفادار و استوار باقی ماندند. آنها سختکوش و تا پایان وفادار بودند؛ در واقع، آنها نمیتوانستند رسولان دروغین را در میان خود تحمل کنند. با این وجود، از آنجایی که اعضا بر آموزه دقیق و رفتار درست تأکید داشتند، علاقه ایشان به مسیح و دیگر اعضا شروع به کاهش نمود. اگر چه مردم استوار و وفادار ماندند، ولی بدون محبت مسیح، حتی چراغهای ایشان در خطر خاموش شدن قرار داشت.

`مکاشفه یوحنا باب ۲ آیات ۵ تا ۷ را بخوانید. سه موردی که عیسی کلیسا را به انجام آن بر میانگیزد تا نخستین محبت و سرسپردگی ایشان به مسیح و سایر ایمانداران را زنده کند چیستند؟ این سه مورد چگونه به ترتیب با هم مرتبط هستند؟`

بطور نبوتی، وضعیت کلیسای افسس با وضعیت کلی و شرایط روحانی کلیسا بین سالهای ۳۱ تا ۱۰۰ پس از میلاد مسیح مطابقت داشت. کلیسای رسالتی [یا وابسته به رسولان] با ویژگیهایی چون محبت و وفاداری به انجیل مشخص میشد. اما در پایان قرن اول، کلیسا شروع به از دست دادن آتش علاقه اولیه خود شد و از این رو، از سادگی و خلوص انجیل فاصله گرفت.

`خود را به عنوان عضوی از اجتماعی تصور کنید که علاقهشان رو به کاهش است. اعضا ممکن است در ظاهر مرتکب گناهی مشخص شده، نباشند. از یک نظر، آنها حتی کاری را که درست است انجام میدهند؛ با این حال، از تشریفات و سردی رنج میبرند. مشاوره عیسی در اینجا چگونه میتواند کلیسا را از این وضعیت رهایی بخشد؟	`