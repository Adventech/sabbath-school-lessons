---
title:  رویای یوحنا از مسیح در پاتموس
date:   08/01/2019
---

`مکاشفه یوحنا باب ۱ آیات ۱۲ تا ۱۸ را بخوانید. توصیف یوحنا از مسیح را با موجود الهی در دانیال باب ۱۰ آیات ۵ و ۶ مقایسه کنید. عیسی در رؤیای یوحنا چگونه ظاهر میشود؟ او چه کاری انجام میدهد؟`

یوحنا می بیند که عیسی بعنوان کاهن اعظم ملبس گردیده و در میان چراغدانها راه میرود. 

تصویر راه رفتن عیسی درمیان چراغدانها به وعده خدا به اسرائیل کهن اشاره می کند مبنی بر اینکه او به عنوان خدایشان در میان آنها گام بر خواهد داشت. (لاویان باب ۲۶ آیه ۱۲). در مکاشفه یوحنا، چراغدانها نمایانگر هفت کلیسا در آسیا بودند که نوشتههای مکاشفه یوحنا در ابتدا برای ایشان فرستاده شد (مکاشفه یوحنا باب ۱ آیه ۲۰)، و (همانطور که در مطالعه روز چهارشنبه خواهیم دید)، چراغدانها همچنین نماد کلیسای او در طول تاریخ میباشند. مراقبت عیسی از کلیسایش بر روی زمین، از طریق روحالقدس ادامه مییابد. او بطور مداوم با قومش خواهد بود تا زمانی که ایشان را به خانههای ابدی ببرد.

علاوه بر این، تصویر عیسی به عنوان کاهن  اعظم در میان چراغدانها از مراسم آیینی معبد اورشلیم گرفته شده است. وظیفه روزانه ای که به کاهن سپرده شده بود روشن نگه داشتن چراغهای مکان مقدّس بود. او چراغهایی که رو به خاموشی بودند را تمیز و پُر میکرد، فتیلههایی که تمام شده بودند را عوض میکرد و چراغها را از روغن تازه پر میکرد و سپس آنها را دوباره روشن میکرد. به این صورت، کشیش از موقعیت هر کدام از چراغها آگاهی مییافت. به همین صورت، عیسی با نیازها و شرایط قومش آشنا است و شخصاً برای ایشان شفاعت میکند.

`مکاشفه یوحنا باب۲ آیات ۲، ۹، ۱۳، ۱۹ و باب ۳ آیات  ۱ ، ۸ و ۱۵ بخوانید. عبارت « میدانم »، در مورد آشنایی عیسی با موقعیتها و نیازهای قوم خدا در آن کلیساها چه چیزی میگوید؟`

عیسی خود را با عنوان خدا، « اولین و ... آخرین » (اشعیا باب ۴۴ آیه ۶ و باب ۴۸ آیه ۱۲ را ببینید) معرفی میکند. معادل یونانی « آخرین »، eschatos است که واژه آخرت شناسی (مطالعه وقایع پایان زمان) از آن میآید. این نشان میدهد که تمرکز آخرت شناسی بر عیسی مسیح است، کسی که آخرین نظر را در وقایع پایانی میدهد. او « زنده است » و « کلیدهای مرگ و جهان مردگان » را در دست دارد (مکاشفه یوحنا باب ۱ آیه ۱۸). عیسی با مرگ و رستاخیز خود، قدرت گشودن دروازههای مرگ را دریافت نمود (ایوب باب ۱۷ آیه ۱۶، مزامیر باب ۹ آیه ۱۳). همه کسانی که به او اعتماد کنند، از مرگ برخواهند خاست و زندگی ابدی خواهند یافت (اول قرنتیان باب ۱۵ آیات ۲۱ تا ۲۳). پیروان وفادار عیسی لازم نیست بترسند، زیرا حتی مردگان تحت نظارت او هستند. و اگر در مورد مردگان اینگونه است، تا چه حد در مورد زندگان اینچنین میباشد؟ (اول تسالونیکیان باب ۴ آیات ۱۶ و ۱۷ را ببینید).