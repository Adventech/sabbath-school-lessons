---
title:  پیامهای مسیح برای آن زمان و اکنون
date:   09/01/2019
---

`مکاشفه یوحنا باب ۱ آیات ۱۱، ۱۹ و ۲۰ را بخوانید. عیسی همچنین برای هفت کلیسا در آسیا پیامهای مشخصی فرستاد. این واقعیت که بیش از هفت کلیسا در استان وجود داشت، چه چیزی در مورد مفهوم نمادین این پیامها بطور کلی برای مسیحیان ارائه میدهد؟`

پیامهایی که عیسی برای ابلاغ به به هفت کلیسا، یوحنا را مامور آن وظیفه نمود، در بابهای ۲ و ۳ مکاشفه یوحنا ثبت شدهاند. معنای آنها در سه سطح اعمال میشود:

کاربرد تاریخی. آن پیامها در ابتدا به هفت کلیسا واقع در شهرهای آباد و مرفه آسیای قرن اول فرستاده شدند. مسیحیان در آنجا با چالشهای زیادی روبرو بودند. شهرهای متعددی پرستش امپراتور را در معابد خود به عنوان نمادی از وفاداریشان به روم بر پا کرده بودند. پرستش امپراتور اجبرای شد. همچنین از شهروندان انتظار میرفت در مناسبتهای عمومی و مراسم مذهبی بتپرستی شرکت کنند. بسیاری از مسیحیان بدلیل حاضر نشدن به شرکت در این مراسمها تحت بازجوئی در محکمه قرار می گرفتند و حتی گاهی به شهادت می رسیدند.. یوحنا که توسط مسیح ماموریت یافته بود، هفت پیام را نوشت تا به ایمانداران در چالش هایی که با آن روبرو بودند کمک کند.

کاربرد نبوتی. این واقعیت که مکاشفه یوحنا یک کتاب نبوتی است، اما تنها هفت کلیسا برای دریافت این پیامها انتخاب شده اند، به ویژگی نبوی پیامها نیز اشاره دارد. شرایط روحانی در این هفت کلیسا با شرایط روحانی کلیسای خدا در سایر دورههای تاریخی مطابقت داشت. هدف این بود که این هفت پیام از چشم انداز آسمانی، یک بررسی وسیع از شرایط روحانی مسیحیت از قرن اول تا پایان جهان را ارائه دهند.

کاربرد جهانی. درست همانطور که تمام کتاب مکاشفه یوحنا به عنوان یک نامه فرستاده شد، که باید در همه کلیساها خوانده میشد(مکاشفه یوحنا باب ۱ آیه ۱۱، باب ۲۲ آیه ۱۶). به این ترتیب، آن هفت پیام نیز شامل درسهایی هستند که میتوانند برای مسیحیان در هر عصری کاربرد داشته باشند. به این صورت، آنها نمایانگر انواع مختلف مسیحیان در مکانها و زمانهای مختلف هستند. برای مثال، در حالی که ویژگی عمومی مسیحیت امروزه لائودیکیه است، اما برخی مسیحیان ممکن است با ویژگیهای سایر کلیساها شناخته شوند. خبر خوب این است که شرایط روحانی هر چه که باشد، خدا « با بشر سقوط کرده با هر شرایطی ملاقات میکند ». – الن جی. وایت، Selected Messages, book 1, p. 22

`تصور کنید خداوند قرار بود نامهای به سبک آنچه به هفت کلیسا نوشته شد، به کلیسای شما در مورد چالشهایی که با آن روبرو است و همچنین در خصوص شرایط روحانی آن نامه ای بنویسد. چه چیزی ممکن است در این نامه وجود داشته باشد؟`