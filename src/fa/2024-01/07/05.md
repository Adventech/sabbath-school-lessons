---
title:  ستایش خداوند بزرگ و مهربان
date:  14/02/2024
---

`مزمور ۱۱۳ و ۱۲۳ را بخوانید. دو جنبه مختلف شخصیت خدا که در این مزامیر به تصویر کشیده شده چیست؟`

مزامیر ۱۱۳ و ۱۲۳ هر دو عظمت و رحمت خداوند را می ستایند. عظمت خداوند در کبریایی نام او و در جایگاه رفیع تخت او آشکار می شود که فراتر از همه امت ها و بر فراز آسمان هاست. (مزمور ۱۱۳: ۴، ۵؛ مزمور ۱۲۳: ۱). «کیست ماننده یهوه خدای ما؟» (مزمور ۱۱۳: ۵)، این بیانیه ایمان است که هیچ قدرتی در داخل یا خارج از جهان نمی تواند خدای اسرائیل را به چالش بکشد.

جایگاه رفیع دست نیافتنی که خداوند در آن ساکن است از طریق این واقعیت نشان داده می شود که خداوند مایل است «خود را فروتن کند» یا «خمیده شود تا آسمان ها و زمین را ببیند» (نگاه کنید به مزمور ۱۱۳: ۶). ماندن خدا در اعلی مانع نمی شود که او آنچه را که در اینجا اتفاق می افتد نبیند. رحمت خداوند در آمادگی رئوفانه او برای مداخله در کار دنیا و نجات نیازمندان و فقیران از مشکلاتشان آشکار می شود. آشکار است که دست رئوف او از بندگانش کوتاه نیست، هرچند که محل سکونت او در آسمانهای دور است.

عظمت و مراقبت خداوند که در برتری شگفت انگیز خداوند کاملاً قابل تشخیص نیست، در اعمال رحیمانه و شفقت خداوند آشکار می شود. نیازمندان، فقیران و ستمدیدگان ممکن است به طور مستقیم قدرت حاکمیت خدا را در تغییرات قابل توجهی که او می تواند به نفع آنها انجام دهد، تجربه کنند. خداوند متعال عظمت خود را با استفاده از قدرت خود برای رفعت بخشیدن محرومان آشکار می کند. هیچ منعی برای تقرب به خدا نیست، زیرا عظمت و برتری او این واقعیت را تغییر نمی دهد که او خالق و روزی دهنده آنهاست و مردم خادمان او و فرزندان محبوب وی هستند.

بنابراین، انگیزه و میل به عبادت نه تنها با عظمت خدا بلکه به واسطه نیکوئی های او نیز برانگیخته می شود. ستایش محدود به زمان و مکان نیست (مزمور ۱۱۳: ۲، ۳). عظمت و رحمت خدا در عیسی مسیح به بهترین وجه تجلی یافته است، که مایل بود از ملکوت خم شود و به اندازه مرگ بر صلیب پایین بیاید تا بشریت سقوط کرده را بالا ببرد (فیلیپیان ۲: ۶-۸). در اینجا، بر صلیب، از بزرگترین دلایل ممکن برای حمد و پرستش خداوند بخاطر آنچه که برای ما انجام داده است برخورداریم.

`بر صلیب و اتفاقاتی که در آنجا برای شخص شما رخ داده است، تامل کنید. عیسی شما را از چه چیزی نجات داده است؟ چرا اینقدر مهم است که صلیب را در ذهن خود نگه دارید؟`