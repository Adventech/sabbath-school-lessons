---
title:  در من قلبی پاک بیافرین
date:  12/02/2024
---

`مزمور ۵۱: ۱ – ۵ را بخوانید. چرا نویسنده مزمور رحمت خدا را می طلبد؟`

داوود پادشاه قلب خود را به حضور خداوند می گشاید و در تاریک ترین لحظات زندگی خود از نظر روحانی، آمرزش از گناه را می طلبد(دوم سموئیل ۱۲). آمرزش، هدیه فیض خارقالعاده خداوند است که نتیجه «کثرت رحمت تو[خداوند]» است (مزمور ۵۱: ۱). داود پادشاه از خدا درخواست می کند که با او نه بر حسب سزای گناه (مزمور ۱۰۳: ۱۰) بلکه مطابق با شخصیت الهی او، یعنی رحمت، وفاداری و شفقت او (مزمور ۵۱: ۱؛ خروج ۳۴: ۶، ۷)رفتار کند.

`مزمور ۵۱: ۶ – ۱۹ را بخوانید. آمرزش گناه در اینجا چگونه بتصویر کشیده شده است؟ هدف آمرزش الهی چیست؟`

آمرزش الهی چیزی بیش از یک اعلام قانونی برائت از گناه است. آمرزش تغییر شگرفی ایجاد می کند که در اعماق بشر تحول ایجاد می کند(مزمور ۵۱: ۶، عبرانیان ۴: ۱۲). خلقت تازه ای به وجود می آورد (مزمور ۵۱: ۱۰، یوحنا ۳: ۳-۸). فعل عبری (بَرَ) که به «خلق کردن» ترجمه شده است، قدرت آفرینندگی الهی را به تصویر میکشد (پیدایش ۱:۱). فقط خدا می تواند ببخشد. فقط خداست که می تواند تغییری اساسی و پایدار در قلب فرد توبه کننده ایجاد کند (دوم قرنتیان ۴ : ۶).

داود درخواست می کند تا با زوفا تطهیر شود (لاویان ۱۴: ۲-۸، مزمور ۵۱: ۷). او احساس میکند که گناهانش مانع حضور او در پیشگاه خداوند می شوند، همانطور که جذامی تا زمانی که حالت ناپاکی ادامه دارد، از اجتماع منع میشود (مزمور ۵۱: ۱۱). او می ترسد که قربانی ها نتوانند او را به طور کامل احیا کنند، زیرا هیچ قربانی ای وجود نداشت که بتواند گناهان تعمدی او یعنی زنا و قتل را جبران کند (خروج ۲۱: ۱۴؛ لاویان ۲۰: ۱۰).

فقط فیض بی قید و شرط الهی می تواند «قلب شکسته و پشیمان» داود را به عنوان قربانی بپذیرد و داود را به هماهنگی با خدا بازگرداند (مزمور ۵۱: ۱۶، ۱۷). او با درخواست پاک شدن با زوفا، می خواهد به حضور خداوند بازگردد.

`اگر خدا توانست داوود را به خاطر زنا، فریب و قتل ببخشد، آنگاه چه امیدی برای شما حاصل می شود؟`