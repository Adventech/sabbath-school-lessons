---
title:  اندیشه هایی فراتر
date:  16/02/2024
---

از نوشته های الن جی وایت فصل «نیاز گناهکار به مسیح»، صفحات ۱۷ – ۲۲ از کتاب گامهایی بسوی نور را بخوانید.

در مزامیر، صداهای قوم خدا با تکرار ترجیع بند «رحمت او برقرار است تا ابدالاباد» در تجلیل از محبت ابدی خدا یکی میشوند (مزمور ۱۰۶: ۱؛ مزمور ۱۰۷: ۱؛ مزمور ۱۱۸: ۱-۴، ۲۹). مزمور ۱۳۶). عدم ستایش خدا به معنای فراموش کردن تمامی احسانهای اوست، که عدم قدردانی از موهبت های خداست. تنها کسانی که شکرگزاری می کنند فراموش نمی کنند. فکر کردن و صحبت کردن در مورد خدا ستایش او نیست. ستایش زمانی آغاز میشود که کسی عظمت و کبریایی و کارهای خدا را با ستایش از نیکی، رحمت و حکمت او پاسخ داده و تصدیق کند.

اعتراف قلبی به رحمت پایدار خداوند زمانی برجستگی می یابد که به یاد بیاوریم که خواست خدا - یعنی محبت و وفاداری به عهد او - در میان گناه و طغیان انسان علیه خدا، راسخ بوده و تغییرناپذیر است.

«ما در برابر او گناه کردهایم و سزاوار لطف او نیستیم. با این حال او خود شگفتانگیزترین درخواست را بر لبان ما نهاده است: «وعدههای خود را به یادآور و از ما متنفّر نباش، اورشلیم، جایگاه تخت پرجلال خود را رسوا نکن. پیمان خودت را با ما نشکن» (ارمیا ۱۴: ۲۱). هنگامی که ما نزد او می آییم و به بی لیاقتی و گناه خود اعتراف می کنیم، او با خود عهد کرده است که به فریاد ما توجه کند. حرمت بارگاه او برای کلامش برای محقق کلامش برای ما بخطر افتاده است».- مرجع زیر: —Ellen G. White, Christ’s Object Lessons, p. 148.

تجربه اینکه خدا نسبت به مزمورنویس ترحم داشته است (مزمور ۱۰۳: ۲) نویسنده مزمور را تشویق می کند که بگوید: «خداوند، عدالت را برای مظلومان بجا میآورد و از حق ایشان دفاع میکند» (مزمور ۱۰۳: ۶). بنابراین، هدف نهایی از شهادت شخصی نویسنده مزمور، و ستایش رحمت خدا در زندگی اش، اطمینان بخشیدن به دیگران از محبت خداوند است تا آنها نیز بتوانند قلب خود را به روی خدا بگشایند و فیض نجات دهنده او را دریافت کنند و خدا را ستایش کنند. (مزور ۹: ۱۱، ۱۲؛ مزور ۲۲: ۲۲-۲۷؛ مزمور ۶۶: ۱۶).

**سوالاتی برای بحث:**

`۱. پیامدهای عملی این واقعیت که رحمت خدا برای نجات مردم ابدی است چیست؟ چرا این بدان معنا نیست که می توان به گناه ادامه داد زیرا رحمت خدا برای همیشه است؟`

`۲. چگونه میتوانیم بخشش گناهانمان توسط خداوند را با ایده داوری خدا در مورد گناه قیاس کرده و بفهمیم؟`

`۳. چگونه عبارت رحمت خدا در عهد جدید، با آنچه در مزامیر آمده، مطابقت دارد؟(افسسیان ۲: ۴ و ۵؛ اول تیموتائوس ۱: ۱۶؛ تیطس ۳: ۵؛ عبرانیان ۴: ۱۶).`