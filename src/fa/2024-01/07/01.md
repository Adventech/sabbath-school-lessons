---
title:  رحمت تو به آسمانها می رسد
date:  10/02/2024
---

### مطالعه این هفته
مزمور ۱۳۶، مزمور ۵۱، مزمور ۱۳۰، مزمور ۱۱۳، مزمور ۱۲۳.

> <p>آیه حفظی</p>
> «زیرا محبت تو عظیم است، تا به آسمانها، و وفاداریت تا به ابرها. خدایا، بر آسمانها متعال شو، و جلالت بر تمامی زمین باشد»(مزمور ۵۷: ۹ و ۱۰).

نویسندگان مزمور دریافته اند که از نظر روحی فقیر هستند و هیچ چیز خوبی برای ارائه به خدا ندارند. یعنی از خود چیزی ندارند که آنها را در برابر تخت مقدس خدا شایسته سازد (مزمور ۴۰: ۱۷). آنها میدانند که مانند همه ما به فیض خدا نیاز دارند.

بطور خلاصه، آنان به انجیل نیاز دارند.

مزامیر بر این واقعیت تأکید دارد که مردم کاملاً به رحمت خدا وابسته هستند. خوشبختانه، رحمت خدا ابدی است، همانطور که در آفرینش خدا و تاریخ قوم خدا مشهود است (مزمور ۱۳۶). در برابر خدای ابدی، زندگی انسان مانند علف زودگذر و ناپایدار است، اما خدا به انسان ها ترحم می کند و به آنان تجدید قوا می بخشد (مزمور ۱۰۳: ۳، ۵، ۱۵)، و می توانند در او از وعده جاودانگی برخوردار باشند.

قوم خدا از این واقعیت که خداوند به عهد خود وفادار است، آرامش مییابند. درخواستهای مردم، صرفنظر از اینکه در مواقعی چقدر تنش زا است، اکثرا سرشار از امید است، زیرا آنها به سوی پدر آسمانی دلسوز خود هدایت میشوند (مزمور ۱۰۳: ۱۳، مزمور ۶۸: ۵، مزمور ۸۹: ۲۶). تجربیات جدید از فیض و محبت خداوند است که عزم آنها را برای پرستش و خدمت به خدا جزم می کند، و هیچ کس یا هیچ چیز دیگری به آنها انگیزه نمی دهد.