---
title:  خدا کجاست؟
date:  30/01/2024
---

`مزمور ۴۲: ۱ – ۳، مزمور ۶۳: ۱، مزمور ۶۹: ۱ – ۳ و مزمور ۱۰۲: ۱ – ۷ را بخوانید. چه چیزی برای نویسنده مزمور موجب درد شدید می شود؟`

نه تنها مصیبت های شخصی و همگانی، نویسنده مزمور را می آزارد، بلکه بیش از آن، بیتوجهی ظاهری خدا به سختیها، خادمانش را نیز آزار میدهد. غیبت خدا مانند تشنگی شدید در یک زمین خشک احساس می شود (مزمور ۴۲: ۱-۳، مزمور ۶۳: ۱) و اندوه مرگبار (مزمور ۱۰۲: ۲-۴). نویسنده مزمور احساس می کند که از خدا دور افتاده و خود را با پرندگان تنها مقایسه می کند. «همچون جغد صحرا گشتهام؛ مانند بومِ ویرانهها گردیدهام. در بستر خود بیدار میمانم؛ چون گنجشکِ تنها بر لبِ بامَم»(مزمور ۱۰۲: ۶ و ۷).

اشاره به صحرا احساس انزوا از خدا را برجسته می کند. یک پرنده بیرون از لانه که «تنها بر روی یک بام» استراحت می کند. نویسنده مزمور «از اعماق» خدا را فریاد میزند، گویی که در آبهای عمیق گیر افتاده و در «لجنزاری عمیق» فرو رفته است (مزمور ۶۹: ۱-۳، مزمور ۱۳۰: ۱).این تصاویر وضعیتی ظالمانه را به تصویر می کشد که جز با میانجیگری الهی راه گریزی از آن نیست.

`مزمور ۱۰: ۱۲، مزمور ۲۲: ۱، مزمور ۲۷: ۹ و مزمور ۳۹: ۱۲ را بخوانید. مزمورنویس چگونه به غیبت آشکار خدا واکنش نشان می دهد؟`

قابل توجه است که نویسندگان مزمور تصمیم می گیرند در برابر سکوت خدا سکوت نکنند. نویسندگان مزمور با سرسختی و سماجت به دعا اعتقاد دارند، زیرا دعا راهی به سوی خدای زنده و بخشنده است. خدا هنوز آنجاست، حتی اگر ظاهراً غایب باشد. او هنوز همان خدایی است که در گذشته صدای آنها را شنیده است، و بنابراین آنها مطمئن هستند که او اکنون صدای آنها را می شنود.

مواقع سکوت خداوند باعث می شود که نویسندگان مزمور خود را تفحص نموده و خدا را با اعتراف و فروتنی طلب کنند. آنها می دانند که خدا برای همیشه ساکت نخواهد ماند. مزامیر نشان می دهد که ارتباط با خدا باید بدون توجه به شرایط زندگی ادامه یابد.

`از پاسخ های نویسنده مزمور به غیبت ظاهری خدا چه می توانیم بیاموزیم؟ چگونه به مواقعی که خدا ساکت به نظر می رسد واکنش نشان می دهید؟ چه چیزی ایمان شما را حفظ می کند؟`