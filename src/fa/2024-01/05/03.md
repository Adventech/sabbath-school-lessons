---
title:  در دروازه مرگ
date:  29/01/2024
---

`مزمور ۴۱: ۱ – ۴؛ مزمور ۸۸: ۳ – ۱۲؛  و مزمور ۱۰۲: ۳ – ۵ و ۱۱ و ۲۳ و ۲۴ را بخوانید. این آیات چه تجربیاتی را بازگو می کنند؟`

این دعاها برای نجات از بیماری و مرگ نشان می دهد که فرزندان خدا از مصائب این دنیا مستثنی نیستند. مزامیر، مصیبتهای وحشتناک نویسنده مزمور را آشکار می کند. او ناتوان است، مانند علفی پژمرده است، نمی تواند غذایی بخورد، گوئی رو بموت است، مانند کشته ای در گور خوابیده، منفور دوستانش گشته، رنج می کشد و ناامید است. استخوان هایش به پوستش چسبیده.

بسیاری از مزامیر چنین مفروض داشته اند که خداوند بخاطر نافرمانی اسراییل سختی ها و مشکلات را بر آنان روا داشته بود. نویسنده مزمور تشخیص می دهد که گناه می تواند بیماری بیاورد؛ بنابراین او به آمرزشی اشاره می کند که قبل از شفا می آید(مزمور ۴۱: ۳ و ۴). با این حال برخی از مزامیر از قبیل مزمور ۸۸ و مزمور ۱۰۲ تصدیق می کند که رنج و مصیبت معصومانه قوم خدا واقعیت زندگی است، فارغ از اینکه چقدر درک آن دشوار باشد.

در مزمور ۸۸، خداوند متهم شده است که نویسنده مزمور را به لب گور رسانده است (مزمور ۸۸: ۶-۸). اما توجه داشته باشید که حتی وقتی جسورانهترین شکایتها بیان میشود، ناله و مرثیه به وضوح یک عمل ایمانی است، زیرا اگر خداوند در حاکمیتش اجازه مشکل میداد، او میتوانست رفاه فرزندش را بازگرداند.

نویسنده مزمور با عنوان لب گور بودن، شگفتیهای خدا، محبت، وفاداری و عدالت را به یاد میآورد (مزمور ۸۸: ۱۰-۱۲). نویسنده مزمور علیرغم اینکه احساس میکند که توسط خدا مورد ضربت قرار گرفته است، به خدا متمسک می شود. اگرچه او رنج می برد، اما عشق و علاقه به خدا را انکار نمی کند و می داند که خدا تنها نجات اوست. این درخواستها نشان میدهد که نویسنده مزمور نه تنها رنج را میشناسد، بلکه از فیض خدا نیز بسیار آگاه است و این دو الزاما ناقض یکدیگر نیستند.

به طور خلاصه،اذن خداوند هم به مصیبت و هم رهایی او، نمایشی از حاکمیت نهایی او هستند. دانستن این که خداوند همه چیز را در ید کنترل خود دارد امید را القا می کند. هنگامی که مزمور ۸۸ را در پرتو رنج مسیح می خوانیم، از اعماق محبت او که مبهوت می شویم که به خاطر بشر حاضر شد از دروازه مرگ بگذرد.

`به عیسی بر روی صلیب و آنچه که او به خاطر گناه متحمل شد بیندیشید. این واقعیت، که خدا در مسیح حتی بدتر از هر یک از ما رنج کشید، چگونه به ما کمک می کند که حتی در میانه رنج و مشقت ایمان خود را حفظ کنیم؟`