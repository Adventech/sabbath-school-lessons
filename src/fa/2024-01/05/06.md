---
title:  مبادا که عادل وسوسه گردد
date:  01/02/2024
---

`مزمور ۳۷: ۱ و ۸؛ مزمور ۴۹: ۵ – ۷؛ مزمور ۹۴: ۳ – ۷ و مزمور ۱۲۵: ۳ را بخوانید. نویسنده مزمور با چه چالشی روبروست؟`

این مزامیر از خوشبختی فعلی شریران و چالشی که این واقعیت برای صالحان ایجاد می کند، ابراز تاسف می کند. بدکاران نه تنها موفق می شوند، بلکه گاه آشکارا خدا را تحقیر می کنند و به دیگران ستم می کنند. مسئله گیج کننده این است که در حالی که «عصای شریران» (مزمور ۱۲۵: ۳)، بر جهان مسلط است، «عصای راستی» (مزمور ۴۵: ۶) به نظر می رسد در حال افتادن است. پس چرا تسلیم نشوید و شریر را در آغوش نگیرید همانطور که دیگران چنین می کنند؟

`مزمور ۷۳: ۱–۲۰، ۲۷ را بخوانید. چه چیزی نویسنده مزمور را از بحران عبور میدهد؟ عاقبت کسانی که به چیزهای عبث تکیه می کنند چیست؟ (اول پطرس ۱: ۱۷ را نیز ببینید)`

در حالی که نویسنده مزمور در مزمور ۷۳ همچنان بر بی عدالتی فعلی جهان متمرکز بود، او نمی توانست تصویر بزرگ و کُلّ مسایل را از دیدگاه خدا مشاهده کند. مشکلی که کامیابی شریر برای باور او ایجاد کرد بسیار زیاد بود. او همچنین باور داشت که استدلال او در مورد بی فایده بودن ایمان مبتنی بر واقعیت است.

با این حال، مزمور ۷۳ نشان میدهد که این چیزها کسانی را به سخره می گیرند که آیه اول این مزمور را که خلاصه کل مزمور است، نادیده میگیرند: «خدای اسرائیل چقدر در حقِ نیکان، که در دل خویش صالحند نیکوست!» - مرجع زیر: —Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

نویسنده مزمور به حرم مطهر، محل حکومت مقتدر خدا هدایت میشود، و در آنجا به او یادآوری میشود که «امروز» تنها یک تکه از پازل است، و او باید «پایان» را در نظر بگیرد، زمانی که شریران با داوری خدا روبرو خواهند شد. این واقعیت که نویسنده مزمور این حقیقت را در حرم مطهر درک کرد و به حماقت قبلی خود اعتراف کرد نشان می دهد که واقعیت را فقط با بینش روحانی می توان درک کرد نه با منطق انسانی.

`چگونه وعده داوری خدا بر جهان و بر همه شرارت آن، به شما آرامش میدهد، در حالی که اکنون این همه شر بدون مجازات باقی میماند؟`