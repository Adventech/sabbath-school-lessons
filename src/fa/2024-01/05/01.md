---
title:  خواندن سرودهای خداوند در سرزمین بیگانه
date:  27/01/2024
---

### مطالعه این هفته
مزمور ۷۹: ۵ – ۱۳، مزمور ۸۸: ۳ – ۱۲، مزمور ۶۹: ۱ – ۳، مزمور ۲۲: ۱، مزمور ۷۷، مزمور ۷۳: ۱ – ۲۰، اول پطرس ۱: ۱۷.

> <p>آیه حفظی</p>
> «چگونه سرود خداوند را، در زمین بیگانه بخوانیم»(مزمور ۱۳۷: ۴).

نیازی نیست تا به عمق کتاب مزامیر بپردازیم تا کشف کنیم که مزامیر در دنیایی سقوط کرده در گناه، شرارت، رنج، و مرگ نوشته شده است. خلقت پایدار که از سوی خداوند مقتدر و قوانین عادلانه او اداره می شود، دائما تحت تهدید اهریمن قرار داشته است. در حینی که گناه بیشتر و بیشتر دنیا را به فساد می کشاند، زمین بطور فزاینده تری برای قوم خدا به «سرزمین بیگانه ای» مبدل گردیده است. این واقعیت مشکلی برای نویسنده مزمور ایجاد کرده است: چگونه می توان با ایمان در این سرزمین بیگانه زندگی کرد؟

همانطور که قبلا دیدیم نویسنده مزمور حاکمیت مقتدر و قدرت خدا و همچنین داوری های عادلانه او را تصدیق نموده است.

آنان می دانسته اند که خدا پناهگاه همیشگی و یاری دهنده در زمان دشواری است. به همین خاطر نویسندگان مزامیر در زمانهایی که بظاهر خدا غایب بوده و شرارت در برابر خداوند نیکو و مقتدر قد علم کرده بوده، آشفته شده بودند(چه کسی نبوده؟) ماهیت ضد و نقیض مزامیر به عنوان دعا در پاسخ نویسندگان مزامیر به سکوت ظاهری خدا نشان داده شده است. به عبارت دیگر، نویسندگان مزمور به غیبت فرضی خدا و همچنین به حضور خدا پاسخ می دهند.