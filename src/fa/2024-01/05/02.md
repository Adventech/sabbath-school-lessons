---
title:  روزهای شریر
date:  28/01/2024
---

`مزمور ۷۴: ۱۸ – ۲۲ و مزمور ۷۹: ۵ – ۱۳ را بخوانید. در اینجا چه چیزی در معرض خطر است؟`

نویسنده مزمور به دنبال درک مناقشه و نبرد بزرگ بین خدا و قدرت های شیطانی است و به بردباری بی حد و حصر خدا و همچنین به حکمت و قدرت بی پایان او اشاره می کند.

مشکل شر در مزامیر اساساً الهیاتی است که ناگزیر به سؤالاتی در مورد خدا مربوط می شود. بنابراین، تخریب اورشلیم و معبد اساساً به عنوان یک رسوایی الهی تلقی می شود، زیرا فرصتی را برای کافران ایجاد کرد تا به خدا ناسزا بگویند. میراث خدا یعنی (قوم اسرائیل) نشانه گزینش و عهد الهی اوست (تثنیه ۴: ۳۲-۳۸، تثنیه ۳۲: ۸، ۹) که این عهد هرگز شکست نخواهد شکست. مفهوم میراث خدا به آخر زمان نیز تعمیم می یابد، زیرا روزی همه ملت ها میراث خدا خواهند شد و به او خدمت خواهند کرد. این تصور که ملت ها به میراث خدا حمله کرده اند، موجب تهدید وعده های الهی است.

بی تردید نویسنده مزمور اذعان می کند که گناهان مردم رابطه عهد مردم با خدا را خراب کرده و عواقبی را بر مردم تحمیل کرده است (مزمور ۷۹: ۸، ۹). بقا و حیات مردم تنها به مداخله کریمانه خداوند و احیای پیوند عهد از طریق کفاره گناه بستگی دارد. خداوند «خدای نجات ما» است، که وفاداری خدا را به وعده های عهد خود نشان می دهد(مزمور ۷۹: ۹).

با این حال، مهمتر از احیای سعادت و نیکبختی اسرائیل، دفاع از شخصیت خدا در جهان است (مزمور ۷۹: ۹). اگر اعمال شریرانه ملت ها بدون مجازات بماند، به نظر می رسد که خدا قدرت خود را از دست داده باشد (مزمور ۷۴ :۱۸-۲۳، مزمور ۸۳: ۱۶-۱۸، مزمور ۱۰۶: ۴۷). تنها وقتی که خدا قوم خود را نجات دهد نام او توجیه و رفعت خواهد یافت.

همین اصل امروزی، در آن زمان نیز وجود داشت. گناهان ما، لغزش های ما، بدیهای ما، میتوانند نه تنها برای خودمان، بلکه بدتر از آن، نام خدایی که اعلام میکنیم را بدنام کند. اعمال نادرست ما می تواند اثرات روحانی مخربی بر شهادت و مأموریت ما نیز داشته باشد. چه تعداد از مردم بوسیله ایمان ناقص ما و با اعمال کسانی که نام مسیح را اقرار می کنند، منحرف شده اند؟

`«تکریم خدا، تکریم مسیح، شامل کمال شخصیت قوم اوست».-آرزوی اعصار صفحه ۶۷۱. چگونه می توانیم این حقیقت مهم را درک کنیم و برای زندگی مسیحی خودتان چه معنایی دارد؟`