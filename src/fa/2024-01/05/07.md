---
title:  اندیشه هایی فراتر
date:  02/02/2024
---

مزمور ۵۶؛ و از نوشته های الن جی وایت فصل «شادمانی در خداوند» صفحات ۱۱۵ – ۱۲۶ از کتاب گامهایی بسوی نور را بخوانید.

مانند نویسندگان مزمور، قوم خدا در همه زمانها، مراحلی در حیرت بوده که چگونه سرودهای خداوند را در «سرزمین بیگانه» بخواند. ایمان ما به حکومت مقتدر خداوند، گاهی به شدت به چالش کشیده میشود، و ممکن است به این فکر بیفتیم که آیا خداوند کنترل را در دست دارد و آیا واقعاً به همان اندازه قدرتمند و خوب است که کتاب مقدس میگوید.

ایمان کتاب مقدسی غالباً به همان اندازه که حاکی از تردید و ابهام است، موید اطمینان خاطر و دلگرمی نیز هست. گاهی اوقات عدم اطمینان و ابهام، به ویژه در مواجهه با شریر و غیبت ظاهری خدا، می تواند تقریبا غیر قابل تحمل باشد. با این حال، عدم اطمینان هرگز نباید شخصیت محبت آمیز و عادل و قابل اعتماد خدا را زیر سوال ببرد. نویسندگان مزمور شاید در باره آینده اطمینان خاطر نداشته باشند، لیکن اغلب به محبت و وفاداری بی پایان خدا متمسک می گردند (مزمور ۳۶: ۵-۱۰؛ مزمور ۸۹: ۲، ۸).

به همین ترتیب، ما نیز باید همین الگو را دنبال کنیم. «با تمام قوت به بالا بنگرید، و به پایین و به مشکلات خود نگاه نکنید. در این صورت هرگز احساس ضعف نخواهید کرد. به زودی عیسی را در پشت ابر خواهید دید که دست خود را برای کمک به شما دراز کرده است. و تنها کاری که باید انجام دهید این است که دست خود را با ایمان ساده به او بدهید و بگذارید تا شما را رهبری کند. همانطور که از طریق ایمان به عیسی اعتماد و خاطر جمعی می یابید، امیدوار خواهید شد».- مرجع زیر: - Ellen G. White, Testimonies for the Church, vol. 5, pp. 578, 579.

مواقعی که خداوند «روی خود را پنهان می کند»، دعا کارایی خود را از دست نمی دهد. بلکه بالعکس، این مواقع باعث میشود که نویسندگان مزمور خود را تفتیش کنند، اعمال نجاتبخش گذشته خدا را به یاد بیاورند، و خدا را با اعتراف و درخواستهای فروتنانه جستجو کنند (مزمور ۷۷: ۱۰-۱۲، مزمور ۸۹: ۴۶-۵۲).

«ایمان با درگیری با تردیدها و تأثیرات مخالف تقویت می شود. تجربه بهدستآمده در این آزمایشها ارزش بیشتری نسبت به گران قیمت ترین جواهرات دارد».- مرجع زیر: - Ellen G. White, Testimonies for the Church, vol. 3, p. 555.

**سوالاتی برای بحث:**

`۱. نویسندگان مزمور در مواجهه با شر چه تنش هایی را تجربه کردند؟ شما با چه تنش های مشابهی روبرو بوده اید و چگونه با آنها کنار آمده اید؟ چگونه در این مواقع ایمان خود را حفظ می کنید؟`

`۲. وقتی ایمان ما به خدا با سختی ها آزموده می شود یا توسط افرادی که رنجهایشان سبب شده تا نیکویی و قدرت خدا را زیر سوال ببرند، باید در کجا به دنبال پاسخ باشیم؟`

`۳. چگونه به سؤال رایج در مورد شر در جهانی که توسط خدای محبت قادر مطلق ساخته و آنرا حفظ می کند، پاسخ می دهید؟ چگونه مضمون نبرد بزرگ دست کم برای پاسخی تقریبی به این چالش کمک می کند؟`