---
title:  همواره بر عهد خویش استوار است
date:  17/01/2024
---

`موضوع داوری خدا سؤال مهمی را در ذهن برمی انگیزد: چگونه قوم خدا می توانند در زمان داوری با خدا از اطمینان خاطر برخوردار باشند؟ مزمور ۹۴: ۱۴، مزمور ۱۰۵: ۷-۱۰، دانیال ۷: ۲۲ را بخوانید.`

امت خدا از مکان امنی برخوردار هستند زیرا خدا سکونتگاه خود را در صهیون برقرار نموده است(مزمور ۷۶: ۱ و ۲) و عهد همیشگی خود را با آنان به عنوان دارایی گرانبها خود برقرار نموده است(مزمور ۹۴: ۱۴، مزمور ۱۰۵: ۸ – ۱۰).

خداوند فقط قول نمی دهد که قومِ عهدِ خویش را انکار نکند. بلکه او فعالانه تلاش می کند تا آنها را در خود ایمن نگاه دارد. او گناهان آنها را می بخشد (مزمور ۱۰۳: ۳). او قوم خود را آموزش می دهد، برکت می دهد و تقویت می کند (مزمور ۲۵: ۸-۱۱، مزمور ۲۹: ۱۱، مزمور ۱۰۵: ۲۴). داوری های خدا برای این است که مردم را به عدالت سوق دهد و نشان دهد که خدا به آنها اهمیت می دهد (مزمور ۹۴: ۸- ۱۵).

مزمور ۱۰۵ بطور کلی وفاداری خدا را به عهد خویش در تاریخ اسراییل نشان می دهد. در هر چه که اتفاق افتاد، خوب یا بد، خدا در آنجا بود. او به مشیت خویش یوسف را به مصر فرستاد و از طریق او امت خویش و قوم های اطراف را در طی قحطی شدید نجات داد(مزمور ۱۰۵: ۱۶ – ۲۴).

خداوند موسی را تهییج نمود تا قوم خویش را از اسارت مصریان بیرون آورد و او با نشانه ها و عجایبی که از طرف خداوند عیان شد چنین کرد(مزمور ۱۰۵: ۲۵ – ۳۸).

خداوند سرزمین موعود را به قوم خویش ارزانی نمود(مزمور ۱۰۵: ۱۱ و ۴۴) و مراقبت دایمی را نصیب ایشان نمود(مزمور ۱۰۵: ۱۲ - ۱۵) و بارها (مزمور ۱۰۵: ۲۴) آنان را از بار سنگین، سختی ها، و مشکلات رها ساخت(مزمور ۱۰۵: ۳۷ و ۳۸) و نیازهای روزانه آنان را برآورده گردانید(مزمور ۱۰۵: ۳۹ – ۴۱). خداوند بی شک همه چیز را تحت کنترل مقتدرانه خود دارد که شامل قوم وی می شود – حقیقتی که نویسندگان مزمور می خواستند تا قوم او هرگز فراموش نکنند.

یادآوری عهد خدا، چیزی فراتر از شناسایی یا حافظه است، زیرا همیشه به عمل منتهی می شود (پیدایش ۸: ۱، اول سموئیل ۱: ۱۹، مزمور ۹۸: ۳، مزمور ۱۰۵: ۴۲-۴۴). به همین ترتیب، هنگامی که مردم به یاد شگفتیها و قضاوتهای خدا فراخوانده میشوند، به این معنی است که مردم باید به گونهای زندگی کنند که خدا را تکریم و گرامی بدارند.

در این عهد، دعوت اولیه برای اسرائیل اینست که با رعایت قوانین خدا به عهد با او وفادار بمانند (مزمور ۷۸: ۵-۷، مزمور ۱۰۵: ۴۵). قوم خدا همچنین فراخوانده شدهاند تا در مورد خدا به سایر ملل شهادت دهند، زیرا خداوند مایل است که همه ملتها به قوم او یعنی اسرائیل بپیوندند (مزمور ۱۰۵: ۱، ۲). بنابراین، جهان در عهد محافظتی خدای قادر متعال و مهربان، امن خواهد بود (مزمور ۸۹: ۲۸-۳۴).

`چه چیزی در عیسی داریم که نشان میدهد چرا این وعدههای داده شده به اسرائیل کهن اکنون میتواند در مورد ما نیز صدق کند؟ (غلاطیان ۳: ۲۶ – ۲۹).`