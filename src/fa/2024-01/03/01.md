---
title:  خداوند سلطنت می کند
date:  13/01/2024
---

### مطالعه این هفته
مزمور ۸؛ مزمور ۱۰۰؛ مزمور ۹۷؛ مزمور ۷۵؛ مزمور ۱۰۵: ۷ – ۱۰؛ غلاطیان ۳: ۲۶ – ۲۹؛ مزمور ۲۵: ۱۰.

> <p>آیه حفظی</p>
> «خداوند پادشاهی میکند، او خویشتن را به جلال آراسته است؛ خداوند خود را آراسته است، او کمر خود را به قوت بسته است. جهان مستحکم است و جنبش نخواهد خورد»(مزمور ۹۳: ۱).

مزامیر با صلابت از اعتقاد بنیادین به سلطنت مقتدرانه خدا حمایت میکند. خداوند هر آنچه را که آفریده حفظ می کند. او پادشاه مقتدر تمام جهان است و با عدالت و انصاف بر جهان حکومت می کند. قوانین و احکام او نیکوست و به کسانی که آنها را نگاه می دارند حیات می بخشد. خداوند داوری عادل است که انتظام جهان را بخوبی برقرار می سازد، و او این کار را با پاداش دادن به عادلان و مجازات شریران انجام میدهد، اما در زمانی که مقتضی بداند، نه در زمانی که ما بخواهیم.

عهد خدا با اسرائیل نقش خاصی را در بقای جهان ایفا می کند، زیرا این عهد نجات خداوند را اعلام می کند. خداوند اسرائیل را به عنوان دارایی بسیار ارزشمند خود در نظر گرفت و اسرائیل را از میان تمامی ملتها بعنوان قوم خود پذیرفت. خداوند وفادار به عهد خود می باشد و برغم بی وفایی و طغیان گری های آشکارِ گاه و بیگاه آنان به مراقبت از گله خود ادامه می دهد.

بدین سبب است که فروانروایی مقتدرانه خداوند به جهان صلابت و امنیت می بخشد. نویسندگان مزامیر بر آن بودند که خوانندگان آنها این حقیقت بنیادین را درک نمایند. با این بینش، نویسندگان مزامیر با بهره گیری از این دیدگاه به عنوان فانوس راهنمای خود، با ایثارگری بی دریغ، در پی پیشبرد و خدمت برای کار خدا بودند.