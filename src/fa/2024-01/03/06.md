---
title:  شهادات تو بینهایت تضمین شده است
date:  18/01/2024
---

`مزمور ۱۹: ۷؛ مزمور ۹۳: ۵؛ مزمور ۱۱۹: ۱۶۵؛ مزمور ۱: ۲ و ۶؛ مزمور ۱۸: ۳۰ و مزمور ۲۵: ۱۰ را بخوانید.آیات فوق چه وجه اشتراکی با هم دارند؟`

برتری خداوند در جهان به عنوان خالق، پادشاه و داور مقتدر، از مفاهیم الهیاتی برخوردار است تا به شهادت های او اعتبار بخشد. شهادتها(اِدوت به زبان عبری – احکام، فرمان) به مجموعه قوانین و احکامی اشاره دارد که بموجب آن خداوند از طریق آنها زندگی مذهبی و اجتماعی قوم خویش را هدایت می کند(خروج ۳۲: ۱۵). آنها «خیلی حتمی و قطعی» هستند(مزمور ۹۳: ۵) که بازتاب دهنده ثبات و سلطنت همیشگی خدا و دنیایی می باشند که خدا خلق نموده و آنرا حفظ می کند(مزمور ۹۳: ۱ و ۲). واژه ترجمه شده به عنوان حتمی/یقین یا آمین از آن واژه اقتباس گردیده است که ایده قابل اعتماد، وفاداری و راسخ بودن را متبادر می سازد(دوم سموئیل ۷: ۱۶، اول تواریخ ۱۷: ۲۳). احکام خدا غیرقابل تغییر و فنا ناپذیر هستند.

خداوند تحقق وعده ها و درستی فرامین خود را تضمین می کند. وفاداری خداوند اطمینان مجدد در ضمانتی است که هم ویژگی حکومت او تغییر ناپذیر است و هم اینکه از مردم می خواهد تا با اعتماد و اطاعت خدا را اجابت کنند.

در عین حال فقدان عدالت در جهان بطور شعرگونه به عنوان تزلزل بنیان زمین تشریح گردیده(مزمور ۱۸: ۷ ، اشعیا ۲۴: ۱۸ – ۲۱). شریعت و احکام خدا مردم را به راه زندگی عادلانه ای رهنمون می سازد که می تواند در زمان داوری خدا پایدار بایستد. از اینرو، عادلان نمی توانند تزلزل داشته باشند زیرا آنان در احکام خدا محکم ریشه دارند که استواری و امنیت را مهیا می سازد. و دلهای آنان راسخ است که(در زبان عبری به معنی محکم و ایمن) در خداوند می باشد(مزامیر ۱۱۲: ۱ و ۶ و  ۷). هیچ چیزی سبب نمی شود تا کسانی که احکام خدا را نگاه می دارند بلغزند(مزمور ۱۱۹: ۱۶۵) که حاکی از محافظت و هدایت خدا در زندگی است(مزمور ۱: ۲ و ۳ و ۶).

کلام خدا به عنوان چراغی در مقابل پاهای نویسنده مزمور ترسیم شده است، و بنابراین او را از دام های پنهان دشمنان محافظت می کند (مزمور ۱۱۹: ۱۰۵، ۱۱۰). آرامش عظیم، نصیب کسانی می شود که احکام خدا را دوست دارند (مزمور ۱۱۹: ۱۶۵)، بدیهی است که از فقدان کامل سختی ها و مشقات ناشی نمی شود (مزمور ۱۱۹: ۱۶۱)، بلکه از ماندن در حضور خدا و داشتن رابطه سالم با او ناشی می شود.

`از چه راه های عملاً نگاه داشتن احکام و شریعت و شهادتهای خدا به زندگی شما کمک کرده است؟ از طرف دیگر، با نقض آنها دچار چه رنج و محنتی شده اید؟`