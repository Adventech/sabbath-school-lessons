---
title:  اندیشه هایی فراتر
date:  19/01/2024
---

مزمور ۸۶: ۵ و ۱۵ و همچنین از نوشته های الن جی وایت فصل «محبت خدا برای انسان»، صفحات ۹ – ۱۵ از کتاب گامهایی بسوی نور را بخوانید. این حقیقت که خدا محبت است چگونه به ما کمک می کند تا شرح های گوناگون خدا و اعمال او را در مزامیر درک کنیم؟

درس این هفته بر مشروحات کلیدی از خدا و اقدامات او تمرکز دارد که جهان را برقرار ساخته و آنها پایدار و امن نموده است. نویسنده مزمور از خدایی تمنا می کند که خالق، پادشاه، داور، منجی عهد، و قانونگذار است. نقشهایی که خدا در جهان دارد در اسامی و القاب مختلف دیگر خدا، از جمله شبان (مزمور ۲۳: ۱، مزمور ۸۰: ۱)، صخره نجات (مزمور ۹۵: ۱) و پدر (مزمور ۶۸: ۵، مزمور ۸۹: ۲۶) منعکس گردیده است.

در دنیا می توانیم در امن و آسایش باشیم حتی در میانه آشفتگی های نبرد عظیم، زیرا خدا در هر چه که گفته، حاکم مطلق و وفادار است. گرچه این مضامین الهیاتی به هیچ طریقی زایل نمی شوند، پیشنهاد کننده راه های گوناگونی هستند که خدا خودش را در مزامیر آشکار می کند.

همانطور که ما به مطالعه مزامیر ادامه می دهیم، مهم است تا به یاد داشته باشیم که مزامیر را در پرتو محبت و فیض خداوند و نقشه او برای نجات و بازسازی جهان بخوانیم. «هرچه بیشتر شخصیت الهی را در پرتو صلیب مطالعه کنیم، رحمت، لطافت و بخشش را بیشتر میبینیم که با انصاف و عدالت آمیخته شده است، و شواهد بیشماری از محبتی بیپایان و ترحمی فراتر را با وضوح بیشتری تشخیص میدهیم که اشتیاق همدردی مادر برای فرزند سرکش خویش می باشد.- الن جی وایت، گامهایی بسوی نور، صفحه ۱۵. در مزامیر، حتی زمانی که مردم به خاطر طغیانشان، با داوری خدا روبرو می شوند، همچنان خدا را صدا می کنند زیرا می دانند که خشم خدا فقط برای مدتی است، اما رحمت او جاودانه است (مزمور ۱۰۳: ۸).

**سوالاتی برای بحث:**

`۱. چرا درک واقعیت و وقوع نبرد بزرگ برای کمک به ما در درک اینکه علیرغم فرمانروایی و حاکمیت نهایی خدا، هنوز آشفتگی و رنج زیادی در جهان ما وجود دارد، حیاتی است؟ چرا مضمون نبرد بزرگ اینقدر برای ما سودمند است؟`

`۲. اعتقاد به خدا به عنوان خالق چگونه باید درک ما از خود و رابطه ما با بقیه مخلوقات را شکل دهد؟ چه اتفاقی میافتد وقتی مردم از این حقیقت دور میشوند(مزمور ۱۰۶: ۳۵-۴۲).`

`۳. چه مشکلی با بت های قوم ها در ایام کتاب مقدس وجود داشت (مزمور ۱۱۵: ۴-۸)؟ در مورد بت های مدرن چطور؟ چرا آنها به همان اندازه برای گام برداشتن ما با خداوند خطرناک هستند؟`

`۴. قوم خدا چگونه باید زندگی کنند که بدانند در نهایت داوری خدا با قوم او آغاز می شود؟ خدا قوم خود را چگونه داوری می کند و به چه منظوری؟`