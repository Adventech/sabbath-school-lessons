---
title:  خداوند پادشاهی می کند
date:  15/01/2024
---

خداوند فی الواقع بهعنوان خالق، بهعنوان آفریدگار و بهعنوان فرمانرواست، که این صفات در هم تنیده شده و جدا ناشدنی است. این بیانیه که «خداوند پادشاهی می کند» در مزمور ۹۳: ۱، مزمور ۹۶: ۱۰، مزمور ۹۷: ۱، و مزمور ۹۹: ۱ بطور رسمی اعلام گردیده است، اما در سراسر کتاب مزامیر طنین انداز شده است.

خداوند جامه ای از عزت، عظمت و قدرت بر خود دارد (مزمور ۹۳: ۱، مزمور ۱۰۴: ۱). او با ابرها و تاریکی احاطه شده است (مزمور ۹۷: ۲)، اما همچنین خود را «با ردایی از نور» می پوشاند (مزمور ۱۰۴: ۲). این استعاره ها قدرت و شکوه پادشاه را رفعت می بخشند و با دقت برگزیده شده اند تا کبریایی منحصر به فرد خدا را که فراتر از درک بشری است ابراز نمایند.

`مزمور ۹۷ را بخوانید. سلطنت خداوند دارای چه ویژگی هایی است؟ (مزمور ۹۷: ۲ و ۱۰). دامنه سلطنت او تا به کجاست؟ (مزمور ۹۷: ۱ و ۵ و ۹).`

حکومت خداوند در کارهای خلقت او (مزمور ۹۶: ۵)، نجات (مزمور ۹۸: ۲)، و داوری (مزمور ۹۶: ۱۰) نشان داده شده است. خداوند سلطنت خود را بر تمام جهان برقرار می کند (مزمور ۴۷: ۶-۹).

پادشاهی خدا پادشاهی ابدی است و با هر قدرت و شکوهی برابری نمی کند(مزمور ۴۵: ۶ مزمور، ۹۳: ۱ و۲، مزمور ۱۰۳: ۱۹). سلطنت خدا بر پایه رحمت و عدالت و انصاف برقرار شده است  که نظم و ثبات را در جهان آفریده شده ایجاد می کند(مزمور ۹۸: ۳ و مزمور ۹۹: ۴). حکومت خدا عابدان آسمانی و زمینی را در شکرگزاری خدا با هم متحد می کند(مزمور ۱۰۳: ۲۰ – ۲۲، مزمور ۱۴۸). بسیاری از مزامیر تمامی بشریت را به تصویر می کشد که قدرت مطلقه خداوند را تصدیق می کنند(مزمور ۹۶: ۱۰، مزمور ۹۷: ۱، مزمور ۹۹: ۱، مزمور ۱۴۵: ۱۱ – ۱۳).

اما همه مردم، یا حتی حاکمان زمینی، حداقل در زمان حاضر، این کار را نمی کنند. حکومت خداوند بطور پیوسته مورد هجوم کسانی قرار می گیرد که خداوند را انکار و به سخره می گیرند و بر قوم او ستم روا می دارند. (مزمور ۱۴: ۱، مزمور ۷۴: ۳-۲۲).

اگر چه نویسنده مزمور، با کامرانی برخی از شریران به چالش کشیده شده و از بردباری خدا متحیر گردیده است، به حکومت مقتدر خدا اعتماد دارد و در ضمانتی که از داوری های منصفانه خدا دارد به رشد و شکوفایی خود ادامه می دهد (مزمور ۶۸: ۲۱، مزمور ۷۳: ۱۷-۲۰). قوم خدا با ایمان از شروع ملکوت و پادشاهی خدا از طریق خدمت رستگار کننده مسیح شادی می کنند و در انتظار به کمال رسیدن ملکوت در بازگشت دوباره مسیح هستند (متی ۱۲: ۲۶-۲۸، اول قرنتیان ۱۵: ۲۰-۲۸).

`«ای دوستدارانِ خداوند، از بدی نفرت کنید!»(مزمور ۹۷: ۱۰). چرا محبت و علاقه ما نسبت به خدا سبب می شود تا از شریر نفرت داشته باشیم؟ این دو مفهوم چگونه به هم ربط دارند؟`