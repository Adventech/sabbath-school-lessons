---
title:  خداوند ما را بوجود آورده است
date:  14/01/2024
---

`مزمور ۸ و مزمور ۱۰۰ را بخوانید. خداوند و مردم در این مزامیر چگونه به تصویر کشیده شده اند؟ این مزامیر درباره شخصیت خدا چه چیزی را آشکار می کنند؟`

آفرینش نقشی حیاتی در مزامیر و در برقراری و حمایت از حاکمیت خدا دارد. آسمانها که «آثار دست او» هستند، جلال و قدرت او را اعلام می کنند (مزمور ۱۹: ۱-۴، مزمور ۹۷: ۶). نام خدا در تمام زمین با شکوه است (مزمور ۸: ۱، ۹). خداوند همه چیز را آفریده است. او آغازی ندارد (مزمور ۹۳: ۲) و پایانی هم ندارد (مزمور ۱۰۲: ۲۵-۲۷).

او ابدی است و برتر از بتهای ملتها می باشد، که تنها «کار دست بشر» هستند (مزمور ۱۱۵: ۴)، و نه بیشتر. بتها «دست دارند، اما حس نمی کنند» (مزمور ۱۱۵: ۷). در مورد خداوند، «نشیبهای زمین در دست اوست، .... و دستانش خشکی را شکل داد» (مزمور ۹۵: ۴ و ۵).

مزامیر متعددی قدرت خدا را بتصویر کشیده اند که برتر و مافوق نیروهای طبیعت هست. اقوام دیگر بر این عقیده هستند که آن نیروها الهی هستند(برای مثال مزمور ۲۹، مزمور ۹۳، مزمور ۱۰۴ را بخوانید).

این مزامیر این ادعا را مجدداً تأیید می کند که خداوند بر تمامی آفریده های خویش فرمانروایی می کند و از نظر قدرت و شوکت برتری دارد. مزمور ۱۰۰: ۳ بر آن است تا شکلی زیرکانه از بتپرستی را نشان میدهد که خویش محوری و تکیه بر خود می باشد، و تأکید می ورزد که خدا خالق ماست و اینکه «ما خود را نیافریده ایم».

آفرینش گواهی از محبت خداست. هر موجودی، هستی خود را مدیون خداست، که حافظ و ابقا کننده زندگی و حیات است (مزمور ۹۵: ۷، مزمور ۱۴۷: ۴- ۹). توجه داشته باشید که خدا نه تنها به مردم هستی بخشید، بلکه اسرائیل کهن را «قوم خویش و گوسفندان مرتع خویش» ساخت (مزمور ۱۰۰: ۳). مفهوم «قوم خویش» و «گوسفندان خویش» تمایل خدا برای رابطه نزدیک با قومش را آشکار می کند.

تنها خالق قدرت دارد تا قوم خویش را برکت داده و سبب تکثیر آنان شود و بدین جهت، او تنها یگانه ای است که سزاوار پرستش و توکل است. مزامیر متعدد تمام موجودات زنده و تمام زمین و دریا و هر آنچه که در آنها است را فرا می خوانند تا در پیشگاه خدا غریو شادی سر نهد.

جلال خدا در آفرینش مشاهده می شود حتی در مخلوقات زمینی سقوط کرده، و مزامیر به ما می گویند که خدا تنها سزاوار پرستش است.

`«انسان چیست که در اندیشهاش باشی، و بنیآدم، که به او روی نمایی؟» (مزمور ۸: ۴). پاسخ شما به خدا به عنوان خالقتان چیست؟ وقتی خدا ستارگان را با نام آنها صدا می زند (مزمور ۱۴۷: ۴)، چقدر بیشتر فکر می کنید که خدا به شما اهمیت می دهد؟`