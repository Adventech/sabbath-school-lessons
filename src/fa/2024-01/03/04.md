---
title:  خداوند قاضی است
date:  16/01/2024
---

`مزمور ۷۵ را بخوانید. چرا فخر و مباهات شریران بیهوده و باطل است؟`

خداوند هم پادشاه مقتدر، هم قانونگذار (مزمور ۹۹: ۷) و هم داور است(مزمور ۹۸: ۹ ، مزمور ۹۷: ۲). شریر دائما نظم عادلانه ای که خدا در دنیا برقرار نموده است را تهدید می کند ولی خداوند دنیا را داوری نموده و حاکمیت شریر را خاتمه خواهد بخشید(مزمور ۷۵: ۸ – ۱۰ ، مزمور ۹۶: ۱۳).

در مزمور ۷۵ تصاویر متعددی از نابودی اجتناب ناپذیر شریر بتصویر کشیده شده است. تصویر جامی با شراب قرمز(مزمور ۷۵: ۸) شدت غضب خدا را نشان می دهد(ارمیا ۲۵: ۱۵، مکاشفه ۱۴: ۱۰). بریدن شاخهای شریر پایان قدرت و سلطه شریر را بنمایش می گذارد در حالی که شاخهای عادل رفیع خواهد شد(مزمور ۷۵: ۱۰). خدا زمان مناسب (مزمور ۷۵: ۲) یا زمان معین را برای داوری اش انتخاب می کند. این اجرای داوری بطور واضح در پایان زمان بوقوع می پیوندد(مزمور ۹۶: ۱۳، اول قرنتیان ۱۵: ۲۳ – ۲۶).

خداوند به عنوان بخشی از داوری، قلوب مردم را می آزماید. مزمور ۱۴: ۲ را بخوانید. این یادآور پیدایش ۶: ۵، ۸ است. هر دو آیه نشان میدهند که اجرای داوری خدا در مورد جهان با بررسی زندگی مردم و تفحص هر کسی که او میتواند نجات دهد، تقدم دارد. این داوری گاهی اوقات «داوری تحقیقی» نامیده میشود، زمانی که خداوند از عادلان دفاع میکند و سرنوشت بدکاران را تعیین میکند.

این امر چگونه است؟

ابتدا، خدا قوم خویش را از شریر می رهاند(مزمور ۹۷: ۱۰، مزمور ۱۴۶: ۹) و به فروتنان تاج رستگاری می دهد(مزمور ۱۴۹: ۴). دوم، فرد شریری که توبه نکرده برای همیشه نابود می شود(مزمور ۹۷: ۳). برخی مزامیر بطور شعرگونه سلاح های ناکارآمد و بیهوده بشری را بر ضد داوری الهی تشریح می کند(مزمور ۷۶: ۳ – ۶). خداوند همچنین خدای بخشنده و آمرزنده است، گرچه بدرفتاری مردم را مجازات می کند(مزمور ۹۹: ۸). نه تنها شریران بلکه امت خدا هم در پیشگاه خدا داوری می شوند(مزمور ۵۰: ۴ ، مزمور ۱۳۵: ۱۴).

مزامیر همان ایده را انتقال می دهند که در آیات دیگری از کتاب مقدس بیان گردیده است که داوری خدا با امت خدا آغاز می شود و کل زمین را در بر میگیرد(تثنیه ۳۲: ۳۶ ، اول پطرس ۴: ۱۷). نویسنده مزمور از خدا میخواهد که او را داوری کند، اما برای دفاع از او به عدالت خدا تکیه میکند(مزمور ۷: ۸ – ۱۱، مزمور ۱۳۹: ۲۳ و ۲۴).

`مزامیر ما را فرا می خواند تا برای انتظار داوری خدا شادمان باشیم(مزمور ۶۷: ۴ ، مزمور ۹۶: ۱۰ – ۱۳ ، مزمور ۹۸: ۴ – ۹). چگونه داوری خدا برای کسانی که با خون مسیح پوشش داده شده اند خبر خوشی است؟`