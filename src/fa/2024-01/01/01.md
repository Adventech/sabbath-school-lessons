---
title:  چگونه مزامیر را بخوانیم
date:  30/12/2023
---

### مطالعه این هفته
اول تواریخ ۱۶: ۷؛ نحمیا ۱۲: ۸؛ مزامیر ۲۵: ۱ – ۵؛ مزامیر ۳۳: ۱ – ۳؛ رومیان ۸: ۲۶ و ۲۷؛ مزامیر ۸۲: ۸؛ مزامیر ۱۲۱: ۷.

> <p>آیه حفظی</p>
> آنگاه به ایشان گفت: «این همان است که وقتی با شما بودم، میگفتم؛ اینکه تمام آنچه در تورات موسی و کتب انبیا و مزامیر دربارۀ من نوشته شده است، باید به حقیقت پیوندد. سپس، ذهن ایشان را روشن ساخت تا بتوانند کتب مقدّس را درک کنند» (لوقا ۲۴: ۴۴ و ۴۵).

برای یهودیان مزامیر در سراسر اعصار بعنوان کتاب دعا و سرودهای روحانی بوده است. و گرچه مزامیر غالبا کلمات نویسنده مزمور است که خدا را خطاب قرار داده، لیکن مزامیر ریشه در افکار فانی بشر ندارد بلکه اصالت خدایی دارد که آن ها را در اذهان ایشان الهام نموده است.

در واقع، خداوند آنها را به ایشان الهام نمود تا بنویسند که چه کردند، و بدین خاطر است که در تمامی کلام مقدس (دوم پطرس ۱: ۲۱)، خدا در مزامیر از طریق خادمان خویش بواسطه روح خود با ما سخن می گوید. عیسی، رسولان، نویسندگان عهد جدید، همگی به مزامیر استناد نموده و آنها را به عنوان کلام مقدس خدا نسبت داده اند (مرقس ۱۲: ۱۰؛ یوحنا ۱۰: ۳۴ و ۳۵؛ یوحنا ۱۳: ۱۸). آنها[مزامیر] یقینا کلام خدا هستند همانطور که کتاب های پیدایش و رومیان چنین می باشند.

مزامیر توسط نویسندگان مختلف از دوران اسرائیل کهن به سبک شعری و به زبان عبری نگاشته شده اند. از اینرو مزامیر بازتاب دهنده دیدگاه یا جهانبینی خاص آنها بوده است، با این که، پیام های آنها جهانی است. پذیرفتن مزامیر به عنوان کلام خدا و توجه دقیق به جنبه های شعری مزامیر، همچنین درک بستر تاریخی، الهیاتی و مذهبی پیام های آنها که از هزاران سال تا به زمان ما امتداد یافته، حائز اهمیت است.

_* درس این هفته را مطالعه کنید تا برای سبت ۱۶ دی – ۶ ژانویه آمادگی داشته باشید._