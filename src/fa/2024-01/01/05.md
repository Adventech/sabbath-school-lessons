---
title:  دعاهای الهام شده
date:  03/01/2024
---

`دوم سموئیل ۲۳: ۱ ، ۲ و رومیان ۸: ۲۶ و ۲۷ را بخوانید. این آیات درباره دعا چه تعلیم می؟`

مزامیر دعاهای الهام شده و حمدهای اسرائیل هستند و و بنابراین در مزامیر نوای خدا با نوای قومش در آمیخته است. مزامیر چنین مفروض داشته است که رفتار متقابل بین خدا و انسان شفاف بوده است.

نویسندگان مزمور خدا را شخصاً «خدای من»، «ای خداوند» و «پادشاه من» خطاب می کنند (مزمور ۵: ۲، مزمور ۸۴: ۳). سرایندگان مزمور اغلب به خدا التماس می کنند که «گوش کن» (مزمور ۵: ۱)، «دعای مرا بشنو» (مزمور ۳۹: ۱۲)، «نگاه کن» (مزمور ۲۵: ۱۸)، «مرا اجابت کن» (مزمور ۱۰۲: ۲) و «مرا نجات بده» (مزمور ۶: ۴). اینها به وضوح عبارات کسی است که نزد خدا دعا می کند.

زیبایی و ملاحت قابل توجه مزامیر به عنوان دعا و حمد در این است که مزامیر، کلام خدا در قالب دعاهای زاهدانه و حمدهای ایمانداران است. بنابراین، مزامیر لحظات صمیمی را برای فرزندان خدا فراهم می کند، مانند آنچه در رومیان ۸: ۲۶، ۲۷ توضیح داده شده است:

«و روح نیز در ضعف ما به یاریمان میآید، زیرا نمیدانیم چگونه باید دعا کنیم. امّا روح با نالههایی بیانناشدنی، برای ما شفاعت میکند. و او که کاوشگر دلهاست، فکر روح را میداند، زیرا روح مطابق با ارادۀ خدا برای مقدّسان شفاعت میکند».

عیسی نیز از مزامیر نقل قول کرده است، از قبیل آنچه که در لوقا ۲۰: ۴۲ و ۴۳ آمده است، زمانی که مستقیما از مزمور ۱۰۱: ۱ نقل قول کرد - « چرا که داود خود در کتاب مزامیر میگوید: خداوند به سَروَر من میگوید:/ «به دست راست من بنشین/ تا دشمنانت را زیر پای تو اندازم».

اگرچه برخی از مزامیر از وقایع خاص تاریخی و تجربیات خود سرایندگان مزمور و همچنین تجارب اسرائیل به عنوان یک قوم منشا گرفته یا به آنها اشاره میکنند، اما عمق روحانی مزامیر از موقعیتهای مختلف زندگی سخن میگوید و تمامی فرهنگها را در بر میگیرد. مرزهای مذهبی، قومیتی و جنسیتی. به عبارت دیگر، هنگامی که مزامیر را می خوانید، آنها را در حال ابراز امیدواری، ستایش، ترس، خشم، غم و اندوه می یابید، چیزهایی که مردم در همه جا، در هر عصری، صرف نظر از شرایطشان، با آنها روبرو می شوند. آنها با همه ما به زبان تجربیات خودمان سخن می گویند.

`عیسی با بهره بردن از مزامیر در خصوص اهمیتی که آنها باید در تجربه ایمانی خود ما ایفا کنند، به ما چه می گوید؟`