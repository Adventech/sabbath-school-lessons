---
title:  مزامیر در عبادات اسرائیل کهن
date:  31/12/2023
---

`اول تواریخ ۱۶: ۷؛ نحمیا ۱۲: ۸؛ مزامیر ۱۸: ۱؛ مزامیر ۳۰: ۱؛ مزامیر ۹۲: ۱؛ مزامیر ۹۵: ۲؛ مزامیر ۱۰۵: ۲؛ کولسیان ۳: ۱۶ و یعقوب ۵: ۱۳ را بخوانید. چه رویدادهایی مسبب نوشتن برخی از مزامیر شد؟ قوم خدا در چه مواقعی از مزامیر بهره می بردند؟`

مزامیر برای استفاده در دعای رازگاهان و یا در دعای عمومی تصنیف گردیده است. آنها به عنوان سرود عبادی در معبد ترنم می شدند همانطور که توسط حاشیه نویسان آلات موسیقی(مزمور ۶۱: ۱)، آهنگ صدا(مزمور ۹: ۱) و رهبران موسیقی (مزمور ۸: ۱) اشاره و پیشنهاد کرده اند.

در کتاب مقدس عبری، عنوان کتاب مزامیر، تهیلیم، «مناجات»، بازتاب دهنده هدف اصلی است که شکرگزاری خداست. عنوان انگلیسی [Psalms] کتاب مزامیر از واژه [Psalmoi] یونانی اقتباس گردیده که در سپتوجانت sePtugiant یافت می شود، که ترجمه های اولیه یونانی از کتاب مقدس عبری است (و به قرون دوم و سوم قبل از میلاد باز می گردد).

مزامیر بخشی جدایی ناپذیر از پرستش اسرائیل بوده است. برای نمونه، آنها در وقف معابد، اعیاد مذهبی، راهپیمایی ها و در زمان بر پا کردن تابوت عهد در اورشلیم بکار برده شده اند.

«سرودهای تعالی یا[درجات]» (مزامیر ۱۲۰ – ۱۳۴)، که همچنین به عنوان سرودهای زیارتی مشهورند که بطور سنتی در طی زیارت در اورشلیم در سه عید اصلی سالانه ترنم می شدند(خروج ۲۳: ۱۴ – ۱۷).

شکرگویی «مناجات مصری» (مزامیر ۱۱۳ – ۱۱۸) و «مناجات بزرگ» (مزامیر ۱۳۶) در سه عید اصلی سالانه ترنم می شدند که شامل اعیاد ماه جدید و وقف معبد بود. ستایش یا هللویاه مصری جایگاه خود را در مراسم پِسَح یافته است. مزامیر ۱۱۳ و ۱۱۴ در شروع خوراک پِسَح خوانده می شدند و مزامیر ۱۱۵ – ۱۱۸ در پایان (متی ۲۶: ۳۰). «ستایش روزانه» (مزامیر ۱۴۵ – ۱۵۰) در عبادات روزانه در مراسم صبحگاهی کنیسه گنجانیده شده است.

مزامیر نه تنها در عبادات، مردم را همراهی میکرده است، بلکه آنها را راهنمایی می کرده که خدا را چگونه در معبد بپرستند. عیسی با کلامی از مزامیر ۲۲ عبادت می کرد(متی ۲۷: ۴۶). مزامیر جایگاه خاصی در حیات کلیسای اولیه نیز یافته بود (کولسیان ۳: ۱۶ ؛ افسسیان ۵: ۱۹).

`البته گرچه ما، خدا را در حرم مقدس زمینی مانند معبد، پرستش نمی کنیم، لیکن چگونه می توانیم از مزامیر در عبادات خود، چه در رازگاهان و یا در مجامع عمومی استفاده کنیم؟`