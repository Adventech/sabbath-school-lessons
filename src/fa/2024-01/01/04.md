---
title:  سرودی برای هر دوره ای
date:  02/01/2024
---

`مزمور ۳، مزمور ۳۳: ۱ – ۳  و مزمور ۱۰۹: ۶ – ۱۵ را بخوانید. این مزامیر چه جنبه هایی متفاوت با تجربه های بشری را بازگو می کنند؟`

مزامیر جامعه ایماندار را از تجربیات متنوع بشری آگاه ساخته و نشان میدهد که ایمانداران میتوانند خدا را در هر مرحله ای از زندگی پرستش کنند. در مجموعه مزامیر می توان موارد زیر را مشاهده نمود:

(۱) سرودهایی که خدا را به خاطر شوکت و قدرت او در کار خلقت، فرمانروائی پادشاهانه او، داوری و وفاداری او می ستایند. (۲) مزامیر شکرگزاری که عمق سپاسگزاری خود را از وفور برکات خدا ابراز می کند. (۳) مرثیه و ضجه هایی که از صمیم قلب برای نجات از گرفتاری به درگاه خداوند بیان می گردد. (۴) مزامیر حکمت که رهنمودهای عملی برای زندگی زاهدانه ارائه می دهد. (۵) مزامیر سلطنتی که به مسیح اشاره میکند که پادشاه مقتدر و نجاتدهنده قوم خداست. (۶) مزامیر تاریخی که گذشته اسرائیل را خاطرنشان میسازد و وفاداری خدا و بی وفایی اسرائیل را برجسته می کند تا به نسل های آینده بیاموزد که اشتباهات اجداد خود را تکرار ننموده، بلکه به خدا توکل کنند و به عهد او وفادار بمانند.

نظم یا سبک شعریِ مزامیر، قدرتی ویژه را ارائه می کند که نظر خوانندگان را جلب می کند. گرچه برخی از این سبک های شعری در ترجمه از دست رفته اند، لیکن همچنان می توانیم با زبان محلی خودمان قدردان بسیاری از آنها باشیم.

۱. موازی گرایی یا ردیف سازی یا ساختار موازی شامل ترکیب کلمات، عبارات یا موازی سازی است. ردیف سازی به درک معنای اجزای متناظر کمک می کند. [در دستور زبان، موازی گرایی، که به عنوان ساختار موازی یا ساخت موازی نیز شناخته می شود، تعادلی است در یک یا چند جمله از عبارات یا بندهای مشابه که ساختار دستوری یکسانی دارند. کاربرد موازی گرایی بر خوانایی تأثیر می گذارد و ممکن است پردازش متون را آسان تر کند.] برای مثال: «ای جان من خداوند را متبارک بخوان! و هر چه در درون من است، نام قدوس او را متبارک خواند» (مزمور ۱۰۳:۱). در این ردیف سازی، «جان من» «هر چه در درون من است» می باشد، یعنی تمامی وجود یک فرد.

۲. تشبیه ادبی یا صنعت بدیع از زبان تمثیلی استفاده می کند تا احساسات فیزیکی خواننده را مجذوب خود کند (برای مثال، ملجا و پناهگاه خدا به عنوان «سایه بال [او]» به تصویر کشیده شده است(مزمور ۱۷: ۸).

۳. مِریزم یا مِریسموس، بکار بردن دو واژه متضاد را در یک کُلیت بیان می کند. [مریسموس (یونانی) شکل گفتاری است که در آن ترکیبی از دو بخش متضاد به یک کُلیت اشاره دارد.] «شب و روز نزد تو فریاد کرده ام» که مُبین فریاد بدون وقفه است(مزمور ۸۸: ۱). تضاد دو واژه.

۴. لغت بازی، از صدای کلمات برای ساختن مترادف و برجسته کردن یک پیام روحانی استفاده می کند. در مزمور ۹۶:۴، ۵ واژههای عبری «الوهیم»، «خدایان» و الیلیم، «بتها» یک بازی با کلمات ایجاد میکنند تا این پیام را منتقل کنند که خدایان ملتها فقط «الوهیم»، «خدا» به نظر میرسند، اما صرفاً «الیم»، «بت» هستند.

در آخر واژه «سلاه» بیانگر یک میان پرده کوتاه است که یا برای مکث و یا تأمل در پیام بخش خاصی از مزمور یا تغییر در ادامه موسیقی است(مزمور ۶۱: ۴).