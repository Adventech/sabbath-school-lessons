---
title:  با نویسندگان مزامیر آشنا شوید
date:  01/01/2024
---

پادشاه که نام او در عناوین اکثر مزامیر هویداست، در سازماندهی عبادات مذهبی اسرائیل دستی فعال داشته است. او «شاعر شیرین سخن اسرائیل» نامیده شده است(دوم سموئیل ۲۳: ۱). عهد جدید تایید می کند که داود مزامیر گوناگونی را برشته تحریر در آورده است(متی ۲۲: ۴۳ – ۴۵؛ اعمال رسولان ۲: ۲۵ – ۲۹، ۳۴ و ۳۵؛ اعمال رسولان ۴: ۲۵؛ رومیان ۴: ۶ – ۸).

مزامیر متعددی توسط نوازندگان معبد سرود شده اند که لاوی بوده اند: برای نمونه، مزمور ۵۰ و مزامیر ۷۳ – ۸۳ توسط آساف؛ مزامیر ۴۲، ۴۴ – ۴۷، ۸۴، ۸۵ و ۸۸ توسط پسران قورح؛ مزمور ۸۸ توسط هیمان ازراحی؛ و مزمور ۸۹ توسط ایتان ازراحی نگاشته شده است.

`مزمور ۲۵: ۱ – ۵؛ مزمور ۴۲: ۱؛ مزمور ۷۵: ۱؛ مزمور ۷۷: ۱؛ مزمور ۸۴: ۱ و ۲؛ مزمور ۸۸: ۱ – ۳  و مزمور ۸۹: ۱ را بخوانید. این مزامیر چه چیزهایی را درباره تجربه مولفان آنها آشکار می کند؟`

روح القدس، الهام بخشِ نویسندگانِ مزامیر بوده است و از عطایا آنان برای خدمت به خدا و جامعه ایمانی آنها استفاده کرده است. نویسندگان مزمور افرادی بوده اند که تعهد آنان اصیل بوده و ایمانی عمیق داشته اند و با این وجود، گرایش به یاس و وسوسه داشته اند، درست مانند همه ما. مزامیر گرچه مدتها پیش نوشته شده است، لیکن مطمئنا بازتاب دهنده برخی از چیزهایی است که امروزه تجربه می کنیم.

«دعایم به حضور تو برسد! گوش خود را به فریادم مایل گردان. زیرا جان من از بلایا آکنده شده است، و حیاتم به هاویه نزدیک گشته»(مزمور ۸۸: ۲ و ۳). این ضجه های فردی در قرن بیست و یکم است، به همان اندازه که فردی در ۳۰۰۰ سال پیش ضجه زده است.

برخی از مزامیر به سختی ها و دشواری ها اشاره می کنند؛ و برخی بر خوشی ها تمرکز دارند. نویسندگان مزامیر نزد خدا فریاد برآوردند تا آنان را نجات بخشد، و مورد لطف و تفقدی قرار گرفتند که سزاوار آن نبودند. آنان خدا را برای وفاداری و محبت او تجلیل کردند و با او عهدی ناگسستنی بستند.

از این رو، مزامیر شهادتهای نجات الهی و نشانه های فیض و امید خدا هستند. مزامیر وعده های الهی را به تمامی کسانی که آن را با ایمان بپذیرند اعطا می کنند، یعنی عطایای آمرزش و زندگی تازه خدا را وعده می دهند. با این وجود، در عین حال، آنان تلاش نکردند تا سختی ها و مشقات رایج در دنیای سقوط کرده را مخفی کرده و بپوشانند یا آنها را بی اهمیت جلوه بدهند.

`چگونه با علم به اینکه حتی افراد وفاداری مانند سرایندگان مزمور  با برخی از کارهای مشابهی که ما انجام میدهیم، دست و پنجه نرم میکردند، امید و تسلی یابیم؟`