---
title:  دیدگاه یا جهانبینی مزامیر
date:  04/01/2024
---

`مزمور ۱۶: ۸؛ مزمور ۴۴: ۸؛ مزمور ۴۶: ۱؛ مزمور ۴۷: ۱ و ۷؛ مزمور ۵۷: ۲؛ مزمور ۶۲: ۸؛ مزمور ۸۲: ۸ و مزمور ۱۲۱: ۷ را بخوانید. خداوند در زندگی نویسنده مزموری چه جایگاهی داشته است؟`

جهانبینی مزامیر تماما خدا محور است؛ بدنبال تسلیم است، در دعا و شکرگزاری، و در تمامی تجربیات زندگی به خدا اشاره دارد. خدا خالقِ حاکم است، پادشاه و داور تمامی زمین است. او همه چیز را برای فرزندانش مهیا می سازد. بنابراین باید در تمامی زمان ها به او توکل و اعتماد کرد.

حتی دشمنان امت خدا می پرسند: خدای تو کجاست؟ وقتی که قوم خدا بظاهر سقوط کرده اند(مزمور ۴۲: ۱۰). درست همانطور که خداوند در همه جا حاضر و خدای شکست ناپذیر است، پس قوم خدا همیشه خداوند را در مقابل خود دارند. نهایتا، مزامیر زمانی را پیش بینی می کند که همه مردم و جمیع خلایق، خدا را پرستش کنند (مزامیر ۴۷: ۱ ؛ مزمور ۶۴: ۹).

محوریت خداوند در زندگی، مولد محوریت عبادت است. عبادتی که مزامیر در آن حیات داشت، اساساً با آنگونه پرستشی که بسیاری از مردم امروز می شناسند، متفاوت بود، زیرا عبادت در فرهنگ کتاب مقدس مرکز طبیعی و بلامنازع زندگی کل جامعه بود. بنابراین، هر آنچه در زندگی امت خدا اتفاق می افتاد، اعم از خوب یا بد، ناگزیر در عبادت بیان می شد. خدا صدای سراینده مزمور را در هر کجا که باشد می شنود و در هنگامی که زمان به کمال خود برسد به او پاسخ می دهد {مزمور ۳: ۴؛ مزمور ۱۸: ۶؛ مزمور ۲۰: ۶).

نویسنده مزمور آگاه است که مکان سکونت خدا در ملکوت است ولی در عین حال خدا در صهیون سکونت دارد، یعنی در خیمه مقدس خود در میان امت خویش. خدا بطور همزمان هم دور و هم نزدیک است، در هر جایی حضور دارد، و در معبد خویش است(مزمور ۱۱: ۴)، پنهان است(مزمور ۱۰: ۱) و آشکار است(مزمور ۴۱: ۱۲). در مزامیر این خصوصیات منحصر به فرد خدا، در کنار هم قرار داده شده است.

نویسندگان مزامیر درک کردند که نزدیکی و دوری در حقیقت موجودیت خدا جدایی ناپذیر است (مزمور ۲۴: ۷-۱۰). نویسندگان مزامیر پویایی این تنش روحانی را درک کردند. آگاهی آنها از نیکویی و حضور خدا، در میان هر آنچه که تجربه می کردند، امیدشان را تقویت می کرد، در حالی که منتظر بودند تا خدا مداخله کند، به هر طور و هر زمان که اراده کند.

`مزامیر چگونه به ما کمک می کند تا درک کنیم که نمی توانیم خدا را به برخی از جنبه های وجودی خودمان محدود کنیم؟ چه بخش هایی از زندگی شما ممکن است در پی دور نگه داشتن خداوند از شما باشد؟`