---
title:  داوری خدا و حرم مطهر[قدس]
date:  08/02/2024
---

`مزمور ۹۶: ۶-۱۰، مزمور ۹۹: ۱-۴; و مزمور ۱۳۲: ۷-۹، ۱۳-۱۸ را بخوانید. داوری خدا در کجا انجام می شود، و چه پیامدهایی برای ما دارد؟ چگونه حرم مطهر به ما کمک می کند تا بفهمیم خدا چگونه با شرارت برخورد خواهد کرد؟`

داوری خداوند ارتباط نزدیکی با قُدس دارد. حرم مطهر[قدس] مکانی بود که درک نویسنده مزمور درمورد مشکل شرارت را متحول می کند (مزمور ۷۳: ۱۷-۲۰). قدس به عنوان مکان داوری الهی تعیین گردیده بود همانطور که توسط داوری اوریم (اعداد ۲۷: ۲۱) و سینه بند داوری کاهن اعظم نشان داده شده است (خروج ۲۸: ۱۵، ۲۸-۳۰). بر این اساس، بسیاری از مزامیر خدا را نشسته بر تخت حرم مطهر نشان می دهند که آماده است جهان را به خاطر گناه و شرارتش داوری کند.

در معبد، نقشه نجات آشکار شد. در بت پرستی، گناه اساساً به عنوان یک لکه فیزیکی درک می شد که باید با آئین جادوگری از بین برود. در مقابل، کتاب مقدس گناه را به عنوان ناقض احکام اخلاقی خدا معرفی می کند. قدوسیت خداوند به این معناست که او عدالت و انصاف را دوست دارد. به همین ترتیب، قوم خدا باید به دنبال عدالت و انصاف باشند و خدا را در قدوسیت او پرستش کنند. برای انجام این کار، آنها باید احکام خدا را که بیانی از قدوسیت اوست، حفظ کنند.

بنابراین، مکان مقدس[حرم مطهر]، محل آمرزش گناه و احیای عدالت است که با کرسی رحمت خدا و «قربانی های عدالت» نشان داده شده است (تثنیه ۳۳: ۱۹، مزمور ۴: ۵).

با این حال، «خدایی که می بخشد»، انتقام اعمال شریرانه افراد توبه نکرده را از آنان می گیرد (مزمور ۹۹: ۸). مفاهیم کاربردی قدس به عنوان مکان داوری الهی این است که بطور دائمی از قدوسیت خدا آگاهی می بخشد و زندگی عادلانه بر اساس الزامات عهد خداوند را مطالبه می کند.

داوری خداوند از صهیون به خیریت عادلان و شکست شریران منتهی می شود (مزمور ۱۳۲: ۱۳-۱۸). این مکان مقدس انتظارات شادی بخش آمدن خداوند به عنوان داوری را ترغیب می کند، به ویژه در خلال روز کفاره. به همین ترتیب، مزامیر اطمینان از ورود قریب الوقوع داور الهی را تقویت می کند (مزمور ۹۶: ۱۳، مزمور ۹۸: ۹)، یعنی عیسی مسیح در قُدس آسمانی (مکاشفه ۱۱: ۱۵-۱۹).

رومیان ۸:۳۴ را بخوانید. چگونه این آیه به ما نشان می دهد که آنچه مسیح در قُدس آسمانی انجام می دهد برای قوم او خبر نیکو است؟