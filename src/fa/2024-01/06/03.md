---
title:  عدالت برای ستمدیده
date:  05/02/2024
---

`مزمور ۹: ۱۸، مزمور ۱۲: ۵، مزمور ۴۰: ۱۷، مزمور ۱۱۳: ۷، مزمور ۱۴۶: ۶ – ۱۰ و مزمور ۴۱: ۱ – ۳ را بخوانید. در اینجا چه پیامی برای ما وجود دارد حتی برای امروز؟`

خداوند در مورد اقشار مختلف آسیب پذیر مردم از جمله فقرا، نیازمندان، ستمدیدگان، یتیمان، بیوه ها، و غریبه ها عنایت و توجه ویژه ای به عدالت نشان داده است. مزامیر همچون احکام و انبیا، صراحت نظر دارد (خروج ۲۲: ۲۱-۲۷، اشعیا ۳: ۱۳-۱۵).

مزامیر به کرات از عبارت «فقیر و نیازمند» استفاده کرده است و از هواداری مظلومان در قالبهایی که منحصراً ملی و مذهبی باشد اجتناب کرده است. این مطلب حاکی از این است که مراقبت خداوند، جهانی است و به تمامی بشر تعمیم می یابد.

عبارت «فقیر و نیازمند» محدود به فقر مادی نیست، بلکه بر آسیب پذیری و درماندگی نیز دلالت دارد. این عبارت، شفقت خداوند را می جوید و این ایده را متبادر می سازد که فرد مبتلا تنهاست و جز خدا یار دیگری ندارد. تصویر «فقیر و نیازمند» همچنین مربوط به صداقت، راستگویی و علاقه به خدا در اعتراف به وابستگی کامل خود به خدا و صرفنظر از هر گونه اتکا بر نفس و مهارت های وجود است.

در همین حال، مراقبت و دلسوزی نسبت به محرومان (مزمور ۴۱: ۱-۳) نشان دهنده وفاداری مردم به خداست. در فرهنگ کتاب مقدس، شرارتی که بر علیه افراد آسیب پذیر بود، گناهانی شنیع بود (تثنیه ۱۵: ۷-۱۱). مزامیر به ایمانداران انگیزه می دهد تا در برابر هر ظلمی بایستند.

مزامیر بر عبث بودن اعتماد بر بشر فانی بعنوان منبع غایی حکمت و امنیت تاکید می ورزد. قوم خدا باید در برابر این وسوسه مقاومت ورزند، و ایمان غایی خود را بر روی رهبران بشری یا نهادها پایه گذاری نکنند، علی الخصوص زمانی که با طریق های خداوند متفاوت هستند.

خداوند ما به فیض خویش، خود را فقیر نمود تا با ما یکی شود تا از فقر او بسیاری دولتمند شوند (دوم قرنتیان ۸: ۹). دولتمندی مسیح شامل رهایی از هر ستم ناشی از گناه است و او به ما نوید زندگی ابدی در ملکوت خدا را می دهد (مکاشفه ۲۱: ۴). عیسی مسیح به عنوان داور الهی به وعده های مزمور عمل می کند، که هر بدرفتاری با محرومان و نیز نادیده گرفتن وظیفه در قبال آنها را داوری خواهد کرد (متی ۲۵: ۳۱-۴۶).

`چقدر در مورد انسانهای «فقیر و نیازمند» در میان خودمان می اندیشیم و چقدر برای آنها کاری انجام می دهیم؟`