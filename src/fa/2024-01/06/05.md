---
title:  غضب خویش را بریز
date:  07/02/2024
---

`مزمور ۵۸: ۶ – ۸؛ مزمور ۶۹: ۲۲ – ۲۸؛ مزمور ۸۳: ۹ – ۱۷؛ مزمور ۹۴: ۱ و ۲ و مزمور ۱۳۷: ۷ – ۹ را بخوانید. این مزامیر چه احساساتی را منتقل می کنند؟ عامل داوری در این مزامیر کیست؟`

برخی از مزامیر از خدا می طلبد تا از افراد و ملتهایی که قصد آسیب رساندن به نویسندگان مزمور یا قومشان دارند، انتقام بگیرد. این مزامیر به دلیل زبان خشن و اختلاف آشکارشان با اصل کتاب مقدسیِ محبت به دشمنان، ممکن است گیج کننده به نظر برسند (متی ۵: ۴۴).

با این حال، خشم نویسنده مزمور در برابر ظلم و ستم خوب است. این بدان معناست که نویسندگان مزمور حق و باطل را بیشتر از بسیاری از مردم جدی می گرفتند. او حتی به شدت به شرارتی که در دنیا انجام میشوداهمیت میدهد، نه فقط نسبت خودش، بلکه همچنین نسبت به دیگران.

با این وجود، نویسنده مزمور در هیچ جا خود را عامل انتقام معرفی نمی کند. در عوض، او انتقام و تلافی را صرفاً به دست خدا میسپارد. مزامیر لعنتهای عهد الهی را خاطر نشان می سازد (تثنیه ۲۷: ۹-۱۶) و از خدا میخواهد که همانطور که وعده داده است عمل کند.

مزامیر اعلامیه های نبوی درباره داوری قریب الوقوع خداوند است. آنها فقط دعاهای نویسنده مزمور نیستند. مزمور ۱۳۷ منعکس کننده اعلان داوری الهی در بابل است، همانطور که در انبیا دیده می شود. ویرانی که بابلی ها برای سایر ملل آوردند به آنها برمی گشت. مزامیر هشدارهای الهی را بیان می کند مبنی بر این که شرارت برای همیشه بدون مجازات نخواهد ماند.

کیفر خدا با عدالت و فیض اندازه گیری می شود. فرزندان خدا فراخوانده شدهاند تا برای کسانی که با آنها بدرفتاری میکنند دعا کنند و حتی به ایمان آوردن آنها امیدوار باشند (مزمور ۸۳: ۱۸، ارمیا ۲۹: ۷).

با این حال، در حالی که به دنبال تطبیق این مزامیر با هنجارهای کتاب مقدسی در صدد محبت به دشمنان هستیم، باید مراقب باشیم که تجربه دردناک بیان شده در آنها را به حداقل نرسانیم. خدا رنج فرزندانش را تصدیق می کند و به آنها اطمینان می دهد که «موت مقدسان مقدسان خداوند در نظر وی گرانبهاست»(مزمور ۱۱۶: ۱۵). داوری الهی، قوم خدا را موظف می کند که صدای خود را در برابر هر شری بلند کنند و در پی آمدن ملکوت خدا در کمال آن باشند. مزامیر همچنین صدای کسانی است که رنج می کشند و به آنها آگاهی می دهد که خدا از رنج آنها آگاه است و روزی عدالت برقرار خواهد شد.

`آیا کسی هست که گاهی فکر یا خیال پردازی نکرده تا از کسانی که اشتباهات وحشتناکی نسبت به او یا عزیزانشان مرتکب شده اند انتقام بگیرد؟ چگونه ممکن است این مزامیر به شما کمک کند که چنین احساساتی را با دید مناسبی ببینید؟`