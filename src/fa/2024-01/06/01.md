---
title:  اینک بر می خیزم
date:  03/02/2024
---

### مطالعه این هفته
مزمور ۱۸: ۳ – ۱۸، مزمور ۴۱: ۱ – ۳، تثنیه ۱۵: ۷ – ۱۱، مزمور ۸۲، مزمور ۹۶: ۶ – ۱۰، مزمور ۹۹: ۱ – ۴، رومیان ۸: ۳۴.

> <p>آیه حفظی</p>
> «خداوند میگوید، بهسبب غارت مسکینان و نالۀ فقیران، الآن برمیخیزم و او را در نجاتی که برای آن آه میکشد، برپا خواهم داشت» (مزمور ۱۲: ۵).

دوره ما تنها دوره ای نیست که اهریمن، بی عدالتی، و ظلم شعله ور باشد. نویسنده مزمور نیز در چنین زمانی می زیسته است. و بنابراین، هر چه که باشد، مزامیر صدای اعتراضِ خداوند به خشونت و ظلم در جهان و همچنین ندای نویسندگان مزمور است.

آری، خداوند بردبار است و خشم خود را در بردباری عظیم خود نگاه می دارد، نمی خواهد کسی هلاک شود، بلکه توبه کند و راه خود را تغییر دهد(دوم پطرس ۳: ۹ – ۱۵).

و گرچه زمان خدا برای مداخله با زمان انتظار بشر همیشه منطبق نیست، لیکن روز داوری خدا در راه است (مزمور ۹۶: ۱۳، مزمور ۹۸: ۹). ما فقط باید به او و به وعده های او اعتماد کنیم تا آن روز فرا رسد.

تنها آفریدگاری که بارگاهش بر انصاف و عدالت بنا شده است (مزمور ۸۹: ۱۴، مزمور ۹۷: ۲)، می تواند با داوری مقتدرانه خود، ثبات و نیکبختی را برای جهان فراهم کند. داوری الهی دو رو دارد که شامل رهایی ستمدیدگان و نابودی شریران است (مزمور ۷: ۶-۱۷).

این همان چیزی است که به ما وعده داده شده است، و این همان چیزی است که در واقع روزی فرا خواهد رسید – اما در زمانی که خدا مناسب بداند، نه زمانی که ما بخواهیم و این نکته ای است که نویسنده مزمور بر آن تأکید می ورزد.