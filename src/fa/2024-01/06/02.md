---
title:  جنگجوی با شکوه
date:  04/02/2024
---

`مزمور ۱۸: ۳ – ۱۸؛ مزمور ۷۶: ۳ – ۹ و ۱۲؛ و مزمور ۱۴۴: ۵ – ۷ را بخوانید. خداوند در این آیات چگونه به تصویر کشیده شده است؟ این تصاویر چه چیزی را درباره آمادگی خدا برای رهایی قومش نشان می دهد؟`

این سرودها خداوند را به خاطر قدرت مهیب او بر نیروهای شیطانی که قوم او را تهدید می کنند ستایش می کنند. آنها خدا را در عظمت او به عنوان جنگجو و داور به تصویر می کشند. تصویر خدا به عنوان جنگجو در مزامیر بوفور آمده است و اندازه و اجابت خدا به فریادها و رنج مردمش را برجسته می سازد.

«خداوند از آسمان رعد کرد،/ و آن متعال آواز خود را داد،/ و سنگهای گداخته بود/ و اخگرهای افروخته./ او تیرهای خود را فرستاد/ و آنان را پراکنده ساخت؛/ برقها افکند و ایشان را پریشان کرد./ مجراهای دریا نمایان شد/ و بنیان جهان آشکار گردید،/ از نهیب تو، خداوندا،/ و از وزش باد بینی تو!» (مزمور ۱۸: ۱۳ و ۱۵).

عزم و عظمت عمل خدا باید هر گونه شک و تردیدی را در مورد عنایت و شفقت زیاد خداوند نسبت به آسیب دیدگان، یا قدرت و توانایی او در شکست دادن شر را از بین ببرد. ما فقط باید منتظر باشیم تا او این کار را انجام دهد.

در آخر، حتی زمانی که قوم خدا، مانند داوود، درگیر جنگ بودند، نجات با تمهیدات بشری بدست نیامد. داود پادشاه در نبردهای متعدد خود بر علیه دشمنان قوم خدا، خدا را به عنوان تنها کسی که پیروزی های او را حاصل نموده است، ستایش کرد. برای داود ساده بود تا اعتبار وقایع را به خاطر کامیابی ها و پیروزیهایش بخودش اختصاص دهد، اما قالب ذهنی او چنین نبود. او می دانست که سرچشمه قدرت  از کجاست.

گرچه داوود اعتراف می کند که خداوند دستانش را برای جنگ اموز داده است (مزمور ۱۸: ۳۴)، لیکن او در هیچ کجای مزامیر بر مهارت های جنگی خود تکیه نمی کند. در عوض، خداوند برای داود نبرد می کند و او را نجات می دهد (مزمور ۱۸: ۴۷، ۴۸).

در مزامیر، داود پادشاه، که به عنوان یک جنگجوی موفق شناخته می شد، نقش خود را به عنوان یک موسیقیدان ماهر بر عهده می گیرد و خداوند را به عنوان تنها نجات دهنده و حافظ قومش می ستاید(مزمور ۱۴۴: ۱۰-۱۵). ستایش و دعا برای خداوند سرچشمه قدرت داود است که از هر سلاح جنگی قدرتمندتر است. تنها خداوند قابل اعتماد و پرستش است.

`از هر گونه عطایا و مهارت و توفیقی که در زندگی برخوردار بوده اید، چرا باید همیشه منشا و سرچشمه همه آنها را به خاطر بسپارید؟ اگر آن سرچشمه را فراموش کنید با چه خطری مواجه می شوید؟`