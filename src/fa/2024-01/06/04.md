---
title:  برای چه مدت ناعادلانه داوری خواهی کرد؟
date:  06/02/2024
---

خداوند به رهبران اسرائیل اختیار و اقتدار داد تا عدالت را در اسرائیل حفظ کنند (مزمور ۷۲: ۱-۷، ۱۲-۱۴). پادشاهان اسرائیل می بایستی اقتدار خود را بر اساس اراده خدا بکار می بردند. دغدغه اصلی رهبران باید متضمن صلح و عدالت در سرزمین و مراقبت از آسیب دیدگان اجتماعی می بود. تنها در این صورت است که زمین و کل مردم سعادتمند خواهند شد. پادشاهی با وفاداری به خدا قدرتمند می شود، نه با قدرت بشری.

`مزمور ۸۲ را بخوانید. چه اتفاقی میافتد وقتی رهبران از عدالت عدول کرده و نسبت به افرادی که وظیفه محافظت از آنها را دارند ستم روا کنند؟`

در مزمور ۸۲، خدا داوری خود را بر داوران فاسد اسرائیل اعلام می کند. «خدایان» (مزمور ۸۲: ۱، ۶) نه خدایان بت پرست هستند و نه فرشتگان، زیرا آنها هرگز وظیفه ایفای عدالت به قوم خدا را بر عهده نداشتند و بنابراین نمی توان آنها را به خاطر انجام ندادن آن مورد داوری قرار داد. اتهامات ذکر شده در مزمور ۸۲: ۲-۴ قوانین تورات را منعکس می کند و «خدایان» را رهبران اسرائیل معرفی می کند (تثنیه ۱: ۱۶-۱۸، تثنیه ۱۶: ۱۸-۲۰، یوحنا ۱۰: ۳۳-۳۵). خداوند از «پسران انسان» سؤال میکند که آیا عادلانه داوری میکنند یا خیر، و مجازات آنها اعلام میشود، زیرا آنها ناعادل شناخته شدهاند. رهبران با نا آگاهی در تاریکی تلو تلو میخورند (مزمور ۸۲: ۵)، زیرا قانون خدا، یعنی نور را کنار گذاشتهاند (مزمور ۱۱۹: ۱۰۵).

کتاب مقدس بی وقفه و با تاکید این دیدگاه را تایید می کند که خداوند تنها خداست. خدا در اداره جهان با رهبران بشری منصوب شده به عنوان نمایندگان خود شراکت می کند (رومیان ۱۳: ۱). اما بارها این نمایندگان بشر چه در تاریخ و چه در حال حاضر از مسئولیتی که به آنها داده شده است منحرف گشته اند.

مزمور ۸۲ یا کنایه ارتداد برخی از رهبران را که خود را «خدایان» و بالاتر از دیگران می پنداشتند، افشا می کند. اگرچه خداوند به رهبران اسرائیل این اختیار و امتیاز را داد که «فرزندان اعلی علیین» نامیده شدند نماینده او گردیدند، لیکن خدا از رهبران شریر صرفنظر کرد. خداوند به آنها یادآوری می کند که آنها فانی هستند و مانند همه مردم تابع احکام اخلاقی هستند. هیچ کس بالاتر از احکام خدا نیست (مزمور ۸۲: ۶-۸).

خداوند کل جهان را داوری خواهد کرد. قوم خدا نیز به خدا حساب پس خواهند داد. هم رهبران و هم مردم باید از داور الهی الگو بگیرند و بر او امید غایی داشته باشند.

`چه نوع اختیار و اقتداری بر دیگران دارید؟ چقدر عادلانه و منصفانه از این اختیار استفاده می کنید؟ مراقب باشید.`