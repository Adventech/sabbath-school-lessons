---
title:  مدافع و رهایی دهنده
date:  24/01/2024
---

`اول قرنتیان ۱۰: ۱ – ۴ را بخوانید. پولس داستان خروج را چگونه شرح می دهد؟ او در پی کدام درس روحانی برای تعلیم دادن است؟`

`مزمور ۱۱۴ را بخوانید. چگونه رهایی الهی قوم اسرائیل از مصر به طور شعرگونه در اینجا شرح داده شده است؟`

چه تصویر شاعرانه ای از رهایی شگفت انگیز خدا از فرزندانش از اسارت مصر در مزمور ۱۱۴ آمده است. در سراسر عهد عتیق و حتی در عهد جدید، رهایی از مصر به عنوان نمادی از قدرت خدا برای نجات قومش تلقی می شد. پولس در این آیات در قرنتیان دقیقاً این کار را انجام می دهد و کل داستان واقعی را به عنوان یک استعاره، نمادی از نجات در عیسی مسیح می بیند.

مزمور ۱۱۴ همچنین رهایی الهی را از طریق حاکمیت خدا به عنوان آفریدگاری به تصویر می کشد که بر قدرت های طبیعت برتری دارد، که به وسیله آن قدرت های خارق العاده [معجزه] قوم خود را در زمان خروج نجات داد. دریا، رود اردن، و کوه ها و تپه ها به طور شاعرانه قدرت های طبیعی و انسانی مخالف اسرائیل را در مسیرشان به سرزمین موعود نشان می دهند (تثنیه ۱: ۴۴، یوشع ۳: ۱۴-۱۷). اما خداوند بر همه آنها تسلط دارد.

در واقع، برای بسیاری از فرزندان خدا در تمامی اعصار و مکانها، راه رسیدن به اورشلیم آسمانی مملو از خطر است. مزامیر آنها را تشویق می کند که به فراسوی تپه ها و به سوی خالق آسمان و زمین بنگرند (مزمور ۱۲۱: ۱).

روح مزمور ۱۱۴ با آرام کردن طوفان دریا توسط عیسی و اعلام او مبنی بر اینکه کلیسا از هیچ چیزی نباید هراس داشته باشد زیرا او بر جهان غالب شده است (متی ۸: ۲۳-۲۷، یوحنا ۱۶: ۳۳).

کارهای عظیم خداوند بخاطر قومش باید الهام بخش تمام زمین باشد تا از حضور او بخود بلرزند (مزمور ۱۱۴: ۷). لرزش را باید بهعنوان تصدیق و پرستش دانست تا ترساندن (مزمور ۹۶: ۹، مزمور ۹۹: ۱). با وجود خدا در کنار آنها، ایمانداران هیچ ترسی ندارند.

`برخی از خطرات روحانی که ما به عنوان ایماندار با آن روبرو هستیم چیست، و چگونه میتوانیم یاد بگیریم که به قدرت خداوند تکیه کنیم تا در برابر این خطرات تسلیم نشویم که اکنون برای ما به همان اندازه واقعی هستند که برای نویسنده مزمور واقعی بودند؟`