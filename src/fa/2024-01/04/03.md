---
title:  اطمینان از اینکه خدا مراقبت می کند
date:  22/01/2024
---

`مزمور ۴۰: ۱ – ۳، مزمور ۵۰: ۱۵، مزمور ۵۵: ۲۲ و مزمور ۱۲۱ را بخوانید. خداوند در امور روزانه ما چگونه دخیل است؟`

خداوند خودش را در کلام مقدس به عنوان خدای زنده ای آشکار می کند که برای کسانی که او را فرا می خوانند اقدام می کند.

برای نویسنده مزمور «خداوند را همواره پیش روی خود میدارم»(مزمور ۱۶: ۸). بنابراین او به خدا توکل و اعتماد دارد و او را صدا می زند(مزمور ۷: ۱، مزمور ۹: ۱۰). خداوند حرفهای او را می شنود حتی زمانی که از اعماق فریاد بر آورد(مزمور ۱۰۳: ۱ و ۲) مبنی بر اینکه در هر وضعیتی که در زندگی قرار داشته باشیم از دامنه سلطه خدا گریزی نداریم. بدین سبب فریاد نویسنده مزمور هر قدر هم که اضطراری باشد، هرگز عاری از امید نیست.

در این اثنا مزمور ۱۲۱ قدرت خالق را در زندگی فردی ایماندار تجلیل و تکریم می کند. این قدرت شامل موارد زیر است:

(۱)او نخواهد گذاشت که پای تو لغزش [تکان] بخورد. استفاده از تمثیل «پا» اغلب شرح دهنده سفر زندگی یک فرد است(مزمور ۶۶: ۹، مزمور ۱۱۹: ۱۰۵، امثال ۳: ۲۳). واژه عبری «جنبش نخواهد خورد» از امنیتی سخن می گوید که خدا به جهان (مزمور ۹۳: ۱) و صهیون می دهد(مزمور ۱۲۵: ۱).

(۲)تصویر خداوند به عنوان حافظ اسرائیل که نه چرت میزند و نه می خوابد، هوشیاری و آمادگی همیشگی خداوند برای اقدام برای منافع فرزندانش را برجسته می کند(مزمور ۱۲۱: ۳ و ۴).

(۳) خداوند «سایه شماست» (مزمور ۱۲۱: ۵ و ۶) یادآور ذهن از به ستون ابر در زمان خروج است (خروج ۱۳: ۲۱ و ۲۲). بطور مشایه خداوند ملجا و پناهگاهی روحانی و فیزیکی برای قوم خود مهیا می سازد.

(۴) خدا در دست راست آنان است (مزمور ۱۲۱: ۵). «دست راست» معمولا بیانگر دست قوی و عمل کننده است(مزمور ۷۴: ۱۱، مزمور ۸۹: ۱۳). در اینجا این مفهوم را متبادر میسازد که خدا نزدیک است و ما را تحت لطف و تفقد خود دارد(مزمور ۱۶: ۸، مزمور ۱۰۹: ۳۱، مزمور ۱۱۰: ۵).

(۵) محافظت خدا از قومش بوضوح در مزمور ۱۲۱: ۶ – ۸ تایید شده است. خدا فرزندان خویش را از هر بدی حفظ خواهد نمود. نه «خورشید» و نه «ماه» نخواهند توانست به آنان آزار برسانند. خداوند مراقب «آمد» و «شد» آنها خواهد بود. این استعاره های شاعرانه بر عنایت همه جانبه و بی وقفه خداوند تأکید دارند.

نتیجه؟ نویسنده مزمور به مراقبت محبانه خدا اعتماد داشت. البته ما هم باید اینگونه باشیم.

`چند راه عملی وجود دارد که بتوانید واقعیت دلسوزی و مراقبت خداوند را بهتر تجربه کنید؟ چگونه می توانید بهتر با خدا همکاری کنید تا او را قادر سازید تا در درون شما و برای شما کار کند؟`