---
title:  خداوند در مصیبتها پناهگاه است
date:  23/01/2024
---

`مزمور ۱۷: ۷ – ۹، مزمور ۳۱: ۱ – ۳  و مزمور ۹۱: ۲ – ۷ را بخوانید. نویسنده مزمور در زمانهای گرفتاری چه می کند؟`

نویسنده مزمور با انواع مشکلات مواجه می شود و در آن زمان به سوی خداوند که پناهگاهی در هر مصیبت است روی می آورد. اعتماد، یک انتخاب عمدی برای اعتراف به مالکیت خدا بر زندگی خود در هر شرایطی است. اگر اعتماد در مصیبت کارساز نباشد، در هیچ کجا کارساز نخواهد بود.

شهادت نویسنده مزمور از اینکه دربارۀ خداوند میگوید: «اوست پناه من و دژ من، خدای من که بر او توکل دارم» (مزمور ۹۱: ۲) از تجربه گذشته او با خدا سرچشمه می گیرد و اکنون ایمان او را به آینده تقویت می کند. نویسنده مزمور خدا را والاترین و توانا می خواند (مزمور ۹۱: ۱، ۲) و عظمت بی همتا و خارق العاده خدای خود را یاد می کند.

نویسنده مزمور همچنین از امنیتی سخن می گوید که فرد می تواند در خدا بیابد: «مکان مخفی» («مخفیگاه یا ملجا»)، «سایه» (مزمور ۹۱: ۱)«پناهگاه»، «دژ» (مزمور ۹۱: ۲)، «بالها»، «حفاظ»، «سپر» (مزمور ۹۱: ۴)، و «ماوا»(مزمور ۹۱: ۹). این تمثیل ها نشان دهنده پناهگاه های امن در فرهنگ نویسنده مزمور است. فقط باید به گرمای طاقتفرسای خورشید در آن سوی جهان فکر کرد تا از سایه (یا سایه بان) قدردانی کرد یا زمانهای جنگ در تاریخ اسرائیل را به خاطر آورد تا امنیت ارائه شده توسط سپر یا قلعه مورد قدردانی واقع گردد.

`مزمور ۱۷: ۸ و متی ۲۳: ۳۷ را بخوانید. در اینجا چه تمثیلی استفاده شده است و چه چیزی را آشکار می کند؟`

یکی از اصطلاحات صمیمی و محبوب، تمثیلی است که به بودن «زیر سایه بالهای تو» اشاره میکند (مزمور ۱۷: ۸، مزمور ۵۷: ۱، مزمور ۶۳: ۷). این استعاره بر این دلالت دارد که پرنده مادر، آسایش و اطمینان خاطر را فراهم می کند. خداوند را به عقابی تشبیه می کند که با بال هایش از بچه های خود محافظت می کند (خروج ۱۹: ۴، تثنیه ۳۲: ۱۱) و یا مرغی که جوجه های خود را زیر بال های خود جمع می کند (متی ۲۳: ۳۷).

`با این حال، چگونه در مواقعی که مصیبتی وارد میشود، با آن کنار میآییم و به نظر نمیرسد که محافظت خداوند را ببینیم؟ چرا این مصیبت ها به این معنی نیست که خداوند با ما نیست؟`