---
title:  خداوند می شنود و می رهاند
date:  20/01/2024
---

### مطالعه این هفته
مزمور ۱۳۹: ۱ – ۱۸؛ مزمور ۱۲۱؛ مزمور ۱۷: ۸؛ متی ۲۳: ۳۷؛ اول قرنتیان ۱۰: ۱ – ۴؛ عبرانیان ۴: ۱۵ و ۱۶.

> <p>آیه حفظی</p>
> «پارسایان فریاد برمیآورند، و خداوند آنان را میشنود؛ او ایشان را از همۀ تنگیهایشان میرهاند»(مزمور ۳۴: ۱۷).

مزامیر به کرات حقیقتی را که خداوند حاکم مطلق است برجسته می کند، آنکه جهان را خلق کرده و حفظ می نماید، همچنین خود را به عنوان خدای شخصی آشکار می سازد که پیشقدم در ایجاد و حفظ رابطه با قوم خویش گردید.

خداوند به قوم خویش و خلقت خویش نزدیک است، هم در آسمان و هم بر زمین(مزمور ۷۳: ۲۳ و ۲۵). گرچه او سلطنت خویش را در آسمان برقرار نمود(مزمور ۱۰۳: ۱۹) و بر ابرها می نشیند(مزمور ۶۸: ۴)، خداوند نزدیک است به همۀ آنان که او را میخوانند؛ به آنان که او را صادقانه میخوانند(مزمور ۱۴۵: ۱۸).

مزامیر با استواری از این حقیقت حمایت می کند که خداوند، خدای زنده است، که از جانب کسانی که او را صدا می زنند عمل می کند (مزمور ۵۵: ۱۶-۲۲). مفهوم و منظور مزامیر کاملا دقیق است زیرا خدای زنده ای را خطاب نموده که دعاها را می شنود و اجابت می کند.

باید بخاطر داشته باشیم که برای نزدیک شدن به خدا باید در ایمان زندگی کرد و از فرامین او اطاعت کرد. هیچ چیزی کمتر از این ایمان و اطاعت برای او قابل قبول نیست، آنگونه که تاریخ اسراییل اغلب آشکار نموده است.