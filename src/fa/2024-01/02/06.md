---
title:  آه، ما را دوباره احیا کن
date:  11/01/2024
---

`مزمور ۶۰: ۱ – ۵ را بخوانید. فکر می کنید که این مزمور برای چه رویدادهایی می تواند دعایی مناسب باشد؟ چگونه می توانیم حتی در دوران شاد زندگی از مزامیر مرثیه و ماتم بهره مند شویم؟`

مزامیر ماتم و مرثیه عموماً به عنوان دعاهای افرادی شناخته میشود که در زمانهای سختی اعم از جسمی، روانی یا روحانی زندگی میکنند. یا در هر سه مورد.

با این وجود، نباید از این مزامیر حذر کنیم، حتی در اوقاتی که همه چیز بخوبی به پیش می رود. گاهی اوقات ممکن است بین کلمات مزمور و تجربه فعلی عبادت کننده هیچگونه ارتباطی وجود داشته نباشد. یعنی مزامیر مرثیه و ماتم می تواند حتی برای عابدانی که در پریشانی نیستند، سودمند باشد.

نخست، آن مزامیر می توانند ما را بیشتر آگاه کنند که رنج و مصیبت بخشی از تجربه عمومی بشر است، و این که هم برای عادلان و هم برای شریران اتفاق می افتد. مزامیر به ما اطمینان می دهد که خدا همه چیز را تحت کنترل دارد و در مواقع سختی قدرت و راه حل ارائه می دهد. حتی در این مزمور، حتی در میان مشکلاتی که می گوید («زمین را به لرزه انداختی»، مزمور ۶۰: ۲)، نویسنده مزمور امید نهایی خود را به رهایی خدا نشان میدهد.

دوم، مزامیر مرثیه و ماتم به ما می آموزد که نسبت به گرفتاران و مصیبت زدگان شفقت داشته باشیم. هنگام ابراز خوشحالی و سپاسگزاری از خداوند، به ویژه در ملاء عام، باید حواسمان به افراد کم اقبال باشد. مطمئناً، ممکن است در حال حاضر چیزهای خوبی داشته باشیم، اما چه کسی افرادی را که در اطراف ما هستند نمی شناسد که به طرز وحشتناکی رنج می برند؟ دعا کردن با این قبیل مزامیر می تواند به ما کمک کند تا کسانی که روزهای سختی را بسر میبرند از یاد نبریم. مزامیر باید در ما حس مهربانی و شفقت و میل به خدمت به رنجدیدگان را همچون عیسی برانگیزد.

«این جهان جُزامخانه بزرگی است، اما مسیح آمد تا بیماران را شفا دهد تا اسیران شیطان را آزاد کند. او در سلامت و قدرت خود بود. او زندگی خود را به بیماران، مبتلایان، و دیو زدگان بخشید. او هیچ کس را که برای دریافت قدرت شفابخش او آمده بود، از خود دور نکرد. او میدانست که کسانی که از او درخواست کمک میکردند، باعث بیماری خودشان شده بودند. اما او از شفای آنها امتناع نکرد. و هنگامی که احسانی از جانب مسیح نصیب این جانهای فقیر شد، آنها به گناه خود مجاب گردیدند و بسیاری از بیماری روحانی خود و همچنین از بیماری های جسمی خود شفا یافتند. انجیل هنوز همان قدرت را دارد، و چرا ماامروز نباید شاهد همان نتایج باشیم». Ellen G. White, Welfare Ministry, pp. 24, 25.

`همین الان چه کسی را می شناسید که نه تنها به دعای شما نیاز دارد، بلکه به خدمت عملی شما نیز نیاز دارد؟`