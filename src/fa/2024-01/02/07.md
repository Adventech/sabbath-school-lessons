---
title:  اندیشه هایی فراتر
date:  12/01/2024
---

مزمور ۴۲: ۸ و از نوشته های الن جی وایت، فصل «شعر و سرود» صفحات ۱۵۹ – ۱۶۸ را از کتاب آموزش بخوانید. دعا و سرود مطابق با این آیات الهام شده چگونه بهم مربوط می شوند؟

الن جی وایت مزامیرِ ندامتِ داود را شرح می دهد(برای نمونه مزمور ۵۱)، به عنوان زبان جان او و دعاهایی که ماهیت اندوه واقعی او برای گناه را بتصویر می کشد.(گامهایی بسوی نور صفحات ۲۴ و ۲۵ را ببینید).

او ایمانداران را تشویق میکند تا آیات مزامیر را بهعنوان وسیلهای برای تقویت حس حضور خدا در زندگیشان بخاطر بسپارند و بطور عملی همچون عیسی صدای خود را با مزامیر در هنگام مواجهه با وسوسه و ترس ظالمانه بلند کنند.

او همچنین می گوید: «چقدر با کلام سرود مقدس در جان، چشمه های توبه و ایمان و امید و عشق و شادی جاری می شود! . . . در واقع، بسیاری از سرودها دعاست». – آموزش، صفحات ۱۶۲ – ۱۶۸.

هنگامی که با مزامیر دعا نموده و سرود می خوانیم، اصرار و مداومت، جسارت، شجاعت و امید نویسندگان مزمور را برای خود اتخاذ می کنیم.

آنها ما را تشویق می کنند تا به سفر روحانی خود ادامه دهیم و ما را تسلی می دهند که تنها نیستیم. افراد دیگری مانند ما زمانهای تاریک و ظلمانی را گذرانده اند و با این وجود با فیض خدا ظفر یافته اند. در عین حال، مزامیر به ما شمه ای از شفاعت مسیح را بخاطر ما آشکار می کنند و او همیشه زندگی می کند تا برای ما دعا کند(عبرانیان ۷: ۲۵).

دخیل نمودن و بهره گرفتن از مزامیر در دعا و پرستش، جامعه ایماندار را از طیف کامل تجربیات بشری آگاه می کند و به عابدان می آموزد که در جنبه های مختلف آن تجربه در عبادت شرکت کنند. مزامیر، دعاها و سرودهای الهی-انسانی می باشند. به همین دلیل، گنجاندن مزامیر به طور مداوم در عبادت، جامعه ایماندار را به مرکز اراده خدا و فیض شفابخش قدرتمند می رساند.

**سوالاتی برای بحث:**

`۱. ۱. چرا دعای خودجوش و بدون هدایت تنها شیوه دعا نیست؟ چگونه می توانیم در دعاهای خود در زندگی از مزامیر که دعاهای کتاب مقدسی هستند بهره مند شویم؟`

`۲. مزامیر چگونه می تواند تجربه دعاهای جمعی ما را غنا بخشد؟ درباره روشهای عملی که کلیسای محلی شما میتواند استفاده از مزامیر را در خدمات عبادی خود تقویت کند، بحث کنید؟`

`۳. مزامیر در مورد پیچیدگی سفر ایمان انسانی و قدرت فیض شفابخش خداوند چه چیزی را آشکار می کند`