---
title:  از یاس به امید
date:  10/01/2024
---

همه ما احتمالاً با مواقعی روبرو شده ایم که حضور خدا بسیار دور از ما به نظر رسیده است. چه کسی اینگونه فکر نکرده است که: چگونه ممکن است این اتفاق افتاده باشد؟

نویسندگان مزمور مانند ما بوده اند که بطور یقین با موارد مشابهی روبرو شده اند. آری، گرچه گاهی اوقات گناهان ما مصایبی را برای ما به همراه میآورند، در مواقعی دیگر بسیار ناعادلانه به نظر میرسند، و ما احساس میکنیم که سزاوار چیزی را که اکنون با آن مواجه هستیم، نیستیم. چه کسی دوباره در آنجا حضور نداشته است؟

`مزمور ۱۳ را بخوانید. کدام دو حالات روحی اصلی را می توانید در این مزمور تشخیص دهید؟ به نظر شما چه تصمیمی باعث تغییر اساسی در دیدگاه کلی نویسنده مزمور شد؟`

«تا به کی، خداوندا؟ آیا مرا تا ابد فراموش خواهی کرد؟ تا به کی روی خود را از من خواهی پوشانید؟»(مزامیر ۱۳: ۱). مجددا، چه کسی نمی تواند با این احساسات مرتبط نباشد، هر قدر هم که اشتباه باشد؟ (آیا خدا هر یک از ما را فراموش خواهد کرد؟)

از این رو مزمور ۱۳ به شیوه ای برای اجتناب از اشتباه رایج اشاره می کند، یعنی تمرکز بر خود و مشکلاتمان در هنگام دعا. این مزمور میتواند دعای ما را متحول سازد به این شیوه که ما را هدایت می کند تا ماهیت تغییرناپذیر و وفادار خدا را نسبت به قومش دوباره تصریح کنیم.

قدرمسلم، اگرچه مزمور با ناله و شکایت آغاز می شود، اما به همین جا خاتمه نمی پذیرد. و این نکته حیاتی و حائز اهمیت است.

مزمور ما را هدایت میکند تا بطور هدفمند و آگاهانه به قدرت رستگارکننده خدا اعتماد کنیم (مزمور ۱۳: ۵)، تا ترس و نگرانی ما (مزمور ۱۳: ۱ تا ۴) به تدریج جای خود را به نجات خدا بدهد و از ناله و حرمان به شکرگزاری، و از عجز و یاس به امید، این تحول را تجربه کنیم (مزمور ۱۳: ۵ و ۶).

با این وجود، صرفا تکرار کلمات مزامیر با درک جزئی معنای آنها، دگرگونی واقعی مورد نظر در اثر استفاده از آنها را ایجاد نمی کند.

هنگام دعا با مزمور، باید روح القدس را طلب کنیم تا بتوانیم به روشی که مزمور خواسته عمل کنیم. مزامیر کلام خداست که با آن شخصیت و اعمال ایمانداران دگرگون می شود، که به آسانی از آن آگاهی نمی یابند.

به فیض خدا، وعده های مزامیر در زندگی ایمانداران آشکار می شود. این بدان معنی است که ما به کلام خدا اجازه می دهیم تا ما را مطابق خواست خدا شکل دهد و ما را با مسیح متحد کند، کسی که اراده خدا را به طور کامل نشان داد و به عنوان پسر تجسم یافته خدا، با مزامیر نیز دعا کرد.

`آزمونها و مشقات چگونه می تواند شما را به خدا نزدیکتر کند؟ چرا، اگر مراقب نباشید، می توانند شما را از او دور کنند؟`