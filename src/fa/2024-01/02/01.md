---
title:  دعا کردن را به ما بیاموز
date:  06/01/2024
---

### مطالعه این هفته
مزمور ۱۰۵: ۵؛ کولسیان ۳: ۱۶؛  یعقوب ۵: ۱۳؛ مزمور ۴۴؛ مزمور ۲۲؛ مزمور ۱۳؛ مزمور ۶۰: ۱ – ۵.

> <p>آیه حفظی</p>
> «روزی عیسی در مکانی دعا میکرد. چون دعایش به پایان رسید، یکی از شاگردان به او گفت: ای سرور ما، دعا کردن را به ما بیاموز، همانگونه که یحیی به شاگردانش آموخت» (لوقا ۱۱: ۱).

به نظر می رسد که تنها دعای فی البداهه و ناآموخته دعای واقعی است، البته این عقیده در میان برخی از مسیحیان رایج است. از این رو، شاگردان عیسی زمانی که از عیسی خواستند تا دعا کردن را به آنها بیاموزد، اجر وافر یافتند. خدا یک کتاب دعا یعنی مزامیر را در قلب کتاب مقدس جای داد، نه اینکه تنها به ما نشان دهد که قوم خدا در عهد کهن چگونه دعا میکردند، بلکه به ما بیاموزد که چگونه میتوانیم امروز دعا کنیم.

مزامیر از همان دورانهای اولیه دعاهای قوم خدا و از جمله شکل دهنده دعاهای عیسی بوده است (اول تواریخ ۱۶: ۷، ۹؛ نحمیا ۱۲: ۸؛ متی ۲۷: ۴۶؛ افسسیان ۵: ۱۹). در این هفته به نقش مزامیر که به قوم خدا کمک کرد تا در گذار از خط سیر زندگی در رابطه خود با خدا رشد کنند نگاهی خواهیم انداخت. باید به خاطر داشت که مزامیر مجموعه ای از دعاهاست که نه تنها از منظر الهیاتی آن مزامیر، بلکه به خاطر اینکه میتوانند به طریقی دعاهای فردی و جمعی ما را غنا بخشیده و متحول کننده باشند، از ارزشی والا برخوردارند.

دعا از طریق مزامیر به بسیاری از ایمانداران کمک نموده تا زندگی عابدانه منظم و سرشار از دعا را ایجاد کنند.

در این هفته به مرور مزامیر ادامه می دهیم، خصوصا در بستر شرایط و زمانهایی که امور به خوبی برای ما به پیش نمی روند.