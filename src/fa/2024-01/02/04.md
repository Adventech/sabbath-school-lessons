---
title:  مزمور یاس و نومیدی
date:  09/01/2024
---

دعا با مزامیر بیش از آنست که عبادت کنندگان را قادر کند تا دعاهای خویش را آزادانه ابراز کنند. مزامیر بر تجربه آنها بر اساس معیارهای خدا نظارت می کند و آنها را بردبار و صبور می سازد و امید و اطمینان از حضور خدا را به ارمغان می آورد.

`مزمور ۲۲ را بخوانید. از این مزمور در خصوص اعتماد به خدا در میانه مصیبت عظیم چه می توانیم بیاموزیم؟`

کلام حزن انگیز مزمور ۲۲: ۱ می تواند به افراد رنجدیده کمک کند تا اندوه و حس تنهایی را بیان کنند: «ای خدای من، ای خدای من، چرا مرا واگذاشتی و از نجات من و سخنان فغانم دوری؟»

این کلام البته در میان مسیحیان مشهور شده است زیرا آنان همان کلماتی بودند که عیسی خودش در حالی که بر روی صلیب بود بر زبان آورد و به ما نشان می دهد که تجربه مسیح برای مزامیر چقدر محوری بود(متی ۲۷: ۴۶ را ببینید).

با این حال، حتی در میان رنج ها و مشقات، این کلمات نیز ابراز شده است: «نام تو را بر برادرانم اعلام خواهم کرد و در میان جماعت، تو را خواهم ستود»(مزمور ۲۲: ۲۲).

به عبارت دیگر، اگرچه ممکن است این احساسات دقیق با مشکلات و معضل فعلی نویسنده همخوانی نداشته باشد، نویسنده مزمور همچنان ایمان خود را به خدا ابراز نموده و اعلام می کند که هر چه باشد، باز هم خدا را ستایش خواهد کرد.

نکته این است که مزامیر با دادن کلمات دعا به ما تعلیم می دهد که به فراتر از وضعیت جاری خودمان نگاه کنیم و با ایمان، زمانی را ببینیم که زندگی ما به فیض خدا ترمیم و احیا شود.

بدین سبب دعا با کلمات برآمده از مزامیر عابدان را به افقهای روحانی تازه ای می برد. مزامیر به پرستندگان اجازه می دهد تا احساسات و دلهره های خود را ابراز کنند، ولی آنها به حال خود رها نشده اند.

عبادت کنندگان در هر شرایطی که باشند به جهتی سوق داده می شوند که بار سنگین درد، ناامیدی، خشم و عجز خود را در پیشگاه خداوند رها کرده و به او توکل کنند.

حرکت از ماتم سرائی به حمد و شکرگزاری که در بسیاری از مزامیر مشاهده میشود، حاکی از دگرگونی روحانی است که ایمانداران هنگام دریافت فیض الهی و آرامش در دعا تجربه میکنند.

`چگونه میتوانیم بیاموزیم که فراتر از مشقات فعلی خود را ببینیم و به این ترتیب، در هر آنچه را که اکنون با آن روبرو میشویم، به نیکویی و خوبی خدا اعتماد کنیم؟`