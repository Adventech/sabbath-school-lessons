---
title:  استفاده از مزامیر را در دعا تشویق و ترغیب کنیم
date:  07/01/2024
---

`مزمور ۱۰۵: ۵؛ کولسیان ۳: ۱۶  و یعقوب ۵: ۱۳ را بخوانید. جایگاه مزامیر در تجربه عبادی و پرستشی ایماندار چیست؟`

یک راه ساده برای معرفی مزامیر این است که در زندگی روزانه زمانی را برای خواندن مزمور اختصاص داده شود که با مزمور باب ۱ شروع می شود و بترتیبی که در مزامیر آمده است ادامه یابد.

روش دیگر خواندن مزامیر اینست که آن مزمور با وضعیت فعلی شما مطابقت داشته باشد، هر چه که باشد: مزامیر مرثیه و ماتم، مزامیر مرثیه عمومی، مزامیر شکرگزاری، ترانیم روحانی، مزامیر ندامت و توبه، مزامیر حکمت(طلبیدن حکمت و هدایت خدا)، مزامیر تاریخی، مزامیر حاوی خشم و غضب، و مزامیر زیارت.

در طی این سه ماه، به بررسی بسیاری از آنها خواهیم پرداخت و این مزامیر را در بستر محیطی که در آن ظاهر می شوند مطالعه خواهیم کرد.

پس، چطور مزامیر را بخوانیم؟

ابتدا مزمور را بخوانید، کمی بر آن تامل کنید، و بعد دعا کنید. تعمق بر مزمور شامل اندیشیدن بر جنبه های گوناگون مزمور دارد: شیوه ای که سراینده مزمور خدا را خطاب می کند و دلایلی برای دعا.

در نظر بگیرید که چگونه شرایط و وضعیت شما با تجربه نویسنده مزمور مطابقت دارد و چگونه مزمور می تواند به شما کمک کند تا تجربه خود را بیان کنید. به حیرت خواهید دید که غالبا وضعیت خودتان را در آنچه که می خوانید خواهید یافت، بگونه ای که گوئی مطالب نوشته شده طنین انداز وضعیت و صدای شماست.

اگر چیزی در مزمور شما را به چالش می کشد به این بیندیشید که برای مثال، آیا مزمور در خصوص مشکلی که با آن مواجه شده اید اصلاح کننده امیدهای کاذب فعلی شماست. پیام مزمور را در پرتو شخصیت مسیح و کار نجات بخش و امید طویل المدتی که کار مسیح به ما می دهد، کنکاش کنید. همانطور که می دانیم، یا، باید بدانیم، نگاه کردن به همه مطالب در کتاب مقدس در پرتو مسیح و صلیب، همواره کمک کننده است.

همچنین، در پی انگیزههای جدیدی برای دعا باشید که مزمور ارائه میکند و به اهمیت آنها برای خودتان، کلیسایتان و جهان بیندیشید. از خدا بخواهید تا کلام خویش را در قلب و ذهنتان قرار دهد. اگر مزمور با وضعیت کسی که میشناسید مطابقت دارد، در دعا برای آن شخص شفاعت کنید. نکته این است که مزامیر جنبه های بسیار زیادی از زندگی را پوشش می دهد و ما می توانیم با خواندن و جای دادن آنها در قلبمان اغنا شویم.

`آیه «کلام مسیح به دولتمندی در شما ساکن شود»(کولسیان ۳: ۱۶) به چه معنی است؟ چرا خواندن کتاب مقدس اولین و مهمترین گام حیاتی برای آن تجربه است؟`