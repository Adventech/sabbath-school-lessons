---
title:  اندیشه هایی فراتر
date:  29/03/2024
---

فصل «در مسیح رشد کنید»، صفحات ۶۷ – ۷۵ از کتاب «گامهایی بسوی نور» از نوشته های الن جی وایت را بخوانید.

مزامیر، فریادهای پرشور خود را بمنظور انتظار برای خداوند بیان می کند. «در حضور خداوند آرام باشید و صبورانه انتظار او را بکشید»(مزمور ۳۷: ۷). وقتی انتظار برای ما ناگواری، عدم اطمینان و تنهایی ببار می آورد، باید حواریون را در روز معراج عیسی به آسمان به یاد آوریم (اعمال رسولان۱: ۴ تا ۱۱). عیسی در مقابل چشمان آنها به آسمان برده شد، در حالی که آنها رها شدند تا منتظر بازگشت او در روزی در آینده نامعلوم باشند. چه کسی تا به حال بیش از حواریون آن روز اشتیاق شدیدتر برای دریافت برکت خدا را تجربه کرده است؟ آنها مطمئناً آرزو داشتند که «خداوندا، الان ما را با خود ببر». با این حال، به آنها دستور داده شد که منتظر وعده پدر و بازگشت عیسی باشند. اگر گمان کنیم که شاگردان مملو از یأس و ناامیدی شده اند، شگفت زده خواهیم شد. آنها به اورشلیم بازگشتند و دقیقاً همان کاری را انجام دادند که عیسی از آنها خواسته بود - آنها منتظر عطای روح القدس بودند و سپس انجیل را با قدرت به جهان موعظه کردند (اعمال رسولان ۱: ۱۲-۱۴، اعمال رسولان ۲).

فرمان خداوند ما برای انتظار بر او غیرممکن است، مگر اینکه او کار خود را از طریق روح القدس در ما انجام داده باشد. هر چقدر هم که هیجان داشته باشیم با ضعف بشری نمی توانیم در برابر فشاری که بر ما وارد می شود مقاومت کنیم.

فقط یک چیز می تواند ما را تحمل پذیر کند و آن هم ماندن در عیسی مسیح است، یعنی رابطه شخصی با او. «زیرا خداست که با عمل نیرومند خود، هم تصمیم و هم قدرت انجام آنچه را که خشنودش میسازد، در شما پدید میآورد» (فیلیپیان ۲: ۱۳). ما همانطور که او کار کرد کار خواهیم کرد. ما همان روحیه را از خود نشان خواهیم داد. و بدین ترتیب، با دوست داشتن او و ساکن شدن در او، « بلکه با بیان محبتآمیز حقیقت، از هرحیث تا به حدّ او که سر است، یعنی مسیح، رشد خواهیم کرد» (افسسیان ۴: ۱۵).- مرجع زیر: —Ellen G. White, Steps to Christ, p. 75

**سوالاتی برای بحث:**

`۱. چرا انتظار در زندگی روحانی ما اهمیت دارد؟ در مورد تجربیات انتظار برخی از قهرمانان ایمانِ کتاب مقدس بحث کنید. چگونه انتظار باعث تطهیر و تقویت ایمان آنها شد؟ (رومیان ۴: ۱۹-۲۲، عبرانیان ۱۱).`

`۲. پایان انتظار ما چیست؟ (مزمور ۳۷: ۳۴-۴۰). یعنی در مورد وقتی که همه مسائل بالاخره حل شد به ما چه وعده ای می دهند؟ مثلاً در این آیات چه امیدی به عدالتی مییابیم که مدتهاست در این زندگی از دست رفته است؟`

`۳. چرا، تا آنجا که به مردگان مربوط می شود و تجربه ای که از مرگ داشته اند (جامعه ۹: ۵)، انتظار آنها برای عیسی تقریباً به پایان رسیده است؟ چه امیدی در پاسخ نهفته است؟`