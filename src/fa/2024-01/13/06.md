---
title:  صبحگاهان شادی رخ مینماید
date:  28/03/2024
---

`مزمور ۵: ۳، مزمور ۳۰: ۵، مزمور ۴۹: ۱۴، مزمور ۵۹: ۱۶، مزمور ۹۲: ۲، مزمور ۱۱۹: ۱۴۷، دوم پطرس ۱: ۱۹ و مکاشفه ۲۲: ۱۶ را بخوانید. بطور نمادین چه زمانی از روز به عنوان زمان رهایی الهی بتصویر کشیده شده است و چرا؟`

در مزامیر، صبح معمولاً زمانی است که رستگاری خدا پیش بینی می شود. صبح، لطف و عنایت خدا را آشکار می کند، که به شب طولانی ناامیدی و سختی پایان می دهد (مزمور ۱۳۰: ۵، ۶). در مزمور ۱۴۳، رهایی خدا، تاریکی کنونی مرگ (مزمور ۱۴۳: ۳) را به روشنایی یک صبح جدید (مزمور ۱۴۳: ۸) و قرار گرفتن در گودال (مزمور ۱۴۳: ۷) را به اقامت در «زمین هموار» (مزمور ۱۴۳: ۱۰)تبدیل می کند.

`مرقس ۱۶: ۱ – ۸ را بخوانید. اتفاق صبحگاهی گفته شده در اینجا چیست، و چرا برای ما بسیار اهمیت دارد؟`

صبح قیام عیسی مسیح راه را برای صبح جاودان نجات خدا برای همه کسانی گشود که به نام او ایمان دارند. شاگردان عیسی قدرت کامل این وعده را در مزمور ۳۰: ۵ تجربه کردند: «شبی ممکن است سراسر به گریه بگذرد، ولی صبحگاهان شادمانی رخ مینماید»، در هنگامی که خداوند قیام کرده را ملاقات کنند. تنها به فیض خدا و محبت بی قید و شرط اوست که گریه ما به شادی مبدل می شود (مزمور ۳۰: ۵، ۷).

همانطور که ستاره صبح، تولد یک روز جدید را اعلام می کند، ایمان نیز از واقعیت جدید زندگی ابدی در فرزندان خدا خبر می دهد (دوم پطرس ۱: ۱۹). عیسی ستاره درخشان و صبح نامیده می شود (مکاشفه ۲۲: ۱۶)، که ما مشتاقانه منتظریم تا پادشاهی خود را که دیگر شب، شرارت و مرگ در آن وجود نخواهد داشت، برقرار کند (مکاشفه ۲۱: ۱-۸، ۲۵). در پایان، بیش از هر چیز دیگری، این همان چیزی است که وقتی از انتظار خداوند صحبت می کنیم، منتظر آن هستیم. و مطمئناً ارزش انتظار را دارد.

«مسیح در کنار مقبره شکافته شده یوسف، با پیروزی اعلام کرد که: «من قیامت و حیات هستم». فقط خدا می توانست چنین سخنانی را بر زبان آورد. تمامی مخلوقات با اراده و قدرت خدا زندگی می کنند. آنان حیات خود را از خداوند دریافت می کنند. از عالی ترین فرشتگان تا پست ترین حیوانات، همه از منبع بیکران حیات الهی تغذیه می شوند. فقط او که با خداوند یکی است می تواند بگوید که من اختیار دارم آن را مجددا بازستانم. مسیح به واسطه الوهیتش اختیار داشت تا زنجیرهای مرگ را از هم بگسلد.- مرجع زیر: —Ellen G. White, The Desire of Ages, p. 785.

`گفته شده است که مرگ از بدو تولد در سلول های ما حک شده است. اگرچه برای ما موجودات سقوط کرده درست است، قیام عیسی در مورد موقتی بودن مرگ چه وعده ای به ما داده است؟ چرا هرگز نباید فراموش کنیم که مرگ برای ما گذراست؟`