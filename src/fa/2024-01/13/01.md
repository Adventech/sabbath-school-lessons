---
title:  در خداوند منتظر بمانید
date:  23/03/2024
---

### مطالعه این هفته
مزمور ۲۷: ۱۴؛ رومیان ۸: ۱۸ – ۲۵؛ مزمور ۱۳۱؛ متی ۱۸: ۳؛ مزمور ۱۲۶؛ مزمور ۹۲؛ مرقس ۱۶: ۱ – ۸؛ دوم پطرس ۱: ۱۹.

> <p>آیه حفظی</p>
> «برای خداوند منتظر باش و قوی شو و دلت را تقویت خواهد داد. بلی منتظر خداوند باش» (مزمور ۲۷: ۱۴).

در ادامه مطالعۀ مزامیر در این سه ماهه به هفته آخر رسیدیم. سفر روحانی از طریق تجربه بُهت کبریایی، ما را به پیشگاه خالق، پادشاه و داور برده است؛ از طریق شادی های رهایی بخش الهی، بخشش و رستگاری؛ از طریق لحظات تسلیمِ غم و اندوه شدن; و از طریق وعده های باشکوه حضور ابدی خدا و انتظار پرستش جهانی بی پایان خدا. با این حال، سفر همچنان ادامه دارد، زیرا ما به امید آمدن خداوند زندگی می کنیم، زمانی که آرزوی ما برای خدا تحقق نهایی خود را خواهد یافت. اگر ختم کلامی وجود داشته باشد که بتوانیم از مزامیر اقتباس کنیم، آن کلام، «در خداوند منتظر بمانید» می باشد.

انتظار برای خداوند، امری بیهوده و نومیدانه در بُعد زمانی نیست. در عوض، انتظار برای خداوند، امری است که توکل و ایمان می طلبد، و این توکل و ایمان در عمل نشان داده می شود. انتظار برای خداوند، غروب غم انگیز ما را با انتظار صبح روشن متحول می کند (مزمور ۳۰: ۵، مزمور ۱۴۳: ۸). قلب ما را با امید و آرامش دوباره تقویت می کند. به ما انگیزه می بخشد تا با سختکوشی کار کنیم و از مزارع ماموریت خداوند، خوشه های پر حاصل درو کنیم (مزمور ۱۲۶: ۶، متی ۹: ۳۶–۳۸). انتظار خداوند هرگز ما را خجل نخواهد نمود، بلکه اجر فراوان خواهد داشت، زیرا خداوند به تمام وعده های خود امین و وفادار می باشد (مزمور ۳۷: ۷-۱۱، ۱۸، ۳۴؛ مزمور ۷۱: ۱؛ مزمور ۱۱۹: ۱۳۷،۱۳۸).