---
title:  انتظار در سبت خداوند
date:  27/03/2024
---

`مزمور ۹۲ را بخوانید. کدام دو جنبه از روز سبت در این سرود برای روز سبت برجسته شده است؟`

شکرگزاری از خدا برای کارهای بزرگ دستانش (مزمور ۹۲: ۴، ۵) و تصویر عدنی از عادلان (مزمور ۹۲: ۱۲-۱۴) به وضوح به آفرینش اشاره می کند، که اولین جنبه ای است که یادآور روز سبت می باشد. مزمور همچنین خداوند را به خاطر پیروزی او بر دشمنان به عنوان خدای عدالت اعتلا می بخشد (مزمور ۹۲: ۷-۱۵) و بنابراین موضوع دوم سبت - رهایی از شرارت (تثنیه ۵: ۱۲-۱۵) را تقویت می کند. پس، مزمور ۹۲ خدا را به خاطر آفرینش گذشته و حفظ کنونی جهان تمجید می کند، و به امید آخر زمان در صلح و نظم ابدی الهی اشاره می کند.

مردم می توانند از استراحت روز سبت بهره مند گردند، زیرا خدا در «اعلی» می باشد (مزمور ۹۲: ۱). موقعیت برتر او در اعلی علیین به او برتری بی نظیری نسبت به دشمنانشان می دهد.

با این حال، اگرچه خداوند در اعلی و در آسمان است، برای نجات کسانی که او را میخوانند پایین میآید. کار خلقت خداوند و به ویژه رستگاری آن خلقت، باید مردم را به پرستش خدا و خدادوستی برانگیزد. به هر حال، زندگی یک مخلوق سقوط کرده، بدون امید به رستگاری، چیزی نیست که بخواهد بطور خاص از آن هیجان زده شود. ما عشق می ورزیم، رنج می بریم، می میریم – و این کار را بدون هیچ امیدی انجام می دهیم. از این رو، ما خداوند را نه تنها به عنوان خالق خود بلکه به عنوان نجات دهنده خود ستایش می کنیم.

«روغن تازه»، تجدید عهد نویسنده مزمور را برای خدمت به خدا به عنوان خادم متعهد به او بیان می کند (مزمور ۹۲: ۱۰). مسح با روغن برای تقدیس افرادِ برگزیده مانند کاهنان و پادشاهان انجام می شد (خروج ۴۰: ۱۵، اول سموئیل ۱۰: ۱). با این حال، نویسنده مزمور یک واژه عبری غیرمعمول، (بل ال)، را برای توصیف مسح خود انتخاب کرد که معمولاً مسح خادمان خدا را به تصویر نمیکشد، بلکه به معنای «آغشته شدن» روغن با سایر قسمتهای پیشکش است (خروج ۲۹: ۲؛ لاویان ۲: ۴،۵). استفاده منحصربهفرد نویسنده مزمور از (بل ال) نشان میدهد که نویسنده مزمور میخواهد خود را بهعنوان قربانی زنده به خداوند معرفی کند و تمام وجود خود را به خدا تقدیم کند (رومیان ۱۲: ۱).

تعجب آور نیست که در مزموری که به سبت اختصاص دارد، افکاری در مورد تقدیس بیابیم، زیرا سبت نشانه اینست که خداوند قوم خود را تقدیس می کند (خروج ۳۱: ۱۳). تصاویر درختان خرما و سروهای لبنان، قوم خدا را در حال رشد در ایمان و قدردانی واقعی از اهداف و محبت شگفت انگیز خدا به تصویر می کشد. سبت نشانه عهد ابدی خداوند با قومش می باشد (حزقیال ۲۰:۲۰). بنابراین، استراحت روز سبت برای قوم خدا ضروری است، زیرا به آنها قدرت میدهد تا با اعتماد به خداوند منتظر بمانند تا به تمام وعدههای عهد خود عمل کنند (عبرانیان ۴: ۱-۱۰).

`مزمور ۹۲ را دوباره بخوانید. چه امید بزرگی در آنجا به ما داده میشود، و چگونه میتوانیم، حتی در حال حاضر، از آنچه میگوید آرامش و تسلی بیابیم؟`