---
title:  با ترنم درو خواهند نمود
date:  26/03/2024
---

`مزمور ۱۲۶ را بخوانید. چه چیزی به قوم خدا نیرو و امید می دهد؟ در این چارچوب چه گفته شده است که می توانیم در زندگی روزانه خودمان بکار ببریم؟`

نجات های معجزه آسای خداوند در گذشته، منشا الهام پایان ناپذیری برای قوم خدا و منبع امید آنها برای آینده است. رهایی گذشته به قدری بزرگ بود که میتوان آن را بهعنوان تجربهای که به واقعیت تبدیل شد توصیف کرد (اشعیا ۲۹: ۷، ۸). توجه داشته باشید که نسلی که در مزمور ۱۲۶ خداوند را به خاطر رهایی گذشته قومش از اسارت ستایش می کند (مزمور ۱۲۶: ۱) در حال حاضر در اسارت است (مزمور ۱۲۶: ۴).

بااین حال، شادی و آرامش گذشته از طریق سرود ها زنده می شود و متناسب با تجربه کنونی است. نسلهای جدید تاریخ کتاب مقدس را زنده نگه میدارند و خود را در میان کسانی که وقایع را از نزدیک دیدند بشمار می آورند. بنابراین، یک ایمان زنده، اعمال بزرگ خدا برای قومش در گذشته را به عنوان کاری که خداوند برای ما انجام داده است گرامی می دارد، و نه صرفاً کارهایی که خداوند فقط برای آنها انجام داده باشد (نسل های گذشته ایمانداران).

در واقع، خاطره گذشته، امیدی را برای زمان حال تازه می کند. تصویر «نهرهای جنوب» (مزمور ۱۲۶: ۴) اصطلاحی قدرتمند از عمل ناگهانی و قدرتمند خدا بخاطر قومش می باشد. منتهی الیه یهودیه منطقه ای بیابانی و خشک بود. این نهرها به طور ناگهانی جاری شده و پس از بارندگی های شدید در فصل بارندگی پر از آب های خروشان می شدند. باران های اولیه و دیررس نقش مهمی در موفقیت سال کشاورزی داشتند (تثنیه ۱۱: ۱۴، تثنیه ۲۸: ۱۲). به همین ترتیب، تصویر کاشتن در اشک و درو کردن در شادی (مزمور ۱۲۶: ۵، ۶) نوید قدرتمندی از خداوند است که ما را از یک زمان حال دشوار به آیندهای شاد میرساند.

پایان فصل برداشت زمانی بود که زائران عبری عهد کهن، میوه های فصل را به معبد خدا در اورشلیم می آوردند (خروج ۳۴: ۲۲، ۲۶). مضمون برداشت یک درس روحانی اثرگذار برای مردم آن زمان بود. همانطور که کار سخت کاشت و مراقبت از مزارع، باغها و تاکستانها با لذت حاصل از برداشت فراوان اجر داده میشود، سختی های کنونی قوم خدا نیز با شادی رستگاری در آخرالزمان اجر داده خواهد شد. تصویر برداشت بزرگ به احیای پادشاهی خدا بر روی زمین در رجعت دوباره مسیح اشاره دارد (عاموس ۹: ۱۳-۱۵، متی ۹: ۳۷). اما در اینجا نیز موضوع انتظار مطرح می شود، همانطور که در مورد برداشت محصول، ما باید منتظر بمانیم تا ثمره و نتایج کار خود را ببینیم.

`به مواقعی بیندیشید که به وضوح و بدون تردید خداوند را در زندگی شما یا در زندگی دیگران کار می کند. چه امیدی از آن تجربیاتی که در حال عبور از آن هستید می توانید برای خود برداشت کنید؟`