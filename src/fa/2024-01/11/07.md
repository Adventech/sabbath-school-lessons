---
title:  اندیشه هایی فراتر
date:  15/03/2024
---

بر پیام اشعیا ۴۰ و اشعیا ۵۱: ۱ – ۱۶ تعمق کنید.

سرودهای صهیون تعهدی مطلق به اندیشناک بودن بر صهیون و امید زنده به سلطنت مقتدر خدا راارائه می کند. در حالی که بسیاری از برکات حرم مطهر الهی در این زندگی تجربه می شود، امید به کمال زندگی و شادی در صهیون در آینده برقرار می شود. بسیاری از فرزندان خدا با اشک در آرزوی صهیون آسمانی هستند (مزمور ۱۳۷: ۱). به خاطر سپردن صهیون نه صرفاً اندیشه ای گاه به گاه، بلکه مستلزم یک ذهن راسخ و آگاه برای زندگی مطابق با آن خاطره زنده است (خروج ۱۳: ۳، خروج ۲۰: ۸).

بنابراین، خواندن سرودهای صهیون عزم پرشور برای زنده نگه داشتن امید به بازگرداندن پادشاهی خدا در زمین جدید است (مکاشفه ۲۱: ۱-۵). «در آنجا ذهن های جاودانی، شادمانی فناناپذیر عجایب قدرت خلاق و اسرار محبت نجات دهنده را مورد تفکر قرار می دهند. دشمنی ظالم و اغوا کننده برای وسوسه به فراموش کردن خدا وجود نخواهد داشت. همه موهبت ها توسعه خواهند یافت و همه ظرفیت ها ازدیاد خواهند یافت. کسب دانش مغز را خسته و انرژی ها را تحلیل نخواهد داد. در آنجا بزرگترین طرح هارا می توان به انجام رساند، عالی ترین آرزوها را تحقق داد، اعلاترین رویاها را تحقق بخشید و با این وصف ارتفاعات بیشتری برای تسخیر به وجود خواهد آمد و شگفتی های جدیدی را تحسین نمود، حقایق جدیدی را کشف نمود ، امور تازه ای که قدرت های فکری روحانی و جسمی را به کار می کشند.- مرجع زیر: —Ellen G. White, The Great Controversy, p. 677.

تعهد به فراموش نکردن صهیون، بیعت تلویحی زائران خداوند است که هرگز این دنیا را به عنوان وطن خود نخواهند پذیرفت، بلکه منتظر آسمان های جدید و زمین جدید هستند.

بنابراین، مزامیر صهیون را میتوان توسط ایمانداران تمامی نسلهایی سرودخوانی شود که آرزوی زندگی در اورشلیم جدید را دارند. (مکاشفه ۳: ۱۲). سرودهای صهیون ما را تشویق میکنند تا با امید چشم انتظار جهان آخرت باشیم، ولی ما را نیز ملزم میکنند تا در این دنیای کنونی عامل فیض خداوند باشیم.

**سوالاتی برای بحث:**

`۱. چگونه اصول روحانی و الهیاتی را که بر قوم خدا در صهیون، مکانی تحت اللفظی در اورشلیم متمرکز است، در نظر داشته باشیم و آنها را در کلیسا و مأموریت آن در جهان به کار ببریم؟`

`۲. امروزه،ایمانداران چگونه در حرم مطهر خداوند می توانند ساکن شوند؟ (یوحنا ۱: ۱۴ – ۱۸ و عبرانیان ۱۲: ۲۲ – ۲۴).`

`۳. چگونه صهیون به شهر همه امتها تبدیل خواهد شد که در مزمور ۸۷ پیش بینی شده است؟ (رومیان ۵: ۱۰، افسسیان ۲: ۱۱-۱۶، کولسیان ۱: ۱۹- ۲۳).`

`۴. چگونه به فردی واکنش نشان می دهید که به واقعیت کامیابی شرارت و بدکاری اشاره می کند در حالی که بسیاری از مردم «خوب» رنج می برند؟ نظر شما چیست؟ چرا مهم است که اذعان کنیم که اکنون پاسخ کاملی برای همه چیز در اینجا نداریم؟`