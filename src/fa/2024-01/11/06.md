---
title:  پایدار و استوار مانند کوه صهیون
date:  14/03/2024
---

`مزمور ۱۲۵: ۱، ۲ را بخوانید. کسانی که به خدا اعتماد دارند چگونه در اینجا به تصویر کشیده شده اند؟`

کسانی که به خداوند توکل می کنند با کوه صهیون، نماد پایداری و قدرت قیاس می شوند. منظره باشکوه کوههای اطراف شهر اورشلیم به نویسنده مزمور الهام شد تا به حتمی بودنِ محافظت الهی اذعان کند (مزمور ۵: ۱۲، مزمور ۳۲: ۷، ۱۰). برخلاف کوههایی که توسط شریران اداره میشوند و به دریاها پرتاب میشوند (مزمور ۴۶: ۲)، دوام چشمگیر کوهی که اورشلیم بر روی آن ساخته شده است، اعتماد عمیقی را القا میکند. در مواجهه با واقعیت دردناکی که اکثرا به نظر میرسد در آن شرارت غالب میشود، اعتماد به محافظت خدا حتی بیشتر میشود. با این حال، حتی در میان آن شرارت، قوم خدا می توانند امیدوار باشند.

`مزمور ۱۲۵: ۳ – ۵ را بخوانید. فرد پارسا و عادل چگونه وسوسه شده است؟ چه درسی برای ما در اینجا وجود دارد؟`

فرزندان خدا می توانند در اثر موفقیت شریران نسبت به نجات و رستگاری خود ناامید و دلسرد شوند و شاید وسوسه شوند که راه آنها را دنبال کنند (مزمور ۷۳: ۲-۱۳، مزمور ۹۴: ۳). استواری حداکثری کوه صهیون نمی تواند به کسانی که از خداوند دور می شوند امنیت دهد. به مردم همچنان آزادی داده می شود تا «دست به شرارت بیالایند» (مزمور ۱۲۵: ۳) و «به راه های کج خود روی آورند» (مزمور ۱۲۵: ۵). خداوند عادل است و افرادی را که در عصیانگری باقی مانده اند، با دیگر گناهکارانی که توبه نکرده اند داوری خواهد کرد.

در اینجا از قوم خدا دعوت گردیده است تا در ایمان و توکل به خداوند ثابت قدم باقی بمانند، همانطور که کوه صهیون پناهگاه ثابت آنهاست. یعنی حتی زمانی که ما چیزها را درک نمی کنیم، باز هم می توانیم به نیکوئی خدا اعتماد کنیم.

ورود گناه به جهان، تجسم مسیح، تجدید حیات، قیام، و بسیاری از موضوعات دیگر که در کتاب مقدس ارائه شده است، اسرار بسیار عمیقی هستند که ذهن انسان، قادر به توضیح یا حتی درک کامل آن نیست. اما دلیلی نداریم که در کلام خدا شک کنیم زیرا نمی توانیم اسرار مشیت او را درک کنیم. . . . همه جا شگفتی هایی فراتر از قدرت ماست. آیا باید متحیر باشیم که در دنیای روحانی نیز اسراری وجود دارد که نمی توانیم آنها را درک کنیم؟ مشکل تنها در ضعف و کوته فکری انسان است. خدا در کتاب مقدس شواهد کافی در مورد شخصیت الهی آنها به ما داده است، و ما نباید در کلام او شک کنیم زیرا نمی توانیم تمام اسرار مشیت او را درک کنیم.» - الن جی وایت، گام هایی به سوی نور، صفحه ۱۰۶، ۱۰۷.