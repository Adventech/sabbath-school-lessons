---
title:  برای صلح و سلامتی اورشلیم دعا کنید
date:  11/03/2024
---

`مزمور ۱۲۲: ۱ – ۵ را بخوانید. زائران و پرستندگان پس از رسیدن به اورشلیم چه شور و احساسی داشتند؟ آنها امید داشتند تا در اورشلیم چه چیزی را بیایند؟`

مزمور ۱۲۲ بیانگر شادی و هیجان زائران در بدو ورود به اورشلیم است. زیارت اورشلیم موقعیتهای شادی بخشی بود که قوم خدا سه بار در طول سال گرد هم می آمدند تا نیکوئی و رحمت خدا را نسبت به خود در گذشته و در حال به یاد آورند (تثنیه ۱۶: ۱۶). اورشلیم مرکز زندگی قوم بود زیرا حاوی «شهادت اسرائیل» (مزمور ۱۲۲: ۴) و تالار و دیوان داوری بود (مزمور ۱۲۲: ۵). «شهادت اسرائیل» اشاره به حرم مطهر دارد که گهگاهی «خیمه شهادت» نامیده می شد (اعداد ۱: ۵۰) و مشتمل بر «تابوت شهادت» (خروج ۲۵: ۲۲)بود. تالارهایی که برای داوری تعیین شده اند، نظام قضایی اورشلیم را به تصویر می کشند (دوم سموییل ۸: ۱۵). از این رو، زیارت در زمانی واقع می شد که انسان میتوانست در طلب و استحصال عدالت باشد. وفاداری به خدا و اجرای عدالت در خصوص مردم هرگز از هم جدا نیست.

`مزمور ۱۲۲: ۶ – ۹ را بخوانید. دعای اصلی قوم خدا چه بود؟`

دعا برای صلح اورشلیم، درخواست برکات خدا برای شهر و ساکنان و اتحاد عابدان است و باعث میشود تا صلح و آرامش در میان آنها گسترش یابد (مزمور ۱۲۲: ۸). اورشلیم [اور + شلیم] تنها در صورتی میتوانست [شهر صلح] باشد که بین خدا و قومش و همچنین در میان خود فرزندان خدا صلح وجود داشته باشد. بنابراین، دعا برای صلح اورشلیم از قوم خدا طلب می کند که در صلح با خدا و یکدیگر زندگی کنند. در صلح اورشلیم، مردم به کامیابی نائل خواهند شد (مزمور ۱۴۷: ۱۲-۱۴).

مزامیر به ما می آموزد که دعا برای نیکبختی جامعه ایمانی باید موضوع اصلی دعای فرزندان خدا باشد زیرا تنها قوم قوی و متحد خدا می توانند بشارت دهنده صلح و نجات خداوند به جهانیان باشند. (یوحنا ۱۳: ۳۴، ۳۵).

دعا برای صلح اورشلیم همچنان یک امتیاز و مسئولیت برای ایمانداران است زیرا امید به ظهور آخرالزمان پادشاهی صلح خدا را زنده نگه میدارد که نه تنها شهر اورشلیم، بلکه کل جهان را در بر خواهد گرفت. (اشعیا ۵۲: ۷؛ اشعیا ۶۶: ۱۲، ۱۳؛ مکاشفه ۲۱-۲۲).

`اکنون چه راه های عملی وجود دارد که بتوانیم برای هماهنگی بین خودمان به عنوان یک قوم تلاش کنیم؟`