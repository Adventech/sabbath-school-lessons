---
title:  صهیون – خانه تمامی ملتها
date:  12/03/2024
---

`مزمور ۸۷: ۱ و ۲ را بخوانید. چه چیزی صهیون را به مکانی ارجمند تبدیل می کند؟`

مزمور ۸۷ سرودی است که از صهیون به عنوان شهر برگزیده و محبوب خدا تجلیل می کند. بنیان معبد خدا در کوه صهیون است (مزمور ۲: ۶، مزمور ۱۵: ۱). در آخرالزمان، صهیون بلندترین قله دنیا خواهد بود، که نشاندهنده برتری حاکمیت خداوند بر کل جهان است (مزمور ۹۹: ۲، اشعیا ۲: ۲، میکاه ۴: ۱). مزمور ۸۷ از صهیون به عنوان «کوهها» یاد میکند تا عظمت آن را برجسته سازد (مزمور ۱۳۳: ۳). خداوند دروازههای صهیون را «بیشتر از تمام خانههای یعقوب» دوست دارد (مزمور ۸۷: ۲) و بیانگر برتری صهیون بر سایر مکانهای اسرائیل است که در گذشته محل تجمع ویژه قوم خدا بودند، مانند شیلو و بتل. بنابراین، مزمور تأیید می کند که پرستش واقعی خدا در مکان برگزیده و به روشی است که مقرر گردانیده است.

`مزمور ۸۷: ۳ – ۷ را بخوانید. از چه چیزهای با شکوهی در مورد صهیون در آن گفته شده است؟`

جلال صهیون تمام ملل را به سمت خدا جلب می کند، بنابراین مرزهای پادشاهی خداوند گسترش می یابد تا کل جهان را در بر بگیرد. توجه کنید که خدا با سایر ملت ها به عنوان شهروندان درجه دوم رفتار نمی کند، حتی اگر صهیون به عنوان زادگاه روحانی تمامی افرادی بتصویر کشیده شده باشد که خداوند را به عنوان منجی خود پذیرفته اند.

ثبت نام افراد بر اساس محل تولد آنها انجام شده است (نحمیا ۷: ۵، لوقا ۲: ۱-۳). مزمور سه مرتبه بیان میکند که ملتها در صهیون متولد میشوند، به این معنی که خداوند هویت جدیدی به آنها میدهد و تمام امتیازات فرزندان مشروع و قانونی صهیون را به آنها عطا می کند (مزمور ۸۷: ۴-۶).

مزمور ۸۷ به نجات یهودیان و غیریهودیان و متحد شدن آنها در یک کلیسا از طریق خدمت نجات بخش مسیح اشاره می کند (رومیان ۳: ۲۲؛ رومیان ۱۰: ۱۲؛ غلاطیان ۳: ۲۸، ۲۹؛ کولسیان ۳: ۱۱). تصویر مزمور از کامیابی صهیون یادآور رؤیای دانیال از تبدیل شدن ملکوت خدا به کوهی عظیم است که تمام زمین را پر میکند (دانیال ۲: ۳۴، ۳۵، ۴۴، ۴۵) و و مَثَل عیسی درباره رشد پادشاهی خدا به درختی عظیم که میزبان پرندگان آسمان است(متی ۱۳: ۳۲).

`آمادگی صهیون برای پذیرش همه مردم چگونه در مأموریت بزرگ کلیسا برای موعظه انجیل به هر ملتی تحقق می یابد (متی ۲۸: ۱۸-۲۰)؟ چگونه این ایده با دعوت ما برای موعظه پیام های سه فرشته مطابقت دارد؟`