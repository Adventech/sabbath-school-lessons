---
title:  جلال او را در میان ملتها بازگویید
date:  20/03/2024
---

`مزمور ۹۶ را بخوانید. در این مزمور به کدامیک از جنبه های مختلف عبادت اشاره شده است؟`

عبادت شامل سرود خواندن برای خداوند (مزمور ۹۶: ۱، ۲)، ستایش نام او (مزمور ۹۶: ۲)، اعلام نیکوئی و عظمت او (مزمور ۹۶: ۳، ۴)، و آوردن هدایا به معبد اوست. (مزمور ۹۶: ۸). علاوه بر این ویژگیهای نام آشنای پرستش، مزمور ۹۶ یکی از جنبههای نه چندان آشکار عبادت را برجسته میکند، برای نمونه، بُعدِ بشارتیِ اعلام پادشاهیِ خداوند به مردمان دیگر (مزمور ۹۶: ۲، ۳، ۱۰).

با این حال، سرود خواندن، حمد و ستایش خداوند، آوردن هدایا، و بشارت انجیل، اعمالی از هم جدا نیستند، بلکه بیان های گوناگون از پرستش هستند. اعلان نجات خدا به همه ملت ها، موجب قوام و مقام پرستش می گردد. توجه کنید که چگونه دلایل عبادت با پیامی که به مردمان دیگر اعلام شده است مطابقت دارد: «زیرا خداوند عظیم است» (مزمور ۹۶: ۴)، «زیرا جمیعِ خدایانِ قوم ها بت هستند، لیکن خداوند آسمان ها را آفرید» (مزمور ۹۶: ۵)، «خداوند سلطنت میکند» (مزمور ۹۶: ۱۰)، و «زیرا او برای داوری زمین میآید» (مزمور ۹۶: ۱۳). بنابراین، هدف بشارت این است که مردمان دیگر را با قوم خدا و در نهایت کل خلقت در پرستش خداوند متحد سازد (مزمور ۹۶: ۱۱-۱۳).

پرستش از شناخت درونی خداوند، یعنی خالق، پادشاه و داور سرچشمه می گیرد (مزمور ۹۶: ۵، ۱۰، ۱۳). بنابراین، عبادت شامل یادآوری اعمال گذشته خدا (خلقت)، تجلیل از شگفتیهای کنونی او (حمایت خدا از جهان و سلطنت فعلی او)، و چشم انتظار بودن برای اعمال آینده او (داوری آخر زمان و زندگی جدید در آسمان و زمین جدید است).

داوری در مزامیر به معنای بازگرداندن نظم الهی صلح، عدالت و رفاه در جهانی است که در حال حاضر زیر بار بی عدالتی و رنج بسر می برد. از این رو، کل زمین در انتظار داوری های خدا شادی می کند (مزمور ۹۶: ۱۰–۱۳، مزمور ۹۸: ۴–۹). این واقعیت که خداوند یک داور عادل است، علاوه بر این، باید مردم را تشویق کند تا او را با قدوسیت و «رعشه و لرز» پرستش کنند، و باید آنها را از بی مبالاتی در پرستش برحذر دارد (مزمور ۹۶: ۹). عبادت دربرگیرنده شادی، وجد و اطمینان بسیار (مزمور ۹۶: ۱، ۲، ۱۱-۱۳) و از طرفی هم ترس و خوف مقدس (مزمور ۹۶: ۴، ۹) است.

درخواست مزمور ۹۶ از جهان برای پرستش خالق و داور در اعلامیه نهایی انجیل خدا برای جهان، در پیام های سه فرشتۀ مکاشفه ۱۴: ۶-۱۲ منعکس شده است. از بسیاری جهات به نظر می رسد که این مزمور حاوی این پیام آخر زمان است: آفرینش، رستگاری («انجیل ابدی»)، پرستش و داوری. همه چیز آنجاست.

`این مزمور را با پیام های سه فرشته مقایسه کنید (مکاشفه ۱۴: ۶-۱۲). از چه طریقی این پیام آخر زمان همان حقایق اساسی را تعیلم می دهد که موظف به اعلان آن به جهان هستیم؟`