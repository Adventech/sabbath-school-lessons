---
title:  دستان خود را به سوی حرم مطهر برافرازید
date:  17/03/2024
---

`مزمور ۱۳۴ را بخوانید. عبادت در کجا برقرار می شود؟ نتیجه عبادت پروردگار چیست؟`

مزمور ۱۳۴ برکت کاهنی منتسب به هارون را در اعداد ۶: ۲۴-۲۶ (همچنین مزمور ۶۷: ۱) به یاد می آورد و برکت را به عنوان اصل اساسی و نتیجه رابطه بین خدا و اسرائیل برجسته می سازد. مردم در حرم مطهر خدا را برکت می دهند و خداوند قوم خود را از صهیون برکت می دهد. برکات همه زندگی را شامل می شود زیرا خداوند خالق آسمان و زمین است. ذکر صهیون به عنوان محل برکات ویژه الهی بر پیمان عهد خداوند با قومش تأکید می کند. بنابراین در عهد فیض اسرائیل از این امتیاز استفاده می کند که خداوند را برکت دهد و از سوی او برکت یابد.

`مزمور ۱۸: ۱؛ مزمور ۳۶: ۱؛ مزمور ۱۱۳: ۱؛ مزمور ۱۳۴: ۱ و ۲ و مزمور ۱۳۵: ۱ و ۲ را بخوانید. در اینجا پرستندگان چگونه به تصویر کشیده شده اند؟`

مزامیر اغلب عبادت کنندگان را به عنوان خادمان خداوند نشان می دهد. «خادمان خداوند که شبانگاه در خانه خداوند به خدمت میایستید» (مزمور ۱۳۴: ۱)، احتمالاً به نگهبانی شبانه توسط لاویان (اول تواریخ ۹: ۲۳-۲۷) یا پرستش خدا توسط لاویان اشاره دارد که هم در روز بود و هم در شب (اول تواریخ ۹: ۳۳).

بخاطر این که بنی اسرائیل خدای نادیدنی را می پرستیدند، که نمی توانست در قالب هیچ تمثالی نمایش داده شود، حرم مطهر به مکانی اطلاق می شد که بازتاب دهنده جلال خداوند و فراهم کردن محیطی امن برای مردم گناهکار به منظور نزدیک شدن به پادشاه مقدسشان بود. ابتکار این عمل توسط خود خداوند بود و موازین آن با قوانین و احکام وی تنظیم گردیده بود.

«با نزدیک شدن به او، یعنی به آن سنگ زنده که آدمیان رد کردهاند امّا نزد خدا برگزیده و گرانبهاست. شما نیز چون سنگهای زنده بهصورت عمارتی روحانی بنا میشوید تا کاهنانی مقدّس باشید و بهواسطۀ عیسی مسیح، قربانیهای روحانی مقبول خدا را بگذرانید» (اول پطرس ۲: ۴، ۵). به گفته پطرس،آنچه ما در اینجا می بینیم، بیان عهد جدید از همان اعتقاداتی است که در این مزامیر ارائه شده است، برای تمام کارهای خوبی که برای آنها انجام داده بود.

`ما به عنوان ایمانداران عهد جدید، نقش کاهنی نیز داریم که به واسطه آن دعوت شده ایم تا رسانه ای برای بشارت انجیل به جهان باشیم. موثرترین راه هایی که می توانیم این کار را انجام دهیم چیست؟`