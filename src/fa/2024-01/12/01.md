---
title:  عبادتی که هرگز پایان نمی پذیرد
date:  16/03/2024
---

### مطالعه این هفته
مزمور ۱۳۴؛ اشعیا ۴۲: ۱۰– ۱۲؛ مکاشفه ۱۴: ۳؛ مزمور ۱۵؛ مزمور ۱۰۱: ۱ – ۳؛ مزمور ۹۶؛ مکاشفه ۱۴: ۶ – ۱۲؛ یوحنا ۴: ۲۳ و ۲۴.

> <p>آیه حفظی</p>
> «خداوند را خواهم سرایید تا زنده میباشم. برای خدای خود تسبیح خواهم خواند تا وجود دارم» (مزمور ۱۰۴: ۳۳).

همانطور که تجربه ما از فیض و قدرت خدا افزایش مییابد، ترغیب می شویم تا به همراه نویسنده مزمور بپرسیم: « دِینِ خود را به خداوند چگونه ادا کنم، برای همۀ احسانهایی که به من کرده است؟» (مزمور ۱۱۶: ۱۲). پاسخ اجتناب ناپذیر این است که متعهدانه در زندگی به خدا وفادار باشیم.

در مزامیر، اسرائیل تنها یک قوم نیست، بلکه یک «کنگره عظیم» است (مزمور ۲۲:۲۲، ۲۵؛ مزمور ۳۵: ۱۸). آشکار است که اسرائیل فراخوانده شده است تا خدا را پرستش نموده و پیک شهادت او برای قومهای دیگر باشد زیرا خداوند می خواهد که تمام جهان در پرستش به قوم او ملحق شوند. قوم خداوند در زمره عادلانی شمرده می شوند که خداوند را می پرستند و امیدشان به او و محبت اوست.

پرستش خداوند در جماعت به عنوان عبادت ایده آل تلقی می شود. این بدان معنا نیست که دعا و ستایش فرد در اسرائیل معنایی ثانوی به خود می گیرد. در مقابل، پرستش فردی خدا، مروج و رشد دهنده پرستش جمعی است (مزمور ۲۲:۲۲، ۲۵)، در حالی که به نوبه خود پرستش فردی قابلیت خود را در حد اعلی در رابطه نزدیک با جامعه بسط می دهد. جامعه پرستش را «شورای صالحان» نیز می نامند (مزمور ۱۱۱: ۱). راستگوها خدا را می شناسند (مزمور ۳۶: ۱۰) و توسط خدا شناخته می شوند (مزمور ۳۷: ۱۸)، و این تجربه در تمام جنبه های وجودی آنها نفوذ می کند.