---
title:  برای خداوند سرودهای تازه بسرایید
date:  18/03/2024
---

`مزمور ۳۳: ۳، مزمور ۴۰: ۳، مزمور ۹۶: ۱، مزمور ۹۸: ۱، مزمور ۱۴۴: ۹ و مزمور ۱۴۹: ۱ را بخوانید. موضوع متداول در این آیات چیست؟`

مزامیر مردم را فرا می خواند تا «سرود تازه» بخوانند. «سرود تازه» در اینجا چیست؟ دلیل «سرود تازه» شناخت تازه از عظمت و حاکمیت خداوند بر جهان و سپاسگزاری از مراقبت و نجات او به عنوان خالق و داور زمین است. رهایی از دشمنان و از مرگ، و عنایت خاص خدا نسبت به اسرائیل، برخی از انگیزه های شخصی تر برای خواندن «سرود تازه» است. در حالی که سایر سرودها نیز خداوند را به خاطر محبت و شگفتیهایش ستایش میکنند، «سرود تازه» سرود ویژهای است که نوید مجدد شادی، و تجدید بیعت به خدا را ابراز می کند. تجربه جدید رستگاری الهی مردم را برمی انگیزد تا خداوند را به عنوان خالق و پادشاه خود بشناسند. موضوع های متداول در مزامیر که از «سرود تازه» خبر میدهند عبارتند از اعتماد به خدا، ستایش کارهای شگفتانگیز او، و رهایی از مصیبت و موارد دیگر.

`اشعیا ۴۲: ۱۰-۱۲، مکاشفه ۵: ۹ و مکاشفه ۱۴: ۳ را بخوانید. چه چیزی را در مورد «سرود تازه» از این آیات کتاب مقدس می توانیم استنباط کنیم؟`

قوم خدا، اسرائیل، با عبارات مهرآمیز به عنوان «قومی نزدیک به او [خدا]» به تصویر کشیده شده اند(مزمور ۱۴۸: ۱۴)، که دلالت بر این دارد که در بین تمامی آفریده های او، اسرائیل دارای جایگاه ویژه ای است، و از این رو موظف و امتیاز پرستش خداوند را دارد. بنابراین، کتاب مقدس ایمانداران تمامی نسلها را تشویق میکند تا سرود تازه را در ستایش منجی خود بخوانند، که شهادت منحصر به فرد آنها را در مورد نجات با خون بره دارد. یک «سرود تازه» میتواند سرود تازهای را به تصویر بکشد که هیچکس قبلاً آن را نشنیده است، سرودی که یادآور تجربهای زنده از فیض خدا در زندگی فرد است. «سرود تازه» با تازگی اش نوید دهندۀانتظار تجربه بی نظیر و بی سابقه عظمت خداوند در آینده است. عبادت واقعی فراتر از قربانی ها و پیشکش هاست و منعکس کننده رابطه ای زنده با خداست که همیشه تازه و پویاست. به معنایی، می توان به سادگی گفت که «سرود تازه» بیانی تازه از عشق ورزی و قدردانی هر روزه ما از کاری است که خدا برای ما انجام داده است.

`در زندگی خود روی برکات خدا تمرکز کنید. اگر قرار باشد سرود تازه ای بخوانید، آن سرود چیست؟`