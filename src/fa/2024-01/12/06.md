---
title:  هنگامی که خدا از هدایای قربانی ها خشنود نمی گردد
date:  21/03/2024
---

`مزمور ۴۰: ۶ – ۸، مزمور ۵۰: ۷ – ۲۳ و مزمور ۵۱: ۱۶ – ۱۹ را بخوانید. این آیات به چه موضوع مهمی اشاره می کنند؟ چرا خدا از قربانی هایی که در کلامش مقرر کرده است، خشنود نمی گردد(خروج ۲۰: ۲۴)؟`

سرایندگان مزمور نیز مانند انبیا، سوء استفاده های مختلف از عبادت را نکوهش می کنند. نکته اصلی آنها در این آیات، بیزاری خداوند از قربانی ها و اعیاد اسرائیل نیست، بلکه دلایل چنین تنفری است: فاصله مهلک بین عبادت و روحانی بودن.

خدا قوم خود را به خاطر قربانیها و پیشکشهای سوختنی سرزنش نمیکند، بلکه به خاطر شرارتها و اعمال نامنصفانه ای که در زندگی شخصی خود انجام دادهاند، ملامت میکند (مزمور ۵۰: ۸، ۱۷-۲۱). مزامیر علیه قربانی و عبادت موعظه نمی کند، بلکه علیه قربانی بیهوده و عبادت پوچ که در بی عدالتی این عابدان نشان داده شده است.

هنگامی که وحدت بین ابراز ظاهری عبادت و انگیزه باطنی صحیح برای عبادت از هم میپاشد، مناسک معمولاً به خودی خود اهمیت بیشتری نسبت به تجربه واقعی نزدیک شدن به خدا پیدا میکند. یعنی شکل های پرستشی، یعنی مراسم و شعائر مذهبی، جای نزدیک شدن به خدا و اهمیت او را می گیرد. [به عبارتی دیگر، مراسم و مناسک اصل شده و خدا به فرع و حاشیه کنار زده می شود].

`یوحنا ۴: ۲۳، ۲۴ را بخوانید. عیسی در اینجا به چه نکته ای اشاره می کند که دقیقاً با آنچه مزامیر امروز درباره آن هشدار می دهد مطابقت دارد؟`

قربانی ها به تنهایی کافی نیستند. این قربانی ها چه فایده ای داشتند اگر قلب کسانی که آنها را تقدیم می کردند از توبه و ایمان و اندوه گناه پر نمی شد؟ تنها زمانی که با توبه و شکرگزاری صادقانه همراه می بود، قربانی های گاوهای نر می می توانست خداوند را به عنوان «قربانی های عدالت» خشنود سازد (مزمور ۵۱: ۱۹، همچنین مزمور ۵۰: ۱۴ را ببینید). عیسی به نقل از اشعیا آن را اینگونه بیان کرد: «این مردم با زبان خود به من احترام می گذارند، اما دلشان از من دوراست» (متی ۱۵: ۸). مشکلاتی که نویسندگان دیدند همان مشکلاتی بود که عیسی با برخی از مردم، به ویژه رهبران، در طول خدمت زمینی خود مواجه شد.

`چگونه می توانیم اطمینان حاصل کنیم که ما ادونتیست ها با این همه نور و دانشی که داریم، در دام این اندیشه که فقط شناخت حقیقت و آئین های حقیقت کافی است، نیفتیم؟`