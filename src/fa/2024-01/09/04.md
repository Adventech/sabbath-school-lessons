---
title:  تا ابد وفادار به عهد خود
date:  27/02/2024
---

`مزمور ۸۹: ۲۷ – ۳۲، ۳۸ – ۴۶ و مزمور ۱۳۲: ۱۰ – ۱۲ را بخوانید. عهد داوودی درباره چه بود؟ چه چیزی بنظر آنرا به خطر انداخته بود؟`

عهد داوودی حاوی وعده خدا برای حمایت ابدی از نسل داود و کامیابی قوم خداست(اول سموئیل ۷: ۵-۱۶؛ مزمور ۸۹: ۱-۴، ۱۹-۳۷؛ مزمور ۱۳۲: ۱۲-۱۸). دائمی شدن عهد بر اساس سوگند با وقار خدا و وفاداری پادشاه به خدا استوار شد. با این حال، حتی پادشاهان فداکار، همچون داودِ پادشاه، همیشه به خداوند وفادار نبودند. مزمور ۸۹ از واقعیت تلخی که به نظر میرسد نشان میدهد که وعدههای باشکوه عهد داوود از بین رفته است، ابراز ماتم میکند. آیا اسرائیل به طور ناامیدکننده ای توسط خدا ترک شده است؟ البته پاسخ این است که خیر!

آری، خشم خدا حاکی از داوری الهی است (مزمور ۳۸: ۱، مزمور ۷۴: ۱). با این حال، تا ابد دوام نمیآورد، زیرا محبت همیشگی خدا، گناهان مردم را در هنگام توبه میبخشد. با این حال، تا زمانی که ادامه دارد، نارضایتی خداوند از قوم خطاکارش جدی است. مردم عواقب تلخ نافرمانی خود را احساس می کنند و به سنگینی گناهان خود پی می برند (مزمور ۸۹: ۳۸-۴۶). با این حال آنها می پرسند: «تا کی» غضب خدا افروخته خواهد بود؟ (مزمور ۸۹: ۴۶). امید تازه از اطمینان جدیدِ وفاداری خدا برای «به یاد آوردن» فیض او سرچشمه می گیرد (مزمور ۸۹: ۴۷، ۵۰).

به طور خلاصه، اگرچه انسان عهد خود را شکست، ولی مردم با وعده تغییر ناپذیر خدا از طریق مسیح موعود، که مظهر تمام عدالت و نجات اسرائیل و کل جهان است، دلگرم بودند. یعنی در نهایت، خدا پیروز خواهد شد، و پادشاهی ابدی او برای همیشه برقرار خواهد شد - اما فقط به خاطر عیسی، و نه به خاطر قوم خدا.

عیسی مسیح پسر داود و مسیح موعود بود (متی ۱: ۱، عبرانیان ۱: ۸). او را «نخست زاده تمامی آفریدگان» نامیده شد (کولسیان ۱: ۱۵)، که با اشاره به مزمور ۸۹: ۲۷، مبنی بر این که داود نمونه و پیش در آمدی از مسیح، نخست زاده خدا بود. « من او را پسر نخستزادة خود خواهم ساخت و او را مقتدرترین پادشاه روی زمین خواهم ساخت».

واضح است که لقب «نخستزاده» وضعیت بیولوژیکی داود را بیان نمیکند، زیرا داود هشتمین فرزند والدینش بود (اول سموئیل ۱۶: ۱۰، ۱۱). در مورد عیسی هم همینطور است. این عنوان نشان دهنده افتخار و اقتدار ویژه اوست (کولسیان ۱: ۱۶، ۲۰-۲۲). خداوند هنگامی که عیسی را از مردگان برخیزانید، او را برترین پادشاه جهان ساخت (اعمال رسولان ۲: ۳۰، ۳۱).

`کولسیان ۱: ۱۶، ۲۰-۲۲ را بخوانید. این آیات در مورد اینکه عیسی کیست و چه کاری برای ما انجام داده است، چه چیزی را به ما می آموزند؟ چه وعده ای از این مطلب برای خودتان می یابید؟`