---
title:  اندیشه هایی فراتر
date:  01/03/2024
---

از نوشته های الن جی وایت، فصل «خدا با ما»، صفحات ۱۹ – ۲۶، از کتاب آرزوی اعصار را بخوانید.

مزامیر که هم دعاهای مسیح و هم دعاهایی درباره مسیح است، مکاشفه منحصر به فردی از شخص مسیح و خدمت نجات بخش به عنوان کسی که «خدا با ما» است (متی ۱: ۲۳) ارائه می دهد. عیسی «خدا با ما»، در نبرد با دعاهای هجران و رنج است. او «خدا با ما» در فریادهای عدالت و رهایی است. عیسی «خدا با ما» است، زیرا ما را در شکست ها و ناامیدی رها نکرد، بلکه مسیر ایمان را پیروزمندانه به ما نشان داد. او برای ما کاهن و پادشاه ابدی شد تا ما را از عذاب ابدی گناه نجات دهد. در مسیح، پادشاه کامل داودی، تمام وعده های مهم خدا در مورد نجات تحقق می یابد (دوم قرنتیان ۱: ۲۰).

الن جی. وایت، با بصیرت، وحدت مسیح را با بشریت توصیف می کند: «مسیح با انسانیت خود، بشریت را لمس کرد. با الوهیت خود، او بر تخت خدا چنگ می زند. به عنوان پسر انسان، او به ما نمونه ای از اطاعت داد. به عنوان پسر خدا، او به ما قدرت اطاعت می دهد. این مسیح بود که از بوته ای در کوه حوریب با موسی صحبت کرد و گفت: «من همان هستم که هستم... به بنی اسرائیل چنین بگویید من هستم، مرا نزد شما فرستاد» (۳: ۱۴). این وعده نجات اسرائیل بود. پس هنگامی که به «شباهت انسانها» آمد، خود را من هستم عنوان کرد. فرزند بیتلحم، نجاتدهنده حلیم و فروتن، خدا «در جسم ظاهر شد» (اول تیموتائوس ۳: ۱۶). و به ما می گوید: «من شبان نیکو هستم». «من نان زنده هستم». «من راه، حقیقت و زندگی هستم». «تمام قدرت در آسمان و زمین به من عطا شده است». (یوحنا ۱۰: ۱۱; ۶: ۵۱; ۱۴: ۶; متی ۲۸: ۱۸). من تضمین هر وعده ای هستم. من هستم؛ نترسید.- مرجع زیر: —The Desire of Ages, pp. 24, 25.

**سوالاتی برای بحث:**

`۱. چگونه خدا وفاداری تزلزل ناپذیر خود را به عهد خود با وجود بی وفایی مردم نشان داده است؟ این چه اطمینانی را برای فرزندان خدا که در حال مبارزه و مجاهدت هستند به ارمغان می آورد؟`

`۲. چگونه کهانت منحصر به فرد و برتر مسیح که هم ردیف ملکیصدق است، حتمی بودن نجات قوم خدا را تقویت می کند؟`

`۳. انجیل ها نشان می دهند که بسیاری از وعده های مسیحایی در مزامیر در عیسی مسیح محقق شده اند. این موضوع چگونه صحت کلام خدا را نشان می دهد؟ چرا باید در برابر هر احساسی که اعتماد ما به کلام خدا را تضعیف می کند، مقاومت کنیم؟`

`۴. چه تسلی بزرگی میتوانیم از سخنان مسیح دریافت کنیم: «تمام قدرت در آسمان و زمین به من داده شده است» (متی ۲۸: ۱۸)؟ چگونه این عهد را در تجربیات خودمان اعمال کنیم؟`