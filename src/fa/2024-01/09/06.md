---
title:  کاهن ابدی در ردیف ملکیصدق
date:  29/02/2024
---

`مزمور ۱۱۰: ۴ – ۷ را بخوانید. کهانت مسیح چقدر منحصربفرد بود و چه امید بزرگی می توانیم در کهانت آسمانی مسیح بیابیم؟`

خداوند به مسیح یک پادشاهی ابدی ارزانی می کند (مزمور ۱۱۰: ۱- ۳) و یک کهانت با درجه برتر، مرتبه ملکیصدق (مزمور ۱۱۰: ۴-۷). خداوند کلام خود را با یک وعده جدی مهر می زند (عبرانیان ۶: ۱۸). سوگند خدا مبنی بر اینکه از دادن یک کاهن کامل به ما پشیمان نمی شود، نشانه فیض اوست. گناهان مردم و طغیانگری های آشکار، دائماً خدا را تحریک می کند که قومش را رها کند، اما سوگند خدا تغییر ناپذیر است و فیض خدا در لغو داوری برای کسانی که توبه می کنند را تضمین می کند (خروج ۳۲: ۱۴، مزمور ۱۰۶: ۴۵).

سوگند الهی با اعلام اینکه مسیح پادشاه یک کاهن است، عنصر جدیدی را به عهد داوودی معرفی می کند (مزمور ۱۱۰: ۴). پادشاهان اسرائیل هرگز نمی توانستند به عنوان کاهنان لاوی عمل کنند (اعداد ۸: ۱۹، دوم تواریخ ۲۶: ۱۶-۲۱). هنگامی که کتاب مقدس از پادشاهان یا افرادی که قربانی میکنند یاد میکند، به این معناست که قربانیهایی را برای کاهنان میآورند که در واقع آنها را تقدیم میکردند. مزمور ۱۱۰ مسیح پادشاه را از سایر پادشاهان و کاهنان اسرائیل متمایز می کند. کهانت ابدی مسیح از ملکیصدق نشأت می گیرد که هم پادشاه شالیم (اورشلیم) و هم کاهن «خدای متعال» بود (پیدایش ۱۴: ۱۸-۲۰). عهد عتیق هرگز از داود پادشاه یا هر پادشاه اسرائیلی دیگر به عنوان کسی که همردیف ملکیصدق دارای کهانت است سخن نمی گوید، به جز مزمور ۱۱۰. واضح است که مزمور در خصوص یک [پادشاه-کاهن] مشخص در تاریخ اسرائیل صحبت می کند.

`عبرانیان ۷: ۲۰-۲۸ را بخوانید. برخی از پیامدهای کهانت برتر مسیح چیست؟`

مسیح که هم پادشاه الهی و هم کاهن ابدی است، برتری بیسابقهای بر کاهنان و پادشاهان بشری دارد. بنابراین، ما می توانیم امیدوار باشیم. مسیح به عهد برتری که مبتنی بر سوگند خداست پایبند است و نه وعده های انسانی. او در قُدس[معبد] آسمانی خدمت می کند. کهانت او مانند کاهنان انسانی تحت تأثیر گناه یا مرگ قرار نمی گیرد، و بنابراین، او می تواند برای همیشه قوم خود را شفاعت کند و رستگار سازد. کار شفاعت مسیح به عنوان کاهن کامل و دلسوز به قومش اطمینان دائمی از ماندن در حضور خدا را می دهد (عبرانیان ۶: ۱۹، ۲۰). کهانت سلطنتی مسیح حکومت شریر را نه تنها در قلب مردم بلکه در جهان بر می چیند. او به وعده مزمور ۲ مبنی بر اینکه هر قوم و فرمانروایی مشمول داوری سلطنتی مسیح عیسی خواهند بود، عمل خواهد کرد (مزمور ۲: ۶-۹؛ مزمور ۱۱۰: ۱، ۲، ۵، ۶). کهانت سلطنتی شگفت انگیز عیسی، اطاعت مطلق و اعتماد را ملزم می دارد.