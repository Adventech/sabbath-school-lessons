---
title:  مسیح رنج کشیده
date:  26/02/2024
---

`مزمور ۲۲ و مزمور ۱۱۸: ۲۲ را بخوانید. کسانی که مسیح برای نجاتشان آمده بود با او چگونه رفتار کردند؟`

بسیاری از مزامیر حاکی از اوجِ غمِ هجرانِ مسیحِ رنج کشیده هستند (مثلاً مزمور ۴۲، مزمور ۸۸، مزمور ۱۰۲). مزمور ۲۲ یک پیشگویی مستقیم مربوط به مسیح موعود است زیرا بسیاری از جزئیات این مزمور از نظر تاریخی نمی توانند به داوود پادشاه ارتباط داشته باشند، اما کاملاً با شرایط مرگ مسیح مطابقت دارند. عیسی با کلام مزمور ۲۲: ۱ بر روی صلیب دعا کرد (متی ۲۷: ۴۶).

عذاب جدایی مسیح از پدرش، که بار تمامی گناهان جهان را بدوش می کشید تنها با میزان نزدیکی [پدر و پسر]، یعنی یگانگی بی نظیر آنها قابل سنجش است (یوحنا ۱: ۱، ۲؛ یوحنا ۱۰: ۳۰). با این حال، حتی اعماق آلام وصف ناپذیر نیز نتوانست وحدت بین پدر و پسر را از هم بپاشد. مسیح در اوج مهجور ماندن خویش، بدون قید و شرط خود را به پدر می سپارد، علیرغم عجز و نومیدی مطلقی که با آن روبرو بود.

«گناه همه ما بر دوش مسیح به عنوان جانشین و ضامن ما قرار گرفته بود. او گناهکار شمرده شد تا ما را از محکومیت شریعت نجات دهد. گناه هر یک از نسلهای آدم بر قلب او فشار می آورد. خشم خدا در برابر گناه، تجلی وحشتناک نارضایتی او به دلیل گناه، جان پسرش را از ترس و نومیدی آکنده بود».- مرجع زیر: Ellen G. White, The Desire of Ages, p. 753.

تشبیه حیوانی تهدیدآمیز گاوهای نر قوی، غرش شیران غرش و سگها، ظلم و دشمنی مردم را برجسته میکند که مسیح، که به کرمی بیآزار و درمانده مقایسه میشود، در آخرین ساعات زندگی خود با آنها روبرو شده بود. مزمور ۲۲ با دقت شگفت انگیزی حامل اظهارات زهرآگین جمعیتی است که عیسی را با سخنانی که به پدرش گفته بود به سخره گرفته بودند (مزمور ۲۲: ۱، ۸؛ متی ۲۷: ۴۳) و سربازانی که لباس های عیسی را بین خود تقسیم می کردند (مزمور ۲۲: ۱۸، متی ۲۷: ۳۵). در آن زمان مردم نمیدانستند که «کرمی» که میخواستند آن را له کنند، «سنگ زاویه» اصلی معبد خواهد شد و شالوده آن را محکم میکند (مزمور ۱۱۸: ۲۲).

با این حال، مسیحِ انکار شده پس از قیام از مردگان، منبع نجات قوم خدا شد (متی ۲۱: ۴۲، اعمال رسولان ۴: ۱۰-۱۲). مسیح از اینکه مطرودانسان ها  شده بود رنج کشید، اما خدا پسرش را با قرار دادن او به عنوان «سنگ اصلی زاویه» زنده معبد روحانی خدا جلال داد (افسسیان ۲: ۲۰-۲۲، اول پطرس ۲: ۴-۸). کسانی که این سنگ، یعنی وسیله نجات خدا را رد می کنند بوسیله آن داوری خواهند شد (اشعیا ۸: ۱۴، متی ۲۱: ۴۴).

`عیسی بر روی صلیب تاوان هر گناهی را که تا به حال مرتکب شده اید پرداخت. این واقعیت که او از طرف شما متحمل رنج گردید، چگونه باید بر نحوه زندگی شما تأثیر بگذارد، یعنی چرا باید گناه را اینقدر نفرت انگیز بدانید؟`