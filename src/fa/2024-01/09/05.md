---
title:  پادشاهی بی نظیر با قدرتی بی نظیر
date:  28/02/2024
---

`مزمور ۲ مزمور ۱۱۰: ۱ – ۳، مزمور ۸۹: ۴، ۱۳ – ۱۷ و مزمور ۱۱۰: ۱ و ۲ و ۵ و ۶ را بخوانید. این آیات درباره مسیح به عنوان پادشاه چه می گویند؟`

تصویر خدا به عنوان پدر مسیح، به تاجگذاری پادشاه اشاره دارد، هنگامی که پادشاه در عهد خدا پذیرفته شد (مزمور ۲: ۷، مزمور ۸۹: ۲۶-۲۸). مزمور ۲: ۷ قیام و رفعت یافتن مسیح را به عنوان طلوع عهد ابدی جدید و کهانت سلطنتی مسیح پیش بینی می کند (اعمال رسولان ۱۳: ۳۳- ۳۹، عبرانیان ۱: ۵، عبرانیان ۵:۵). مسیح به عنوان کسی که دارای کرامت و اقتدار بی نظیر است، در دست راست خدا مینشیند (مزمور ۱۱۰: ۱؛ اعمال ۷:۵۵، ۵۶). «علاوه بر این، ایفای نقش میان خداوند و «مسحشده» (مسیح) حتی حاکی از قصد تعین هویت این مسیح منتسب به داود با خود خداوند است. . . . اگر کسی که در سمت راست می نشیند، خداوند است، پس خداوند مسیح است، زیرا دومی نیز در سمت راست دیده می شود.

در پایان، مسیح بر دشمنان خود پیروزی مطلق خواهد داشت. ساختن دشمنان به عنوان «پای انداز» تصویری است که نشان دهنده رسم پادشاهان کهن خاور نزدیک است که پاهای خود را بر گردن دشمنان شکست خورده خود می گذاشتند تا تسلط کامل بر آنها را نشان دهند. با این حال، عصای مسیح در اینجا ابزاری برای ایجاد وحشت نیست (مزمور ۲: ۹، مزمور ۱۱۰: ۲).

چوبدستی (عصا) در ابتدا توسط رهبران قبیله به عنوان نماد قبیله نگاه داشته می شد (اعداد ۱۷: ۲-۱۰). عصای مسیح از صهیون می آید زیرا او نماینده مردم صهیون است. عصای او نمادی از داوری الهی است که به حکومت شریر خاتمه می دهد و پادشاهی بی نظیر مسیح را به تصویر می کشد (مکاشفه ۲: ۲۷، مکاشفه ۱۲: ۵). حتی به پادشاهان شریر این فرصت داده می شود که توبه کنند و تسلیم مسیح شوند (مزمور ۲: ۱۰-۱۲).

یک تصویر گرافیکی از پیروزی نهایی مسیح در صحنه قبل از ظهور در دانیال ۷ یافت میشود، که نشان میدهد، پس از داوری «به نفع مقدسین اعلی علیین» (دانیال ۷: ۲۲)، پادشاهی او برقرار می شود و «سلطنت او سلطنتی جاودانی خواهد بود» (دانیال ۷: ۲۷). به خاطر صلیب، وعده پادشاهی تضمین گردیده است.

به همه کسانی که به پادشاه اعتماد دارند برکتی وعده داده میشود و مردم از سلطنت مقتدر و عادل مسیح شادی میکنند (مزمور ۲: ۱۲، مزمور ۸۹: ۱۵-۱۷).

`چه خوب است بدانیم که آری، در نهایت، خوبی بر بدی پیروز می شود، عدالت برقرار می شود و درد و رنج برای همیشه شکست خواهد خورد. این حقیقت چگونه در زمان حاضر به ما آرامش میدهد، وقتی که از دیدگاه انسانی به نظر می رسد که بدی و شرارت رو به رشد است؟`