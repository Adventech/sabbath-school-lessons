---
title:  متبارک باد آن که به نام خداوند میآید
date:  24/02/2024
---

### مطالعه این هفته
مزمور ۲۳؛ یوحنا ۱۰: ۱۱ – ۱۵؛ مزمور ۲۲؛ مزمور ۸۹: ۲۷ – ۳۲؛ کولسیان ۱: ۱۶؛ مزمور ۲؛ عبرانیان ۷: ۲۰ – ۲۸.

> <p>آیه حفظی</p>
> سنگی را که معماران رد کردند، همان سر زاویه شده است. این از جانب خداوند شده و در نظر ما عجیب است» (مزمور ۱۱۸: ۲۲ و ۲۳).

مزامیر درباره شخص مسیح و خدمت او شهادت می دهد. تقریباً تمام جنبه های کار او در نقشه نجات در مزامیر دیده می شود. زندگی و کار مسیح به روشهای گوناگونی در مزامیر غالبا با دقتی چشمگیر از پیش ترسیم و پیش بینی شده است.

موضوعاتی که در مزامیر آشکار شده عبارتند از الوهیت مسیح، فرزندی او، اطاعت او، غیرت او برای معبد خدا، هویت او به عنوان شبان نیکو، خیانت شدن به او، رنجهای او، شکسته نشدن استخوان های او، مرگ او، قیام، معراج، کهانت، و سلطنت همه چیز در آنجا قید گردیده، همانطور که قرن ها قبل از ظهور عیسی در جسم پیش بینی شده بود.

برای نمونه، جای شگفتی نیست که عیسی هنگامی با دو تن از حواریون خود در جاده عمائوس سخن می گفت، به مزامیر اشاره کرده بود (لوقا ۲۴: ۴۴). او می خواست که آنها در مزامیر شواهدی برای اینکه او کیست، بیابند.

برخی از مزامیری که در مسیح تحقق نماد شناختی دارند عبارتند از مزامیر ۲۴، ۴۵، ۷۲، و ۱۰۱ (پادشاه و داور عالی)، ۸۸ و ۱۰۲ (دعاهای خادم رنج کشیده خدا).

در تمام مزامیر، از طریق مرثیه ها، ماتم ها، شکرگزاری ها، ستایش ها، و فریاد برای عدالت و رهایی نویسندگان مزمور، می توانیم طنین دعای مسیح را برای نجات جهان بشنویم.