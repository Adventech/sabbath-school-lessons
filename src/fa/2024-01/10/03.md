---
title:  به یاد آوردن گذشته و حمد خدا
date:  04/03/2024
---

`مزمور ۱۰۵ را بخوانید. چه وقایع تاریخی و درسهایی در این مزمور برجسته شده است؟`

مزمور ۱۰۵ وقایع کلیدی را خاطر نشان می سازد که رابطه عهدی بین خداوند و قوم او اسرائیل را شکل دادند. این کتاب بر عهد خدا با ابراهیم برای اعطای سرزمین موعود به او و فرزندانش تمرکز دارد، و این که چگونه این وعده، که برای اسحاق و یعقوب تأیید شد، از طریق یوسف، موسی، و هارون و در زمان فتح کنعان به طور مشروط محقق گردید. مزمور به قوم خدا در همه نسلها امید میبخشد، زیرا کارهای شگفتانگیز خدا در گذشته تضمین کننده محبت و علاقه تغییر ناپذیر خدا به قومش در همه زمانهاست (مزمور ۱۰۵: ۱-۵، ۷، ۸).

مزمور ۱۰۵ شبیه مزمور ۷۸ (به درس دیروز مراجعه کنید)، در وفاداری خدا به قومش در تاریخ را برجسته می سازد، و این کار را برای جلال خدا و الهام بخشیدن به وفاداری انجام می دهد. با این حال، برخلاف مزمور ۷۸، مزمور ۱۰۵ به اشتباهات گذشته مردم اشاره نمی کند. این مزمور هدف دیگری دارد.

در عوض، در مزمور ۱۰۵، تاریخ از طریق زندگی بزرگترین مشایخ اسرائیل بازگو میشود و رهبری مشیت الهی و صبر و تحمل مشایخ در برابر سختیها را نشان میدهد. استقامت و وفاداری مشایخ نسبت به خدا پاداش فراوانی داشت. بنابراین، مزمور ۱۰۵ مردم را دعوت میکند که از ایمان مشایخ و رهبران قوم الگوبرداری کنند و با اعتماد منتظر رهایی خدا در زمان خود باشند.

مزمور ۱۰۵ حاوی نُت موسیقی می باشد (مزمور ۱۰۵: ۱-۷)، که نشان می دهد برای پرستش واقعی خدا، قوم خدا باید حقایق تاریخ خود را بدانند [و با سرودخوانی آنرا یادآور شوند]. تاریخ هم به ایمان ما اعتبار می بخشد و هم دلایل بی شماری برای پرستش خدا ارائه می کند.

پرستندگان به عنوان ذریت ابراهیم و فرزندان یعقوب خطاب شده اند (مزمور ۱۰۵: ۶) و بدین ترتیب آنها را تحقق وعده خدا به ابراهیم برای تبدیل شدن او به یک قوم بزرگ می دانند (پیدایش ۱۵: ۳-۶). نویسنده مزمور بر تداوم رابطه بین مشایخ و نسل های بعدی قوم خدا تأکید می کند. نویسنده مزمور تأکید میکند که «داوری های او در تمامی جهان است» (مزمور ۱۰۵: ۷)، و به این ترتیب پرستندگان را توصیه میکند که فراموش نکنند که «خدای ما» نیز خداوند متعال تمام جهان است و محبت بیکران او شامل تمامی مردم می شود (مزمور ۹۶: ۱، مزمور ۹۷: ۱). این، آشکارا، فراخوانی برای وفاداری برای هر نسل از ایمانداران است.

`ما ادونتیست های روز هفتم، از دوران ابراهیم به بعد، چگونه باید خود را در این صف از مردم ببینیم؟ (غلاطیان ۳: ۲۹ را ببینید.) چه درس هایی باید از این تاریخ بیاموزیم؟`