---
title:  وفاداری بی وقفه خداوند
date:  03/03/2024
---

`مزمور ۷۸ را بخوانید. کدام سه دوره تاریخی کلیدی در این مزمور برجسته شده است؟ آساف از هر دوره چه درس هایِ تکراری می گیرد؟`

بررسی گذشته اسرائیل وفاداری خدا و بی وفایی اسرائیل را برجسته می کند. آنها همچنین باید به نسل های آینده بیاموزند که اشتباهات اجداد خود را تکرار نکنند، بلکه به خدا اعتماد کنند و به عهد او وفادار بمانند. نویسنده مزمور از تاریخ به عنوان مَثَل استفاده می کند (مزمور ۷۸: ۲)، به این مفهوم که مردم باید عمیقاً در پیام مزمور بیندیشند و معنای آن را برای خود بررسی کنند. مزمور ۷۸: ۲، وصفی نبوی از شیوه تعلیم عیسی از بهره بردن از تمثیل است (متی ۱۳: ۳۴، ۳۵).

مزمور همچنین به زمان خروج (مزمور ۷۸: ۹-۵۴)، سکونت در کنعان (مزمور ۷۸: ۵۵-۶۴)، و زمان داوود (مزمور ۷۸: ۶۵-۷۲) می پردازد. این نشان دهنده اعمال باشکوه خداوند و عواقب شکستن عهد مردم با خداست. تاریخ اسرائیل شکلهای مختلفی از بی وفایی مردم به خدا، به ویژه بت پرستی آنها را بازگو می کند (مزمور ۷۸: ۵۸).

با اینحال، نویسنده مزمور بر ریشه بیوفایی اسرائیل تأکید می ورزد: آنها آنچه را که خدا برای آنها انجام داده بود فراموش کردند، به خدا اعتماد نکردند، و خدا را آزمودند (مزمور ۷۸: ۱۸، ۴۱، ۵۶) و بر ضد او طغیان ورزیده، و از نگاه داشتن شریعت او، عهد و شهادت او کوتاهی نمودند (مزمور ۷۸: ۱۰، ۳۷، ۵۶). نویسنده مزمور با تأکید بر این اشکال خاص بی وفایی، به این نکته اشاره میکند که طرد اسرائیل در تاریخ، ناشی از یک گناه عمده، یعنی عدم اعتماد مردم به خداوند بود(مزمور ۷۸: ۷، ۸).

در هنگام خواندن مزمور، برخلاف صبر و فیض بی حد خداوند، خواننده از سرسختی و کوری روحانی مداوم مردم مبهوت و متحیر می شود. خرفتی نسل جدید از عبرت گرفتن از گذشته از کجا نشات می گرفت؟

قبل از اینکه نسل های پیشین را بیش از حد مورد قضاوت قرار دهیم، باید خودمان را مقابل آینه قضاوت قرار دهیم. آیا ما نیز شگفتی های گذشته خدا را فراموش نکرده و از الزامات عهد او کوتاهی نکرده ایم؟ مزمور افراد را تشویق نمی کند که بر اعمال خود تکیه کنند. در عوض، مزمور ۷۸، بیهودگی اراده انسان را نشان میدهد مگر اینکه مبتنی بر آگاهی دائمی از وفاداری خدا و پذیرش فیض او باشد. نبردهای ناموفق قوم خدا (مزمور ۷۸: ۹، ۶۲-۶۴) درس مزمور را روشن می کند که در آخر، تلاش های انسان بدون وفاداری به خدا محکوم به شکست است.

`چه درس هایی از اشتباهات گذشته خود آموخته اید، یا باید می آموختید؟`