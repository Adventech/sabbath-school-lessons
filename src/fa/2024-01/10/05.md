---
title:  تمثیل تاکستان خداوند
date:  06/03/2024
---

`مزمور ۸۰ را بخوانید. قوم خدا در این مزمور چگونه به تصویر کشیده شده اند و مشتاق چه امید بزرگی هستند؟`

اسرائیل به عنوان تاکستانی به تصویر کشیده شده است که خداوند آن را از مصر، سرزمین ظلم از ریشه در آورد و در سرزمین غنی موعود کاشت. تصویر یک تاکستان، گزینش اسرائیل از سوی خداوند و مراقبت از پیش تعین شده او را تداعی می کند.(همچنین پیدایش ۴۹: ۱۱ و ۱۲ و ۲۲ ؛ تثنیه ۷: ۷ – ۱۱ را بخوانید).

به هر حال، در مزمور ۸۰ تاکستان خدا تحت غضب اوست (مزمور ۸۰: ۱۲). انبیا نابودی تاکستان را به عنوان نشانه ای از داوری خدا یاد کرده اند زیرا انگور فاسد شده است (اشعیا ۵: ۱- ۷ ، ارمیا ۲: ۲۱).

با این حال، مزمور ۸۰ به دلایل قضاوت الهی نمی اندیشد. با توجه به اعماق فیض خدا، مزمورنویسان از اینکه خدا می تواند حضور خود را برای مدت طولانی از قوم خود دریغ کند، متحیر است. تنش بین غضب و داوری خدا از یک سو، و فیض و بخشش خدا از سوی دیگر، نویسنده مزمور را می ترساند که مبادا غضب الهی غالب شود و قوم را کاملاً نابود سازد (مزمور ۸۰: ۱۶).

`اعداد ۶: ۲۲ – ۲۷ را بخوانید. چگونه این برکت توسط مزمور ۸۰ بکار برده شده است؟`

بند ترجیع مزمور وعده هارون در مورد برکت پیوسته خدا نسبت به قومش را یادآوری می کند (اعداد ۶: ۲۲-۲۷) و این امید را برجسته می سازد که فیض خدا بر علل بدبختی مردم غالب شود: «ای خدا ما را باز آور و روی خود را روشن کن تا نجات یابیم» (مزمور ۸۰:۳؛ همچنین ۸۰:۷، ۱۹ را ببینید).

واژه عبری برای «احیا» در اینجا از یک واژه رایج به معنای «بازگشت» برگرفته شده است، و بارها و بارها در کتاب مقدس استفاده شده و خدا قوم خود را که سرگردان شدهاند، دعوت میکند تا به سوی او بازگردند. این ارتباط تنگاتنگی با ایده توبه، بازگشت از گناه و برگشتن به سوی خداست. «آنگاه به آنها دلی خواهم داد تا مرا بشناسند که من خداوند هستم. و آنها قوم من خواهند بود و من خدای آنها خواهم بود، زیرا آنها با تمام قلب خود به سوی من باز خواهند گشت» (ارمیا ۲۴: ۷).

`چگونه توبه را به عنوان راهی برای بازگشت به سوی خدا تجربه کرده اید؟`