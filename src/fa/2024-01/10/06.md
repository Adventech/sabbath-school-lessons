---
title:  برتری خداوند در تاریخ
date:  07/03/2024
---

`مزمور ۱۳۵ را بخوانید. چه وقایع تاریخی در مزمور برجسته شده است؟ نویسنده مزمور چه درسهایی را از آن برگرفته است؟`

مزمور ۱۳۵ قوم خدا را فرا می خواند تا خداوند را برای نیکویی و وفاداری اش که در خلقت نشان داده شده است حمد گویند(مزمور ۱۳۵: ۶ و ۷) و در تاریخ نجات اسراییل در زمان خروج (مزمور ۱۳۵: ۸ و ۹) و در فتح سرزمین موعود(مزمور ۱۳۵: ۱۰ – ۱۲)این فراخوان را داده شده بود.

خداوند فیض خود را با برگزیدن قوم اسرائیل به عنوان ملک خاص خود نشان داد (مزمور ۱۳۵: ۴). «ملک خاص» رابطه عهدی متمایز بین خداوند و قوم او را بیان می کند (تثنیه ۷: ۶-۱۱؛ اول پطرس ۲: ۹، ۱۰). انتخاب اسرائیل بر اساس اراده مقتدرانه خداوند بود، و از این رو، اسرائیل هیچ برتری بر سایر مردمان ندارد. مزمور ۱۳۵: ۶، ۷ نشان میدهد که اهداف حاکمیت خداوند برای جهان با اسرائیل آغاز نشد، بلکه با خلقت آغاز شد. بنابراین، اسرائیل باید با فروتنی نقش تعیین شده خود را در راستای اهداف نجات بخش خدا برای کل جهان ایفا نماید.

بازگویی اعمال بزرگ خدا بخاطر قومش (مزمور ۱۳۵: ۸-۱۳) در این وعده به اوج خود می رسد که خدا قوم خود را «داوری» خواهد کرد و بر آنها شفقت خواهد داشت (مزمور ۱۳۵: ۱۴). داوری در اینجا، تأیید ستمدیدگان و فقرا توسط خداوند است (مزمور ۹: ۴، مزمور ۷: ۸، مزمور ۵۴: ۱، دانیال ۷: ۲۲). وعده این است که خداوند از دلیل قوم خود حمایت خواهد کرد و از آنها دفاع خواهد کرد (تثنیه ۳۲:۳۶). بنابراین، مزمور ۱۳۵ با هدف الهام بخشیدن به قوم خدا برای اعتماد به خداوند و وفادار ماندن به عهد خود با اوست.

وفاداری خداوند به قومش، نویسنده مزمور را وادار میکند که عدم وجود بتها و برتری یگانۀ خداوند در جهان را تأیید کند (مزمور ۱۳۵: ۱۵-۱۸). اتکا به بتها، پرستندگان آنها را مانند بتهایشان ناامید و ناتوان می کند (مزمور ۱۳۵: ۱۸). مزمور نشان می دهد که خدا را باید به عنوان خالق و منجی قومش ستود. این به طرز شگفت انگیزی در دو نسخه تکمیلی فرمان چهارم از فرامین دهگانه بیان شده است (خروج ۲۰: ۸-۱۱، تثنیه ۵: ۱۲-۱۵). چون قدرت خداوند در خلقت و تاریخ در جهان کم نظیر است، آفریده های خدا باید همیشه بر او تکیه کنند و تنها او را بپرستند. به عنوان پروردگار و نجات دهنده ما، تنها او باید پرستش شود، و پرستش هر چیز یا هر کس دیگری، بت پرستی محسوب می شود.

`چگونه می توانیم اطمینان یابیم که در زندگی خود چیزی بعنوان بت نداریم؟ چرا ممکن است بت پرستی ساده تر از آن چیزی باشد که ما تصور می کنیم؟`