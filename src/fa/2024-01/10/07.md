---
title:  اندیشه هایی فراتر
date:  08/03/2024
---

اعمال ۷ و عبرانیان ۱۱ را بخوانید. بر اساس گفته عهد جدید هدف نهایی رهبری خدا بر قومش در تاریخ چیست؟

مزامیر تاریخی، گواه قدرتمندی بر وفاداری خدا نسبت به قومش می باشد. هر رویدادی در تاریخ قوم خدا یک گام از پیش تعیین شده بود که به سوی تحقق نهایی وعده الهی منجی جهان در شخص عیسی ناصری انجامید. حتی آزمونهایی که اکثرا قوم خدا را آشفته میکرد و آنها را به این فکر می انداخت که خدا آنها را رها کرده است، تحت کنترل حاکمیت خدا و بخشی از مشیت او بود، زیرا خدا برترین پروردگار تاریخ است. نویسنده مزمور، بطور ماهرانه این حقیقت را بیان می کند که حتی بی وفایی مردم نیز نمی تواند خدا را از ایمان به قومش و تحقق وعده هایش باز دارد. با این حال، افراد و گروههایی که توبه نکرده اند، از برکات عهد کنار گذاشته شدند، و سرانجام مفتضحانه آنان به عنوان هشداری پایدار است که چگونه زندگی بدون خدا یا مخالفت با او انسانها را نابود میکند.

مزامیر فرزندان خدا را در همه زمان ها تشویق می کند که به خداوند امیدوار باشند و به او وفادار بمانند. «ما چیزی برای ترسیدن برای آینده نداریم، مگر اینکه طریقی را که خداوند ما را هدایت کرده است و آموزه های او در تاریخ گذشته خود را فراموش کنیم».- مرجع زیر: Ellen G. White, Life Sketches of Ellen G. White, p. 196.

برای اینکه قوم خدا بدون ترس پیش بروند، باید حقایق تاریخ خود را بدانند. الن جی وایت به ایمانداران توصیه می کند که مزمور ۱۰۵ و ۱۰۶ را «حداقل یک بار در هفته» بخوانند.- مرجع زیر: Testimonies to Ministers and Gospel Workers, p. 98.

تاریخ قوم خدا نشان میدهد که تمام وعدههایی که خدا در کلام خود داده است، محقق خواهد شد. این شامل وعده های الهی در مورد مراقبت فردی زمان حاضر و وعده های آینده در مورد بازگشت دوباره مسیح است که پادشاهی عدالت و صلح خدا را در زمین جدید برقرار خواهد کرد.

**سوالاتی برای بحث:**

`۱. یادآوری رهبری وفادارانه خدا از قومش در تاریخ چه برکاتی دارد؟ عواقب فراموشی یا نادیده گرفتن درس های گذشته چیست؟ چگونه می توانیم همان اصل را در مورد خود به کار ببریم، همانطور که یک کلیسا فراخوانده شده است تا همان کاری را انجام دهد که اسرائیل کهن برای انجام آن فراخوانده شده بود؟`

`۲. مزامیر چگونه ما را تشویق میکند که مراقبت آینده نگر خدا را در زندگیمان تشخیص دهیم و با صبر و شکیبایی به شیوه های مقتدر خدا اعتماد کنیم، حتی زمانی که آنچه که باید، اتفاق نمی افتد؟`

`۳. چگونه میتوانیم مطالعه تاریخ قوم خدا را در عبادات شخصی و جمعی خود برجستهتر کنیم؟ چگونه میتوانیم در گفتن تاریخ معاصر قوم خدا به فرزندانمان هدفمندتر عمل کنیم؟`