---
title:  بیادآوردن تاریخ گذشته و توبه
date:  05/03/2024
---

`مزمور ۱۰۶ را بخوانید. چه وقایع تاریخی و درسهایی در این مزمور برجسته شده است؟`

مزمور ۱۰۶ رویدادهای مهم تاریخ اسرائیل از جمله خروج، سکونت در بیابان و زندگی در کنعان را نیز تداعی می کند. این بر گناهان وحشتناک پدران تأکید می ورزد که در نسلی که به تبعید برده شد به اوج خود رسیده بود. بنابراین، مزمور، احتمالا زمانی نوشته شده است که قوم در بابل بوده یا به وطن بازگشته بودند، و نویسنده مزمور، با الهام از روح القدس، این حوادث تاریخی و درس هایی را که مردم باید از آنها می آموختند، برای قوم خدا بازگو کرد.

این مزمور نیز، مانند سایر مزامیر، به وفاداری خدا به عهد فیض خود اشاره می کند، که به وسیله آن، قوم خود را در گذشته نجات داد (مزمور ۱۰۶: ۴۵). در آن ابراز امیدواری شده است که خداوند دوباره بر قوم نادم و تواب خود رحم و تفقد نماید و آنها را از میان امت ها جمع کند (مزمور ۱۰۶: ۴۷). درخواست برای رهایی کنونی یک آرزوی خیالی نیست، بلکه دعای ایمانی است که بر اساس اطمینان از رهایی خدا در گذشته (مزمور ۱۰۶: ۱-۳) و ویژگی وفاداری ناگسستنی خدا به عهدش با قومش می باشد.

یادآوری ناکامیهای تاریخی اسرائیل در مزمور ۱۰۶ بخشی جدایی ناپذیر از اعتراف مردم به گناهان خود و موید این واقعیت است که آنها بهتر از اجداد خود نیستند. نسل حاضر اعتراف می کند که حتی از اجدادش بدتر است، زیرا عواقب گناهان نسل های گذشته را می داند و اینکه چگونه خداوند شکیبایی و فیض عظیم خود را در نجات آنها به کار برد، حتی اگر آنها در گذشته تعمدا در راه های شیطانی گام برداشته بودند. اگر برای آنها چنین بود، به این بیندیشید که امروز چقدر بیشتر برای ما صادق خواهد بود، برای کسانی که از مکاشفه شخصیت خدا و فیض نجات دهنده او برخوردارند همانطور که در عیسی و صلیب آشکار گردیده است.

`مژده مزمور ۱۰۶ این است که محبت لایزال خدا همیشه بر گناهان مردم غالب است (مزمور ۱۰۶: ۸-۱۰، ۳۰، ۴۳-۴۶). نقش کلیدی موسی و فینحاس در خاموش کردن شعله های غضب خدا، به اهمیت شفاعت مسیح برای ایمانداران اشاره می کند. فقط تجربه شخصی از فیض خداست که می تواند داستان [تاریخ] گذشته را به داستان ما تبدیل کند.مزمور ۱۰۶: ۱۳ می گوید: «اما کارهای او را بزودی از یاد بردند، و مشورت او را انتظار نکشیدند». چرا انجام این مسئله در زندگی برای ما نیز آسان است؟`