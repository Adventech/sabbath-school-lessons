---
title:  اندیشه هایی فراتر
date:  23/02/2024
---

در این ایام مدرن، بدست آوردن خرد و حکمت بنظر مقبول تر از دست یافتن به شادمانی و خوشی نیست. مردم در عوض شادی را بر حکمت ترجیح می دهند. با این حال آیا می توانیم بدون حکمتِ خدایی، زندگی شاد و رضامندی داشته باشیم؟ مزامیر بوضوح می گوید که چنین چیزی ممکن نیست. خبر خوش این است که از ما خواسته نشده است تا بین حکمت و شادی یکی را انتخاب کنیم. خرد و حکمت الهی شادی حقیقی را ببار می آورد.

مثالی ساده از زبان عبری می تواند این نکته را بتصویر بکشد.

در زبان عبری واژه زوج «گام» (اَشوری) خیلی شبیه واژه «شادی» (اَشرِی) است. گرچه این ارتباط را در ترجمه از دست می دهیم با این حال پیامی قدرتمند را انتقال می دهد: «گامها»یی که در مسیر خدا نگاه داشته شود به زندگی «شاد» می انجامد(مزمور ۱: ۱، مزمور ۱۷: ۵، مزمور ۳۷: ۳۱، مزمور ۴۴: ۱۸، مزمور ۸۹: ۱۵، مزمور ۱۱۹: ۱). در کتاب مقدس نه حکمت و نه شادی مفاهیم انتزاعی نیستند بلکه تجربه ای واقعی می باشند.

آنها در ایجاد رابطه با خدا یافت می شوند که عبارت است از احترام، ستایش، قدرت یافتن و اعتماد به خدا. مزمور ۲۵: ۱۴ می گوید که «محرم اسرار خداوند، ترسندگان اویند؛ او عهد خویش را بدیشان مینماید».

«خدا را به خاطر تصاویر درخشانی که به ما ارائه کرده سپاسگزاریم. بیایید تضمین های پربرکت محبت او را گرد هم بیاوریم، تا بتوانیم پیوسته به آنها بنگریم: پسر خدا تخت پدرش را ترک می کند، الوهیت خود را با انسانیت می پوشاند تا انسان را از چنگ قدرت شیطان نجات دهد. پیروزی او از جانب ما، ملکوت را به روی انسان ها می گشاید، سرای حضوری را که خدا در آن جلال خود را آشکار می کند، بر دیدگان انسان آشکار می کند. نژاد سقوط کرده از گودال ویرانی که گناه آن را در آن فرو برده بود، برخاسته و دوباره با خدای بیکران ارتباط برقرار کرده، و آزمون الهی را از طریق ایمان به نجات دهنده ما تحمل کرده، لباس عدالت مسیح را پوشیده و به تخت او رفعت می یابد. اینها تصاویری هستند که خدا از ما می خواهد که به آنها فکر کنیم.- مرجع زیر: Ellen G. White, Steps to Christ, p. 118

**سوالاتی برای بحث:**

`۱. چگونه کلام خدا می تواند منبع شادی فرد باشد و نه صرفاً آموزش؟ چگونه تغذیه از کلام خدا با ماندن در کلام عیسی مسیح مرتبط است؟ (یوحنا ۱:۱؛ یوحنا ۱۵: ۵، ۷).`

`۲. وقتی مردم آگاهانه و پیوسته تعالیم خدا را رد کنند چه اتفاقی میافتد (مزمور ۸۱، مزمور ۹۵)؟ به نظر شما چرا این اتفاق می افتد؟`

`۳. چرا گاهی راه بدکاران از نصیحت نیکوکاران پسندیده تر جلوه می کند؟ (مزمور ۱۴۱)؟ یعنی، چگونه با این واقعیت ظاهری که اغلب اوقات به نظر میرسد که افراد شرور خیلی خوب عمل میکنند، کنار بیاییم؟`