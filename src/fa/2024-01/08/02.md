---
title:  کلام تو را در دل خود مخفی داشتم
date:  18/02/2024
---

`مزمور ۱۱۹: ۱ – ۱۶، ۱۶۱ – ۱۶۸ را بخوانید. چطور باید فرامین خداوند را نگاه داریم و چه برکاتی از آن حاصل می شود؟`

کتاب مقدس زندگی روزانه را به مثابه زیارت («گام برداشتن») با خدا در مسیر عدالت به تصویر می کشد. زندگی ایمانی با گام برداشتن «در احکام خداوند حفظ می شود»(مزمور ۱۱۹: ۱) و «با گام برداشتن در نور سیمای تو»(مزمور ۸۹: ۱۵). اینها به هیچ طریق دو طریق متفاوت نیستند. گام برداشتن در نور سیمای خدا دلالت بر نگاه داشتن احکام خدا دارد.

بطور برابر، «گام برداشتن در احکام» خداوند شامل جستجوی خدا با تمامی دل است (مزمور ۱۱۹: ۱ و ۲ و ۱۰).

«کمال در طریقت» یا پاکی و بی عیبی در زندگی، راه دیگری است که مزامیر زندگی عادلانه را توصیف می کند. «بی عیبی»، قربانی را شرح می دهد که«نقصی ندارد» و برای خدا قابل قبول است(خروج ۱۲: ۵). به همین ترتیب، زندگی فرد عادل، که یک قربانی زنده است (رومیان ۱۲: ۱)، باید با علاقه به گناه آلوده نشود. زندگی وقف شده به خدا نیز «کمال در طریقت» است، به این معنی که شخص مسیر درستی را در زندگی در پیش می گیرد که مورد رضایت خداست (مزمور ۱۰۱: ۲، ۶؛ همچنین مزمور ۱۸: ۳۲ را ببینید).

نگاه داشتن احکام خدا هیچ ربطی به رعایت قانون مدارانه احکام الهی ندارد. برعکس، شامل «درک خوب» از تفاوت بین درست و نادرست و خوب و بد است (مزمور ۱۱۱: ۱۰؛ اول تواریخ ۲۲: ۱۲ را نیز ببینید)، و شامل کلیت شخص می شود، نه صرفاً اعمال ظاهری. «بی عیب» بودن، نگاه داشتن احکام خدا و جستجوی خدا با تمامی دل، نگرشهایی جدانشدنی در زندگی هستند (مزمور ۱۱۹: ۱، ۲).

احکام خدا، مکاشفه اراده خدا برای جهان است. آن مکاشفه ها به مردم یاد می دهند که چگونه خردمند شوند و در مسیر آزادی و صلح زندگی کنند (مزمور ۱۱۹: ۷-۱۱، ۱۳۳). نویسنده مزمور از احکام محظوظ است، زیرا احکام به او اطمینان می بخشد که خدا وفاداراست (مزمور ۱۱۹: ۷۷، ۱۷۴).

«کسانی که احکام تو را دوست می دارند، هیچ چیز نمی تواند باعث لغزش آنها بشود» (مزمور ۱۱۹: ۱۶۵). عبارت لغزش، سقوط اخلاقی را به تصویر می کشد. کلام خدا به عنوان چراغی در مقابل پاهای نویسنده مزمور است (مزمور ۱۱۹: ۱۰۵)، و ما را از وسوسه ها محافظت می کند (مزمور ۱۱۹: ۱۱۰).

`مسیح چگونه قدرت کلام خدا را در زندگی خود نشان داد (متی ۴: ۱-۱۱)؟ این مطلب در باره قدرتی که ثمره قلب مطیع به احکام خدا است، چه می گوید؟`