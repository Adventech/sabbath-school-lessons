---
title:  برکات زندگی عادلانه
date:  22/02/2024
---

`مزمور ۱: ۱ – ۳ ، مزمور ۱۱۲: ۱ – ۹ و مزمور ۱۲۸ را بخوانید. برای کسانی که خداوند را حرمت بدارند چه برکت هایی وعده داده شده است؟`

از میان بسیاری از برکات وعده داده شده به کسانی که به خداوند احترام می گذارند، آرامش شاید یکی از بزرگترین آنها باشد. مزمور باب ۱ عادلان را به درختی تشبیه می کند که در کنار نهرهای آب کاشته شده است، درختی که میوههای خود را در فصل میدهد و برگهایش پژمرده نمیشود (مزمور ۱: ۳؛ ارمیا ۱۷: ۷، ۸؛ حزقی ۴۷: ۱۲). این تشبیه سرچشمه همه برکات را مشخص میکند، یعنی ماندن در محضر خداوند در حرم مقدس او و برخورداری از ارتباط بیوقفه و محبانه با خداوند. بر خلاف شریران که به صورت کاه، بدون ثبات، بی مکان و بی آینده به تصویر کشیده می شوند، عادلان مانند درختی پربار با ریشه، مکانی نزدیک به خدا و با حیات جاودان هستند.

مزمور ۱۲۸: ۲، ۳ برکات پادشاهی مسیحایی را تداعی می کند، جایی که نشستن در زیر درخت انگور و انجیر، نماد صلح و کامرانی است (میکا ۴: ۴). برکت صلح بر اورشلیم (مزمور ۱۲۲: ۶-۸؛ مزمور ۱۲۸: ۵، ۶) امید به مسیح را متبادر می سازد که شرارت را پایان خواهد داد و صلح را به جهان باز می گرداند.

«در کتاب مقدس، میراث نجاتیافته «وطن» نامیده میشود. عبرانیان ۱۱:۱۴-۱۶. در آنجا شبان آسمانی گله خود را به چشمه های آبهای زنده هدایت می کند. درخت حیات هر ماه میوه خود را می دهد و برگهای درخت برای خدمت به ملت هاست. نهرهای همیشه روان، شفاف مانند بلور، و در کنار آنها درختان در حال تکان سایه های خود را بر مسیرهایی که برای فدیه یافتگان خداوند آماده شده اند، می اندازند. در آنجا دشتهای وسیع به تپههایی زیبا منتهی میشوند و کوههای خدا قلههای رفیع خود را برافراخته اند. قوم خدا که زائر و برای مدتها سرگردان بوده اند در آن دشتهای آرام، در کنار آن نهرهای زنده خانهای خواهند یافت». Ellen G. White, The Great Controversy, p. 675.

عهد جدید تحقق این امید را در ظهور دوم مسیح و خلقت جهانی جدید توصیف می کند (متی ۲۶: ۲۹، مکاشفه ۲۱). بنابراین، در حالی که عادلان برکات بسیاری را در این زندگی دریافت می کنند، زمانی که ملکوت خدا در آخر زمان به طور کامل بازیابی شود، کمال فیض خدا در انتظار آنهاست.

`چرا صلیب، و آنچه در آنجا اتفاق افتاد، تضمین وعدههای موجود در عهد جدید است که خدا برای ما در نظر گرفته است؟ چگونه می توانیم از آن وعده ها حتی همین الان آرامش یابیم؟`