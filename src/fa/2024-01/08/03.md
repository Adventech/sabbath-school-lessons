---
title:  به ما بیاموز که روزهایمان را بشماریم
date:  19/02/2024
---

`مزمور ۹۰، مزمور ۱۰۲: ۱۱ و مزمور ۱۰۳: ۱۴ – ۱۶ را بخوانید. مانع و مشکل بشر چیست؟`

وجود انسان سقوط کرده در پرتو ابدیت، همچون بخاری بیش نیست. هزار سال در نظر خدا «مثل نگهبانی در شب» است که سه یا چهار ساعت به طول می انجامد (مزمور ۹۰: ۴). در مقایسه با زمان الهی، عمر انسان همچون نسیمی گذراست (مزمور ۹۰: ۱۰). قویترین انسانها مشابه ضعیفترینها در میان گیاهان هستند (مزمور ۹۰: ۵، ۶؛ مزمور ۱۰۳: ۱۵، ۱۶). با این حال، حتی آن زندگی کوتاه نیز پر از زحمت و اندوه است (مزمور ۹۰: ۱۰). حتی افراد بی دین که هیچ اعتقادی به خدا ندارند، برای کوتاهی زندگی اندوه و ناله میکنند، بهویژه برغم ابدیتی که وجود دارد و میدانند که بدون آنها ادامه می یابد.

مزمور ۹۰، مصیبت انسانی را در چارچوب مراقبت خداوند از مردم به عنوان خالق آنها قرار می دهد. خداوند در تمامی نسلها مسکن قوم خود بوده است (مزمور ۹۰: ۱، ۲). کلمه عبری خانه، «مسکن»، خداوند را به عنوان سرپناه یا پناهگاه قومش نشان می دهد (مزمور ۹۱: ۹).

خداوند خشم عادلانه خود را مهار می کند و فیض خود را دوباره می افزاید. نویسنده مزمور فریاد بر می آورد: «کیست که شدت خشم تو را می داند؟» (مزمور ۹۰: ۱۱)، که دلالت بر این دارد که هیچ کس تا به حال تأثیر کامل خشم خدا در برابر گناه را تجربه نکرده است، و بنابراین امیدی برای مردم وجود دارد که توبه کرده و خرد و حکمت لازم برای زندگی عادلانه را بدست آورند.

حکمت در کتاب مقدس نه تنها نشان فهم و ذکاوت، بلکه حرمت به خدا را نشان می دهد. حکمتی که نیاز داریم این است که بدانیم چگونه «روزهای خود را بشماریم» (مزمور ۹۰: ۱۲). اگر بتوانیم روزهایمان را بشماریم، بدین معنی است که روزهایمان محدود است و اینکه ما این محدویت را درک می کنیم. خردمندانه زیستن یعنی زیستن با آگاهی از گذرا بودن زندگی، که به ایمان و اطاعت می انجامد. این حکمت تنها از طریق توبه (مزمور ۹۰: ۸، ۱۲) و عطایای بخشش، شفقت و رحمت خداوند به دست می آید (مزمور ۹۰: ۱۳، ۱۴).

مشکل بنیادین ما از این واقعیت که ما به عنوان انسان آفریده شده ایم ناشی نمی شود، بلکه در گناه و از آنچه گناه در دنیای ما به وجود آورده ریشه دارد. اثرات ویرانگر آن در همه جا و در هر فردی دیده می شود.

شکر عیسی که با این وجود، راهی برای ما ایجاد نمود که خارج از مانع بشری است (یوحنا ۱: ۲۹، یوحنا ۳: ۱۴-۲۱). در غیر اینصورت درکل امیدی برایمان وجود نداشت.

`فارغ از این که زندگی ما چقدر زود گذر است، چه وعده ای در عیسی داریم؟ (یوحنا ۳: ۱۶ را ببینید.) بدون او چه امیدی خواهیم داشت؟`