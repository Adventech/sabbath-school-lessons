---
title:  آزمون خداوند
date:  20/02/2024
---

`مزمور ۸۱: ۷ و ۸، مزمور ۹۵: ۷ – ۱۱ و مزمور ۱۰۵: ۱۷ – ۲۲ را بخوانید. در این آیات، آزمون الهی شامل چه چیزهایی است؟`

مریبه مکانی است که اسرائیل، خدا را با به چالش کشیدن وفاداری و قدرت او برای تأمین نیازهای آنها آزمایش کرد (خروج ۱۷: ۱-۷؛ مزمور ۹۵: ۸، ۹). مزمور ۸۱، بطور بالعکس مطلب جالبی می گوید و همان واقعه را اینگونه تفسیر می کند که خدا اسرائیل را آزمایش کرد (مزمور ۸۱: ۷). و مردم با نافرمانی و عدم اعتمادشان (مزمور ۸۱: ۱۱)، در آزمون خدا مردود شدند.

اشاره به مریبه پیامی دوگانه دارد. اولاً، قوم خدا نباید اشتباهات نسل های گذشته را تکرار کند. در عوض، آنها باید به خدا اعتماد کنند و در راه او گام بردارند (مزمور ۸۱: ۱۳). ثانیاً، اگرچه مردم در آزمون شکست خوردند، اما هنگامی که با مشکل مواجه شدند، خدا به داد آنها رسید (مزمور ۸۱: ۷). فیض نجات دهنده خداوند در گذشته، اطمینانی از فیض خدا را به نسل های جدید می دهد.

مزمور ۱۰۵ نشان میدهد که آزمونها ابزار خدا برای امتحان اعتماد یوسف به کلام خدا در مورد آیندهاش بود (پیدایش ۳۷: ۵-۱۰، مزمور ۱۰۵: ۱۹). واژه تساراپ عبری، «آزموده شده»، در آیه ۱۹، حس «پاکسازی»، «تصفیه» یا «خلوص» را بیان می کند. بنابراین، هدف خداوند از  امتحان ایمان یوسف، رفع هر گونه شک و تردید در وعده خدا و تقویت اعتماد یوسف به هدایت خدا بود.

هدف تأدیب الهی، تقویت فرزندان خدا و آماده ساختن آنها برای تحقق وعده است، همانطور که در مثال یوسف نشان داده شده است (مزمور ۱۰۵: ۲۰- ۲۲).

با این حال، نپذیرفتن رهنمود خداوند به سرکشی و سخت شدن قلب انسان لجوج می انجامد.

خدا اطاعت سریع و بی چون و چرا از احکام خود را ملزم می دارد. اما مردم از خدعه های شیطان در خواب غفلت بوده یا کرخت شده اند، او که در گوش آنان بهانه آوری و طفره رفتن را نجوا می کند و بر آنها چیره می شود تا تردید کنند، همانطور که در باغ عدن به حوا می گوید: «یقینا نخواهی مرد». نافرمانی نه تنها قلب و وجدان فرد تقصیرکار را سخت می کند، بلکه منجر به فساد ایمان دیگران می شود. چیزی که در ابتدا برای آنها بسیار اشتباه به نظر می رسید، به تدریج با حضور مداوم در مقابل آنها وجهه خود را از دست می دهد، تا اینکه در نهایت سؤال می کنند که آیا واقعاً گناه است یا نه و بطور ناخودآگاه در همان خطا سقوط می کنند.- مرجع زیر: - Ellen G. White, Testimonies for the Church, vol. 4, p. 146.

`تجربه خود شما در مورد اینکه چگونه گناه قلب را سخت می کند چه بوده است؟ چرا آن اندیشه باید ما را به صلیب هدایت کند، جایی که بتوانیم قدرت اطاعت را بیابیم؟`