---
title:  Un gând de încheiere
date:   07/09/2018
---

„Succesul care însoţea predicarea Evangheliei a trezit din nou mânia iudeilor. Din fiecare colţ veneau veşti despre întinderea noii învăţături, prin care iudeii erau scutiţi de păzirea ritualurilor legii ceremoniale şi neamurilor le era îngăduit să aibă aceleaşi privilegii ca iudeii, ca nişte copii ai lui Avraam. (…) Declaraţia sa puternică, cum că „nu mai este nici grec, nici iudeu, nici tăiere împrejur, nici netăiere împrejur” (Coloseni 3:11), era privită de vrăjmaşii săi ca o cutezătoare batjocorire a credinţei şi au hotărât ca glasul lui să fie adus la tăcere.” – Ellen G. White, Faptele apostolilor, ed. 2014, pp.286-287

„Şi el nu putea conta nici pe simpatia şi nici pe sprijinul propriilor fraţi în credinţă. Iudeii neconvertiţi, care merseseră atât de aproape pe urmele lui, se grăbiseră să răspândească cele mai neplăcute rapoarte la Ierusalim, atât ei personal, cât şi prin scrisoare, cu privire la el şi la lucrarea lui; şi chiar şi unii dintre apostoli şi prezbiteri primiseră ca adevărate aceste rapoarte, nefăcând nicio încercare de a le contrazice şi nemanifestând vreo dorinţă de a fi în armonie cu Pavel.” – Ibidem, pp. 292-293

Biblia şi cartea Istoria mântuirii – STUDIU LA RÂND

**Biblia**: Evrei 7-13

`1. Sub ce formă a fost făcută făgăduinţa noului legământ?`

`2. Ce anume implică existenţa unui testament?`

`3. Ce scrie Pavel că au îndurat credincioşii evrei după ce „au fost luminaţi”?`

`4. Din ce cuvinte aflăm despre o posibilă arestare şi întemniţare a lui Timotei?`

_Istoria mântuirii_, capitolul 28

`5. Ce anume a făcut o impresie adâncă asupra multora dintre cei prezenţi la judecarea Domnului Isus?`