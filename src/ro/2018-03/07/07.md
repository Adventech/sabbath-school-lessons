---
title:  Un gând de încheiere
date:   17/08/2018
---

„În timpul vieţii Sale pe pământ, Hristos a căutat să-i scoată pe iudei din exclusivismul lor. Convertirea sutaşului şi a femeii siro-feniciene erau rezultatele lucrării Sale directe cu oameni care nu erau din Israel. Venise acum timpul pentru o lucrare activă şi continuă printre neamuri, din rândul cărora comunităţi întregi au primit Evanghelia cu bucurie şi L-au lăudat pe Dumnezeu pentru lumina acestei credinţe raţionale. Necredinţa şi răutatea iudeilor nu au zădărnicit planul lui Dumnezeu; fiindcă un nou Israel era altoit în măslinul vechi. Sinagogile şi-au închis uşile în faţa apostolilor, dar casele particulare şi le-au deschis larg, iar clădirile publice ale neamurilor au fost şi ele folosite pentru predicarea Cuvântului lui Dumnezeu.” – Ellen G. White, Sketches From the Life of Paul, p. 51

„În toate străduinţele lor misionare, Pavel şi Barnaba au căutat să urmeze exemplul lui Hristos, de sacrificiu de bunăvoie şi de lucrare credincioasă şi plină de râvnă pentru suflete. Cu o vedere limpede, zeloşi şi neobosiţi, ei nu luau în seamă obiceiurile lor sau confortul personal, ci, cu grijă, cu rugăciune şi prin neîncetată activitate, ei semănau sămânţa adevărului.” – Ellen G. White, Faptele apostolilor, ed.2014, pp.136-137

**Biblia şi cartea Istoria mântuirii – studiu la rând**

**Biblia**: 2 Tesaloniceni 3 – 1 Timotei 6

`1. Despre cine scria Pavel „să-i fie ruşine”?`

`2. Cum spune Pavel că era el când lucra „din neştiinţă”?`

`3. Care erau criteriile acceptării pe lista văduvelor?`

`4. Despre ce anume scrie Pavel că este „un mare câştig”?`

_Istoria mântuirii_, capitolul 25

`5. Ce trebuie să facă toţi creştinii când sunt ispitiţi sau când drepturile le sunt încălcate?`