---
title:  Un gând de încheiere
date:   28/09/2018
---

„Hristos i-a dat bisericii o însărcinare sfântă. Fiecare membru trebuie să fie un canal prin care Dumnezeu poate împărtăşi lumii comorile harului Său, bogăţiile nepătrunse ale lui Hristos. Mântuitorul doreşte atât de mult ca slujitorii Săi să prezinte lumii spiritul şi caracterul Său! Nu există nimic de care lumea să aibă atâta nevoie ca de manifestarea prin oameni a iubirii Mântuitorului. Întreg cerul aşteaptă bărbaţi şi femei prin care Dumnezeu să poată descoperi puterea creştinismului.” – Ellen G. White, Faptele apostolilor, ed.2014, pp.441-442

„Multă vreme a aşteptat Dumnezeu ca spiritul de slujire să pună stăpânire pe întreaga biserică, astfel încât fiecare om să lucreze pentru El, potrivit destoiniciei sale. Când membrii bisericii lui Dumnezeu îşi vor face lucrarea hotărâtă lor în câmpurile care au atâta nevoie, atât în preajma lor, cât şi mai departe, împlinind însărcinarea Evangheliei, atunci lumea întreagă va fi în curând avertizată şi Domnul Isus va reveni pe acest pământ cu putere şi slavă mare.” – Ibidem, p. 82

**Biblia şi cartea Istoria mântuirii – studiu la rând**

**Biblia**: 1 Ioan 2 – Iuda 1

`1. Care este consecinţa firească pentru oricine îl tăgăduieşte pe Fiul?`

`2. Ce rugăminte i-a adresat apostolul „alesei doamne”?`

`3. Despre cine mărturiseau toţi bine?`

`4. Ce fel de oameni sunt cei care nesocotesc stăpânirea şi batjocoresc ce nu cunosc?`

_Istoria mântuirii_, capitolul 31

`5. Cum au petrecut ucenicii şi mama lui Isus noaptea care a urmat după înălţarea Sa la cer?`