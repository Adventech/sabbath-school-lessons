---
title:  Un gând de încheiere
date:   14/09/2018
---

„Dacă cei care erau conducători în biserică ar fi renunţat la simţământul lor de amărăciune faţă de apostol şi dacă l-ar fi primit ca pe unul chemat special de Dumnezeu să le ducă Evanghelia neamurilor, Domnul l-ar fi cruţat pentru ei. Dumnezeu nu rânduise ca lucrarea lui Pavel să se termine aşa de curând, însă El nu a săvârşit nicio minune pentru a împiedica acest curs al împrejurărilor pe care le provocaseră conducătorii bisericii din Ierusalim.

Acest spirit duce şi azi la acelaşi rezultat. Neglijarea aprecierii şi folosirii bogăţiilor harului divin a lipsit biserica de multe binecuvântări. De câte ori n-ar fi prelungit Domnul lucrarea unui slujitor credincios al Evangheliei dacă ea ar fi fost apreciată! Dar, dacă cei din biserică îngăduie ca vrăjmaşul sufletelor să pervertească înţelegerea lucrurilor şi ei să înfăţişeze şi să interpreteze greşit cuvintele şi faptele slujitorului lui Hristos, dacă ei îşi îngăduie să-i stea în cale şi să-l împiedice să se facă folositor, câteodată Domnul ia de la ei binecuvântarea pe care le-o dăduse.” – Ellen G. White, Faptele apostolilor, ed.2014, pp. 306-307

**Biblia şi cartea Istoria mântuirii – studiu la rând**

**Biblia**: Iacov 1 – 1 Petru 2

`1. Cum îl caracterizează Iacov pe „Tatăl luminilor”?`

`2. Despre ce anume scrie apostolul că „se războiesc cu sufletul”?`

`3. Ce se constată acolo unde există „pizmă şi duh de ceartă”?`

`4. Ce anume face, în acelaşi timp, cel care îl vorbeşte de rău pe un frate?`

_Istoria mântuirii_, capitolul 29

`5. Cine era îngrijorat şi tulburat cu privire la rămăşiţele sacre ale lui Isus?`