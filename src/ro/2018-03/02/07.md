---
title:  Un gând de încheiere
date:   13/07/2018
---

Revărsarea Duhului Sfânt la Cincizecime a descoperit ce se întâmpla în cer şi faptul că Dumnezeu Tatăl acceptase jertfa lui Hristos pentru păcatele lumii. Şi a mai arătat că fusese inaugurată slujirea lui Hristos în cer pentru noi, în virtutea jertfei pe care o adusese pe pământ. Evenimentele acestea uimitoare sunt o dovadă în plus că între cer şi pământ există o legătură mai strânsă decât ne putem imagina acum.

„Înălţarea lui Isus la cer a fost semnalul că urmaşii Lui urmau să primească binecuvântata făgăduinţă. (…) Când Hristos a trecut prin porţile cerului, El a fost întronat în mijlocul adorării îngerilor. De îndată ce această ceremonie s-a încheiat, Duhul Sfânt a coborât asupra ucenicilor în torente bogate, şi Hristos a fost cu adevărat proslăvit, chiar cu slava pe care o avusese la Tatăl din veşnicie.

Revărsarea Duhului Sfânt din Ziua Cincizecimii a fost comunicarea din partea Cerului că întronarea Mântuitorului a avut loc. Potrivit făgăduinţei Sale, El a trimis din ceruri Duhul Sfânt asupra urmaşilor Săi, ca un semn că El a primit, ca Preot şi împărat, toată puterea în cer şi pe pământ şi că El era Cel Uns peste poporul Său.” – Ellen G. White, Faptele apostolilor, ed. 2014, p. 30

**Biblia şi cartea Istoria mântuirii – studiu la rând**

**Biblia**: 2 Corinteni 6-12

`1. Ce fel de „arme” oferă neprihănirea?`

`2. Prin ce anume i-a întristat Pavel pe corinteni, fără să-i pară rău?`

`3. Ce anume spune Pavel că i-a dat Dumnezeu, pentru zidirea corintenilor?`

`4. Ce spune Pavel că sunt datori să facă părinţii pentru copiii lor?`

_Istoria mântuirii_, capitolul 20

`5. Ce fel de spirit au arătat israeliţii în urma raportului iscoadelor?`