---
title:  Un gând de încheiere
date:   24/08/2018
---

„În general, convertiţii iudei nu erau dispuşi să se mişte atât de repede, pe cât le deschidea calea providenţa lui Dumnezeu. Ca urmare a lucrării apostolilor printre neamuri, era clar că nou-convertiţii dintre aceştia din urmă aveau să îi întreacă cu mult la număr pe convertiţii dintre iudei. Iudeii se temeau că, dacă restricţiile şi ceremoniile legii lor nu aveau să fie obligatorii pentru neamuri, ca o condiţie pentru părtăşia în biserică, particularităţile naţionale ale iudeilor, care până aici îi ţinuseră deosebiţi de toţi ceilalţi oameni, vor ajunge în cele din urmă să dispară printre aceia care primeau solia Evangheliei.” – Ellen G. White, Faptele apostolilor, ed. 2014, pp. 138-139

„Nici chiar ucenicii nu erau cu toţii pregătiţi să primească din inimă hotărârea consiliului. Unii erau plini de râvnă pentru legea ceremonială şi îl priveau cu neplăcere pe Pavel, fiindcă socoteau că principiile sale cu privire la obligaţiile legii iudaice erau laxe.” – Ibidem, pp.144-145

**Biblia şi cartea Istoria mântuirii – studiu la rând**

**Biblia**: 2 Timotei 1 – Tit 3

`1. Ce făcuseră Figel, Ermogen şi alţii?`

`2. Ce urmărise Timotei „de aproape”?`

`3. Cine sunt cei pentru care „totul este curat” şi cei pentru care „nimic nu este curat”?`

`4. Ce spune Pavel că „este bine şi de folos pentru oameni”?`

_Istoria mântuirii_, capitolul 26

`5. Când s-a împlinit făgăduinţa că unii dintre cei care erau cu Domnul Isus nu vor gusta moartea?`