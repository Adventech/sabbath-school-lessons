---
title:  Un gând de încheiere
date:   10/08/2018
---

„Capitolele acestea [Faptele 8-10] să fie citite şi să li se acorde o atenţie specială. în ele vedem că cerul este mult mai aproape decât îşi închipuie mulţi de creştinul angajat în lucrarea de salvare a sufletelor. Ar trebui să desprindem din ele şi lecţia grijii lui Dumnezeu faţă de toate fiinţele umane şi aceea că fiecare ar trebui să se raporteze la semenul său ca la un instrument al Domnului pentru împlinirea lucrării Sale pe pământ.” – Comentariile lui Ellen G. White, Comentariul biblic AZŞ, vol. 6, p. 1059

„Când biserica se roagă, cauza lui Dumnezeu va înainta şi duşmanii Lui nu vor avea câştig de cauză, chiar dacă aceasta nu scuteşte biserica de suferinţă şi de martiraj; credinţa lui Luca în triumful Evangheliei este complet realistă şi recunoaşte că, deşi Cuvântul lui Dumnezeu nu este încătuşat, e foarte posibil ca slujitorii lui să sufere şi să ajungă în cătuşe.” – I. Howard Marshall, The Acts of the Apostles, 1980, pp. 206-207

**Biblia şi cartea Istoria mântuirii – studiu la rând**

**Biblia**: 1 Tesaloniceni 1 – 2 Tesaloniceni 2

`1. Ce a făcut Pavel, în nerăbdarea sa?`

`2. Pe cine trebuia să mustre, să îmbărbăteze şi să sprijine tesalonicenii?`

`3. În cine va fi privit „cu uimire” Domnul „în ziua aceea”?`

`4. Ce se va întâmpla când cel ce opreşte taina fărădelegii „va fi luat din drumul ei”?`

_Istoria mântuirii_, capitolul 24

`5. Ce voia Dumnezeu să-Şi înveţe poporul în legătură cu chivotul?`