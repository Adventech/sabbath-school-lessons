---
title:  Ilustrații din relația de căsătorie
date:   12/04/2025
---

> <p>De memorat</p> 
> „Apoi mi-a zis: «_________: Ferice de cei chemaţi la ___________ __________ Mielului!» Apoi mi-a zis: «Acestea sunt _______________ cuvinte ale lui _____________!»” (Apocalipsa 19:9).

Biblia este plină de povești de dragoste care dezvăluie grăitor aspecte ale mântuirii și ale iubirii lui Dumnezeu pentru poporul Său. Cea mai strânsă dintre relațiile umane, căsătoria, se dovedește o școală în care, dacă ajungem să o trăim așa cum a intenționat Dumnezeu, putem descoperi lecții profunde despre dragostea Lui pentru noi, despre relația noastră cu El și despre cât de departe a mers El pentru a ne răscumpăra.

Concepțiile moderne despre dragoste și căsătorie ne-au afectat capacitatea de a aprecia ce încearcă Dumnezeu să ne învețe prin legământul marital. Deși păcătoșenia umană a pervertit în mare măsură căsătoria (și aproape orice altceva), aceasta poate fi încă o modalitate puternică de descoperire a adevărului, chiar și a celui profetic. Căsătoria nu trebuie doar să ne facă fericiți, ci și să fie o școală în care să învățăm lecții profunde despre noi înșine și despre relația cu Dumnezeu.

În această săptămână vom explora modalitățile în care Cuvântul lui Dumnezeu vorbește despre căsătorii, reușite și nereușite. Putem apoi extrage lecții din aceste exemple pentru a înțelege mai bine modul în care Dumnezeu relaționează cu poporul Său, chiar și atunci când acesta greșește, și putem învăța câteva adevăruri despre iubirea Sa ca să înțelegem mai bine evenimentele finale.

**12 – 19 aprilie: Săptămâna Libertății Religioase** **19 aprilie: Ziua Libertății Religioase (colectă)**