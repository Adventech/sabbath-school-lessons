---
title:  Suplimentar
date:   18/04/2025
---

**Suplimentar:** Ioan 2:1-11; Matei 22:1-14; 2 Corinteni 11:1-5 și Matei 25:1-13

După ce ți-ai dat seama cât de multe informații sunt disponibile în restul Bibliei pentru a aprofunda cunoștințele despre profeție, poți fi tentat să le aplici în exces. De-a lungul secolelor, unii creștini au pus accent pe simbolismul și imaginile găsite în relatările biblice până în punctul în care au început practic să trateze narațiunea istorică drept un mit. Deși aproape peste tot în Scriptură se găsesc diferite niveluri de aprofundare a sensurilor, trebuie să ne amintim întotdeauna că Dumnezeu are modul Lui de a lua evenimente reale, cu oameni reali, și a le folosi pentru a ne învăța lucruri despre interacțiunile Sale viitoare cu biserica. Ospățul de nuntă din Cana, de exemplu, ne poate ajuta să înțelegem metafora căsătoriei folosită în profeție, dar nunta a fost un eveniment real. „Cuvintele lui Hristos au asigurat cele necesare pentru sărbătoare. Tot atât de îmbelşugat este și harul Său, care şterge nelegiuirile oamenilor şi care înnoieşte şi susţine sufletul” (Ellen G. White, Hristos, Lumina lumii/Viața lui Iisus, p. 149).

**Zilnic:** Apocalipsa 12 – 18; Ellen G. White, Faptele apostolilor, cap. 16

`1. Ce loc este departe de fața șarpelui?`
`2. Cine a zis locuitorilor pământului să facă o icoană fiarei?`
`3. Cum este numit Templul care a fost văzut deschis în cer?`
`4. Cine este al optulea împărat?`
`5. Ce nu a adăugat ceremonia punerii mâinilor asupra lui Pavel și Barnaba?`

_Aprofundează tema învăţată şi răspunde online la întrebări: adventist.ro/reconsacrare_