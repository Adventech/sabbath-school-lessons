---
title:  Material Pentru Instructori
date:  04/04/2025
---

### Privire generală

La începutul cursurilor sale de Biblie din fiecare semestru, un profesor capta atenția studenților cu o întrebare simplă, dar provocatoare: „Care este cel mai important instrument pe care îl aveți ca să înțelegeți Biblia?” Studenții ofereau răspunsurile pe care le considerau ei cele mai bune: „dicționare biblice”, „rugăciunea”, „Duhul Sfânt”, „limbile biblice” (ebraică, greacă), „softuri biblice” etc. După ce le asculta toate răspunsurile, profesorul le spunea că, deși toate aceste lucruri erau, fără îndoială, de ajutor, exista un instrument pe care nu îl menționaseră, care era cea mai importantă resursă dintre toate: timpul.

Fără îndoială, cel mai important instrument necesar în studiul Scripturilor este cel de care prea adesea dispunem cel mai puțin: timpul. Odată pregătiți și dispuși să investim timp în studierea Bibliei, suntem îndrumați să ne gândim la următoarea întrebare: Cum citim Biblia? Cu alte cuvinte, care sunt principiile care ar trebui să ne ghideze pe calea cercetării și înțelegerii acestei cărți speciale?

**Temele studiului:** În această săptămână vom analiza 10 principii de citire a textului biblic profetic. Primele 5 principii de citire se vor concentra asupra textului în sine: citirea ca la prima vedere (ca pe un text nou), citirea cu atenție (ca pe un text important), citirea estetică (ca pe un text frumos), citirea în context (în cadrul biblic) și citirea relațională (în lumina altor pasaje biblice). Următoarele 5 principii de citire se vor concentra pe răspunsul nostru la text pentru a ne asigura că ascultăm Cuvântul lui Dumnezeu: principiul citirii spirituale a textului (ca pe un text inspirat), principiul citirii raționale (ca pe un text dificil), principiul citirii comunitare (ca pe un text pentru comunitate), principiul citirii comunitare (ca pe un text care are legătură cu viața noastră) și principiul citirii etice (pentru o interpretare responsabilă).

### Comentariu

**Accentul pe text**

Textul biblic constituie baza pentru orice discuție despre profeția biblică. Prin urmare, prima intenție a cititorului ar trebui să fie să citească textul biblic profetic cu o minte iscoditoare.

**1** Citirea ca la prima vedere: Citește textul ca și când ar fi un text nou pe care nu îl înțelegi! Este interesant că Daniel însuși a început să își înțeleagă profeția, în Daniel 9:2, numai după ce a recunoscut că nu o înțelegea: „nu o înțelegeam” (Daniel 8:27, EDCR). Oamenii – ne spune Biblia – sunt în mod natural în „întuneric” (Ioan 1:5). Într-adevăr, ispita cel mai des întâlnită atunci când studiem profeția biblică este să credem că îi înțelegem mesajul încă dinainte să îi fi citit textul. Prin urmare, îi impunem textului gândirea noastră (eisegeză), în loc să-l lăsăm să vorbească de la sine (exegeză). Aceasta se întâmplă atunci când citim profeția biblică din perspectiva gândirii noastre sau în lumina evenimentelor care se petrec în zilele noastre.

**2** Citirea atentă: În profeția biblică se găsesc informații importante despre soarta lumii și adevăruri vitale privitoare la mântuire (2 Timotei 3:15- 17). Profeții Bibliei și-au ales cu atenție cuvintele și formele de exprimare pentru a-și transmite viziunile inspirate. Așadar, citește textul încet, acordând atenție cuvintelor! Citește-l de câteva ori pentru a te asigura că nu pierzi nimic din vedere! Astfel, „vom descoperi izvoare vii clocotitoare acolo unde cititorul neatent nu vede decât deşert” (Ellen G. White, Educație, p. 191). Este de preferat să recunoaștem că nu înțelegem ceva decât să ne mulțumim cu o înțelegere superficială sau falsă a unui text.

**3** Citirea estetică: Formele literare ale textului (structura lui, paralelismele lui) vor ajuta la descifrarea mesajului profeției. Profeția din Daniel 2 este clarificată de paralela ei, cu cele patru fiare, din Daniel 7. Există de asemenea paralele între profețiile din cartea Daniel și cele din cartea Apocalipsa. Vezi schema de mai jos, în care viziunea apocaliptică din Apocalipsa 13 – 14 este paralelă, în multe aspecte, cu profeția din Daniel 7, care este de asemenea paralelă cu profeția din Daniel 8, după cum urmează:

<table id="table001" class="Basic-Table _idGenTablePara-1"><colgroup><col> <col></colgroup><tbody><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Daniel 7</span></p></td><td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Apocalipsa 13 – 14</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Fiarele din mare <span class="Commonly-Used_Italic">(Daniel 7:1-3)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Fiara din mare <span class="Commonly-Used_Italic">(Apocalipsa 13:1a)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Leul <span class="Commonly-Used_Italic">(Daniel 7:4)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Fiara cu zece coarne<span class="Commonly-Used_Italic"> (Apocalipsa 13:1b)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Ursul<span class="Commonly-Used_Italic"> (Daniel 7:5)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Leopardul<span class="Commonly-Used_Italic">(Apocalipsa 13:2a)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Pardosul/Leopardul <span class="Commonly-Used_Italic">(Daniel 7:6)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Ursul <span class="Commonly-Used_Italic">(Apocalipsa 13:2b)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Fiara cu zece coarne<span class="Commonly-Used_Italic"> (Daniel 7:7)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Leul <span class="Commonly-Used_Italic">(Apocalipsa 13:2c)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Puterea uzurpatoare <span class="Commonly-Used_Italic">(Daniel 7:8)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Puterea uzurpatoare <span class="Commonly-Used_Italic">(Apocalipsa 13:3-18)</span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Ziua ispășirii<br></span><span class="Commonly-Used_Bold-Italic-in-Body">(Daniel 7:9-12/ Daniel 8:14)</span></p></td><td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Mesajele celor trei îngeri<br></span><span class="Commonly-Used_Bold-Italic-in-Body">(Apocalipsa 14:1-13)</span><span class="Commonly-Used_Bold"></span></p></td></tr><tr class="Basic-Table"><td class="Basic-Table"><p class="Contents-Page_Common-for-Teachers_Objectives_Body-Text">Fiul omului <span class="Commonly-Used_Italic">(Daniel 7:13,14)</span></p></td><td class="Basic-Table"><p class="Contents-Page_Common-for-Teachers_Objectives_Body-Text">Fiul omului <span class="Commonly-Used_Italic">(Apocalipsa 14:14-16)</span></p></td></tr></tbody></table>


Aceste paralele arată că Ziua cerească a Ispășirii/Ziua Judecății, din Daniel 7 și 8, corespunde și este contemporană cu proclamarea pe pământ a mesajelor celor trei îngeri, din Apocalipsa 14.

4 Citirea în context: În context istoric, evenimentul confruntării militare dintre armata babiloniană (din nord) și armata egipteană (din sud) la Carchemiș (compară Daniel 1:1 cu Ieremia 46:2) va fi folosit de profetul Daniel drept cadru pentru profeția sa despre războaiele escatologice dintre împăratul din nord („de la miazănoapte”) și împăratul din sud („de la miazăzi”), din capitolul 11. În context literar, faptul că Daniel 7 este un capitol scris în limba aramaică – lingua franca din acea vreme –, în timp ce Daniel 8 este scris în ebraică – limba poporului Israel – denotă că profeția din Daniel 7 se concentrează pe imperiile pământene și are un impact universal, în timp ce profeția din Daniel 8 se concentrează asupra poporului lui Dumnezeu și are un impact spiritual.

5 Citirea în relație: Ținând cont de faptul că textul profetic este propriul lui interpret, este necesar să căutăm semnificația textului în primul rând în text în sine. Această abordare se bazează în aceeași măsură pe principiul fundamental enunțat de Ellen G. White ca un ecou al reformatorului Martin Luther: „Un text din Scriptură explică un altul, un pasaj fiind cheia de înţelegere a celorlalte pasaje” (Evanghelizare, p. 581). De exemplu, asocierea dintre berbec și țap, din Daniel 8, sugerează, pe lângă numeroasele legături lingvistice cu Leviticul 16, că profeția din Daniel 8 se referă la Ziua Ispășirii.

**Accentul pe răspunsul personal**

Calitatea studiului profetic depinde în același timp și de atitudinea persoanei care abordează textul.

**1** Citirea spirituală: Sfintele Scripturi sunt inspirate de Dumnezeu. Prin urmare este logic că, pentru a înțelege pe deplin și cu adevărat un anumit text, trebuie implicat un factor spiritual – pentru că astfel de lucruri trebuie „judecate duhovnicește” (1 Corinteni 2:14). Practic, înseamnă că rugăciunea și credința constituie factori importanți pentru succesul demersului exegetic. Rugăciunea va aduce în studiul unei persoane minunea ajutorului lui Dumnezeu. Credința că Dumnezeu a inspirat textul biblic al profeției și convingerea că profeția se va împlini vor oferi minții capacitatea de a vedea împlinirea ei acolo unde alții nu vor vedea nimic.

**2** Citirea rațională: Sarcina înțelegerii textului inspirat necesită sârguință și efort atent din partea noastră. Eclesiastul a numit acest efort „o îndeletnicire plină de trudă, la care supune Dumnezeu pe fiii oamenilor” (Eclesiastul 1:13). Verbul „a înțelege” este un cuvânt-cheie în cartea Daniel (apare de 15 ori). Căci „cel ce se laudă să se laude că Mă înțelege, Mă cunoaște” (Ieremia 9:24, NTR). Cu alte cuvinte, a-L cunoaște pe Dumnezeu este scopul suprem al înțelepciunii.

**3** Citirea comunitară: Așa cum textul biblic al profeției a ajuns la noi prin mărturia comunității poporului lui Dumnezeu, la fel profeția este destinată comunității poporului lui Dumnezeu. Deși nu exclude contribuția creativă individuală, studierea Cuvântului lui Dumnezeu implică și alți frați și surori de credință. Când vorbește, Dumnezeu Se adresează în general poporului Său ca unei comunități de credință: „Ascultă, Israele” (Deuteronomul 6:4). Daniel prezice că, la sfârșitul timpului, „mulți” (adică poporul lui Dumnezeu, „cei pricepuți”) „vor înțelege” (Daniel 12:10).

**4** Citirea existențială: Dacă Scripturile nu ne schimbă și nu ne afectează viața, nu le vom înțelege. Pentru a ilustra această idee, am face bine să luăm aminte la o istorisire despre un bărbat european din Africa ce își ironiza servitorul african pentru că citea Biblia. „De ce citești Biblia?” l-a întrebat europeanul pe servitor. „Nu este decât o culegere de povești.” Răspunsul servitorului a venit imediat: „Dacă nu aș fi citit Biblia, te-aș fi mâncat deja.” Această lecție conține un principiu important privind efectul puternic al Cuvântului lui Dumnezeu, care este comparat cu o „sabie cu două tăișuri” (Evrei 4:12). Prin urmare, Cuvântul profetic al lui Dumnezeu este de așa natură încât nu numai că poate să taie prin păcatele dușmanilor și asupritorilor noștri, dar și poate să vorbească sau să mărturisească „împotriva” noastră (Ieremia 28:8).

**5** Citirea etică: Din păcate, profețiile biblice au fost adeseori folosite în sprijinul nedreptății umane. Teorii rasiste care promovau ideea de superioritate a rasei albe față de rasa neagră, pentru a justifica apartheidul și sclavia, s-au format pe baza unei înțelegeri greșite a profeției din Geneza 9:25. Antisemitismul, care a dus la pogromuri și la cruciade și a jucat un rol important în uciderea a șase milioane de evrei, s-a bazat pe o interpretare greșită a profețiilor biblice și a fost alimentat de aceasta (Daniel 9:24). De-a lungul istoriei, abuzurile și crimele săvârșite asupra femeilor în cercurile familiale private au fost adesea justificate prin referire la profeția din Geneza 3:16. În timp ce studiem Cuvântul profetic al lui Dumnezeu în acest trimestru, să permitem Scripturilor inspirate să preia controlul deplin asupra minții și inimii noastre, cu scopul de a oferi „înțelepciune în neprihănire” (2 Timotei 3:16)!

### Aplicație

Aplică studiul din această săptămână cu ajutorul întrebărilor de mai jos și al pasajului din 2 Timotei 3:15-17.

**Accentul pe text:**

1. Care sunt cuvintele-cheie din 2 Timotei 3:15-17?
2. Discutați în cadrul grupei importanța următoarelor cuvinte: „Scriptura”, „înțelepciune”, „insuflată”, „desăvârșit”.
3. De ce studiul Scripturii inspiră gândirea creativă?
4. Care este structura acestui text?
5. Care este contextul acestui pasaj?
6. Găsește alte două pasaje biblice cu temă asemănătoare (ex., Psalmii 119:97-104 și Ioan 5:39). Identifică asemănările și deosebirile între aceste două pasaje. Compară-le temele.

**Accentul pe răspunsul personal:**

1. Care cuvinte din 2 Timotei 3:15-17 fac referire la importanța și necesitatea abordării studiului Scripturii cu respect? De exemplu, meditează la următoarele cuvinte și discutați-le cu toții în cadrul grupei: „Sfintele Scripturi” (implică nevoia de o abordare spirituală), „insuflată” (dar de la Dumnezeu; lucrarea Duhului Sfânt).
2. Ce cuvinte din text fac referire la nevoia de a citi rațional și informat? De exemplu, meditează la următoarele cuvinte și discutați-le cu toții în cadrul grupei: „cunoști” (funcție cognitivă; informație de învățat); „înțelepciune” (exercițiu de gândire), „să învețe” (capacitatea de a primi îndrumări și de a învăța lecții noi).
3. Ce cuvinte fac referire la nevoia de citire comunitară? De exemplu, meditează la următoarele cuvinte și discutați-le cu toții în cadrul grupei: „din pruncie” (implicarea părinților), „să îndrepte” (implicarea părinților și a profesorilor), „lucrare bună” (un lucru făcut pentru oamenii în nevoie).
4. Ce cuvinte fac referire la nevoia de aplicare a textului în viața personală? De exemplu, meditează la următoarele cuvinte și discutați-le în cadrul grupei: „să dea înțelepciune” (îmbunătățește discernământul și judecata personală). Care cuvinte fac referire la nevoia de acuitate etică? De exemplu, gândește-te la expresia „în neprihănire” (dezvoltă capacitatea de a discerne ce este bine). Discutați în cadrul grupei.