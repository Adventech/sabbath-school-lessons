---
title:  Suplimentar
date:   04/04/2025
---

Suplimentar: Ellen G. White, Tragedia veacurilor, cap. 19 „Afirmația că Apocalipsa este o taină, ceva ce nu poate fi înțeles, este contrazisă de însuși titlul cărții: «Descoperirea lui Isus Hristos, pe care I-a dat-o Dumnezeu, ca să arate robilor Săi lucrurile care au să se întâmple în curând. [...]» (Apocalipsa 1:1-3). [...]

Studierea Apocalipsei îndreaptă mintea către profețiile lui Daniel și împreună prezintă cele mai importante directive date de Dumnezeu oamenilor cu privire la evenimentele care vor avea loc la încheierea istoriei acestei lumi.

Lui Ioan i-au fost descoperite scene de un interes profund și emoționant în experiența bisericii. A văzut situația, pericolele, conflictele și eliberarea finală a poporului lui Dumnezeu. El consemnează mesajele de încheiere care vor coace secerișul pământului, fie ca roade pentru grânarul ceresc, fie ca paie pentru focul nimicitor. Subiecte de o importanță colosală i-au fost descoperite, îndeosebi pentru biserica sfârșitului, ca aceia care se vor întoarce de la rătăcire la adevăr să fie instruiți cu privire la pericolele și luptele ce le stau înainte. Nimeni nu trebuie să fie în întuneric în legătură ce va veni peste pământ” (Tragedia veacurilor, p. 341, 342).

_Întrebările suplimentare de la studiul de vineri sunt un ajutor și o încurajare pentru a studia zilnic Biblia. Recomandăm folosirea acestora la începutul sau la sfârșitul lecției din Sabat în biserici, cu răspunsuri rapide. În acest trimestru, întrebările din cartea Faptele apostolilor sunt formulate după ediția electronică._

**Zilnic:** 2 Ioan – Apocalipsa 4; Ellen G. White, Faptele apostolilor, cap. 14

`1. În ce stă dragostea?`
`2. Ce îi plăcea lui Diotref și ce făcea el?`
`3. Ce n-a îndrăznit arhanghelul Mihail?`
`4. Pentru ce va veni ceasul încercării?`
`5. De ce a fost adusă înapoi Dorca din țara vrăjmașului?`

_Aprofundează tema învăţată şi răspunde online la întrebări: adventist.ro/reconsacrare_