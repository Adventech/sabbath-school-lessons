---
title:  Câteva principii ale profeției
date:   29/03/2025
---

> <p>De memorat</p> 
> „«Ci cel ce se __________ să se __________ că are ______________ şi că Mă cunoaşte, că ştie că Eu sunt Domnul, care fac _______, ________________ şi ____________ pe pământ! Căci în acestea găsesc ________________ Eu», zice Domnul” (Ieremia 9:24).

Ca în cazul majorității subiectelor din Scriptură, nu toți creștinii sunt de acord cu privire la profeție, fapt care adesea îi convinge pe unii că profeția biblică este o pierdere de timp. La urma urmei, dacă creștinii se ceartă pe fiecare cuvințel din profeții, cât de valide ar putea fi acestea? Din păcate, mulți credincioși încep de asemenea să creadă că unele cărți ale Bibliei, precum Apocalipsa, sunt pur și simplu de neînțeles. În loc să le citească, le evită, uneori cu încuviințarea unui pastor bine intenționat, care crede că studierea profeției mai multe probleme creează decât rezolvă.

Dar n-a fost dintotdeauna așa. În primele 18 secole ale istoriei creștine, majoritatea creștinilor erau foarte împăcați cu profețiile biblice și exista un surprinzător consens cu privire la principalele mesaje profetice. Aceasta a și fost intenția lui Dumnezeu: „Vă îndemn, fraţilor, pentru Numele Domnului nostru Isus Hristos, să aveţi toţi acelaşi fel de vorbire, să n-aveţi dezbinări între voi, ci să fiţi uniţi în chip desăvârşit într-un gând şi o simţire” (1 Corinteni 1:10). Săptămâna aceasta vom explora câteva principii care duc la o înțelegere consecventă și credibilă a profeției.

**5 aprilie: Sabatul Colportorului și al Misiunii prin Literatură**