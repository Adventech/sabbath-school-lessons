---
title:  Suplimentar
date:   13/06/2025
---

**Suplimentar:** Ellen G. White, Patriarhi și profeți, cap. 59 „Satana va stârni indignarea împotriva minorităţii care refuză să accepte obiceiurile și tradiţiile larg răspândite. Bărbaţi cu răspundere și cu renume se vor uni cu nelegiuiţii și cu oamenii de nimic pentru a se sfătui împotriva poporului lui Dumnezeu. Bogăţia, geniul, educaţia se vor uni pentru a-i acoperi cu rușine. Conducătorii prigonitori, pastori și membri ai bisericii vor complota împotriva lor. Cu glasul și condeiul, prin lăudăroșenii, prin ameninţări și prin batjocuri, vor căuta să le doboare credinţa. Prin prezentări mincinoase și prin apeluri pline de mânie, oamenii vor stârni patimile oamenilor. Neavând un «așa zic Scripturile» împotriva apărătorilor Sabatului biblic, vor recurge la măsuri apăsătoare pentru a suplini această lipsă. Pentru a-și asigura popularitatea și dominaţia, legiuitorii vor da curs cererii de a exista legi duminicale. Dar aceia care se tem de Dumnezeu nu pot accepta o instituţie care nesocotește un precept al Decalogului. Pe acest câmp de bătaie se va desfășura ultimul mare conflict în lupta dintre adevăr și rătăcire. Dar noi nu suntem lăsaţi în nesiguranţă cu privire la deznodământ. Astăzi, ca în zilele Esterei și ale lui Mardoheu, Domnul Își va apăra adevărul și poporul” (Ellen G. White, Profeți și regi, p. 605-606).

**Zilnic:** Geneza 46 – Exodul 2; Ellen G. White, Faptele apostolilor, cap. 24

`1. De ce a zis Israel: „Acum pot să mor”?`
`2. Unde a locuit poporul egiptean în ultima perioadă a foametei?`
`3. Cum l-a binecuvântat Iacov pe Iosif?`
`4. Din ce cauză evreii aveau viața amară?`
`5. Ce făcea Pavel dacă vreodată zelul lui pe calea datoriei începea să slăbească?`

_Aprofundează tema învăţată şi răspunde online la întrebări:adventist.ro/reconsacrare_