---
title:  Rut și Estera
date:   07/06/2025
---

> <p>De memorat</p> 
> „Când a văzut împăratul pe împărăteasa __________________ în picioare în curte, ea a căpătat ________________ înaintea lui. Şi împăratul a _____________ Esterei _________________ împărătesc pe care-l ţinea în mână. Estera s-a __________________ şi a atins _______________ toiagului” (Estera 5:2).

Săptămâna aceasta continuăm să studiem istorisirile care prefigurează evenimentele finale ale pământului. Folosind situații și oameni din viața reală, Dumnezeu ne ajută să vedem lucrurile din perspectiva Sa și să înțelegem cum să interpretăm profețiile ulterioare, care sunt date pentru a ne întări credința. Atenția noastră se îndreaptă către două femei importante, ale căror istorii de viață au atins inimile a nenumărate generații: Rut și Estera. Una este o văduvă deposedată care își redobândește speranța după ce îl întâlnește pe bunul Boaz, ruda ei răscumpărătoare. Căsătoria lor a ajuns o povestire preferată a creștinilor, datorită modului în care reflectă dragostea lui Hristos pentru noi. Cealaltă femeie este o tânără care trăiește într-o țară străină și care află despre un complot de distrugere a poporului ei și se trezește aruncată pe scena principală a dramei care se desfășoară pentru salvarea acestuia.

În profeție, o femeie este un simbol puternic al bisericii lui Dumnezeu, ceea ce face lumină asupra modului în care Dumnezeu Se raportează la poporul Său. Să analizăm relatările biblice despre aceste două femei, ale căror circumstanțe de viață au fost imortalizate în Cuvântul lui Dumnezeu, și să încercăm să extragem ce lecții putem din experiențele lor!

**14 iunie: Dar proiecte speciale Conferințe (colectă)** **14 iunie: Ziua Misiunii Femeii**