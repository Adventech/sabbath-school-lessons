---
title:  În psalmi (I)
date:   17/05/2025
---

> <p>De memorat</p> 
> „Apoi m-am uitat şi iată că ______________ stătea pe muntele _________________ şi împreună cu El stăteau o _______ _____________ ____ __________ ____ _____, care aveau scris pe frunte _____________ Său şi Numele _________________ Său” (Apocalipsa 14:1). 

Pentru a înțelege profeția, ca adventiști de ziua a șaptea suntem obișnuiți să căutăm simbolurile din Apocalipsa în istorisirile Vechiului Testament. Însă aceste narațiuni, deși se găsesc în tot Vechiul Testament, nu sunt singura sursă de interpretare. O sursă deosebit de bogată în informații este cartea Psalmii, o colecție de poezii sacre care explorează multe experiențe umane și posibile interacțiuni cu Dumnezeu – de la descurajare din cauza păcatului și a suferinței până la bucurie nestăpânită în prezența Lui și a repetatelor Sale promisiuni de iertare și mântuire. 

La o citire atentă a psalmilor se observă detalii care dau viață cărții Apocalipsa, în special capitolului 14, care descrie lucrarea finală a bisericii rămășiței lui Dumnezeu pe pământ. Poporului lui Dumnezeu din zilele sfârșitului i s-a dat aceeași misiune ca poporului Israel din vechime: noi trebuie să fim o lumină pentru popoare, o ultimă chemare a harului adresată tuturor oamenilor de a se închina și a se supune Creatorului. Câteva detalii din această carte de cântări a lui Dumnezeu ne pot oferi noi modalități de a înțelege și a aprecia rolul nostru în ultimele momente din istoria pământului. 

**24 mai: Ziua Grupurilor Etnice**