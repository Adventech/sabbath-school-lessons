---
title:  Suplimentar
date:   30/05/2025
---

**Suplimentar:** Psalmul 133; Faptele apostolilor 1:4-9 și Apocalipsa 5:4-7 „În perioada patriarhală, influența Duhului Sfânt se manifestase deseori în mod remarcabil, însă niciodată în deplinătatea ei. Acum, ascultând de cuvântul Mântuitorului, ucenicii au înălțat rugăciuni fierbinți pentru acest dar și, în cer, Domnul Hristos a adăugat și mijlocirea Sa. El a cerut darul Duhului, ca să-l poată revărsa asupra poporului Său” (Ellen G. White, Faptele apostolilor, p. 37). 

Când ne-a spus să vestim lumii Evanghelia, Hristos nu ne-a lăsat să ghicim singuri cum s-ar putea realiza lucrul acesta. Lucrarea este condusă din sanctuarul ceresc. Misiunea noastră este în întregime acoperită de Hristos: El ne îndrumă și ne conferă autoritate. Este lucrarea Lui, nu a noastră: ni se cere să mergem după El. Vei observa că așa a fost și cu poporul Israel: Dumnezeu le-a cerut israeliților să Îi urmeze indicațiile, iar apoi a făcut imposibilul posibil. Duhul Sfânt lucrează deja în inima semenilor noștri; ni se cere să fim prezenți atunci când vine momentul deciziei, astfel încât să îi putem invita să se alăture poporului lui Dumnezeu care stă alături de Miel pe muntele Sion. Nu e nevoie să inventăm noi mijloace și metode, pentru că niciodată n-am fost noi la conducerea lucrării.  

**Zilnic:** Geneza 32 – 38; Ellen G. White, Faptele apostolilor, cap. 22  

`1. Cum s-a uitat Iacov la fața lui Esau?` 
`2. Care dintre fiii lui Iacov i-au ucis pe toți bărbații din Sihem?` 
`3. Ce a făcut Iacov cu cerceii de urechi din familia lui?` 
`4. Ce fel de groapă era cea în care a fost aruncat Iosif?` 
`5. Ce fel de impresie a făcut Pavel asupra multor minți când a vorbit despre lucrarea lui Hristos în sanctuarul ceresc și despre revenirea Lui?`  

_Aprofundează tema învăţată şi răspunde online la întrebări:adventist.ro/reconsacrare_