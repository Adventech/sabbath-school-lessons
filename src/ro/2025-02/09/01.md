---
title:  În psalmi (II)
date:   24/05/2025
---

> <p>De memorat</p> 
> „Te ____________ popoarele, Dumnezeule, toate ___________________ Te laudă. Se ________________ neamurile şi se veselesc, căci Tu ________________ popoarele cu ______________________________ şi _________________________ neamurile pe pământ” (Psalmii 67:3,4). 

Atunci când ne gândim la evenimentele finale, avem tendința să ne concentrăm pe fiarele și puterile din Apocalipsa. Bineînțeles, ele au un rol major, important. Altfel, Dumnezeu nu le-ar fi pus în Biblie ca noi să le înțelegem (vezi Apocalipsa 1:3). Profeția însă abordează și problemecheie asociate cu: păcatul și suferința, judecata, lupta dintre bine și rău, natura dreptății și a nedreptății, persecuția și multe altele. 

Aceste probleme sunt abordate și de psalmi, cu mare profunzime, explorând aproape toate emoțiile umane posibile – de la deznădejde întunecată la bucurie nestăpânită. Vedem cum poporul Israel se pregătește de luptă împotriva forțelor întunericului. Citim despre persoane care se luptă să înțeleagă de ce Dumnezeu nu abordează răul mai direct și mai prompt, o întrebare pe care, fără îndoială, ne-am pus-o cu toții. Suntem îndrumați către sanctuar pentru răspunsuri și există, de asemenea, apeluri repetate la statutul lui Dumnezeu de Creator. Nu sunt acestea probleme și întrebări cu care și noi, în contextul nostru de astăzi, ne luptăm? Bineînțeles că sunt – motiv pentru care vom continua să studiem cartea Psalmii pentru a afla mai multe despre aceste adevăruri cruciale. 

**31 mai: Ziua Lucrării în Penitenciare**