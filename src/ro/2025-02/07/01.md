---
title:  Baze pentru profeție
date:   10/05/2025
---

> <p>De memorat</p>
>  „Am auzit glasul Domnului întrebând: «Pe cine să ___________ şi cine va merge _______________ _______?» Eu am răspuns: «_________-mă, _________________-mă!»” (Isaia 6:8).

Dreptul lui Dumnezeu de a stăpâni asupra universului derivă din calitatea Lui de Creator al tuturor lucrurilor (Apocalipsa 4:11) și din caracterul Lui. Odată cu descoperirea caracterului neprihănit al lui Dumnezeu începem să înțelegem cum și de ce ființele umane sunt lipsite de slava lui Dumnezeu.

În această săptămână continuăm cu viziunea asupra sălii tronului și analizăm modul în care umanitatea se raportează la un Dumnezeu sfânt, precum și modul în care jertfa lui Hristos ne restaurează și ne aduce aproape de tron. Dumnezeu intenționează să ne reabiliteze, nu doar la nivel individual, ci și colectiv, astfel încât să revelăm din nou gloria Sa în fața restului lumii create. Cercetând și alte pasaje din Biblie descoperim indicii importante care ne ajută să înțelegem și să începem să apreciem înalta chemare pe care Dumnezeu ne-a adresat-o nouă, niște păcătoși iertați și răscumpărați.

În cele din urmă, răzvrătirea umană va lua sfârșit pentru totdeauna. Ba, mai mult, caracterul iubitor al lui Dumnezeu, caracterul Său altruist și gata să Se sacrifice, va străluci și mai puternic decât în planul Său inițial pentru omenire. Deși Dumnezeu nu a dorit niciodată ca omenirea să cadă, prin jertfa Domnului Isus caracterul iubitor al lui Dumnezeu a ieșit în evidență într-un mod remarcabil.

**17 mai: Ziua Sănătății**