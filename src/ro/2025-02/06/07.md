---
title:  Suplimentar
date:   09/05/2025
---

**Suplimentar:** Scripturile arată clar că Hristos este singurul demn să ne asigure mântuirea. Viața Lui a fost singura viață omenească fără păcat, singurul exemplu al unei vieți care a satisfăcut pe deplin gloria Tatălui. El este Mielul fără pată al lui Dumnezeu, iar acum stă în fruntea omenirii, ca Garantul nostru etern. În același timp, El a luat vina noastră asupra Lui, ridicându-Se la nivelul rigorilor judecății, care este răspunsul lui Dumnezeu la răutate. În timp ce asistă la incredibila scenă cu ființele cerești adunate în jurul tronului lui Dumnezeu, lui Ioan i se spune să nu mai plângă, pentru că „Leul din seminția lui Iuda [...] a biruit” (Apocalipsa 5:5).

Gândește-te, de asemenea, cât de grav este păcatul și cât de degradată este umanitatea încât numai moartea Domnului Isus, Dumnezeu Însuși, a putut fi suficientă pentru a rezolva problema păcatului! Fără îndoială, dacă ar fi existat o altă cale prin care Dumnezeu ne-ar fi putut salva fără a încălca principiile guvernării Sale divine, așa ne-ar fi salvat.

**Zilnic:** Geneza 11 – 17; Ellen G. White, Faptele apostolilor, cap. 19
`1. Pe lângă turnul Babel, ce au mai zidit fiii oamenilor în țara Șinear?`
`2. Cu ce grădină semăna țara Egiptului?`
`3. Unde scrie despre Avram, Evreul?`
`4. Cum a reacționat Avram când soția i-a spus: „Să judece Domnul între mine şi tine!”?`
`5. Cine făcea negoț întins cu carnea jertfelor și ce făceau neamurile cu sângele scurs de la jertfe?`

_Aprofundează tema învăţată şi răspunde online la întrebări:adventist.ro/reconsacrare_