---
title:  Popoarele lumii (I)
date:   19/04/2025
---

> <p>De memorat</p>
>  „I s-a dat ___________________, ____________ şi putere împărătească, pentru ca să-I ______________________ toate __________________, neamurile şi oamenii de toate limbile. Stăpânirea Lui este o stăpânire ________________ şi nu va trece nicidecum şi Împărăţia Lui nu va fi _________________ niciodată” (Daniel 7:14).

Cartea Apocalipsa ne arată soluțiile lui Dumnezeu pentru lumea noastră căzută. În ultimele capitole, accesul la pomul vieții este redeschis, blestemul este ridicat, iar noi suntem primiți iarăși în prezența lui Dumnezeu. Apocalipsa, în anumite privințe, este cartea Geneza în sens invers, motiv pentru care Geneza rămâne o cheie importantă de înțelegere a modului în care problemele lumii au apărut de la bun început.

Un subiect-cheie atât în Daniel, cât și în Apocalipsa este guvernarea civilă, o succesiune de încercări omenești de a controla o planetă ce Îi aparține de drept lui Dumnezeu, care va domni în sfârșit în neprihănire după ce acest prelungit episod îngrozitor al păcatului și al răzvrătirii va fi încheiat. Procesul care duce la acest moment este foarte lung și cuprinde mii de ani de experimente umane în materie de autoguvernare. De funcționat, acestea n-au funcționat niciodată; chiar și cele care exprimau cele mai înalte idealuri au eșuat întotdeauna, adesea teribil. O mare parte din istoria tristă a omenirii de-a lungul mileniilor nu reprezintă altceva decât relatări ale tragediei aduse asupra noastră de aceste sisteme eșuate. Și situația se va înrăutăți, până când „împărăți[a] veșnică” a lui Dumnezeu (Daniel 7:27) va fi în sfârșit instaurată.