---
title:  Suplimentar
date:   25/04/2025
---

**Suplimentar:** Isaia 44:24 – 45:13

„Aproape pe nesimțite, obiceiurile păgânismului s-au strecurat în biserica creștină. Spiritul de compromis și conformismul au fost ținute în frâu pentru o vreme de persecuțiile crude, îndurate de biserică sub păgânism. Dar când persecuția a încetat, iar creștinismul a intrat în curțile și palatele împăraților, a fost lăsată la o parte simplitatea umilă a lui Hristos și a apostolilor Lui, în schimbul pompei și mândriei preoților și conducătorilor păgâni; în locul cerințelor lui Dumnezeu au fost puse teoriile și tradițiile omenești. Convertirea cu numele a lui Constantin, în prima parte a secolului IV, a produs o mare bucurie, iar lumea, înveșmântată într-o formă de neprihănire, a pătruns în biserică. Atunci fenomenul de corupție a înaintat repede. Păgânismul, care părea că fusese învins, a devenit dominant. Spiritul lui stăpânea biserica. Învățăturile, ceremoniile și superstițiile lui au fost introduse în credința și în închinarea pretinșilor urmași ai lui Hristos” (Ellen G. White, Tragedia veacurilor, p. 49, 50).

În spiritul întrebării de la sfârșitul secțiunii de miercuri, nu cumva suntem cu toții în pericolul, mai ales cu cât rămânem mai mult pe pământ, să lăsăm deoparte „simplitatea umilă a lui Hristos și a apostolilor Lui” pentru fastul, puterea, laudele și ispitele lumii? Dacă credem că nu suntem, ne înșelăm singuri.

**Zilnic:** Apocalipsa 19 – Geneza 3; Ellen G. White, Faptele apostolilor, cap. 17

`1. În ce context ni se explică ce înseamnă „mărturia lui Isus”?`
`2. Al cui număr va fi ca nisipul mării?`
`3. Ce a făcut Dumnezeul duhurilor prorocilor?`
`4. Ce și pe cine a adus Dumnezeu la om?`
`5. Cum a profetizat Mântuitorul despre răspândirea Evangheliei printre neamuri?`

_Aprofundează tema învăţată şi răspunde online la întrebări: adventist.ro/reconsacrare_