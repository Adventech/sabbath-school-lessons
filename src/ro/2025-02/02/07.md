---
title:  Suplimentar
date:   11/04/2025
---

**Suplimentar:** Ellen G. White, Faptele apostolilor, cap. 57 Multe religii mondiale nu fac decât să exprime idei; în schimb, ideile din creștinism sunt ferm ancorate în evenimente istorice. Biblia este istorisirea modului în care Dumnezeu interacționează cu omenirea în decursul vremii și, prin studierea a mii de ani de astfel de interacțiuni, putem afla multe despre consecvența caracterului lui Dumnezeu. Uneori însă creștinii se plâng că s-au săturat să asculte aceleași lucruri. Uneori, când este predicat public mesajul nostru profetic distinctiv, credem că l-am auzit deja și că nu mai avem nimic nou de învățat. Dar faptul că mesajul nostru nu se schimbă și este consecvent nu înseamnă că este simplist sau neinteresant. Dimpotrivă, când studiezi informațiile care ne-au fost transmise de mintea unui Dumnezeu infinit, descoperi repede că nu vei epuiza niciodată subiectul.

Ellen G. White afirmă că unul dintre motivele pentru care a fost scrisă cartea Apocalipsa a fost ancorarea bisericii creștine în mesajul ei istoric pentru toate timpurile. „Unii dintre lucrătorii mai tineri [din vremea aceea] se săturaseră de atât de deasa repetare a adevărurilor. În dorința lor după ceva nou și senzațional, ei au încercat să introducă noi aspecte în doctrină” (Faptele apostolilor, p. 580). În acest sens, nu este doar o carte despre viitor, ci și despre trecut, concepută să ne țină înrădăcinați în credința noastră istorică, astfel încât să nu fim duși în rătăcire de dorința de originalitate.

**Zilnic:** Apocalipsa 5 – 11; Ellen G. White, Faptele apostolilor, cap. 15

`1. În ce ordine apar caii colorați din Apocalipsa 6?`

`2. Cine zbura prin mijlocul cerului și zicea: „Vai, vai, vai”?`

`3. Cine a strigat cum răcnește un leu?`

`4. Ce s-a văzut în Templul lui Dumnezeu deschis în cer?`

`5. Ce vești și ce raport duc îngerii în ceruri?`

_Aprofundează tema învăţată şi răspunde online la întrebări: adventist.ro/reconsacrare_