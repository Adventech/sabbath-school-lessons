---
title:  Suplimentar
date:   06/06/2025
---

**Suplimentar:** Ellen G. White, Patriarhi și profeți, cap. 7 „Acuzaţiile lui Satana la adresa acelora care Îl caută pe Domnul nu sunt izvorâte din ura faţă de păcatele lor. El se bucură de caracterele lor defectuoase, căci știe că numai prin neascultarea lor de legea lui Dumnezeu el poate câștiga putere asupra lor. Învinuirile lui se ridică numai datorită vrăjmășiei lui față de Hristos. Prin planul de mântuire, Isus zdrobește stăpânirea lui Satana asupra familiei omenești și răscumpără sufletele de sub puterea lui. [...] 

Prin propria putere, omul nu poate face faţă acuzaţiilor vrăjmașului. El stă înaintea lui Dumnezeu în haine mânjite de păcat, mărturisindu- și vinovăţia. Dar Isus, Apărătorul nostru, prezintă o rugăciune eficientă în favoarea tuturor acelora care prin credinţă și pocăinţă și-au predat viaţa Domnului să le-o păzească. El le susţine cauza și, prin argumentele puternice ale Calvarului, îl biruie pe învinuitorul lor. Ascultarea Sa desăvârșită de legea lui Dumnezeu I-a dat toată puterea în cer și pe pământ și El cere de la Tatăl Său milă și împăcare pentru omul vinovat” (Ellen G. White, Profeți și regi, p. 583-586).

**Zilnic:** Geneza 39 – 45; Ellen G. White, Faptele apostolilor, cap. 23

`1. Ce slujbă și ce grijă avea Potifar?`
`2. Găsește un exemplu de bucate egiptene pregătite pentru faraon!`
`3. Ce însemna faptul că faraonul a visat visul de două ori?`
`4. Ce fel de mâncare le-a dat Iosif la prânz fraților lui?`
`5. Ce i-au spus atenienii lui Pavel despre Socrate?`

_Aprofundează tema învăţată şi răspunde online la întrebări:adventist.ro/reconsacrare_