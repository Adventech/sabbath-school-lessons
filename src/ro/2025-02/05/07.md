---
title:  Suplimentar
date:   02/05/2025
---

**Suplimentar:** Ellen G. White, Patriarhi și profeți, cap. 10 „«Apoi am văzut un cer nou și un pământ nou: pentru că cerul dintâi și pământul dintâi pieriseră» (Apocalipsa 21:1). Focul care îi mistuie pe cei nelegiuiți curăță pământul. Orice urmă de blestem este îndepărtată. Niciun iad arzând veșnic nu va menține permanent în atenția celor răscumpărați consecințele groaznice ale păcatului.

Numai o singură amintire rămâne: Mântuitorul nostru va purta pentru veșnicie semnele răstignirii. Pe fruntea Sa rănită, pe coasta Sa, pe mâinile și picioarele Sale vor exista singurele urme ale acțiunii pline de cruzime a păcatului. Privindu-L pe Hristos în slava Sa, profetul spune: «Din mâna Lui pornesc raze, și acolo este ascunsă tăria Lui» (Habacuc 3:4). Coasta împunsă, din care a curs șuvoiul purpuriu, l-a împăcat pe om cu Dumnezeu — acolo este slava Mântuitorului, acolo «este ascunsă tăria Lui». Puternic ca să salveze, prin jertfa răscumpărării, El a fost puternic să execute dreptatea asupra acelora care au disprețuit mila lui Dumnezeu. Iar semnele umilinței Sale constituie cinstea Sa cea mai înaltă; prin veacurile nesfârșite, rănile de la Calvar vor atrage lauda Sa și vor face cunoscută puterea Sa” (Ellen G. White, Tragedia veacurilor, p. 674).

**Zilnic:** Geneza 4 – 10; Ellen G. White, Faptele apostolilor, cap. 18

`1. În ce a constat blestemul asupra lui Cain?`
`2. Câți ani a trăit tatăl lui Noe?`
`3. De ce l-a invitat Domnul pe Noe să intre în corabie?`
`4. Pentru cât timp a fost dat semnul curcubeului și pentru care ființe?`
`5. Ce au fost chemați să întâmpine solii lui Dumnezeu în fiecare veac și în orice loc?`

_Aprofundează tema învăţată şi răspunde online la întrebări: adventist.ro/reconsacrare_