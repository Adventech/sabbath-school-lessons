---
title:  Pavel în lanțuri
date:   29/12/2025
---

Aflat în Macedonia, Pavel menționează mai multe întemnițări (2 Corinteni 6:5; 11:23; 7:5). Prima amintită a fost în Filipi (Faptele 16:16- 24), ulterior, pentru scurt timp, în Ierusalim, după care a fost transferat la închisoarea din Cezareea. Pavel menționează și în Filimon 10 și 13 că se află „în lanțuri”. Deși se afla în arest la domiciliu la Roma, era legat cu lanțuri de un soldat roman de elită. Ignatie, un creștin de la începutul secolului II care a fost și el legat în același mod, a afirmat că acești soldați erau ca niște „fiare sălbatice [...] care devin și mai răi când sunt tratați cu bunătate” (Michael W. Holmes [ed.], The Apostolic Fathers, 2007, p. 231).

`2 Ce scrie în 2 Corinteni 4:7-12 despre cum reușea Pavel să îndure încercările și care pare să fi fost scopul central al vieții lui?`

Chiar și în cele mai dificile momente ale vieții, Pavel a putut să vadă partea bună a lucrurilor, iar acest fapt i-a dat curaj să facă față stresului. Deși Satana îl ataca din toate părțile, Pavel era convins că n-a fost părăsit.

`3 Potrivit 2 Corinteni 6:3-7, ce resurse spirituale a avut Pavel la dispoziție pentru a putea face față acestor dificultăți?` _ Adesea putem fi tentați să ne uităm la împrejurările, la slăbiciunile sau la eșecurile noastre din trecut și să ne descurajăm. În astfel de momente trebuie să ne amintim de minunatele lucruri date de Dumnezeu care să ne asigure succesul în lupta cu răul. Una dintre cele mai importante resurse este Biblia însăși, „cuvântul adevărului”, deoarece putem învăța din greșelile altora și în același timp putem afla cum au reușit acești oameni. Totodată, Duhul Sfânt „face să aibă efect cele realizate de Mântuitorul lumii. Prin Duhul ajunge inima curată. Prin Duhul ajunge credinciosul părtaş la natura divină. Hristos L-a dat pe Duhul Său ca putere divină de a înfrânge toate înclinaţiile spre rău moştenite şi cultivate și de a imprima asupra bisericii caracterul Său” (Ellen G. White, Viața lui Iisus/Hristos, Lumina lumii, p. 671).

`Cum putem noi, fie voluntari, fie angajați ai bisericii, să „arătăm că suntem niște vrednici slujitori ai lui Dumnezeu” (2 Corinteni 6:4)? Ce înseamnă acest lucru?`