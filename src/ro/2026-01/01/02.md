---
title:  Pavel, întemnițatul lui Isus Hristos
date:   28/12/2025
---

Efeseni și Filimon. Majoritatea comentatorilor cred că au fost scrise în timp ce Pavel se afla în închisoare la Roma, în jurul anilor 60-62 d.H. (vezi Faptele apostolilor 28:16).

`1 Ce îți transmite modul în care Pavel vorbește despre întemnițarea lui, în Efeseni 3:1 și Filimon 1?`

Pavel și-a dedicat viața slujirii lui Isus Hristos, chiar dacă aceasta ar fi presupus întemnițarea. El se descrie „sol în lanțuri” (Efeseni 6:20). Fusese în călătorii misionare, înființând biserici și formând lucrători pentru Domnul. Este posibil să se fi întrebat: „De ce sunt aici, când aș putea face mult mai multe fără aceste lanțuri?” Pavel a fost închis și mai târziu, când a scris 2 Timotei, care este considerată o epistolă pastorală. Așadar, cel puțin cinci cărți din Noul Testament au fost scrise în timp ce Pavel se afla în închisoare.

În niciuna dintre epistolele din închisoare Pavel nu precizează unde era închis, așa că unii au sugerat fie Efesul, fie Cezareea. Dar nu există nicio dovadă în Biblie că Pavel ar fi fost vreodată întemnițat în Efes. Cezareea ar putea fi mai plauzibilă, doar că în această cetate nu pare să fi existat vreo amenințare reală la adresa vieții lui. Pe de altă parte, această amenințare a existat cu siguranță în momentul în care a fost scrisă Epistola către filipeni (vezi Filipeni 1:20; 2:17). Această epistolă ne oferă și alte indicii cu privire la locul în care se afla Pavel când a fost deținut. În primul rând, exista un pretoriu. Acest termen se poate referi la reședința oficială a unui guvernator provincial, cum ar fi cea din Ierusalim, unde Domnul Isus a fost audiat de Pilat (Matei 27:27; Ioan 18:33, EDCR), și cea din Cezareea, unde a fost întemnițat Pavel (Faptele apostolilor 23:35, NTSBR). Dar e clar că Pavel folosește acest termen nu cu referire la un loc, ci la oameni. El spune că „toată curtea împărătească” a ajuns să cunoască Evanghelia (Filipeni 1:13). În Roma, aceasta era compusă din nu mai puțin de 14.000 de soldați de elită, care îl protejau pe împărat și îi păzeau pe prizonierii acestuia. În al doilea rând, Pavel trimite salutări din partea credincioșilor din „casa cezarului” (Filipeni 4:22). Acest lucru indică faptul că Pavel era prizonier la Roma și că se afla în contact cu cei care slujeau în casa imperială.

`Cum învățăm să profităm de orice situație dificilă în care ne aflăm? De ce nu este întotdeauna ușor?`