---
title:  Persecutați, dar nu uitați
date:   27/12/2025
---

> <p>De memorat</p> 
> „Bucurați-vă ________________________ în ______________! Iarăși zic: ____________________-vă!” (Filipeni 4:4).

Un pastor adventist arestat pe baza unor acuzații false a petrecut aproape doi ani în spatele gratiilor. Deși la început a fost profund nedumerit, și-a dat seama că închisoarea era câmpul de misiune pe care i-l dăduse Dumnezeu. Când au aflat că era pastor, ceilalți deținuți i-au cerut să predice. A făcut lucrul acesta și a împărțit și cărți. Ba chiar a botezat deținuți și a servit Sfânta Cină. „Uneori”, a recunoscut el, „era dificil să slujesc în închisoare, dar era și o bucurie, mai ales când vedeam rugăciuni ascultate și vieți schimbate.”

Pavel a scris epistolele biblice Filipeni și Coloseni din închisoare (vezi Filipeni 1:7; Coloseni 4:3). De fapt, chiar în Filipi, după ce Pavel și Sila au fost acuzați pe nedrept, temnicerul „le-a băgat picioarele în butuci” (Faptele apostolilor 16:24). La miezul nopții, ei „se rugau și cântau cântări de laudă lui Dumnezeu, iar cei închiși îi ascultau” (v. 25). Categoric, Pavel și Sila știau cum să se bucure „totdeauna”.

Săptămâna aceasta vom analiza situațiile cu care s-a confruntat Pavel. El vedea un scop superior legat de ceea ce i se întâmpla și poate că putem învăța de la el atunci când, în mod inevitabil, ne confruntăm, la rândul nostru, cu încercări.