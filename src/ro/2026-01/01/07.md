---
title:  Studiu Suplimentar
date:   02/01/2026
---

„Dumnezeu v-a ales pentru mântuire prin sfințirea duhului și prin credința în adevăr. De aceea stați în picioare fermi! [...] Dacă Îl slujiți pe Dumnezeu cu credincioșie, veți avea parte de prejudecăți și de opoziție, dar nu vă lăsați provocați atunci când suferiți pe nedrept! Nu vă răzbunați! Păstrați-vă integritatea în Isus Hristos! Îndreptați-vă privirea spre cer! Lăsați-i pe alții să spună ce au de spus și să-și urmeze calea! Voi continuați perseverent cu blândețea și smerenia lui Hristos! Faceți-vă lucrarea cu hotărâre, cu inimă curată, cu toată puterea și tăria voastră, sprijinindu-vă pe brațul lui Dumnezeu! Poate că nu veți cunoaște niciodată natura adevărată și înălțătoare a lucrării voastre. Valoarea ființei voastre poate fi măsurată numai prin viața dată pentru a vă salva. [...]

Pentru fiecare suflet care se dezvoltă în Hristos vor exista momente de luptă serioasă și îndelungată, pentru că puterile întunericului sunt hotărâte să se opună înaintării voastre. Dar când căutăm har la crucea lui Hristos, nu putem da greș. Promisiunea Răscumpărătorului este: «Nicidecum n-am să te las, cu niciun chip nu te voi părăsi.» «Eu sunt cu voi în toate zilele, până la sfârșitul veacului»” (Ellen G. White, în The Youth’s Instructor, 9 noiembrie 1899).

_Întrebările suplimentare de la studiul de vineri sunt un ajutor și o încurajare pentru a studia zilnic Biblia. Recomandăm folosirea acestora la începutul sau la sfârșitul lecției din Sabat în biserici, cu răspunsuri rapide. În acest trimestru, întrebările din cartea Dietă și hrană sunt formulate după ediția electronică._

**Zilnic:** 1 Samuel 13 – 19; Ellen G. White, Dietă și hrană, „Ce trebuie să știm despre această carte” – cap. 1, „O jertfă jalnică” (inclusiv)

`1. Ce jertfe a adus Saul, deși nu avea voie?`

`2. Unde și-a înălțat Saul un semn de biruință?`

`3. Cine a zis: „Pe sufletul tău, împărate, că nu știu”?`

`4. Cât timp a prorocit Saul?`

`5. Ce nu a ezitat Ellen White să descopere?`
