---
title:  Capul trupului (bisericii)
date:   17/02/2026
---

`4 Ce înseamnă „cap/căpetenie” în Efeseni 1:22 și Coloseni 2:10? Ce vrea să spună Pavel când Îl numește pe Isus „capul Bisericii” (Efeseni 5:23)?`

Este firesc să vorbim despre cap în sens metaforic cu referire la un post de conducere, așa cum e cazul în nenumărate limbi de pe glob. Găsim o utilizare similară în Vechiul și Noul Testament. Observă cum este folosit termenul „cap/căpetenie” în următoarele versete!

(1) Exodul 18:25 – „Moise a ales oameni destoinici din tot Israelul și i-a pus căpetenii ale poporului: căpetenii peste o mie, căpetenii peste o sută, căpetenii peste cincizeci și căpetenii peste zece.”

(2) Numeri 31:26 – „căpeteniile caselor adunării”.

(3) Deuteronomul 28:13 – Dumnezeu va face din poporul Israel „cap, nu coadă”, dacă acesta va asculta de El.

(4) Isaia 7:8 – „Deoarece capul Siriei este Damascul și capul Damascului este Rezin” (BTF).

(5) Osea 1:11 – „Atunci, copiii lui Iuda și copiii lui Israel [...] își vor pune o singură căpetenie.” (6) Mica 3:9 – „căpetenii ale casei lui Iacov și mai-mari ai casei lui Israel”.

(7) 1 Corinteni 11:3 – „Hristos este Capul oricărui bărbat”. Astfel, Hristos, în calitate de cap al bisericii, asigură conducerea, îndrumarea și dezvoltarea în vederea unității și creșterii (vezi Coloseni 2:19).

`5 În 1 Corinteni 12:12-27, Pavel descrie biserica drept „trup”. Ce alte aspecte ale bisericii transmite această metaforă?`

La fel cum corpul nu poate trăi fără cap, atunci când o parte a corpului este pierdută sau rănită viața poate deveni mai grea. Adesea nu ne dăm seama cât de important este ceva până când nu pierdem acel lucru.

`Dacă ar trebui să renunți la o mână, la un picior sau la un ochi, ce ai alege? Ce îți spune acest lucru despre cât de importantă este fiecare persoană ca membră a bisericii?`