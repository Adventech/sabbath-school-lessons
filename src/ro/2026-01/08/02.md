---
title:  „Chipul Dumnezeului nevăzut”
date:   15/02/2026
---

Când privim în oglindă sau la o fotografie, vedem o imagine a noastră, dar este o reprezentare plată, bidimensională. În anumite privințe, o sculptură oferă o idee mai clară, dar este totuși departe de realitatea vie, plină de viață, animată. Conceptul biblic de „chip”/„imagine”, deși se referă uneori la aceste reprezentări inferioare, sugerează ceva și mai amplu. 1 Rezumă diferitele sensuri ale cuvântului „chip” din: Geneza 1:26,27; 5:3;

`1 Corinteni 15:49; 2 Corinteni 3:18 și Evrei 10:1! În ce fel diferă de sensul în care Domnul Isus este chipul lui Dumnezeu?`

Ființele umane au fost create pentru a se asemăna cât mai mult cu Dumnezeu – din punct de vedere fizic, spiritual, relațional și funcțional. Dar ele reflectă imaginea lui Dumnezeu doar în anumite aspecte, iar păcatul a afectat chiar și acea reflexie. Însă Isus ne face capabili să Îl „vedem” pe Dumnezeul invizibil. „Cine M-a văzut pe Mine”, a spus Domnul Isus, „a văzut pe Tatăl” (Ioan 14:9). El este „întipărirea” naturii lui Dumnezeu (Evrei 1:3). El este gândul lui Dumnezeu făcut auzit și caracterul lui Dumnezeu manifestat vizibil.

`2 De ce numai Domnul Isus este în stare să-L facă cunoscut pe Tatăl, conform Matei 11:27 și Ioan 1:1,2,14,18?`

Să observăm și alte moduri în care Isus Hristos a descris relația Sa cu Dumnezeu Tatăl.

• „Tatăl Meu lucrează până acum și Eu, de asemenea, lucrez” (Ioan 5:17).

• „Eu și Tatăl una suntem” (Ioan 10:30).

• „Nimeni nu vine la Tatăl decât prin Mine” (Ioan 14:6).

De asemenea, Domnul S-a descris în mod repetat în sens absolut prin trimiterea la numele lui Dumnezeu „Eu Sunt” (vezi Exodul 3:14); „Eu sunt Pâinea vieții” (Ioan 6:35); „Eu sunt Lumina lumii” (Ioan 8:12); „Eu sunt Păstorul cel bun” (Ioan 10:11,14); „Eu sunt Învierea și Viața” (Ioan 11:25); „Eu sunt în Tatăl, și Tatăl este în Mine” (Ioan 14:11); „Mai înainte să se nască Avraam, sunt Eu” (Ioan 8:58).

`Ce ar însemna ca Hristos să nu fi fost Dumnezeu Însuși, iar Tatăl să fi trimis o ființă creată să moară pentru noi? De ce este acest lucru radical diferit de ideea că Dumnezeu Însuși, în persoana lui Hristos, a murit pentru noi?`