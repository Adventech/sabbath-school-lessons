---
title:  Studiu Suplimentar
date:   20/02/2026
---

„Dacă un simplu om ar spune lucrurile pe care le-a spus Isus, nu ar fi un mare profesor de morală. Ar fi ori un dezaxat – la același nivel cu omul care spune despre el că este un ou fiert –, ori diavolul din Iad. Trebuie să alegeți. Fie acest om a fost, și este, Fiul lui Dumnezeu, fie un nebun sau ceva și mai rău. Îl puteți închide ca pe un nebun, Îl puteți scuipa și-L puteți ucide ca pe un demon sau puteți cădea la picioarele Lui și-L puteți numi Domn și Dumnezeu. Dar să nu venim cu vreo absurditate condescendentă cum că ar fi un mare învățător uman! El nu ne-a lăsat această posibilitate. N-a avut această intenție” (C.S. Lewis, Mere Christianity, 1952, p. 41; vezi în limba română Creștinism, pur și simplu, Humanitas, 2023).

„Tatăl este plinătatea întruchipată a Dumnezeirii şi este invizibil ochilor muritori. Fiul este plinătatea manifestată a Dumnezeirii. Cuvântul lui Dumnezeu declară că El este «întipărirea Fiinţei Lui». […] Domnul Hristos este Fiul preexistent al lui Dumnezeu şi există de Sine stătător. […] Când a vorbit despre preexistenţa Sa, Hristos a vrut să ne îndrepte gândurile spre veacurile nesfârşite din trecut. El ne asigură că nu a existat niciodată un timp când să nu fi fost într-o părtăşie strânsă cu Dumnezeul cel veşnic. […] El a fost egal cu Dumnezeu, infinit şi atotputernic. […] El este Fiul veşnic care există prin Sine Însuşi” (Ellen G. White, Evanghelizare, p. 615).

**Zilnic:** 1 Regi 7 – 13; Ellen G. White, Dietă și hrană, cap. 4, „Pregătiți pentru oaspetele neașteptat” – „Asigurarea călăuzirii divine”

`1. Unde a pus Solomon ce închinase tatăl său, David?`

`2. Ce se întâmpla, „dacă vă veți abate de la Mine voi și fiii voștri”?`

`3. De ce a fost ales Ieroboam să coordoneze oamenii de corvoadă din casa lui Iosif?`

`4. Ce a vrut Ieroboam să îi dea omului lui Dumnezeu?`

`5. De ce nu sunt toate alimentele, deși hrănitoare în sine, potrivite pentru toate împrejurările?`