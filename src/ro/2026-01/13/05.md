---
title:  În această lume, dar nu parte din ea
date:   25/03/2026
---

`4 Citește Coloseni 4:14,15 și 2 Timotei 4:10,11. În ce fel se deosebește Luca de Dima și de ce?`

Apostolul Ioan ne spune: „Nu iubiți lumea, nici lucrurile din lume! Dacă iubește cineva lumea, dragostea Tatălui nu este în el” (1 Ioan 2:15). Dragostea lui Luca pentru Isus și împărăția Sa l-a făcut să rămână alături de Pavel până la sfârșit, indiferent ce s-ar fi întâmplat, în timp ce Dima a iubit mai mult lumea aceasta decât lumea viitoare.

`5 Ce sfaturi li se dau în următoarele pasaje celor care așteaptă a doua venire? Marcu 13:32-37 `

`Tit 2:11-14 `

`2 Petru 3:10-14`

`Apocalipsa 3:17-21 `

Domnul Isus și apostolii ne avertizează frecvent să „veghem”, să fim vigilenți și mereu pregătiți pentru venirea Stăpânului, ca să nu fim luați prin surprindere. Din păcate, la fel ca ucenicii care nu au ascultat porunca Domnului Isus: „Vegheați și rugați-vă” (Marcu 14:38), mulți nu vor face pregătirile necesare. Totul se reduce la cine sau la ce ne stăpânește inima, pentru că nu putem sluji la doi stăpâni.

În mesajul către Laodiceea, Isus Hristos ne oferă o rețetă clară. În primul rând, să ne pocăim de păcatele noastre. În al doilea rând, să ne deschidem inima pentru El și să-L lăsăm să preia controlul, ceea ce apoi (în al treilea rând) ne permite să obținem „aurul” credinței și al iubirii, testate prin încercări și biruințe asupra ispitei.

`Care sunt lucrurile de care Domnul Isus îți cere să te pocăiești în viața ta? De ce parte a rețetei Sale ai nevoie cel mai mult?`