---
title:  Să perseverăm în voia lui Dumnezeu!
date:   21/03/2026
---

> <p>De memorat</p> 
> „_____________________ lui Dumnezeu pentru _________ lucrurile, căci aceasta este ________ lui Dumnezeu, în _____________ _______, cu privire la _______!” (1 Tesaloniceni 5:18).

Această ultimă parte din Coloseni dezvăluie rețeaua mai largă de colaboratori ai lui Pavel. Faptele apostolilor îl prezintă lucrând mai întâi alături de Barnaba, apoi de Sila și oferă o imagine de ansamblu asupra celor trei călătorii misionare ale sale.

Săptămâna aceasta vom analiza strategia misionară a lui Pavel, care presupunea o folosire foarte eficientă a timpului și a resurselor pentru a ajunge în marile centre ale Imperiului Roman, precum și formarea unor lucrători laici promițători pentru a evangheliza orașele și satele pe care Pavel nu avea să le viziteze, cum ar fi Colose, Laodiceea și Hierapolis.

Prin vizite personale, în timpul călătoriilor sale, și mai ales prin epistole, ca deținut, Pavel crea în mod constant legături între oameni și biserici. El a recunoscut că succesul misiunii Evangheliei depindea de colaborarea tuturor – creștini evrei și neevrei; bărbați și femei; oameni precum Tihic, Aristarh, Iust, Epafras, Luca și Nimfa. Este interesant că se menționează și o scrisoare pe care a scris-o Laodiceei, dar care nu a ajuns până la noi. Pavel concentrează multe idei în aceste versete finale, inclusiv un îndemn personal adresat unui bărbat pe nume Arhip. Făcea tot ce putea pentru a consolida bisericile cât timp mai avea ocazia.