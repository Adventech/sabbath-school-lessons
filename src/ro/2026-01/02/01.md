---
title:  Motive de mulțumire și de rugăciune
date:   03/01/2026
---

> <p>De memorat</p> 
> „Sunt _____________________ că Acela care a _____________ în voi această __________ lucrare o va _________________ până în ziua lui __________ _________________” (Filipeni 1:6).

Pavel alege să își înceapă epistolele cu cuvinte de salut și de mulțumire. „[...] Har și pace de la Dumnezeu, Tatăl nostru, și de la Domnul Isus Hristos. Mulțumim lui Dumnezeu, Tatăl Domnului nostru Isus Hristos” (Coloseni 1:2,3).

La fel ca Pavel, și noi avem multe motive de recunoștință. Am simțit harul lui Dumnezeu în moduri profunde, moduri pe care nici măcar îngerii nu le pot înțelege. Același lucru este valabil și pentru darul păcii lui Dumnezeu, care cuprinde armonia cu Dumnezeu și speranța care decurge din iubirea lui Dumnezeu.

La un nivel uman, putem manifesta apreciere față de alții și putem spera că oamenii vor aprecia lucrurile pe care le facem pentru ei. Părinții se roagă ca odraslele lor să Îl iubească pe Dumnezeu și să aprecieze într-o zi, dacă nu acum, sacrificiile reale pe care le-au făcut pentru a le oferi cea mai bună educație și viață posibilă. Dar, ca ființe umane, facem multe greșeli și învățăm din ele (sau cel puțin ar trebui).

Săptămâna aceasta vom studia cuvintele lui Pavel de mulțumire și de rugă din Filipeni și din Coloseni, care ne pot îmbogăți și întări propria viață de rugăciune.

**10 ianuarie: Sabatul Bibliei**