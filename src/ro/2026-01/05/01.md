---
title:  Ca niște lumini în noapte
date:   24/01/2026
---

> <p>De memorat</p> 
> „Faceți toate lucrurile fără ________________ și fără ______________, ca să fiți fără _______________ și ________________, copii ai lui Dumnezeu, fără ___________, în mijlocul unui neam ticălos și stricat, în care _________________ ca niște ____________ în lume” (Filipeni 2:14,15).

Dumnezeu le-a spus evreilor să asculte deoarece ascultarea „va fi înțelepciunea și priceperea [lor] înaintea popoarelor, care vor auzi vorbindu- se de toate aceste legi și vor zice: «Acest neam mare este un popor cu totul înțelept și priceput!»” (Deuteronomul 4:6).

Secole mai târziu, Domnul Isus a spus: „Eu sunt Lumina lumii; cine Mă urmează pe Mine nu va umbla în întuneric, ci va avea lumina vieții” (Ioan 8:12), iar cu referire la noi a afirmat: „Voi sunteți lumina lumii. O cetate așezată pe un munte nu poate să rămână ascunsă” (Matei 5:14). Cum putem fi acea lumină? Numai printr-o legătură strânsă cu El, „adevărata Lumină, care luminează pe orice om” (Ioan 1:9). „Dumnezeu L-a înălțat nespus de mult și I-a dat Numele care este mai presus de orice nume; pentru ca, în Numele lui Isus, să se plece orice genunchi [...] și orice limbă să mărturisească [...] că Isus Hristos este Domnul” (Filipeni 2:9-11).

Lumina și puterea cerului sunt disponibile pentru toți aceia care și-au predat viața Domnului Isus. Însă prea des fie așteptăm ca Dumnezeu să facă totul, fie propriile noastre idei și planuri ne stau în cale. De aceea cuvintele lui Pavel pentru filipeni sunt atât de relevante și astăzi.