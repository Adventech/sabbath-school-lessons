---
title:  Studiu Suplimentar
date:   30/01/2026
---

„Cel mai aproape de Hristos va sta acela care pe pământ a fost pătruns cel mai mult de spiritul iubirii Sale pline de jertfire – iubirea care «nu se laudă, nu se umflă de mândrie [...] nu caută folosul său, nu se mânie, nu se gândeşte la rău» (1 Corinteni 13:4,5) – iubire care îl îndeamnă pe ucenic aşa cum L-a îndemnat şi pe Domnul nostru să dea totul, să trăiască, să lucreze şi să Se sacrifice, chiar până la moarte, pentru mântuirea omenirii. Spiritul acesta s-a manifestat în viaţa lui Pavel” (Ellen G. White, Viața lui Iisus/Hristos, Lumina lumii, p. 549).

„Nu este prea departe timpul când încercarea va veni pentru fiecare suflet. Ni se va impune semnul fiarei. Aceia care pas cu pas s-au supus cerințelor lumești și s-au conformat obiceiurilor lumii nu vor găsi că este o problemă grea să se supună puterilor ce vor fi atunci, în loc să suporte batjocurile, insultele, amenințarea cu închisoarea și moartea. [...] Când mulțimi de frați falși se deosebesc de cei adevărați, atunci cei ce erau în umbră vor ieși în față și cu osanale vor intra în rânduri sub steagul Domnului Hristos. Cei care au fost timizi și neîncrezători în ei înșiși se vor declara explicit pentru Hristos și pentru adevărul Său. Cel mai slab și cel mai ezitant din biserică va fi atunci ca David – hotărât să facă ceva. Cu cât este mai adâncă noaptea pentru poporul lui Dumnezeu, cu atât stelele sunt mai strălucitoare. Satana îi va hărțui groaznic pe cei credincioși, dar în Numele lui Hristos ei vor ieși din această situație mai mult decât biruitori” (Ellen G. White, Mărturii pentru biserică, vol. 5, p. 81, 82).

**Zilnic:** 2 Samuel 10 – 16; Ellen G. White, Dietă și hrană, cap. 2, „Efectul asupra influenței și utilității” – „Cumpătarea, un sprijin pentru stăpânirea morală”

`1. Până când le-a spus David slujitorilor lui foarte batjocoriți să rămână în Ierihon?`

`2. Unde a plecat Natan după întâlnirea în care l-a mustrat pe David?`

`3. Pe cine a încetat să mai urmărească David?`

`4. De ce a permis David să fie blestemat?`

`5. Ce alimente ar trebui să se găsească pe mesele tuturor celor`

`care pretind că se pregătesc de schimbarea pentru cer?`