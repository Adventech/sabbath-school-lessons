---
title:  Studiu Suplimentar
date:   16/01/2026
---

„De pe scaunul de tortură, de pe rug, din închisoare, din ascunzătorile și peșterile pământului ajungeau la urechile Sale strigătele de triumf ale martirilor. El [Mântuitorul] auzea mărturia sufletelor statornice, care, deși părăsite, lovite și chinuite, totuși transmiteau solia neînfricată și solemnă despre credință, spunând: «Știu în cine am crezut». Acești oameni, dându-și viața pentru credință, declară înaintea lumii că Acela în care s-au încrezut îi poate salva pe deplin” (Ellen G. White, Faptele apostolilor, p. 512).

„Niciodată nu a existat o așa diversitate a credinţelor în creştinism ca în zilele noastre. Dacă darurile [apostolilor, profeților, evangheliștilor, pastorilor și învățătorilor (Efeseni 4:11-13)] au fost necesare pentru a păstra unitatea bisericii primare, cu cât mai mult este nevoie de ele acum pentru a restabili unitatea! Faptul că scopul lui Dumnezeu este acela de a reface unitatea bisericii în zilele finale este din plin dovedit de profeţii. Suntem asiguraţi că străjerii vor vedea cu ochii lor cum Domnul va aduce Sionul înapoi. De asemenea, în vremea sfârşitului, cei înţelepţi vor înţelege. Când se va împlini acest lucru, va exista o unitate a credinţei între toţi cei pe care Dumnezeu îi consideră înţelepţi, întrucât cei care în realitate înţeleg corect trebuie în mod necesar să şi înţeleagă la fel. [...] Pornind de la consideraţii ca acestea, este evident că starea de desăvârşire a bisericii prevestită aici este încă în viitor, drept urmare, aceste daruri nu şi-au atins încă scopul” (R.F. Cottrell, „Introducere”, în Ellen G. White, Scrieri timpurii, p. 140).

**Zilnic:** 1 Samuel 27 – 2 Samuel 2; Ellen G. White, Dietă și hrană, cap. 1, „Nepregătiți pentru marea strigare” – „Gândiți-vă la judecată”

`1. Când a fost Saul cuprins de frică și de tremur?`

`2. Cine „au plâns până n-au mai putut plânge”?`

`3. Ce dorea Saul să evite în momentul morții?`

`4. Unde se află „Cântarea Arcului”?`

`5. Care este păcatul preponderent al acestui veac și cum îi face pe bărbați și pe femei?`