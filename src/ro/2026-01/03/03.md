---
title:  „A muri e un câștig”
date:   12/01/2026
---

Suntem cu toții, în special cei credincioși, implicați în marea luptă, care se desfășoară pretutindeni în jurul nostru și chiar și în noi. Cu toții, într-un fel sau altul, trăim pe pielea noastră realitatea acestei confruntări cosmice și o vom trăi până în ziua în care vom muri, indiferent când sau cum.

`3 Studiază 2 Corinteni 10:3-6! Care este baza războiului spiritual pe care îl purtăm și care sunt armele noastre?`

Cele mai eficiente arme spirituale sunt ideile – bune și rele. Satana folosește critica, trădarea, rușinea, frica, presiunea de grup și o mulțime de instrumente similare, pe care creștinii nu ar trebui să le folosească niciodată. Noi trebuie, în schimb, să folosim dragostea, mila, pacea, blândețea, îndelunga răbdare, bunătatea și stăpânirea de sine. Cea mai puternică armă a noastră, folosită cu discernământ, este „Cuvântul lui Dumnezeu” mânuit de Duhul Sfânt (Efeseni 6:17), deoarece numai Dumnezeu poate aduce adevărul în inima unei persoane. Noi suntem doar instrumentul pe care Dumnezeu îl folosește pentru a-Și îndeplini planurile.

`4 Ce transmite Pavel în Filipeni 1:21,22, în special în contextul marii lupte?`

Deoarece lupta este de natură spirituală, ne aflăm într-un război al ideilor și valorilor. Cu toate acestea, Hristos a obținut victoria la cruce pentru noi și, câtă vreme rămânem uniți cu El, nu putem fi învinși niciodată, nici măcar dacă suntem omorâți. Pavel și-a predat viața, acceptând orice avea să i se întâmple aici pe pământ, oricât de nedrept ar fi fost tratat, pentru că și-a încredințat viața și viitorul unei instanțe superioare. Noi, creștinii, nu ar trebui să luptăm atât de mult pentru drepturile noastre, cât pentru ceea ce este drept. Nu „puterea face dreptate”, ci „dreptatea dă putere”. Ascultarea de voia lui Dumnezeu este onorabilă; de fapt, este singura modalitate de a fi biruitori în războiul în care ne aflăm. Bineînțeles, Isus Hristos este exemplul desăvârșit de supunere față de voia lui Dumnezeu, așa cum va arăta Pavel în Filipeni 2.

`Cum simți chiar acum realitatea marii lupte la nivel personal? Cum poți găsi alinare și putere în cunoașterea faptului că Hristos a obținut deja victoria pentru noi?`