---
title:  Viața și moartea
date:   10/01/2026
---

> <p>De memorat</p> 
> „Căci pentru mine a __________ este ________________ și a __________ este un ________________” (Filipeni 1:21).

Moartea, ni se spune adesea, este doar o parte a vieții. Acest lucru este o minciună. Moartea este opusul vieții, dușmanul vieții. Moartea nu face parte din planul vieții, așa cum nici mașinile nu sunt construite pentru accidente în care să fie distruse. Pavel spune apăsat că Hristos a murit pentru ca, „prin moarte, să nimicească pe cel ce are puterea morții, adică pe diavolul, și să izbăvească pe toți aceia care, prin frica morții, erau supuși robiei toată viața lor” (Evrei 2:14,15).

Deși era pregătit să moară pentru Hristos, Pavel era încrezător în soarta lui pe termen lung. Cel mai important lucru pentru el între timp era ca, prin propria viață sau moarte, să Îl onoreze pe Hristos și să propovăduiască Evanghelia cât mai multor oameni. Poate că acesta este unul dintre motivele pentru care avem atât de multe epistole care îi poartă numele. Prin scrierile sale, el a putut ajunge la mulți oameni și în multe locuri, inclusiv în locuri pe care nu le vizitase niciodată.

Viața este scurtă și este esențial să avem un impact cât mai mare pentru împărăția lui Dumnezeu în timpul pe care El ni l-a pus la dispoziție. O parte importantă din acest impact are legătură cu încurajarea „unir[ii] credinței”. După cum vom vedea începând din această săptămână, aceasta a fost una dintre temele principale care l-au determinat pe Pavel să le scrie filipenilor.

**17 ianuarie: Sabat de consacrare pentru misiune** (colectă misiune globală)