---
title:  „Hristos va fi proslăvit”
date:   11/01/2026
---

`1 Potrivit Filipeni 1:19,20, care par să fie așteptările lui Pavel cu privire la rezultatul procesului său? Ce consideră el că este și mai important decât achitarea?`

Deși nu era infractor, nu era prima dată când Pavel era întemnițat și nu era străin nici de persecuții. Citește 2 Corinteni 11:23-27, unde descrie detaliat ce îndurase până atunci! Dar, ca să nu credem că aceste suferințe erau pe primul loc în mintea sa, Pavel adaugă imediat: „Și, pe lângă lucrurile de afară, în fiecare zi mă apasă grija pentru toate Bisericile” (2 Corinteni 11:28).

`2 Ce relație are Pavel cu bisericile pe care le-a întemeiat și cu oamenii pe care i-a câștigat pentru Hristos?`

`1 Corinteni 4:14-16`

`1 Tesaloniceni 2:10,11 `

`Galateni 4:19`

`Filimon 10`

La fel ca Domnul Isus, care nu a cruțat nimic pentru a ne salva, Pavel era dispus „să cheltuiască și să fie cheltuit” de dragul fraților săi credincioși (vezi 2 Corinteni 12:15). În mod paradoxal însă, cu cât acțiunile unei persoane seamănă mai mult cu cele ale Domnului Isus, cu atât este mai puțin iubită sau apreciată de unii. „De altfel, toți cei ce voiesc să trăiască cu evlavie în Hristos Isus vor fi prigoniți” (2 Timotei 3:12). Dar creștinii credincioși rămân poate cea mai puternică modalitate de a-L glorifica pe Dumnezeu și de a revela adevărul Evangheliei (compară cu Filipeni 1:7). „Voia bună și răbdarea lui Pavel din timpul îndelungatei și nedreptei lui întemnițări, curajul și credința lui erau o continuă predică” (Ellen G. White, Faptele apostolilor, p. 464).

`Privește cu atenție la felul în care trăiești și la modul în care îi tratezi pe ceilalți, mai ales pe cei care nu sunt amabili cu tine! Ce fel de mărturie pentru Domnul Isus oferi prin comportamentul tău?`