---
title:  Studiu Suplimentar
date:   06/02/2026
---

„Cel care vrea să clădească un caracter tare și simetric, ce dorește să fie un creștin echilibrat trebuie să-I dea totul lui Hristos și să facă totul pentru El, căci Mântuitorul nu va primi o slujire împărțită. Zilnic trebuie să învețe ce înseamnă predarea de sine. El trebuie să studieze Cuvântul lui Dumnezeu, înțelegându-i sensul și urmându-i principiile. În felul acesta, el poate atinge standardul desăvârșirii creștine. Zi de zi, Dumnezeu lucrează cu el, perfecționându-i caracterul, care va trebui să stea tare în timpul încercării finale. Și, zi de zi, credinciosul realizează înaintea oamenilor și a îngerilor un experiment sublim, arătând ce poate face Evanghelia pentru ființele omenești căzute” (Ellen G. White, Faptele apostolilor, p. 483).

„Cei care așteaptă venirea Mirelui trebuie să-i spună poporului Său: «Iată Dumnezeul vostru». Ultimele raze ale luminii pline de milă, ultima solie a harului care trebuie adresată lumii, sunt descoperiri ale caracterului Său iubitor. Copiii lui Dumnezeu trebuie să manifeste slava Sa. Ei trebuie să dezvăluie prin viața și caracterul lor ce a făcut harul lui Dumnezeu pentru ei. Lumina Soarelui Neprihănirii trebuie să strălucească prin faptele bune, prin cuvintele adevărului și faptele evlaviei” (Ellen G. White, Parabolele Domnului Hristos, p. 415, 416).

**Zilnic:** 2 Samuel 17 – 23; Ellen G. White, Dietă și hrană, cap. 3 (integral)

`1. Cine a spus: „Voi face ce credeți că este mai bine”?`

`2. Când s-a prefăcut biruința în jale?`

`3. Cine era considerat lumina lui Israel?`

`4. Cum Se poartă Dumnezeu cu omul îndărătnic?`

`5. Cum este legată reforma sănătății de solia celui de-al treilea înger, potrivit celor arătate în acest capitol?`