---
title:  Material Pentru Instructori 
date:  27/02/2026 
---

### Privire generală

În Epistola către coloseni, Pavel ne învață că în Hristos avem totul. Isus este atât Creatorul, cât și Răscumpărătorul nostru. Apostolul dezvoltă această idee atribuindu-I Domnului Isus titluri care reflectă ce a făcut El pentru noi. Isus este Capul Bisericii, Începutul și Primul Născut dintre cei morți, ceea ce duce la întâietatea Sa în toate aspectele (Coloseni 1:18). Pavel mai spune că „Dumnezeu a vrut ca toată plinătatea să locuiască în El” (Coloseni 1:19). Cu alte cuvinte, Pavel afirmă că Isus este Dumnezeu. Simplu spus, Pavel ne transmite că Domnul Isus face ceea ce face pentru că este cine este. Fiind pe deplin Dumnezeu, El are puterea de a crea și de a răscumpăra. În Coloseni 1:19,20, Pavel sugerează că Dumnezeu a vrut două lucruri: (1) ca toată plinătatea Sa să locuiască în Hristos și (2) ca, prin Hristos, toate lucrurile să fie împăcate cu El. Aceste două idei indică faptul că statutul divin al lui Isus și lucrarea Sa de reconciliere sunt inseparabile.

Studiul din această săptămână tratează trei teme principale: (1) Dumnezeu face primul pas în împăcarea noastră cu El. În acest scop, L-a trimis pe Domnul Isus în lume pentru a readuce omenirea la Sine. Însă, drept răspuns, noi trebuie să rămânem „întemeiați și neclintiți în credință” și să nu ne abatem „de la nădejdea Evangheliei” (Coloseni 1:23). (2) În lucrarea noastră pentru Hristos, trebuie să ne amintim că suntem doar instrumentele Sale în cadrul unui plan divin mult mai amplu. (3) Puterea Evangheliei ne face să ne maturizăm pentru salvarea în Hristos.

### Comentariu

„Părinții lui Elizabeth Barrett Browning au dezaprobat atât de puternic căsătoria ei cu Robert [Browning], încât au dezmoștenit-o. Aproape în fiecare săptămână, Elizabeth le scria scrisori de dragoste părinților ei, cerând o împăcare. Aceștia nu i-au răspuns niciodată. După zece ani de scrisori, Elizabeth a primit prin poștă o cutie mare. A deschis-o. Spre dezamăgirea și durerea ei, în cutie se aflau toate scrisorile trimise părinților. Niciuna nu fusese deschisă.

Astăzi, aceste scrisori pline de iubire sunt considerate printre cele mai frumoase din literatura clasică engleză. Dacă părinții ei ar fi deschis și citit măcar câteva dintre ele, probabil că împăcarea ar fi fost posibilă. Biblia este scrisoarea lui Dumnezeu de împăcare adresată nouă. Ar trebui să o deschidem și să o citim des și cu atenție” (Michael P. Green, 1500 Illustrations for Biblical Preaching, 2000, p. 297).

**Împăcare, credință și speranță**

Biblia indică în mod clar că Dumnezeu a inițiat procesul de împăcare a omenirii cu Sine. Atunci când primii noștri părinți au căzut în păcat, Dumnezeu a venit în grădina Eden ca să-i caute (Geneza 3:9). Pavel spune că, „atunci când eram vrăjmași, am fost împăcați cu Dumnezeu prin moartea Fiului Său” (Romani 5:10). Această învățătură reflectă și sentimentul exprimat de Pavel în Coloseni 1:21,22. Este de remarcat faptul că inițiativa lui Dumnezeu de a realiza împăcarea este o temă dominantă în Romani 5:5-11, așa cum se poate observa și în tabelul de mai jos.

<table id="table002" class="Basic-Table _idGenTablePara-1">
  <colgroup><col><col><col></colgroup>
  <tbody>
    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">Romani 5:6</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">„pe când eram noi încă fără putere,</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Hristos, la vremea cuvenită, a murit pentru cei nelegiuiți.”</p></td>
    </tr>
    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">Romani 5:8</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">„pe când eram noi încă păcătoși,</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Hristos a murit pentru noi.”</p></td>
    </tr>
    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">Romani 5:10</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">„atunci când eram vrăjmași,</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">am fost împăcați cu Dumnezeu, prin moartea Fiului Său.”</p></td>
    </tr>
  </tbody>
</table>


 Există un paralelism strâns între versetele 6, 8 și 10 (vezi și Efeseni 2:4,5). Când eram încă fără putere, când eram păcătoși și vrăjmași, Hristos a murit pentru noi, împăcându-ne astfel cu Dumnezeu. Pavel abordează această temă și în alte locuri, cu mici variații, după cum se poate observa în tabelul de mai jos.

<table id="table003" class="Basic-Table _idGenTablePara-1">
  <colgroup><col><col><col><col><col><col></colgroup>
  <tbody>
    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Pasaj</span></p></td>
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Agentul suprem</span></p></td>
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Acțiune</span></p></td>
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Obiectul acțiunii</span></p></td>
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Beneficiar</span></p></td>
      <td class="Basic-Table"><p class="Contents-Page_Common-for-Teachers_Objectives_Body-Text"><span class="Commonly-Used_Bold">Agentul intermediar</span></p></td>
    </tr>

    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">2 Corinteni 5:18</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Dumnezeu</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">ne-a împăcat</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">(noi)</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">cu El</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">prin Isus Hristos</p></td>
    </tr>

    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">2 Corinteni 5:19</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Dumnezeu</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">împăcând</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">lumea</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">cu Sine</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">în Hristos</p></td>
    </tr>

    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">Coloseni 1:20</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Dumnezeu</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">să împace</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">totul</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">cu Sine</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">prin sângele crucii Lui [Hristos]</p></td>
    </tr>

    <tr class="Basic-Table">
      <td class="Basic-Table"><p class="Contents-Page_Common-for-Teachers_Objectives_Body-Text">Efeseni 2:4,5</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">Dumnezeu</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">ne-a iubit, [...] ne-a adus la viață</p></td>
      <td class="Basic-Table"><p class="Contents-Page_Common-for-Teachers_Objectives_Body-Text">(pe noi)</p></td>
      <td class="Basic-Table"></td>
      <td class="Basic-Table"><p class="Contents-Page_Common-for-Teachers_Objectives_Body-Text">împreună cu Hristos</p></td>
    </tr>
  </tbody>
</table>

Dumnezeu este întotdeauna Agentul suprem și Inițiatorul procesului de împăcare. În Galateni 4:4,5, Pavel folosește limbajul aferent adopției pentru a face referire la inițiativa lui Dumnezeu de a ne împăca cu Sine. Așa cum afirmă cu elocvență Ioan, „noi Îl iubim pentru că El ne-a iubit întâi” (1 Ioan 4:19). Împăcarea este posibilă prin moartea lui Hristos (Romani 5:6; 2 Corinteni 5:21; Coloseni 1:20; Efeseni 2:13,16 etc.) și are ca rezultat pacea cu Dumnezeu (Efeseni 2:14-19). Pentru că am fost înfiați de Dumnezeu (Romani 8:15; Galateni 3:26; 4:4-6; 1 Ioan 3:1,2), noul nostru statut, obținut prin credința în Hristos, ne oferă acces la El (Romani 5:2; Efeseni 2:18; 3:12; Evrei 10:19-22).

Ca răspuns la inițiativa lui Dumnezeu, suntem chemați să rămânem „întemeiați și neclintiți în credință” și să nu ne abatem „de la nădejdea Evangheliei” (Coloseni 1:23). Credința și speranța sunt virtuți creștine care merg mână în mână (1 Corinteni 13:13; Galateni 5:5; 1 Tesaloniceni 1:3; 5:8; 1 Petru 1:21). Pentru mântuire ne punem încrederea și speranța în Dumnezeu (1 Petru 1:21), nu în realizările omenești.

**Instrumente într-un plan mult mai amplu**

În Coloseni 1:25, Pavel afirmă: „Slujitorul ei am fost făcut eu, după isprăvnicia pe care mi-a dat-o Dumnezeu pentru voi, ca să întregesc Cuvântul lui Dumnezeu.” Pavel știa că lucrarea sa nu era un scop în sine. El era doar un instrument într-un plan mult mai amplu. Altfel, cum ar fi putut să se bucure când avea de suferit (Coloseni 1:24)? Numai cine înțelege că necazurile noastre din această lume nu sunt decât o durere trecătoare în comparație cu „greutate[a] veșnică de slavă” pregătită de Dumnezeu (2 Corinteni 4:17) poate găsi bucurie în ele. Pavel afirmă că împlinirea Cuvântului lui Dumnezeu are de-a face cu „taina ținută ascunsă din veșnicii și în toate veacurile, dar descoperită acum sfinților Lui” (Coloseni 1:26). Categoric Pavel a înțeles că era un actor într-o piesă mult superioară lui însuși.

Dumnezeu a chemat mulți oameni de-a lungul secolelor să-și joace rolul în istoria mântuirii, în vederea împlinirii scopului Său veșnic. De pildă, Iosif nu a înțeles, la început, că Dumnezeu conducea evenimentele pentru a ține în viață poporul în care avea să vină Mesia promis. Însă Dumnezeu orchestra totul tocmai în această direcție. Pe drumul spre Egipt, „pentru un timp, Iosif căzu pradă unei dureri și unei groaze nestăpânite. Dar, prin Providență, însăși această experiență avea să fie o binecuvântare pentru el. În câteva ore, el a învățat ceea ce ani de zile n-ar fi putut să învețe” (Ellen G. White, Patriarhi și profeți, p. 213, subl.ad.). În cele din urmă, anii l-au învățat pe Iosif că Dumnezeu a condus totul ca „să scape viața unui popor în mare număr” (Geneza 50:20).

Ce se poate spune despre alte personaje biblice? Sunt atât de multe încât este imposibil să vorbim despre toate (vezi Evrei 11). De exemplu, Rut. În lumina narațiunii biblice mai extinse, istoria ei arată că Dumnezeu acționează chiar și atunci când pare că nu Se implică. Rut a jucat un rol important, devenind străbunica lui David, marele rege al poporului Israel (Rut 4:13,21,22). Ea a fost un personaj într-un demers mult mai cuprinzător. Dumnezeu a încheiat un legământ cu David, promițând că îi va ridica un urmaș și că va „întări pe vecie scaunul de domnie al împărăției lui” (2 Samuel 7:12,13). Această promisiune se împlinește în cele din urmă în Isus, Fiul escatologic al lui David (Matei 1:1). Dumnezeu conduce toate evenimentele de pe pământ spre împlinirea planului Său veșnic în Isus Hristos. Acest plan este misterul care fusese acoperit, dar care acum a fost descoperit (Coloseni 1:26).

**Maturizarea în Hristos**

În calitate de creștini, suntem chemați să ne maturizăm prin credința în Cuvântul lui Dumnezeu și prin punerea lui în practică. Pavel arată că scopul Evangheliei este „să înfățișăm pe orice om desăvârșit în Hristos Isus” (Coloseni 1:28). Dumnezeu dorește să ne dezvoltăm pe măsură ce ne pregătim pentru a doua venire a lui Hristos, știind că „Acela care a început în [n]oi această bună lucrare o va isprăvi până în ziua lui Isus Hristos” (Filipeni 1:6).

Creșterea spirituală implică cel puțin trei aspecte. În primul rând, trebuie să creștem în credință. Scriindu-le corintenilor, Pavel a afirmat clar că se aștepta să vadă cum crește credința lor (2 Corinteni 10:15). În mod similar, în 2 Tesaloniceni 1:3, Pavel Îi mulțumește lui Dumnezeu că la tesaloniceni credința „merge mereu crescând”. În al doilea rând, trebuie să progresăm în cunoaștere. Petru ne avertizează să creștem „în harul și în cunoștința Domnului și Mântuitorului nostru Isus Hristos” (2 Petru 3:18; vezi și 2 Petru 1:3). La fel, Pavel îi îndeamnă pe coloseni să se poarte „într-un chip vrednic de Domnul” și să crească „în cunoștința lui Dumnezeu” (Coloseni 1:10). În al treilea rând, trebuie să ne mărim dragostea. Astfel, în 1 Tesaloniceni 3:12 Pavel spune: „Domnul să vă facă să creșteți tot mai mult în dragoste unii față de alții și față de toți, cum facem și noi înșine pentru voi” (vezi și Filipeni 1:9). Evident, creșterea spirituală vine de la Dumnezeu. Credincioșii sunt chemați să se maturizeze prin „creșterea pe care [le]-o dă Dumnezeu” (Coloseni 2:19; vezi și Filipeni 1:6; 1 Corinteni 3:6,7; 2 Corinteni 9:10).

### Aplicație

Discutați următoarele idei, apoi răspundeți în cadrul grupei la întrebările de la final!

Este incredibil de încurajator să știm că Dumnezeu este Cel care ia inițiativa în privința salvării noastre, nu-i așa? Fără demersul Lui inițial, am fi fost oare capabili să ne apropiem de El prin propriile puteri? Cu siguranță, nu! După cum a spus în mod convingător Wilson Tozer, „înainte ca un om să-L poată căuta pe Dumnezeu, Dumnezeu trebuie să-l fi căutat mai întâi pe respectivul om” (A.W. Tozer, W.L. Seaver, Prayer: Communing with God in Everything - Collected Insights from A. W. Tozer, 2016, p. 238).

Biblia arată că Dumnezeu a luat inițiativa, însă nu doar la nivel cosmic, căutând singura oaie rătăcită (planeta noastră, Pământul), ci și la nivel personal. La urma urmei, nu tocmai asta a făcut Isus cu samariteanca de la fântână (Ioan 4:1-42), cu Natanael (Ioan 1:48) și cu mulți alții?

Deși Dumnezeu ia inițiativa să ne salveze, nu trebuie să uităm că El Se așteaptă ca noi să răspundem la iubirea Lui prin iubire față de El și prin îndeplinirea părții care ne revine din planul Său divin de salvare cosmică. Dumnezeu ne poate folosi în ciuda slăbiciunilor și limitărilor noastre. Prin puterea Lui, putem realiza mai mult decât am crede. Totuși, trebuie să ținem minte că suntem doar personaje într-o narațiune divină mult mai amplă decât firul narativ al propriei vieți. Într-o zi, vom înțelege deplin rolul pe care l-a jucat istoria noastră individuală în marea narațiune a răscumpărării. Până atunci, Dumnezeu dorește ca noi să progresăm în credință, în cunoaștere și în dragoste, ca instrumente ale reconcilierii și speranței.

**1** În ce moduri v-a căutat Dumnezeu în trecut? Împărtășiți o experiență cu restul grupei!

**2** Ce rol personal aveți în marele plan de salvare? Cui ați împărtășit experiența personală cu iubirea răscumpărătoare a lui Dumnezeu? Cum a influențat deja povestea voastră viața altora într-un mod semnificativ?