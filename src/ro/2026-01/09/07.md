---
title:  Studiu Suplimentar
date:   27/02/2026
---

„Noi nu avem o neprihănire proprie, prin intermediul căreia să răspundem cerinţelor legii lui Dumnezeu. Dar Domnul Hristos a găsit o cale de scăpare pentru noi. [...] Dacă te predai lui Isus şi Îl primeşti ca Mântuitor personal, atunci, oricât de păcătoasă ar fi putut fi viaţa ta în trecut, datorită lui Hristos eşti considerat neprihănit. Caracterul Lui este prezentat în locul caracterului tău, iar tu eşti acceptat înaintea lui Dumnezeu ca şi când nu ai fi păcătuit niciodată. Mai mult decât atât, Domnul Hristos schimbă inima. El locuieşte prin credinţă în inima ta. Tu trebuie să păstrezi această legătură cu Domnul Hristos prin credinţă şi printr-o supunere a voinţei tale faţă de El şi, atâta timp cât vei proceda astfel, El va lucra în tine şi voinţa, şi înfăptuirea, după buna Sa plăcere. […] Aşadar, nu avem în noi înşine nimic cu care să ne mândrim. Nu avem niciun temei pentru înălţarea de sine. Singurul temei al speranţei noastre este neprihănirea Domnului Hristos, atribuită nouă, şi lucrarea realizată de Duhul Sfânt în noi şi prin noi” (Ellen G. White, Calea către Hristos, p. 62, 63).

„Mi-a fost arătat cu hotărâre că mulţi vor pleca din rândul nostru, acordând atenţie duhurilor înşelătoare şi învăţăturilor diavolilor. Domnul doreşte ca fiecare suflet care pretinde a crede adevărul să cunoască bine acest adevăr” (Ellen G. White, Evanghelizare, p. 363).

**Zilnic:** 1 Regi 14 – 20; Ellen G. White, Dietă și hrană, cap. 5 (integral)

`1. Ce a fost totdeauna între Roboam și Ieroboam?`

`2. Pe cine a scos din țară împăratul Asa`?

`3. De cine trebuia să se apropie poporul, la cererea lui Ilie?`

`4. Cu câți împărați s-a îmbătat Ben Hadad în corturile lui?`

`5. Care sunt efectele când oamenii mănâncă prea multe feluri la același prânz?`