---
title:  Împăcare și speranță
date:   21/02/2026
---

> <p>De memorat</p> 
> „Pe Cel ce n-a cunoscut _____________ _____________ El L-a făcut ____________ pentru _______, ca noi să fim ________________________ lui Dumnezeu în _______” (2 Corinteni 5:21).

Pavel continuă tema împăcării, abordată atât de apăsat în Coloseni 1:20 (vezi Studiul 8, secțiunea de joi). Acolo descrie amploarea ei cosmică, în timp ce în ceea ce urmează abordarea devine personală, individuală. Prin moartea Lui pe cruce, Domnul Isus a realizat împăcarea pentru toți și toate, în special pentru ființele umane, care, prin păcat, au fost înstrăinate de viața lui Dumnezeu, dar care acum, prin credință, pot fi împăcate cu El.

Împăcarea individuală este descrisă în pasajul din această săptămână. Ca și în cazul dimensiunii cosmice, aceasta se realizează prin moartea lui Hristos. La nivel individual, crucea, departe de a fi un simbol pasiv, devine o realitate activă, dragostea lui Dumnezeu transformând oamenii pe măsură ce aud Evanghelia și Îl primesc pe Hristos Însuși, nădejdea slavei.

Pavel vorbește și despre „taina ținută ascunsă din veșnicii și în toate veacurile” (Coloseni 1:26). Ce este această taină și ce prevede ea – pentru individ și pentru univers? Ce raport există între acest mister și Evanghelia pe care Pavel a proclamat-o cu atâta pasiune?