---
title:  Viața împreună cu Hristos
date:   07/03/2026
---

> <p>De memorat</p> 
> „Dar, mai ____________ de ___________ acestea, îmbrăcați-vă cu __________________, care este _______________ ________________________” (Coloseni 3:14).

Se spune adesea că nu trebuie să fim prea preocupați de lucrurile cerești, fiindcă nu vom mai fi de folos pe pământ. Deși acest lucru este adevărat într-un anumit sens, există un concept la fel de important pe care Pavel îl subliniază în Coloseni 3: dacă suntem prea ancorați în lucrurile pământești, nu vom fi de niciun folos cerului și Domnului.

Pavel ne atrage atenția asupra multor principii practice, din viața reală, care provin din cer și pot fi înțelese numai de cei care au „înviat împreună cu Hristos” (Coloseni 3:1). Sfaturile lui Pavel sunt principii foarte practice, care ne vor îmbunătăți toate relațiile, nu doar pe cele din cadrul bisericii.

Domnul Isus a spus: „Iubiți pe vrăjmașii voștri, binecuvântați pe cei ce vă blestemă, faceți bine celor ce vă urăsc [...] ca să fiți fii ai Tatălui vostru care este în ceruri; căci El face să răsară soarele Său peste cei răi și peste cei buni și dă ploaie peste cei drepți și peste cei nedrepți” (Matei 5:44,45). Pare imposibil? Omenește, este. Trebuie să murim înainte de a putea trăi cu adevărat pentru Dumnezeu. De aceea trebuie să fim cu mintea la ceruri dacă vrem să fim de vreun folos Tatălui nostru ceresc pe pământ.

Săptămâna aceasta vom vedea cum viața trăită cu Hristos poate avea un impact decisiv atât în prezent, cât și în veșnicie.

**14 – 21 martie: Săptămâna de Rugăciune a Tineretului**