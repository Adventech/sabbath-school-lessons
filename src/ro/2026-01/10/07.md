---
title:  Studiu Suplimentar
date:   06/03/2026
---

„Ca și în zilele apostolilor, oamenii au încercat, prin tradiție și filozofie, să distrugă credința în Scriptură, iar în prezent, prin simțămintele plăcute ale înaltei critici, evoluționismului, spiritismului, teozofiei și panteismului, vrăjmașul neprihănirii caută să îndrume suflete spre cărări oprite. Pentru mulți, Biblia este o candelă fără untdelemn, pentru că și-au îndrumat mințile spre căile credinței speculative, care rezultă într-o greșită înțelegere și în confuzie. Lucrarea înaltei critici, disecând, presupunând și reclădind, distruge credința în Biblie ca revelație divină. Ea privează Cuvântul lui Dumnezeu de puterea de a-i ghida, înălța și inspira pe oameni. Prin spiritism, mulțimi de oameni sunt învățați să creadă că dorința este legea cea mai înaltă, că desfrâul este libertate și omul este răspunzător numai față de sine însuși.

Urmașul lui Hristos se va confrunta cu «vorbiri amăgitoare», în legătură cu care apostolul îi avertiza pe credincioșii coloseni. Credinciosul va întâmpina interpretări spiritiste ale Scripturii, dar nu trebuie să le primească. Glasul lui trebuie să se audă vestind cu claritate adevărurile veșnice ale Scripturilor. Ținându-și ochii ațintiți la Hristos, el trebuie să înainteze constant pe calea arătată, ignorând toate ideile care nu sunt în armonie cu învățătura Domnului Isus” (Ellen G. White, Faptele apostolilor, p. 474, 475).

**Zilnic:** 1 Regi 21 – 2 Regi 5; Ellen G. White, Dietă și hrană, cap. 6 (integral)

`1. Ce a făcut Ahab după ce a auzit cuvintele de mustrare ale lui Ilie?`

`2. La ce moment al zilei și ce anume s-a strigat prin toată tabăra?`

`3. Cum a fost înălțat Ilie la cer?`

`4. Cum l-a înviat Elisei pe copilul sunamitei?`

`5. Care era starea omenirii în timpul primei veniri a Domnului Hristos?`