---
title:  Studiu Suplimentar
date:   23/01/2026
---

„Toată iubirea părintească ce a venit din generație în generație prin canalele inimii omenești, toate izvoarele de blândețe care s-au deschis în sufletul oamenilor nu sunt decât mici pâraie față de nemărginitul ocean atunci când sunt comparate cu iubirea infinită și inepuizabilă a lui Dumnezeu. […] Poți studia veacuri întregi această iubire, dar nu vei putea înțelege niciodată pe deplin înălțimea, lărgimea, adâncimea și lungimea iubirii lui Dumnezeu, care L-a dat pe Fiul Său să moară pentru lume. Nici chiar veșnicia nu va putea să o descopere pe deplin. Totuși, studiind Biblia și meditând asupra vieții Domnului Hristos și a planului de mântuire, vom înțelege tot mai mult” (Ellen G. White, Mărturii pentru biserică, vol. 5, p. 740).

„Când suntem formați, la fel ca Moise, în școala lui Hristos, ce învățăm? […] Cu cât învățăm mai mult în această școală, cu atât vom progresa în blândețea și smerenia minții. Nu trebuie să considerăm că am învățat tot ce merită știut. Ar trebui să folosim în cel mai bun mod talentele pe care Dumnezeu ni le-a dat, astfel încât, atunci când vom fi schimbați din starea de muritori în cea de nemuritori, să nu lăsăm în urmă ceea ce am dobândit, ci să le luăm cu noi în lumea de dincolo. De-a lungul veacurilor nesfârșite ale eternității, Hristos și lucrarea Sa de răscumpărare vor fi tema studiului nostru” (Ellen G. White, Manuscrisul 36, 1885).

**Zilnic:** 2 Samuel 3 – 9; Ellen G. White, Dietă și hrană, cap. 2, „Necumpătarea, un păcat” – „Efectul asupra discernământului și puterii de decizie”

`1. Cât a ținut războiul între casa lui Saul și casa lui David?`

`2. Cine și cu ce au zidit o casă lui David?`

`3. Din a cui casă a fost luat chivotul și pus într-un car nou?`

`4. Ce făcea David întregului popor?`

`5. Ce au priceput numai câțiva care sunt îndeajuns de treji?`