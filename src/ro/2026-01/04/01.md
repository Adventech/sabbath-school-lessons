---
title:  Unitate prin smerenie
date:   17/01/2026
---

> <p>De memorat</p> 
> „Faceți-mi ___________________ deplină și aveți o _______________, o _____________________, un _________________ și un _______________” (Filipeni 2:2).

În unire stă puterea. Dar a cunoaște adevărul nu este același lucru cu a-l pune în practică. Cu toții greșim uneori, în ciuda celor mai puternice eforturi de a fi uniți. Dar acest lucru nu este totuna cu subminarea deliberată a unității. Nu este de mirare așadar că, în timp ce le scrie în continuare filipenilor, Pavel își afirmă dorința ca ei să fie „un suflet și un gând”.

Pavel fundamentează nevoia de unitate pe învățătura și exemplul Domnului Isus. Este o temă pe care o găsim în tot Noul Testament și mai ales în epistole. Originea dezbinării în univers a fost mândria și setea de poziție și de putere a unui singur înger din cer, un sentiment care s-a răspândit rapid, chiar și într-un mediu desăvârșit (vezi Isaia 14:12-14). Apoi a prins rădăcini în Eden, printr-o nemulțumire similară față de regulile pe care le instituise Dumnezeu și prin dorința de accedere într-o sferă mai înaltă decât cea pe care Dumnezeu o concepuse (Geneza 3:1-6).

Săptămâna aceasta vom analiza baza biblică a unității bisericii, concentrându-ne în special pe smerenia uimitoare a Domnului Isus, pe lecțiile pe care le putem dobândi privind la El și pe modul în care putem crește pentru a ne asemăna mai mult cu El.