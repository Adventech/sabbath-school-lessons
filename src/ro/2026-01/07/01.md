---
title:  Cetățenia cerească
date:   07/02/2026
---

> <p>De memorat</p> 
> „Nu vă ________________ de _________, ci, în orice lucru, aduceți ____________ voastre la __________________ lui Dumnezeu prin _______________ și cereri, cu __________________” (Filipeni 4:6).

Studiul din această săptămână încheie analiza Epistolei către filipeni și este încărcat de lecții valoroase și maxime pentru viața de zi cu zi. Se pare că multe dintre valorile morale înalte care au ghidat viața apostolului Pavel se regăsesc în versetele de încheiere ale epistolei. Asemenea învățăturilor Domnului Isus, care se concentrează asupra omului interior, Pavel împărtășește cu noi secretele unei vieți creștine pline de bucurie.

Chiar și atunci când lucrurile nu merg așa cum ne-am dori, ceea ce se întâmplă mai des decât am vrea, nu trebuie să fim îngrijorați, anxioși sau descurajați. În schimb, există principii care ne vor ajuta să găsim puterea interioară de a face față provocărilor pe care viața le aduce și astfel putem avea parte de o pace stabilă și durabilă pe care numai Dumnezeu o poate da. Prezentul și viitorul sunt în mâinile Lui, iar El ne va da tot ce avem nevoie.

Cel mai important lucru este că nu trebuie să ne punem speranțele în sistemele de guvernare pământești, care ne dezamăgesc mereu. În calitate de creștini, suntem cetățeni ai împărăției cerești a lui Dumnezeu. Și această cetățenie vine cu privilegii, privilegii minunate. Dar și cu responsabilități.

**7 – 14 februarie: Săptămâna Căminului Creștin**