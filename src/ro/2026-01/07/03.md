---
title:  „Rămâneți tari în Domnul!”
date:   09/02/2026
---

`2 Cum descrie Pavel, în Filipeni 3:20,21, „cetățenia” creștină?`

Spre deosebire de „vrăjmașii crucii”, care „se gândesc la lucrurile de pe pământ” și nu au alt dumnezeu decât pântecele lor (Filipeni 3:19), creștinii sunt cetățeni ai cerului, iar conducătorul nostru este Însuși Isus Hristos. Pentru a sublinia acest lucru, Pavel evidențiază necesitatea ca „trupul stării noastre smerite” (Filipeni 3:21), supus bolii, deteriorării și morții, să fie transformat pentru a fi asemenea trupului înnobilat al lui Hristos înviat.

`3 Cum descriu următoarele pasaje starea înălțată? Iov 19:25-27 ` `Luca 24:39 `

`1 Corinteni 15:42-44`

`1 Corinteni 15:50-54`

`Coloseni 3:4`

În cele din urmă, prin Domnul Isus, moartea, „vrăjmașul cel din urmă”, va fi distrusă (1 Corinteni 15:26). Și aceasta este cea mai mare speranță a noastră, promisiunea supremă care ne-a fost făcută prin Isus – nu numai sfârșitul morții, ci și un trup cu totul nou, chiar asemenea „trupului slavei Sale” (Filipeni 3:21). Într-o carte scrisă de un ateu despre cum să găsești „mântuirea” fără Dumnezeu, se susținea, destul de naiv, că depășirea fricii de moarte este „mântuirea”. Autorul Luc Ferry recunoaște că creștinismul „ne permite nu numai să transcendem teama de moarte, ci și să învingem moartea însăși. Și a face acest lucru în termeni de identitate individuală, nu de anonimat sau abstracție, pare a fi singura variantă care oferă o victorie cu adevărat definitivă a nemuririi personale asupra condiției noastre de muritori” (Luc Ferry, A Brief History of Thought, 2011, Kindle, p. 90). Iată o recunoaștere destul de importantă, mai ales venind din partea unui ateu!

Așadar, pentru Pavel, cetățenia noastră cerească include perspectiva învierii și a vieții veșnice, într-o existență cu totul nouă, pe care acum abia dacă ne-o putem imagina.

`De ce este perspectiva vieții veșnice atât de importantă pentru tot ceea ce credem? Ce ne-ar putea oferi această lume care să merite să renunțăm la ceea ce ne oferă Hristos?`