---
title:  Studiu Suplimentar
date:   13/02/2026
---

„Doar aceia care primesc constant rezerve proaspete de har vor avea o putere proporțională cu nevoia lor zilnică și cu abilitatea lor de a folosi acea putere. În loc să aștepte un moment viitor în care, printr-o înzestrare specială cu putere spirituală, vor primi o pregătire miraculoasă pentru câștigarea de suflete, ei se predau zilnic lui Dumnezeu, ca El să-i facă vase potrivite pentru slujirea Sa. Zi de zi profită de ocaziile de slujire care le ies în cale. Zi de zi dau mărturie pentru Domnul lor, oriunde s-ar afla, fie într-un mediu obișnuit, precum cel de acasă, fie într-un domeniu public de activitate. Slujitorul consacrat găsește o mângâiere minunată în faptul că până și Hristos, în timpul vieții Sale pe pământ, Își căuta zilnic Tatăl pentru noi rezerve de har necesar, iar din această comuniune cu Dumnezeu ieșea pentru a-i întări și a-i binecuvânta pe alții. [...] Fiecare lucrător care urmează exemplul lui Hristos va fi pregătit să primească și să folosească puterea pe care Dumnezeu a promis-o bisericii Sale pentru coacerea recoltei pământului” (Ellen G. White, God’s Amazing Grace, p. 117).

„Dumnezeu cunoaște dorințele noastre și S-a îngrijit de împlinirea acestora. Domnul are un tezaur de comori pentru copiii Săi și le poate da tot ce au nevoie în orice circumstanță. Atunci de ce nu avem încredere în El? El le-a dat copiilor Săi făgăduințe prețioase, cu condiția să-I asculte cu credincioșie poruncile” (Ellen G. White, That I May Know Him, p. 224).

**Zilnic:** 2 Samuel 24 – 1 Regi 6; Ellen G. White, Dietă și hrană, cap. 4, „Alimentația prescrisă la început” – „Simplitate în exercitarea ospitalității”

`1. Cât a durat numărarea poporului?`

`2. Cum exprimă David faptul că va muri?`

`3. Despre ce lucruri din natură a vorbit Solomon?`

`4. În ce an a zidit Solomon Casa Domnului?`

`5. Ce s-ar întâmpla dacă oamenii ar fi simpli în deprinderile lor și ar trăi în armonie cu legile naturii?`