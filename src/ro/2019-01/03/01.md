---
title:  Poporul lui Dumnezeu din cetăţi
date:  12/01/2019
---

> <p>Textul de memorat</p>
> „Cine are urechi să asculte ce zice bisericilor Duhul.” (Apocalipsa 3:22)

De pe Patmos, Isus i-a trimis poporului Său, prin Ioan, şapte mesaje. Mesajele acestea au fost adresate iniţial bisericilor din Asia din timpul apostolului, dar au fost scrise şi pentru toţi creştinii din toate secolele.

Dacă le comparăm, observăm că toate aceste mesaje sunt alcătuite din şase părţi. În partea introductivă, Isus menţionează numele bisericii căreia i se adresează. A doua parte începe cu expresia: „Iată ce zice Cel ce…” şi continuă cu diferite caracteristici ale Sale amintite în capitolul 1, în funcţie de nevoile particulare ale bisericii în cauză. Dorinţa Sa este să arate astfel că poate să-i ajute pe credincioşi în luptele lor şi în situaţiile în care se găsesc. Mai departe, Isus laudă biserica şi o sfătuieşte cum să iasă din dificultăţi. La sfârşit, apare un apel de a asculta ce zice bisericilor Duhul şi o făgăduinţă pentru cel ce va birui.

Pe măsură ce vom analiza aceste mesaje, vom observa că Isus a fost capabil să împlinească nevoile fiecărei biserici, indiferent de situaţie, şî vom căpăta încrederea că El poate să împlinească şi nevoile noastre.