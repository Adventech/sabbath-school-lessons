---
title:  Un gând de încheiere
date:  01/02/2019
---

Prin simbolurile ei, viziunea despre ruperea celor şapte peceţi arată către grija lui Dumnezeu pentru poporul Său de pe pământ. Kenneth A. Ştrand spune:

„În Scriptură, există asigurarea că Dumnezeu i-a purtat mereu de grijă poporului Său, că El este mereu prezent ca să-l susţină şi că în măreţul deznodământ escatologic îl va răzbuna pe deplin şi îl va răsplăti generos cu viaţa veşnică. Cartea Apocalipsa preia şi dezvoltă frumos tema aceasta şi nu este nici pe departe o carte obscură sau bizară care face notă discordantă cu restul Bibliei, în general; ea transmite însăşi esenţa mesajului biblic. Potrivit ei, «Cel viu» – Cel care a învins moartea şi mormântul (Apocalipsa 1:18) – nu-i va părăsi niciodată pe urmaşii Săi credincioşi şi, chiar şi atunci când sunt martirizaţi, ei sunt învingători (Apocalipsa 12:11) şi le este rezervată «cununa vieţii» (Apocalipsa 2:10; 21:1-4; 22:4).” (Vezi Kenneth A. Ştrand, „The Seven Heads: Do They Represent Roman Emperors?” în Symposium on Revelation, cartea 2, 1992, vol. 7, p. 206.)

Studiu suplimentar: Mărturii pentru pastori şi slujitorii Evangheliei, cap. „Nevoia lumii”, ed. 2007, pp. 405-407.

**Biblia şi cartea istoria mântuirii – studiu la rând**: 

**Biblia: Leviticul 8-14**

`1. Ce anume s-a arătat întregului popor, după ce Moise şi Aaron au ieşit din cortul întâlnirii?`

`2. Ce lege veşnică i-a fost dată lui Aaron, după moartea lui Nadab şi Abihu?`

`3. Când puteau ieşi în viaţa publică femeia care năştea un băiat şi cea care năştea o fată?`

`4. În cazul vindecării unui lepros, unde trebuia făcută cercetarea?`

**Istoria mântuirii, capitolul 49**

`5. Din ce cauză a degenerat religia protestantă în formalism?`