---
title:  Evanghelia de pe Patmos
date:  29/12/2018
---

> <p>Textul de memorat</p>
> „Ferice de cine citeşte şi de cei ce ascultă cuvintele acestei prorocii şi păzesc lucrurile scrise în ea, căci vremea este aproape!” (Apocalipsa 1:3)

Profeţiile din Apocalipsa i-au fost descoperite apostolului Ioan în viziune în urmă cu peste nouăsprezece secole, pe când se afla exilat pe mica insulă stâncoasă Patmos, din Marea Egee (Apocalipsa 1:9). Apocalipsa 1:3 lasă să se înţeleagă că ele urmau să fie citite cu voce tare în biserică. Versetul îi promite fericire celui care urma să le citească cu voce tare, precum şi celor care aveau să le asculte, mai exact credincioşilor adunaţi la biserică. Însă ei nu sunt fericiţi doar pentru că le citesc sau le ascultă, ci şi pentru că le păzesc (vezi Apocalipsa 22:7).

Profeţiile din Apocalipsa sunt dovada că Dumnezeu are grijă de poporul Său. Ele ne vorbesc despre scurtimea şi despre fragilitatea vieţii, despre mântuirea prin Isus şi despre chemarea noastră de a răspândi Evanghelia.

Profeţiile biblice seamănă cu o lumină care străluceşte într-un loc întunecos (2 Petru 1:19). Menirea lor este să ne ofere îndrumare pentru viaţa prezentă şi speranţă pentru viitor. Iar de îndrumarea lor vom avea nevoie până la revenirea lui Hristos şi pană la întemeierea împărăţiei Sale veşnice!