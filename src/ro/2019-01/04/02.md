---
title:  În sala tronului din cer
date:  20/01/2019
---

În Apocalipsa 4:1, Isus îl invită pe Ioan să urce în cer prin uşa deschisă, pentru a-i oferi o imagine extinsă a istoriei, din timpul acela până la revenirea Sa.

`1. Ce aflăm despre grandoarea sălii tronului ceresc? Apocalipsa 4:1-8; Ezechiel 1:26-28; Apocalipsa 5:11-14`

Prin uşa deschisă a templului ceresc, apostolul a văzut tronul lui Dumnezeu. Tronul acesta este simbolul domniei şi al autorităţii lui Dumnezeu asupra lumii create, iar curcubeul care înconjoară tronul reprezintă credincioşia Lui faţă de poporul Său. însă autoritatea Lui a fost contestată de Satana, adversarul Său care a vrut să-l ia locul. Aceasta este miza principală a marii lupte dintre Dumnezeu şi Satana. întrunirea din sala tronului ceresc are ca scop să stabilească o dată pentru totdeauna legitimitatea domniei lui Dumnezeu asupra universului.

`2. Ce învăţăm din următoarele texte despre închinarea adevărată? De ce se cuvine să ne închinăm lui Dumnezeu (capitolul 4) şi Mielului (capitolul 5)? Apocalipsa 4:8-11; Apocalipsa 5:9-14`

Apocalipsa 4 şi 5 prezintă o descriere generală a sălii tronului din templul ceresc şi a închinării care se desfăşoară acolo. Dumnezeu primeşte laude pentru puterea Sa creatoare şi Mielul, pentru mântuirea pe care a adus-o. închinarea adevărată rememorează şi celebrează lucrarea minunată a lui Dumnezeu de creare şi de răscumpărare. Dumnezeul care a creat lumea are puterea de a o readuce la starea iniţială şi de a o transforma într-o locuinţă veşnică pentru poporul Său, aşa cum a promis.

`„Mielul care a fost junghiat” pentru noi este Creatorul nostru si al universului. Ce speranţă ne dă acest fapt, în această lume a necazului si durerii?`