---
title:  Studiu suplimentar
date:   26/07/2024
---

**Suplimentar:** Ellen G. White, Parabolele Domnului Hristos, cap. 2 „Adevărata sfințire este dedicarea totală în slujba lui Dumnezeu. Aceasta este condiția unei vieți creștine veritabile. Domnul Hristos pretinde o consacrare fără rezerve, pentru o slujire neîmpărțită. El cere inima, mintea, sufletul și toată puterea ființei. Dorințele eului nu trebuie satisfăcute. Cel care trăiește pentru sine nu este creștin.

Iubirea trebuie să fie principiul motivator al oricărei fapte. Iubirea este principiul fundamental al guvernării lui Dumnezeu, atât în cer, cât și pe pământ, și trebuie să constituie temelia caracterului creștin. Numai iubirea îl poate face să fie și să rămână statornic. Numai ea îl poate face capabil să reziste în fața ispitei și a încercării.

Iar iubirea se va dezvălui prin sacrificiu. Planul de răscumpărare a fost întemeiat pe sacrificiu – un sacrificiu atât de vast, de profund și de înalt, încât nu poate fi măsurat. Domnul Hristos a dat totul pentru noi, iar cei care Îl acceptă pe Hristos vor fi dispuși să sacrifice totul de dragul Răscumpărătorului lor. Gândul la onoarea și slava Lui va constitui o prioritate față de orice altceva” (Ellen G. White, Parabolele Domnului Hristos, p. 48-49).

**Studiu zilnic:** Zaharia 2 – 8; Ellen G. White, Divina vindecare, cap. „Fals și adevărat în educație”, subcap. „Literatura de senzație”

`1. Câte neamuri vor alcătui poporul Domnului în ziua aceea?`
`2. Ce scria pe sulul de carte care zbura?`
`3. Ce era „ca diamantul de tare”?`
`4. Completați textul: „Iată trebuie să faceți:…….”`
`5. Care este cea mai sigură metodă în ce privește ficțiunea?`