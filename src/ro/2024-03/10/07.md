---
title:  Studiu suplimentar
date:   06/09/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 69

În lume se întâmplă multe lucruri care sunt foarte tulburătoare. Oamenii sunt speriați cu adevărat de ceea ce se întâmplă. Ce facem noi, ca adventiști de ziua a șaptea, care avem un fel de „informații din interior” cu privire la aceste evenimente, pentru a le insufla oamenilor speranța pe care o avem în Isus și în promisiunea venirii Sale?

„Pentru că nu ştim timpul exact al venirii Lui, ni se dă sfatul să veghem. […] Aceia care aşteaptă venirea Domnului nu lenevesc. Aşteptarea venirii lui Hristos are ca scop să-i facă pe oameni să se teamă de Domnul şi de judecăţile Lui asupra neascultării, precum și să le deschidă ochii faţă de marele păcat de a respinge ofertele Sale de milă. Aceia care sunt vigilenți în privința venirii Domnului îşi curăţă sufletul prin ascultare de adevăr și îmbină vigilența cu o activitate intensă. Pentru că ştiu că Domnul este la uşă, zelul lor este înviorat şi ei colaborează cu fiinţele cereşti în lucrarea de salvare de suflete. Aceştia sunt slujitorii credincioşi şi înţelepţi care le dau celor din casa Domnului «partea lor de hrană la vremea potrivită» (Luca 12:42). Ei rostesc adevărul care este în mod deosebit aplicabil în această perioadă. După cum Enoh, Noe, Avraam şi Moise au vestit adevărul, fiecare pentru vremea lui, tot așa slujitorii lui Hristos rostesc acum o avertizare deosebită pentru generaţia lor” (Ellen G. White, Hristos, Lumina lumii/Viața lui Iisus, p. 634).

**Studiu zilnic:** Matei 26 – Marcu 4; Ellen G. White, Divina vindecare, cap. „Ajutor în viețuirea zilnică”, subcap. „Planuri pentru viitor” la final

`1. Cine și când „a plâns cu amar”?`
`2. Cine a suferit mult în vis din pricina neprihănitului Isus?`
`3. Între ce ore s-a făcut întuneric peste toată țara?`
`4. Cum reacționau duhurile necurate când Îl vedeau pe Isus?`
`5. Care este cea mai bună pregătire pentru încercările zilei de mâine?`