---
title:  Studiu suplimentar
date:   23/08/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 56, 57 „Isus a iubit totdeauna copiii. El primea simpatia lor copilărească şi iubirea lor sinceră, neprefăcută. Laudele recunoscătoare de pe buzele lor curate erau ca o muzică pentru urechile Sale şi Îi înviorau inima atunci când era abătut din cauza oamenilor vicleni şi făţarnici cu care venea în contact. Oriunde mergea Mântuitorul, bunătatea înfăţişării Sale şi purtarea Sa delicată şi amabilă câştigau iubirea şi încrederea copiilor. […]

Acelora care, asemenea tânărului bogat, sunt în posturi de încredere şi au averi mari li se va părea poate un sacrificiu prea mare să lase totul pentru a-L urma pe Hristos. Dar aceasta este regula de purtare pentru toţi cei care doresc să devină ucenici ai Săi. Nu se primeşte nimic altceva decât ascultare. Predarea de sine este miezul învăţăturilor lui Hristos. Adesea ni se pare că ne este impusă într-un limbaj care pare poruncitor, pentru că nu există altă cale de a-l salva pe om decât de a îndepărta lucrurile care, dacă ar fi cultivate, ar duce la degradarea întregii fiinţe” (Ellen G. White, Hristos, Lumina lumii/Viața lui Iisus, p. 511, 523).

**Studiu zilnic:** Matei 12 – 18; Ellen G. White, Divina vindecare, cap. „Cunoașterea primită prin Cuvântul lui Dumnezeu”, subcap. „Descoperiri mai clare ale lui Dumnezeu” și „Educația în viața veșnică”

`1. De ce Domnul Se adresa mulțimilor în pilde?`
`2. Ce făceau bolnavii ca să se poată atinge de poala hainei Mântuitorului?`
`3. Cum erau gândurile ucenicului numit de Isus „Satano”?`
`4. Cum a spus Domnul să ne purtăm cu cei micuți?`
`5. Cum cresc puterile naturii umane?`