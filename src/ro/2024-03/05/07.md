---
title:  Studiu suplimentar
date:   02/08/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 35, 36

„Toţi aceia care acceptă să fie instruiţi de Dumnezeu trebuie să dea dovadă de o viaţă care nu e în armonie cu lumea, cu obiceiurile şi practicile ei și fiecare om are nevoie de o experienţă personală de dobândire a cunoaşterii voii lui Dumnezeu. […] El ne îndeamnă: «Liniștiți-vă și cunoașteți că eu sunt Dumnezeu” (Psalmii 46:10, BTF). Numai aici poate fi găsită adevărata liniște. Şi aceasta constituie eficienta pregătire pentru aceia care lucrează pentru Dumnezeu. În mijlocul mulţimii grăbite şi în vâltoarea activităţii intense a vieţii, sufletul astfel înviorat va fi înconjurat cu o atmosferă de lumină şi pace. […]

Inimile lor nemulţumite se frământau de ce Isus, care era capabil să facă atâtea minuni cum văzuseră ei, nu putea să dea sănătate, forță şi bogăţie întregului Său popor, să-l elibereze de opresori şi să-l înalţe în putere şi onoare? Faptul că pretindea că este Trimisul lui Dumnezeu şi refuza să fie împăratul lui Israel era o taină pe care ei n-o înţelegeau. Refuzul Lui era greşit interpretat. Mulţi au ajuns la concluzia că nu îndrăznea să dea curs afirmațiilor pe care le făcea pentru că El Însuşi Se îndoia de caracterul divin al misiunii Sale. În felul acesta îşi deschideau inima pentru necredinţă şi seminţele pe care le semănase Satana au rodit înţelegere greşită şi necredinţă” (Ellen G. White, Hristos, Lumina lumii/Viața lui Iisus, p. 363, 385).

**Studiu zilnic:** Zaharia 9 – Maleahi 1; Ellen G. White, Divina vindecare, cap. „Fals și adevărat în educație”, subcap. „Mituri și basme” și „Învățătura lui Hristos”

`1. Ce spunea profeția că va face Împăratul călare pe un măgar?`
`2. Ce se întâmplă când Domnul nu mai are milă de locuitorii țării?`
`3. Până și pe ce obiecte va fi scrisă expresia „Sfinți Domnului”?`
`4. Care este „poporul pe care S-a mâniat Domnul pentru totdeauna”?`
`5. Cum răspundea Isus întrebărilor iscoditoare?`