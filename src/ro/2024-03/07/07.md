---
title:  Studiu suplimentar
date:   16/08/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 47, 48

„Înainte de onoare este umilinţa. Pentru a sta într-un loc înalt înaintea oamenilor, Dumnezeu alege pe lucrătorul care, asemenea lui Ioan Botezătorul, ocupă un loc umil în faţa lui Dumnezeu. Ucenicul care seamănă cel mai mult cu un copil este lucrătorul care are cel mai mult succes în lucrarea lui Dumnezeu. Inteligenţele cereşti pot să conlucreze cu acela care nu caută să-şi înalţe eul, ci să salveze suflete. […]

Prin tot ceea ce dobândim un avantaj asupra altora – prin educaţie și perfecționare, nobleţe de caracter, instruire creştină, experienţă religioasă – suntem datori faţă de cei mai puţin privilegiaţi și, pe cât ne stă în putinţă, să îi ajutăm şi să îi servim. Dacă suntem tari, să înălţăm braţul celor slabi. Îngeri ai măririi, care văd pururea faţa Tatălui din cer, sunt bucuroşi să servească celor mai mici ai Lui. Fiinţe înfiorate, care au multe trăsături de caracter criticabile, sunt în grija lor deosebită. Îngerii sunt totdeauna prezenţi acolo unde sunt mai necesari, alături de cei ce au de dus lupta cea mai grea cu eul şi ale căror împrejurări de viaţă sunt cele mai descurajatoare. Tocmai în această slujire vor colabora adevăraţii urmaşi ai lui Hristos” (Ellen G. White, Hristos, Lumina lumii/Viața lui Iisus, p. 436, 440).

**Studiu zilnic:** Matei 5 – 11; Ellen G. White, Divina vindecare, cap. „Cunoașterea primită prin Cuvântul lui Dumnezeu”, până la subcap. „Descoperiri mai clare…”

`1. În ce situație nu vom avea „răsplată de la Tatăl” nostru?`
`2. Cum vin și cum sunt prorocii mincinoși?`
`3. Despre care cetate se spune că a ieșit în întregime să-L întâmpine pe Isus?`
`4. Cum a fost îndreptățită Înțelepciunea`?
`5. Cine e pregătit să se angajeze în studiul științelor naturii?`