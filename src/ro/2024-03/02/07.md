---
title:  Studiu suplimentar
date:   12/07/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 26, 27

Ce imagine a lui Isus prezintă capitolul 1 din Marcu? Isus are autoritatea de a chema ucenici și aceștia răspund. El este sfânt, spre deosebire de duhurile necurate aflate sub conducerea lui Satana. O mare luptă între bine și rău este în desfășurare, dar Isus are mai multă putere decât demonii. El are compasiune pentru oamenii bolnavi și îi ajută, atingându- i atunci când poate nimeni altcineva nu i-ar atinge.

„Isus vorbea în sinagogă. […] Atenţia oamenilor a fost abătută de la Hristos şi cuvintele Lui nu mai erau ascultate. Asta și urmărea Satana îndrumându-şi victima spre sinagogă. [...] Acela care îl biruise pe Satana în pustiul ispitei era din nou faţă în faţă cu vrăjmaşul Său. [...] Mântuitorul a vorbit cu autoritate şi l-a eliberat pe prizonier” (Ellen G. White, Hristos, Lumina lumii/Viața lui Iisus, p. 255, 256).

Domnul nostru desfășura o activitate intensă, mergând pe jos, fiind aproape în permanență în contact cu mulți oameni. Cum Își păstra o abordare calmă și fermă față de misiune și față de oameni? Fără îndoială că prin experiența Lui zilnică de rugăciune. Gândește-te la un program personal de rugăciune și studiere a Scripturilor. Folosește acel timp pentru a-ți dezvolta o atitudine pașnică, sub îndrumarea Duhului Sfânt și a Cuvântului lui Dumnezeu.

**Studiu zilnic:** Mica 6 – Habacuc 2; Ellen G. White, Divina vindecare, cap. „Fals și adevărat în educație”, subcap. „Autorii necredincioși” și „Lucrările istorice și teologice

`1. „Ce alta cere Domnul de la tine”?`
`2. De ce Mica recomandă să nu crezi prietenul și să nu te încrezi în ruda apropiată?`
`3. Cine sunt „mai mulți decât stelele cerului”?`
`4. Cu cine este asemănat „cel beat”?`
`5. Ce gândea Ellen White când vedea librării cu volume groase de lucrări istorice și teologice?`