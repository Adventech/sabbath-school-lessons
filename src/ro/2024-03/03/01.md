---
title:  Discuții și polemici
date:   13/07/2024
---

> <p>De memorat</p>
> „Apoi le-a zis: «Sabatul a fost făcut ___________ om, iar _____  omul, pentru Sabat; aşa că Fiul omului este ____________ chiar  şi al ______________________»” (Marcu 2:27,28).

Marcu 2:1 – 3:6 conține cinci istorisiri care ilustrează învățătura  Domnului Isus în contrast cu învățătura conducătorilor religioși.  Relatările urmează un anumit tipar, fiecare dintre ele se leagă de cea  anterioară printr-o paralelă tematică. Ultima relatare închide cercul și  se leagă de prima.

Fiecare dintre aceste episoade ilustrează aspecte ale identității  lui Isus, după cum exemplifică declarațiile din Marcu 2:10,17,20,28.  Secțiunile din studiu aferente zilelor de duminică, luni și marți vor aprofunda  semnificația acestor relatări și a declarațiilor Domnului Hristos  pe care le conțin. Marcu 3:20-35 constituie subiectul studiului nostru de  miercuri și de joi.

Vom vedea și exemplificarea unei tehnici folosite de scriitorul evangheliei  numită „povestire în ramă”. Acest tipar narativ apare de cel puțin  șase ori în Marcu. În fiecare dintre aceste cazuri se pune accent pe un  aspect important al naturii lui Isus și al rolului Său de Mesia sau pe  natura uceniciei. În această săptămână vom citi câteva relatări despre  Hristos și vom vedea ce putem învăța din ele.

**20 iulie: Ziua Evanghelistului laic**