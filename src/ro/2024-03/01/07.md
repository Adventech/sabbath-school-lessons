---
title:  Studiu suplimentar
date:   05/07/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 10; Faptele apostolilor, cap. 17

Cât este de fascinant că mesajul primului înger din Apocalipsa 14:6,7 este paralel cu mesajul Evangheliei lui Isus din Marcu 1:15!

| Marcu 1 | Categorie | Apocalipsa 14 |
| --- | --- | --- |
| Vremea împlinită (Daniel 9) | Profeția temporală | Ceasul judecății (Daniel 7 și 8) |
|Împărăția aproape | Promisiunea din cadrul legământului | Evanghelia veșnică |
|Pocăiți-vă! Credeți! |Chemarea la ucenicie | Temeți-vă! Dați slavă! Închinați-vă lui Dumnezeu! |

Mesajul primului înger anunță începutul judecății preadvente, prezisă în Daniel 8:14, care a început în anul 1844. Judecata aduce împărăția lui Dumnezeu pentru poporul Său persecutat (Daniel 7:22). Apelul primului înger de a ne teme, a-I da slavă lui Dumnezeu și a ne închina Lui este chemarea la ucenicie adresată lumii în zilele sfârșitului, când puterile fiarei din Apocalipsa 13 prezintă un fals dumnezeu căruia să ne închinăm. Așa cum mesajul lui Isus din Marcu 1 este strâns legat de profețiile din Daniel, și solia primului înger este strâns legată de profeția lui Daniel despre încheierea istoriei pământului.

Întrebările suplimentare de la studiul de vineri sunt un ajutor și o încurajare pentru a studia zilnic Biblia. Recomandăm folosirea acestora la începutul sau la sfârșitul lecției din Sabat în biserici, cu răspunsuri rapide. În acest trimestru, întrebările din cartea Divina vindecare sunt formulate după ediția tipărită.

**Studiu zilnic:** Iona 3 – Mica 5; Ellen G. White, Divina vindecare, cap. „Fals și adevărat în educație”, primele 3 paragrafe.

`1. Cum trebuiau să postească animalele din Ninive?`
`2. Ce simte Dumnezeu pentru oamenii mulți care nu știu să deosebească dreapta de stânga?`
`3. Cine ar fi „un proroc pentru poporul acesta”?`
`4. Cine este „lovit cu nuiaua peste obraz”?`
`5. De ce fel de școli avem nevoie?`