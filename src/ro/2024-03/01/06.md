---
title:  Evanghelia după Isus
date:   04/07/2024
---

`8 Citește Marcu 1:14,15. Care sunt cele trei părți ale mesajului Evangheliei proclamat de Domnul Isus?`

Marcu rezumă aici mesajul simplu și direct al lui Isus. Cele trei părți ale acestuia sunt ilustrate în tabelul următor:

| Categorie | Conținut |
| --- | --- |
| Profeție temporală | S-a împlinit vremea. |
| Promisiunea din cadrul legământului | Împărăția lui Dumnezeu este aproape. |
| Chemarea la ucenicie | Pocăiți-vă și credeți în Evanghelie! |

Profeția temporală la care face referire Isus este profeția de 70 de săptămâni din Daniel 9:24-27. Această profeție s-a împlinit prin botezul Domnului, când El este uns cu Duhul Sfânt și Își începe lucrarea (Faptele apostolilor 10:38). Profeția uimitoare de 70 de săptămâni este ilustrată în diagrama următoare:

![Chart](chart.png)

În această profeție, o zi reprezintă un an (Numeri 14:34; Ezechiel 4:6). Profeția a început în anul 457 d.H. cu decretul dat de Artaxerxes, împăratul Persiei, privind finalizarea lucrărilor de restaurare a Ierusalimului (vezi Ezra 7). Șaizeci și nouă de săptămâni profetice aveau să se întindă până în anul 27 d.H., când Isus a fost botezat și uns cu Duhul Sfânt la începutul lucrării Sale. Crucificarea Sa avea să aibă loc după 3 ani și jumătate. În cele din urmă, încheierea celei de-a 70-a săptămâni urma să aibă loc în anul 34 d.H., când Ștefan a fost ucis cu pietre și mesajul Evangheliei a început să se răspândească atât printre neevrei, cât și printre evrei.

`Cum poate cunoașterea profeției de 70 de săptămâni să contribuie la creșterea credinței tale în Isus Hristos și în veridicitatea cuvântului profetic?`