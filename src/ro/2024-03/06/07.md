---
title:  Studiu suplimentar
date:   09/08/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 42-44

„Cât de răspândit este acest păcat subtil şi înşelător între urmaşii de astăzi ai Domnului, ca şi pe vremuri! […] Cât de prompt este gândul ca eul să fie satisfăcut şi cât de mare, dorinţa după aprobarea oamenilor! Iubirea de sine şi dorinţa de a găsi o cale mai uşoară decât cea rânduită de Dumnezeu duc la înlocuirea preceptelor dumnezeieşti cu teorii şi tradiţii omeneşti. Chiar pentru ucenicii Săi sunt rostite cuvintele de avertizare ale lui Hristos: «Luaţi seama şi feriţi-vă de aluatul fariseilor!»

Religia lui Hristos este însăşi sinceritatea. Zelul pentru slava lui Dumnezeu este motivul sădit de Duhul Sfânt şi numai acțiunea eficientă a Duhului îl poate sădi. Numai puterea lui Dumnezeu poate alunga egoismul şi ipocrizia. Semnul acțiunii Sale este tocmai această schimbare. Când credinţa pe care o acceptăm distruge egoismul şi făţărnicia, când ne determină să căutăm slava lui Dumnezeu, nu slava proprie, putem fii siguri că este o religie adevărată. «Tată, proslăveşte Numele Tău» (Ioan 12:28) a fost nota dominantă a vieţii lui Hristos şi, dacă Îl urmăm, aceasta va fi şi nota dominantă a vieţii noastre. El ne porunceşte «să umblăm cum a umblat El» şi «prin aceasta ştim că Îl cunoaştem, dacă păzim poruncile Lui» (1 Ioan 2:6,3)” (Ellen G. White, Hristos, Lumina lumii/Viața lui Iisus, p. 409).

**Studiu zilnic:** Maleahi 2 – Matei 4; Ellen G. White, Divina vindecare, cap. „Importanța căutării adevăratei cunoașteri”

`1. Prin ce L-au obosit oamenii pe Domnul?`
`2. Împotriva cui Se va grăbi Domnul să mărturisească?`
`3. Pe cine numea Ioan Botezătorul „pui de năpârci”?`
`4. Ce cuvinte a repetat Domnul în fiecare răspuns dat diavolului în pustiul ispitirii?`
`5. De ce depind toate faptele noastre bune?`