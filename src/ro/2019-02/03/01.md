---
title:  Pregătirea pentru schimbare
date:  13/04/2019
---

> <p>Textul de memorat</p>
> „Dreptatea va merge şi înaintea Lui, şi-L va şi urma, călcând pe urmele paşilor Lui!” (Psalmii 85:13)

Viaţa este plină de schimbări. Lucrurile se schimbă tot timpul. Singurul lucru care nu se schimbă este însăşi realitatea schimbării. De fapt, schimbarea face parte din existenţa noastră. Chiar şi legile fizicii par să ne înveţe că schimbarea există în structura cea mai profundă a realităţii.

Adesea, schimbarea vine pe neaşteptate. Ne urmăm liniştiţi rutina când, deodată, într-o clipă, totul se schimbă şi suntem prinşi complet nepregătiţi.

Pe de altă parte, uneori vedem schimbările venind. Ne sunt date avertizări, semne şi indicii care să ne anunţe că lucrurile se vor schimba. Când se întâmplă astfel, este înţelept să începem să ne pregătim, în măsura în care este posibil, pentru ceea ce întrevedem că va avea loc. Multe dintre aceste schimbări sunt mari: căsătoria, copiii, bătrâneţea şi chiar moartea.

Şi încă un aspect de care trebuie să ţinem seama: noi nu trăim în izolare. Ceea ce înseamnă că schimbarea care se va produce cu noi ne va afecta şi familia, şi nu într-o mică măsură. În acelaşi timp, schimbările care se vor produce cu ceilalţi membri ai familiei ne vor afecta şi pe noi.