---
title:  Cum să facem alegeri corecte
date:  08/04/2019
---

`Toţi cunoaştem foarte bine importanţa alegerilor pe care le facem. Dar ştim şi ce impact negativ pot avea alegerile greşite asupra vieţii noastre şi asupra vieţilor altora. Întrebarea este: Cum putem să facem alegeri corecte?`

**2. Următoarele versete ne prezintă câţiva paşi care ne pot ajuta în încercarea de a lua decizii bune. Care sunt aceşti paşi?**

`Pasul 1. 1 Tesaloniceni 5:17; Iacov 1:5`

`Pasul 2. Isaia 1:19; Matei 7:24,25`

`Pasul 3. Psalmii 119:105; 2 Timotei 3:16`

`Pasul 4. Proverbele 3:5,6; Isaia 58:11`

`Pasul 5. Proverbele 15:22; Proverbele 24:6`

Ori de câte ori trebuie să luăm o decizie importantă, este esenţial să mergem la Domnul, în rugăciune, ca să ne asigurăm că alegerea pe care o facem nu ne va determina să călcăm în vreun fel Legea lui Dumnezeu sau vreun principiu din Cuvântul Său. În aceeaşi măsură este important să ne încredem în Dumnezeu, să-I predăm Lui capacitatea noastră decizională, adică să ne rugăm ca alegerile pe care le facem să-I aducă Lui slavă, iar noi să fim gata să-I supunem dorinţele noastre, dacă acestea se opun planului Său pentru viaţa noastră. De multe ori, când trebuie să luăm o decizie, ne pot fi de folos şi sfătuitorii înţelepţi. În cele din urmă, putem să ne simţim în siguranţă ştiind că Dumnezeu ne iubeşte şi doreşte ce este cel mai bine pentru noi şi că, dacă îi supunem Lui viaţa noastră, în credinţă şi în umilinţă, putem merge mai departe cu încredere în alegerea pe care am făcut-o.

`Cum procedezi când trebuie sa iei decizii importante în viaţa ta? Ce paşi spirituali urmezi în dorinţa de a face alegeri corecte?`