---
title:  Să iubim aşa cum promitem!
date:  16/05/2019
---

Coeziunea şi unitatea familiei depind de angajamentul tuturor membrilor ei, începând cu angajamentul soţilor de a-şi purta de grijă unul altuia. Istoria biblică prezintă şi exemple de promisiuni încălcate, de încredere înşelată, de lipsa angajamentului acolo unde acesta ar fi trebuit să existe. Dar Scriptura oferă şi exemple de oameni simpli care, cu ajutorul lui Dumnezeu, şi-au respectat angajamentul faţă de prieteni şi faţă de familie şi şi-au ţinut promisiunile.

**7. Analizează următoarele familii şi nivelurile lor de angajament. Cum ar fi putut să fie întărit acesta în unele familii? Ce a dus la încurajarea angajamentului în altele?**

`Angajament părinte-copil Geneza 33:12-14; Exodul 2:1-10`

`Angajament între fraţi Geneza 37:17-28`

`Angajament faţă de familie Rut 1:16-18; 2:11,12,20; 3:9-13; 4:10,13`

`Angajament marital Osea 1:2,3,6,8; 3:1-3`

Atunci când ne angajăm faţă de o altă persoană, ca în cadrul căsătoriei, sau atunci când luăm decizia de a aduce pe lume sau a adopta un copil, trebuie să existe o supunere de bunăvoie din partea noastră de a face un alt fel de alegere în viitor – renunţarea la controlul asupra unui important segment al vieţii noastre.

`Ce înseamnă pentru tine, personal, făgăduinţa lui Isus care implică angajamentul Său (Evrei 13:5)? Ce efect ar trebui să aibă acest angajament al Său faţă de tine asupra angajamentului tău faţă de El, faţă de soţul tău sau soţia ta, faţă de copiii tăi şi faţă de fraţii şi surorile de credinţă?`