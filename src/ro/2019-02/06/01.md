---
title:  Un cântec de dragoste regal
date:  04/05/2019
---

> <p>Textul de memorat</p>
> „Pune-mă ca o pecete pe inima ta, ca o pecete pe braţul tău; căci dragostea este tare ca moartea, şi gelozia este neînduplecată ca Locuinţa morţilor; jarul ei este jar de foc, o flacără a Domnului.” (Cântarea cântărilor 8:6)

Una dintre cele mai importante perioade ale vieţii este căsătoria. Nu toţi se căsătoresc, dar, pentru cei care o fac, căsătoria aduce provocări şi binecuvântări speciale. Printre aceste binecuvântări se numără şi minunatul dar al sexualităţii. Ce puternică exprimare a dragostei poate fi acest dar, la timpul potrivit şi în locul potrivit!

Biblia nu este împotriva relaţiilor intime, ci împotriva folosirii greşite a acestui dar minunat oferit de Creator fiinţelor umane.

De fapt, Cântarea cântărilor descrie relaţia dintre o tânără mireasă, Sulamita, şi iubitul ei, care se crede a fi fost însuşi împăratul Solomon. Cartea dezvăluie tainele intimităţii umane şi satisfacţiile iubirii conjugale în cadrul căsătoriei. Deşi Cântarea cântărilor a fost adesea tratată alegoric, drept un simbol al relaţiei dintre Dumnezeu şi poporul Său sau dintre Hristos şi biserică, ea este, înainte de toate, un poem al dragostei care se găseşte în relaţia atât de real umană dintre un bărbat şi o femeie.

În această săptămână vom urmări căsătoria aşa cum este ea înfăţişată în această carte a Vechiului Testament.