---
title:  Susţinerea familiei în timpul schimbărilor
date:  11/06/2019
---

Schimbarea apare inevitabil şi în mod tulburător în orice familie, indiferent de mediul social în care trăieşte. Unele schimbări sunt legate de parcurgerea predictibilă a ciclului vieţii. Adeseori însă schimbările sunt impredictibile, precum moartea, dezastrele, războiul, boala, mutările familiei sau insuccesul în carieră. Multe familii se confruntă cu schimbări economice şi sociale în localitatea în care trăiesc sau în ţara lor. Alte schimbări sunt direct legate de cultură.

**4. Numeşte schimbările majore, chiar traumatizante, cu care s-au confruntat următoarele personaje biblice. Ce impact au avut aceste schimbări asupra vieţii familiei lor? Ce mecanism ai avea la dispoziţie ca să faci faţă cu bine dacă ai fi în acea situaţie? În ce privinţe crezi că ai reacţiona diferit?**

`Avraam, Sara, Lot (Geneza 12:1-5)`

`Hadasa (Estera 2:7-9)`

`Daniel, Hanania, Mişael şi Azaria (Daniel 1)`

Odată cu schimbarea vin şi experienţa pierderii, şi neliniştea incertitudinii cu privire la viitorul imediat. În funcţie de capacitatea familiei de a se adapta la schimbări, aceste experienţe îi pot propulsa pe oameni către noi niveluri de creştere şi de apreciere a lucrurilor spirituale sau îi pot conduce la stres şi la anxietate. Satana exploatează perturbările pe care le aduce schimbarea, sperând să inducă îndoială şi neîncredere în Dumnezeu. Făgăduinţele Cuvântului lui Dumnezeu, resursele oferite de familie şi de prieteni şi asigurarea că viaţa lor se afla în mâna lui Dumnezeu i-au ajutat pe mulţi dintre eroii şi eroinele credinţei să facă faţă cu succes marilor încercări ale vieţii.

`Dacă ştii pe cineva (sau o familie) care se confruntă cu o schimbare traumatizantă, fă ceva pentru a-i oferi ajutor şi încurajare.`