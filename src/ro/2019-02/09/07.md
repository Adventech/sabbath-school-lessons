---
title:  Un gând de încheiere
date:  29/05/2019
---

Mulţi suferă ca urmare a dependenţelor: şi-au pierdut banii, locul de muncă, sănătatea şi libertatea. Dar Isus a venit să ne aducă eliberarea de păcate şi de vicii şi, „dacă Fiul vă face slobozi, veţi fi cu adevărat slobozi” (Ioan 8:36). El a promis că va fi întotdeauna cu noi (Matei 28:20; Isaia 43:2), aşa că nu trebuie să purtăm singuri războiul acesta. Lupta este a Domnului (1 Samuel 17:47) şi El ne-a promis biruinţa (1 Petru 1:3-9). Astăzi putem să pornim pe drumul victoriei asupra oricărei dependenţe şi să primim libertatea pe care o dorim şi noi, şi Dumnezeu. Desigur, vom avea de luptat şi se va putea ca, uneori, chiar să cădem. Dar, atâta timp cât nu-L părăsim pe Domnul, nici El nu ne va părăsi. Şi nu este nimic greşit în a căuta ajutor profesionist. Aşa cum poate folosi un specialist în medicină ca să ne ajute în problemele de sănătate, Domnul poate folosi şi un consilier profesionist ca să ne ajute în cazul unei dependenţe.

„Când dificultăţile şi încercările ne înconjoară, trebuie să fugim la Dumnezeu şi să aşteptăm cu încredere ajutorul Aceluia care este puternic pentru a mântui şi a elibera. Dacă vrem să primim binecuvântarea lui Dumnezeu, trebuie să o cerem. Rugăciunea este o datorie şi o necesitate, dar oare nu neglijăm noi lauda? … Trebuie să cultivăm recunoştinţa. Ar trebui să contemplăm adesea bunătăţile lui Dumnezeu, să ne amintim de ele, să lăudăm şi să slăvim Numele Său sfânt, chiar şi atunci când trecem prin necazuri şi suferinţe.” – Ellen G. White, Solii alese, cartea 2, p. 268

**Biblia şi cartea istoria mântuirii – studiu la rând**: 

**Biblia: Judecătorii 7-13**

`1. Care sunt cele două cetăţi care au refuzat să le dea pâine lui Ghedeon şi oştenilor lui?`

`2. Câte sute de ani trecuseră de când se aşezaseră fiii lui Israel la Hesbon şi în Galaad?`

`3. Cine pe cine omora după criteriul pronunţării unui cuvânt?`

`4. Ce a spus îngerul Domnului referitor la Numele Său?`

**Istoria mântuirii, capitolul 66**

`5. Ce vor face cei nelegiuiţi, mânaţi de o furie ca a (cu furia) demonilor?`