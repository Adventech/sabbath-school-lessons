---
title:  Viața în țara promisă
date:   06/12/2025
---

> <p>De memorat</p> 
> „Un răspuns ________ _______________ mânia, dar o vorbă __________ ___________ mânia” (Proverbele 15:1). 

Traiul într-o comunitate poate duce uneori la dispute și tensiuni. Acest lucru este valabil mai ales într-o comunitate precum biserica, în care oameni din medii și din clase sociale diferite – și uneori crescuți în culturi complet diferite – trăiesc și lucrează împreună pentru un scop comun. 

În această săptămână vom studia capitolul 22 din cartea Iosua și o situație tensionată care a pornit de la o mare neînțelegere în rândul poporului. La începutul cărții, Iosua le-a poruncit unor seminții să treacă Iordanul și să participe la cucerire alături de semințiile de pe partea de vest a Iordanului (Iosua 1:12-18). Acum, că misiunea fusese îndeplinită, acele seminții erau libere să se întoarcă. Doar că, pe partea estică a Iordanului, ele construiesc un altar care stârnește îngrijorare în rândul semințiilor de pe partea de vest a Iordanului. 

De ce este periculos să tragem concluzii pripite despre comportamentul altora? Cum putem cultiva unitatea în biserică? De ce este important să avem în vedere aria mai largă a chemării noastre și să nu ne lăsăm distrași? Acestea sunt câteva dintre întrebările la care vom răspunde săptămâna aceasta. 

**6-13 decembrie: Săptămâna de Rugăciune 13 decembrie: Dar Săptămâna de Rugăciune (colectă)**