---
title:  Studiu Suplimentar
date:   31/10/2025
---

**Suplimentar:** Ellen G. White, Patriarhi și profeți, cap. 45 La fel ca în toate cazurile din Biblie, cunoașterea contextului și condițiilor este crucială. După cum am văzut, conflictul cosmic și motivul literar Dumnezeu ca Judecător sunt esențiale pentru înțelegerea acestor războaie împotriva canaaniților. 

„Dumnezeu este încet la mânie. El le-a dat națiunilor rele o perioadă de probă pentru ca acestea să se poată familiariza cu El și cu caracterul Său. Condamnarea lor a fost în funcție de lumina care le-a fost dată, pentru că au refuzat să primească lumina și au ales căile proprii în locul căilor divine. Dumnezeu a exprimat motivul pentru care nu i-a alungat imediat pe canaaniți. Nelegiuirea amoriților nu era totală. Prin nelegiuirea lor, ei se aduceau treptat pe ei înșiși în punctul în care îngăduința lui Dumnezeu nu mai putea fi exercitată și ei aveau să fie exterminați. Până când avea să se ajungă în acest punct și nelegiuirea lor să fie deplină, răzbunarea lui Dumnezeu avea să fie amânată. Toate națiunile au avut o perioadă de har. Cei care au respins legea lui Dumnezeu aveau să treacă de la un grad de nelegiuire la altul. Copiii aveau să moștenească atitudinea răzvrătită a părinților lor și să facă mai rău decât părinții lor, până când mânia lui Dumnezeu avea să cadă peste ei. Pedeapsa nu era mai mică pentru că era amânată” (Comentarii Ellen G. White, Comentariul biblic adventist, vol. 2, p. 1005). 

**Zilnic:** Deuteronomul 33 – Iosua 5; Ellen G. White, Faptele apostolilor, cap. 45

`1. Unde stă ascunsă moștenirea legiuitorului?`

`2. Cui i s-a spus că nimeni nu va putea sta împotriva lui cât va trăi?`

`3. În ce moment urmau să se despice în două apele Iordanului?`

`4. Ce înseamnă „Ghilgal” și de ce?`

`5. Care este lucrul de care avem cea mai mare nevoie?`