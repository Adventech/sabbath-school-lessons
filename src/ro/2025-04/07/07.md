---
title:  Studiu Suplimentar
date:   14/11/2025
---

**Suplimentar:** Ellen G. White, Patriarhi și profeți, cap. 46 „Potrivit cu instrucțiunile date de Moise, pe muntele Ebal s-a realizat un monument din pietre mari. Pe aceste pietre, acoperite mai întâi cu un strat de tencuială, s-a scris legea – nu numai Cele Zece Porunci vestite pe muntele Sinai și săpate pe cele două table de piatră, ci și legile date lui Moise și scrise de el într-o carte. Lângă acest monument a fost ridicat un altar din pietre necioplite, pe care s-au adus Domnului jertfe. Era semnificativ faptul că altarul a fost așezat pe muntele Ebal, munte pe care trebuia să fie rostit blestemul, și arăta că Israel, din cauza abaterilor de la legea lui Dumnezeu, atrăsese asupra sa pe bună dreptate mânia divină, care s-ar fi manifestat din nou, dacă nu ar fi fost ispășirea Domnului Hristos, reprezentată prin altarul jertfelor” (Ellen G. White, Patriarhi și profeți, p. 500). 

„Dar Sfânta Cină nu trebuie să fie o ocazie de întristare. Nu acesta a fost scopul ei. Când se adună în jurul mesei Sale, ucenicii Domnului nu trebuie să-şi amintească de slăbiciunile lor și să se lamenteze. Nu trebuie să se ocupe de experienţele lor religioase trecute, fie acestea înălţătoare sau descurajatoare. Nu trebuie să dezgroape neînţelegerile cu fraţii lor. Slujba pregătitoare a cuprins toate acestea. Totul s-a făcut înainte: cercetarea de sine, mărturisirea păcatelor, rezolvarea neînţelegerilor. Acum, ucenicii vin să-L întâlnească pe Hristos. Ei nu trebuie să stea în umbra crucii, ci în lumina ei mântuitoare. Trebuie să-şi deschidă sufletul în faţa razelor strălucitoare ale Soarelui Neprihănirii” (Ellen G. White, Viața lui Iisus/Hristos, Lumina lumii, p. 659).

**Zilnic:** Iosua 13 – 19; Ellen G. White, Faptele apostolilor, cap. 49

`1. Cine a fost omul cel mai mare dintre anachimi?`

`2. Cine locuia în Ierusalim pe vremea scrierii cărții Iosua?`

`3. Ce oameni nu au fost mulțumiți de moștenirea primită?`

`4. A cui parte de moștenire era prea mare pentru ei?`

`5. De ce anume nu se va teme adevăratul slujitor al lui Hristos?`