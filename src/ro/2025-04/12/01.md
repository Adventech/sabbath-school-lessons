---
title:  Dumnezeu este credincios
date:   13/12/2025
---

> <p>De memorat</p> 
> „Din toate vorbele ________ pe care le spusese casei lui Israel _____________, niciuna n-a rămas __________________: __________ s-au împlinit” (Iosua 21:45). 

Când John F. Kennedy s-a adresat concetățenilor lui americani la ceremonia sa de învestire, pe 20 ianuarie 1961, discursul lui a avut doar 1.366 de cuvinte, dar a lăsat o amprentă de neșters în mintea americanilor. Încurajându-și țara să se concentreze pe responsabilități, și nu pe privilegii, el a spus: „Cu o conștiință curată drept singura noastră răsplată sigură, cu istoria ca judecător final al faptelor noastre, să mergem înainte pentru a conduce țara pe care o iubim, cerând binecuvântarea și ajutorul Său, dar știind că, aici pe pământ, lucrarea lui Dumnezeu trebuie să fie cu adevărat a noastră.” 

Simțind că se apropie de sfârșitul vieții, Iosua, bătrânul conducător al israeliților, a decis să se adreseze liderilor națiunii și israeliților (Iosua 23 și 24). Capitolul 23 se concentrează mai mult pe viitor și pe cum să se închine lui Dumnezeu: în mod exclusiv. Capitolul 24 trece în revistă faptele de devotament ale lui Dumnezeu din trecut, având scopul de a determina o decizie cu privire la cine este singurul care este cu adevărat demn de închinare: Iahve. 

În această săptămână vom studia primul discurs al lui Iosua, în care acesta privește retrospectiv la victoriile poporului Israel, dar conturează în același timp calea spre succesul viitor.