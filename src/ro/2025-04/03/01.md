---
title:  Monumente ale harului
date:   11/10/2025
---

> <p>De memorat</p> 
> „Căci Domnul Dumnezeul vostru a ___________ înaintea voastră apele _________________ până ce aţi ___________, după cum făcuse Domnul Dumnezeul vostru la ____________ ___________, pe care a ___________-o înaintea noastră până am ___________, pentru ca ___________ _____________________ pământului să ştie că mâna Domnului este ________________ şi să vă _____________ totdeauna de Domnul Dumnezeul vostru” (Iosua 4:23,24). 

Agentul de poliție i-a făcut semn. Ion a trebuit să tragă pe dreapta. Agentul i-a cerut permisul de conducere și, în acel moment, Ion și-a dat seama că își lăsase portofelul, cu tot cu permis, la birou. I-a explicat ce s-a întâmplat, iar agentul l-a întrebat ce profesie are. Ion a răspuns că este profesor. În timp ce îi scria amenda, agentul i-a spus să nu se gândească la ea ca la o sancțiune. „Este o taxă de școlarizare”, i-a spus el. „Când oamenii vor să învețe ceva, plătesc o taxă de școlarizare. Aceasta este taxa dumneavoastră ca să învățați să nu vă uitați permisul când sunteți la volan. Să aveți o zi frumoasă, domnule profesor!” 

Ca oameni, suntem predispuși să uităm lucrurile pe care nu le avem în permanență în fața ochilor. Uităm să îi sunăm înapoi pe cei care ne sună, să răspundem la e-mailuri, să udăm florile, să transmitem urări cu ocazia zilei de naștere și așa mai departe. Dacă uităm însă de nevoile noastre spirituale, consecințele ar putea fi mai grave decât simpla primire a unei amenzi, mai ales pentru că este vorba, literalmente, de soarta noastră veșnică. Hai să studiem trecerea Iordanului de către evrei și să vedem ce putem învăța din experiențele lor! 

**18 octombrie: Ziua Administrării Creștine a Vieții**