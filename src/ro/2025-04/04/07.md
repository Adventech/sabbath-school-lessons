---
title:  Studiu Suplimentar
date:   24/10/2025
---

**Suplimentar:** Ellen G. White, Patriarhi și profeți, cap. 45 Când în univers a apărut răzvrătirea împotriva autorității Sale, Dumnezeu fie urma să înceteze să mai fie ceea ce este în mod esențial, imuabil și etern, și astfel să cedeze conducerea întregului univers uneia dintre făpturile Sale răzvrătite, fie avea să fie Tatăl sfânt, drept, iubitor și milostiv a tot ceea ce există. Biblia prezintă a doua imagine, iar în acest caz confruntarea dintre forțele răului și puterea Sa este inevitabilă. 

Atunci când puterile politice sau socioistorice asociate cu forțele cosmice haotice și rebele au manifestat aceeași atitudine sfidătoare împotriva Lui, Iahve, ca Domn suveran al universului, a intervenit. Motivul literar Iahve ca războinic devine o prefigurare a acelei victorii finale care va pune capăt în cele din urmă conflictului cosmic neîntrerupt dintre bine și rău (Apocalipsa 20:8-10). Mai mult, războaiele divine ale poporului Israel nu doar că reflectă o secvență a conflictului cosmic ca într-o oglindă, dar sunt parte integrantă din același conflict, anticipând în sfera istoriei prezente judecata lui Dumnezeu din timpul sfârșitului. 

**Zilnic:** Deuteronomul 26 – 32; Ellen G. White, Faptele apostolilor, cap. 44

`1. Ce anume nu trebuia dat cu prilejul unui mort?`

`2. Ce bețiv nu era iertat?`

`3. Ce martori a luat Dumnezeu când a pus înaintea poporului viața și moartea?`

`4. A cui este răzbunarea?`

`5. Cum a fost atrasă atenția curții asupra creștinismului?`