---
title:  Conflictul din spatele tuturor conflictelor
date:   18/10/2025
---

> <p>De memorat</p> 
>  „N-a mai fost nicio _______ ca aceea, nici înainte, nici după aceea, când Domnul să fi __________________ glasul unui ______, căci Domnul _____________ pentru Israel” (Iosua 10:14). 

Citind paginile cărții Iosua suntem puși față în față cu campaniile militare agresive desfășurate la porunca lui Dumnezeu, în numele lui Dumnezeu și cu ajutorul lui Dumnezeu. Ideea că Dumnezeu a fost în spatele cuceririi Canaanului se găsește în toată cartea Iosua și este exprimată în afirmațiile naratorului (Iosua 10:10,11), în propriile cuvinte ale lui Dumnezeu (Iosua 6:2; 8:1), în cuvântările lui Iosua (Iosua 4:23,24; 8:7), în cuvintele lui Rahav (Iosua 2:10), ale iscoadelor (Iosua 2:24) și ale poporului (Iosua 24:18). Dumnezeu susține că este inițiatorul acestor conflicte violente. 

Această realitate ridică întrebări inevitabile. Cum să înțelegem faptul că poporul ales al lui Dumnezeu a desfășurat astfel de practici în perioada Vechiului Testament? Cum este posibil să împăcăm imaginea de Dumnezeu „războinic” cu caracterul Său iubitor (de exemplu, Exodul 34:6; Psalmii 86:15; 103:8; 108:4) fără a dilua credibilitatea, autoritatea și istoricitatea Vechiului Testament? 

Săptămâna aceasta și următoarea vom explora problema dificilă a războaielor poruncite de Dumnezeu în cartea Iosua și în alte cărți. 

**25 octombrie: Ziua Slujirii Pastorale**