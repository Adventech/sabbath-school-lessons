---
title:  Iosua și Caleb – uriași ai credinței
date:   15/11/2025
---

> <p>De memorat</p> 
> „Aduceţi-vă aminte de _____-_________ voştri care v-au __________ Cuvântul lui Dumnezeu; uitaţi-vă cu băgare de seamă la _____________ felului lor de _______________ şi _______________-le credinţa!” (Evrei 13:7). 

Toți părinții știu că întotdeauna copiii învață prin exemplu, nu-i așa? Câți părinți nu se frământă văzând cum copiii lor le preiau trăsăturile rele în loc să le preia pe cele bune? Indiferent de vârsta pe care o avem, este mai ușor să greșim decât să facem ce e bine. Ține de natura noastră de ființe căzute. „Căci nu ştiu ce fac: nu fac ce vreau, ci fac ce urăsc” (Romani 7:15). Cine nu se regăsește în aceste cuvinte? 

De la naștere, oamenii sunt modelați prin puterea exemplului. Învățăm să facem lucrurile elementare ale vieții, cum ar fi să umblăm, să vorbim și să ne exprimăm emoțiile, imitându-i pe cei care ne sunt apropiați. Ca adulți, avem în continuare nevoie de modele și, chiar dacă acestea nu sunt perfecte, putem admira și adopta acele trăsături spirituale care i-au făcut pe cei în cauză uriași ai credinței. 

În această săptămână vom analiza mai îndeaproape exemplul personal al unor uriași ai credinței din cartea Iosua: Caleb și Iosua. Ce i-a făcut să iasă în evidență în generația lor și să joace un rol-cheie în viața poporului lui Dumnezeu într-una dintre perioadele cruciale din istoria poporului Israel? 

**22 noiembrie: Sabatul Spiritului Profetic**