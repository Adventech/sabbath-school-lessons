---
title:  Alege astăzi!
date:   20/12/2025
---

> <p>De memorat</p> 
> „Şi dacă nu găsiţi cu cale să _____________ Domnului, ___________ astăzi _____ vreţi să slujiţi [...]. Cât despre mine, ____ şi _________ mea vom sluji ________________” (Iosua 24:15).

Ultimul capitol din Iosua este plasat în contextul unei ceremonii de reînnoire a legământului, dar de data aceasta condusă de bătrânul conducător al lui Israel. Deși nu redă un legământ în sine, ci mai degrabă o ceremonie de reînnoire a legământului, capitolul are elementele tratatelor de suzeranitate din Orientul Apropiat antic: (1) preambulul, în care este identificat suzeranul, inițiatorul tratatului; (2) prologul istoric, care descrie relația dintre suzeran și vasal; (3) stipulațiile legământului, prin care i se cere vasalului să manifeste supunere totală față de suzeran, bazată pe recunoștință și motivată de aceasta; (4) binecuvântările pentru supunere și blestemele pentru călcarea legământului; (5) martorii jurământului vasalului; (6) depunerea documentului pentru a fi citit în viitor și (7) ratificarea legământului.

Iosua se apropie de sfârșitul vieții; nu se întrevede niciun înlocuitor la orizont. Reînnoirea legământului le reamintește israeliților că împăratul lor este Însuși Iahve și că, dacă Îi rămân loiali, se vor bucura de protecția Lui. Israel nu are nevoie de un împărat omenesc. Ca națiune teocratică, israeliții trebuie să aibă mereu în minte că singurul lor împărat este Domnul.