---
title:  Studiu Suplimentar
date:   05/12/2025
---

„Lucrarea Domnului Hristos nu era înțeleasă de oamenii din timpul Său. [...] Tradiția, preceptele și poruncile omenești au făcut să fie ascunse de ei învățăturile pe care Dumnezeu intenționa să le fie transmise prin ele. Aceste precepte și tradiții au ajuns pentru ei un obstacol în calea înțelegerii și practicării adevăratei religii. Și, atunci când a venit Realitatea, în persoana Domnului Hristos, ei n-au recunoscut în El împlinirea tuturor tipurilor, esența tuturor umbrelor. Ei au respins antitipul și s-au prins cu toate puterile de tipurile și de ceremoniile lor, rămase fără valoare. Fiul lui Dumnezeu venise, dar ei au continuat să ceară un semn” (Ellen G. White, Parabolele Domnului Hristos, p. 34, 35). 

„Biserica are nevoie de oameni credincioși, de mulți Iosua și Calebi moderni, care să fie gata să primească viața veșnică satisfăcând condiția simplă pusă de Dumnezeu – aceea a ascultării. Bisericile noastre suferă din lipsă de lucrători. Câmpul nostru de lucru este lumea. Este nevoie de misionari în orașe și în sate care sunt mult mai puternic înrobite de idolatrie decât sunt păgânii din Orient, care nu au văzut niciodată lumina adevărului. Adevăratul spirit misionar a părăsit bisericile, care fac mărturisiri de credință atât de elevate; inima membrilor lor nu mai arde de dragoste pentru suflete și de dorința de a le conduce în staulul lui Hristos. Avem nevoie de lucrători serioși. Nu este nimeni care să răspundă strigătului care se aude din toate părțile: «Treci [...] și ajută-ne!»?” (Ellen G. White, Mărturii pentru biserică, vol. 4, p. 156).

**Zilnic:** Judecătorii 10 – 16; Ellen G. White, Faptele apostolilor, cap. 54

`1. Ce activități făcea Iefta înainte de a fi invitat să fie conducător militar?`

`2. Ce judecător a avut 40 de fii?`

`3. În ce ocazii a venit Duhul Domnului peste Samson?`

`4. Care a fost ultima rugăciune a lui Samson?`

`5. Ce a făcut Ioan dându-și seama că iubirea frățească scădea?`