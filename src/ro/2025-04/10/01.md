---
title:  Adevăratul Iosua
date:   29/11/2025
---

> <p>De memorat</p> 
> „Aceste lucruri li s-au întâmplat ca să ne _______________ drept __________ şi au fost scrise pentru ________________ noastră, peste care au venit ________________ veacurilor” (1 Corinteni 10:11). 

Cartea Iosua lasă impresia că viața personajului principal indică ceva dincolo de sine, o realitate mult mai amplă decât omul în sine. Vedem acest principiu în întreaga Biblie, cum ar fi în cazul țării Canaan, un simbol al speranței noastre eterne într-un pământ nou. Și, desigur, slujirea din sanctuarul pământesc indica o realitate superioară: „Dar Hristos a venit ca Mare Preot al bunurilor viitoare, a trecut prin cortul acela mai mare şi mai desăvârşit, care nu este făcut de mâini, adică nu este din zidirea aceasta” (Evrei 9:11). 

Apare însă întrebarea: În ce privințe indică Iosua o împlinire viitoare? Cum putem fi siguri că o astfel de interpretare a cărții este legitimă? Care sunt principiile biblice care guvernează aplicarea cărții Iosua la realitățile Noului Testament și la evenimentele din timpul sfârșitului? 

Săptămâna aceasta vom analiza principiile de interpretare biblică referitoare la tipologie. Vom studia modul în care Biblia conține trimiteri la tipologie și cum viața lui Iosua prefigurează slujirea lui Mesia și indică un simbolism împlinit în biserică și în evenimentele care marchează sfârșitul istoriei omenirii. 

**6-13 decembrie: Săptămâna de Rugăciune**