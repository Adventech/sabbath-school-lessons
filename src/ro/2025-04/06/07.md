---
title:  Studiu Suplimentar
date:   07/11/2025
---

**Suplimentar:** Ellen G. White, Patriarhi și profeți, cap. 45 „Păcatul mortal care a dus la nimicirea lui Acan se trăgea din lăcomie, unul dintre păcatele cele mai obișnuite și privite cu cea mai mare ușurătate. [...] 

Acan și-a recunoscut vinovăția, dar era prea târziu ca mărturisirea să-i mai fie de vreun folos. Văzuse oastea lui Israel întorcându-se înfrântă și descurajată de la Ai. Cu toate acestea, nu se înfățișase pentru a-și mărturisi păcatul. A văzut cum Iosua și bătrânii lui Israel se pleacă la pământ copleșiți de o durere atât de mare că nu putea fi exprimată în cuvinte. Dacă atunci și-ar fi recunoscut păcatele, ar fi dat oarecum dovadă de o pocăință adevărată, dar a tăcut. [...] Cât de adesea se fac mărturisiri de felul acesta! Ce mare deosebire este între a recunoaște faptele după ce totul a fost dovedit și a mărturisi păcatul care este cunoscut numai de noi și de Dumnezeu! Acan nu și-ar fi recunoscut păcatul dacă nu ar fi sperat că, prin aceasta, putea înlătura urmările nelegiuirilor sale. Dar mărturisirea lui nu a servit la altceva decât să arate că pedeapsa este îndreptățită. El nu manifesta o căință adevărată, o adâncă părere de rău, o schimbare a minții și o scârbă față de păcat” (Ellen G. White, Patriarhi și profeți, p. 496-498). 

**Zilnic:** Iosua 6 – 12; Ellen G. White, Faptele apostolilor, cap. 46, 47, 48
`1. Ce gesturi de umilință a făcut Iosua înaintea chivotului?`
`2. În fața cui a citit Iosua toată legea, cu binecuvântări și blesteme?`
`3. Războinicii uciși de grindină au fost mai mulți sau mai puțini decât cei uciși de sabie?`
`4. Câți împărați au biruit copiii lui Israel dincoace de Iordan?`
`5. Când s-a închis ușa pocăinței în fața împăratului Romei?`