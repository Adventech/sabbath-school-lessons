---
title:  Studiu suplimentar
date:   29/03/2024
---

**Studiu suplimentar:** Ellen G. White, Calea către Hristos, capitolul 8, „Creșterea
în Hristos”.

Psalmii fac apeluri puternice să ne punem speranța în Domnul. Atunci când așteptarea ne face să ne simțim împovărați, nesiguri și însingurați, ar trebui să ne amintim de ucenici în ziua înălțării la cer a lui Isus (Faptele 1:4-11). Ei au fost lăsați să aștepte ca El să Se întoarcă într-o zi necunoscută din viitor. Există cineva care să fi trăit vreodată o dorință mai intensă de a primi pe loc binecuvântările lui Dumnezeu? Cu siguranță că în ziua aceea tânjeau în sinea lor: „Doamne, ia-ne cu Tine acum!” Cu toate acestea, au fost îndrumați să aștepte făgăduința Tatălui și revenirea Domnului. S-au întors la Ierusalim și au făcut exact ce le-a spus Isus – au așteptat să primească în dar Duhul Sfânt, apoi au predicat lumii Evanghelia (Faptele 1:12-14; 2). Porunca Domnului de a ne pune speranța în El este una imposibil de îndeplinit dacă El nu lucrează în noi prin Duhul Sfânt. Niciun entuziasm uman nu va putea face față presiunii exercitate de așteptare asupra fragilității noastre. Un singur lucru face față acestei presiuni: rămânerea în Isus Hristos, adică o relație personală cu El. Când ne vom pune speranța în Domnul, vom găsi pace și mulțumire în psalmi. Rugăciunile și cântecele noastre sunt locul în care inima lui Dumnezeu și inima noastră se întâlnesc zilnic.

**Studiu zilnic:** Ieremia 49 – Plângeri 3; Ellen G. White, Divina vindecare, capitolul „Alimentația și sănătatea” (de la „Moduri greșite de a lua masa” la final).

`1. Ce a scos Domnul din casa de arme?`
`2. Ce ființe sunt asemănate cu lăcustele zbârlite?`
`3. Al cui scaun de domnie a ajuns mai presus de al împăraților care erau în Babilon?`
`4. Ce rod au mâncat femeile?`
`5. Care sunt momentele nepotrivite pentru masă?`