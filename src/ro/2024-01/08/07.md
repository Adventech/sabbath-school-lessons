---
title:  Studiu suplimentar
date:   23/02/2024
---

În aceste vremuri moderne, dobândirea înțelepciunii nu pare să fie atât de dezirabilă precum dobândirea fericirii. Oamenii ar prefera să fie mai degrabă fericiți decât înțelepți. Putem însă să fim cu adevărat fericiți și să trăim o viață împlinită fără înțelepciune divină? Psalmii ne spun că nu putem. Vestea bună este că nu ni se cere să alegem între înțelepciune și fericire. Înțelepciunea divină aduce adevărata fericire.

Un exemplu din limba ebraică poate ilustra această idee. În ebraică, termenul „pas” la plural (’așurey) sună foarte asemănător cu termenul „fericire” (’așrey). Deși nu se poate reda în traduceri, această asociere transmite un mesaj puternic: „pașii” celui ce rămâne pe calea lui Dumnezeu duc la o viață „fericită” (Psalmii 1:1; 17:5; 37:31; 44:18; 89:15; 119:1).

„Fiul lui Dumnezeu părăsind tronul Tatălui Său, îmbrăcându-Și divinitatea în haina naturii umane, ca să-l poată salva pe cel păcătos de sub puterea lui Satana; biruinţa câştigată de El în favoarea noastră, deschizând astfel cerul pentru oameni şi dezvăluind privirii noastre omeneşti locul în care Dumnezeirea Îşi descoperă slava; omenirea căzută, dar ridicată din ruina în care o aruncase păcatul şi adusă iarăşi în legătură cu Dumnezeul cel infinit, trecând cu bine încercarea divină, prin credinţa în Mântuitorul nostru, îmbrăcat în neprihănirea Domnului Hristos şi înălţat la tronul măririi Sale – iată scenele pe care Dumnezeu ar dori să le contemplăm” (Ellen G. White, Calea către Hristos, p. 118).

**Studiu zilnic:** Ieremia 14 – 20 ; Ellen G. White, Divina vindecare, capitolul „În contact cu natura”.

`1. Poate cerul să dea ploaie?`
`2. Când urma să fie profetul ca gura Domnului?`
`3. Cine este ca un pom care aduce rod în anul secetei?`
`4. Când Îi pare Domnului rău de răul sau de binele pe care îl plănuise?`
`5. Ce va face minuni pentru mulți bolnavi neajutorați și aproape lipsiți de orice speranță?`