---
title:  Studiu suplimentar
date:   05/01/2024
---

**Studiu suplimentar:** Ellen G. White, Profeți și regi, capitolul „Templul și consacrarea lui”; Solii pentru tineret, capitolul „Avantajele muzicii”. 

Cartea Psalmii este alcătuită din 150 de psalmi, grupați în cinci cărți: Cartea întâia (Psalmii 1 – 41), Cartea a doua (Psalmii 42 – 72), Cartea a treia (Psalmii 73 – 89), Cartea a patra (Psalmii 90 –106) și Cartea a cincea (Psalmii 107 – 150). Împărțirea Psaltirii în cinci cărți este o tradiție iudaică timpurie care corespunde împărțirii Pentateuhului în cinci cărți. Cartea Psalmii prezintă dovezi cu privire la anumite colecții de psalmi deja existente: colecțiile coreite (Psalmii 42– 49; 84; 85; 87; 88), colecția asafită (Psalmii 73 – 83), Cântările treptelor (Psalmii 120 – 134) și psalmii de laudă (Psalmii 111 – 118; 146 – 150). În Psalmii 72:20 se amintește de o colecție mai mică, a psalmilor lui David. Deși majoritatea psalmilor sunt asociați cu perioada lui David și a monarhiei timpurii (sec. X î.H.), colecția de psalmi a continuat să crească de-a lungul secolelor următoare. Este posibil ca scribii evrei, sub conducerea lui Ezra, să fi combinat într-o singură carte colecții mai mici de psalmi. Această comasare nu neagă inspirația divină a psalmilor. Scribii, la fel ca psalmiștii, erau slujitori consacrați lui Dumnezeu, iar lucrarea lor era condusă de Dumnezeu (Ezra 7:6,10). Natura divino-umană a psalmilor este comparabilă cu unirea divinului cu umanul în Domnul Isus la întrupare.

**Studiu zilnic:** Isaia 31 – 37; Ellen G. White, Divina vindecare, capitolul „Cei sărmani, lipsiți de ajutor”.

`1. Ce cuvânt le spune Domnul femeilor fără grijă și nepăsătoare?`
`2. Ce anume nu se va stinge nici zi, nici noapte, fiind pustiit din veac în veac?`
`3. Cine era trestia care străpunge mâna oricui se sprijină pe ea?`
`4. Ce a făcut Ezechia cu scrisoarea primită de la împăratul Asiriei?`
`5. Ce trebuie să facem cu aceia ai căror peri albi și pași șovăitori se apropie de mormânt?`