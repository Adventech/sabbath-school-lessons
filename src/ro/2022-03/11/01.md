---
title:  Așteptarea cu răbdare
date:   03/09/2022
---

> <p>Textul de memorat</p>
> „Roada _________________, dimpotrivă, este [...] îndelunga _____________________ [...]” (Galateni 5:22).

Oamenii de știință au făcut un experiment cu bezele și copii de patru ani. Un cercetător îi spunea fiecărui copil că putea mânca pe loc doar o bezea, dar, dacă aștepta până când cercetătorul se întorcea de unde avea să plece, copilul avea să primească două bezele. Unii dintre copii au înfulecat bezeaua imediat ce a plecat adultul; alții au așteptat. Diferențele au fost notate, iar cercetătorii i-au urmărit pe acești copii până la anii adolescenței. Cei care așteptaseră s-au dovedit mai bine adaptați și elevi mai buni și mai încrezători decât cei care nu așteptaseră. Răbdarea pare să fi fost un indiciu al unei trăsături superioare, ceva mai important în caracterul uman. Prin urmare, nu e de mirare că Domnul ne spune să cultivăm răbdarea. Săptămâna aceasta vom analiza ce s-ar putea afla în spatele celui mai chinuitor dintre toate focurile: focul așteptării.

`De înțeles: De ce uneori trebuie să așteptăm foarte mult pentru unele lucruri? Ce putem învăța despre răbdare când ne aflăm în creuzetul încercării?`

`3 septembrie – Ziua Vizitatorului Școlii de Sabat` 