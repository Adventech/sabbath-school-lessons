---
title:  Când se vede fața aurarului
date:   16/07/2022
---

> <p>Textul de memorat</p>
> „Noi toți privim _______________________________________, ca într-o oglindă, slava Domnului și _____________________________________ ____________________, din slavă în slavă, prin Duhul Domnului” (2 Corinteni 3:18).

Amy Carmichael a dus un grup de copii la un aurar tradițional din India. În mijlocul unui foc de cărbuni se afla o țiglă curbată. Pe țiglă era un amestec de sare, fruct de tamarin și praf de cărămidă. Încorporat în acest amestec era și aurul. În timp ce focul devora amestecul, aurul devenea mai pur. Aurarul scotea aurul cu niște clești și, dacă nu era suficient de pur, îl așeza din nou în foc cu un nou amestec. Însă, de fiecare dată când punea din nou aurul, creștea temperatura. Grupul a întrebat: „Cum știți când aurul s-a purificat?” Aurarul a răspuns: „Când pot să-mi văd fața reflectată în el” (Amy Carmichael, Learning of God, Christian Literature Crusade, Fort Washington, PA, 1989, p. 50). Dumnezeu caută să ne curețe, să ne facă puri ca aurul, să ne transforme după chipul Lui. Aceasta este o țintă uimitoare și pare și mai uimitor faptul că un caracter asemenea lui Hristos se dezvoltă doar atunci când trecem prin focurile vieții.

`De înțeles: Ce rol joacă suferința în procesul de curățire? Cum înțelegem acest proces în contextul marii lupte?`

`16 iulie – Ziua Evanghelistului Laic`