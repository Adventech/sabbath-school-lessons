---
title:  Disciplinarea la care recurge Tatăl
date:   11/08/2022
---

`7. Citește Evrei 12:5-13. Care este mesajul pentru noi aici și cum se potrivește cu ce studiem în acest trimestru?`   În Evrei 12:5-13, Pavel descrie încercările în contextul pedepsei sau al disciplinării. Cuvântul „pedeapsă/mustrare/disciplinare” apare, în diferite forme, de 10 ori în acest pasaj. În lumea greacă, acesta era termenul de bază pentru ideea de educație. Prin urmare, a înțelege pedeapsa înseamnă a înțelege modul în care Dumnezeu ne educă în școala credinței – descrisă de Pavel în Evrei 11.

În capitolul 11 din Evrei, Pavel prezintă ipostaze cu femei și bărbați ai credinței. Credința a fost cea care i-a determinat pe toți să meargă mai departe când s-au confruntat cu tot felul de situații solicitante. Ajungând la capitolul 12, Pavel ni se adresează nouă, cititorilor, și ne spune că, din moment ce atâția oameni înainte de noi au perseverat în ciuda tuturor dificultăților, și noi ne putem continua parcursul și să ne ducem la bun sfârșit viața de credință. Secretul constă în privirea fixată asupra lui Isus (Evrei 12:2), care poate fi un model când vremurile sunt grele (Evrei 12:3). Când citim capitolul 12 din Evrei este ca și cum ni s-ar oferi o pereche de ochelari pentru citit. Fără acești ochelari, vederea sau înțelegerea noastră asupra greutăților va fi întotdeauna încețoșată. Dar folosirea acestor ochelari va corecta interpretarea neclară a suferinței, impusă de cultura noastră. Apoi vom fi în stare să înțelegem clar și să reacționăm în fața încercărilor în cunoștință de cauză.

`8. Citește Evrei 12:1-13 cu ajutorul „ochelarilor” descriși mai sus. Acum, concentrează- te asupra versetelor 5-13 și răspunde la următoarele întrebări:` `Care este sursa disciplinării?` `Care este reacția noastră la pedeapsă sau disciplinare?` `Care este scopul disciplinării?`

`Recitește cu atenție Evrei 12:1-13. Întocmește o listă cu toate motivele de speranță cu care te identifici. Cum ai manifestat această speranță în propriile momente de „educație” spirituală?`