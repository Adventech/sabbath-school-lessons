---
title:  O speranță de nezdruncinat
date:   06/08/2022
---

> <p>Textul de memorat</p>
> „Însă _______________ aceasta nu înșală, pentru că ________________ _________________________ a fost turnată în inimile noastre prin _________________________, care ne-a fost dat” (Romani 5:5).

Cât de ușor este să vorbim și să cântăm despre speranță când suntem în biserică înconjurați de oameni zâmbitori! Dar când ne trezim în focul încercării, speranța nu pare prea la îndemână. Pe măsură ce împrejurările ne sufocă, începem să punem sub semnul întrebării totul, în special înțelepciunea lui Dumnezeu.

În una dintre cărțile lui, C. S. Lewis scrie despre un leu imaginar. Vrând să-l întâlnească pe acest leu, cineva întreabă dacă leul prezintă siguranță, dacă nu face rău. I se răspunde că nu prezintă siguranță, „dar că este bun”.

Faptul că nu întotdeauna Îl înțelegem pe Dumnezeu și El pare să facă lucruri neprevăzute nu înseamnă că Dumnezeu este împotriva noastră. Înseamnă pur și simplu că deocamdată nu avem tabloul complet. Dar cochetăm cu ideea că, pentru ca noi să avem pace, încredere și speranță, Dumnezeu trebuie să fie predictibil și să poată fi înțeles ușor. După mintea noastră, e neapărat ca El să prezinte „siguranță”. Dar în felul acesta nu facem altceva decât să ne predispunem la dezamăgire.

`De înțeles: În ce fel înțelegerea noastră privind caracterul lui Dumnezeu ne ajută să ne păstrăm speranța în mijlocul încercării? Cum înțelegi salutul „Pacea Domnului!” în vreme de război?` 