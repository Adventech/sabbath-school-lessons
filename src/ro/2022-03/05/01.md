---
title:  Temperaturi extreme
date:   23/07/2022
---

> <p>Textul de memorat</p>
> „Domnul a găsit cu cale ________________________________________ … Dar, după ce Își va da viața ca ___________________________________, va vedea ___________________________, va trăi multe zile și lucrarea Domnului ____________________ în mâinile Lui” (Isaia 53:10).

Când soția lui era pe moarte, renumitul scriitor creștin C. S. Lewis a scris: „Nu că aș fi (cred) în pericolul mare de a înceta să mai cred în Dumnezeu. Adevăratul pericol este să ajung să cred astfel de lucruri cumplite despre El. Concluzia de care mi-e groază nu este: «Deci, până la urmă, nu există niciun Dumnezeu», ci: «Deci așa este Dumnezeu în realitate»” (A Grief Observed, HarperCollins Publishers, New York, Inc., 1961, p. 6, 7; vezi De ce, Doamne? O radiografie a suferinței, Humanitas, București, 2020).

Când lucrurile devin cu adevărat dureroase, unii dintre noi Îl resping pe Dumnezeu. Pentru alții, ca pentru C. S. Lewis, există ispita de a-și schimba părerea despre Dumnezeu și a-și imagina tot felul de lucruri rele despre El. Întrebarea este: Cât de fierbinte va ajunge cuptorul? Până la ce temperatură este dispus Dumnezeu să riște să-Și expună poporul ca să-Și atingă scopul suprem de a-l modela „asemenea chipului Fiului Său” (Romani 8:29)?

`De înțeles: De ce crezi că este dispus Dumnezeu să riște să fie greșit înțeles de aceia de care vrea să fie cunoscut și iubit? Cât de mult crezi că este dispus Dumnezeu să Se lase înțeles greșit, cu scopul de a te modela după chipul Fiului Său?`