---
title:  Lupta din răsputeri
date:   30/07/2022
---

> <p>Textul de memorat</p>
> „Iată la ce lucrez eu și ____________________ după lucrarea puterii Lui, care ________________________________ în mine” (Coloseni 1:29).

Un bărbat și o femeie participau la o discuție. Fiecare avusese un copil care fusese omorât. Fiul femeii fusese ucis cu 20 de ani în urmă, iar mânia și înverșunarea ei erau la fel de puternice ca în prima clipă. Cu bărbatul, lucrurile stăteau altfel. Fiica lui fusese ucisă de teroriști în urmă cu câțiva ani. El vorbea despre iertare față de criminali și despre modul în care Dumnezeu îi transformase rana. Chiar dacă durerea fusese teribilă, acest om devenise o ilustrare a modului în care Dumnezeu poate aduce vindecare în cele mai întunecate momente din viața noastră.

Cum pot doi oameni să reacționeze așa de diferit? Cum are loc schimbarea spirituală în viața creștinului, care să-l facă să se maturizeze prin flăcările încercărilor, nu să ajungă zdrobit de ele?

`De înțeles: Ce rol joacă puterea voinței în lupta cu sinele și cu păcatul? Cum putem evita greșeala de a lăsa simțămintele să ne influențeze deciziile? De ce trebuie să perseverăm, să nu renunțăm atunci când trecem prin creuzetul încercării?`