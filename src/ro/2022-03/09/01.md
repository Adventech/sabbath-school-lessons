---
title:  O viață trăită cu laudă
date:   20/08/2022
---

> <p>Textul de memorat</p>
> „Bucurați-vă __________________________ în Domnul! Iarăși zic: _________________________!” (Filipeni 4:4).

Este întotdeauna ușor să strigăm de bucurie către Domnul când suntem fericiți. Nu este ușor însă când lucrurile merg rău, când suntem în cele mai grave situații posibile, când cuptorul împrejurărilor se încinge. Totuși acela este momentul când avem nevoie – poate mai mult ca niciodată – să-L lăudăm pe Dumnezeu, fiindcă lauda ne ajută să ne păstrăm credința.

De fapt, lauda la adresa lui Dumnezeu poate transforma chiar și cele mai întunecate împrejurări în care ne aflăm. Poate nu în sensul că va schimba starea de fapt, ci în sensul că ne poate schimba pe noi și pe cei din jurul nostru într-un mod care să ne ajute să facem față provocărilor.

Laudă înseamnă credință activă. Poate că nu întotdeauna va veni ca ceva natural, firesc, dar – prin exercițiu și repetare până va deveni parte din viața noastră – lauda are puterea și să convertească, și să cucerească.

`De înțeles: Ce este lauda? Cum poate fi lauda o armă spirituală atât de puternică în situații dificile? Cum poate actul de a-L lăuda pe Dumnezeu să ne transforme pe noi și împrejurările?` 