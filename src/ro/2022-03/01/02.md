---
title:  Un ghid pentru drum - Păstorul
date:   26/06/2022
---

**„Domnul este Păstorul meu: nu voi duce lipsă de nimic” (Psalmii 23:1).**

Unor copii li s-a cerut să facă un desen despre Dumnezeu. Fără nicio excepție, toți au desenat o inimă undeva pe foaie. Când au fost întrebați de ce, toți au răspuns că Dumnezeu este dragoste. Atât.

E ușor să avem o părere bună despre Dumnezeu și planurile Sale atunci când totul merge bine. Dar, pe măsură ce creștem și viața devine mai grea și mai complicată, vederile noastre despre Dumnezeu se schimbă adesea. Dumnezeu nu Se schimbă, bineînțeles (Evrei 13:8; Iacov 1:17); dar noi, da.

La unison cu stilul de viață pastoral al poporului lui Dumnezeu din timpurile Vechiului Testament, Psalmul 23 utilizează imaginea unui păstor pentru a descrie modul în care Dumnezeu Se îngrijește de noi. Simbolul păstorului este folosit în dreptul lui Dumnezeu atât în Vechiul, cât și în Noul Testament. Este un tablou minunat și de asemenea etern valabil. Înainte să analizăm Psalmul 23, să vedem modul în care scriitorii Bibliei au înțeles lucrarea și caracterul Păstorului în Biblie.

`1. Ce spun despre Păstor următoarele versete? Isaia 40:11 ; Ieremia 23:3,4; Ezechiel 34:12;  Ioan 10:14-16; 1 Petru 2:25 `

`2. Să ne întoarcem la Psalmii 23. Cum Își îngrijește Păstorul oile?`  `Versetul 2;`  `Versetul 3 („mă ghidează să merg pe drumul corect”, BVA);`   `Versetul 4`  `Versetul 5`  `Versetul 6`

`Ce înseamnă să știi că există Cineva ca cel descris mai sus care are grijă de tine? Cum poți folosi această imagine ca să încurajezi pe cineva a cărui imagine despre Dumnezeu a fost întunecată de propriile lupte, oricare ar fi acestea?`