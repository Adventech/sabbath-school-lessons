---
title:  Satana, sursa problemelor
date:   04/07/2022
---

**„Fiți treji și vegheați! Pentru că potrivnicul vostru, diavolul, dă târcoale ca un leu care răcnește și caută pe cine să înghită” (1 Petru 5:8).**

`2. Recitește 1 Petru 5:8. Care este mesajul pentru tine? Întreabă-te cât de în serios iei aceste cuvinte. Ce lucruri faci care arată că tu crezi cu adevărat mesajul lui Dumnezeu?`

Ai văzut vreodată un leu flămând? Este șocant, pentru că știi că poate prăda și mânca tot ce vrea. Petru spune că Satana dă târcoale în același fel. Când ne uităm în jur vedem consecințele dorinței lui de a ucide. Moarte, suferință, denaturarea moralității și a valorilor se găsesc peste tot. Nu avem cum să nu vedem opera lui Satana.

`3. Citește 1 Petru 5:8-11. Cum ar trebui să reacționeze creștinii știind că Satana le dă târcoale?`   `4. Recitește 1 Petru 5:10. Ce promite Dumnezeu să facă pentru cei care suferă?`   Petru scrie aceste cuvinte în contextul atitudinii pe care trebuie să o avem față de atacurile lui Satana asupra credinței creștine. Dar, după cum am menționat, Satana acționează în multe feluri. Și, deși trebuie să fim conștienți de realitatea și de puterea vrăjmașului nostru, nu trebuie să ne descurajăm niciodată, fiindcă trebuie să ne amintim mereu că Isus l-a învins pe Satana și că, atâta timp cât rămânem legați de Isus, atâta timp cât ne prindem de El prin credință, nu putem fi niciodată înfrânți. Datorită jertfei lui Hristos, victoria Lui este victoria noastră.

`Gândește-te la alte modalități prin care Satana cauzează durere. Cum ne ajută 1 Petru 5:8-11 să facem față chinului de a fi sortiți să trăim într-o lume a păcatului în care Satana face ravagii?`