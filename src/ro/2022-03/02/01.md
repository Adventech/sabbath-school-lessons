---
title:  Greutățile care vor veni
date:   02/07/2022
---

> <p>Textul de memorat</p>
> „Preaiubiților, nu vă mirați de ________________________________ din mijlocul vostru, care a venit peste voi _______________________ ___________, ca de ceva ciudat, care a dat peste voi, dimpotrivă, ___________________, întrucât aveți parte de _______________________ ________________________, ca să vă bucurați și să vă veseliți și la arătarea slavei Lui” (1 Petru 4:12,13).

În laboratoarele de chimie se pun adesea diferite substanțe într-un mic recipient și se încălzesc la temperaturi extreme. Pe măsură ce recipientul se înfierbântă, substanțele se topesc, fierb, se descompun sau iau foc, în funcție de componența lor. Recipientul se numește „creuzet”.

Dicționarele limbii române definesc astfel creuzetul: (1) vas fabricat dintr-un material rezistent la căldură (porțelan, șamotă, grafit etc.), folosit pentru reacții chimice la temperaturi înalte; (2) recipient folosit în metalurgie pentru topirea metalelor, aliajelor, sticlei la temperaturi înalte; (3) (fig.) loc unde se amestecă diverse influențe, lucruri etc.

Putem aplica aceste definiții și la viața spirituală. Săptămâna aceasta vom înțelege de ce ne putem trezi dintr-odată într-un creuzet, în situații presante care ne pun la probă, în împrejurări ce ne pot schimba și ne pot face să progresăm în ce privește caracterul. Vom conștientiza ce face Dumnezeu în viața noastră, astfel încât, când vom ajunge într-un creuzet – sau într-un cuptor al încercării – să știm cum să reacționăm.

`De înțeles: Din ce cauze vin vremurile grele peste noi?`