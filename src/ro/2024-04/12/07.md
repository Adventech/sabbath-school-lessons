---
title:  Studiu Suplimentar
date:   20/12/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 79, 81, 82

„Pilat voia foarte mult să-L elibereze pe Domnul Hristos, dar şi-a dat seama că nu va putea face acest lucru şi să-şi păstreze și poziţia şi onoarea. Ca să nu-şi piardă puterea lumească, a preferat sacrificarea unei vieţi nevinovate. Câţi nu îşi sacrifică principiile în acelaşi fel, pentru a nu pierde ceva sau pentru a nu suferi! Conştiinţa şi datoria arată o cale, iar interesele personale, o altă cale. Curentul merge cu putere în direcţia greșită şi acela care acceptă compromisuri cu răul este atras în întunericul dens al vinovăţiei.”

„Atât pentru îngeri, cât şi pentru lumile necăzute în păcat, strigătul «S-a isprăvit!» a avut o profundă semnificaţie. Pentru ei, ca şi pentru noi, marea lucrare de răscumpărare fusese înfăptuită. Împreună cu noi, ei au parte de roadele biruinţei lui Hristos” (Ellen G. White, Hristos, Lumina lumii/Viața lui Iisus, p, 738, 758).

**Zilnic:** Romani 14 – 1 Corinteni 4; Calea către Hristos, capitolul 12

`1. Cum împlinea Pavel slujba Evangheliei?`
`2. Cum să ne raportăm la oamenii ce „fac dezbinări și tulburare”?`
`3. Ce anume nu au cunoscut niciunul din „fruntașii veacului acestuia”?`
`4. În ce „nu stă” Împărăția lui Dumnezeu?`
`5. Care este adevărata cauză a îndoielii și a scepticismului, în cele mai multe cazuri?`