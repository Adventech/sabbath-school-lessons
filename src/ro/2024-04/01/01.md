---
title:  Semne care arată calea
date:   28/09/2024
---

> <p>De memorat</p>
> „Isus a mai făcut înaintea ucenicilor Săi ___________ ________ ______________, care _____ sunt scrise în cartea aceasta. Dar lucrurile acestea au fost scrise pentru ca voi _____ _____________ că Isus este _________________, ________ lui Dumnezeu; şi, crezând, să _____________ __________ în Numele Lui” (Ioan 20:30,31).

De ce a scris Ioan această evanghelie? A vrut să scoată în evidență minunile lui Isus? Sau să pună accent pe unele învățături specifice ale Domnului?

Sub puterea și influența Duhului Sfânt, Ioan ne explică de ce. El spune că, deși s-ar putea scrie multe alte lucruri despre viața lui Hristos (Ioan 21:25), istorisirile incluse de el au fost scrise pentru ca „să cred[em] că Isus este Hristosul, Fiul lui Dumnezeu; şi, crezând, să [avem] viaţa în Numele Lui” (Ioan 20:31).

În această săptămână vom studia câteva dintre primele minuni ale lui Isus așa cum sunt relatate de Ioan – de la transformarea apei în vin la o nuntă și redarea sănătății unui fiu foarte bolnav până la vindecarea bărbatului de la scăldătoarea Betesda.

Ioan numește aceste minuni „semne”. Nu vrea să spună că ar fi ceva similar cu un semn rutier, ci este vorba de un eveniment miraculos care indică o realitate mai profundă: Isus ca Mesia. În toate aceste episoade vedem exemple de oameni care au răspuns prin credință. Iar exemplul lor ne invită să facem același lucru.

**5 – 12 octombrie:** Săptămâna de Consacrare Personală