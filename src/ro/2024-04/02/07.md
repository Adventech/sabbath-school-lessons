---
title:  Studiu suplimentar
date:   11/10/2024
---

Suplimentar: Ellen G. White, Hristos, Lumina lumii/Viața lui Iisus, capitolele 41, 58, 59

„Viaţa lui Hristos, care dă viaţă lumii, este în cuvântul Său. Prin cuvântul Său a vindecat Hristos bolile şi a alungat demonii; prin cuvântul Său a liniştit marea şi a înviat morţii, iar oamenii mărturiseau că în cuvântul Său era putere. El a rostit cuvântul lui Dumnezeu aşa cum îl rostise prin toţi profeții și învățătorii din Vechiul Testament. Întreaga Biblie este o manifestare a lui Hristos şi Mântuitorul dorea să vindece prin cuvânt credinţa urmaşilor Săi. Atunci când prezenţa Sa vizibilă urma să se retragă, Cuvântul avea să fie izvorul puterii lor. Asemenea Domnului lor, ei trebuiau să trăiască «prin orice cuvânt care iese din gura lui Dumnezeu» (Matei 4:4).

După cum viaţa fizică se susține prin hrană, tot aşa şi viaţa spirituală se susține prin Cuvântul lui Dumnezeu. Şi orice om trebuie să primească viaţă din Cuvântul lui Dumnezeu, care i se adresează. După cum trebuie să mâncăm noi înşine ca să primim substanțe nutritive, tot astfel trebuie să primim personal Cuvântul. Nu trebuie să-l primim numai prin intermediul altei minţi. Ar trebui să studiem Biblia cu atenţie, cerând de la Dumnezeu ajutorul Duhului Sfânt ca să înţelegem Cuvântul Său” (Ellen G. White, Hristos, Lumina lumii/Viața lui Iisus, p. 390).

**Zilnic:** Luca 17 – 23; Calea către Hristos, capitolul 2

`1. Ce pildă a spus Domnul pentru cei ce îi „disprețuiau pe ceilalți”?`
`2. Cu ce ocazie ucenicii „n-au înțeles nimic” și de ce?`
`3. Cum a arătat Moise că morții învie?`
`4. Ce a predicat Domnul Isus în drum spre Golgota?`
`5. În ce situație sunt în zadar toate silințele pentru înălțarea omenirii?`