---
title:  Profeții mesianice din Vechiul Testament (II)
date:   20/11/2024
---

Isus le-a spus conducătorilor religioși: „Cercetaţi Scripturile, pentru că socotiţi că în ele aveţi viaţa veşnică, dar tocmai ele mărturisesc despre Mine” (Ioan 5:39). Ce afirmație incredibilă despre propria Persoană!

Estimările variază, dar unii cercetători susțin că Isus din Nazaret a împlinit sute de profeții din Vechiul Testament. Oricare ar fi numărul, șansele ca un om să împlinească și doar câteva dintre ele, cu atât mai mult pe toate, sunt uluitor de mici. Din când în când se folosește următoarea ilustrație: imaginează-ți că umpli o suprafață de peste două ori mai mare decât suprafața României cu grămezi de monede de jumătate de metru înălțime, apoi colorezi în roz o singură monedă și le amesteci pe toate. După aceea, îi dai unei persoane legate la ochi o singură șansă să aleagă moneda roz. Care sunt șansele ca, din prima, acea persoană să aleagă moneda roz?

Fără îndoială, nașterea, viața și moartea lui Hristos au fost prezise de Vechiul Testament, o dovadă uluitoare a identității Sale de Mesia cel așteptat. Ioan indică în mod repetat aceste texte din Vechiul Testament pentru a evidenția cine era Isus și de asemenea de ce ar trebui să credem în El și să acceptăm salvarea pe care o oferă.

`5 Ce transmit următoarele pasaje despre Isus ca împlinire a profeției mesianice?`

`Ioan 12:13; Psalmii 118:26`

`Ioan 12:14,15; Zaharia 9:9`

`Ioan 13:18; Psalmii 41:9`

`Ioan 19:37; Zaharia 12:10; 13:6`

`Dacă te-ar întreba cineva de ce crezi în Isus ca Mesia, ce ai răspunde? În ce direcție ai merge și de ce, pentru a-ți apăra credința?`