---
title:  Studiu Suplimentar
date:   13/12/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 73 

Încercând să determine identitatea lui Isus, oponenții Săi L-au judecat după standardele oamenilor, „conform cărnii” (Ioan 8:15, BTF). Lucrul acesta este probabil chiar mai rău decât judecarea „după înfățișare” (Ioan 7:24). Aici au apelat la criteriile cărnii, ale omenirii căzute, într-o lume căzută, fără forța de convingere a Duhului (Ioan 3:3-7). Ei I-au văzut „înfățișarea” așa cum era, dar nu s-au gândit niciodată la posibilitatea că putea fi Cuvântul întrupat (Ioan 1:14). A-L privi pe Hristos printr-un set de criterii atât de limitate înseamnă a-L cântări din punct de vedere lumesc (2 Corinteni 5:16).

„Mângâietorul este numit «Duhul adevărului». Misiunea Lui este să
definească şi să conserve adevărul. La început, El locuieşte în inimă ca
Duhul adevărului şi astfel ajunge să fie Mângâietorul. Adevărul aduce
mângâiere şi pace, în timp ce minciuna nu poate să dea adevărata pace
şi mângâiere. Prin teorii false şi prin tradiţii ajunge Satana să stăpânească
mintea oamenilor. Îndrumându-i către standarde neadevărate, el le
denaturează caracterul. Duhul Sfânt vorbeşte minţii prin Scripturi şi imprimă
adevărul în inimă. În felul acesta demască rătăcirea şi o alungă
din suflet. Tocmai prin Duhul adevărului, care acționează prin Cuvântul
lui Dumnezeu, Hristos Îşi supune poporul ales” (Ellen G. White, Hristos,
Lumina lumii/Viața lui Iisus, p. 671).

**Zilnic:** Romani 7 – 13: Calea către Hristos, capitolul 11

`1. Cum se numește femeia care se mărită din nou când îi trăiește bărbatul?`
`2. Cine nu poate să-I placă lui Dumnezeu?`
`3. Pentru cine avea Pavel „o durere necurmată în inimă”`?
`4. Ce să faci dacă vrăjmașului tău îi este foame`?
`5. Cum a umblat Enoh cu Dumnezeu prin rugăciune?`