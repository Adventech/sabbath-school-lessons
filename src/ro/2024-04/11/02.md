---
title:  Tatăl ceresc
date:   08/12/2024
---

Evanghelia după Ioan este scrisă din punctul de vedere al narațiunii biblice în ansamblu, adică începe cu originile noastre. „La început, Dumnezeu a făcut cerurile și pământul” (Geneza 1:1). Sau: La început, Tatăl, Fiul și Duhul Sfânt au făcut cerurile și pământul. Ei sunt sursa a tot ce există. Ei au creat universul, inclusiv ființele care îl locuiesc. Pe planeta noastră a avut loc o creație specială a vieții, iar partea cea mai specială din acea creație a fost omenirea. Scopul lui Dumnezeu când a creat oamenii a fost să trăiască în armonie iubitoare cu El și unii cu alții.

Din nefericire, Lucifer a adus păcatul în această lume. Păcatul este, printre altele, o distrugere a relației noastre cu Dumnezeu. Îl prezintă greșit pe Dumnezeu. Așa că Dumnezeu a luat asupra Sa natura noastră umană pentru a restabili cunoașterea de Dumnezeu și a aduce salvare omenirii.

Cât S-a aflat pe pământ, Isus Și-a supus viața Tatălui, trăind sub îndrumarea Sa. El a spus: „Eu și Tatăl una suntem” (Ioan 10:30). „Tatăl este în Mine și Eu sunt în Tatăl” (Ioan 10:38). „Dacă nu fac lucrările Tatălui Meu, să nu Mă credeți” (Ioan 10:37).

`1 Care au fost o parte dintre rolurile Tatălui, conform pasajelor următoare? Ioan 3:16,17; 6:57`

`Ioan 5:22,30`
`Ioan 6:32; 14:10,24`
`Ioan 6:45`
`Ioan 15:16; 16:23`

`Aceste versete Îl prezintă pe Tatăl într-o legătură strânsă cu Isus Hristos, Fiul Lui. Tatăl are o relație strânsă cu lumea noastră și a investit semnificativ în salvarea noastră. Ce ne învață acest adevăr despre iubirea lui Dumnezeu față de noi?`