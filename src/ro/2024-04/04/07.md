---
title:  Studiu suplimentar
date:   25/10/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 17 Nicodim „a cercetat Scripturile într-un fel nou, nu ca să discute o teorie, ci ca să primească viaţă pentru suflet. El a început să vadă Împărăţia cerului pe măsură ce s-a supus călăuzirii Duhului Sfânt. [...] Prin credinţă primim harul lui Dumnezeu, dar credinţa nu este mântuitorul nostru. Ea nu ne dă niciun câştig. Este numai mâna prin care ne prindem de Hristos şi ne însuşim meritele Lui, remediul pentru păcat. [...] Pocăinţa vine de la Hristos, tot aşa cum vine şi iertarea.

Prin urmare, cum suntem noi mântuiţi? […] Lumina care porneşte de la cruce dezvăluie iubirea lui Dumnezeu. Iubirea Lui ne atrage către Sine. Dacă nu ne împotrivim acestei atracţii, vom fi conduşi la piciorul crucii, plini de pocăinţă pentru păcatele care L-au răstignit pe Mântuitorul. Apoi Duhul lui Dumnezeu produce prin credinţă o nouă viaţă în suflet. Gândurile şi dorinţele sunt aduse la ascultare de voinţa lui Hristos. Inima şi mintea sunt re-create după chipul Aceluia care lucrează în noi ca să-Şi supună totul. Apoi legea lui Dumnezeu este scrisă în minte şi în inimă şi putem zice împreună cu Hristos: «Îmi place să fac voia Ta, Dumnezeule» (Psalmii 40:8)” (Ellen G. White, Hristos, Lumina lumii/Viața lui Iisus, p, 175, 176).

Zilnic: Ioan 7 – 13; Calea către Hristos, capitolul 4

`1. Ce întreba poporul în șoaptă despre Domnul Isus?`
`2. De ce nu L-a lăsat Tatăl singur pe Isus?`
`3. Cu ce ocazie și cui a spus Domnul Isus că „Scriptura nu poate fi desființată”?`
`4. De cine și când S-a ascuns Domnul Isus?`
`5. Cum trebuie să fie mărturisirea păcatelor înaintea lui Dumnezeu, înaintea oamenilor vătămați sau mărturisirea în public?`