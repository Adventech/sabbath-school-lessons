---
title:  Studiu Suplimentar
date:   27/12/2024
---

Perspectiva lui Dumnezeu este în mare măsură diferită de cea a oamenilor. Dumnezeu ne împărtășește perspectiva Sa prin Cuvântul Său, Biblia, sub influența Duhului Sfânt. Depinde de noi dacă vrem să umblăm în întuneric sau să acceptăm lumina care vine de la Isus Hristos așa cum Se descoperă în Cuvântul Său.

Un element esențial al acestei alegeri este predarea noastră lui Isus Hristos, Fiul lui Dumnezeu și Răscumpărătorul omenirii. Prin puterea Duhului Sfânt, Dumnezeu Tatăl ne-a făcut cunoscută – prin viața, moartea și învierea lui Isus – profunzimea iubirii Sale. Și am aflat despre Isus pentru că viața, moartea și învierea Lui au fost consemnate în Cuvântul lui Dumnezeu.

„Îngerii lui Dumnezeu merg neîncetat de la pământ la cer şi de la cer la pământ. Minunile lui Hristos pentru cei suferinzi şi întristaţi au fost făcute de puterea lui Dumnezeu prin slujirea îngerilor. Şi prin Hristos, prin intermediul trimişilor Lui din cer, e adusă orice binecuvântare de la Dumnezeu la noi. Îmbrăcându-Se în corp omenesc, Mântuitorul nostru uneşte interesele Sale cu cele ale copiilor căzuţi ai lui Adam, în timp ce, prin dumnezeirea Lui, El Se prinde de tronul lui Dumnezeu. În felul acesta Hristos este mijlocul de comunicare al oamenilor cu Dumnezeu şi al lui Dumnezeu cu oamenii” (Ellen G. White, Hristos, Lumina lumii/ Viața lui Iisus, p. 143).

**Zilnic:** 1 Corinteni 5 – 11; Calea către Hristos, capitolul 13

`1. Ce ar trebui să facă fratele care se duce la judecată cu un alt frate înaintea necredincioșilor?`
`2. Ce contează mai mult decât tăierea sau netăierea împrejur?`
`3. Din ce venituri trebuie să trăiască „cei ce slujesc altarului”?`
`4. Cum deveneau creștinii „adunați laolaltă” în Corint?`
`5. Ce se întâmplă când vorbim despre nedreptățile și dezamăgirile trecutului?`