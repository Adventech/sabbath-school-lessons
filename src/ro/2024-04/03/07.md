---
title:  Studiu suplimentar
date:   18/10/2024
---

**Suplimentar:** Ellen G. White, Hristos, Lumina lumii/Viața lui Iisus, capitolul 1

„Domnul Isus spunea: «Și, după ce voi fi înălţat de pe pământ, voi atrage la Mine pe toţi oamenii» (Ioan 12:32). Hristos trebuie să-i fie arătat păcătosului drept Mântuitorul care a murit pentru păcatele lumii. Când privim la Mielul lui Dumnezeu înălţat pe crucea Golgotei, taina mântuirii începe să se contureze în mintea noastră, iar bunătatea lui Dumnezeu ne duce la pocăinţă. Prin moartea pentru cei păcătoşi, Domnul Hristos a manifestat o iubire care depăşeşte limitele înţelegerii noastre. Pe măsură ce păcătosul o contemplă, această dragoste îi sensibilizează inima, îi impresionează mintea şi îi inspiră sufletului un regret sincer pentru păcatul săvârşit. […] Ori de câte ori aceştia [oamenii] fac un efort pentru a realiza o schimbare în viaţa lor, motivaţi de o dorinţă sinceră de a face binele, se manifestă puterea lui Hristos, care îi atrage la El. O influenţă de care ei nu sunt conştienţi acționează asupra sufletului, iar conştiinţa este trezită şi comportamentul lor este corectat. În timp ce Domnul Hristos îi atrage să privească spre crucea Sa, ca să-L vadă pe Acela străpuns pentru păcatele lor, porunca lui Dumnezeu îşi regăsește locul în conştiinţă” (Ellen G. White, Calea către Hristos, p. 26, 27).

**Zilnic:** Luca 24 – Ioan 6; Calea către Hristos, capitolul 3

`1. Cine „s-a făcut că vrea să meargă mai departe”?`
`2. În cât timp s-a zidit templul?`
`3. Câți botezători erau în Israel?`
`4. Din care două motive căutau iudeii să-L omoare pe Domnul Isus?`
`5. Ce trăsături ale Domnului Isus „constituiau viața Sa”?`