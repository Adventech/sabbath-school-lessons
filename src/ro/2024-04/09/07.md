---
title:  Studiu Suplimentar
date:   29/11/2024
---

**Suplimentar:** Ellen G. White, Hristos, Lumina lumii/Viața lui Iisus, cap. 1, 66

„Umilindu-Se pentru a lua asupra Sa natura umană, Hristos a dovedit un caracter opus caracterului lui Satana. Dar El a coborât şi mai jos pe calea umilinţei. «La înfăţişare a fost găsit ca un om, S-a smerit şi S-a făcut ascultător până la moarte, şi încă moarte de cruce» (Filipeni 2:8). După cum marele-preot punea la o parte strălucitoarele sale veşminte preoţeşti şi slujea în îmbrăcămintea de pânză albă a preotului obişnuit, tot aşa şi Hristos a luat înfăţişare de slugă şi a adus jertfa, El Însuşi preotul şi tot El şi jertfa. «Dar El era străpuns pentru păcatele noastre, zdrobit pentru fărădelegile noastre. Pedeapsa care ne dă pacea a căzut peste El» (Isaia 53:5).

Hristos a fost tratat aşa cum meritam noi, pentru ca noi să putem fi trataţi aşa cum merita El. A fost condamnat pentru păcatele noastre, la care El n-a contribuit cu nimic, pentru ca noi să putem fi îndreptăţiţi prin neprihănirea Lui, la care noi n-am contribuit cu nimic. El a suferit moartea care era a noastră, ca noi să putem primi viaţa care era a Lui. «Prin rănile Lui suntem tămăduiţi»” (Ellen G. White, Hristos, Lumina lumii/Viața lui Iisus, p. 25).

**Zilnic:** Faptele apostolilor 21 – 27; Calea către Hristos, capitolul 9

`1. Cine era bărbatul pe care toți iudeii dintr-o cetate îl vorbeau de bine?`
`2. Despre ce om s-a spus că este o ciumă?`
`3. Unde scrie în Biblie că Pavel fusese fariseu?`
`4. Viața câtor oameni a depins de credința lui Pavel pe mare?`
`5. Când vei simți nevoia unei experiențe spirituale mai profunde și a unei cunoașteri mai înalte a lucrurilor dumnezeiești?`