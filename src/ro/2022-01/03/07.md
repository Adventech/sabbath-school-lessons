---
title:  Un gând de încheiere
date:  14/01/2022
---

Venirea lui Isus pe pământ ca Fiu al lui Dumnezeu a împlinit simultan numeroase scopuri. În primul rând, în calitate de Fiu al lui Dumnezeu, Isus a venit ca să ni-L descopere pe Tatăl. Prin acţiunile şi prin cuvintele Sale, El ne-a arătat cum este Tatăl cu adevărat şi de ce putem să avem încredere în El.

Isus a mai venit şi ca fiul făgăduit al lui David, al lui Avraam şi al lui Adam, prin care Dumnezeu promisese să-l înfrângă pe vrăjmaş şi să ia lumea în stăpânire. Astfel, Isus a venit ca să ia locul lui Adam în fruntea omenirii şi să împlinească planul iniţial pe care Dumnezeu îl avusese pentru oameni (Geneza 1:26-28; Psalmii 8:3-8).

„Cuvintele spuse lui Isus la Iordan – «Acesta este Fiul Meu preaiubit, în care Îmi găsesc plăcerea» – cuprind întregul neam omenesc. Dumnezeu I-a vorbit lui Isus ca reprezentant al nostru. Oricât am fi de păcătoşi şi de slabi, noi nu suntem aruncaţi ca fiind fără valoare. El ne-a primit «în Preaiubitul Lui» (Efeseni 1:6). Slava aşezată asupra lui Hristos este o chezăşie a iubirii lui Dumnezeu faţă de noi. Ea ne vorbeşte despre puterea rugăciunii – cum poate ajunge glasul omenesc la urechea lui Dumnezeu şi cum sunt primite cererile noastre în curţile cereşti. Prin păcat, pământul a fost despărţit de cer şi înstrăinat de legăturile cu el; dar Isus l-a legat din nou de tronul slavei. […] Glasul care I-a vorbit lui Isus îi spune fiecărui suflet credincios: «Acesta este Fiul Meu preaiubit, în care Îmi găsesc plăcerea.»” – Ellen G. White, Hristos, Lumina lumii/Viaţa lui Iisus, p. 113.

STUDIU LA RÂND – BIBLIA ŞI CARTEA EVANGHELIZARE

**Biblia: Apocalipsa 11-17,**

`1. Ce s-a văzut în templul lui Dumnezeu din cer atunci când a fost deschis?`

`2. Cu ce animale semăna fiara care s-a ridicat din mare?`

`3. Ce imn intonau biruitorii fiarei?`

`4. Cine vor fi strânşi la războiul zilei celei mari a Dumnezeului Atotputernic?`

Evanghelizare, Secţiunea 17, subcapitolul „Străinii din mijlocul nostru”

`5. Ce se întâmplă cu „pietrele aspre” în atelierul lui Dumnezeu?`