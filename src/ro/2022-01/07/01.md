---
title: 'Isus, ancora sufletului'
date: 05/02/2022
---

> <p>Text de memorat</p>
> „Pe care o avem ca o ancoră a sufletului; __________ care pătrunde dincolo de perdeaua dinăuntrul Templului, unde Isus a intrat pentru noi ca ________________________, când a fost făcut «Mare-Preot în veac, după rânduiala lui Melhisedec»” (Evrei 6:19,20).

Evrei 5:11–6:20 întrerupe expunerea teologică a lui Pavel despre lucrarea de Mare-Preot a lui Isus în favoarea noastră. Apostolul introduce aici o avertizare severă cu privire la pericolul de a ne îndepărta de Hristos.

Se pare că oamenii se aflau în pericolul real de a aluneca pe panta autocompătimirii și a necredinței. Apostolul Pavel este îngrijorat ca nu cumva simțurile cititorilor și ascultătorilor săi să se fi tocit din cauza situațiilor dificile cu care se confruntau și, astfel, să se fi oprit din înțelegerea și din trăirea Evangheliei.

Nu este acesta un potențial pericol care ne paște pe toți, și anume acela de a ne descuraja din cauza încercărilor și de a cădea de la credință?

Aspra avertizare culminează totuși cu o încurajare duioasă. Pavel își exprimă încrederea în cititorii săi și Îl înalță pe Isus ca fiind personificarea făgăduinței de neclintit a lui Dumnezeu în ce privește mântuirea lor (Evrei 6:9-20). Acest ciclu de avertizări și încurajări este repetat în Evrei 10:26-39.

Vom analiza această alternanță și ne vom concentra asupra cuvintelor puternice de încurajare pe care Isus ni le oferă.