---
title:  Un gând de încheiere
date:  12/11/2021
---

Citește capitolul „Ioan, apostolul iubit”, din Faptele apostolilor, și capitolul „Iuda”, din Hristos, Lumina lumii/Viața lui Iisus, de Ellen G. White.

„Lupta împotriva eului este cea mai mare și cea mai grea luptă dintre câte s-au dus vreodată. Capitularea eului, supunerea totală față de voia lui Dumnezeu implică, în mod inevitabil, o luptă. Înainte de a fi înnoită în sfințenie, inima trebuie să I se supună lui Dumnezeu.” – Ellen G. White, Calea către Hristos, p. 43.

„Ioan a dorit să ajungă asemenea lui Isus și, sub influența transformatoare a iubirii lui Hristos, el a devenit blând și smerit. Eul era ascuns în Isus. Mai presus de oricare dintre tovarășii săi, Ioan s-a supus puterii acelei vieți uimitoare [...]. Iubirea profundă a lui Ioan pentru Hristos era ceea ce îl făcea întotdeauna să dorească să fie cât mai aproape de El. Mântuitorul îi iubea pe toți cei doisprezece, dar Ioan era spiritul cel mai primitor. El era mai tânăr decât ceilalți și, cu o încredere mult mai mare ca aceea a unui copil, și-a deschis inima lui Isus. […] De pe fața sa, frumusețea sfințeniei care îl transformase strălucea cu o strălucire asemănătoare celei a lui Hristos. În adorare și iubire, el L-a privit pe Mântuitorul până ce asemănarea cu Hristos și părtășia cu El au devenit singura lui dorință, iar în caracterul său s-a reflectat caracterul Învățătorului său.” – Idem, Faptele apostolilor, pp. 544, 545.

### Studiu la rând

**Evanghelizare, subcapitolul „Lucrarea pentru cei din zonele turistice”**

`1.	Despre ce femeie s-a spus că va deveni „mama unor neamuri întregi”?`

`2.	Ce fel de persoane au înconjurat casa în care Lot i-a găzduit pe îngeri?`

`3.	Cu ce fel de inimă și cu ce fel de mâini declară Abimelec că a lucrat față de Sara?`

`4.	Câți ani a trăit Sara?`

`5.	Ce fel de misionari sunt necesari în zonele turistice frecventate pentru sănătate și pentru plăcere?`