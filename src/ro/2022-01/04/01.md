---
title:  Isus, Fratele nostru
date:  15/01/2022
---

> <p>Textul de memorat</p>
> „Astfel dar, deoarece copiii sunt părtaşi sângelui şi cărnii, tot aşa şi El însuşi a fost deopotrivă părtaş la ele, pentru ca, prin moarte, să nimicească pe cel ce are puterea morţii, adică pe diavolul” (Evrei 2:14)

Evrei 1 vorbeşte despre Isus ca Fiu al lui Dumnezeu, Cel care este stăpân peste îngeri, „oglindirea slavei Lui şi întipărirea Fiinţei Lui” (Evrei 1:3). În Evrei 2, Isus este Fiul omului, care S-a coborât mai jos decât îngerii şi a luat asupra Sa natura umană cu slăbiciunile ei, chiar până la moarte (Evrei 2:7).

În Evrei 1, Dumnezeu spune despre Isus: „Tu eşti Fiul Meu” (Evrei 1:5). În Evrei 2, Isus se referă la copiii lui Dumnezeu de pe pământ ca fiind „fraţii” Lui (Evrei 2:12).

În Evrei 1, Tatăl declară suveranitatea divină a Fiului (Evrei 1:8-12). În Evrei 2, Fiul Îşi afirmă devotamentul faţă de Tatăl (Evrei 2:13).

În Evrei 1, Isus este Domnul divin, Creatorul, Susţinătorul şi Suveranul. În Evrei 2, Isus este Marele-Preot omenesc, plin de îndurare şi vrednic de încredere.

Pe scurt, descrierea lui Isus ca un frate milos şi demn de încredere se regăseşte în descrierea Fiului ca fiind manifestarea supremă a veşnicului Dumnezeu Creator (Evrei 1:1-4).