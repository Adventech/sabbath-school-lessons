---
title:  Un gând de încheiere
date:  31/12/2021
---

David A. de Silva explică foarte clar de ce primii creştini au fost persecutaţi: „Creştinii au adoptat un stil de viaţă care avea să fie considerat antisocial şi chiar subversiv. Loialitatea faţă de zei, manifestată prin participarea pioasă la sacrificii şi altele asemănătoare, era văzută ca un simbol al loialităţii faţă de stat, faţă de autorităţi, faţă de prieteni şi faţă de familie. […] Prin faptul că se abţineau de la aceste lucruri, creştinii (la fel ca evreii) au fost priviţi cu suspiciune, ca potenţiali călcători ai legii şi ca elemente subversive din cadrul imperiului.” – Perseverance in Gratitude p. 12.

„Pentru cel descurajat, există un remediu sigur – credinţă, rugăciune, lucrare. Credinţa şi activitatea vor aduce asigurare şi satisfacţii care vor creşte zi de zi. Eşti ispitit să faci loc simţămintelor de presimţiri sumbre sau de descurajare profundă? În zilele cele mai întunecoase, când aparenţele se arată mai ameninţătoare, nu te teme. Ai credinţă în Dumnezeu. El cunoaşte nevoile tale. El are toată puterea. Dragostea şi mila Lui nemărginită nu obosesc niciodată. Nu te teme că El nu-Şi va îndeplini făgăduinţa. El este Adevărul veşnic. Niciodată nu-Şi va schimba legământul pe care l-a făcut cu aceia care-L iubesc. Şi El va revărsa asupra slujitorilor Săi credincioşi măsura priceperii pe care nevoia lor o cere.” – Ellen G. White, Profeţi şi regi, pp. 164, 165.

STUDIU LA RÂND – BIBLIA ŞI CARTEA EVANGHELIZARE

**Biblia: 1 Ioan 5 – Apocalipsa 3**

`1. Care este mărturisirea făcută de Dumnezeu despre Fiul Său?`

`2. Care este porunca „pe care am avut-o de la început”?`

`3. Cum sunt caracterizaţi batjocoritorii din vremurile din urmă?`

`4. Cine va cârmui neamurile cu un toiag de fier?`

Evanghelizare, Secţiunea 17, subcapitolul „Lucrarea pentru cei din clasa de mijloc”

`5. Din cine este alcătuit în principal poporul lui Dumnezeu?`