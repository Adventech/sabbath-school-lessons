---
title: 'Isus, Jertfa desăvârșită'
date: 19/02/2022
---

> <p>Text de memorat</p>
> „Căci __________________________ El a făcut desăvârșiți pentru totdeauna pe cei ce sunt sfințiți” (Evrei 10:14).

Gândul că un om care a fost găsit vinovat și apoi a fost omorât prin crucificare putea fi venerat ca fiind Dumnezeu era ofensator în gândirea celor din vechime. În literatura romană există câteva referințe despre cruce care dovedesc aversiunea lor față de acest lucru. Pentru evrei, legea decreta că omul care murea spânzurat pe lemn era blestemat de Dumnezeu (Deuteronomul 21:23).

Așadar, primele motive care se regăsesc în picturile creștine din catacombe sunt păunul (se presupunea că simboliza nemurirea), porumbelul, ramura de palmier, care simboliza victoria atletului, și peștele. Mai târziu, au apărut și alte teme, precum arca lui Noe, Avraam care aduce berbecul ca jertfă în locul lui Isaac, Daniel în groapa cu lei, Iona care este vărsat din gura peștelui, un păstor care duce un miel sau reprezentări ale minunilor lui Isus, cum ar fi vindecarea slăbănogului și învierea lui Lazăr. Acestea erau simboluri ale salvării, ale victoriei și ale purtării de grijă. Pe de altă parte, crucea transmitea un simțământ de înfrângere și de rușine. Și totuși, crucea a fost cea care a devenit emblema creștinismului. De fapt, Pavel a numit efectiv Evanghelia „propovăduirea crucii” (1 Corinteni 1:18).

Săptămâna aceasta vom studia despre cruce așa cum apare ea în cartea Evrei.