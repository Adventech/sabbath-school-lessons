---
title:  Isus, Preotul vrednic de încredere
date:  29/01/2022
---

> <p>Textul de memorat</p>
> „Şi tocmai un astfel de Mare Preot ne trebuia: sfânt, nevinovat, fără pată, despărţit de păcătoşi şi înălţat mai presus de ceruri” (Evrei 7:26)

Prăpastia care a existat între Dumnezeu şi noi a fost creată de păcat. Problema s-a agravat pentru că păcatul a însemnat şi pervertirea naturii umane. Dumnezeu este sfânt şi păcatul nu poate exista în prezenţa Sa. Prin urmare, natura noastră coruptă ne-a separat de Dumnezeu, după cum doi magneţi care sunt orientaţi greşit se resping reciproc. În plus, natura umană decăzută a făcut imposibilă ascultarea oamenilor de Legea lui Dumnezeu. Păcatul mai atrage după sine şi o înţelegere greşită a adevărului. Fiinţele umane au pierdut din vedere dragostea şi mila lui Dumnezeu şi au ajuns să-L vadă ca fiind mânios şi dictatorial.

Săptămâna aceasta vom studia minunatele acţiuni pe care Tatăl şi Fiul le-au întreprins ca să acopere prăpastia aceasta. În Evrei 5-7 găsim o analiză atentă a rolului de preot al lui Isus. Autorul analizează originile şi scopul preoţiei lui Isus (Evrei 5:1-10) şi apoi îi îndeamnă pe cititori să îi acorde importanţa cuvenită (Evrei 5:11-6:8) şi să rămână tari în asigurarea speranţei pe care ea o oferă (Evrei 6:9-20). De asemenea, el explică şi care sunt caracteristicile preoţiei lui Isus (Evrei 7:1-10) şi implicaţiile ei în relaţia lui Dumnezeu cu credincioşii (Evrei 7:11-28). Săptămâna aceasta ne vom concentra în special asupra pasajelor din Evrei 5:1-10 şi Evrei 7:1-28.