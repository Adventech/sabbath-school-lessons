---
title:  Un gând de încheiere
date:  12/12/2019
---

„Când le-a pus înainte poruncile lui Dumnezeu, avertizările şi judecăţile înfricoşătoare care au venit peste Israel în trecut chiar pentru acest păcat, conştiinţa le-a fost trezită şi au început o lucrare de reformă care a îndepărtat mânia ameninţătoare a lui Dumnezeu şi a adus aprobarea şi binecuvântarea Sa.

Erau unii din slujba sfântă care au stăruit pentru nevestele lor păgâne, declarând că nu se puteau despărţi de ele. Dar nu a fost făcută nicio excepţie, nu s-a arătat respect pentru rang sau poziţie. Oriunde preoţii sau conducătorii au refuzat să rupă legătura cu închinătorii la idoli, au fost îndepărtaţi îndată din slujba Domnului. Un nepot al marelui-preot, care se căsătorise cu fiica lui Sanbalat, nu numai că a fost îndepărtat din slujbă, ci a fost alungat şi din Israel. «Adu-ţi aminte de ei, Dumnezeule», se ruga Neemia, «căci au spurcat preoţia şi legământul încheiat de preoţi şi leviţi.»” – Ellen G. White, Profeţi şi regi, pp. 673-674

Studiu suplimentar: Ellen G. White, Calea către Hristos, Capitolul 13 „Bucuria în Domnul”.

STUDIU LA RÂND – BIBLIA ŞI CARTEA EVANGHELIZARE

**Biblia: Neemia 1-7**

`1. Cine au fost cei cărora nu le-a plăcut că venea un om să caute binele copiilor lui Israel?`

`2. Despre cine scria Neemia că „locuiesc pe deal”?`

`3. Cum se numea prorociţa care încerca să-l sperie pe Neemia?`

`4. Câţi cântăreţi şi cântăreţe se aflau printre cei întorşi cu Zorobabel?`

Evanghelizare, Secţiunea 5 – subcapitolul „Importanţa sfătuirii şi a rugăciunii”

`5. Pentru cine trebuie să se roage membrii bisericilor noastre şi pentru cine trebuie să se roage pastorii?`