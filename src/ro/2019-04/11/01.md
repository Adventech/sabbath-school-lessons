---
title: 'Apostazia poporului'
date: 07/12/2019
---

> <p>Textul de memorat</p>
> „Am poruncit şi leviţilor să se curăţească şi să vină să păzească porţile, ca să sfinţească ziua Sabatului. Adu-Ţi aminte de mine, Dumnezeule, şi pentru aceste lucruri şi ocroteşte-mă după marea Ta îndurare!” (Neemia 13:22)

În perioada dintre evenimentele descrise în capitolele 12 şi 13, Neemia s-a întors în Babilon. Deşi nu ştim cât timp a fost plecat, când s-a întors (probabil în jurul anilor 430-425 î.Hr.), poporul începuse să cadă de la credinţă. Iudeii făcuseră legământ cu Dumnezeu şi făgăduiseră, în primul rând, să nu se căsătorească cu închinătorii la idoli, în al doilea rând, să păzească Sabatul şi, în al treilea rând, să aibă grijă de templu şi de slujitorii lui prin zecimi şi daruri (Neemia 10), însă încălcaseră toate aceste trei angajamente.

La întoarcerea lui Neemia, tot poporul era foarte relaxat în privinţa devoţiunii. Oamenii începuseră să nu mai aducă zecimea şi darurile, foloseau încăperile de la templu în alte scopuri, încetaseră să mai păzească Sabatul cum se cuvine şi chiar încheiaseră legături de căsătorie cu naţiunile din jur. Mai rău, chiar conducătorii pe care îi lăsase Neemia la plecare erau cei care contribuiseră la declinul relaţiei poporului cu Dumnezeu. Nu este deloc surprinzător că Neemia a fost devastat când a descoperit cât de mult se schimbaseră lucrurile. Totuşi, în loc să accepte situaţia, el a acţionat din nou pentru slava lui Dumnezeu.