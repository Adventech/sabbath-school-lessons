---
title:  Decizii greşite
date:  13/12/2019
---

> <p>Textul de memorat</p>
> „Dumnezeule, sunt uluit şi mi-e ruşine, Dumnezeule, să-mi ridic faţa spre Tine. Căci fărădelegile noastre s-au înmulţit deasupra capetelor noastre, şi greşelile noastre au ajuns până la ceruri.” (Ezra 9:6)

Ezra şi Neemia au devenit conducători ai unui popor în care căsătoriile cu persoane din alte popoare deveniseră normale. Ambii lideri au fost foarte îngrijoraţi de acest lucru, deoarece doreau să conducă naţiunea la o relaţie strânsă cu Dumnezeu. Ei erau conştienţi de influenţa negativă pe care necredincioşii sau închinătorii la idoli o puteau avea asupra poporului Israel – efectele teribile se văzuseră bine de-a lungul istoriei. Religiile canaanite s-au răspândit în tot Israelul, până când pe orice înălţime li se aducea închinare lui Baal şi Astarteei. Mai mult, soţii sau soţiile păgâne aveau o influenţă nefastă asupra familiilor israelite. Balaam i-a sfătuit pe moabiţi să îşi trimită femeile la israeliţi, fiind sigur că israeliţii aveau să se întoarcă de la Dumnezeu dacă picau în mrejele acestor femei. Din nefericire, a avut dreptate. Influenţa nu a fost doar asupra celor ce erau soţ şi soţie, ci a avut de suferit şi credinţa copiilor lor.

Ce vor face Ezra şi Neemia cu problema căsătoriilor israeliţilor cu cei din alte popoare? Vor trece cu vederea sau vor lua poziţie împotrivă? În această săptămână vom vedea modul în care cei doi au abordat situaţia.