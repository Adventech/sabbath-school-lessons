---
title: 'Un gând de încheiere'
date: 20/12/2019
---

„Sârguinţa în lucrarea încredinţată de Dumnezeu este o parte importantă a religiei adevărate. Oamenii ar trebui să folosească împrejurările ca fiind instrumentele cu care Dumnezeu împlineşte voia Sa. Acţiuni prompte şi hotărâte, îndeplinite la timpul potrivit, vor câştiga biruinţe glorioase, dar amânarea şi neglijenţa vor avea ca urmare nereuşita şi dezonoarea lui Dumnezeu. Dacă aceia care sunt la conducerea cauzei adevărului nu au râvnă, dacă sunt indiferenţi şi fără ţintă, biserica va fi neglijentă, delăsătoare şi iubitoare de plăceri, dar, dacă ei urmăresc o ţintă sfântă de a-L sluji pe Dumnezeu şi numai pe El, poporul va fi unit, plin de speranţă şi de entuziasm.

Cuvântul lui Dumnezeu abundă în contraste izbitoare şi categorice… Paginile care descriu ura, minciuna şi trădarea lui Sanbalat şi Tobia descriu şi nobleţea, consacrarea şi jertfirea de sine ale lui Ezra şi Neemia. Suntem lăsaţi liberi să urmăm exemplul pe care-l dorim. Urmările înfricoşătoare ale călcării poruncilor lui Dumnezeu sunt puse faţă în faţă cu binecuvântările care vin din ascultare. Noi înşine trebuie să hotărâm dacă vom suferi sau ne vom bucura.” – Ellen G. White, Profeţi şi regi, p. 676

Studiu suplimentar: Ellen G. White, Profeţi şi regi, Capitolul 57 – „Reforma”.

STUDIU LA RÂND – BIBLIA ŞI CARTEA EVANGHELIZARE

**Biblia: Neemia 8-Estera 1**

`1. Ce a făcut poporul când Ezra a deschis cartea să citească?`

`2. Cine trebuia să aducă zeciuială din zeciuială?`

`3. Ce indiciu există că la Ierusalim exista temniţă?`

`4. Ce conţineau scrisorile trimise de împărat în ţinuturile împărăţiei sale, după incidentul cu împărăteasa Vasti?`

Evanghelizare, Secţiunea 5 – subcapitolul „Unitate în diversitate”

`5. În a cui minte şi inimă nu poate locui pacea lui Hristos?`