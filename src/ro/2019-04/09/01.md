---
title: 'Încercări, necazuri şi genealogii'
date: 23/11/2019
---

> <p>Textul de memorat</p>
> „S-au unit cu fraţii lor mai cu vază dintre ei. Au făgăduit cu jurământ şi au jurat să umble în Legea lui Dumnezeu dată prin Moise, robul lui Dumnezeu, să păzească şi să împlinească toate poruncile Domnului, Stăpânului nostru, orânduirile şi legile Lui.” (Neemia 10:29)

De obicei, când citim, trecem peste genealogii şi peste listele lungi cu descrieri din Biblie. Dar Domnul le-a inclus şi pe acestea cu un motiv. Dumnezeul Bibliei este un Dumnezeu al detaliilor. El observă caracteristicile şi ne asigură că niciodată nu ne uită.

Aceste câteva exemple de genealogii ne spun că Dumnezeu ştie totul despre familiile noastre şi listele ne arată că El Se îngrijeşte chiar de ceea ce ar părea „nesemnificativ” în ochii altora. Isus spunea că Dumnezeu îngrijeşte şi de vrăbii şi ştie şi numărul perilor capului nostru: „Nu se vând oare cinci vrăbii cu doi bani? Totuşi niciuna din ele nu este uitată înaintea lui Dumnezeu. Şi chiar perii din cap, toţi vă sunt număraţi. Deci să nu vă temeţi: voi sunteţi mai de preţ decât multe vrăbii” (Luca 12:6,7). Dumnezeului căruia Îi pasă de aceste detalii Îi pasă şi de noi şi El ştie fiecare detaliu al lucrurilor care ne tulbură.

De aceea, putem veni cu deplină încredere şi putem avea asigurarea că Domnul Se îngrijeşte de fiecare aspect al vieţii noastre. Deşi acest lucru este liniştitor, şi aşa ar trebui să fie, totodată ar trebui să ne spună să fim şi noi atenţi la fiecare aspect al vieţii noastre.