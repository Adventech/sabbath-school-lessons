---
title:  Un gând de încheiere
date:  04/10/2019
---

Să ne gândim la munca sârguincioasă a lui Ezra. … Pe măsură ce le transmitea altora adevărurile pe care le învăţase, puterea sa de muncă creştea. El a devenit un bărbat plin de evlavie şi de zel. Era martorul lui Dumnezeu pentru lume cu privire la puterea adevărului biblic de a înnobila viaţa zilnică.” – Ellen G. White, Profeţi şi regi, p. 609

„În lucrarea de reformă care urmează să fie făcută astăzi este nevoie de bărbaţi care, asemenea lui Ezra şi Neemia, nu vor acoperi şi nu vor scuza păcatul, nici nu se vor da înapoi de la a apăra onoarea lui Dumnezeu. Aceia asupra cărora zace povara acestei lucrări nu-şi vor găsi pacea când se săvârşeşte răul şi nici nu vor acoperi păcatul cu un veşmânt de milă falsă. Ei îşi vor aduce aminte că Dumnezeu nu caută la faţa oamenilor şi că asprimea pentru câţiva se poate dovedi a fi milă pentru mulţi. De asemenea, îşi vor aminti că, în acela care mustră păcatul, întotdeauna se va da pe faţă spiritul lui Hristos.” – Ibidem, p. 675

Studiu suplimentar: Ellen G. White, Profeţi şi regi, cap. „Ezra, preot şi cărturar”.

STUDIU LA RÂND – BIBLIA ŞI CARTEA EVANGHELIZARE

**Biblia: 1 Cronici 6-12**

`1. Ce istorie tristă se află în spatele numelui lui Beria?`

`2. Ai cui părinţi păziseră intrarea în tabăra Domnului?`

`3. Cine erau scutiţi de alte slujbe, pentru că lucrau zi şi noapte?`

`4. Cine erau iuţi ca nişte căprioare de pe munţi?`

Evanghelizare, Secţiunea 4 — subcapitolul „Evanghelistul şi echipa lui”

`5. Ce anume suntem îndemnaţi să ne aducem aminte când stăm înaintea mulţimilor din oraşe?`