---
title: 'Influenţa conducătorilor'
date: 22/12/2019
---

În Biblie găsim multe exemple de conducători, exemple bune şi rele, şi uneori vedem un amestec între bine şi rău. În unele situaţii, conducători răi au făcut lucruri bune, iar alteori, conducători buni au făcut lucruri rele. La urma urmei, toţi conducătorii sunt oameni şi pot alege să facă bine sau rău. Oricine a experimentat această realitate în viaţa lui.

Totuşi un conducător exercită o influenţă mult mai mare, fie spre bine, fie spre rău. Este suficient de rău să ai o influenţă negativă în cămin, la locul de muncă sau oriunde este simţită prezenţa ta. Dar, când eşti într-o poziţie de conducere, spirituală, politică sau ambele, influenţa ta este mult mai mare. Atunci cât de important este, în orice responsabilitate ai avea, dar în special în cea de conducător, să aplici principiile şi învăţăturile Scripturii!

**1. Ce exemple de conducere găsim în versetele de mai jos? Dacă sunt bune, explică de ce. Dacă sunt rele, explică de ce.**

`Judecătorii 4:1-16;`

`1 Împăraţi 12:1-16;`

`1 Împăraţi 21:1-16;`

`2 Împăraţi 23:1-10;`

`Faptele 15:7-11`

`Conform textelor studiate, ce anume defineşte un tip de conducere ca fiind bun sau râu şi cum putem aplica aceste lecţii în responsabilităţile pe care le avem?`