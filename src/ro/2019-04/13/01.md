---
title:  Conducători în Israel
date:  20/12/2019
---

> <p>Textul de memorat</p>
> „Şi tot poporul s-a dus să mănânce şi să bea. Şi au trimis câte o parte şi altora, şi s-au înveselit mult. Căci înţeleseseră cuvintele care li se tâlcuiseră.” (Neemia 8:12)

Ezra şi Neemia sunt exemple de conducători consacraţi lui Dumnezeu şi împlinirii lucrării la care i-a chemat El. Dragostea pentru Dumnezeu le-a insuflat dorinţa de a fi slujitori credincioşi. De fapt, credincioşia lor a fost o parte centrală a studiului nostru.

În această săptămână vom privi la câteva exemple de conducători din Biblie, inclusiv la exemplul lui Ezra şi Neemia. Nu este un studiu cuprinzător, ar putea fi spuse mult mai multe. Totuşi exemplele alese sunt esenţiale pentru fiecare lider. Poate în prezent nu te consideri conducător, dar fiecare dintre noi are influenţă asupra altora, de aceea, lecţiile acestea pot fi aplicate oricui.

Cuvântul lui Dumnezeu ocupă un loc central în experienţa lui Ezra şi Neemia. Cuvântul le-a transformat gândirea şi viaţa şi a dus la reînviorare şi reformă. Ei erau datori Cuvântului lui Dumnezeu şi învăţăturilor găsite în el. Tot aşa, ca adventişti de ziua a şaptea, indiferent care este statutul sau rolul nostru, noi trebuie să acordăm Cuvântului un loc central în viaţa noastră.