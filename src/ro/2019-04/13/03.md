---
title: 'Rău în ochii lui Dumnezeu'
date: 23/12/2019
---

**2. Ce ne spun următoarele pasaje despre aceşti conducători şi despre influenţa lor asupra poporului pe care îl conduceau?**

`1 Împăraţi 15:26,34;`

`2 Împăraţi 13:1-3;`

`Ioan 11:46-53`

Pentru mulţi dintre noi care au poziţii de conducere în diverse domenii este înfricoşător gândul că modul nostru de a conduce are puterea de a-i înălţa spiritual sau de a-i doborî pe oameni. În toate cazurile de mai sus, rezultatele au fost devastatoare.

Mai specific, caracterul nostru şi consacrarea faţă de Dumnezeu sunt determinante în interacţiunile cu ceilalţi. Liderii spirituali îi conduc pe ceilalţi fie spre Dumnezeu, dacă ei Îl caută pe Dumnezeu, fie spre rău.

În contrast cu ceea ce am văzut în studiul de astăzi, faptul că Ezra şi Neemia aveau o relaţie strânsă cu Dumnezeu este incontestabil, ei petreceau adesea timp în post şi rugăciune. Sub conducerea lor, poporul a umblat cu Dumnezeu, chiar dacă nu era totul perfect. Direcţia lor în viaţă era înspre Dumnezeu. Pe de altă parte, faptul că au existat persoane care nu au fost influenţate sau schimbate de atitudinea lui Ezra şi Neemia ne spune că, în final, nu credinţa altcuiva, ci doar credinţa noastră contează pentru noi. La fel a fost şi cu cei care au avut ocazia să Îl vadă pe Isus în persoană, să Îl audă vorbind şi chiar să fie martori la minunile Lui, dar care au ales să Îl respingă. Da, fiecare are rolul său, oricare i-ar fi responsabilitatea, şi poate avea o influenţă spre bine sau spre rău. Dar, în final, fiecare om va trebui să răspundă personal înaintea lui Dumnezeu.

`Gândeşte-te la cei din sfera ta de influenţă. Cum ai putea exercita o influenţa mai bună asupra lor?`