---
title: 'Un gând de încheiere'
date: 22/11/2019
---

„Serviciul din sanctuarul pământesc se făcea în cele două încăperi: preoţii slujeau zilnic în Locul Sfânt şi, o dată pe an, marele-preot îndeplinea o lucrare deosebită de ispăşire în Locul Preasfânt, pentru curăţirea sanctuarului. Zi de zi, păcătosul care se pocăia îşi aducea jertfa la uşa cortului şi, punându-şi mâinile pe capul victimei, îşi mărturisea păcatele, trecându-le în felul acesta, în simbol, de la el asupra jertfei nevinovate. Animalul era apoi înjunghiat. Apostolul spune: «Fără vărsare de sânge nu este iertare.» «Viaţa trupului este în sânge» (Leviticul 17:11). Legea lui Dumnezeu călcată cerea viaţa păcătosului. Sângele reprezenta viaţa păcătosului, care ar fi trebuit să fie plata pentru fărădelegea sa, însă acum vinovăţia o purta victima, iar sângele ei era dus de preot în Locul Sfânt şi stropit înaintea perdelei, în spatele căreia era chivotul cu Legea pe care păcătosul o călcase. În această ceremonie, prin sânge, păcatul era transmis în simbol asupra sanctuarului.” – Ellen G. White, Tragedia veacurilor, p. 418

Studiu suplimentar: Ellen G. White, Calea către Hristos, Capitolul 5 „Consacrarea”.

STUDIU LA RÂND – BIBLIA ŞI CARTEA EVANGHELIZARE

**Biblia: 2 Cronici 26-32**

`1. Cu ce fel de armament şi-a dotat Ozia armata?`

`2. Despre care împărat al lui Iuda s-a scris că „a prădat Casa Domnului”?`

`3. De unde erau cei care s-au smerit şi au venit la Ierusalim, în timp ce alţii râdeau şi îşi băteau joc de alergători?`

`4. Cine avea grija darurilor de mâncare, a zeciuielii şi a lucrurilor sfinte?`

Evanghelizare, Secţiunea 4 – subcapitolul „Administrarea financiară a campaniilor de evanghelizare”

`5. De către cine trebuie administrate treburile financiare ale lucrării?`