---
title:  Neemia
date:  05/10/2019
---

> <p>Textul de memorat</p>
> „Când am auzit aceste lucruri, am şezut jos, am plâns şi m-am jelit multe zile. Am postit şi m-am rugat înaintea Dumnezeului cerurilor şi am zis: «Doamne Dumnezeul cerurilor, Dumnezeule mare şi înfricoşat, Tu, care ţii legământul Tău şi eşti plin de îndurare faţă de cei ce Te iubesc şi păzesc poruncile Tale!»” (Neemia 1:4,5)

Am văzut că două grupuri de captivi s-au întors în Iuda, ca împlinire a unora dintre făgăduinţele lui Dumnezeu pentru naţiunea iudaică.

Dar mai era o grupă de robi pe care Dumnezeu îi pregătea. Ultima grupă de captivi era trimisă pentru a rezolva o problemă. Deşi primele două grupuri se întorseseră pentru a reconstrui Ierusalimul şi a încheia o parte din acel proiect prin finalizarea templului, planul de reconstruire fusese abandonat, iar împotrivirea din partea naţiunilor înconjurătoare era în creştere. Popoarele din jur nu doreau ca iudeii să construiască cetatea şi să refacă zidurile, deoarece le era teamă că în felul acesta ar fi putut să redevină naţiunea puternică de altădată (Ezra 4:6-24). Astfel, întoarcerea iudeilor era pentru ei o ameninţare şi erau hotărâţi să îi împiedice. Dar Dumnezeu nu Şi-a chemat poporul pentru ca apoi să îl abandoneze chiar când făcea ce îi spusese El să facă.

Domnul pregătea un alt om care să împlinească voia Sa şi planurile Sale. Numele lui era Neemia şi asupra lui şi a lucrării sale ne vom concentra în acest studiu.