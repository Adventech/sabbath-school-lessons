---
title:  Confruntarea cu împotrivirea
date:  19/10/2019
---

> <p>Textul de memorat</p>
> „Dar ochiul lui Dumnezeu veghea asupra bătrânilor iudeilor. Şi au lăsat să meargă înainte lucrările până la trimiterea unei înştiinţări către Darius şi până la primirea unei scrisori de la el în această privinţă.” (Ezra 5:5)

Capitolele 3-6 din Ezra sunt structurate tematic, acoperind mai multe perioade istorice de împotrivire faţă de reconstruirea templului. Recunoaşterea aceste abordări tematice ne va ajuta să clarificăm mesajul general.

Ezra este menţionat pentru prima dată pe nume în Ezra 7:1. Odată cu sosirea lui în Iuda, în 457 î.Hr., lucrurile s-au schimbat şi a început reconstruirea cetăţii şi a zidului, dar lucrarea nu a avut continuitate, ci a mers în salturi, cu lungi perioade de stagnare. Treisprezece ani mai târziu a venit şi Neemia (trimis de Artaxerxes în 444 î.Hr.) şi construirea zidului a fost finalizată în cele din urmă. Deşi opoziţia era mare, lucrarea a fost realizată în doar cincizeci şi două de zile (Neemia 6:15).

Împotrivirea faţă de lucrarea lui Dumnezeu este o temă predominantă în cele două cărţi, Ezra şi Neemia; astfel, nu este deloc surprinzător că reconstruirea templului şi a Ierusalimului a stârnit împotrivire şi persecuţie. Oriunde mergem în lumea de astăzi, lucrarea Domnului întâmpină împotrivire. Satana încearcă să se asigure că Evanghelia nu se răspândeşte cu rapiditate, deoarece aceasta îi ameninţă stăpânirea. Cum au făcut faţă iudeii împotrivirii?