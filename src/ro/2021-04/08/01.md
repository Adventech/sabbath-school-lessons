---
title:  Alege viața
date:  13/11/2021
---

> <p>Text de memorat</p>
> „Iau azi cerul și pământul martori împotriva voastră că _______________________________________. Alege viața, ca să trăiești, tu și sămânța ta.” (Deuteronomul 30:19)

Aceasta este întotdeauna o poveste tristă: o tânără, în cazul acesta o fată de douăzeci și doi de ani, a fost diagnosticată cu o boală incurabilă: tumoră cerebrală. Chiar și cu toate minunile medicinei moderne, nu se mai putea face nimic decât să se prelungească agonia până la deznodământul inevitabil. Dar această tânără femeie, „Sandy”, nu voia să moară.

Așa că și-a făcut un plan. După ce avea să moară, capul ei avea să fie pus într-un congelator, într-o cuvă cu nitrogen lichid, cu speranța de a-i conserva celulele creierului. Și acolo avea să aștepte cincizeci de ani, o sută de ani, o mie de ani... până într-o zi când, în viitor, tehnologia va fi avansat suficient încât creierul ei, compus din conexiuni neuronale, să poată fi încărcat într-un computer. Și, da, Sandy ar fi putut „trăi”, poate chiar pentru totdeauna.

O poveste tristă, nu doar pentru că o persoană tânără urma să moară, ci și pentru planul în care ea și-a pus speranța de viață. Asemenea multor oameni, Sandy voia să trăiască, dar a ales o cale care, în cele din urmă, sigur nu va funcționa.

Pe măsură ce continuăm cu studiul cărții Deuteronomul, săptămâna aceasta vom analiza oportunitatea care ne este oferită de a alege viața, dar de a o alege în termenii pe care Dumnezeu, Dătătorul și Susținătorul vieții, i-a hotărât, în harul Lui.