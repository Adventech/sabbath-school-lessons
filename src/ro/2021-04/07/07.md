---
title:  Un gând de încheiere
date:  12/11/2021
---

Trei trilioane de galaxii strălucesc în cosmos. O sută de miliarde de stele compun fiecare galaxie. Două trilioane de galaxii a câte 100 de miliarde de stele fiecare dau 200 000 000 000 000 000 000 000 de stele.

Acesta este un principiu al existenței: orice lucru care ar concepe sau ar crea ceva trebuie să fie mai mare decât ce este conceput sau creat și să-l transcendă. Picasso este mai mare decât oricare dintre lucrările lui de artă și o transcende. De asemenea, Dumnezeul care a conceput și a creat cosmosul nostru trebuie să fie mai mare decât cosmosul și să-l transcendă.

„La început era Cuvântul, și Cuvântul era cu Dumnezeu, și Cuvântul era Dumnezeu. El era la început cu Dumnezeu. Toate lucrurile au fost făcute prin El; și nimic din ce a fost făcut n-a fost făcut fără El” (Ioan 1:1-3). Cu alte cuvinte, Dumnezeul care a creat cele 200 000 000 000 000 000 000 000 de stele și toate celelalte lucruri „S-a micșorat”, a devenit un copilaș, a trăit o viață fără păcat, apoi a murit pe cruce, purtând în El pedeapsa pentru păcatele și pentru răutatea noastră, pentru ca noi să putem avea făgăduința vieții veșnice.

Înaintea noastră se află acest adevăr măreț: harul care ne-a fost dat în Isus Hristos pe cruce. Și ce cere Dumnezeu de la noi în schimb? „Să ascultăm dar încheierea tuturor învățăturilor: Teme-te de Dumnezeu și păzește poruncile Lui. Aceasta este datoria oricărui om” (Eclesiastul 12:13).

### Studiu la rând

**Evanghelizare, subcapitolul „Evanghelizarea prin lucrarea medicală în orașe”**

`Cum va veni ziua Domnului?`

`Cu ce scop trebuie să cercetăm toate lucrurile?`

`Spre ce să ne îndrepte (Domnul) inimile?`

`Care este ținta poruncii?`

`Prin ce se vor deschide porțile pentru intrarea adevărului prezent?`