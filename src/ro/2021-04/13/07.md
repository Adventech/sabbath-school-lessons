---
title:  Un gând de încheiere
date:  24/12/2021
---

„Când, plini de mânie, au strigat: «Vom putea noi oare să vă scoatem apă din stânca aceasta?», ei s-au așezat în locul lui Dumnezeu, ca și când puterea ar fi fost la ei, oameni supuși acelorași slăbiciuni și patimi omenești. Obosit de continua murmurare și răzvrătire a poporului, Moise Îl pierduse din vedere pe Atotputernicul său Ajutor și, fără puterea divină, fusese lăsat să-și păteze raportul vieții prin manifestarea slăbiciunii omenești. Omul care ar fi putut sta nepătat, hotărât și plin de lepădare de sine până la încheierea lucrării sale a fost răpus în cele din urmă. Dumnezeu fusese dezonorat în ochii adunării poporului Israel, când ar fi trebuit să fie onorat și preamărit.” – Ellen G. White, Patriarhi și profeți, p. 418

„Pe Muntele Schimbării la Față, Moise s-a arătat împreună cu Ilie, care fusese proslăvit. Ei au fost trimiși ca purtători de lumină și slavă de la Tatăl către Fiul Său. Și așa a fost împlinită, în cele din urmă, rugăciunea pe care Moise o făcuse cu atâtea sute de ani mai înainte. El stătea pe «muntele cel bun», în mijlocul moștenirii poporului său, și dădea mărturie despre Acela care este esența tuturor făgăduințelor lui Israel. Aceasta este ultima scenă descoperită privirilor oamenilor, din viața acestui bărbat atât de onorat de cer.” – Ibidem, p. 479

### Studiu la rând

**Evanghelizare, subcapitolul „Pastorii altor biserici”**

`Cum vor fi strecurate ereziile nimicitoare în poporul lui Dumnezeu?`

`Ce fel de oameni răstălmăcesc Scripturile?`

`Ce se întâmplă dacă „zicem că n-avem păcat”?`

`Prin ce cunoaștem că „am trecut din moarte la viață”?`

`Cum trebuie să ne exprimăm când avem ocazia predicării în alte biserici?`