---
title:  Un gând de încheiere
date:  08/10/2021
---

„Potrivit imaginii biblice despre canaaniţi, oamenii aceştia erau extrem de nelegiuiţi şi nimicirea lor a reprezentat judecata lui Dumnezeu pentru păcatele lor. Distrugerea canaaniţilor nu a fost nici prima, nici ultima dată când Dumnezeu a acţionat în felul acesta. Diferenţele dintre destinul canaaniţilor şi destinul omenirii (cu excepţia familiei lui Noe), aşa cum îl descrie Geneza 6-9, au constat în dimensiunea şi în mijlocul distrugerii. […]

Dumnezeu nu a intenţionat niciodată ca israeliţii să facă din herem (distrugere totală) o politică generală faţă de cei din afara lor. în mod explicit, Deuteronomul 7:1 identifică şi, astfel, delimitează popoarele-ţintă. Israeliţii nu trebuiau să acţioneze la fel împotriva arameilor, a edomiţilor, a egiptenilor sau a oricărui alt popor (cf. Deuteronomul 20:10-18). […]

Canaaniţii au avut parte de un destin cu care, în cele din urmă, toţi păcătoşii se vor confrunta: judecata lui Dumnezeu. […]

Deşi, ca popor, canaaniţii au fost ţintele judecăţii lui Dumnezeu, ei au avut înainte cel puţin patruzeci de ani de avertizare (vezi mărturia lui Rahav din Iosua 2:8-11).” – Daniel I. Block, The NIV Application Commentary: Deuteronomy (Zondervan, Grand Rapids, Mich., 2012, pp. 98-99)

STUDIU LA RÂND – BIBLIA ŞI CARTEA EVANGHELIZARE

**Biblia: 2 Corinteni 1-7**

`1. Care sunt destinatarii cărora le adresează Pavel A doua epistolă către corinteni?`

`2. Ce trăiri sufleteşti avea Pavel în timp ce scria această epistolă?`

`3. Pentru cine este acoperită „Evanghelia noastră”?`

`4. Ce îi ruga Pavel fierbinte pe corinteni?`

Evanghelizare, Secţiunea 16, subcapitolul „Calea de intrare pentru evanghelizare”

`5. Cine este pionierul pentru lucrarea Evangheliei?`