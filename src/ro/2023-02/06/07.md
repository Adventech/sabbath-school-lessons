---
title:  Studiu suplimentar
date:   05/05/2023
---

Iată o modalitate ușoară de a înțelege profeția celor 70 de săptămâni din Daniel 9:24-27: Prima dată, 70 de săptămâni (Daniel 9:24). Apoi, cele 7 săptămâni + 62 de săptămâni, adică 69 de săptămâni (Daniel 9:25) din cele 70. Mai avem ultima săptămână, cea de-a șaptezecea (Daniel 9:27). Și, în cele din urmă, acea ultimă săptămână este împărțită – „la jumătatea săptămânii” (Daniel 9:27) – în două secțiuni de câte trei ani și jumătate.

Șaptezeci de săptămâni, care sunt alcătuite din șaizeci și nouă de săptămâni și încă o săptămână. Iar acea ultimă săptămână este împărțită în două. Trebuie numai să introducem data, 457 î.Hr., și, prin simplă matematică, ajungem la anul 1844.

De asemenea, vorbind despre cei 2.300 de ani, Daniel 8 nu menționează niciodată începutul acestora. „Până vor trece două mii trei sute de seri și dimineți; apoi Sfântul Locaș va fi curățit” (Daniel 8:14).

Până vor trece două mii trei sute de seri și dimineți – de când începem să numărăm? De ce nu de când Daniel a primit viziunea, „anul al treilea al domniei împăratului Belșațar” (Daniel 8:1)?

Viziunea din Daniel 8 nu include Babilonul. Începe cu evenimente de după acesta până la „vremea sfârșitului”. De ce să începi datarea unui eveniment, curățirea sanctuarului, care apare în viziune, pornind de la un eveniment, Babilonul, care nu apare? Începutul datei pentru punctul culminant al viziunii ar trebui să se găsească în viziune, dar nu ne este dat în Daniel 8, ci în Daniel 9.

**Studiu zilnic:** Iov 29–35; Ellen G. White, Rugăciunea, capitolul 21 (până la „Îngerii lui Dumnezeu sunt gata să ne ajute…”).

`1. În ce loc și când era Iov ca un împărat în mijlocul oștirii?` `2. Cine era frate cu șacalii?` `3. Care ar fi fost o fărădelege vrednică de a fi pedepsită de judecători?` `4. Cine și despre cine spunea că bea batjocura ca apa?` `5. Unde poate fi găsit un loc retras pentru rugăciune?`