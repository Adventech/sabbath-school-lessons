---
title:  Studiu suplimentar
date:   14/04/2023
---

Meditează la ideea studiului de miercuri, despre nevoia de a face parte din ceva mai important decât propria viață și despre viețile noastre slabe, scurte, adeseori stricate, distruse și dezamăgitoare. Această dorință este și una logică. A trăi numai pentru tine, pentru ceva care nu este mai mare decât tine, când în jurul tău și dincolo de tine se deschide o lume atât de mare este ca și când ai fi închis pe viață într-o carceră în mijlocul unui oraș pe care îl poți simți vibrând prin pereți. Și pentru ce lucru mai mare, mai măreț, mai glorios și de o mai mare importanță am putea trăi decât pentru proclamarea făgăduinței vieții veșnice care ne-a fost dată în Isus?

„Slujitorii lui Dumnezeu, cu fețele luminate și strălucind de consacrare sfântă, se vor grăbi din loc în loc pentru a vesti solia din cer. Prin mii de glasuri, pe tot pământul va fi dată avertizarea. Se vor face minuni, bolnavii vor fi vindecați și semne și minuni îi vor însoți pe credincioși. Satana va lucra cu minuni mincinoase, făcând să coboare chiar și foc din cer înaintea oamenilor (Apocalipsa 13:13). În felul acesta, locuitorii pământului vor fi aduși să ia o hotărâre” (Ellen G. White, Tragedia veacurilor, p. 612).

**Studiu zilnic:** Iov 8–14; Ellen G. White, Rugăciunea, capitolul 19 (în continuare, până la final).

`1. Cum alergau, fugeau și treceau zilele lui Iov?` `2. Care este „țara întunericului”?` `3. Cine tulbură mintea judecătorilor?` `4. Ce umple viața scurtă a omului?` `5. Cât de potrivit este un sfert de oră pentru rugăciunea în public?`