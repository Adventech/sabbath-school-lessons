---
title:  Studiu suplimentar
date:   09/06/2023
---

„Încă de la începutul marii lupte din cer, scopul lui Satana a fost acela de desființa Legea lui Dumnezeu. Tocmai pentru a-și atinge acest obiectiv s-a revoltat împotriva Creatorului și, deși a fost expulzat din cer, a continuat același război pe pământ. Scopul urmărit în mod constant a fost acela de a-i induce în eroare pe oameni și a-i determina să calce Legea lui Dumnezeu. […] Încercând să genereze dispreț față de poruncile divine, Satana a falsificat doctrinele Bibliei și, astfel, în credința a mii de oameni care pretind că se bazează pe Scriptură au fost strecurate erori. Ultimul mare conflict dintre adevăr și eroare nu este decât faza finală a unei îndelungi controverse cu privire la Legea lui Dumnezeu” (Ellen G. White, Tragedia veacurilor, p. 582).

După cum am văzut, conceptul că Isus este Creatorul se află chiar în inima închinării în ziua Sabatului. Isus subliniază în mod constant importanța zilei al cărei „Domn” se proclamă (Matei 12:8; Marcu 2:28; Luca 6:5). Sabatul este o amintire veșnică a identității noastre. Ne amintește cine suntem ca ființe umane. Dă valoare fiecărei ființe omenești. Reîntărește în mod constant ideea că suntem ființe create și că Dumnezeu, Creatorul nostru, este vrednic de ascultarea și de închinarea noastră. De aceea Diavolul urăște Sabatul atât de mult. Este legătura de aur care ne unește cu Creatorul nostru și, de aceea, va juca un rol crucial în criza de la sfârșitul timpului.

**Studiu zilnic:** Psalmii 22 – 28; Ellen G. White, Rugăciunea, capitolul 22 (în continuare, până la final).

`1. Cum descrie autorul, în Psalmul 22, starea în care a ajuns inima lui?` `2. Cine se va ridica până la locul cel sfânt al Domnului?` `3. Cui îi arată Domnul calea pe care trebuie să meargă?` `4. Ce lucru dorea fierbinte David?` `5. Ce mijloace și ce avantaje să folosim pentru refacerea sănătății?`