---
title:  Educația și comunicarea
date:  05/10/2020
---

La orice nivel, educația înseamnă comunicare. învățătorul are cunoștință, înțelepciune, informații, dovezi etc., pe care le transmite elevilor. Cel care are multe cunoștințe trebuie să fie în stare să li le transmită și altora. însă abilitățile de predare nu presupun doar capacitatea de a comunica. în acest proces, este important să se clădească și o relație. „Adevăratul învățător le poate oferi ele­vilor puține daruri la fel de valoroase ca acela al prieteniei sale. Este adevărat despre bărbați și femei, și cu atât mai mult despre tineri și copii, că nu-i putem înțelege decât dacă venim în contact prin sentimente de simpatie; iar pentru a-i face cuiva bine în modul cel mai eficient, trebuie să-l înțelegem.” – Ellen G. White, Educație, p. 212. Cu alte cuvinte, o bună metodă de predare acționează și la nivel emoțional, și la nivel personal. Acest lucru este foarte important în familie, care este ca o școală. Trebuie să se formeze o bună relație între elev și învățător.

Relațiile se formează și se dezvoltă prin comunicare. Când credincioșii nu comunică cu Dumnezeu, prin citirea Bibliei și prin rugăciune, relația lor cu El stagnează. Familiile au nevoie de îndrumare divină dacă vor să crească în harul și cunoașterea lui Hristos.

**3. Ce ne învață Scriptura despre raportarea noastră la cei de lângă noi?**

`Psalmii 37:7-9`

`Proverbele 10:31,32`

`Efeseni 4:15`

`1 loan 3:18`

`Tit 3:1,2`

`lacov 4:11`

Când ne luăm timp pentru comunicare, aceasta îi va pregăti pe membrii fami­liei pentru o relație personală cu Hristos și ne va ajuta și să dezvoltăm relații bune în cadrul familiei. Va deschide căi de comunicare de care veți fi bucuroși că le-ați format atunci când copiii vor ajunge la adolescență sau la maturitate. Chiar dacă nu aveți copii, principiile acestea funcționează pentru orice tip de relații.

`De ce este important nu doar ce spui, ci și cum spui?`