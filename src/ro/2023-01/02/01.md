---
title:  Legământul lui Dumnezeu cu noi
date:   07/01/2023
---

### De citit
Matei 10:22; Ioan 6:29; Deuteronomul 28:1-14; Proverbele 3:1-10; Maleahi 3:7-11; Matei 6:25-33.

> <p>De memorat</p>
> „Dacă vei asculta de glasul Domnului Dumnezeului tău,_______ _______________________ toate poruncile Lui pe care ți le dau astăzi, Domnul Dumnezeul tău __________________________ asupra tuturor neamurilor de pe pământ. Iată toate ____________________ care vor veni peste tine și de care vei avea parte dacă _______________ de glasul Domnului Dumnezeului tău” (Deuteronomul 28:1,2).

Chiar dacă pare incredibil, Dumnezeu face contracte (sau legăminte) cu noi. Majoritatea sunt bilaterale, ceea ce înseamnă că ambele părți (Dumnezeu și oamenii) au ceva de îndeplinit.

Un tip mai rar de legământ este cel unilateral. Câteva dintre legămintele
lui Dumnezeu cu omenirea sunt unilaterale. De exemplu, indiferent de ceea ce facem sau nu facem, putem avea încredere că Dumnezeu ne va da soare și ploaie (vezi Matei 5:45). După potop, Dumnezeu a promis omenirii și „tuturor fiarelor de pe pământ” că, indiferent de acțiunile noastre, nu va mai fi un alt potop care să acopere întregul pământ (vezi Geneza 9:9-16). De asemenea, El a făgăduit că anotimpurile vor veni și vor trece indiferent de ceea ce vom face noi (Geneza 8:22).

În această săptămână vom studia câteva legăminte bilaterale extrem de importante între Dumnezeu și copiii Săi. Să ne rugăm ca, prin harul lui Dumnezeu, să ne achităm de partea care ne revine!

`14 ianuarie – Sabat de consacrare pentru misiune (colectă pentru misiunea globală)`