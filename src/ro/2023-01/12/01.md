---
title:  Răsplata pentru credincioșie
date:   18/03/2023
---

### De citit
Evrei 11:6; Isaia 62:11; Romani 6:23; 8:16-18; Ioan 14:1-3; Apocalipsa 21; Matei 25:20-23.

> <p>De memorat</p>
> „Stăpânul său i-a zis: «Bine, rob _________________________; ai fost
credincios _________________ lucruri, te voi pune peste ___________
lucruri; intră în bucuria stăpânului tău!»” (Matei 25:21).

Chiar dacă nu putem face nimic pentru a ne câștiga mântuirea, Biblia
folosește speranța răsplătirii ca o motivație pentru viața credincioasă,
dusă ca beneficiari nedemni ai harului lui Dumnezeu. La urma urmei,
tot ceea ce primim se datorează – întotdeauna și exclusiv – harului lui
Dumnezeu. David a exprimat acest lucru astfel: „Legea Domnului este
desăvârșită
și înviorează sufletul; mărturia Domnului este adevărată și
dă înțelepciune celui neștiutor. Orânduirile Domnului sunt fără prihană
și înveselesc inima; poruncile Domnului sunt curate și luminează ochii.
Frica de Domnul este curată și ține pe vecie; judecățile Domnului sunt
adevărate, toate sunt drepte. Ele sunt mai de preț decât aurul, decât mult
aur curat; sunt mai dulci decât mierea, decât picurul din faguri. Robul
Tău primește și el învățătura de la ele; pentru cine le păzește, răsplata
este mare” (Psalmii 19:7-11).

În diferite locuri, Biblia vorbește despre răsplata noastră, ceea ce ne
este promis prin Hristos după a doua venire și după ce acest ocol teribil
cauzat de păcat se va sfârși o dată pentru totdeauna.
Ce ni se promite și ce asigurare avem că vom primi ceea ce ne-a fost
promis?

**18-25 martie: Săptămâna de Rugăciune a Tineretului**
**25 martie: Sabatul Misiunii pentru Tineret (colectă)**