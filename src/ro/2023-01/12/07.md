---
title:  Studiu suplimentar
date:   24/03/2023
---

Iată o descriere a unei familii bisericești ai cărei membri sunt administratori
credincioși ai bunurilor lui Dumnezeu pe pământ:

• Pastorii și liderii bisericii locale au reușit să învețe, să instruiască, să
sprijine și să încurajeze membrii bisericii în ce privește administrarea
financiară biblică.

• Credincioșii implementează principiile biblice și își măresc generozitatea,
economisind în mod regulat pentru situații neprevăzute și scăpând
din robia datoriilor și a consumului. Stilul lor de viață este marcat
de moderație, disciplină și mulțumire. Banii nu mai sunt dumnezeul
rival și oamenii progresează în relația lor cu Dumnezeul Creator.

• Este dimineața de Sabat și credincioșii sosesc pentru serviciile divine.
Comportamentul lor transmite pace – o lipsă de îngrijorare cu privire
la chestiunile financiare, un sentiment omniprezent de mulțumire și
recunoștință. Conflictul marital cu privire la bani a fost eliminat la
scară largă. Toți intră la închinare cu nerăbdare, așteptând prezența
și lucrarea lui Dumnezeu în mijlocul lor.

• Proiectele bisericii sunt în totalitate finanțate, iar impactul este unul
puternic. Dragostea lui Hristos ajunge la cei în nevoie într-un mod
concret. Există constant fonduri pentru asigurarea de mijloace care
să sprijine lucrarea într-un mod extraordinar.

Întrebarea care ne stă în față este: Ce ne cheamă Dumnezeu să facem
cu resursele pe care ni le-a încredințat?

**Studiu zilnic:** Neemia 10 – Estera 3; Ellen G. White, Rugăciunea,
capitolul 18

`1. Ce procent din populație trebuia să vină să locuiască în cetatea sfântă?`
`2. Cine zidiseră sate împrejurul Ierusalimului?`
`3. Cum s-a sfințit ziua Sabatului la porțile Ierusalimului?`
`4. Cum a justificat Mardoheu refuzul de a se închina lui Haman?`
`5. Ce pot face copiii la altarul familiei?`