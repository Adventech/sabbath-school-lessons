---
title:  „Acești foarte neînsemnați frați ai Mei”
date:   11/02/2023
---

### De citit
Luca 4:16-19; Isaia 62:1,2; Deuteronomul 15:11; Matei 19:16-22; Luca 19:1-10; Iov 29:12-16.

> <p>De memorat</p>
> „Atunci Împăratul va zice celor ________________________: «Veniți,
binecuvântații Tatălui Meu, de _____________________________, care
v-a fost pregătită de la întemeierea lumii»” (Matei 25:34).

Biblia vorbește deseori despre străini, orfani și văduve. Această categorie
de persoane poate fi cea la care a făcut referire Isus prin cuvintele:
„acești foarte neînsemnați frați ai Mei” (Matei 25:40).
Cum îi putem identifica pe acești oameni astăzi? „Străinii” din vremurile
biblice erau oameni care au trebuit să își părăsească țara, poate
din cauza războaielor sau a foametei. Echivalentul în zilele noastre
ar putea fi milioanele de refugiați care au ajuns săraci din cauza unor
circumstanțe pe care nu ei le-au ales. „Orfanii” sunt copiii care și-au
pierdut tatăl în război, într-un accident sau în urma unei boli. Această
categorie i-ar putea include și pe cei al căror tată este în închisoare sau
care lipsește dintr-un motiv sau altul. Ce câmp larg de slujire ni se prezintă
aici! „Văduvele” sunt femeile care și-au pierdut soții din aceleași
motive ca „orfanii”. Multe dintre aceste femei sunt întreținătoarele unei
familii monoparentale, au grijă singure de copiii lor, și orice ajutor din
partea bisericii le-ar fi de folos.
Fiind administratori ai bunurilor lui Dumnezeu, a-i ajuta pe săraci nu
este doar o opțiune. Să-i ajutăm pe săraci înseamnă să urmăm exemplul
lui Isus și să ascultăm de poruncile Lui.

**11 – 18 februarie: Săptămâna Căminului Creștin**