---
title:  Studiu suplimentar
date:   17/02/2023
---

„«Când va veni Fiul omului în slava Sa, cu toți sfinții îngeri, va ședea
pe scaunul de domnie al slavei Sale. Toate neamurile vor fi adunate înaintea
Lui. El îi va despărți pe unii de alții» (Matei 25:31,32). În felul acesta
Hristos, aflat pe Muntele Măslinilor, le-a zugrăvit ucenicilor scena din
ziua cea mare a judecății. Iar hotărârea ce se va lua atunci va depinde de
un singur lucru. Când popoarele vor fi adunate înaintea Lui, vor fi acolo
numai două categorii și viitorul lor veșnic va fi determinat de ceea ce au
făcut sau au neglijat să facă pentru El, în persoana celor săraci și suferinzi”
(Ellen G. White, Hristos, Lumina lumii/Viața lui Iisus, p. 637).

„Când deschizi ușa pentru cei nevoiași și suferinzi ai lui Hristos,
primești îngeri nevăzuți. Primești astfel tovărășia ființelor cerești. Ele
aduc o atmosferă sfântă de bucurie și pace. Vin cu laude pe buze, al căror
ecou se aude în ceruri. Fiecare faptă de milă constituie acolo o muzică.
De pe tronul Său, Tatăl îi numără pe lucrătorii neegoiști printre comorile
Sale cele mai valoroase” (Ibidem, p. 639).

**Studiu zilnic:** 2 Cronici 21 – 27; Ellen G. White, Rugăciunea, capitolul 15 (până la „Rugăciunea Îl înviora pe Isus”)

`1. Cine și de ce a fost îngropat la un loc cu împărații, deși era preot?`
`2. Cine nu a avut inima în totul dată Domnului?`
`3. Câți preoți s-au împotrivit împăratului Ozia, ca să nu ardă tămâie?`
`4. Cum a ajuns Iotam puternic?`
`5. Ce rol avea curentul ceresc primit de Hristos în rugăciune?`