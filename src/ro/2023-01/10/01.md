---
title:  Să oferim înapoi!
date:   04/03/2023
---

### De citit
Luca 12:16-21; Eclesiastul 2:18-22; 5:10; Proverbele 27:23-27; 2 Corinteni 4:18; Coloseni 1:15-17.

> <p>De memorat</p>
> „Și am auzit un glas ______________ care zicea: «Scrie: ____________
de acum încolo de ____________________________ în Domnul!»
«Da», zice Duhul, «ei __________________________ de ostenelile lor,
căci faptele lor ___________________________!»” (Apocalipsa 14:13).

Pe măsură ce ne apropiem de sfârșitul anilor productivi, interesul
nostru financiar se concentrează pe păstrarea bunurilor pe care le avem,
în anticiparea sfârșitului vieții. Trecerea de la muncă la pensie poate fi o
experiență foarte traumatizantă. Cum ar trebui să procedăm cel mai bine
în ceea ce privește banii?

Pe măsură ce îmbătrânesc, oamenii încep aproape în mod natural să
își facă griji cu privire la viitor. Cele mai comune temeri sunt: moartea
prematură (înainte de a-și pune familia de adăpost), viața prea lungă (a
trăi mai mult decât bunurile sau economiile personale), o boală fulgerătoare
(toate resursele personale ar putea dispărea brusc) și o dizabilitate
mintală și/sau fizică (în grija cui vor rămâne).

Comentând asupra acestor temeri, Ellen G. White scrie: „Toate aceste
temeri vin de la Satana. […] Dacă ei ar fi așa cum dorește Dumnezeu, zilele
lor finale ar putea fi cele mai fericite și cele mai bune. […] Ei ar trebui
să lase deoparte îngrijorarea și poverile și să-și ocupe timpul în mod cât
mai plăcut și roadele culese să fie pentru cer” (Mărturii pentru biserică,
vol. 1, p. 424).

În această săptămână vom trece în revistă sfaturile lui Dumnezeu
pentru ultimii noștri ani. Ce ar trebui să facem, ce nu ar trebui să facem
și ce principii ar trebui să urmăm?