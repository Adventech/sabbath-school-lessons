---
title:  Studiu suplimentar
date:   10/02/2023
---

Dumnezeu Și-a respectat partea din legământ, binecuvântându-l pe Avraam. Și Avraam L-a cinstit pe Dumnezeu, neadunându-și comori pe acest pământ. „Moștenirea pe care Dumnezeu a promis-o poporului Său nu este în lumea aceasta. Avraam n-a avut nicio proprietate pe pământul acesta, «nici măcar o palmă de loc» (Faptele apostolilor 7:5). El deținea o mare avere și a folosit-o spre slava lui Dumnezeu și spre binele semenilor săi; dar n-a considerat lumea aceasta drept casa lui. Dumnezeu îl chemase să-i părăsească pe concetățenii săi idolatri, promițându-i Canaanul drept proprietate veșnică; dar nici el, nici fiul lui, nici fiul fiului său nu l-a primit. Când a avut nevoie de un loc de îngropare pentru soția sa moartă, Avraam a trebuit să-l cumpere de la canaaniți. Unicul său bun deținut în Țara Promisă era acel mormânt săpat în stâncă din peștera Macpela” (Ellen G. White, Patriarhi și profeți, p. 169).

În viață, suntem uneori ispitiți să ne îndreptăm spre bogăție și distracție. Este nevoie de o credință puternică pentru practicarea satisfacției întârziate. „Palatul magnific al faraonului și tronul monarhului erau ademenitoare pentru Moise; dar el știa că plăcerile păcătoase care îi făceau pe oameni să uite de Dumnezeu se aflau la curțile domnești. El privea dincolo de palatul luxos, dincolo de coroana împăratului, la marile onoruri ce le vor fi date sfinților Celui Preaînalt” (Patriarhi și profeți, p. 246).

**Studiu zilnic:** 2 Cronici 14 – 20; Ellen G. White, Rugăciunea, capitolul 14 (de la „Rugați-vă zilnic pentru binecuvântarea pe care o aduce Sabatul” la final)

`1. Cât timp a fost Israel fără Dumnezeul cel adevărat?`
`2. Cum a fost patul funerar al lui Asa?`
`3. Cine a făcut o călătorie în care a adus poporul înapoi la Domnul?`
`4. Cu ce împărat s-a unit Iosafat, ceea ce nu a plăcut Domnului?`
`5. În ce condiții va pierde educatorul esența educației?`