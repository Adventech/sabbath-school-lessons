---
title:  Studiu suplimentar
date:   17/03/2023
---

„Iubirea de bani, dorința de a avea bogăție, este lanțul de aur care îi
leagă pe oameni de Satana” (Ellen G. White, Calea către Hristos, p. 44).

Biblia nu spune că bogăția ar avea vreo contribuție la creșterea spirituală
a cuiva. De fapt, de la începuturile creștinismului, nicio biserică
nu a avut vreodată atâtea bogății și atâta confort lumesc ca bisericile
contemporane din multe țări. Un astfel de belșug ne influențează cu
siguranță spiritualitatea – și nu într-un sens bun. Atunci când venim
acasă la un frigider plin cu mai multă mâncare decât putem mânca,
atunci când avem una sau două mașini, când mergem în vacanță în fiecare
an, când ne facem cumpărăturile online și avem ultimele modele de
computere și telefoane, chiar poate fi mai ușor să nu iubim lumea și nici
lucrurile din lume? Aici nu vorbim despre „bogații” zilelor noastre, adică
despre miliardari și cei mai bogați decât ei. Ei măcar știu că sunt bogați
și pot da curs (dacă aleg) avertizărilor pe care Biblia le are pentru ei.
Vorbim, în schimb, despre mulți oameni chiar și din clasa de mijloc care
– printre telefoane, iMac-uri, aparate de aer condiționat și SUV-uri –
cred că nu se află în pericolul de a fi afectați de propria prosperitate.
De aceea zecimea poate fi, dincolo de orice altceva, un antidot spiritual
puternic la pericolele bogăției, chiar și pentru cei care nu sunt deosebit
de „bogați”.

**Studiu zilnic:** Neemia 3 – 9; Ellen G. White, Rugăciunea, capitolul 17

`1. Cum își foloseau mâinile cei care zideau zidul și cei care manipulau poverile?`
`2. Câți oameni avea la masă Neemia?`
`3. Care a fost pedeapsa pentru cei care și-au pierdut actele de identitate?`
`4. Ce meniu au recomandat Neemia, Ezra și leviții pentru ziua închinată Domnului?`
`5. Ce trebuie să existe în fiecare familie în legătură cu altarul de dimineață și de seară?`