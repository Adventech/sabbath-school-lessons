---
title:  Administrarea banilor în perioade dificile
date:   11/03/2023
---

### De citit
2 Cronici 20:1-22; 1 Cronici 21:1-14; 2 Petru 3:3-12; 1 Ioan 2:15-17; Apocalipsa 13:11-17.

> <p>De memorat</p>
> „Adu ca jertfă lui Dumnezeu __________________ și împlinește-ți
____________________ făcute Celui Preaînalt! ________________________
în ziua necazului și Eu ______________________, iar tu __________
________________!” (Psalmii 50:14,15).

Lumea noastră pare uneori să scape de sub control: războaie, vărsări
de sânge, imoralitate, dezastre naturale, pandemii, incertitudine economică,
infracțiuni, corupție politică și altele. Indivizii și familiile se simt
puternic presați să se gândească înainte de toate la propria supraviețuire.
Astfel există multă preocupare pentru dobândirea siguranței în aceste
vremuri nesigure, ceea ce, categoric, este de înțeles.

Truda vieții ne preocupă prioritar într-o bună parte din zi. Avem datorii
de plătit, copii de crescut, proprietăți de îngrijit, și toate acestea
necesită timp și gândire. Și, bineînțeles, avem nevoie de haine, de mâncare
și adăpost. În Predica de pe Munte, Isus S-a referit la aceste nevoi
de bază, apoi a declarat: „Tatăl vostru cel ceresc știe că aveți trebuință
de ele. Căutați mai întâi Împărăția lui Dumnezeu și neprihănirea Lui, și
toate aceste lucruri vi se vor da pe deasupra” (Matei 6:32,33).

În vremuri de încercare, când trebuie să învățăm să ne încredem în
Domnul mai mult ca niciodată, există câțiva pași concreți, formulați pe
baza principiilor biblice, pe care ar trebui să îi urmăm.

**18 – 25 martie: Săptămâna de Rugăciune a Tineretului**