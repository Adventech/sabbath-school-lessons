---
title:  Studiu suplimentar
date:   20/01/2023
---

`Citește cel mai amplu document despre zecime scris de Ellen G. White, în volumul 9 din Mărturii pentru biserică, p. 245-252. Studiază și Secțiunea III din Sfaturi privind administrarea creștină a vieții, p. 65-107.`

„Dacă toată zecimea s-ar vărsa în tezaurul Domnului așa cum ar trebui, s-ar primi așa binecuvântări încât darurile și jertfele în scopuri sacre s-ar înmulți de zece ori” (Ellen G. White, Mărturii pentru biserică, vol. 4, p. 474). Ce declarație extraordinară! Dacă am fi toți credincioși în darea zecimii, Dumnezeu ne-ar binecuvânta cu fonduri care să ne înmulțească darurile o mie la sută.

„Toți ar trebui să-și aducă aminte că cerințele lui Dumnezeu sunt superioare oricăror cerințe. El ne dă din belșug și contractul pe care l-a făcut cu omul este ca a zecea parte din bunurile sale să Îi fie înapoiată lui Dumnezeu. Domnul, plin de îndurare, le încredințează administratorilor Săi comorile Sale, dar cu privire la a zecea parte El zice: aceasta este a Mea. Exact în măsura în care Dumnezeu i-a dat omului proprietatea Sa, omul trebuie să-I înapoieze lui Dumnezeu cu credincioșie o zecime din tot avutul său. Acest aranjament deosebit a fost făcut chiar de Hristos” (Ellen G. White, Mărturii pentru biserică, vol. 6, p. 384).

**Studiu zilnic:** 1 Cronici 22 – 28; Ellen G. White, Rugăciunea, capitolul 13 (DAVID până la DANIEL, inclusiv)

`1. Ce a strâns David și număra un milion pentru zidirea templului?`
`2. Câți dregători, judecători și instrumentiști leviți a rânduit David?`
`3. Ce instrumente se foloseau pentru prorocire?`
`4. De ce a fost refuzat David când a dorit să zidească o casă Numelui Domnului?` 
`5. Ce urma să facă Dumnezeu când conducătorii în vreme de război intrau în casa de rugăciune?`