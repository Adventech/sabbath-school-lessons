---
title:  Studiu suplimentar
date:   03/03/2023
---

La cucerirea Ierihonului, Acan nu a fost singurul bărbat care a cărat
aur și argint în tabăra lui Israel. Iosua le-a spus oamenilor să ducă argintul,
aurul și vasele de aramă și de fier în vistieria casei Domnului (Iosua
6:19,24). Orice altceva trebuia ars. Acan însă a fost singurul care păstrase
ceva pentru sine. „Între milioanele lui Israel n-a fost decât un singur
bărbat care, în ceasul solemn al biruinței și al judecății, s-a încumetat
să calce porunca lui Dumnezeu. Lăcomia lui Acan s-a animat la vederea
costumului babilonian scump; chiar și atunci când, din cauza lui, a ajuns
față în față cu moartea, el tot l-a numit «o manta frumoasă de Șinear».
Un păcat a dus la un altul și și-a mai însușit și aurul și argintul consacrat
tezaurului Domnului – Îl jefuise pe Dumnezeu de primele roade ale
pământului Canaanului” (Ellen G. White, Patriarhi și profeți, p. 496).

În lista lui Pavel cu semnele ultimelor zile, primele două elemente au
de-a face cu atitudinea noastră față de bani și bunuri. „Să știi că în zilele
din urmă vor fi vremuri grele. Căci oamenii vor fi iubitori de sine, iubitori
de bani [lacomi]” (2 Timotei 3:1,2). Egoismul și dragostea de bani
sunt atribute importante ale omenirii din zilele finale – zilele noastre.

**Studiu zilnic:** 2 Cronici 35 – Ezra 5; Ellen G. White, Rugăciunea,
capitolul 16 (până la „Rugăciunea particulară trebuie să fie
tainică”)

`1. Cine a afirmat că Dumnezeu i-a dat toate împărățiile pământului?`
`2. Cine și cui trebuia să doneze aur, argint, avere și vite?`
`3. Unde apare numărul 666 în cartea Ezra?`
`4. Ce împărat al Babilonului a dat poruncă în primul an de domnie să se rezidească templul?`
`5. Cum este a doua neglijare a rugăciunii?`