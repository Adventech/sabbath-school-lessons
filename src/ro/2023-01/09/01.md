---
title:  Atenție la lăcomie!
date:   25/02/2023
---

### De citit
Isaia 14:12-14; Efeseni 5:5; Iosua 7; Ioan 12:1-8; Faptele 5:1-11; 1 Corinteni 10:13.

> <p>De memorat</p>
> „Vedeți și păziți-vă de orice fel de _______________________________,
căci viața cuiva nu stă în ______________ avuției lui” (Luca 12:15).

Lăcomia este definită ca dorința excesivă de a avea bogății sau bunuri
care nu îți aparțin. Lăcomia este un lucru important, într-atât de important,
de fapt, încât apare chiar alături de minciună, furt sau crimă; este
atât de dăunătoare încât Dumnezeu a ales să ne avertizeze în privința ei
în Legea Lui morală. „Să nu poftești casa aproapelui tău; să nu poftești
nevasta aproapelui tău, nici robul lui, nici roaba lui, nici boul lui, nici măgarul
lui, nici vreun alt lucru care este al aproapelui tău” (Exodul 20:17).

Lăcomia este adesea enumerată printre păcatele oribile care pot împiedica
pe cineva să intre în Împărăția lui Dumnezeu. „Nu știți că cei
nedrepți nu vor moșteni Împărăția lui Dumnezeu? Nu vă înșelați în
privința aceasta: nici curvarii, nici închinătorii la idoli, nici preacurvarii,
nici malahii, nici sodomiții, nici hoții, nici cei lacomi, nici bețivii, nici defăimătorii,
nici hrăpăreții [cei avizi de câștig] nu vor moșteni Împărăția
lui Dumnezeu” (1 Corinteni 6:9,10).

Lăcomia, chiar lângă escrocherie, idolatrie și adulter? Da, conform
acestui text.

În această săptămână vom vedea câteva cazuri grave de lăcomie și ce
putem face să o învingem.

**4 martie: Ziua de Rugăciune a Femeii**