---
title:  Planificarea succesului
date:   18/02/2023
---

### De citit
Eclesiastul 12:1; Geneza 2:15; 39:2-5; 1 Timotei 5:8; Coloseni 3:23,24; Proverbele 3:5-8.

> <p>De memorat</p>
> „Orice faceți, să faceți _________________________________, ca pentru
________________, nu ca pentru _________________, ca unii care știți
că veți primi de la Domnul ___________________ moștenirii. Voi
slujiți Domnului Hristos” (Coloseni 3:23,24).

Majoritatea oamenilor vor o viață fericită și de succes. Desigur, într-o
lume căzută, unde tragediile și calamitățile pot lovi în orice moment,
acest obiectiv s-ar putea să nu fie întotdeauna ușor de atins.

Apoi mai există problema modului în care definim succesul. Avem
cazul lui Iosif în Egipt. Dacă a existat vreodată o viață de succes, atunci
a lui a fost cu siguranță una de succes, nu-i așa? Genul de poveste „de la
închisoare la palat”. Dar cu Ioan Botezătorul cum rămâne? El a mers din
închisoare în mormânt. A fost viața lui una de succes? Din nou, depinde
de cum definim succesul.

În această săptămână vom aborda ideea de succes în contextul principiilor
de bază legate de bani și de administrare. Indiferent cine suntem și
unde locuim, banii vor fi parte din viața noastră, fie că ne place, fie că nu.
Prin urmare, ce pași practici putem implementa care, deși nu garantează
succesul, ne pot ajuta să evităm capcanele cele mai întâlnite în calea
succesului financiar?

**25 februarie: Ziua Radio Mondial Adventist (colectă)**