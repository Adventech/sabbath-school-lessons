---
title:  În primul și în primul rând
date:   19/02/2023
---

`1 Citește Eclesiastul 12:1. Care este mesajul acestui text pentru noi?`

Pe măsură ce se maturizează și devin adulți, tinerii se vor gândi la
împlinirea nevoilor de bază: hrană, îmbrăcăminte și adăpost. Isus Însuși
ne-a spus cum să ne prioritizăm nevoile: „Căutați mai întâi Împărăția
lui Dumnezeu și neprihănirea Lui, și toate aceste lucruri vi se vor da pe
deasupra” (Matei 6:33). Desigur, cei care sunt în vârstă și care nu L-au
ales pe Isus atunci când erau tineri încă au timp să ia decizii corecte de
gestionare a bunurilor.

După cum am văzut în Geneza 28:20-22, Iacov a făcut câteva alegeri
importante în viață, atât spirituale, cât și financiare. În viziune,
Dumnezeu i S-a prezentat lui Iacov ca „Dumnezeul tatălui tău Avraam
și Dumnezeul lui Isaac” (Geneza 28:13). Apoi, ca parte a angajamentului
Său față de Dumnezeu, Iacov a spus: „Domnul va fi Dumnezeul meu”
(Geneza 28:21).

`2 Citește Geneza 29:9-20. De ce este atât de important momentul când s-a petrecut acest eveniment în viața lui Iacov?`

După ce Iacov și-a luat un angajament spiritual și unul financiar față
de El, Dumnezeu l-a îndrumat spre Rahela la fântână (vezi Geneza 29:9-
20). Este bine să iei o decizie în ce privește viața spirituală înainte de a te
angaja în căsătorie. Viitorul tău partener de viață ar trebui să știe „la ce se
înhamă”. Este această persoană un creștin devotat? În ce fel de activitate
profesională se va implica? Va fi profesor, cadru medical, avocat, muncitor
sau altceva? Care este viața la care mă voi angaja? Alte întrebări care
necesită răspuns înainte de angajarea într-o căsnicie sunt: Ce nivel de
studii a absolvit? Ce datorii bănești vor apărea pe perioada căsătoriei?
Sunt dispus să accept această situație ca parte a responsabilității mele?

`Citește 2 Corinteni 6:14,15. De ce acest principiu este atât de important atunci când ne căutăm partenerul de viață? Chiar dacă nu garantează o căsătorie reușită, cum contribuie la îmbunătățirea șanselor de a avea o căsnicie fericită?`