---
title:  '„De Domnul să vă temeţi” (Isaia 8:11-15)'
date:  20/01/2021
---

Cu ocazia primului său discurs inaugural, preşedintele Roosvelt i s-a adresat unei naţiuni descurajate de marea criză economică: „Nu trebuie să ne temem de nimic în afară de teama însăşi” – U.S. Capitol, Washington, D.C. (4 martie 1993). Mesajul lui Isaia către un popor deprimat este: „Nu trebuie să ne temem de nimic atunci când ne temem de Dumnezeu Însuşi.”

Dumnezeu l-a prevenit pe Isaia să nu se teamă de ceea ce se temea poporul, ci să se teamă de Domnul (Isaia 8:12,13). Aceasta este o temă importantă în Biblie. De exemplu, în Apocalipsa 14:6-12 trei îngeri proclamă o solie universală: Temeţi-vă de Dumnezeu şi daţi-I slavă, în loc să vă temeţi şi să daţi slavă puterii pământeşti a fiarei descrise în capitolul 13.

`7. Cum înţelegem noi noţiunea de „temere de Dumnezeu”? Ce înseamnă aceasta, mai ales şi în lumina poruncii de a-L iubi pe Domnul? Matei 22:37`

Adevărata temere de Dumnezeu pentru că este sfânt înseamnă să-L recunoşti pe El ca putere supremă în univers. Fie că-L iubeşti sau nu, teama aceasta va întrece orice altă teamă. Dacă El este de partea ta, nimeni nu te poate atinge fără permisiunea Lui. Dacă este împotriva ta, pentru că te-ai răzvrătit faţă de El, poţi să fugi, dar nu poţi să te ascunzi de El!

`8. Ideea că noi ar trebui să ne temem de Dumnezeu contrazice cumva mesajul din 1 loan 4:18?`

Există diferite tipuri de teamă. Dacă cineva care deţine o mare putere este prietenul tău pe care îl iubeşti şi ştii că şi el te iubeşte, nu te temi că el te va răni. Ci te temi în sensul că îi cunoşti şi respecţi puterea, dar şi limitele relaţiei voastre.

`Care sunt sursele tale de teamă şi cum poţi să biruieşti teama?`