---
title:  'Negură şi necaz (Isaia 8:16-22)'
date:  21/01/2021
---

`9. Ce legătură are cu regele Ahaz profeţia din Isaia 8:16-22?`

Ahaz a fost profund implicat în religia păgână (2 Împăraţi 16:3,4,10-15; 2 Cronici 28:2-4,23-25), care era foarte mult legată de lumea ocultă (compară cu Deuteronomul 32:17: „au adus jertfe dracilor”; 1 Corinteni 10:20). Diverse aspecte ale vrăjitoriei moderne prezintă asemănări izbitoare cu ritualurile antice din Orientul Apropiat, atestate de scrierile vremii din afara Bibliei. Chiar multe dintre practicile mişcării New Age din prezent sunt doar nişte manifestări contemporane ale acelor practici oculte antice.

Descrierea pe care o face Isaia despre disperarea care rezultă din bizuirea pe alte duhuri în afară de Duhul Domnului (Isaia 8:21,22) i se potriveşte foarte bine lui Ahaz (2 Cronici 28:22,23). Isaia face referire la oamenii care se mânie şi îl blestemă pe regele lor (Isaia 8:21, în engl.). Aceasta era o avertizare pentru Ahaz că, deoarece îi împinsese pe oameni spre lumea ocultului, aceştia aveau să-l blesteme. Într-adevăr, când Ahaz a murit, „nu l-au pus în mormintele împăraţilor lui Israel” (2 Cronici 28:27).

`10. Ce spun următoarele pasaje despre practicile oculte? Leviticul 20:27; Deuteronomul 18:9-14`

Despărţirea de ocultism este o chestiune de loialitate faţă de Dumnezeu. În 1 Cronici 10:13,14 se spune că împăratul Saul s-a făcut vinovat de fărădelege faţă de Domnul, pentru că a cerut sfatul celor ce cheamă morţii.

`În ce moduri subtile putem fi expuşi la tentaţiile ocultismului şi ale diferitelor manifestări de spiritism?`