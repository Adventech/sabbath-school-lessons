---
title:  Calea cea grea
date:  16/01/2021
---

> <p>Textul de memorat</p>
> „Eu nădăjduiesc în Domnul, care Îşi ascunde faţa de casa lui Iacov. În El îmi pun încrederea.” (Isaia 8:17)

„În cartierul Harlem din New York, o fetiţă oarbă era pe o fereastră de la etajul patru al unei clădiri în flăcări. Pompierii erau disperaţi. Nu puteau aşeza camionul cu scară între clădiri şi nu o puteau determina să sară pe o plasă pe care, bineînţeles, nu o vedea.

Când a sosit tatăl ei şi i-a strigat la megafon că era o plasă şi că ea trebuia să sară, fata a sărit atât de relaxată, încât nu şi-a rupt niciun os şi nici nu şi-a întins niciun muşchi în căderea de la etajul patru. Când a auzit vocea tatălui ei, a făcut ce a zis el că era cel mai bine, fiindcă s-a încrezut pe deplin în tatăl ei.” – Michael P. Green, 1500 Illustrations for Biblical Preaching, p. 135

Şi Dumnezeu a dat dovezi puternice că El dorea ce era mai bun pentru copiii Săi din vechime, dar ei au respins calea dreaptă şi liniştită pe care El le-a prezentat-o la început. Prin urmare, a trebuit să le vorbească prin vuiet de ape mari şi puternice.

Ce lecţii putem învăţa astăzi din greşelile lor?