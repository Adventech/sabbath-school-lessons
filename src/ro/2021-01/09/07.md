---
title:  Un gând de încheiere
date:  26/02/2021
---

„În lucrarea de salvare a sufletelor este nevoie de înţelepciune şi de mult tact. Mântuitorul nu Se abţinea niciodată să spună adevărul, dar îl rostea cu iubire întotdeauna. În relaţia Sa cu alţii, El exercita cel mai mare tact şi era bun şi atent întotdeauna. El nu era niciodată nepoliticos, nu adresa niciodată cuvinte aspre fără a fi necesar şi nu a produs niciodată o durere inutilă unui suflet sensibil. Domnul nu mustra slăbiciunea omenească. El denunţa fără teamă ipocrizia, necredinţa şi nelegiuirea, dar, când rostea mustrările usturătoare, vocea Sa era plină de lacrimi. […] El i-a considerat pe toţi ca fiind sufletele pe care avea misiunea de a le mântui.” – Ellen G. White, Slujitorii Evangheliei, p. 117

Rezumat: Pentru eliberare, este nevoie de un Eliberator. Poporul lui Dumnezeu avea să fie eliberat de doi eliberatori: Cirus, care urma să îi elibereze pe captivi din exilul babilonian, şi un Rob fără nume, a cărui identitate de Mesia este descoperită progresiv. Acest Rob urma să facă dreptate şi să aducă rămăşiţa de supravieţuitori înapoi, la Dumnezeu.

STUDIU LA RÂND – BIBLIA ŞI CARTEA EVANGHELIZARE

**Biblia: Daniel 5-11**

`1. Cine şi în ce împrejurări a confirmat faptul că Daniel fusese mai mare peste vrăjitori, cititori în stele etc.?`

`2. Până când avea să facă acel corn mic război sfinţilor şi să-i biruiască?`

`3. Ce motiv a invocat Daniel când s-a rugat ca Domnul să lucreze şi să nu zăbovească?`

`4. Ce se spune că vor face „aceia din popor, care vor cunoaşte pe Dumnezeul lor”?`

Evanghelizare, Secţiunea 12, subcapitolul „Oraşele din nordul Europei”

`5. Pentru cine trebuie făcute eforturi de a li se prezenta adevărul, chiar dacă, în general, astfel de oameni vor refuza solia de avertizare?`