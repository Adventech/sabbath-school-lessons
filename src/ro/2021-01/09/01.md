---
title:  Rob şi Mântuitor
date:  20/02/2021
---

> <p>Textul de memorat</p>
> „Iată Robul Meu, pe care-L sprijin, Alesul Meu, în care Îşi găseşte plăcere sufletul Meu. Am pus Duhul Meu peste El; El va vesti neamurilor judecata.” (Isaia 42:1)

„Mulţi cred că ar fi un mare privilegiu să viziteze locurile unde a trăit Hristos pe pământ, să-şi poarte paşii pe unde a mers El şi să privească lacul pe malul căruia Îi plăcea să înveţe, dealurile şi văile asupra cărora adesea I se odihneau privirile. Dar nu este nevoie să mergem la Nazaret, Capernaum sau Betania ca să umblăm pe urmele lui Isus. Putem găsi urmele Lui lângă patul celui bolnav, în colibele în care sărăcia e la ea acasă, pe străzile aglomerate ale marilor oraşe şi oriunde inima omului are nevoie de mângâiere. Făcând aşa cum a făcut Isus când era pe pământ, vom merge pe urmele Lui.” – Ellen G. White, Hristos, Lumina lumii, p. 640

Isaia a vorbit despre un rob al Domnului cu o misiune de îndurare: „Trestia frântă n-o va zdrobi şi mucul care mai arde încă nu-l va stinge” (Isaia 42:3). El avea să „[deschidă] ochii orbilor, să [scoată] din temniţă pe cei legaţi şi din prinsoare pe cei ce locuiesc în întuneric” (Isaia 42:7).

Cine este acest Rob şi ce face El?