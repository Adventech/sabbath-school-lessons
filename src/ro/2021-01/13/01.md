---
title:  Renaşterea planetei Pământ
date:  20/03/2021
---

> <p>Textul de memorat</p>
> „Căci iată, Eu fac ceruri noi şi un pământ nou; aşa că nimeni nu-şi va mai aduce aminte de lucrurile trecute şi nimănui nu-i vor mai veni în minte.” (Isaia 65:17)

Într-o zi, după ce a citit o carte despre astronomie, un băiat de doisprezece ani a refuzat să mai meargă la scoală. Mama l-a dus pe băiat la medic, iar acesta l-a întrebat:

– Billy, de ce nu mai vrei să înveţi şi să mergi la scoală?
– Pentru că am citit într-o carte de astronomie că soarele va arde într-o zi şi întreaga viaţă de pe pământ va dispărea.
Mama, în plină isterie, a strigat:
– Nu e treaba ta asta! Nu e treaba ta!
Doctorul a zâmbit şi a spus:
– Dar, Billy, nu trebuie să te îngrijorezi, pentru că, până se vor întâmpla lucrurile acestea, tu vei fi mort de mult!

Bineînţeles, o parte a problemei este aceasta: până la urmă, toţi vor muri. Din fericire, existenţa noastră nu trebuie să se termine odată cu moartea. Dimpotrivă, ne-a fost oferită viaţă – viaţa veşnică – într-o lume reînnoită.