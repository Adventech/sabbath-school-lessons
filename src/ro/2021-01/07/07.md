---
title:  Un gând de încheiere
date:  12/02/2021
---

„Numai printr-o intervenţie directă a lui Dumnezeu se putea ca umbra să se dea înapoi cu zece trepte pe cadran, şi acesta avea să fie semnul pentru Ezechia că Domnul îi ascultase rugăciunea. […] Vizita acestor soli de la împăratul din ţara îndepărtată îi dădea lui Ezechia ocazia să-L înalţe pe Dumnezeul cel viu. Cât de uşor i-ar fi fost să vorbească despre Dumnezeu ca susţinător al tuturor lucrurilor create, prin a Cărui favoare îi fusese cruţată viaţa tocmai când toate speranţele se spulberaseră!

Dar mândria şi vanitatea au pus stăpânire pe inima lui Ezechia, şi în înălţare de sine a lăsat deschise înaintea ochilor lacomi comorile cu care Dumnezeu îl îmbogăţise pe poporul Său.” – Ellen G. White, Profeţi şi regi, pp. 342-344

Rezumat: Ca răspuns la strigătul unui rege credincios, Dumnezeu l-a salvat pe poporul Său şi a arătat cine este El: Împăratul Atotputernic al lui Israel care ţine în mâini soarta pământului. El nu doar că îi nimiceşte pe cei care încearcă să-l distrugă pe poporul Lui, ci le şi oferă altora ocazii, oricât de „babilonieni” ar fi, să devină poporul Lui.

STUDIU LA RÂND – BIBLIA ŞI CARTEA EVANGHELIZARE

**Biblia: Ezechiel 39-45**

`1. Unde avea să fie mormântul lui Gog?`

`2. Câte uşi urmau să aibă templul şi Locul Preasfânt?`

`3. Ce reacţie urmau să aibă cei din casa lui Israel la vederea planului noului templu?`

`4. Care avea să fie standardul în privinţa tunsorii preoţilor de la viitorul templu?`

Evanghelizare, Secţiunea 12, subcapitolul „Vestirea soliei în alte continente”

`5. Care era singura metodă despre care Ellen White a constatat că avea succes în Europa?`