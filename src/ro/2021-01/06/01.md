---
title:  Demascare şi judecată
date:  30/01/2021
---

> <p>Textul de memorat</p>
> „Iată, acesta este Dumnezeul nostru în care aveam încredere că ne va mântui. Acesta este Domnul în care ne încredeam; acum, să ne înveselim şi să ne bucurăm de mântuirea Lui!” (Isaia 25:9)

După ce un predicator şi-a încheiat predica cercetătoare despre mândrie, o femeie care auzise mesajul l-a aşteptat şi i-a spus că era foarte tulburată şi dorea să-şi mărturisească un mare păcat. Predicatorul a întrebat-o despre ce păcat era vorba.

– Despre păcatul mândriei, a răspuns ea. Pentru că, zilele trecute am stat aproape o oră în faţa oglinzii să-mi admir frumuseţea!

– Oh, a răspuns predicatorul, acesta nu este un păcat al mândriei, ci un păcat al imaginaţiei! – C.E. Macartney, comp. Paul Lee Tan, p. 1100

De când păcatul s-a născut în inima unui înger măreţ, mândria nu a respectat limitele realităţii (nici la îngeri şi nici la oameni). Nicăieri această problemă nu este mai rea decât în aceia care nutresc mândria spirituală, o trăsătură jalnică în fiinţe atât de corupte, încât salvarea lor poate fi realizată doar prin faptele altcuiva în dreptul lor.

În această săptămână vom învăţa, printre alte lucruri, despre originile mândriei şi ale înălţării de sine, cele două păcate originare.