---
title:  'O jertfă pentru vină (Isaia 53:10-12)'
date:  04/03/2021
---

`4. Ce înseamnă că viaţa Robului lui Dumnezeu este o „jertfă pentru păcat”? Isaia 53:10`

Termenul ebraic se referă la o „jertfă pentru vină (pentru îndreptare)” (Leviticul 5:14-6:7; 7:1-7), care putea să facă ispăşire pentru păcatele făcute cu voia împotriva altor oameni (Leviticul 6:2,3). Astfel de păcate a scos Isaia în evidenţă (Isaia 1-3; 10:1,2; 58). De asemenea, păcătosul trebuia să-i înapoieze celui greşit lucrul luat, plus o penalizare, înainte de a aduce jertfa pentru a primi iertarea de la Dumnezeu (Leviticul 6:4-7; Matei 5:23,24). În cazul unei întrebuinţări greşite, din neatenţie, a unui lucru care Îi aparţinea lui Dumnezeu, plata se făcea faţă de Dumnezeu (Leviticul 5:16). Acum putem înţelege Isaia 40:2, unde Dumnezeu îi mângâie pe copiii Lui, spunându-le că au plătit suficient pentru ispăşirea păcatelor lor.

Dar, după plată, trebuia să fie adusă o jertfă. lat-o în Isaia 53: Robul lui Dumnezeu, în locul unui berbec, este dus ca o oaie la măcelărie, şi asta pentru oamenii care rătăceau.

Cu toate că a fost „şters de pe pământul celor vii” (vers. 8; compară cu Daniel 9:26), consumat în întregime de sacrificiul care aprinde flacăra speranţei pentru noi, Robul se ridică din morţi, vine de pe drumul fără întoarcere, pentru a fi înălţat, pentru a vedea „o sămânţă de urmaşi” şi pentru a trăi multe zile (Isaia 53:10-12).

`5. Citeşte versetele următoare. Cum reflectă fiecare dintre ele acelaşi mesaj de fond asemenea celui din Isaia 53? Psalmii 32:1,2; Romani 5:8; Galateni 2:16; Filipeni 3:9; Evrei 2:9; 1 Petru 2:24`

`Dacă cineva te-ar ruga să rezumi într-un singur paragraf vestea bună din Isaia 52:13-53:12, ce ai scrie?`