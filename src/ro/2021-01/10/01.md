---
title:  El va face ceva de neînchipuit
date:  27/02/2021
---

> <p>Textul de memorat</p>
> „Dar El era străpuns pentru păcatele noastre, zdrobit pentru fărădelegile noastre. Pedeapsa care ne dă pacea a căzut peste El şi prin rănile Lui suntem tămăduiţi.” (Isaia 53:5)

Lough Fook, un creştin chinez, a fost cuprins de milă pentru compatrioţii lui care deveniseră sclavi în minele africane. A dorit să le ofere speranţa Evangheliei, dar cum putea să aibă acces la ei? Soluţia a fost să se vândă pe sine ca sclav pentru o perioadă de cinci ani. A fost transportat la Demerara, unde a trudit în mine şi le-a vorbit tovarăşilor lui de muncă despre Isus.

Lough Fook a murit, dar nu înainte ca două sute de oameni să fie eliberaţi din starea de deznădejde şi să-L primească pe Isus ca Mântuitor al lor.

Ce sacrificiu de sine uimitor pentru binele altora! Ce exemplu!

Făcând ceva de neimaginat, adică luând, plin de umilinţă, „un chip de rob” (Filipeni 2:7), Domnul Isus a ajuns unde era imposibil de ajuns, adică la tine, la mine şi la toată lumea cufundată şi pierdută în abisul păcatului.

Săptămâna aceasta vom vedea cum acest eveniment extraordinar a fost profetizat cu sute de ani înainte de a avea loc.