---
title:  Un gând de încheiere
date:  12/03/2021
---

„Nimeni nu poate da dovadă de o bunăvoinţă reală fără tăgăduire de sine. Numai printr-o viaţă caracterizată prin simplitate, tăgăduire de sine şi economie strictă ne va fi cu putinţă să împlinim lucrarea ce ne-a fost încredinţată, ca reprezentanţi ai lui Hristos. Mândria şi ambiţia lumească trebuie alungate din inima noastră. În toată lucrarea noastră trebuie pus în practică principiul altruismului descoperit în viaţa lui Hristos. Pe pereţii caselor noastre, pe tablouri şi pe mobilier trebuie să citim: «Şi adu în casa ta pe nenorociţii fără adăpost» (Isaia 58:7). Trebuie să vedem scris pe garderoba noastră, ca şi cum ar fi scris cu degetul lui Dumnezeu: «Îmbracă-i pe cei goi.» În camera de zi, pe masa încărcată cu mâncare îmbelşugată, ar trebui să vedem scris: «Împarte-ţi pâinea cu cel flămând!»” — Ellen G. White, Divina vindecare, p. 206

Rezumat: În Isaia 55 şi 58, profetul face apel la oameni să renunţe la gândurile şi la căile lor şi să se întoarcă la Dumnezeu, al cărui ideal în ce priveşte fericirea lor este atât de sus faţă de idealul lor. El iartă plin de îndurare şi apoi insistă ca omul iertat să aibă milă, în conformitate cu spiritul Zilei Ispăşirii şi al Sabatului, deoarece, dacă este primit, darul iertării lui Dumnezeu transformă inima.

STUDIU LA RÂND – BIBLIA ŞI CARTEA EVANGHELIZARE

**Biblia: Osea 7-13**

`1. Cum erau privite poruncile Legii lui Dumnezeu de către Efraim?`

`2. Ce făcea Efraim împotriva lui Dumnezeu şi cum îl trata pe proroc?`

`3. Ce anume au arat, secerat şi mâncat cei din poporul Domnului?`

`4. Ce întrebări pune Domnul morţii şi Locuinţei morţilor?`

Evanghelizare, Secţiunea 12, subcapitolul „Lucrarea din oraşele australiene”

`5. În ce templu s-au dus Ellen White şi ceilalţi, după ce li s-a refuzat orice posibilitate de a le vorbi oamenilor în biserici?`