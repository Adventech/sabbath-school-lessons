---
title:  'Adevăratul post (Isaia 58:1-12)'
date:  10/03/2021
---

La zece zile după ce trâmbiţele le aminteau israeliţilor că Domnul este Împăratul lor, chiar în Ziua Ispăşirii, zi în care smerirea lor prin tăgăduirea de sine însemna afirmarea credincioşiei faţă de Împăratul lor, profetul îşi înalţă glasul ca o trâmbiţă, declarând că ei se răzvrătesc împotriva Domnului (Isaia 58:1).

`7. Ce este mai greu: să nu mănânci deloc o zi sau să-i hrăneşti pe nişte oameni fără adăpost? Care este motivul acestor acţiuni şi cum înglobează ele adevărata religie? Isaia 58:6-12`

Oricine poate fi religios. Oricine poate îndeplini nişte ritualuri religioase, chiar şi pe cele potrivite, la timpul potrivit, cu toate formulele potrivite. Dar acesta nu este singurul lucru pe care îl vrea Domnul. Priveşte la viaţa lui Isus. Oricât de credincios a fost în îndeplinirea ritualurile religioase din timpul Său, scriitorii Evangheliei s-au concentrat mult mai mult pe faptele Lui de milă faţă de cei în nevoie, de vindecare, de hrănire şi de iertare decât pe credincioşia Lui faţă de ritualuri.

Domnul doreşte o biserică, un popor care să predice lumii adevărul. Dar ce îi va atrage pe oameni mai mult la adevăr, aşa cum este el manifestat în Isus: o aderare strictă la legi sau dispoziţia de a-i ajuta pe cei înfometaţi? Odihna strictă în ziua de Sabat sau dispoziţia de a-ţi folosi timpul şi energia pentru a-i ajuta pe cei în nevoie?

`8. Ce ne spun pasajele de mai jos? Matei 25:40; Iacov 1:27`

`Revezi binecuvântările din Isaia 58. Sunt cumva făgăduinţe că Domnul va interveni în mod supranatural în viaţa celor ce fac aceste lucruri? Sau sunt binecuvântările pe care le primim când ne oferim pe noi înşine altora în loc să fim egoişti, lacomi şi preocupaţi doar de noi?`