---
title:  Un gând de încheiere
date:   18/05/2018
---

„Cel care a primit un singur talant «s-a dus de a făcut o groapă în pământ şi a ascuns acolo banii stăpânului său» (Matei 25:18).

Tocmai acela care primise darul cel mai mic şi-a lăsat talantul nefolosit. Aici le este adresată o avertizare tuturor celor care consideră că lipsa unor talente însemnate îi scuză de îndatorirea de a-I sluji Domnului. Ei spun că, dacă ar putea realiza o lucrare importantă, ar face-o cu bucurie, dar, pentru că pot sluji doar îndeplinind lucrări mici, se consideră îndreptăţiţi să nu facă nimic. Ei greşesc în această privinţă. Când le dă daruri slujitorilor Săi, Domnul le testează caracterul. Cel care a neglijat să-şi folosească talantul a dovedit că este un rob necredincios. Dacă ar fi primit cinci talanţi, i-ar fi îngropat aşa cum l-a îngropat pe cel pe care l-a avut. Modul greşit în care şi-a folosit talantul a dovedit că dispreţuia darurile Cerului.

«Cine este credincios în cele mai mici lucruri, este credincios şi în cele mari» (Luca 16:10). Adesea, importanţa lucrurilor mici este subestimată pentru simplul fapt că sunt mici, dar ele au o contribuţie importantă în adevărata disciplină a vieţii. În realitate, în viaţa creştină nu există niciun lucru neesenţial. Dacă subestimăm importanţa lucrurilor mici, formarea caracterului nostru este într-un pericol total.” (Ellen G. White, Parabolele Domnului Hristos, ed. 2015, p. 267)

**BIBLIA ŞI CARTEA ISTORIA MÂNTUIRII – STUDIU LA RÂND**

**Biblia**: Faptele apostolilor 10-16

`1. Cine au fost cei care au primit Duhul Sfânt înainte de a fi botezaţi?`

`2. Ce prorocie făcută de Agab s-a adeverit?`

`3. Pe cine au „întărâtat” iudeii ca să-i alunge pe Pavel şi Barnaba?`

`4. Despre care cetate se spune că era o colonie romană?`

`5. Ce efect a avut sfatul rău pe care i l-a dat Rebeca fiului ei Iacov?`

Istoria mântuirii, capitolul 12