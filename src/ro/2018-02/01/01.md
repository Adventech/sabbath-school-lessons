---
title:  Conflictul cosmic
date:   31/03/2018
---

> <p>Textul de memorat</p>
> „Şi balaurul, mâniat pe femeie, s-a dus să facă război cu rămăşiţa seminţei ei, care păzesc poruncile lui Dumnezeu şi ţin mărturia lui Isus Hristos.” (Apocalipsa 12:17)

Disputa cosmică denumită şi „marea luptă” constituie perspectiva biblică asupra lumii şi a vieţii. Pe acest fundal se desfăşoară drama lumii noastre şi chiar a universului întreg. Păcatul, suferinţa, moartea, ridicarea şi căderea naţiunilor, răspândirea Evangheliei, evenimentele din zilele finale – toate au loc în acest context.

Săptămâna aceasta vom studia despre locurile în care s-a instaurat ea, apărând mai întâi, în mod misterios, în inima unei fiinţe desăvârşite, Lucifer, cel care şi-a dus apoi rebeliunea pe pământ, prin căderea altor fiinţe desăvârşite, Adam şi Eva. De atunci, marea luptă se desfăşoară fără încetare şi fiecare dintre noi ia parte la această dramă cosmică.

Vestea bună este că, în curând, se va termina şi, mai mult chiar, se va încheia cu biruinţa totală a lui Hristos asupra lui Satana. Şi vestea şi mai bună este că noi toţi putem fi părtaşi la victoria Sa, datorită lucrării împlinite de El pe cruce. În acest scop, Dumnezeu ne cheamă la credinţă şi ascultare acum, când aşteptăm să se împlinească tot ce ne-a promis Isus, a cărui revenire este certă.