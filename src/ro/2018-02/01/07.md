---
title:  Un gând de încheiere
date:   06/04/2018
---

Citeşte Apocalipsa 12:9-12 şi din Ellen G. White, Patriarhi şi profeţi, cap. „De ce a fost îngăduit păcatul?”.

„Atâta vreme cât toate fiinţele create au recunoscut ascultarea iubirii, în tot universul lui Dumnezeu a existat o desăvârşită armonie. Bucuria oştilor cereşti era aceea de a aduce la îndeplinire planurile Creatorului lor. Ele îşi găseau plăcere în a reflecta slava Sa şi a-I aduce laudă. Iar în timp ce iubirea faţă de Dumnezeu era supremă, iubirea unuia faţă de celălalt era plină de încredere şi neegoistă. Nu exista nicio notă discordantă care să tulbure armonia cerească. Dar, în această atmosferă fericită, s-a produs o schimbare. A fost cineva care a pervertit libertatea pe care Dumnezeu le-o acordase fiinţelor pe care le crease. Păcatul a început în acela care, după Hristos, fusese foarte mult onorat de Dumnezeu.” (Ellen G. White, Patriarhi şi profeţi, ed. 2015, p. 21)

Observă expresia sugestivă „ascultarea iubirii”. Ea arată că iubirea conduce la ascultare, la credincioşie. Soţul care îşi iubeşte soţia îşi dovedeşte dragostea prin fidelitate. Îngerii şi-au dovedit iubirea prin devotament. La fel ne-o putem dovedi şi noi.

Biblia şi cartea istoria mântuirii – studiu la rând

**Biblia**: Luca 13-19

`1. Cine L-a(u) sfătuit pe Isus să plece, ca să Se protejeze de ameninţarea lui Irod?`

`2. Ce atitudine este o urâciune înaintea lui Dumnezeu?`

`3. După care afirmaţie a lui Isus I-au cerut apostolii să le mărească credinţa?`

`4. Ce făcea norodul cu vorbele care ieşeau de pe buzele lui Isus?`

Istoria mântuirii, capitolul 6

`5. Până la a câta generaţie le-a povestit Adam copiilor şi nepoţilor săi despre Eden şi despre istoria tristă a căderii sale?`