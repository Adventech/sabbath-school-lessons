---
title:  Un gând de încheiere
date:   20/04/2018
---

> <p></p>
> „În Apocalipsa, sunt zugrăvite lucrurile adânci ale lui Dumnezeu. Însuşi numele dat paginilor ei inspirate – «Apocalipsa (Descoperirea)» – contrazice declaraţia că ar fi o carte sigilată. O descoperire este ceva ce este dat pe faţă. Domnul Isus însuşi i-a dezvăluit servului Său tainele cuprinse în această carte şi planul Său este ca ele să fie deschise cercetării tuturor. Adevărurile ei sunt adresate acelora care trăiesc în ultimele zile ale istoriei pământului, precum şi celor din zilele lui Ioan. Unele dintre scenele descrise în această profeţie sunt în trecut, altele au loc acum; unele ne aduc în atenţie încheierea marii lupte dintre puterile întunericului şi Prinţul cerului, iar altele descoperă triumful şi bucuria celui răscumpărat pe pământul înnoit.” (Ellen G. White, Faptele apostolilor, ed. 2014, p. 430)

Textele din introducerea şi din finalul cărţii Apocalipsa pe care le-am studiat săptămâna aceasta ne arată că subiectul ei principal este Domnul Isus. Ea ne ajută să-L cunoaştem mai bine chiar şi prin referirile la evenimentele istorice din Vechiul Testament. Alte descrieri ale Sale vei găsi în Apocalipsa 3:14; 5:5,6; 7:14; 19:11-16. Când punem cap la cap toate aceste texte, obţinem o imagine impresionantă a lui Isus şi ne dăm seama cât de important ar trebui să fie El pentru urmaşii Săi!

Biblia şi cartea istoria mântuirii – studiu la rând

**Biblia**: Ioan 3-9

`1. Despre cine scrie Ioan că mărturiseşte ce a văzut şi auzit, şi totuşi nimeni nu primeşte mărturia lui?`

`2. De ce se spune că Isus nu voia să stea în Iudeea?`

`3. Cine a(u) afirmat că din Galileea nu s-a ridicat niciun proroc?`

`4. Ce motivaţie avea la bază hotărârea iudeilor de a exclude pe cineva din sinagogă?`

Istoria mântuirii, capitolul 8

`5. Ce lucru mişcător au făcut animalele expuse intemperiilor potopului?`