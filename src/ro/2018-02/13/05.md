---
title:  Pe norii cerului
date:   27/06/2018
---

`6. Ce ne spun textele următoare despre cum va fi revenirea lui Hristos? Matei 24:30; 1 Tesaloniceni 4:16; Matei 26:64; Apocalipsa 1:7; 2 Tesaloniceni 1:7-10`

„Cerul pare să se deschidă şi să se închidă. Slava tronului lui Dumnezeu parcă străluceşte prin el. Munţii se clatină ca o trestie bătută de vânt şi stânci colţuroase sunt împrăştiate pretutindeni. Se aude un vuiet ca de furtună. Marea se dezlănţuie cu furie. Urletul uraganului pare o voce de demon aflat într-o misiune de distrugere. Întreg pământul se ridică şi se coboară ca valurile mării. Suprafaţa lui se crapă şi pare că temeliile îi cedează. Lanţuri de munţi se scufundă. Insule populate dispar. Oraşele portuare, care au devenit ca Sodoma din cauza depravării, sunt înghiţite de apele furioase. «Dumnezeu Şi-a adus aminte de Babilonul cel mare, ca să-i dea potirul de vin al furiei mâniei Lui.»„ (Ellen G. White, Tragedia veacurilor, ed. 2011, p. 523)

Revenirea lui Isus va fi un eveniment de amploare care va pune capăt lumii pe care o ştim. Toţi oamenii vor fi martori. Tot ce a făcut Isus pentru noi la prima Sa venire va fi descoperit pe deplin la a doua Sa venire.

`Ce efect ar trebui să aibă asupra vieţii noastre realitatea revenirii Domnului Isus? Ce lucruri contează cu adevărat în viaţă, din perspectiva acestei realităţi?`