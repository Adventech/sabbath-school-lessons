---
title:  Revenirea Domnului nostru Isus Hristos
date:   23/06/2018
---

> <p>Textul de memorat</p>
> „Căci, cum iese fulgerul de la răsărit şi se vede până la apus, aşa va fi şi venirea Fiului omului.” (Matei 24:27)

Numele „adventist de ziua a şaptea” exprimă două învăţături biblice fundamentale: cuvântul „adventist” face referire la a doua venire a lui Isus, când toate făgăduinţele din Scriptură, inclusiv cea despre viaţa veşnică, îşi vor găsi împlinirea; iar expresia „de ziua a şaptea” se referă la Sabat, memorialul săptămânal al creării vieţii pe pământ.

Crearea lumii noastre (începutul) are legătură cu a doua venire a lui Isus (sfârşitul, sfârşitul existenţei păcatului), chiar dacă cele două evenimente sunt situate la mare distanţă în timp. Dumnezeul care va reveni şi, „într-o clipă, într-o clipeală din ochi, la cea din urmă trâmbiţă” (1 Corinteni 15:52), ne va transforma este Dumnezeul care ne-a creat (Ioan 1:1-3).

Săptămâna aceasta vom discuta despre sfârşitul ultimelor evenimente ale istoriei: a doua venire a Domnului Isus.