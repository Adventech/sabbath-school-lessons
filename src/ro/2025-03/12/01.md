---
title:  „Te rog, arată-mi slava Ta!”
date:   13/09/2025
---

> <p>De memorat</p> 
> „Şi Domnul a trecut pe ______________ lui şi a strigat: «Domnul Dumnezeu este un Dumnezeu plin de _____________ şi ___________, _________ la mânie, plin de ______________ şi ________________, care Îşi ţine dragostea până în _____ de neamuri de oameni, _________ fărădelegea, răzvrătirea şi păcatul, dar nu ________________ pe cel vinovat drept nevinovat şi _________________ fărădelegea părinţilor în copii şi în copiii copiilor lor până la al __________ şi al _____________ neam!»” (Exodul 34:6,7).

Cu toții avem nevoie să progresăm în relația cu Dumnezeu. Fără creștere, suntem morți: „Ci creșteți în harul și în cunoștința Domnului și Mântuitorului nostru Isus Hristos. A Lui să fie slava acum și în ziua veșniciei” (2 Petru 3:18). Trebuie să fim dispuși să ne dezvoltăm. Suntem zilnic în universitatea lui Dumnezeu, unde nu există absolvire, ci un proces constant de învățare. În fiecare etapă a dezvoltării putem fi desăvârșiți, dacă Îi permitem lui Dumnezeu să ne modeleze în persoana care ne cheamă, prin Hristos, să fim. Este ca la școală: elevii de clasa I primesc notă de trecere dacă știu să numere până la 100, deoarece cunoștințele lor sunt perfecte în această etapă. Dar, dacă același nivel de cunoștințe ar fi observat la un elev de liceu, ar indica un eșec colosal.

La fel este și cu creșterea noastră în harul și cunoașterea lui Dumnezeu. În fiecare etapă a dezvoltării noastre, putem fi perfecți în sfera noastră, cum a fost Hristos în a Sa. Săptămâna aceasta studiem modul în care Moise, prin cunoașterea și urmarea instrucțiunilor lui Dumnezeu, creștea în umblarea sa cu Domnul.

**20 septembrie: Ziua Slujirii Pastorale**