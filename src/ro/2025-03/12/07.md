---
title:  Suplimentar
date:   19/09/2025
---

**Suplimentar**: Ellen G. White, Patriarhi și profeți, cap. 28 Într-o zi mohorâtă, un tată și fiul lui au vizitat o catedrală. În timp ce se uitau la vitraliile cu reprezentări frumoase ale diferitelor scene biblice, soarele a început să strălucească prin imaginea de sticlă în care erau înfățișați niște oameni, luminându-i puternic cu o lumină impresionantă. „Tati, cine sunt acești oameni?” a întrebat băiatul. Tatăl nu știa prea multe despre creștinism, Hristos sau ucenicii Săi, dar a răspuns repede: „Acești oameni sunt creștini.”

Această imagine impresionantă a rămas în mintea fiului. Într-o zi, profesorul băiatului a întrebat în clasă: „Copii, știți ce sunt creștinii?” Băiețelul și-a amintit de imaginea strălucitoare din catedrală și a răspuns: „Știu, creștinii sunt oameni care radiază lumină.”

În același spirit, Isus le-a spus urmașilor Săi: „Tot așa să lumineze și lumina voastră înaintea oamenilor, ca ei să vadă faptele voastre bune și să slăvească pe Tatăl vostru, care este în ceruri” (Matei 5:16). Doar oamenii care strălucesc pot fi agenți ai schimbării.

**Zilnic:** Numeri 27 – 33; Ellen G. White, Faptele apostolilor, cap. 38

`1. Cine a zis: „Fetele lui Țelofhad au dreptate”?`
`2. La ce sărbătoare se cerea smerirea sufletelor?`
`3. Ce dar au adus Domnului căpeteniile oștirii pentru ispășirea sufletelor?`
`4. Pe cine a făcut Dumnezeu să simtă puterea Lui?`
`5. Ce tribunal iudaic avea să îl judece pe Pavel?`