---
title:  Suplimentar
date:   11/07/2025
---

**Suplimentar:** Ellen G. White, Patriarhi și profeți, cap. 22

Chemarea dramatică din rugul aprins a fost probabil cea mai transformatoare experiență din viața lui Moise. Toate celelalte momente importante din viața lui au depins de răspunsul său pozitiv și de asumarea însărcinării pe care Dumnezeu i-a încredințat-o de a-i conduce pe evrei afară din Egipt și în Țara Promisă.

Sigur, acum știm cum a decurs totul. Dar pune-te în locul lui Moise la momentul în care rugul ardea! Fugise din Egipt pentru a-și salva viața. O nouă generație de evrei apăruse în cei 40 de ani, iar mulți dintre ei probabil nu știau prea multe despre el sau poate cele auzite erau greșite, influențate de relatări care se distorsionează în timp. Totuși acum era chemat de Dumnezeu să conducă același popor departe de o națiune puternică? Nu e de mirare că a fost reticent la început.

Da, era o sarcină extrem de solicitantă, dar imaginează-ți ce ar fi pierdut dacă L-ar fi refuzat într-un final pe Dumnezeu! Poate că s-ar fi pierdut pur și simplu în istorie, în loc ca – prin puterea lui Dumnezeu care a lucrat în el – să facă efectiv istorie și să devină unul dintre cei mai mari și mai influenți oameni, nu doar din Biblie, ci din întreaga lume.

**Zilnic:** Exodul 24 – 30; Ellen G. White, Faptele apostolilor, cap. 28

`1. Când a chemat Domnul pe Moise din mijlocul norului?`
`2. Cum aveau să fie aripile și fețele heruvimilor din aur bătut?`
`3. Din ce metal erau făcute uneltele pentru slujba cortului și țărușii?`
`4. Ce trebuiau să poarte fiii lui Aaron spre cinste și podoabă?`
`5. Ce s-ar fi întâmplat dacă Pavel s-ar fi dus la teatru?`