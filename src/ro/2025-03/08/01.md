---
title:  Legământul de la Sinai
date:   16/08/2025
---

> <p>De memorat</p> 
> „Aţi văzut ce am făcut _______________ şi cum v-am purtat pe ___________ de _____________ şi v-am adus _______ la ________. Acum, dacă veţi __________ glasul Meu şi dacă veţi păzi ________________ Meu, veţi fi _____ ________ dintre toate popoarele, căci ________ pământul este al Meu; Îmi veţi fi o ________________ de __________ şi un neam ____________. Acestea sunt cuvintele pe care le vei spune copiilor lui Israel” (Exodul 19:4-6).

Unde a condus Dumnezeu poporul Israel după ce l-a eliberat din Egipt? În Țara Promisă – unde altundeva? Oricât de corect ar părea, acest răspuns este greșit din punct de vedere teologic. Dumnezeu Însuși răspunde: „Aţi văzut ce am făcut Egiptului şi cum v-am purtat pe aripi de vultur şi v-am adus aici la Mine” (Exodul 19:4, subl.ad.). Astfel, răspunsul biblico-teologic la întrebarea de mai sus dezvăluie prioritatea și scopul divin: Domnul i-a adus pe israeliți la Sine.

Atunci când oamenii se îndepărtează de El, Dumnezeu îi caută și îi cheamă înapoi la El. Cel mai bun exemplu al acestui adevăr profund se găsește în grădina Eden, când Adam și Eva au păcătuit împotriva lui Dumnezeu, nu au ascultat de porunca Lui și s-au ascuns de El. El a luat inițiativa și i-a chemat: „Unde ești?” (Geneza 3:9). El face întotdeauna primul pas. Domnul Isus afirmă acest lucru într-un mod elocvent: „Veniţi la Mine, toţi cei trudiţi şi împovăraţi, şi Eu vă voi da odihnă. Luaţi jugul Meu asupra voastră şi învăţaţi de la Mine, căci Eu sunt blând şi smerit cu inima; şi veţi găsi odihnă pentru sufletele voastre” (Matei 11:28,29).

Dumnezeu ne cheamă pe toți; soarta noastră veșnică depinde de răspunsul nostru.