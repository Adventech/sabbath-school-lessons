---
title:  Suplimentar
date:   22/08/2025
---

**Suplimentar:** Ellen G. White, Patriarhi și profeți, cap. 27 și 29

Principiul respectului sfânt este valabil și astăzi. Izvorăște din înțelegerea măreției, transcendenței și maiestății lui Dumnezeu. Vederea slavei lui Dumnezeu naște recunoștință în inima noastră și ne diminuează mândria. Cu cât vedem mai îndeaproape sfințenia lui Dumnezeu, cu atât vom discerne mai multe imperfecțiuni în viața noastră, ceea ce ne va face să fim și mai însetați de prezența Sa transformatoare și de dorința de a fi mai asemănători cu El. În plus, faptul că știm că suntem comparați cu El și cu legea Sa sfântă ne face total dependenți de moartea înlocuitoare a lui Hristos pentru noi.

Dacă Îl acceptăm cu umilință pe Dumnezeu ca Domn și Împărat al nostru, poruncile Sale nu sunt greu de respectat, iar legea divină este valabilă pentru totdeauna (Matei 11:28-30; 5:17-20). Când respectăm legile lui Dumnezeu din dragoste și recunoștință față de El, datorită mântuirii pe care ne-a acordat-o fără plată, ne putem bucura de plinătatea unei relații mântuitoare cu El. În timp ce ne bucurăm de marile avantaje ale respectării legii (la urma urmei, uită-te la durerea și greutățile pe care le aduce călcarea ei), ne putem bucura și de siguranța de a ști că mântuirea noastră se găsește în Domnul Isus, nu în respectarea legii.

**Zilnic:** Leviticul 26 – Numeri 5; Ellen G. White, Faptele apostolilor, cap. 34

`1. Care era blestemul legat de foșnetul unei frunze suflate de vânt?`
`2. Unde trebuiau să tabere copiii lui Israel și leviții?`
`3. Cu ce era acoperit chivotul când se transporta?`
`4. Ce despăgubire trebuia să dea hoțul care câștiga lucruri prin mijloace necinstite?`
`5. Ce îi va da slujitorului Evangheliei o putere mai mare decât influența predicii?`