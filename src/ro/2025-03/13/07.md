---
title:  Suplimentar
date:   26/09/2025
---

**Suplimentar:** Ellen G. White, Patriarhi și profeți, cap. 30 „Construirea sanctuarului a fost precedată de un act divin de răscumpărare, și anume eliberarea lui Israel de sub puterea sclavagistă a Egiptului. Această eliberare, la rândul ei, a fost urmată de dorința lui Dumnezeu de a intra într-o relație permanentă de legământ cu cei din poporul Său. El avea să fie Dumnezeul lor, iar ei aveau să devină poporul Său (Exodul 6:7). Modul în care aveau să relaționeze cu El și unii cu alții era definit de legea legământului. Cortul era într-adevăr un loc de întâlnire, un loc în care Dumnezeu și oamenii se întâlneau. Abia după răscumpărare și stabilirea unei uniuni permanente cu Dumnezeu prin legământ, poporul a avut acces la Dumnezeu în locuința Sa” (Andrews Bible Commentary: Old Testament, „Exodus”, 2020, p. 226).

Ellen G. White descrie scopul serviciilor din sanctuar: „În felul acesta, prin slujbele de la tabernacul și de la templul care i-a luat locul mai târziu, poporul era învățat zilnic marile adevăruri referitoare la moartea și la slujirea Domnului Hristos, iar o dată pe an, mintea tuturor era îndreptată spre evenimentele de încheiere a marii lupte dintre Hristos și Satana – purificarea finală a universului de păcat și de păcătoși” (Patriarhi și profeți, p. 358).

**Zilnic:** Numeri 34 – Deuteronomul 4; Ellen G. White, Faptele apostolilor, cap. 39

`1. Care seminție locuia în cetăți?`
`2. Cu ce apelativ i s-au adresat lui Moise căpeteniile din familiile lui Iosif?`
`3. Din ce cauză S-a mâniat Domnul pe Moise?`
`4. Cum era muntele pe care a vestit Domnul legământul Său?`
`5. Care erau motivele pentru care apostolul nu s-a eliberat prin mituirea lui Felix?`