---
title:  Suplimentar
date:   08/08/2025
---

**Suplimentar:** Ellen G. White, Patriarhi și profeți, cap. 25

Dumnezeu a fost de partea israeliților, în ciuda slabei lor credințe. El a dorit să îi învețe cum să gândească și să se comporte ca poporul Său ales. Dumnezeu i-a condus cu răbdare și i-a îndrumat către un loc în care ar fi întâmpinat mai puține provocări. Ellen G. White explică: „Israeliții [...] Îl cunoșteau prea puțin pe Dumnezeu și aveau puțină credință în El și s-ar fi speriat și descurajat. Erau neînarmați și nedeprinși cu lupta, iar starea lor de spirit era deprimată din cauza îndelungatei lor robii; ar fi fost stânjeniți de femei și copii, de turme și cirezi. Conducându-i pe drumul spre Marea Roșie, Domnul S-a descoperit ca un Dumnezeu al milei și al înțelepciunii” (Ellen G. White, Patriarhi și profeți, p. 282).

Vorbind despre Cântarea lui Moise, Comentariul biblic Andrews spune: „Certitudinea acestui act istoric divin de răscumpărare ne asigură că nu avem de ce să ne temem de viitor. Ultima strofă se concentrează asupra viitorilor dușmani cu care aveau să se confrunte la cucerirea Canaanului. Datorită «brațului» puternic al lui Dumnezeu aveau să fie «muți ca o piatră» (v. 16). Când ne confruntăm cu anumite imposibilități, când ne simțim încolțiți și nu știm încotro s-o apucăm, putem găsi siguranță în Cântarea lui Moise, pentru că ea celebrează un mare eveniment din istoria poporului lui Dumnezeu” („Exodus”, Andrews University Press, 2020, p. 214).

**Zilnic:** Leviticul 12 – 18; Ellen G. White, Faptele apostolilor, cap. 32

`1. Cum era declarat omul căruia i-a căzut părul de pe cap?`
`2. Ce înseamnă „log”?`
`3. Ce trebuia să ducă Aaron dincolo de perdeaua dinăuntru și de ce?`
`4. Unde scrie în Leviticul 18 despre homosexualitate și care era pedeapsa anunțată de Domnul?`
`5. Cum cheltuiesc banii din plin mulți membri ai bisericii?`

A apărut o mică broșură despre Cele Zece Porunci, creată pentru distribuire în masă. Noul material este scurt și ușor de înțeles, scris pentru a fi dăruit din poartă în poartă sau la standurile cu literatură adventistă.

Cuprinde adevărul Evangheliei despre ziua de sâmbătă și despre legea Domnului Isus Hristos, Cel care a vorbit pe muntele Sinai. Pentru preț și comenzi, adresați-vă Editurii Viață și Sănătate!