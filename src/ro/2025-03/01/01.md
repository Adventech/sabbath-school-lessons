---
title:  Asuprirea - Contextul și nașterea lui Moise
date:   28/06/2025
---

> <p>De memorat</p> 
> „După multă vreme, împăratul ____________ a murit, şi copiii lui Israel ___________ încă din pricina robiei şi scoteau strigăte ______________________. Strigătele acestea, pe care li le smulgea ___________, s-au suit până la Dumnezeu. Dumnezeu a auzit gemetele lor şi Şi-a adus aminte de __________________ Său făcut cu ___________ , __________ şi __________. Dumnezeu a privit spre copiii lui Israel şi a luat ____________________ de ei” (Exodul 2:23-25).

Cartea Exodul rezonează cu istorii ale unor oameni oprimați, marginalizați, persecutați, exploatați și umiliți. Așadar oamenii care se simt astăzi abandonați, uitați și înrobiți pot găsi speranță, deoarece același Dumnezeu care i-a salvat pe evrei îi poate salva și pe ei.

Cartea Exodul vorbește despre luptele existențiale, despre nedreptățile și încercările aferente vieții. Oricine poate fi încurajat de relatarea intervențiilor divine în favoarea celor care suferă. Dumnezeu ia inițiativa de a-i elibera pe cei care se încred în El. Noi nu trebuie decât să acceptăm, prin credință, ceea ce El ne oferă. Acesta este motivul pentru care cartea Exodul ar trebui studiată, deoarece arată ce a făcut Domnul Isus pentru noi toți. Este o carte despre răscumpărare, eliberare și salvarea finală – toate acestea sunt ale noastre, prin credința în Isus Hristos și în ceea ce El ne-a garantat.

În mijlocul frământărilor și al întunericului, dacă ochii noștri sunt ațintiți asupra lui Dumnezeu, Îi putem recunoaște prezența, grija și ajutorul în timp ce ne conduce spre veșnica Țară Promisă.