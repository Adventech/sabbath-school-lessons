---
title:  Pâinea și apa vieții
date:   09/08/2025
---

> <p>De memorat</p> 
> „Atunci, Domnul a zis lui Moise: «Până când aveţi de gând să nu păziţi _______________ şi ___________ Mele? Vedeţi că Domnul v-a dat _____________; de aceea vă dă în ziua a ___________ hrană pentru __________ zile. Fiecare să ______________ la locul lui şi, în ziua a şaptea, nimeni să nu _________ din locul în care se găseşte.» Şi poporul s-a _______________ în ziua a ____________” (Exodul 16:28-30).

După ce a plecat din Egipt, poporul Israel a pornit într-o călătorie necunoscută către Țara Promisă. Poporul avea în față un drum solicitant și lung și trebuia să învețe o mulțime de lecții. Domnul avea să-i conducă și să aibă grijă de israeliți și, da, El dorea să-i ajute să se dezvolte, dar ei trebuiau să învețe disciplina, autocontrolul, sacrificiul, altruismul, încrederea în Domnul și, mai ales, ascultarea.

Moise era conducătorul vizibil și, pentru a reuși, poporul trebuia să îl urmeze pe el și conducerea sa. Era esențial ca israeliții să rămână împreună, să coopereze ca o comunitate și să se ajute unii pe alții. Aveau în față multe obstacole și solicitări. Mare parte din creșterea lor spirituală avea să depindă de modul în care făceau față acestor dificultăți și de modul în care reacționau față de Moise, mai ales atunci când provocările deveneau majore. Categoric, trebuiau să se încreadă în indicațiile Domnului la fiecare pas. În mod tragic, după cum vom vedea, nu au învățat aceste lecții cu ușurință. La urma urmei, le învață cineva cu ușurință?