---
title:  Suplimentar
date:   15/08/2025
---

**Suplimentar:** Ellen G. White, Patriarhi și profeți, cap. 26 

Nu la mult timp după incidentul cu apa, națiunea s-a confruntat cu un nou pericol (vezi Exodul 17:8-16) – un trib aprig și războinic, amaleciții, o atacase. „Amaleciții nu erau neștiutori în ceea ce privește caracterul lui Dumnezeu sau suveranitatea Lui, dar, în loc să stea cu temere înaintea Sa, ei s-au apucat să-I sfideze puterea. Minunile făcute de Moise înaintea egiptenilor erau subiect de batjocură pentru poporul lui Amalec, iar teama națiunilor înconjurătoare era pricină de râs. Ei au jurat pe zeii lor că îi vor nimici pe evrei, astfel încât niciunul să nu scape, și se mândreau că Dumnezeul lui Israel este prea neputincios ca să le reziste. Ei nu fuseseră păgubiți sau amenințați în vreun fel de israeliți. Atacul lor a fost cu totul neprovocat. Faptul că încercau să anihileze poporul lui Dumnezeu demonstra atitudinea lor de ură și sfidare față de Dumnezeu. Amaleciții erau de mult niște păcătoși trufași, iar crimele lor strigau la Dumnezeu pentru răzbunare. Totuși, în mila Sa, Dumnezeu îi chema încă la pocăință; dar, când i-au atacat pe cei sleiți de puteri și fără apărare din rândurile lui Israel, oamenii lui Amalec au pecetluit soarta națiunii lor” (Ellen G. White, Patriarhi și profeți, p. 300).

**Zilnic:** Leviticul 19 – 25; Ellen G. White, Faptele apostolilor, cap. 33

`1. Unde nu avem voie să ne ducem și pe cine să nu întrebăm?`
`2. Ce fel de om nu avea voie să se apropie să aducă mâncarea Dumnezeului lui?`
`3. Cum trebuiau să fie puse pâinile pe masa de aur curat?`
`4. Care erau regulile pentru fratele care se vindea pe sine din cauza sărăciei?`
`5. Pentru ce și-a cheltuit Pavel toate mijloacele de întreținere?`