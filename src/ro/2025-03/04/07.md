---
title:  Suplimentar
date:   25/07/2025
---

**Suplimentar:** Ellen G. White, Patriarhi și profeți, cap. 23

„Poporul lui Dumnezeu a fost lăsat să guste din cruzimea nimicitoare a egiptenilor ca să nu mai poată fi înșelat cu privire la influența degradantă a idolatriei. În felul cum S-a purtat cu faraonul, Domnul Și-a manifestat ura față de idolatrie și hotărârea de a pedepsi cruzimea și apăsarea. [...] Nu s-a recurs la nicio putere supranaturală pentru a împietri inima faraonului. Dumnezeu i-a dat acestuia dovada cea mai izbitoare a puterii divine, dar monarhul a refuzat cu încăpățânare să ia în seamă lumina. Fiecare manifestare a puterii infinite pe care o respingea îl făcea și mai hotărât în răzvrătirea lui. Sămânța revoltei, pe care a semănat-o când a respins prima minune, a rodit” (Ellen G. White, Patriarhi și profeți, p. 268).

„La egipteni, soarele și luna erau obiecte ale închinării; în acest întuneric misterios, atât poporul, cât și zeii lui erau loviți deopotrivă de puterea care luase în apărare cauza sclavilor. Cu toate acestea, oricât de groaznică a fost, această judecată era o dovadă a înțelegerii lui Dumnezeu și nedorinței Lui de a distruge. El voia să-i dea poporului timp pentru gândire și pocăință, înainte de a aduce asupra lui ultima și cea mai teribilă dintre plăgi” (Patriarhi și profeți, p. 272).

**Zilnic:** Exodul 38 – Leviticul 4; Ellen G. White, Faptele apostolilor, cap. 30

`1. Ce erau săpate ca niște peceți cu nume?`
`2. Care a fost ordinea montării elementelor chivotului în sanctuar?`
`3. Cum se prezenta Domnului grâul în dar ca jertfă de mâncare?`
`4. Ce anume, ca lege veșnică, nu trebuia să se mănânce cu niciun chip?`
`5. Cum trebuie să alerge creștinul care se apropie mai mult de țintă?`