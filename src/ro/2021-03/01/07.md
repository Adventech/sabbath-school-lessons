---
title:  Un gând de încheiere
date:  02/07/2021
---

„După aprecierea rabinilor, esenţa religiei consta în a fi întotdeauna într-o activitate intensă. Ei se legau de unele fapte exterioare pentru a-si arăta înalta lor evlavie. În felul acesta, se despărţeau de Dumnezeu şi se zideau în mulţumirea de sine. Pericolul acesta există şi astăzi. Pe măsură ce activitatea creste şi avem succes într-o ramură oarecare a lucrării pentru Dumnezeu, apare pericolul de a ne încrede în planurile şi metodele omeneşti. Există tendinţa de a ne ruga mai puţin şi de a avea credinţă puţină. Ca şi ucenicii, suntem în primejdia de a pierde din vedere dependenţa noastră de Dumnezeu şi de a căuta să facem un mântuitor din activitatea noastră. Trebuie să privim fără încetare la Isus şi să ne dăm seama că puterea Lui este aceea care săvârşeşte lucrarea. Deşi trebuie să lucrăm cu râvnă pentru mântuirea celor pierduţi, trebuie să ne luăm timp şi pentru meditaţie, pentru rugăciune şi pentru studierea Cuvântului lui Dumnezeu.” – Ellen G. White, Hristos, Lumina lumii/Viaţa lui Iisus, p. 362

STUDIU LA RÂND – BIBLIA ŞI CARTEA EVANGHELIZARE

**Biblia: Luca 8-14**

`1. Cine şi ce anume a spus în faţa întregului norod?`

`2. Unde şi ce a spus Domnul despre o „parte întunecată a trupului”?`

`3. Ce anume şi cui îi dă Domnul cu plăcere?`

`4. Despre cine şi de ce a spus Domnul că nu poate fi ucenicul Lui?`

Evanghelizare, Secţiunea 14, subcapitolul „Femeile în lucrarea publică”

`5. Cu ce condiţie pot femeile inteligente să ia parte la conducerea grupelor de studiu biblic?`