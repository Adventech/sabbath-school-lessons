---
title:  Profetul neliniştit
date:   11/09/2021
---

> <p>Textul de memorat</p>
> Textul de memorat: „Şi Mie să nu-Mi fie milă de Ninive, cetatea cea mare, în care se află mai mult de o sută douăzeci de mii de oameni, care nu ştiu să deosebească dreapta de stânga lor, afară de o mulţime de vite?” (Iona 4:11)

Una dintre cele mai interesante relatări din Scriptură este, probabil, cea despre Iona. Iată-l acolo, un profet al lui Dumnezeu, chemat de Dumnezeu, şi totuşi ce face? El fuge de chemarea Domnului. Apoi, după ce este convins într-un mod dramatic să se răzgândească şi să asculte, el se supune, însă numai pentru a se plânge că poporul la care a fost chemat să dea mărturie s-a pocăit şi a fost cruţat de la nimicirea pe care, după cum gândea el, ar fi meritat-o.

Ce exemplu de om fără linişte, fără pace interioară – până la punctul în care, la un moment dat, strigă: „Acum, Doamne, ia-mi viaţa, căci vreau mai bine să mor decât să trăiesc!” (Iona 4:3).

Isus Însuşi a făcut referire la istoria lui Iona, spunând: „Bărbaţii din Ninive se vor scula alături de neamul acesta în ziua judecăţii şi-l vor osândi, pentru că ei s-au pocăit la propovăduirea lui Iona; şi iată că aici este Unul mai mare decât Iona” (Matei 12:41). Într-adevăr, mai mare decât Iona! Dacă nu, El nu putea fi Mântuitorul nostru.

Săptămâna aceasta vom studia despre Iona şi vom vedea ce putem învăţa din lipsa lui de linişte, de pace.