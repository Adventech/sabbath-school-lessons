---
title:  Liberi să ne odihnim
date:  14/08/2021
---

> <p>Textul de memorat</p>
> „Domnul este lumina şi mântuirea mea: de cine să mă tem? Domnul este sprijinitorul vieţii mele: de cine să-mi fie frică?” (Psalmii 27:1)

Mulţi dintre oamenii pe care Isus i-a întâlnit în timpul lucrării Lui pe pământ erau bolnavi, câteodată chiar pe moarte. Ei se îmbulzeau pe lângă El pentru a primi vindecare şi odihnă de suferinţele lor. Şi le-au primit întotdeauna.

Uneori, Isus doar a rostit un cuvânt şi ei s-au refăcut pe deplin. Alteori, El i-a atins pe cei bolnavi şi, în mod miraculos, s-au vindecat. Uneori, Isus îi trimitea de lângă El şi vindecarea avea loc în timp ce ei mergeau în drumul lor. Isus a vindecat bărbaţi, femei, copii, evrei, ne-evrei, bogaţi, săraci, oameni modeşti. Cele mai disperate cazuri, de lepră şi de orbire, nu erau peste puterile Lui.

Săptămâna aceasta vom analiza două exemple de vindecare foarte diferite. Într-un caz, suferindul era atât de bolnav, încât nici nu a putut veni singur la Isus. Simptomele lui erau cât se poate de evidente pentru oricine. În celălalt caz, nu erau simptome vizibile. În ambele cazuri, vindecarea a venit la timpul şi în felul alese de Dumnezeu.

Pe măsură ce vom analiza subiectul odihnei sau al eliberării de durere şi de suferinţă, vom studia şi întrebarea pe care toţi ne-am pus-o la un moment dat în umblarea noastră creştină: Şi ce se întâmplă când rugăciunile noastre pentru vindecare nu primesc răspuns?

Cum găsim odihnă atunci?