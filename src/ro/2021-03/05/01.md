---
title:  „Veniţi la Mine…”
date:  24/07/2021
---

> <p>Textul de memorat</p>
> „Veniţi la Mine, toţi cei trudiţi şi împovăraţi, şi Eu vă voi da odihnă.” (Matei 11:28)

Ce promisiune minunată ne-a oferit Isus! La urma urmei, cine dintre noi nu s-a simţit din când în când împovărat, dacă nu din cauza muncii (deşi de multe ori aşa este), măcar din cauza trudei şi a greutăţilor pe care viaţă însăşi le aduce cu sine? Şi aici Isus ne spune că ştie prin ce trecem şi că ne poate ajuta, dacă Îi permitem să o facă. Iar apoi, după ce ne spune să luăm jugul Lui, Isus continuă: „Căci jugul Meu este bun, şi sarcina Mea este uşoară” (Matei 11:30). Cu alte cuvinte: Lasă jugurile şi poverile pe care le cari (dă-Mi-le Mie) şi ia-le în schimb pe ale Mele asupra ta, căci ale Mele sunt mai uşor de dus.

Cum putem experimenta odihna despre care vorbeşte Isus? Până la urmă, trăim într-o lume în care, după căderea în păcat, Domnul i-a spus lui Adam: „În sudoarea feţei tale să-ţi mănânci pâinea” (Geneza 3:19). Aşadar, am cunoscut ce înseamnă să munceşti şi să cari poveri care par mult prea greu de dus, cel puţin dacă le ducem singuri.