---
title:  Odihna Sabatului
date:  26/08/2021
---

> <p>Textul de memorat</p>
> „Şase zile să lucraţi; dar ziua a şaptea este Sabatul, ziua de odihnă, cu o adunare sfântă. Să nu faceţi nicio lucrare în timpul ei: este Sabatul Domnului, în toate locuinţele voastre.” (Leviticul 23:3)

Auzim tot felul de argumente împotriva Sabatului zilei a şaptea, nu-i aşa? De la ideea că Isus a schimbat Sabatul cu duminica sau că l-a anulat la aceea că Pavel sau apostolii au înlocuit Sabatul zilei a şaptea cu duminica, în cinstea învierii, şi multe altele. În ultimii ani, unele argumente au devenit mai sofisticate, pretinzând, de exemplu, că Isus este odihna noastră de Sabat şi, prin urmare, nu trebuie să sfinţim ziua de Sabat sau oricare altă zi. Şi, desigur, va exista întotdeauna argumentul, oricât de ciudat este, că odihnindu-ne în ziua de Sabat noi căutăm cumva să ajungem în cer prin puterile noastre.

Pe de altă parte, unii creştini au devenit mai interesaţi de noţiunea de odihnă, de o zi de odihnă, şi, deşi susţin că acea zi este duminica sau că nu contează care este, au adoptat ideea biblică de odihnă şi faptul că ea este importantă.

Bineînţeles, ca adventişti de ziua a şaptea înţelegem perpetuitatea Legii morale a lui Dumnezeu şi faptul că ascultarea de porunca a patra nu ne ajută să ajungem în cer mai mult decât ascultarea de porunca a cincea, a şasea, prima sau oricare alta dintre cele zece.

Săptămâna aceasta ne vom ocupa mai mult de odihna pe care Dumnezeu ne-a dat-o în porunca Sabatului şi de motivul pentru care ea este importantă.