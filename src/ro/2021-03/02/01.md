---
title:  Neliniştiţi şi răzvrătiţi
date:  03/07/2021
---

> <p>Textul de memorat</p>
> „Aceste lucruri li s-au întâmplat ca să ne slujească drept pilde şi au fost scrise pentru învăţătura noastră, peste care au venit sfârşiturile veacurilor.” (1 Corinteni 10:11)

De-a lungul secolelor, mulţi oameni au semnalat un comportament ciudat, neliniştit, la câini şi la alte animale domestice înaintea unor cutremure majore.

În prezent, oamenii de ştiinţă au stabilit că animalele sunt în stare să detecteze prima dintre undele seismice ale unui cutremur – unda de presiune, care ajunge înaintea undei secundare, de cutremur. Probabil acest lucru explică motivul pentru care s-a raportat că animalele manifestă confuzie şi agitaţie chiar înainte ca pământul să înceapă să se zguduie. Unele animale, precum elefanţii, pot percepe unde sonore de frecvenţă joasă şi vibraţii ale unui preşoc sau cutremur care are loc înaintea unui cutremur de magnitudine mai mare, pe care oamenii nu le pot sesiza deloc.

Cu câteva minute înainte ca seismul cu magnitudine 5,8 să lovească zona Washington, D.C., pe 23 august 2011, unele animale de la Grădina Zoologică Smithsonian au început să se comporte ciudat. Printre ele s-au numărat lemurii, care au început să scoată ţipete puternice cu aproape cincisprezece minute înainte ca pământul să înceapă să tremure.

În studiul din săptămâna aceasta vom analiza unele exemple de nelinişte umană ciudată, cauzată nu de dezastre naturale iminente, precum cutremurele, ci, mai degrabă, de starea de păcat intrinsecă a fiinţelor umane căzute – oameni care şi-au găsit odihna în ceea ce Hristos le oferă tuturor celor care vin la El în credinţă şi în ascultare.