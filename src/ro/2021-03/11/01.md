---
title:  Tânjind după mai mult
date:  04/09/2021
---

> <p>Textul de memorat</p>
> „Şi aceste lucruri s-au întâmplat ca să ne slujească nouă drept pilde, pentru ca să nu poftim după lucruri rele, cum au poftit ei.” (1 Corinteni 10:6)

Muzeul de Artă Queens din New York, SUA, găzduieşte cel mai mare model arhitectural al unui oraş, înfăţişând toate clădirile din New York. La o scară de 1:1 200 (în care 2 cm corespund cu 33 m), acesta acoperă aproape 870 de metri pătraţi. Iniţial a fost finalizat în 1964 de 100 de meşteri care lucraseră peste trei ani pentru a realiza proiectul. A fost actualizat în anii ’90 şi nu reflectă peisajul urban din 2021. Este o copie uimitor de complexă şi de detaliată a originalului. Totuşi, este doar atât: o copie, un model, o reprezentare a ceva mai grandios, mai mare, mai profund şi mult mai complicat decât modelul însuşi.

Aşa sunt toate modelele de fapt. Ele nu sunt originalul, ci servesc doar ca reprezentări ale originalelor. Un model ne ajută să pricepem care este esenţa originalului, dar nu îl poate înlocui niciodată. Mai degrabă, el există pentru a-i ajuta pe oameni să înţeleagă mai bine realitatea.

Scriptura însăşi este plină de modele în miniatură ale activităţilor şi instituţiilor care arată spre realităţi cereşti mai vaste. Evrei 4 ne ajută să descoperim una dintre aceste realităţi deoarece se leagă de noţiunea biblică despre odihnă.