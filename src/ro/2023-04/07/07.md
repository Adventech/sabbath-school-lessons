---
title:  Studiu suplimentar
date:   17/11/2023
---

Citește Ellen G. White, Hristos, Lumina lumii/Viața lui Iisus, capitolul „Samariteanul milos”.

În zilele noastre sunt mulți oameni înfometați, nevoiași și nedreptățiți. Tu îți poți face partea, indiferent cât de „mică” poate părea. Nu vom rezolva toate problemele lumii înainte de revenirea lui Isus. Dar, până atunci, lucrarea noastră poate fi la fel de simplă ca ajutarea cuiva care nu are suficientă mâncare sau poate consta în a ajuta un membru al bisericii care se confruntă cu nedreptatea.

„Faptele bune reprezintă roadele pe care ne cere Domnul Hristos să le aducem: cuvinte amabile, fapte de binefacere, de grijă și de afecțiune față de cei săraci, cei lipsiți, cei care suferă. Atunci când inima manifestă empatie față de inimile împovărate de descurajare și de durere, când mâna se întinde pentru a oferi celor în nevoie, când cei goi sunt îmbrăcați, când străinului i se oferă un scaun în casa ta și un loc în inima ta, îngerii vin foarte aproape și în cer vibrează o coardă care răspunde armonios. Fiecare act de dreptate, de milă și de bunăvoință produce o melodie în cer. […] Fiecare faptă de milă față de cei lipsiți și suferinzi se consideră că este făcută față de Isus. Atunci când îi ajuți pe săraci, când manifești empatie față de cei îndurerați și asupriți, când îi ești prieten orfanului, te afli într-o relație mai apropiată cu Isus” (Ellen G. White, Mărturii pentru biserică, vol. 2, p. 25).

**Studiu zilnic:** Eclesiastul 2 – 8; Ellen G. White, Divina vindecare, secțiunea „Lucrarea medicului”, capitolul „Cooperarea divinului cu umanul”.

`1. Care este singura fericire pentru om?`
`2. Care este lucrul cel mai bun pentru om?`
`3. Ce să facă cel care a primit de la Dumnezeu avere și bogății?`
`4. De ce nu e bine să te grăbești să te mânii în sufletul tău?`
`5. Când ne vorbește Domnul atât de direct ca și cum I-am putea auzi vocea?`