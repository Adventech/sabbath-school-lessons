---
title:  Studiu suplimentar
date:   01/12/2023
---

Citește Ellen G. White, Divina vindecare, capitolul „Lucrarea pentru cei bogați”, p. 209-216.

Iubirea lui Isus este aceeași pentru oamenii săraci din această lume ca și pentru cei bogați și influenți. El a murit atât pentru prinți, cât și pentru cerșetori. Isus știa modul cel mai eficient de a le atinge inima. El ne-a avertizat că „mai lesne este să treacă o cămilă prin urechea unui ac decât să intre un om bogat în Împărăția lui Dumnezeu” (Marcu 10:25). În această săptămână suntem provocați să ducem Evanghelia lui Isus Hristos la oamenii puternici și bogați. Aceștia au la fel de multă nevoie de mântuire ca oricine altcineva, chiar dacă, din nefericire, s-ar putea să nu își dea seama de ea din cauza „siguranței” pe care cred că le-o oferă bogăția lor.

„Se spun multe cu privire la datoria noastră față de săracii neglijați, dar oare nu ar trebui acordată ceva mai multă atenție bogaților neglijați? Mulți consideră că această categorie este fără speranță. […] Mii de oameni bogați au coborât în mormânt neavertizați. Dar, oricât de indiferenți ar părea, mulți dintre cei bogați au sufletul împovărat” (Ellen G. White, Divina vindecare, p. 210).

**Studiu zilnic:** Cânt. cânt. 4 – Isaia 2; Ellen G. White, Divina vindecare, secțiunea „Misionarii medicali și lucrarea lor”, capitolul „Învățarea și vindecarea” (până la „O viață cu un orizont deschis”).

`1. Cu ce fruct este asemănat obrazul iubitei?`
`2. Câte împărătese, țiitoare și fete avea iubitul?`
`3. Ce băutură ar învăța iubita să-i dea iubitului ei?`
`4. Ce profeție despre geografia muntelui Casei Domnului face Isaia?`
`5. Care este marele obiectiv al reformei?`