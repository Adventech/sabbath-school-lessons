---
title:  Sfârșitul misiunii lui Dumnezeu
date:   23/12/2023
---

> <p>De memorat</p>
> „Deci, fiindcă toate aceste lucruri ___________________, ce fel de oameni ar trebui să fiţi voi, printr-o purtare ____________ şi _________________, aşteptând şi ________________ venirea zilei lui Dumnezeu […]?” (2 Petru 3:11,12).

Cartea Apocalipsa umple mintea oricui cu scenele sfârșitului. Epicentrul cărții tratează conflictul cosmic dintre Hristos și Satana. Satana și-a pierdut stăpânirea legală asupra pământului, iar acum este pe urmele celor care Îi sunt loiali lui Dumnezeu. Cartea atinge punctul culminant cu întoarcerea Domnului Isus pentru a-Și elibera copiii, atât viii neprihăniți, cât și cei credincioși care au murit de la căderea lui Adam și a Evei. Cartea ne arată și distrugerea lui Satana și a celor răi prin foc și întemeierea veșnică a împărăției lui Isus pe pământul înnoit.

Cei care studiază Apocalipsa explorează cu entuziasm și caută să identifice semnele și evenimentele prezise care marchează istoria bisericii din secolul I d.Hr. până în zilele noastre și până la sfârșitul timpului. Și bine fac!

Cu toate acestea, în studiul final din acest trimestru, vom vedea că Apocalipsa este o carte misionară care se concentrează pe un Dumnezeu misionar care ne cheamă să fim o biserică misionară. Chemarea noastră de a-i proclama lumii „adevărul prezent” va exista până când toți vor fi ales pentru sau împotriva lui Dumnezeu.