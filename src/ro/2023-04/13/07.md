---
title:  Studiu suplimentar
date:   29/12/2023
---

„Doresc cu ardoare să văd mulți lucrători implicați în lucrarea pentru cei care nu cunosc dovezile credinței noastre. Mulți au primit o mare lumină prin auzirea soliilor celor trei îngeri, iar acum ar trebui să proclame aceste mesaje în toate părțile lumii. Doresc să îmi fac partea și să deschid altora calea pentru a duce lumina adevărului. Fie ca Dumnezeu să ne ajute să ne îmbrăcăm cu armura Lui! Credincioșii trebuie să se unească în lucrarea solemnă de a transmite lumii o ultimă avertizare” (Ellen G. White, Scrisoarea 390, 1907, nepublicată).

În acest trimestru am studiat diferite aspecte și probleme legate de misiunea lui Dumnezeu. În această săptămână ne-am încheiat studiul explorând cheile Apocalipsei pentru a înțelege cum arată o relație restaurată cu Dumnezeu. Punctul culminant l-a constituit viziunea asupra lucrării împlinite – crearea din nou a pământului. Deși este adevărat că distrugerea păcatului și a suferinței vor fi cele mai îngrozitoare zile din istoria pământului, Dumnezeu ne îndreaptă privirea spre un timp dincolo de distrugere și ne oferă alinare și încurajare în perspectiva unui pământ refăcut.

**Studiu zilnic:** Isaia 24 – 30; Ellen G. White, Divina vindecare, capitolul „Ajutor pentru cei fără ocupație și pentru cei fără adăpost”.

`1. Cine șterge lacrimile de pe toate fețele?`
`2. Ce se întâmplă când Dumnezeu iartă pe cel rău?`
`3. Împotriva cui va merge Domnul la luptă și-i va arde?`
`4. Cum va lovi Domnul iarăși pe poporul acesta?`
`5. Care sunt cele mai bune lucruri din viață, care nu pot fi cumpărate sau vândute?`