---
title:  Cele trei solii îngerești și lucrarea
date:   25/12/2023
---

Cartea Apocalipsa ne oferă o vie reprezentare grafică a temei marii lupte, poate cel mai dramatic descrisă în Apocalipsa 12:12 – „De aceea bucuraţi-vă, ceruri şi voi care locuiţi în ceruri! Vai de voi, pământ şi mare! Căci diavolul s-a coborât la voi cuprins de o mânie mare, fiindcă ştie că are puţină vreme.” Este greu să ne imaginăm pe cineva înțelegând ceva din Scriptură fără a ține cont de motivul marii lupte, care va atinge punctul culminant în zilele din urmă.

`3 Citește Apocalipsa 14:6-12. Ce se descrie aici și ce legătură au aceste versete cu misiunea și mesajul nostru?`

În centrul lucrării, lucrarea lui Dumnezeu, se află mesajul, mesajul lui Dumnezeu: Evanghelia. Mesajul, într-un sens real, este lucrarea. Lumea are nevoie să fie avertizată cu privire la ce se îndreaptă asupra ei și fiecare persoană va fi forțată să facă o alegere, o alegere fie pentru viață, fie pentru moarte.

`4 „Cine nu este cu Mine este împotriva Mea și cine nu adună cu Mine risipește” (Luca 11:23). Ce anume din ce spune Isus aici are legătură directă cu lucrarea, misiunea noastră?`

Mesajele celor trei îngeri din Apocalipsa 14 alcătuiesc miezul a ceea ce noi ca adventiști de ziua a șaptea am fost chemați să proclamăm lumii. Fundamentale, capitale, sunt două teme: „Evanghelia veșnică” (Apocalipsa 14:6) și închinarea la Creator. Aceste două teme apar în această descriere a sfinților: „Aici este răbdarea sfinților, care păzesc poruncile lui Dumnezeu și credința lui Isus” (Apocalipsa 14:12). Indiferent ce altceva am face – tot binele pe care îl săvârșim pentru a-i ajuta pe oameni –, nu trebuie să pierdem niciodată din vedere chemarea și misiunea noastră specială, care este proclamarea în fața lumii căzute a speranței găsite în „Evanghelia veșnică” și avertizarea lumii cu privire la ceea ce se va abate într-o zi asupra ei.

`„Cine nu este cu Mine este împotriva Mea” (Luca 11:23). De ce ar trebui ca aceste cuvinte să ne facă să ne analizăm bine inima?`