---
title:  Studiu suplimentar
date:   13/10/2023
---

„Cuvintele Mântuitorului: «Voi sunteți lumina lumii» evidențiază faptul că El le-a încredințat urmașilor Săi o misiune mondială. După cum razele soarelui pătrund până în cele mai îndepărtate colțuri ale lumii, tot astfel Dumnezeu plănuiește ca lumina Evangheliei să ajungă la fiecare locuitor al pământului. Dacă biserica lui Hristos și-ar îndeplini obiectivul avut în vedere de Domnul nostru, lumina ar străluci peste toți cei care se află încă în întuneric, în ținutul morții și al umbrelor ei. În loc de a se grupa în comunități sociale închise, evitând astfel să-și asume responsabilitatea și să poarte crucea, membrii bisericii ar trebui să se răspândească în toate țările, lăsând lumina lui Hristos să strălucească prin ei, lucrând asemenea Lui pentru salvarea sufletelor, iar «Evanghelia aceasta a Împărăției» ar fi dusă cu repeziciune în toată lumea. […] Orbi într-adevăr trebuie să fie ochii care nu văd lucrarea Domnului și surde urechile care nu aud chemarea adresată de adevăratul Păstor oilor Lui. […] Fiecare inimă sfințită să răspundă acum, căutând să proclame solia dătătoare de viață. Dacă oamenii vor accepta […] lucrarea încredințată de Dumnezeu, puterea divină se va face cunoscută în convertirea multora la adevăr” (Ellen G. White, în The Advent Review and Sabbath Herald, 14 noiembrie 1912).

**Studiu zilnic:** Psalmii 148 – Proverbele 4; Ellen G. White, Divina vindecare, capitolul „Zile de slujire”.

`1. Cine trebuiau să fie legați cu lanțuri și obezi de fier?`
`2. Câte feluri de instrumente apar în Psalmul 150?`
`3. Ce este un lanț de aur la gât?`
`4. Ce este un pom de viață pentru cine o apucă?`
`5. Care era hrana zilnică a pescarilor din Galileea?`