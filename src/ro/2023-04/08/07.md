---
title:  Studiu suplimentar
date:   24/11/2023
---

Scriitorii evangheliilor au consemnat exemple ale obiceiului lui Isus de a crea punți între El și oameni din alte culturi cu scopul de a-i mântui (Matei 8:28-34; Marcu 5:1-20). Tot la fel, și noi suntem chemați să ne facem prieteni și să lucrăm pentru oamenii din alte culturi. Moartea lui Hristos a fost pentru toți oamenii, indiferent de rasă, naționalitate, avere sau mediul din care provin. Nu trebuie să uităm niciodată lucrul acesta. „El este jertfa de ispăşire pentru păcatele noastre; şi nu numai pentru ale noastre, ci pentru ale întregii lumi” (1 Ioan 2:2). „Bărbații și femeile nu împlinesc planul lui Dumnezeu când exprimă afecțiune doar pentru cercul propriei familii, […] în timp ce exclud din iubirea lor pe cei pe care i-ar putea mângâia și binecuvânta alinându-le nevoile. […]

Când ne îndeamnă să facem bine altora din afara familiei noastre, Domnul nu spune că afecțiunea noastră pentru familie va scădea și că ne vom iubi neamul sau țara mai puțin pentru că El dorește să ne extindem compasiunea. Să nu ne închidem iubirea și compasiunea între patru pereți și să limităm binecuvântarea pe care ne-a dat-o Dumnezeu, încât alții să nu se bucure și să nu beneficieze de ea împreună cu noi!” (Ellen G. White, în The Advent Review and Sabbath Herald, 15 octombrie 1895).

**Studiu zilnic:** Eclesiastul 9 – Cânt. cânt. 3; Ellen G. White, Divina vindecare,
capitolul „Medicul, un educator”.

`1. Ce este mai bună decât tăria?`
`2. Când trebuie să mănânce voievozii și pentru ce?`
`3. Ce este o plăcere pentru ochi să vadă?`
`4. Cum cerea să fie tratată fata bolnavă de dragoste?`
`5. În ce condiții influența medicului va da mărturie pentru rău?`