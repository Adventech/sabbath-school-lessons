---
title:  Studiu Suplimentar
date:   24/01/2025
---

**Suplimentar:** Ellen G. White, Cugetări de pe Muntele Fericirilor, cap. 2

„Cei care au un simțământ profund al sărăciei sufletului lor, cei care simt că nu au nimic bun în ei înșiși pot găsi neprihănire și putere privind la Domnul Hristos. El spune: «Veniți la Mine, toți cei trudiți și împovărați» (Matei 11:28). El te îndeamnă să schimbi sărăcia ta cu bogățiile harului Său. Noi nu suntem vrednici de iubirea lui Dumnezeu, dar Domnul Hristos, Garantul nostru, este vrednic și întru totul capabil să-i mântuiască pe toți cei care vin la El. Oricare ar fi experiența ta din trecut, oricât de descurajatoare ar fi situația ta actuală, dacă vei veni la Isus așa cum ești, slab, neajutorat și cuprins de disperare, Mântuitorul nostru milos îți va ieși în întâmpinare pe cale, te va cuprinde în brațele Lui iubitoare și te va îmbrăca în mantia neprihănirii Sale. El ne prezintă înaintea Tatălui înveșmântați în haina albă a caracterului Său. El mijlocește în favoarea noastră înaintea lui Dumnezeu, spunând: «Eu am luat locul celui păcătos. Nu privi la alunecările și căderile acestui copil, ci privește la Mine!» Satana vorbește cu glas tare împotriva noastră, acuzându- ne de păcat și pretinzând că suntem ai lui, dar sângele lui Hristos mărturisește pentru noi cu o putere mai mare” (Ellen G. White, Cugetări de pe Muntele Fericirilor, p. 8,9).

**Zilnic:** Galateni 4 – Efeseni 4; Ellen G. White, Faptele apostolilor, cap. 4

`1. Ce anume au răstignit „cei ce sunt ai lui Hristos Isus”?`
`2. Cum putem împlini legea lui Hristos?`
`3. Pe care temelie sunt zidiți oamenii din casa lui Dumnezeu?`
`4. Care șase lucruri ar trebui „să piară din mijlocul vostru”?`
`5. Ce se rugau ucenicii cu privire la conversațiile lor zilnice?`

_Aprofundează tema învăţată şi răspunde online la întrebări: adventist.ro/reconsacrare_

**„A fost extraordinar la biserică!”**

Ne-am dori ca în fiecare săptămână să putem spune aceste cuvinte. Uniunea de Conferințe a Bisericii Adventiste de Ziua a Șaptea din România a pregătit un document cu recomandări pentru serviciile de închinare din bisericile noastre. Materialul cuprinde informații din Biblie, din Spiritul Profetic și din Manualul Bisericii, modele liturgice și sugestii pentru serviciile divine din Sabat și din mediul online.

Cere materialul de la pastorul tău, citește-l în întregime și fii parte din schimbarea pe care o dorești în jurul tău!