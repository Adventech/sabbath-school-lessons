---
title:  Studiu Suplimentar
date:   17/01/2025
--- 

**Suplimentar:** Ellen G. White, Hristos, Lumina lumii/Viața lui Iisus, cap. 73 

„Domnul este decepţionat când poporul Său se subapreciază. El doreşte ca aceia care sunt moştenirea Sa aleasă să-și vadă valoarea în funcție de preţul pus de El asupra lor. Dumnezeu i-a dorit, altfel nu L-ar fi trimis pe Fiul Său într-o misiune scump plătită pentru a-i răscumpăra. El are o lucrare pentru ei şi este foarte mulţumit când ei Îi adresează cele mai mari cereri, cu scopul de a preamări numele Său. Ei se pot aștepta la lucruri mari, dacă au credinţă în făgăduinţele Sale. Dar rugăciunea în numele lui Hristos înseamnă mai mult. Înseamnă a primi caracterul Său, a manifesta atitudinea Lui și a face lucrările Sale. Făgăduinţa Mântuitorului este condiţionată. «Dacă Mă iubiţi, veţi păzi poruncile Mele.» El îi salvează pe oameni nu în păcat, ci din păcat; iar aceia care Îl iubesc îşi vor dovedi iubirea prin ascultare. Orice ascultare adevărată vine din inimă. […] Voinţa, înnobilată şi sfinţită, va găsi cea mai mare plăcere în a-L sluji. Când Îl cunoaştem pe Dumnezeu aşa cum avem privilegiul să-L cunoaştem, viaţa noastră va fi o viaţă de continuă ascultare. Prin aprecierea caracterului lui Hristos şi comuniunea cu Dumnezeu, păcatul va ajunge pentru noi ceva odios” (Hristos, Lumina lumii/Viața lui Iisus, p. 668). 

**Zilnic:** 2 Corinteni 10 – Galateni 3; Ellen G. White, Faptele apostolilor, cap. 3 

`1. Ce a primit Pavel de la alte biserici ca să le poată sluji corintenilor?`

`2. Pentru ce i-a dat Domnul putere lui Pavel?`

`3. De cine trebuia Pavel să își aducă aminte când propovăduia?`

`4. În ce situație neprihănirea ar veni din Lege?`

`5. Care era parola și cuvântul de ordine al ucenicilor?` 

_Aprofundează tema învăţată şi răspunde online la întrebări: adventist.ro/reconsacrare_ 

**Școala instructorilor** 

Departamentul Școala de Sabat organizează cursuri pentru instructori, în format hibrid, inițial online, apoi fizic. Pentru a obține diploma de absolvire este nevoie să participi la cursuri teoretice și practice timp de trei luni, cel mai probabil o dată sau de două ori pe săptămână. Instruirea și temele practice te vor ajuta să predai Biblia în fața grupei. Se poate înscrie orice membru adventist sau voluntar. 

Contactează pastorul, directorul Departamentului Școala de Sabat de la Conferință sau scrie la adresa danielbrinzan@adventist.ro!