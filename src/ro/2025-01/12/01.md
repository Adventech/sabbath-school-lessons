---
title:  Iubirea și dreptatea – cele două porunci supreme
date:   15/03/2025
---

> <p>De memorat</p>
> „Dacă zice cineva: «Eu ______________ pe _____________________» şi ______________ pe ______________ său este un _______________, căci cine nu iubeşte pe fratele său pe care-l _________ cum poate să iubească pe Dumnezeu, pe care nu-L __________?” (1 Ioan 4:20).

Deși avem încredere că Dumnezeu va îndrepta toate lucrurile la sfârșit, tot contează ceea ce facem aici și acum. Deși s-ar putea să existe multe nedreptăți și rele pe care Dumnezeu nu le va eradica acum (din cauza parametrilor conflictului cosmic), nu înseamnă că nu putem fi folosiți pentru a ajuta la reducerea suferinței și răului care ne ies în cale, cel puțin în măsura în care acest lucru este posibil. De fapt, în calitate de creștini suntem obligați să facem întocmai lucrul acesta.

După cum am văzut, iubirea și dreptatea merg mână în mână; sunt inseparabile. Dumnezeu iubește dreptatea. În consecință, dacă Îl iubim pe Dumnezeu, vom iubi și noi dreptatea. Tot la fel, dacă Îl iubim pe Dumnezeu, ne vom iubi unii pe alții. A ne iubi unii pe alții presupune, într-o anumită măsură, o preocupare comună pentru binele celor din jurul nostru. Când alții sunt afectați de sărăcie, de oprimare sau de orice fel de nedreptate, ar trebui să ne facem griji. Când sunt asupriți, nu ar trebui să întoarcem privirea. În schimb, ar trebui să ne întrebăm ce putem să facem, individual și colectiv, pentru a promova iubirea și dreptatea lui Dumnezeu într-un mod care să reflecte în lumea noastră stricată caracterul perfect, drept și iubitor al Domnului nostru.

**15 – 22 martie: Săptămâna de Rugăciune a Tineretului**

**22 martie: Sabatul Misiunii pentru Tineret (colectă)**