---
title:  Cele mai mari două porunci
date:   16/03/2025
---

Gândindu-ne la ce am putea face, personal și colectiv, pentru a promova iubirea și dreptatea lui Dumnezeu în lumea noastră, se cuvine să începem punând accent pe ceea ce ne-a poruncit Dumnezeu.

`1 Vezi în Matei 22:34-40 cum a răspuns Domnul Isus la întrebarea învățătorului legii!`

Potrivit Domnului Isus Însuși, „cea dintâi și cea mai mare poruncă” este: „Să iubești pe Domnul Dumnezeul tău cu toată inima ta, cu tot sufletul tău și cu tot cugetul tău.” Și, adaugă Isus, „a doua, asemenea ei, este: «Să iubești pe aproapele tău ca pe tine însuți»”. Aceste două porunci nu sunt însă singurele. Isus spune mai departe: „În aceste două porunci se cuprind toată Legea și Prorocii” (Matei 22:37-40). Într-adevăr, sunt citate întocmai din Vechiul Testament.

`2 Citește Matei 19:16-23. Ce legătură există între răspunsurile date de Isus tânărului bogat și cele date învățătorului legii, din Matei 22?`

Ce se întâmpla acolo? De ce i-a răspuns așa? Și ce ar trebui să ne spună aceste întâlniri nouă, tuturor, indiferent de poziția sau statutul nostru în viață?

„Hristos arătase singurele condiţii care-l puteau plasa pe tânărul bogat în situaţia de a-şi desăvârşi un caracter creştin. Cuvintele Lui erau cuvinte de înţelepciune, deşi păreau severe şi pretenţioase. Singura speranță de scăpare pentru tânărul bogat era să le accepte și să le împlinească. Statutul lui superior şi averile lui exercitau asupra caracterului său o influenţă imperceptibilă spre rău. Dacă se lega de ele, acestea urmau să-L înlocuiască pe Dumnezeu din inima lui. Păstrând mai mult sau mai puţin din ce era al lui Dumnezeu însemna să păstreze ceva ce îi slăbea forţa morală şi puterea de lucru, deoarece, dacă sunt cultivate lucrurile acestei lumi, oricât de nesigure şi fără valoare ar fi, vor ajunge să absoarbă sufletul cu totul” (Ellen G. White, Hristos, Lumina lumii/ Viața lui Iisus, p. 520).

`Deși poate că nu suntem toți chemați să vindem tot ce avem, așa cum a fost cazul acestui tânăr conducător bogat, care este lucrul de care este posibil să fii prea legat și care, dacă nu vei renunța la el, ar putea duce la ruina ta veșnică?`