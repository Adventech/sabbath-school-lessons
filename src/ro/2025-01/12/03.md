---
title:  Cele mai mari două păcate
date:   17/03/2025
---

Potrivit Domnului Isus Însuși, cele mai mari două porunci sunt iubirea de Dumnezeu și iubirea de semeni. Iar împlinirea acestor porunci implică sacrificii care arată în mod tangibil dragostea față de ceilalți, ceea ce presupune, de fapt, a călca pe urmele Domnului Isus. Acum, dacă cele mai mari două porunci sunt iubirea de Dumnezeu și iubirea de semeni, care sunt cele mai mari două păcate?

`3 Ce spun Psalmii 135:13-19 despre păcatul des întâlnit și evidențiat în întreaga Scriptură?`

Vechiul Testament accentuează în mod repetat importanța iubirii de Dumnezeu mai presus de orice (vezi Deuteronomul 6:5). Acest lucru este strâns legat de marele păcat al idolatriei, care este opusul iubirii de Dumnezeu.

`4 Ce condamnă Dumnezeu în pasajul din Zaharia 7:9-12? Cum se raportează acest păcat și păcatul idolatriei la cele două mari porunci?`

Nu doar la idolatrie răspunde Dumnezeu cu mânia iubirii, ci și la asuprirea poporului Său, la nivel individual sau de comunitate. Dumnezeu Se înfurie la vederea nedreptății, pentru că Dumnezeu este dragoste. Cele două mari păcate pe care se pune accentul în întreg Vechiul Testament reprezintă eșecuri în raport cu cele două mari porunci: a-L iubi pe Dumnezeu și a ne iubi unii pe alții. Cele două mari păcate înseamnă a nu reuși să iubim. Pe scurt, prin urmare, nu poți păzi poruncile dacă nu Îl iubești pe Dumnezeu și dacă nu îi iubești pe alții. Într-adevăr, 1 Ioan 4:20,21 declară: „Dacă zice cineva: «Eu iubesc pe Dumnezeu» şi urăşte pe fratele său este un mincinos, căci cine nu iubeşte pe fratele său pe care-l vede cum poate să iubească pe Dumnezeu, pe care nu-L vede? Şi aceasta este porunca pe care o avem de la El: cine iubeşte pe Dumnezeu iubeşte şi pe fratele său.”

`De ce iubirea pentru Dumnezeu nu poate fi separată de iubirea pentru alții? Cum înțelegi personal această legătură indestructibilă?`