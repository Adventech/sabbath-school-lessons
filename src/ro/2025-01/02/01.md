---
title:  Iubirea pecetluită prin legământ
date:   04/01/2025
---

> <p>De memorat</p>
> „Drept răspuns, Isus i-a zis: «Dacă Mă ________________ cineva, va păzi ________________ Meu, şi Tatăl Meu îl va _______ . Noi vom veni la ______ şi vom ___________ împreună cu el.»” (Ioan 14:23).  
 
 Multora li s-a spus că termenul grecesc agape redă o dragoste care Îi este specifică numai lui Dumnezeu, în timp ce alți termeni, cum ar fi phileo, transmit alte tipuri de iubire, inferioare celei agape. Unii susțin și că agape redă o iubire unilaterală, care doar oferă, dar nu primește niciodată, o iubire complet independentă de răspunsul omului. Dar studiul atent asupra iubirii divine din Biblie arată că aceste idei, deși des întâlnite, sunt greșite. Iată de ce: (1) Agape face referire nu doar la iubirea lui Dumnezeu, ci și la iubirea umană, uneori chiar și la iubirea umană greșit investită (2 Timotei 4:10). (2) În toată Biblia sunt mulți alți termeni în afară de agape care fac referire la iubirea lui Dumnezeu. De exemplu, Isus a spus: „Tatăl Însuși vă iubește [phileo], pentru că M-ați iubit [phileo]” (Ioan 16:27). Prin urmare, phileo nu face referire la un tip inferior de iubire, ci inclusiv la dragostea lui Dumnezeu.  
 
 Scriptura ne învață și că iubirea lui Dumnezeu nu este unilaterală, ci profund relațională, în ideea că pentru Dumnezeu contează enorm dacă oamenii reflectă sau nu dragostea Lui în raport cu El și cu alți oameni.  
 
 **10 ianuarie: Sabatul Bibliei**