---
title:  Studiu Suplimentar
date:   21/02/2025
---

**Suplimentar:** Ellen G. White, Hristos, Lumina lumii/Viața lui Iisus, cap. 1  „Planul pentru răscumpărarea noastră n-a fost un gând venit ulterior, un plan alcătuit după căderea lui Adam. A fost o dezvăluire a «tainei care a fost ţinută ascunsă timp de veacuri» (Romani 16:25). A fost o manifestare a principiilor care, din veacuri eterne, sunt temelia tronului lui Dumnezeu. De la început, Dumnezeu şi Hristos au ştiut de apostazia lui Satana şi de căderea omului prin puterea înşelătoare a celui rău. Nu Dumnezeu a menit păcatul să ia fiinţă, ci El i-a prevăzut existenţa şi a luat măsuri ca să întâmpine această teribilă situaţie de urgență. Atât de mare a fost iubirea Sa pentru lume încât S-a hotărât să-L dea pe unicul Său Fiu, «pentru ca oricine crede în El să nu piară, ci să aibă viaţa veşnică » (Ioan 3:16)” (Ellen G. White, Hristos, Lumina lumii/Viața lui Iisus, p. 22).

**Zilnic:** 1 Timotei 4 – 2 Timotei 4; Ellen G. White, Faptele apostolilor, cap. 8

`1. Ce fel de fapte nu pot să rămână ascunse?`
`2. Ce a adus la lumină Mântuitorul prin Evanghelie?`
`3. Cum se manifestă oamenii „stricați la minte”?`
`4. Ce fel de oameni „se vor îndrepta spre istorisiri închipuite”?`
`5. Cu ce ocazie în atitudinea ucenicilor nu se putea întrezări nicio teamă și nicio șovăire?`

_Aprofundează tema învăţată şi răspunde online la întrebări: adventist.ro/reconsacrare_

**Master plan de evanghelizare**

Adunarea Generală a Uniunii de Conferințe, cel mai înalt for deliberativ al Bisericii Adventiste de Ziua a Șaptea din România, întrunit în data de 21 aprilie 2024, a votat întocmirea unui plan de misiune sistematică în orașele mari din țară și în toate localitățile fără adventiști, pentru următorii 15 ani. Citește acest plan național de evanghelizare și, împreună cu lucrătorii Evangheliei din comunitatea ta, intră în câmpul nostru de lucru!

„Avem nădejdea că, dacă credinţa voastră creşte, va creşte şi câmpul nostru de lucru […]. Aşa că vom putea propovădui Evanghelia şi în ţinuturile care sunt dincolo de al vostru.” (2 Corinteni 10:15,16)