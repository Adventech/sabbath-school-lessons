---
title:  Studiu Suplimentar
date:   03/01/2025
---

**Suplimentar:** Ellen G. White, Parabolele Domnului Hristos, cap. 29

„Lumea este învăluită în întunericul unei înțelegeri greșite despre  Dumnezeu. Oamenii pierd din cunoașterea pe care o au cu privire la caracterul  Său. Acesta este înțeles greșit și interpretat greșit. În această  perioadă trebuie proclamat un mesaj din partea lui Dumnezeu, un mesaj  a cărui influență să aducă lumină și a cărui putere să fie mântuitoare.  Caracterul Său trebuie făcut cunoscut. Lumina slavei Sale, lumina  bunătății, harului și adevărului Său trebuie să fie răspândită în întunericul  lumii. Aceasta este lucrarea descrisă de profetul Isaia în cuvintele:  «Suie-te pe un munte înalt, ca să vestești Sionului vestea cea bună;  înalță-ți glasul cu putere, ca să vestești Ierusalimului vestea cea bună;  înalță-ți glasul, nu te teme, și spune cetăților lui Iuda: ’Iată Dumnezeul  vostru! Iată, Domnul Dumnezeu vine cu putere, și poruncește cu brațul  Lui. Iată că plata este cu El, și răsplătirile vin înaintea Lui’» (Isaia  40:9,10). […] Copiii lui Dumnezeu trebuie să manifeste slava Sa. Ei trebuie  să transmită prin viața și caracterul lor ce a făcut harul lui Dumnezeu  pentru ei.” (Parabolele Domnului Hristos, p. 415, 416)

_Întrebările suplimentare de la studiul de vineri sunt un ajutor și o încurajare pentru a studia zilnic Biblia.Recomandăm folosirea acestora la începutul sau la sfârșitul lecției din Sabat în biserici, cu răspunsuri rapide.  În acest trimestru, întrebările din cartea Faptele apostolilor sunt formulate după ediția electronică._

**Zilnic:** 1 Corinteni 12 – 2 Corinteni 2; Ellen G. White, Faptele apostolilor, cap. 1

`1. Ce a rânduit Dumnezeu în Biserică întâi, al doilea și al treilea?`
`2. Care trei rămân acum și care e cea mai mare dintre ele?`
`3. După Evanghelia propovăduită de Pavel, cui S-a arătat prima dată și ultima dată Mântuitorul?`
`4. Cum să fie cine nu iubește pe Domnul nostru Isus Hristos?`
`5. La cine se referă expresiile „fântână a vieții” și „fântâni ale mântuirii”?`

_Aprofundează tema învăţată şi răspunde online la întrebări: adventist.ro/reconsacrare_

**Concurs de cunoștințe biblice**

În Anul Misionar al Reconsacrării (2024-2025), folosește ocazia de a aprofunda istoria lumii noastre, lecturând cărțile Patriarhi și profeți și Profeți și regi, scrise de Ellen White ca un comentariu inspirat al Bibliei. Studiază-le intensiv și participă la concursul săptămânal cu întrebări!

Pentru detalii: adventist.ro/reconsacrare