---
title:  Conflictul cosmic
date:   22/02/2025
---

> <p>De memorat</p>
> „____________________ voi pune între tine şi _______________, între sămânţa ta şi sămânţa ei. Aceasta îţi va zdrobi ____________, şi tu îi vei zdrobi ____________________” (Geneza 3:15). 

În centrul teologiei biblice se află marea luptă dintre Hristos și Satana. Deși ideea de conflict cosmic între Dumnezeu și ființele celeste care au căzut și s-au răzvrătit împotriva lui Dumnezeu este un proeminent motiv literar în Scriptură (Matei 13:24-30,37-39; Apocalipsa 12:7-10) și deși acesta este răspândit în tradiția creștină, mulți creștini au respins sau au ignorat cu totul această idee. 

Din perspectivă biblică însă, tema unui conflict cosmic – în care diavolul și îngerii lui se opun împărăției lui Dumnezeu – nu este o temă pe care să o putem neglija fără a pierde o mare parte din ceea ce transmit narațiunile biblice. Dacă citim chiar și doar evangheliile, observăm că ele sunt pline de referiri la diavol și la demonii care se opun lui Dumnezeu. 

Pentru început în această săptămână, vom discuta cum răspundem la următoarele două întrebări, potrivit unor pasaje biblice cruciale: 

(1) Unde susține Scriptura că există un conflict cosmic între Dumnezeu și Satana? 

(2) Potrivit Scripturii, ce fel de conflict este?