---
title:  Studiu Suplimentar
date:   28/03/2025
---
 **Suplimentar:** Ellen G. White, Hristos, Lumina lumii/Viața lui Iisus, cap. 70 „Marele Păstor le va sluji celor care slujesc altora. Ei vor bea din apa vie şi se vor sătura. Nu vor umbla după distracții provocatoare sau după schimbări în viaţa pe care o au. Marele subiect care-i va interesa va fi cum să salveze sufletele care sunt gata să piară. Vor avea de câștigat de pe urma legăturilor sociale. Răscumpărătorul va uni inimi.

Când ne vom da seama că suntem colaboratori cu Dumnezeu, făgăduințele Lui nu vor fi rostite cu nepăsare. Ele ne vor arde în inimă şi ne vor încălzi buzele. Când Moise a fost chemat să lucreze pentru un popor neștiutor, nedisciplinat şi răzvrătit, Dumnezeu i-a promis: «Voi merge Eu Însumi cu tine şi îţi voi da odihnă.» «Eu voi fi negreşit cu tine» (Exodul 33:14; 3:12). Această promisiune li se aplică tuturor celor care lucrează în locul lui Hristos pentru cei suferinzi şi întristaţi” (Ellen G. White, Hristos, Lumina lumii/Viața lui Iisus, p. 641).

**Zilnic:** 2 Petru 2 – 1 Ioan 5; Ellen G. White, Faptele apostolilor, cap. 13

`1. Pentru ce persoane ar fi fost mai bine să nu fi cunoscut „calea neprihănirii”?` `2. Ce trebuie să știm, înainte de toate, despre zilele din urmă?` `3. Ce să facă cine zice că rămâne în Isus?` `4. Care este porunca pe care o avem de la Dumnezeu?` `5. Care era temelia credinței lui Pavel?`

_Aprofundează tema învăţată şi răspunde online la întrebări: adventist.ro/reconsacrare_