---
title:  Studiu Suplimentar
date:   14/02/2025
---

**Suplimentar:** Ellen G. White, Patriarhi și profeți, cap. 1

„Chiar și atunci când [Satana] a fost aruncat afară din ceruri, Înțelepciunea veșnică nu l-a distrus. Deoarece numai slujirea din iubire poate fi primită de Dumnezeu, supunerea ființelor create de El trebuia să se bazeze pe convingerea că El este drept și bun. Locuitorii cerului și ai celorlalte lumi, fiind nepregătiți să înțeleagă natura sau consecințele păcatului, nu puteau vedea atunci dreptatea lui Dumnezeu în nimicirea lui Satana. Dacă ar fi fost imediat șters din rândul celor vii, unii I-ar fi slujit lui Dumnezeu mai degrabă de frică decât din iubire. Influența înșelătorului nu avea să fie pe deplin distrusă și nici atitudinea de revoltă nu ar fi fost întru totul eradicată. De aceea, pentru binele întregului univers, de-a lungul veacurilor nesfârșite, el trebuia să-și dezvolte mai mult principiile, pentru ca acuzațiile aduse de el guvernării divine să poată fi văzute în adevărata lor lumină de către toate ființele create și pentru ca dreptatea și mila lui Dumnezeu, precum și imuabilitatea legii Sale să poată fi pentru totdeauna în afara oricărei îndoieli. De-a lungul veacurilor viitoare, răzvrătirea lui Satana avea să fie o lecție pentru univers, o mărturie veșnică despre natura păcatului și teribilele lui rezultate” (Ellen G. White, Patriarhi și profeți, p. 42, 43).

**Zilnic:** 1 Tesaloniceni 5 – 1 Timotei 3; Ellen G. White, Faptele apostolilor, cap. 7

`1. Cum au primit tesalonicenii învățăturile în care trebuiau să rămână și pe care trebuiau să le țină?`
`2. Ce poruncea Pavel în Numele Domnului despre „depărtarea de orice frate”?`
`3. Pe cine a dat Pavel pe mâna Satanei și de ce?`
`4. Ce slujitor trebuia să fie în stare să îi învețe pe alții?`
`5. Cum nu ar trebui să fie condusă rostirea adevărului?`

_Aprofundează tema învăţată şi răspunde online la întrebări: adventist.ro/reconsacrare_

**Voluntar în educație**

Dacă ești cadru didactic adventist, ești o persoană cu un potențial misionar de excepție. Îți propunem un plan general pentru misiunea ta personală în ajutorul copiilor și tinerilor responsabili din medii vulnerabile. Ellen White a scris deseori despre cooperarea dintre pastori, profesioniștii din educație și cei din sănătate. Află mai multe despre cum te poți alătura colegilor tăi din școli adventiste sau publice care fac voluntariat misionar!

Deschide ferestrele viitorului pentru copiii care vor să învețe! Departamentul Educație din cadrul Uniunii și al Conferințelor îți va furniza toate detaliile.