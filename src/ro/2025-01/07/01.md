--- 
title:  Problema răului
date:   08/02/2025
---

> <p>De memorat</p>
> „El va _________ orice ______________ din ochii lor. Şi ____________ nu va mai fi. Nu va mai fi nici _________, nici ________, nici ________, pentru că lucrurile dintâi au _______________” (Apocalipsa 21:4).

Poate cea mai mare problemă cu care se confruntă creștinismul este problema răului – cum să împace faptul că Dumnezeu este pe deplin bun și iubitor cu realitatea răului din această lume. Pe scurt, dacă Dumnezeu este întru totul bun și atotputernic, de ce există răul, cu atât mai mult într-o măsură atât de mare? Aceasta nu este doar o problemă academică, ci ceva ce îi tulbură profund pe mulți oameni și îi împiedică pe unii să ajungă să Îl cunoască și să Îl iubească pe Dumnezeu.

„Originea păcatului și motivul existenței lui constituie, pentru multe minți, o sursă de mare nedumerire. Oamenii văd acțiunea răului, cu urmările lui groaznice de durere și distrugere, și se întreabă cum pot exista toate acestea sub conducerea Aceluia care este nemărginit în înțelepciune, în putere și în dragoste. Aceasta este o taină, o problemă căreia nu-i găsesc nicio explicație” (Ellen G. White, Tragedia veacurilor, p. 492).

Mulți atei identifică problema răului drept motivul pentru care sunt atei. Dar, după cum vom vedea în această săptămână și în săptămânile următoare, Dumnezeul Bibliei este întru totul bun și ne putem încrede în El – chiar și în ciuda răului care infectează atât de mult lumea noastră decăzută.

 **8 – 15 februarie: Săptămâna Căminului Creștin**