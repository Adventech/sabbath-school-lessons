---
title:  Studiu Suplimentar
date:   31/01/2025
---

**Suplimentar:** Ellen G. White, Patriarhi și profeți, cap. 28

În contextul păcatului cu vițelul de aur, Ellen G. White a scris: „Israeliții se făcuseră vinovați de trădare, trădarea unui Împărat care îi umpluse de avantaje și de a cărui autoritate promiseseră de bunăvoie să asculte. […] Dar chiar și în acest caz s-a manifestat mila lui Dumnezeu. […] Au fost nimiciți doar aceia care au persistat în răzvrătirea lor. Era necesar ca acest păcat să fie pedepsit, ca o mărturie pentru națiunile înconjurătoare despre nemulțumirea și supărarea lui Dumnezeu în ceea ce privește idolatria. […] Deoarece israeliții trebuiau mai târziu să condamne idolatria triburilor din jurul lor, acestea i-ar fi acuzat că tocmai poporul care pretinde că Iehova este Dumnezeul lui făcuse la Horeb un vițel și s-a închinat înaintea lui. În această viitoare situație, deși obligat să recunoască acest adevăr neplăcut, Israel avea să poată arăta soarta teribilă a celor ce au comis această nelegiuire, ca dovadă că păcatul lor n-a fost aprobat sau scuzat. [...] Îndurarea lui Dumnezeu a făcut să sufere mii, ca să nu mai fie nevoie de judecățile divine asupra a milioane.

Pentru a-i salva pe cei mulți, El trebuie să-i pedepsească pe cei puțini” (Ellen G. White, Patriarhi și profeți, p. 324, 325).

**Zilnic:** Efeseni 5 – Coloseni 1; Ellen G. White, Faptele apostolilor, cap. 5

`1. Cu cine spune apostolul să nu ne întovărășim deloc?`

`2. În ce privințe se ruga Pavel să crească dragostea credincioșilor?`

`3. Unde este cetățenia noastră?`

`4. Ce fel de roade aducem Domnului când Îi suntem plăcuți?`

`5. Cu ce obiectiv ar trebui să se adune grupuri de lucrători creștini?`

_Aprofundează tema învăţată şi răspunde online la întrebări: adventist.ro/reconsacrare_

**Vino la ora instructorilor!**

Dacă ești diriginte sau instructor la Școala de Sabat, vino la ora săptămânală de instruire! Părtășia din cadrul întâlnirii te va ajuta la predarea lecției și îi va inspira pe ceilalți. Pregătește-te în rugăciune să convingi și alți instructori să participe! Din obișnuință, multe biserici țin această întrunire în Sabat dimineața, dar, dacă situația locală o cere, participanții sunt încurajați să aleagă timpul cel mai potrivit pentru ei.

„Cine aude să zică: «Vino!» Şi celui ce îi este sete să vină.” (Apocalipsa 22:17)