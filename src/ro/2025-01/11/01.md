---
title:  „Ce aș mai fi putut face?”
date:   08/03/2025
---

> <p>De memorat</p>
> „«Atunci, un ________________ tot eşti!» I-a zis Pilat. «Da», a răspuns Isus. «Eu sunt Împărat. Eu pentru aceasta M-am născut şi am venit în lume, ca să _____________________despre ____________. Oricine este din adevăr ____________ glasul Meu»” (Ioan 18:37). 

Cu câțiva ani în urmă a apărut în revista Guide o povestire ingenioasă pentru copii despre un băiat pe nume Denis – un orfan care fusese adoptat de o familie din epoca medievală. Denis îl ura cu patimă pe regele țării sale pentru că, atunci când părinții lui s-au îmbolnăvit, soldații regelui l-au separat de ei și el nu i-a mai văzut niciodată. Numai după multă vreme Denis a aflat că regele îl luase de lângă părinți pentru a-i scuti pe cei vii de grozăviile ciumei negre. Adevărul despre rege l-a eliberat pe Denis de ura pe care o hrănise aproape întreaga viață. Regele acționase întotdeauna și în fiecare caz din iubire pentru poporul lui. 

Mulți oameni de azi Îl percep pe Dumnezeu cam ca Denis pe rege. Răul la care au fost martori sau de care au avut parte îi face să Îl urască sau să Îl respingă pe Dumnezeu. Unde este Dumnezeu când există suferință? Dacă Dumnezeu este bun, de ce există atât de mult rău? Conflictul cosmic pune în lumină această problemă crucială, dar multe întrebări rămân. Totuși, atunci când toate încercările noastre de răspuns dau greș, putem privi la Domnul Isus răstignit și putem vedea în El că Dumnezeu este demn de încredere, în ciuda tuturor întrebărilor care rămân deocamdată fără răspuns. 

**15 – 22 martie: Săptămâna de Rugăciune a Tineretului**