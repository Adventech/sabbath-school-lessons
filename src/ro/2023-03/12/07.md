---
title:  Studiu suplimentar
date:   15/09/2023
---

„Acțiunea noastră este una agresivă și, ca soldați credincioși ai lui
Isus, trebuie să ducem steagul pătat de sânge până pe meterezele inamicului.
[…] Dacă vom consimți să ne depunem armele, să coborâm
stindardul pătat de sânge, să devenim prizonieri și slujitori ai lui Satana,
putem scăpa de conflict și de suferință. Dar această pace va fi câștigată
numai cu pierderea lui Hristos și a cerului. Nu putem accepta pacea în
aceste condiții. Să fie război, război până la sfârșitul istoriei pământului
decât să fie pace prin apostazie și păcat!” (Ellen G. White, în The Review
and Herald, 8 mai 1888).

Ce legătură există între Efeseni 6:10-20 și cartea Apocalipsa?
Ambele prezintă aceeași perspectivă asupra evenimentelor din zilele finale
(vezi Apocalipsa 12; 16:12-16; 19:17-21; 20:7-10). În ambele, poporul
lui Dumnezeu se află sub atacul inamicului care este „în locurile cerești”
și „este activ și puternic în eonul (sau veacul) prezent”. În ambele, poporul
lui Dumnezeu este încurajat de „imaginea eonului viitor”. Mai mult,
„ambele scenarii indică explicit bătălia finală, când inamicul va fi complet
înfrânt, după care va fi întemeiat pentru totdeauna noul eon” – o eră
nouă în care „starea finală de glorie a poporului lui Dumnezeu” și „osânda
finală a vrăjmașului” vor fi evidente. (Vezi Yordan Kalev Zhekov,
Eschatology of Ephesians, 2005, p. 217, 233-235.)

**Studiu zilnic:** Psalmii 120 – 126; Ellen G. White, Rugăciunea, capitolul 31
(ultimele 21 de paragrafe)

`1. Spre ce își ridică psalmistul ochii când așteaptă ajutorul Domnului?`
`2. Unde sunt scaunele de domnie pentru judecată?`
`3. Cine ne-ar fi înghițit de vii?`
`4. Cum înconjoară Domnul pe poporul Său?`
`5. Ce să nu facem când se ivesc necazuri și suntem confruntați cu dificultăți?`