---
title:  Chemați să ne ridicăm
date:   09/09/2023
---

> <p>De memorat</p>
> „Încolo, fraţilor, _____________________________ în Domnul şi în
______________________________________ Lui. Îmbrăcaţi-vă cu toată
___________________________________ lui Dumnezeu, ca să puteţi
_______________________________ împotriva uneltirilor diavolului.”
(Efeseni 6:10,11)

Cu ochii încețoșați, slujitorul iese împleticindu-se din camera lui și
are parte de o imagine înfricoșătoare – o armată inamică mare și bine
echipată „înconjura cetatea cu cai și care”. Bâlbâindu-se, îi transmite
profetului Elisei veștile, împreună cu întrebarea chinuitoare: „Ah, domnul
meu, cum vom face?” Elisei îi răspunde: „Nu te teme, căci mai mulți
sunt cei cu noi decât cei cu ei” – un răspuns rămas aparent neînțeles
de slujitor. Trăgându-l aproape, Elisei se roagă pentru el: „Doamne,
deschide-i ochii să vadă.” Rugăciunea profetului primește răspuns
imediat. Slujitorul iese pe metereze din nou, dar de data aceasta vălul
dintre cele văzute și cele nevăzute este ridicat. Acum el vede nu doar
o armată, ci două: „Domnul a deschis ochii slujitorului, care a văzut
muntele plin de cai şi de care de foc împrejurul lui Elisei” (2 Împărați
6:15-17).

În Efeseni 6:10-20, Pavel se roagă pentru credincioși să primească o
vedere îmbunătățită astfel încât să vadă realitatea completă a marii lupte
și să dobândească speranță în urma a ceea ce li se descoperă.