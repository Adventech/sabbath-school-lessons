---
title:  Studiu suplimentar
date:   18/08/2023
---

„Conversațiile voastre să fie de așa natură încât să nu fie nevoie să
vă căiți. […] Dacă aveți iubire în inimă, veți căuta să vă întăriți și să vă
încurajați fratele în cea mai sfântă credință. Dacă îi scapă cuiva vreun
cuvânt care afectează caracterul prietenului sau fratelui tău, nu încuraja
această vorbire de rău! Este lucrarea vrăjmașului. Amintește-i cu bunătate
celui ce vorbește că în Cuvântul lui Dumnezeu acest tip de conversație
este interzis” (Ellen G. White, în Advent Review…, 5 iunie 1888).

Cum s-ar schimba biserica ta, dacă tu și fiecare membru v-ați lua un
angajament alcătuit din declarații precum cele de mai jos?

1. Vreau ca influența mea în familia bisericii și dincolo de ea să fie pozitivă,
să întărească credința și să ridice moralul altora (Efeseni 4:29).

2. Date fiind apelurile lui Isus la unitate, mă voi implica în încurajarea
celor care fac și spun lucruri ce mi se par bune, în loc să evidențiez
defectele celor care mi se pare că greșesc (Ioan 13:34,35; 17:20-23;
Efeseni 4:1-6; 1 Tesaloniceni 5:9-11).

3. Când nu voi fi de acord cu cineva, voi arăta respect față de el/ea. Voi
considera că sunt de la sine înțelese integritatea și angajamentul său
față de Hristos. Îmi voi prezenta părerea diferită în mod blând, nu
vehement (Efeseni 4:31,32).

4. Voi căuta orice ocazie de a-i încuraja și înălța pe frații și surorile din
biserică în timp ce aștept revenirea lui Hristos (Efeseni 4:29,30;
Galateni 6:2; Evrei 10:24,25).

**Studiu zilnic:** Psalmii 92 – 98; Ellen G. White, Rugăciunea, capitolul 30
(până la „Vie împărăția Ta”).

`1. Cine este mai puternic decât vuietul apelor mari?`
`2. Cum este omul pe care îl pedepsește Domnul?`
`3. Cine trebuie să Îi cânte Domnului?`
`4. Ce anume reprezintă temelia scaunului de domnie al Domnului?`
`5. Cum vom îndeplini orice faptă, oricât de umilă, dacă ea contribuie la bunăstarea semenilor?`