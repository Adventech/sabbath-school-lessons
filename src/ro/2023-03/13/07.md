---
title:  Studiu suplimentar
date:   22/09/2023
---

„Soldații lui Hristos trebuie să acționeze în armonie. De unii singuri
nu pot fi apreciați. […] În unire stă puterea. Câteva suflete convertite
care acționează în armonie, în vederea aceluiași scop măreț și sub
aceeași conducere, vor dobândi victorii în orice conflict” (Ellen G. White,
în Spalding and Magan Collection, p. 121).
De ce se numește Pavel un „sol în lanțuri” (Efeseni 6:20)? Solii
aveau adesea roluri importante în timpul războiului, așa că autodescrierea
lui Pavel se potrivește contextului militar. Mesagerii trebuiau tratați
cu respect datorită persoanei sau țării care îi trimitea. Dar există un
contrast puternic între rolul lui Pavel de ambasador al Conducătorului
Suprem al universului și lipsa clară de respect indicată de lanțurile sale
(literal, „lanț”). Deoarece ambasadorii purtau un accesoriu oficial în formă
de colier, menționarea de către Pavel a unui „lanț” ar putea fi „condimentată
cu ironie”, în ideea că vede în lanțul său „o decorație de purtat
cu cinste” (David J. Williams, Paul’s Metaphors, 1999, p. 152).

**Studiu zilnic:** Psalmii 127 – 133; Ellen G. White, Rugăciunea, capitolul 32
(primele 20 de paragrafe – până la textul din Coloseni 2:10).

`1. Cine spune psalmistul că au arat pe spinarea sa?`
`2. Cum așteaptă sufletul psalmistului pe Domnul?`
`3. Cine spunea că este ca un copil înțărcat lângă mama lui?`
`4. Ce i-a jurat Domnul lui David?`
`5. Ce poate alunga teama care i-ar face viața o povară copilului timid?`