---
title:  În căutarea păcii
date:   16/09/2023
---

> <p>De memorat</p>
> „Pe deasupra tuturor acestora, luaţi _____________________________
cu care veţi putea stinge toate săgeţile arzătoare ale celui rău.
Luaţi şi _______________________________ şi ___________________________,
care este Cuvântul lui Dumnezeu.” (Efeseni 6:16,17)

În volumul lui John Bunyan Călătoria pelerinului, scris din închisoare,
Creștinul este dus în sala armelor unui palat și îi sunt arătate „tot felul
de echipamente [arme] pe care Domnul lor le pregătise pentru pelerini,
precum: sabie, scut, coif, platoșă, tot felul de rugăciuni și încălțăminte
care nu se strică. Și erau acolo suficiente din fiecare pentru a îmbrăca
atât de mulți oameni pentru slujirea lui Dumnezeu câtă puzderie de
stele sunt pe cer.” Înainte să plece, Creștinul este însoțit din nou în sala
armelor, unde „a fost îmbrăcat din cap până în picioare cu ceea ce era
rezistent [impenetrabil] în cazul în care ar fi fost atacat pe drum.”

Scrierea lui Bunyan din 1678 amintește de un document scris cu
aproximativ 1.600 de ani înainte, de către apostolul Pavel, Epistola către
efeseni, compus de asemenea în închisoare. În ea, marele apostol misionar
închipuie o mare armată, biserica, trecând prin depozitul de arme
al lui Dumnezeu și îmbrăcându-se în panoplia divină, termenul grecesc
pentru armura completă, din cap până în picioare. Depozitul de arme
al lui Dumnezeu are suficiente dintre cele mai bune pentru ca fiecare
soldat din armata Lui să fie „îmbrăcat cu oțel nordic din cap până în picioare”
când pornește să răspândească pacea în numele Lui.

**23 septembrie – Ziua Slujirii Pastorale**