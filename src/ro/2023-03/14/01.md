---
title:  Efeseni cu inima
date:   23/09/2023
---

> <p>De memorat</p>
> „Căci prin __________ aţi fost mântuiţi, prin _____________________.
Şi aceasta nu vine de la voi, ci este darul lui Dumnezeu.
Nu prin _________________, ca să nu se laude nimeni. Căci noi
suntem lucrarea Lui şi am fost zidiţi în Hristos Isus pentru
____________________________ pe care le-a pregătit Dumnezeu mai
dinainte ca să umblăm în ele.” (Efeseni 2:8-10)

Cei care vizitează Londra urcă în London Eye, care este o roată gigantică.
De la 130 de metri deasupra fluviului Tamisa poți vedea totul: Big
Ben, clădirea Parlamentului, palate și catedrale istorice. Pentru teologul
englez Tom Wright, „Epistola către efeseni este un fel de London Eye
pentru celelalte epistole ale lui Pavel. Nu este cea mai lungă sau cea mai
amplă dintre scrierile sale, dar oferă o perspectivă asupra întregului peisaj
care îți taie răsuflarea. De aici, când roata se întoarce, ai pe rând o vedere
panoramică asupra fiecărei teme” (Paul for Everyone, 2004, p. 3).

În Efeseni, Pavel nu se concentrează pe probleme locale, ci pare să se
adreseze credincioșilor de pretutindeni și bisericilor creștine de oriunde.
Nota atemporală a epistolei face ca „priveliștea care îți taie răsuflarea”
prezentată de Pavel să ne invadeze lumea și gândirea. Recapitulând
fiecare capitol, să avem în minte următoarea întrebare: Ce adevăruri
importante încorporate în Efeseni ar trebui să ne influențeze continuu
viața de credincioși?