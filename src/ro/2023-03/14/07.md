---
title:  Studiu suplimentar
date:   29/09/2023
---

Încheiem, meditând la Efeseni 6, unde descoperim că noi, biserica,
suntem armata lui Dumnezeu care aduce pacea. În această epistolă,
Pavel descrie biserica drept: trupul lui Hristos (1:22,23; 4:11-16), templul
lui Dumnezeu (2:19-22) și mireasa/soția lui Hristos (5:21-33). În
Efeseni 6:10-20, Pavel descrie biserica drept armata lui Dumnezeu și
emite o viguroasă chemare sub arme. Este un pasaj cu multe aspecte
pozitive, dar și cu riscuri de interpretări greșite.

Am putea înțelege greșit cuvintele lui Pavel ca pe o chemare la folosirea
armelor sau la agresivitate. Pavel însă accentuează unitatea, vorbirea
care zidește și bunătatea. El descrie vestea bună a lui Dumnezeu
ca „Evanghelia păcii” (6:15). Prin această metaforă militară, biserica nu
este îndemnată să facă război în sensul obișnuit, ci să aducă pacea în
lupta spirituală cu răul. Pavel intră pe câmpul marii lupte și ne cheamă
să ne înrolăm în armata lui Dumnezeu. Cu Dumnezeu mergând înaintea
noastră și echipați din cap până în picioare cu armura pe care ne-a oferit-
o, nu putem da greș. Biruința este asigurată.

**Studiu zilnic:** Psalmii 134 – 140; Ellen G. White, Rugăciunea, capitolul 32 (ultimele 15 paragrafe – de la textul din Coloseni 2:10).

`1. Ce face Domnul în cer, pe pământ, în mări și adâncuri?`
`2. În câte versete se repetă expresia „în veac ține îndurarea Lui” în Psalmul 136?`
`3. Unde își atârnaseră harpele israeliții?`
`4. Unde se închina David?`
`5. De ce învățătura Scripturii nu are un efect mai mare asupra tinerilor?`