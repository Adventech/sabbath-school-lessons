---
title:  Viața trăită înțelept
date:   19/08/2023
---

> <p>De memorat</p>
> „Luaţi seama deci să umblaţi cu băgare de seamă, nu ca nişte
___________________, ci ca nişte ________________. Răscumpăraţi
vremea, căci zilele sunt rele. De aceea nu fiţi __________________,
ci înţelegeţi care este voia Domnului.” (Efeseni 5:15-17)

Nu cu multă vreme în urmă, o carafă de cristal pentru vin a fost scoasă
la licitație în Regatul Unit, cu descrierea: „carafă franțuzească din
secolul al XIX-lea”, cu o valoare estimată de 200 de dolari americani.
Doi licitatori cunoscători au recunoscut carafa drept un urcior antic islamic
extrem de rar. Adevărata lui valoare estimată? În jur de 5 milioane
de lire sterline (aprox. 6,5 milioane de dolari americani). De ce s-a ales
cumpărătorul cu un asemenea chilipir? Știa ceva ce casa de licitație nu
știa: adevărata valoare a carafei.

În Efeseni 5:1-20, Pavel compară valorile păgânilor cu valorile credincioșilor.
Păgânii puneau preț pe poveștile deocheate (5:4), pe petrecerile
cu băutură (5:18) și pe desfrânarea sexuală (5:3,5), pe care le considerau
marile comori ale vieții. Credincioșii însă știu că vine o zi finală
a evaluării, când adevărata valoare a tuturor lucrurilor va ieși la iveală
(5:5,6). În loc să vadă ce câștig le oferă petrecerile și beția, ei pun preț,
printre altele, pe „orice bunătate, [...] neprihănire și [...] adevăr” (5:9) în
Hristos. Prin urmare, Pavel îi îndeamnă să pună mâna pe toate „chilipirurile”
găsite în Hristos, pentru că trăiesc (ca noi toți) în pragul veșniciei
(5:15-17).