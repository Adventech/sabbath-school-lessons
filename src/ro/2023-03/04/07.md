---
title:  Studiu suplimentar
date:   21/07/2023
---

Epistola către efeseni este străbătută de o narațiune care deseori este
parțial repetată sau subînțeleasă. Principalele evenimente ale narațiunii
sunt următoarele:

1. Alegerea oamenilor de către Dumnezeu „înainte de întemeierea lumii”/„
mai dinainte” (1:4,5,11).

2. Existența lor trecută, abandonată (2:1-3,11,12; 4:17-19,22; 5:8).

3. Intervenția lui Dumnezeu, prin Hristos, pentru a-i salva (1:7,8; 2:4-
6,13-19; 4:1,20,21; 5:2,8,23,25,26).

4. Acceptarea Evangheliei de către oameni (1:12,13 și subînțeleasă în
alte versete). Fiind cândva „fără nădejde” (2:12), ei au acum „o singură
nădejde” spre care se îndreaptă (4:4; compară cu 1:18).

5. Viața prezentă ca ucenici. Trăind într-o perioadă plină de pericole și
opoziție din partea puterilor răului, destinatarii epistolei pot apela la
resursele oferite de Domnul lor înălțat (1:15-23; 2:6; 3:14-21; 4:7-16;
6:10-20).

6. În viitorul punct culminant al istoriei va fi fructificat rolul Duhului de
„arvună” (1:13,14) sau pecete (4:30). În acest moment suprem, destinatarii
vor fi răsplătiți pentru credincioșia lor, intrând în posesia
„moștenirii” deja acordate lor în Hristos (2:7; 6:8,9) și, prin credința
lor în Hristos, li se va acorda un loc în veacul viitor care Îl are în centru
pe Hristos (1:21; 2:7,19-22; 4:13,15; 5:27).

**Studiu zilnic:** Psalmii 64 – 70; Ellen G. White, Rugăciunea, capitolul 27.

`1. Din ce motiv toți oamenii vor veni la Dumnezeu?`
`2. Cum pier cei răi dinaintea lui Dumnezeu?`
`3. Cine călărește pe cerurile cerurilor veșnice?`
`4. Ce e mai plăcut Domnului decât un vițel cu coarne și copite?`
`5. Din ce motiv nu trebuie să încetăm să ne rugăm?`