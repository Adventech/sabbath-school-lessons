---
title:  Studiu suplimentar
date:   08/09/2023
---

Respectul lui Pavel pentru copii ca frați de credință (Efeseni 6:1-3)
sporește preocuparea noastră pentru modul în care copiii sunt tratați
în zilele noastre. Cuvintele pe care el le adresează părinților (6:4) ne invită
să ne analizăm îndatoririle părintești. Aplicarea sfatului lui Pavel
pentru sclavi (6:5-8) și în mod special a sfatului său pentru stăpânii de
sclavi este mai problematică, de vreme ce respectivul cadru social este
îndepărtat pentru cei mai mulți dintre noi și pentru că știm că sclavia,
sub orice formă, este unul dintre cele mai mari rele morale. Cu toate
acestea, deoarece aceste cuvinte sunt inspirate, ca parte din Scriptură,
ar trebui să ne gândim cum să le aplicăm în zilele noastre. Împreună cu
credincioșii din Efesul primului secol, avem privilegiul și responsabilitatea
de a aplica valorile Evangheliei la relațiile pe care le avem.

**Studiu zilnic:** Psalmii 113 – 119; Ellen G. White, Rugăciunea, capitolul 31
(primele 21 de paragrafe).

`1. Ce anume au sărit ca niște miei?`
`2. Cine nu laudă pe Domnul?`
`3. Cine intră pe poarta Domnului?`
`4. Pe ce Își întemeiază Dumnezeu învățăturile?`
`5. Cum sunt făgăduite toate darurile lui Dumnezeu?`