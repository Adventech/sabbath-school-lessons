---
title:  Studiu suplimentar
date:   14/07/2023
---

Studiază aceste două descrieri ale înălțării lui Hristos, din scrierile lui
Ellen G. White:
„Când a trecut prin porțile cerului, Hristos a fost întronat în mijlocul
adorării îngerilor. Odată încheiată această ceremonie, Duhul Sfânt
a coborât asupra ucenicilor în torente bogate, și Hristos a fost cu adevărat
glorificat, chiar cu slava pe care o avusese la Tatăl din veșnicie.
Revărsarea Duhului Sfânt de la Cincizecime a fost comunicarea din partea
Cerului că instalarea Mântuitorului în funcție s-a produs. Potrivit
făgăduinței Sale, El trimisese din ceruri Duhul Sfânt asupra urmașilor
Săi ca un semn că El a primit, ca Preot și Împărat, toată puterea în cer și
pe pământ și că El era Cel Uns peste poporul Său” (Faptele apostolilor,
p. 38, 39).

„Cu o bucurie de nedescris, cârmuitorii, stăpânirile și puterile recunosc
supremația Prințului vieții. Oastea îngerilor I se închină, în timp
ce strigătul de bucurie umple curțile cerești. […] Imnurile de biruință
se unesc cu sunetele harfelor îngerești, până când pare că cerul debordează
de bucurie și laudă. Iubirea a învins. Cel pierdut a fost găsit. Cerul
răsună de glasuri care proclamă cu tărie: «Ale Celui ce șade pe scaunul
de domnie și ale Mielului să fie lauda, cinstea, slava și stăpânirea
în vecii vecilor!» (Apocalipsa 5:13)” (Hristos, Lumina lumii/Viața lui
Iisus, p. 834, 835).

**Studiu zilnic:** Psalmii 57 – 63; Ellen G. White, Rugăciunea, capitolul 26.

`1. Cine sunt cei care se rătăcesc la naștere?`
`2. Ce verset se repetă în Psalmul 59?`
`3. Al cui ajutor este zadarnic?`
`4. Cum era David la umbra aripilor lui Dumnezeu?`
`5. Cine sunt cei considerați ucigași ai adunărilor de rugăciune?`