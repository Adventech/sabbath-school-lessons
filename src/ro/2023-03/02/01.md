---
title:  Marele plan divin centrat pe Hristos
date:   01/07/2023
---

> <p>De memorat</p>
> „Binecuvântat să fie Dumnezeu, ________________________________
_______________________, Isus Hristos, care ne-a binecuvântat cu
tot felul de binecuvântări ______________________________________,
în locurile ___________________, în __________________.” (Efeseni 1:3)

La 25 de ani după ce a devenit primul om care a pășit pe Lună, Neil
Armstrong a scris un bilet de mulțumire echipei care a proiectat costumul
spațial în care a făcut acei pași istorici. Numindu-l „cel mai fotografiat
vehicul spațial din istorie” și glumind că acesta reușise să îl ascundă
pe „urâtul care era în el”, Armstrong le-a mulțumit celor de la
Centrul Spațial Johnson pentru costumul „dur, solid și aproape moale
la interior” care i-a protejat viața, transmițându-le „jumătate de secol de
mulțumiri și felicitări”.

Pavel își începe scrisoarea către efeseni cu un maiestuos bilet de
mulțumire, lăudându-L pe Dumnezeu pentru binecuvântările pe care
le-a revărsat, binecuvântări esențiale în aceeași măsură pentru viața
credincioșilor ca un costum spațial pentru cineva care pășește pe Lună.
Pavel susține că Dumnezeu a acționat în direcția acestor binecuvântări
esențiale încă „înainte de întemeierea lumii” (1:4) și Îl laudă pentru că a
acționat de-a lungul veacurilor în favoarea credincioșilor.

Epistola către efeseni este valoroasă deoarece prin intermediul ei – și
în mod special prin această parte introductivă – Pavel ne arată cum să
ne închinăm și cum să Îl lăudăm pe Dumnezeu pentru multele binecuvântări
pe care ni le oferă.

**8 iulie: Ziua Misiunii Mondiale (colectă misiune mondială)**