---
title:  Studiu suplimentar
date:   07/07/2023
---

Ne învață Efeseni 1:3-14 că Dumnezeu hotărăște dinainte viitorul oamenilor,
predestinându-i pe unii pentru viața veșnică și pe alții pentru
moartea veșnică? Mulți oameni, din păcate, cred lucrul acesta. De analizat
totuși aceste idei: (1) În pasaj, rolul lui Hristos este hotărâtor, de
vreme ce alegerea divină de a ne adopta apare „prin Isus Hristos” (1:5)
sau „în El” (1:4,11). Lucrul acesta sugerează mai degrabă faptul că alegerea
și predestinarea divine sunt exercitate în dreptul tuturor celor care
aleg credința în Hristos, nu ideea unei selectări a celor ce vor fi salvați
sau pierduți, caz după caz, chiar dinainte de a se fi născut. Decizia lui
Dumnezeu este răspunsul divin analizat și hotărât anterior în dreptul
celor care manifestă credința în Hristos. (2) Efeseni 1:3-14 abordează
acțiunea lui Dumnezeu de salvare. Dumnezeu este „Tatăl”, iar noi suntem
copiii Lui „înfiați” (1:3-5), care primesc binecuvântările Lui din belșug
(1:8). Dumnezeu nu este un judecător distant și insensibil care dă decrete
de la distanță, ci Tatăl iubitor al tuturor copiilor Săi (vezi 3:15). (3) Faptul
că Dumnezeu respectă alegerile oamenilor se reflectă în Efeseni 1:3-14
(în special 1:13, unde auzirea și credința sunt considerate la fel de importante),
în alte texte din Efeseni (2:8; 3:17; 4:1 – 6:20, peste tot accentuând
sau presupunând exercitarea alegerii și răspunsul credinței) și în
alte pasaje din Noul Testament (1 Timotei 2:4, Faptele 17:22-31).

**Studiu zilnic:** Psalmii 50 – 56; Ellen G. White, Rugăciunea, capitolul 25.

`1. Ce să-I aducem jertfă lui Dumnezeu?`
`2. Cine este ca un măslin verde?`
`3. Cine sunt cei care nu vor ajunge la jumătatea zilelor lor?`
`4. Cu ce s-a lăudat David când l-au prins filistenii la Gat?`
`5. Cine sunt desemnați să rezolve rugăciunile?`