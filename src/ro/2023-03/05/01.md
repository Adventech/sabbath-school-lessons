---
title:  Ispășirea pe orizontală - crucea și biserica
date:   22/07/2023
---

> <p>De memorat</p>
> „Dar acum, în Hristos Isus, voi, care odinioară ______________
________________, aţi fost __________________________prin sângele
lui Hristos. Căci El este ______________________________, care din
doi a făcut unul.” (Efeseni 2:13,14)

Să presupunem că nu ești evreu, ci ești un grec care a învățat să Îl
prețuiască pe Dumnezeul evreilor. Ai renunțat la închinarea la zei și L-ai
adoptat pe singurul Dumnezeu adevărat. În timp ce îți croiești drum
printre frumoasele curți și coloane ale Templului din Ierusalim, semnalul
sonor pentru închinare te cheamă la laudă. Chiar în momentul acela
însă, te trezești față în față cu o baricadă de piatră. Gravat pe ea, în greacă
și latină, se află acest mesaj: „Niciun străin nu poate pătrunde dincolo
de barieră și de împrejmuirea templului. Oricine este prins făcând lucrul
acesta se va face vinovat de propria moarte.” În acel moment te simți
exclus, îndepărtat, separat.

În Efeseni 2:11-22, Pavel vede crucea lui Hristos producând o schimbare
dramatică, distrugând astfel de bariere și de ziduri. Pe verticală,
crucea elimină înstrăinarea, împăcându-i pe oameni cu Dumnezeu.
Pe orizontală, îi împacă pe oameni unii cu alții. Crucea îndepărtează
vrăjmășia și aduce pace între evrei și neamuri, făcându-i „un singur om
nou” (2:15). Împreună, devin un templu nou, „un locaș al lui Dumnezeu,
prin Duhul” (2:22).

Ce înseamnă acest adevăr pentru noi astăzi?