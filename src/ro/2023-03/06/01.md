---
title:  Taina Evangheliei
date:   29/07/2023
---

> <p>De memorat</p>
> „Iar a Celui ce, prin puterea care ______________ în noi, poate
să facă ___________________________ decât ____________________________,
a Lui să fie slava în Biserică şi în Hristos Isus, din neam
în neam, în vecii vecilor! Amin.” (Efeseni 3:20,21)

Pavel deschide capitolul 3 din Efeseni cu o temă deja abordată: „neamurile
sunt împreună-moștenitoare cu noi, alcătuiesc un singur trup
cu noi și iau parte cu noi la aceeași făgăduință în Hristos Isus, prin
Evanghelia aceea” (v. 6). Deși s-ar putea să nu fie o mare surpriză pentru
biserica din zilele noastre, alcătuită în mare parte din neevrei, lucrul
acesta era ceva complet nou pentru mulți dintre cititorii lui Pavel.

Pavel își continuă apoi cuvintele inspirate, referindu-se la zelul său
pentru predicarea Evangheliei lui Isus către neamuri. Aflăm și care sunt
greutățile curente în extinderea aceleiași lucrări, dificultăți care includ
întemnițarea lui într-o închisoare romană. Apoi aflăm și despre dedicarea
lui pentru taina din inima Evangheliei, taină conform căreia, în biserică,
neevreii sunt egali cu surorile și frații lor evrei. Simțim entuziasmul
lui Pavel pentru biserică și pentru misiunea ei universală. Ascultăm când
se roagă, lăudându-L pe Dumnezeu pentru manifestarea harului Său în
biserică. Pe scurt, suntem inspirați să ne alăturăm lui Pavel în zelul lui
pentru Evanghelie.