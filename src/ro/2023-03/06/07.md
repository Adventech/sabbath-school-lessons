---
title:  Studiu suplimentar
date:   04/08/2023
---

Studiu suplimentar: Ellen G. White, Tragedia veacurilor, capitolul
„Redeșteptări moderne”.

„Cum putem armoniza pipernicita noastră stare spirituală cu pasajul
nostru [Efeseni 3:14-19], care descrie plinătatea cunoașterii pe care
avem privilegiul să o posedăm? Cum poate privi Cerul la noi, care am
avut toate avantajele spirituale și temporale pentru a crește în har, dar
nu ne-am îmbunătățit oportunitățile? Apostolul nu a scris aceste cuvinte
pentru a ne ispiti, a ne înșela sau a ne face să avem așteptări înalte numai
pentru a fi dezamăgiți în experiența noastră. A scris aceste cuvinte pentru
a ne arăta ce putem și trebuie să fim, dacă vrem să fim moștenitori
ai împărăției lui Dumnezeu. Cum putem lucra împreună cu Dumnezeu,
dacă avem o experiență sfrijită? Avem cunoștință de privilegiul creștin
și ar trebui să căutăm acea înțelegere spirituală profundă a lucrurilor lui
Dumnezeu pe care Domnul a dorit să o avem.

Credem cu adevărat în Biblie? Credem că putem obține cunoașterea
de Dumnezeu prezentată în acest text? Credem fiecare cuvânt care a ieșit
din gura lui Dumnezeu? Credem cuvintele care au fost rostite de profeți
și apostoli prin Isus Hristos […]? Credem cu adevărat în Dumnezeu și în
Fiul Lui?” (Ellen G. White, în The Advent Review and Sabbath Herald,
1 octombrie 1889).

**Studiu zilnic:** Psalmii 78 – 84; Ellen G. White, Rugăciunea, capitolul 29
(primele 17 paragrafe).

`1. Câți îngeri aducători de nenorociri au fost trimiși în Egipt?`
`2. Sângele vărsat al cui îl răzbună Dumnezeu?`
`3. Cine a ajuns un gunoi pentru îngrășarea pământului?`
`4. Cum și în ce se preface Valea Plângerii?`
`5. Când putem avea încredere că Dumnezeu va răspunde cererilor noastre?`