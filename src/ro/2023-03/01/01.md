---
title:  Pavel și efesenii
date:   24/06/2023
---

> <p>De memorat</p>
> „[Dumnezeu] a binevoit să ne descopere ______________________
________ după planul pe care-l alcătuise ________________________,
ca să-l aducă la îndeplinire la împlinirea vremurilor, spre
a-Şi uni iarăşi într-unul în Hristos _____________________________:
cele din ceruri şi cele de pe pământ.” (Efeseni 1:9,10)

Când scriem ceva, scriem cu un scop, uneori unul important. Abraham
Lincoln, de exemplu, și-a scris faimosul discurs de la Gettysburg, din
1863, după teribilele distrugeri în bătălia de acolo din cadrul Războiului
Civil American, în care muriseră aproximativ 7.000 de soldați. În acel
discurs, evocându-i pe părinții fondatori, Lincoln și-a exprimat convingerea
că Războiul Civil era testul final care va arăta dacă națiunea creată
în 1776 avea să reziste sau avea să „piară de pe fața pământului”.

Pavel are un scop profund, care îi motivează epistola. În parte din
cauza întemnițării sale (Efeseni 3:13; 6:20) și în parte din cauza neîntreruptelor persecuții și ispite, efesenii erau pe cale să se descurajeze. Pavel le reamintește cum a fost când s-au convertit, acceptându-L pe Hristos ca Mântuitor și devenind parte din biserică. Au devenit trupul lui Hristos (Efeseni 1:19-23; 4:1-16), materiale de construcție într-un templu (Efeseni 2:19-22), mireasa lui Hristos (Efeseni 5:21-33) și o armată bine echipată (Efeseni 6:10-20). El le mai spune că joacă un rol strategic în împlinirea marelui plan al lui Dumnezeu de a uni totul în Hristos (Efeseni 1:9,10). Pavel scrie pentru a-i trezi pe credincioșii din Efes la adevărata lor identitate și la privilegiile lor ca urmași ai lui Hristos.
