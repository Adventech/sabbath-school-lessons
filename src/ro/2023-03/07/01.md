---
title:  Trupul unitar al lui Hristos
date:   05/08/2023
---

> <p>De memorat</p>
> „Şi El a dat pe unii apostoli, pe alţii proroci, pe alţii evanghelişti,
pe alţii păstori şi învăţători, pentru ________________________
_________________, în vederea lucrării de _________________, pentru
_________________ trupului lui Hristos.” (Efeseni 4:11,12)

Una dintre fabulele lui Esop poartă titlul „Burta și picioarele” și se
poate rezuma așa: Burta și picioarele se certau care are o importanță mai
mare. Cum picioarele tot spuneau că sunt atât de puternice încât puteau
să care și stomacul, acesta a răspuns: „Dar, dragile mele prietene, dacă
nu aș consuma mâncare deloc, nu ați putea să cărați nimic.”

Pavel însă a folosit trupul omenesc pentru a demonstra o idee spirituală.
Pentru el, trupul omenesc – și biserica în calitate de trup al lui
Hristos – este alcătuit din diferite părți cu diferite capacități, care trebuie
să colaboreze pentru ca trupul să fie sănătos. În Efeseni 4:1-16,
Pavel reia metafora trupului, folosită atât de eficient anterior (Romani
12:3-8; 1 Corinteni 12:12-31). Hristos este acum Capul trupului, satisfăcând
nevoia trupului de oameni „talentați”, care să aibă un aport la unitatea
trupului, fiecare parte – fiecare membru al bisericii – contribuind
cu abilitățile sale la întreg.

Imaginea unui trup sănătos, întreg ne ajută să înțelegem scopul lui
Dumnezeu pentru noi: să fim parte dintr-o biserică roditoare unită în
Hristos.