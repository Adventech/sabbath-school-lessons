---
title:  Israel în Egipt
date:   18/06/2022
---

> <p>Textul de memorat</p>
> „Israel a locuit ______________________________
_______ Ei s-au înstărit, au crescut și __________________________”
(Geneza 47:27).

Geneza redă ultimii ani ai vieții lui Iacov împreună cu Iosif. Îl vedem pe
Iacov (Israel) cum părăsește Canaanul (Geneza 46) ca să se stabilească în Egipt
(Geneza 47), unde va muri (Geneza 49:29–50:21). Totuși, chiar și în acest cadru
egiptean, perspectiva Țării Promise încă se întrevede într-o bună măsură
(Geneza 50:22-26).

De îndată ce sosește în Egipt, Iacov îl binecuvântează pe faraon (Geneza
47:7-10), împlinind astfel (parțial, desigur) făgăduința făcută lui Avraam că va
fi o binecuvântare pentru toate familiile pământului (Geneza 12:3). Mai târziu,
de pe patul de moarte, Iacov îi binecuvântează pe fiii lui Iosif (Geneza 48). Iacov
îi binecuvântează și pe copiii lui (Geneza 49:1-28) și face niște preziceri impresionante
cu privire la fiecare dintre ei în contextul celor 12 seminții ale lui Israel
(Geneza 49:1-27).

Totuși, faptul că urmașii lui Israel „locuiesc” în exil în Egipt, ca străini, este
în dezacord cu speranța privitoare la Țara Promisă. Și, deși cartea Geneza se
termină cu urmașii lui Israel locuind în Egipt, câteva dintre ultimele cuvinte ale
lui Iacov trimit spre un alt loc: „Eu am să mor! Dar Dumnezeu vă va cerceta și vă
va face să vă suiți din țara aceasta în țara pe care a jurat că o va da lui Avraam,
lui Isaac și lui Iacov” (Geneza 50:24).

**25 iunie – Ziua Lucrării în Penitenciare**