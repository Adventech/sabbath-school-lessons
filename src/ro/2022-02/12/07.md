---
title:  Un gând de încheiere
date:   17/06/2022
---

Citește capitolele 20, „Iosif în Egipt”, și 21, „Iosif și frații săi”, din cartea
Patriarhi și profeți, de Ellen G. White.

„Cele trei zile petrecute în temniță au fost zile de adâncă amărăciune pentru
fiii lui Iacov. Ei au meditat la purtarea lor greșită din trecut, în special la cruzimea
de care au dat dovadă față de Iosif. Știau că, dacă aveau să fie condamnați
ca spioni și dacă nu aduceau nicio dovadă care să-i elibereze de această învinuire,
aveau să moară cu toții sau să devină sclavi. Se îndoiau că eforturile oricăruia
dintre ei de convingere a tatălui lor l-ar fi determinat pe acesta să consimtă
ca Beniamin să vină cu ei, după moartea năprasnică de care avusese parte Iosif,
cum credea el. Ei îl vânduseră pe Iosif ca sclav și acum se temeau că Dumnezeu
plănuia să îi pedepsească, făcându-i să ajungă sclavi. Iosif a luat în considerare
faptul că tatăl lui și familiile fraților săi puteau suferi din lipsă de hrană și a fost
convins că frații lui regretau felul nemilos în care îl trataseră și că în niciun caz
nu aveau să-l trateze pe Beniamin așa cum îl trataseră pe el” (Ellen G. White,
Spiritual Gifts, book 3, pp. 155, 156).

„Iosif era mulțumit. Îi pusese la încercare pe frații lui și văzuse la ei roadele
unei adevărate pocăințe” (Ibidem, p. 165).

STUDIU LA RÂND – BIBLIA ŞI CARTEA EVANGHELIZARE

**Biblia: Numeri 26–32**

`1. Prin ce metodă s-a făcut împărțirea țării?`

`2. Ce s-a rugat Moise Domnului, „Dumnezeul duhurilor oricărui trup”?`

`3. În ce condiții juruința unei femei căsătorite rămânea în picioare?`

`4. Ce au păstrat oamenii din oaste „fiecare pentru sine”?`

**Evanghelizare, subcapitolul „Soția evanghelistului”**

`5. Care este condiția ca soția pastorului să poată fi un mare ajutor pentru soțul ei?`