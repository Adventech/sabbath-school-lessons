---
title:  Iosif, la conducerea Egiptului
date:   11/06/2022
---

> <p>Textul de memorat</p>
> „Faraon a zis lui Iosif: «Uite, _________________
_______________________________ țara Egiptului»” (Geneza 41:41).

Iosif este acum conducătorul Egiptului și frații lui i se închină fără să știe
cine este el (Geneza 42). Frații lui se vor smeri atunci când Iosif îi forțează să
revină cu Beniamin (Geneza 43). Iar când se tem că siguranța lui Beniamin
este amenințată (Geneza 44), vor cere îndurare de la acest om puternic pe
care îl văd „ca Faraon”. La sfârșit, când Iosif își dezvăluie identitatea, ei înțeleg
că Dumnezeu a schimbat în bine tot ce s-a întâmplat, în ciuda a ceea ce
făcuseră ei.

Este interesant că întreaga serie de evenimente care vor urma și care ar fi
trebuit să fie despre succesul lui Iosif vorbesc mai mult despre pocăința fraților
lui Iosif. Drumurile înainte și înapoi între Iosif și tatăl lor și obstacolele pe care
le întâlnesc îi ajută să-și amintească de faptele lor rele față de fratele lor și
față de tatăl lor și își conștientizează păcatul comis față de Dumnezeu. Frații
lui Iosif trăiesc toată această experiență ca pe o judecată divină. Totuși, finalul
emoționant, care îi face pe toți să izbucnească în lacrimi și bucurie, conține și
un mesaj de iertare pentru ei, în ciuda actelor lor nejustificate de răutate.

**18 iunie – Ziua Refugiaţilor**