---
title:  Un gând de încheiere
date:  22/04/2022
---

Fără nicio îndoială, răutatea umană nu este un fenomen nou. Să ne uităm la
asemănările dintre vremurile de atunci și cele de astăzi:

„Păcatele care au atras pedeapsa asupra lumii de dinainte de potop se
comit și astăzi; temerea de Dumnezeu este alungată din inima oamenilor, iar
Legea Sa este tratată cu nepăsare și dispreț. Preocuparea cu lucrurile nespirituale,
lumești, a acelei generații de oameni este egalată de cea a generației
actuale. [...] Dumnezeu nu i-a condamnat pe antediluvieni pentru că mâncau
și beau. [...] Păcatul lor consta în faptul că se înfruptau din aceste daruri fără
să fie mulțumitori Dătătorului și se înjoseau lăsându-se în voia poftelor fără
frâu. Era legal ca ei să se căsătorească. Căsătoria făcea parte din legile stabilite
de Dumnezeu [...], dar aceste îndrumări au fost date uitării, și căsătoria a fost
pervertită și făcută să slujească la satisfacerea patimilor. O stare de lucruri asemănătoare
există și astăzi. Ceea ce în sine este drept, îngăduit, este dus la exces.
[...] Înșelăciunea, mita și jaful se lăfăiesc necondamnate atât la nivel înalt,
cât și la cel de jos. Presa abundă de relatări ale crimelor. [...] Tabloul pe care
Inspirația ni l-a înfățișat cu privire la lumea de dinainte de potop reprezintă
foarte fidel starea de lucruri către care societatea modernă se îndreaptă foarte
repede. Chiar acum, în secolul prezent și în țările pretins creștine se săvârșesc
zilnic fapte la fel de negre și de înfiorătoare ca acelea din pricina cărora au fost
nimiciți păcătoșii lumii vechi” (Ellen G. White, Patriarhi și profeți, pp. 101, 102).

STUDIU LA RÂND – BIBLIA ŞI CARTEA EVANGHELIZARE

**Biblia: Exodul 37 – Leviticul 3**

`1. În ce direcție erau îndreptate aripile și fața heruvimilor de pe capacul ispășirii?`

`2. Ce scria pe placa de aur legată de mitră cu sfoară albastră?`

`3. Cine a pus mărturia în chivot?`

`4. Ce simbolizează sarea, nelipsită de pe darurile de mâncare?`

**Evanghelizare, subcapitolul „Combaterea învățăturilor greșite”**

`De ce este mai bine să nu intrăm în controverse despre teoriile spiritiste?`