---
title:  Babelul și toate popoarele pământului
date:  23/04/2022
---

> <p>Textul de memorat</p>
> „De aceea, cetatea a fost numită _________, căci acolo __________ Domnul limba întregului pământ și de acolo _____________ Domnul pe toată ___________________” (Geneza 11:9).

După relatarea despre potop, accentul raportului biblic se mută de la un singur
individ, Noe, la cei trei fii ai lui, „Sem, Ham și Iafet”. Atenția deosebită acordată
lui Ham, tatăl lui Canaan (Geneza 10:6,15), introduce ideea de „Canaan”,
Țara Promisă (Geneza 12:5), o anticipare despre Avraam, a cărui binecuvântare
primită se va răsfrânge asupra tuturor familiilor pământului (Geneza 12:3)

Dar firul narativ este întrerupt de relatarea despre Turnul Babel (Geneza
11:1-9). Încă o dată, planurile lui Dumnezeu pentru omenire sunt date peste
cap. Ceea ce trebuia să fie o binecuvântare, nașterea națiunilor, a devenit o
ocazie pentru încă un blestem. Oamenii se unesc ca să încerce să-I ia locul lui
Dumnezeu; Dumnezeu răspunde cu o sentință în dreptul lor. Și, în urma confuziei
care se naște, oamenii sunt împrăștiați pe fața pământului (Geneza 11:8),
împlinind astfel planul inițial al lui Dumnezeu ca oamenii „[să umple] pământul”
(Geneza 9:1).

În cele din urmă, în ciuda nelegiuirii omenești, Dumnezeu transformă răul în
bine. Ca întotdeauna, El are ultimul cuvânt. Blestemul rostit asupra lui Ham în
cortul tatălui său (Geneza 9:21,22) și blestemul încurcării popoarelor la Turnul
Babel (Geneza 11:9) vor fi în final transformate într-o binecuvântare pentru
toate popoarele.