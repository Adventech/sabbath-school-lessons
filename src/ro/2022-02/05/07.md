---
title:  Un gând de încheiere
date:  29/04/2022
---

Citește capitolul 10, „Turnul Babel”, din cartea Patriarhi și profeți, de Ellen
G. White.

„Turnul acesta magnific, ajungând până la cer, trebuia să reprezinte un monument
al puterii și înțelepciunii constructorilor lui, perpetuând faima lor până
la cele din urmă generații. Locuitorii din câmpia Șinear nu credeau în legământul
lui Dumnezeu că nu va mai aduce alt potop pe pământ. Mulți dintre ei negau
existența lui Dumnezeu și puneau potopul pe seama unor cauze naturale. Alții
credeau într-o Ființă supremă și credeau și că Ea a fost cea care a nimicit lumea
dinainte de potop, dar inima lor, ca și aceea a lui Cain, s-a revoltat împotriva
acestei Ființe. Unul dintre scopurile urmărite prin construirea turnului era și
acela de a avea un loc de scăpare în eventualitatea unui alt potop. Construcția
urma să aibă o înălțime mult mai mare decât fusese nivelul apelor potopului,
iar ei credeau că în felul acesta vor fi în afara oricărui pericol. Iar prin faptul că
aveau să fie în stare să se înalțe până la nori, ei sperau că vor putea descoperi
cauzele potopului. Întregul demers avea ca scop să înalțe și mai mult mândria
proiectanților lui și să abată de la Dumnezeu mintea generațiilor viitoare și să le
ducă la idolatrie” (Ellen G. White, Patriarhi și profeți, pp. 118, 119).

STUDIU LA RÂND – BIBLIA ŞI CARTEA EVANGHELIZARE

**Biblia: Leviticul 4–10**

`1. Cât trebuia să adauge păcătosul fără voie la prețul lucrului cu care a înșelat sfântul locaș?`

`2. Ce li s-ar fi întâmplat copiilor lui Israel, dacă ar fi mâncat grăsimea și sângele jertfelor?`

`Cât a durat ceremonia de închinare și sfințire a lui Aaron și a fiilor lui?`

`4. Care ar fi fost consecințele în cazul doliului manifestat de Aaron, Eleazar și Itamar și de ce?`

**Evanghelizare, subcapitolul „Spiritul de slujire”**

`5. Care este ispita specială a lui Satana prin care împiedică înaintarea lucrării?`