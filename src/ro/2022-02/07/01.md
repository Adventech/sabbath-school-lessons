---
title:  Legământul cu Avraam
date:   07/05/2022
---

> <p>Textul de memorat</p>
> „Avram a răspuns: Doamne, Dumnezeule, ______________________? Căci mor fără copii, și _________________ casei mele este ____________________________________ (Geneza 15:2).

Odată cu Geneza 15 am ajuns la momentul crucial când Dumnezeu Își formalizează
legământul cu Avraam. Acesta este al doilea legământ, după legământul
cu Noe.

Asemenea legământului cu Noe, cel încheiat cu Avraam implică și alte
națiuni, căci, în ultimă instanță, legământul cu Avraam face parte din legământul
cel veșnic, care este făcut cu toată omenirea (Geneza 17:7; Evrei 13:20).

Acest episod din viața lui Avraam este plin de frici și de râsete. Lui Avram
îi este teamă (Geneza 15:1), precum Sarei (Geneza 18:15) și lui Agar (Geneza
21:17). Avraam râde (Geneza 17:17); Sara (Geneza 18:12) și Ismael râd și ei
(Geneza 21:9). Capitolele acestea transmit sensibilitate și căldură umană.
Avram este plin de ardoare în ce privește salvarea sodomiților nelegiuiți; este
grijuliu față de Sara, Agar și Lot și este ospitalier cu cei trei străini (Geneza 18:6).

În acest context, numele lui Avram, care transmite ideea de a fi nobil și onorabil,
va fi schimbat în Avraam, care înseamnă „tatăl multor neamuri” (Geneza
17:5). Astfel vedem aici mai multe indicii despre natura universală a ceea ce
plănuiește Dumnezeu să facă prin intermediul legământului Său cu Avraam.

**14 mai – Dar ADRA (colectă)**