---
title:  Un gând de încheiere
date:   13/05/2022
---

Citește capitolul 32, „Legea și legămintele”, din cartea Patriarhi și profeți,
de Ellen G. White.

Pledarea răbdătoare și stăruitoare a lui Avraam pe lângă Dumnezeu pentru
locuitorii Sodomei (Geneza 18:22-33) ar trebui să ne încurajeze să ne rugăm
pentru cei răi, chiar dacă ei par într-o stare păcătoasă iremediabilă. Mai mult,
răspunsul prompt al lui Dumnezeu la insistențele lui Avraam și disponibilitatea
Sa de a ierta chiar și de dragul a doar 10 oameni neprihăniți este un concept
„revoluționar”, așa cum a subliniat Gerhard Hasel:

„Într-o manieră profund revoluționară, vechea gândire colectivă – în care
cel nevinovat dintr-o colectivitate vinovată ajungea să fie pedepsit – s-a transformat
în ceva nou: prezența unei rămășițe de oameni neprihăniți putea avea
rol de conservare a întregului. [...] De dragul rămășiței neprihănite, Iehova, în
neprihănirea Sa [tsedaqah], avea să ierte cetatea nelegiuită. Această noțiune
este semnificativ extinsă în afirmația profetică a Robului Domnului care lucrează
spre mântuirea «multora»” (Gerhard F. Hasel, The Remnant: The History
and Theology of the Remnant Idea From Genesis to Isaiah, ed. a 3-a, Andrews
University Press, Berrien Spring, MI, 1980, pp. 150, 151).

STUDIU LA RÂND – BIBLIA ŞI CARTEA EVANGHELIZARE

**Biblia: Leviticul 18–24**

`1. Ce sfaturi dă Dumnezeu poporului în legătură cu cel surd și cel orb?`

`2. Care sunt lucrurile de care spune Dumnezeu că Îi este scârbă?`

`3. Ce condiție esențială trebuia să îndeplinească cea care urma să fie soția marelui-preot?`

`4. Ce pedeapsă era prevăzută pentru cel care blestema Numele Domnului?`

**Evanghelizare, subcapitolul „Cererea pentru a intra în lucrarea pastorală”**

`5. Ce anume ar trebui să facă tinerii pentru a-și îmbunătăți sănătatea, starea de spirit, memoria și atitudinea?`