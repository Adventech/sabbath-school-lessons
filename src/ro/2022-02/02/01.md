---
title:  Căderea în păcat
date:  02/04/2022
---

> <p>Textul de memorat</p>
> „________________________ între tine și femeie,_________________________________. Aceasta _________________ capul, și tu îi vei zdrobi călcâiul” (Geneza 3:15).

Împreună cu tot ce Dumnezeu le-a dat primilor noștri părinți în Eden a fost
și avertizarea: „Poți să mănânci, după plăcere, din orice pom din grădină, dar
din pomul cunoștinței binelui și răului să nu mănânci, căci, în ziua în care vei
mânca din el, vei muri negreșit” (Geneza 2:16,17). Această avertizare de a nu
mânca din pomul cunoștinței binelui și răului (Geneza 2:16,17) ne arată că, deși
aveau să cunoască binele, Adam și Eva nu aveau să cunoască răul.
Cu siguranță putem înțelege de ce, nu-i așa?

De asemenea, și amenințarea cu moartea, care a însoțit avertizarea privind
neascultarea (Geneza 2:17), avea să se adeverească: ei aveau să moară
(Geneza 3:19). Nu doar că le-a fost interzis să mănânce din pom, dar au și fost
alungați din Grădina Edenului (Geneza 3:24) și astfel nu au mai avut acces la
ceea ce le-ar fi putut oferi viața veșnică lor, acum niște păcătoși (Geneza 3:22).

Totuși, în toată această tragedie, vine și o speranță, care se găsește în
Geneza 3:15, numită Protoevanghelia sau „prima făgăduință a Evangheliei”.
Da, acest verset conține prima promisiune a Evangheliei care apare în Biblie,
este prima dată când oamenilor li se spune că, în ciuda căderii, Dumnezeu a
creat o cale de scăpare pentru noi toți.