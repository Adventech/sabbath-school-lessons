---
title:  Iacov înșală
date:   21/05/2022
---

> <p>Textul de memorat</p>
> „Esau a zis: «Da, nu degeaba i-au pus numele Iacov,
căci _____________ de două ori. Mi-a luat _______________________
și iată-l acum că a venit de mi-a luat și __________________!» Și a zis:
«N-ai păstrat nicio _______________ pentru mine?»” (Geneza 27:36).

Acum vom relua firul istoriei neîntrerupte a familiei lui Isaac, copilul apărut
prin minune și strămoșul timpuriu al seminței făgăduite. Acest episod totuși
nu începe tocmai bine. Caracterul defectuos al fiului său Iacov se va vedea în
rivalitatea dintre cei doi frați cu privire la dreptul de întâi născut (Geneza 25:27-34) și, în consecință, cu privire la dreptul de a obține binecuvântarea lui Isaac (Geneza 27).

Deoarece își înșală tatăl și îi fură binecuvântarea fratelui său mai mare,
Iacov va fi nevoit să fugă ca să-și scape viața. În exil, Dumnezeu îl ia la întrebări
la Betel (Geneza 28:10-22) și, din acel punct, Iacov înșelătorul va simți pe
propria piele ce înseamnă să fii înșelat. În locul Rahelei, pe care Iacov o iubea
(Geneza 29), îi va fi dată de soție Lea, fiica mai mare, și va trebui să muncească
14 ani ca să-și câștige soțiile.

Totuși, Iacov va simți și ce înseamnă binecuvântările lui Dumnezeu, fiindcă
va avea 12 fii în exil și Dumnezeu îi va mări averea.

Astfel, dincolo de orice am putea vedea în această istorie, vedem cum,
într-un fel sau altul, Dumnezeu Se ține de promisiunile legământului Său indiferent
cât de dese vor fi căderile copiilor Săi.

**28 mai – Ziua Grupurilor Etnice**