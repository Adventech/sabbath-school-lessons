---
title:  Un gând de încheiere
date:   27/05/2022
---

Dumnezeu l-a ales pe Iacov nu datorită meritelor acestuia, ci datorită harului
Său. Totuși, Iacov a depus multe eforturi ca să merite harul, ceea ce în sine
este o contradicție. Dacă ar fi meritat, atunci nu ar mai fi fost vorba de har, ci de fapte (vezi Romani 4:1-5), ceea ce este contrar Evangheliei. Doar mai târziu a
început Iacov să înțeleagă semnificația harului lui Dumnezeu și ce înseamnă să
se încreadă în Dumnezeu, să trăiască prin credință și să depindă în totalitate de
Domnul. Experiența lui Iacov conține o lecție importantă pentru cel ambițios:
nu încerca să progresezi în detrimentul altora.

„Iacov a crezut că a pierdut totul, legătura cu Dumnezeu, casa, totul, și așa
a ajuns un fugar deziluzionat. În schimb, ce a făcut Dumnezeu? A privit spre el,
în starea lui deznădăjduită, i-a văzut dezamăgirea și a văzut în el o plămădeală
bună care putea să-i aducă iarăși slavă lui Dumnezeu. Imediat ce Iacov își vede
starea, Dumnezeu îi prezintă misterioasa scară, care Îl reprezintă pe Isus. Iată
aici un om care a pierdut orice legătură cu Dumnezeu, dar Dumnezeul cerului
privește spre el și consimte ca Hristos să acopere prăpastia pe care păcatul a
creat-o! Poate că ne-am uitat și am zis: «Tânjesc după cer, dar cum pot ajunge la
el? Nu văd nicio cale.» La fel a gândit și Iacov, astfel că Dumnezeu îi arată în vis
scara, iar acea scară unește pământul cu cerul, cu Isus Hristos” (Comentariile
lui Ellen G. White, Comentariul biblic adventist, vol. 1, p. 1095).

STUDIU LA RÂND – BIBLIA ŞI CARTEA EVANGHELIZARE

**Biblia: Numeri 5–11**

`1. Unde trebuia nazireul să-și radă capul și ce trebuia să facă cu părul?`

`2. Ce au adus ca dar înaintea Domnului mai-marii lui Israel?`

`3. Ce vârstă aveau leviții care slujeau la cortul întâlnirii?`

`4. Cum a cârtit poporul în gura mare împotriva Domnului?`

**Evanghelizare, subcapitolul „Sănătatea și principiile sănătății”**

`5. Ce nu ar trebui să faci fără a fi necesar?`