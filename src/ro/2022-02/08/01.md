---
title:  Făgăduința
date:   14/05/2022
---

> <p>Textul de memorat</p>
> „Avraam era _______________________________
și Domnul binecuvântase pe Avraam __________________________”
(Geneza 24:1).

În sfârșit, așa cum Dumnezeu făgăduise, Sara i-a născut lui Avraam un fiu „la
bătrânețe” (Geneza 21:2), căruia i-a dat numele Isaac (vezi Geneza 21:1-5). Dar
istoria vieții lui Avraam este departe de a se încheia, punctul culminant fiind
momentul când își duce fiul pe muntele Moria ca să-l aducă jertfă. Totuși, un
berbec îi ia locul lui Isaac (Geneza 22:13), un act care a însemnat angajamentul
lui Dumnezeu de a binecuvânta toate popoarele prin „sămânța” lui Avraam
(Geneza 22:17,18). Această sămânță era bineînțeles Isus (Faptele apostolilor
13:23). Așadar, mare parte din planul de mântuire este prezentat prin intermediul
acestei istorii uimitoare (și, într-un anumit sens, și tulburătoare).

Oricare ar fi lecțiile spirituale din acest episod de viață, familia lui Avraam
a fost totuși zguduită și viitorul patriarhului a ajuns incert. Sara moare imediat
după jertfa de pe Moria (Geneza 23) și Isaac rămâne necăsătorit.

Atunci, Avraam ia inițiativa de a se asigura că va avea parte de viitorul „care
trebuie”. Aranjează căsătoria fiului său cu Rebeca (Geneza 24), ce va naște doi
fii (Geneza 25:21-23), și chiar Avraam se recăsătorește cu Chetura, care îi va
dărui mulți copii (Geneza 25:1-6). Săptămâna aceasta vom urmări firul vieții lui
Avraam până la sfârșit (Geneza 25:7-11).

**21 mai – Ziua Sănătății**