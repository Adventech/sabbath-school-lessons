---
title:  Un gând de încheiere
date:   20/05/2022
---

Fiindcă Avraam a fost profetul extraordinar căruia Dumnezeu Și-a descoperit
planurile (Geneza 18:17), Dumnezeu S-a coborât în lumea lui și i-a împărtășit,
într-o anumită măsură, planul Lui de mântuire prin jertfa Fiului Său.

„Isaac L-a reprezentat pe Fiul lui Dumnezeu, care a fost adus jertfă pentru
păcatele lumii. Dumnezeu a vrut să-l ajute pe Avraam să înțeleagă Evanghelia
mântuirii omului. Pentru a realiza acest lucru, pentru a face ca adevărul să fie
o realitate pentru Avraam și pentru a-i pune la încercare credința, Dumnezeu
i-a cerut să-și sacrifice fiul pe care îl iubea atât de mult, pe Isaac. Toată durerea
și tot chinul pe care le-a îndurat Avraam în această încercare întunecată și
înfricoșătoare au avut drept scop să imprime adânc asupra înțelegerii lui planul
de răscumpărare a omului căzut” (Ellen G. White, Mărturii pentru biserică,
vol. 3, p. 369).

„Patriarhul se temea de efectul influențelor stricate ce îl înconjurau pe fiul
său. [...] În mintea lui Avraam, alegerea unei soții pentru fiul său era o problemă
de mare importanță; el era nerăbdător să-l vadă căsătorit cu cineva care să
nu-l înstrăineze de Dumnezeu. [...] Isaac, încrezându-se în înțelepciunea și iubirea
tatălui său, era mulțumit să lase în seama lui această problemă, crezând, de
asemenea, că Dumnezeu Însuși îl va călăuzi în alegerea făcută” (Ellen G. White,
Patriarhi și profeți, p. 171).

STUDIU LA RÂND – BIBLIA ŞI CARTEA EVANGHELIZARE

**Biblia: Leviticul 25 – Numeri 4**

`1. Ce ogoare nu puteau fi vândute?`

`2. Cum se putea răscumpăra zeciuiala?`

`3. Din ce seminție erau cei ce porneau „cei din urmă după steagul lor”?`

`4. În ce parte a cortului întâlnirii făceau slujbă fiii lui Chehat?`

**Evanghelizare, subcapitolul „Concentrarea asupra sarcinilor principale”**

`5. Care este motivul pentru care oamenii au fost lipsiți de prezentarea clară și convingătoare a Scripturii?`