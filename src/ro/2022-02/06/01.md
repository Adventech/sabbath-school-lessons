---
title:  Rădăcinile lui Avraam
date:  30/04/2022
---

> <p>Textul de memorat</p>
> „________________ Avraam, când a fost chemat să plece într-un loc pe care avea să-l ia ca _________________, a ascultat și a plecat ______________________________________” (Evrei 11:8).

Am ajuns în centrul cărții Geneza. Această secțiune centrală (Geneza 12–22)
acoperă parcursul lui Avraam de la prima chemare adresată de Dumnezeu, lekh
lekha: „Ieși” (Geneza 12:1), care îl face să renunțe la trecutul lui, la cea de-a
doua chemare adresată de Dumnezeu, lekh lekha: „Du-te” (Geneza 22:2), care
îl face pe Avraam să renunțe la viitorul lui (care ar fi fost în fiul său). Drept urmare,
Avraam este mereu în mișcare, mereu un nomad și, din acest motiv, el
este numit „străin” (Geneza 17:8).

În umblarea lui, Avraam este suspendat în gol, fără un trecut, pe care l-a
pierdut, și fără un viitor, pe care nu-l vede. Între aceste două chemări, care
încadrează parcursul credinței lui, Avraam aude vocea lui Dumnezeu, care îl asigură
iarăși: „Nu te teme” (Geneza 15:1). Aceste trei cuvinte ale lui Dumnezeu
marchează cele trei părți ale drumului lui Avraam, pe care le vom analiza în
studiile 6, 7 și 8.

Avraam arată ce înseamnă credința (Geneza 17:6) și este amintit în scripturile
evreiești drept un bărbat al credinței (Neemia 9:7,8). În Noul Testament,
Avraam este unul dintre personajele cele mai menționate din Vechiul
Testament, iar în această săptămână vom începe să aflăm de ce.

**7 mai – Sabatul Companionului**