---
title:  Un gând de încheiere
date:  06/05/2022
---

Citește capitolul 12, „Avraam în Canaan”, din cartea Patriarhi și profeți, de
Ellen G. White.

„Biserica lui Hristos trebuie să fie o binecuvântare, iar membrii ei sunt
binecuvântați atunci când sunt o binecuvântare pentru alții. Scopul pentru care
Dumnezeu Și-a ales un popor înaintea lumii nu a fost doar ca să îi poată înfia
pe cei din acest popor ca fii și fiice ale Sale, ci ca, prin ei, El să poată oferi lumii
binecuvântările revelației divine. [...]

Ori de câte ori îi binecuvântează pe copiii Săi cu lumină și adevăr, Dumnezeu
nu îi binecuvântează doar ca ei să aibă darul vieții veșnice, ci și ca toți din jurul
lor să fie luminați spiritual. [...] «Voi sunteți sarea pământului.» Când îi face pe
copiii Lui să fie sare, Dumnezeu nu îi face doar ca ei să trăiască, ci ca să fie niște
mijloace prin care alții să trăiască. [...]

Străluciți voi ca pietre vii în zidirea lui Dumnezeu? [...] Nu vom avea o religie
autentică dacă aceasta nu exercită o influență dominantă asupra noastră în
îndeplinirea oricărei îndatoriri. Ar trebui să avem o evlavie practică pe care să o
împletim cu activitatea noastră de zi cu zi. Harul transformator al lui Hristos ar
trebui să fie în inima noastră. Avem nevoie de mult mai puțin din eul nostru și
de mai mult din Isus” (Ellen G. White, Reflecting Christ, p. 205).

STUDIU LA RÂND – BIBLIA ŞI CARTEA EVANGHELIZARE

**Biblia: Leviticul 11–17**

`1. Care erau cele trei criterii ca un animal să poată fi consumat de copiii lui Israel?`

`2. Cât dura carantinarea unui israelit suspectat de o leziune de lepră?`

`3. Cum se folosea isopul la curățirea leprosului?`

`4. Ce reprezenta sângele și de ce era interzis consumul lui în Israel?`

**Evanghelizare, subcapitolul „Darul culturii și al bunătății”**

`5. Ce calități vor spori de o sută de ori capacitatea unui lucrător de a fi folositor?`