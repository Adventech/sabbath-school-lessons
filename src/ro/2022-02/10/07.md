---
title:  Un gând de încheiere
date:   03/06/2022
---

Citește capitolul 18, „Noaptea luptei”, din cartea Patriarhi și profeți, de Ellen
G. White.

„Experiența lui Iacov în timpul acelei nopți de luptă și chin reprezintă încercarea
prin care poporul lui Dumnezeu trebuie să treacă înaintea revenirii
lui Hristos. […] Aceasta va fi experiența celor care fac parte din poporul lui
Dumnezeu în lupta lor finală cu puterile răului. Dumnezeu va pune la probă
credința, perseverența, încrederea lor în puterea Sa de a-i elibera. Satana se
va strădui să-i îngrozească la gândul că ei sunt niște cazuri fără nicio speranță,
că păcatele lor sunt prea grave ca să poată fi iertate. Ei vor avea un simțământ
profund al propriei nedesăvârșiri și, revizuindu-și viața, speranța lor se va
prăbuși. Dar, aducându-și aminte de măreția milei lui Dumnezeu și de pocăința
lor sinceră, ei vor face apel la făgăduințele Sale, făcute prin Hristos păcătoșilor
neajutorați care se pocăiesc. Credința lor nu se va stinge pentru că nu primesc
imediat răspuns la rugăciuni. Ei se vor prinde de tăria lui Dumnezeu, așa cum
Iacov s-a prins puternic de înger, iar dorința sufletului lor va fi exact ca a acestuia:
«Nu Te voi lăsa […] până nu mă vei binecuvânta (Geneza 32:26).»

Așadar istoria vieții lui Iacov este o asigurare cu privire la faptul că Dumnezeu
nu îi va alunga pe aceia care au fost duși în păcat, dar care s-au întors la El cu o
adevărată pocăință ” (Ellen G. White, Patriarhi și profeți, pp. 201–203).

STUDIU LA RÂND – BIBLIA ŞI CARTEA EVANGHELIZARE

**Biblia: Numeri 12–18**

`1. Câte zile a fost Maria ținută afară din tabără?`

`2. Ce însemna „Eșcol” și de ce s-a dat acest nume unei văi?`

`3. Cine și după ce criterii avea să nu intre în țara pe care jurase Domnul că o va da israeliților?`

`4. Unde trebuia să fie păstrat toiagul înverzit și înflorit al lui Aaron?`

**Evanghelizare, subcapitolul „Vocea slujitorului Evangheliei”**

`5. Cum ar trebui să fie învățați să vorbească toți lucrătorii?`