---
title:  Iacov devine Israel
date:   28/05/2022
---

> <p>Textul de memorat</p>
> „Apoi a zis: «Numele tău nu va mai fi Iacov, ci te vei
chema Israel _________________________________, căci ai luptat cu
Dumnezeu și cu oameni și _____________________»” (Geneza 32:28).

Îndelungata istorie a familiei lui Iacov continuă, cu bune și rele. În ciuda a
toate însă, mâna lui Dumnezeu și credincioșia Sa față de făgăduințele legământului
se văd în toate câte se întâmplă.

Săptămâna aceasta îl vom urmări în continuare pe Iacov, care a plecat de la
Laban, se întoarce acasă și trebuie să se confrunte cu Esau, victima înșelătoriei
lui. Ce îi va face acest frate nedreptățit într-un mod atât de grosolan?

Din fericire pentru Iacov, care era cuprins de frică pentru ce urma să se
întâmple, Domnul Dumnezeul părinților lui i Se arată încă o dată într-o împrejurare
care va deveni elementul de referință pentru ceea ce mai târziu se va
numi „vreme de necaz pentru Iacov” (vezi Ieremia 30:5-7). Și, în noaptea aceea,
Iacov înșelătorul a devenit Israel – un nume nou pentru un început nou, un
început care avea să ducă, în cele din urmă, la crearea unei națiuni care avea
să îi poarte numele.

Cu alte cuvinte, în ciuda a tot ce se întâmplă, istoria patriarhilor și a familiilor
lor este relatată în Scriptură ca să ne arate că Dumnezeu Se ține de promisiunile
făcute și le va împlini chiar dacă uneori pare că poporul Lui face tot
posibilul să împiedice împlinirea acelor făgăduințe.

**4 iunie – Sabatul Copiilor**