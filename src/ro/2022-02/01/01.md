---
title:  Creația
date:  26/03/2022
---

> <p>Textul de memorat</p>
> „_______________, Dumnezeu ___________ cerurile și pământul” (Geneza 1:1).

Cartea Geneza – și prin urmare întreaga Biblie – începe cu actele lui Dumnezeu de creație. Acest lucru este foarte important, deoarece crearea
noastră marchează, în același timp, începutul istoriei umane și al istoriei biblice. Totodată, acest fapt înseamnă și că narațiunea din Geneza despre crearea
lumii este la fel de adevărată ca toate celelalte evenimente din istoria umană
și cea biblică.

Cele două pasaje despre crearea lumii, din Geneza 1,2, conțin lecții despre Dumnezeu și despre omenire. Pe parcursul studiului din săptămâna aceasta vom înțelege mai bine semnificația profundă a Sabatului. Vom cântări actul lui Dumnezeu de a crea oameni după chipul Său și totodată din țărână. Vom fi
intrigați să aflăm care era scopul pomului cunoștinței binelui și răului și legătura lui cu pomul vieții.

Cea mai importantă lecție din relatările biblice despre începuturi este lecția despre har. Existența este pur și simplu un act de har. Dumnezeu a creat cerul
și pământul când oamenii încă nu existau. Precum crearea noastră, și răscumpărarea noastră este un dar de la Dumnezeu. Cât de profund este faptul că
ambele concepte, crearea și răscumpărarea, se află în porunca despre Sabat!

`2 aprilie – Sabatul Colportorului și al Misiunii prin Literatură`