---
title:  Iosif, stăpânul viselor
date:   04/06/2022
---

> <p>Textul de memorat</p>
> „Ei au zis unul către altul: «_____________________
__________________________________________»” (Geneza 37:19).

Istoria lui Iosif (Geneza 37–50) acoperă ultima secțiune a cărții Geneza, de
la primele lui vise din Canaan (Geneza 37:1-11) până la moartea lui în Egipt
(Geneza 50:26). De fapt, Iosif ocupă mai mult spațiu din cartea Geneza decât
oricare alt patriarh. Deși este doar unul dintre fiii lui Iacov, Iosif este prezentat în Geneza ca un mare patriarh, așa cum sunt Avraam, Isaac și Iacov.

După cum vom vedea, și viața lui Iosif scoate în evidență două adevăruri
teologice importante: (1) Dumnezeu Își respectă promisiunile și (2) Dumnezeu
poate transforma răul în bine.

În studiul din această săptămână ne vom concentra asupra primei părți din
viața lui Iosif. El este fiul preferat al lui Iacov, poreclit ironic ba′al hakhalomot, „făuritorul de vise” (Geneza 37:19), care literal înseamnă „stăpânul viselor” (Geneza 37:19, NTR), sugerând că este expert în vise. Acest titlu i se potrivește foarte bine, pentru că el nu doar că primește, înțelege și interpretează visele profetice, ci le și împlinește în viața lui.

Vom vedea din nou în aceste capitole cum este confirmată providența lui
Dumnezeu, chiar și în ciuda răului și a ticăloșiei din inima omului.

**11 iunie – Dar proiecte speciale Conferinţe (colectă)**

**11 iunie – Ziua Misiunii Femeii**