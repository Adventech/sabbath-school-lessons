---
title:  Un gând de încheiere
date:   10/06/2022
---

Citește capitolul 20, „Iosif în Egipt”, din cartea Patriarhi și profeți, de Ellen
G. White.

„Destul de devreme, tocmai când treceau de la statutul de tânăr la cel de
adult, Iosif și Daniel au fost separați de familiile lor și duși robi în țări păgâne.
Iosif, în special, a fost supus unor ispite care pot schimba destinul oricui. […]
Ce i-a dat puterea de a-şi păstra integritatea morală? […]

În copilărie, Iosif fusese învățat să-L iubească pe Dumnezeu și să se teamă
de El. Adeseori, în cortul de acasă, sub stelele cerului sirian, tatăl lui îi povestise
despre viziunea de noapte de la Betel – scara care atingea cerul și pământul,
îngerii care coborau și urcau și Cel care i Se descoperise tocmai de pe tronul
de sus. Îi povestise despre conflictul de lângă Iaboc, când, renunțând la păcate
îndrăgite, Iacov a ieșit biruitor și a primit titlul de prinț al lui Dumnezeu. Iosif fusese
un păstoraș, având grijă de turmele tatălui său, iar viața lui simplă și curată
îl ajutase să se dezvolte atât fizic, cât şi mintal. Având comuniune cu Dumnezeu
prin natură și studiind marile adevăruri transmise din tată în fiu ca o comoară
sfântă, îşi formase o minte puternică şi principii ferme.

În cea mai mare criză a vieții sale […], Iosif și-a amintit de Dumnezeul tatălui
său. Și-a amintit lecțiile pe care le primise în copilărie și s-a hotărât, cu inima
tremurândă, să rămână credincios – să acționeze întotdeauna așa cum se cuvine
unui supus al Împăratului cerului” (Ellen G. White, Educație, pp. 51, 52).

STUDIU LA RÂND – BIBLIA ŞI CARTEA EVANGHELIZARE

**Biblia: Numeri 19–25**

`1. Cât timp rămânea necurat cel care se atingea de vreun trup omenesc mort?`

`2. Cum erau șerpii trimiși de Domnul împotriva poporului evreu?`

`3. În ce context stă scris că „Dumnezeu nu este un om”?`

`4. Ce este asemănat cu „niște copaci de aloe”?`

**Evanghelizare, subcapitolul „Înfățișarea personală a evanghelistului”**

`5. Care sunt zilnic propovăduitorii vii?`
