---
title:  Pedepsirea lui Cain
date:  13/04/2022
---

`4. De ce întreabă Dumnezeu: „Unde este fratele tău Abel?” Care este legătura dintre păcatul lui Cain și faptul că a devenit „pribeag și fugar [...] pe pământ” (Geneza 4:12)? Geneza 4:9-16 `

Întrebarea adresată de Dumnezeu lui Cain este un ecou al întrebării adresate
lui Adam în Eden: „Unde ești?” Acest ecou sugerează că există o legătură
între păcatul din Eden și acest păcat prezent: păcatul lui Cain a fost urmarea
păcatului lui Adam.
Cain totuși nu-și recun
oaște păcatul. Îl neagă, lucru pe care Adam nu l-a
făcut, chiar dacă a încercat să dea vina pe altcineva. În schimb, Cain Îl sfidează
fățiș pe Dumnezeu, care îl confruntă imediat pe Cain în legătură cu crima
sa. Când pune a treia întrebare: „Ce ai făcut?”, Dumnezeu nici măcar nu mai
așteaptă un răspuns. Îi reamintește lui Cain că El știe totul, fiindcă glasul sângelui lui Abel a ajuns până la El din pământ (Geneza 4:10), o imagine care transmite
că Dumnezeu știe despre crimă și va lua atitudine. Abel este în pământ
– o legătură directă cu căderea în păcat și cu ce a zis Domnul că avea să i se
întâmple lui Adam (vezi Geneza 3:19).

`5. Ce înseamnă cuvintele lui Cain: „eu va trebui să mă ascund de Fața Ta”? Geneza 4:14 `

Fiindcă sângele lui Abel fusese vărsat pe pământ, pământul era acum blestemat,
din nou (Geneza 4:12). Drept urmare, Cain este condamnat să devină un
refugiat, un pribeag, departe de Dumnezeu. Doar atunci când a auzit sentința
lui Dumnezeu și-a dat seama Cain de semnificația prezenței lui Dumnezeu, căci,
fără această prezență, el se teme pentru viața lui. Totuși, chiar și după uciderea
cu sânge rece a fratelui său și după atitudinea sfidătoare manifestată ulterior,
Domnul încă îi arată milă. Deși „Cain a ieșit din Fața Domnului” (Geneza 4:16),
Domnul încă i-a mai asigurat o oarecare protecție. Exact care a fost acel „semn”
nu ni se spune, dar, oricare ar fi fost, acesta i-a fost dat doar datorită harului pe
care Dumnezeu l-a manifestat față de el.

`„Unde este fratele tău?” În cursul zilei de azi inițiază un apel telefonic către o persoană care a părăsit de mult biserica. Oferă-i timp și afecțiune într-un mod necondiționat. `