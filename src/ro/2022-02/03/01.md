---
title:  Cain și moștenirea lăsată de el
date:  09/04/2022
---

> <p>Textul de memorat</p>
> „Nu-i așa? ____________________ vei fi bine primit, dar, ___________________________ păcatul pândește la ușă; dorința lui se ține după tine, ____________________________” (Geneza 4:7)

Ceea ce urmează în Geneza imediat după cădere și după alungarea lui Adam
și a Evei din grădină sunt, în principal, nașteri și morți, o împlinire a profețiilor lui Dumnezeu din capitolul precedent. Fiind capitole paralele, Geneza 3 și 4 conțin multe teme și cuvinte comune: descrieri ale păcatului (Geneza 3:6-8; compară cu Geneza 4:8), blesteme legate de ′adamah, „pământ” (Geneza 3:17; compară cu Geneza 4:11) și alungarea din Grădina Edenului (Geneza 3:24; compară cu Geneza 4:12,16).

Scopul acestor paralele este acela de a evidenția împlinirea celor exprimate
înainte, a profețiilor și a prezicerilor comunicate de Dumnezeu lui Adam și Evei după cădere. Primul eveniment după izgonirea lor din grădină este unul dătător de speranță: nașterea primului lor fiu, un eveniment pe care Eva îl vede ca împlinire a făgăduinței pe care a auzit-o în profeția mesianică (Geneza 3:15). Cu alte cuvinte, ea a crezut că băiatul putea fi Mesia cel promis. Următoarele evenimente: crima lui Cain, crima lui Lameh, scurtarea duratei vieții și înmulțirea nelegiuirii, toate constituie o împlinire a blestemului rostit în Geneza 3.

Dar, chiar și așa, speranța nu e pierdută!

**9–16 aprilie – Săptămâna Libertăţii Religioase**
**16 aprilie – Ziua Libertăţii Religioase (colectă)**