---
title: Un gând de încheiere
date:  12/10/2018
---

„Domnul doreşte ca slujitorii Săi aleşi să înveţe cum să se unească într-un efort armonios. Unora ar putea să li se pară că deosebirea dintre darurile lor şi cele ale unui colaborator este prea mare pentru a le îngădui să se unească într-o lucrare armonioasă, dar, dacă îşi aduc aminte că există o varietate de mentalităţi care trebuie să fie abordate şi că unii vor respinge adevărul când este prezentat de un lucrător, dar îşi vor deschide inima faţă de adevărul lui Dumnezeu când este prezentat de un alt lucrător într-o manieră diferită, atunci se vor strădui să colaboreze în unitate. Toate talentele lor, oricât de diverse, pot fi sub controlul aceluiaşi Duh Sfânt. în fiecare cuvânt şi în fiecare faptă se vor da pe faţă bunătatea şi iubirea şi, când fiecare lucrător îşi va ocupa cu credincioşie locul rânduit, rugăciunea lui Hristos pentru unitatea urmaşilor Săi va primi răspuns, iar lumea va şti că ei sunt ucenicii Săi.” – Ellen G. White, Slujitorii Evangheliei, ed. 2004, p. 359

**Pentru studiu suplimentar**: : Profeţi şi regi, cap. 6, „Ruperea împărăţiei”; Faptele apostolilor, cap. 29, „Solie de avertizare şi îndemn”.

**Biblia şi cartea istoria mântuirii – studiu la rând**: 

**Biblia**: Apocalipsa 8-14

`1. Ce nu pot să facă idolii la care se închină oamenii nepocăiţi?`

`2. Când se va sfârşi taina lui Dumnezeu?`

`3. Ce anume ştie Diavolul, de când a fost aruncat pe pământ?`

`4. Ce anume nu poate învăţa nimeni, cu excepţia celor o sută patruzeci şi patru de mii?`

Istoria mântuirii, capitolul 33

`5. Ce efect a avut cuvântarea de apărare a lui Petru asupra preoţilor, conducătorilor şi poporului?`