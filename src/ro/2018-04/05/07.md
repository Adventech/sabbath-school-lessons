---
title: Un gând de încheiere
date:  02/11/2018
---

„Această dărnicie din partea credincioşilor era urmarea revărsării Duhului Sfânt. Cei întorşi la Evanghelie erau «o inimă şi un suflet». Un interes comun îi stăpânea pe toţi, şi anume succesul misiunii care le fusese încredinţată; iar lăcomia nu avea loc în viaţa lor. Iubirea pentru fraţii lor şi pentru lucrarea căreia i se consacraseră era mai mare decât iubirea de bani şi de averi. Faptele lor mărturiseau că ei preţuiau sufletele oamenilor mai mult decât bogăţiile pământeşti.

Aşa va fi întotdeauna când Duhul lui Dumnezeu pune stăpânire pe viaţă. Cei ale căror inimi sunt pline cu iubirea lui Hristos vor urma exemplul Aceluia care S-a făcut sărac pentru noi, pentru ca, prin sărăcia Lui, noi să ne îmbogăţim. Bani, timp, influenţă – toate darurile pe care ei le-au primit din mâna lui Dumnezeu le vor preţui numai ca mijloace de înaintare a lucrării Evangheliei.

Aşa era în prima biserică şi, când în biserica de azi se vede că, prin puterea Duhului Sfânt, membrii şi-au dezlipit inima de lucrurile pământeşti şi sunt gata să facă sacrificii pentru ca semenii lor să audă Evanghelia, adevărurile vestite vor avea o puternică influenţă asupra ascultătorilor.” – Ellen G. White, Faptele apostolilor, ed. 2014, pp. 54-55

**Pentru studiu suplimentar**: : Faptele apostolilor, cap. 4, „Ziua Cincizecimii”.

**Biblia şi cartea istoria mântuirii – studiu la rând**: 

**Biblia**: Geneza 7-13

`1. Până la ce dată calendaristică s-a uscat pământul, după potop?`

`2. Din cine se trag popoarele neamurilor de pe malul mării?`

`3. Cine erau fraţii lui Avram, născuţi în acelaşi an cu el?`

`4. Cum şi-a dat seama Faraon că Sara era nevasta lui Avram?`

Istoria mântuirii, capitolul 36

`5. Când a ştiut Stefan că îşi dădea ultima mărturie?`