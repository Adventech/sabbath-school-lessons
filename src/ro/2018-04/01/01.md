---
title:  Crearea lumii şi căderea în păcat
date:  29/09/2018
---

> <p>Textul de memorat</p>
> „Şi după ce l-a dus afară [pe Avraam], i-a zis: «Uită-te spre cer şi numără stelele, dacă poţi să le numeri.» Şi i-a zis: «Aşa va fi sămânţa ta.» Avram a crezut pe Domnul, şi Domnul i-a socotit lucrul acesta ca neprihănire.” (Geneza 15:5,6)

Istoria poporului lui Dumnezeu se deschide cu crearea oamenilor şi cu căderea lor tragică în păcat. Orice demers de înţelegere a caracterului unităţii bisericii trebuie să pornească de la planul iniţial al lui Dumnezeu de la crearea lumii şi de la nevoia de restaurare de după cădere.

Primele capitole ale Bibliei ne dezvăluie intenţia lui Dumnezeu ca omenirea să formeze o singură familie. Din nefericire, unitatea aceasta a fost distrusă după tragedia păcatului. Discordia şi divizarea îşi au rădăcina în păcat, sunt consecinţa urâtă a neascultării. Ele sunt prezente în germene în relaţia dintre Adam şi Eva după ce au mâncat din pomul interzis (vezi Geneza 3:11). De aceea, între obiectivele majore ale planului de mântuire este şi refacerea unităţii de la început.

Avraam, părintele poporului lui Dumnezeu, a îndeplinit un rol esenţial în planul de mântuire. în Scriptură, el este dat ca exemplu de neprihănire prin credinţă (vezi Romani 4:1-5), un tip de credinţă care îi uneşte pe credincioşi cu Dumnezeu şi unul cu altul. Dumnezeu lucrează prin oameni pentru a reface unitatea şi pentru a aduce la cunoştinţa omenirii pierdute voinţa Sa.