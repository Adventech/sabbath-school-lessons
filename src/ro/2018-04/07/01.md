---
title:  Când apar conflicte
date:  10/11/2018
---

> <p>Textul de memorat</p>
> „Toţi care aţi fost botezaţi pentru Hristos v-aţi îmbrăcat cu Hristos. Nu mai este nici iudeu, nici grec; nu mai este nici rob, nici slobod; nu mai este nici parte bărbătească, nici parte femeiască, fiindcă toţi sunteţi una în Hristos Isus.” (Galateni 3:27,28)

Una dintre cele mai dificile sarcini ale bisericii creştine este păstrarea unităţii când apar diferenţe de opinie în chestiuni legate de identitatea şi de misiunea ei. Diferenţele acestea pot avea consecinţe devastatoare.

Comunităţile creştine de astăzi nu se deosebesc cu nimic de cele din Noul Testament. Oamenii sunt oameni şi inevitabil apar conflicte, uneori chiar şi în aspecte importante. În biserica primară, unele conflicte au apărut din cauza unui presupus prejudiciu adus unei categorii de persoane şi din cauza interpretării diferite a unor relatări şi practici importante din Vechiul Testament. Tensiunile acestea ar fi putut distruge biserica încă din prima ei etapă de existenţă dacă apostolii şi conducătorii n-ar fi căutat îndrumare la Duhul Sfânt şi în Scripturi pentru a le aplana.

În urmă cu câteva săptămâni, am studiat despre experienţa unităţii în biserica primară. Săptămâna aceasta vom vedea cum a rezolvat biserica primară conflictele interioare care au lovit în unitatea ei şi care i-au pus în pericol existenţa. Care au fost mai exact conflictele acestea, cum au fost ele rezolvate şi ce putem învăţa astăzi din aceste experienţe?