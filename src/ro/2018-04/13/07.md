---
title:  Un gând de încheiere
date:   28/12/2018
---

„Învierea şi înălţarea Domnului nostru sunt o dovadă sigură a biruinţei sfinţilor asupra morţii şi a mormântului şi o garanţie că cerul le este deschis celor care îşi spală veşmintele caracterului şi le albesc în sângele Mielului. Domnul Isus S-a înălţat la Tatăl ca reprezentant al neamului omenesc şi Dumnezeu îi va duce pe cei care reflectă chipul Său ca să privească şi să fie părtaşi împreună cu El la slava Lui.

Sunt locaşuri pentru pelerinii de pe pământ. Există veşminte pentru cei neprihăniţi, cu coroane de slavă şi lauri ai victoriei. Toate câte ne-au produs necazuri, în providenţa lui Dumnezeu, în lumea viitoare se vor limpezi. Lucrurile care au fost greu de înţeles îşi vor găsi explicaţie. Tainele harului vor fi desfăşurate în faţa noastră. Acolo unde mintea noastră limitată nu a putut vedea decât confuzie şi făgăduinţe încălcate, vom vedea cea mai desăvârşită şi frumoasă armonie. Vom vedea că dragostea infinită a fost cea care a rânduit experienţele care ni s-au părut cele mai grele. Pe măsură ce ne dăm seama de grija duioasă a Aceluia care face ca toate lucrurile să lucreze împreună spre bine nostru, ne vom bucura cu o bucurie de nespus şi plină de slavă.” – Ellen G. White, Sfaturi pentru biserică, ed. 2000, p. 457

Pentru studiu suplimentar: Sfaturi pentru biserică, cap. „Iată, Eu vin curând”, ed. 2000, pp. 453-459.

**Biblia şi cartea istoria mântuirii – studiu la rând**

**Biblia**: Exodul 13-19

`1. De ce nu i-a condus Domnul pe israeliţi pe cel mai scurt drum?`

`2. Ce metal este amintit pentru a ilustra scufundarea rapidă a egiptenilor în mare?`

`3. Cum a fost posibil ca urmaşii israeliţilor să vadă mana, chiar şi după încetarea acesteia?`

`4. De unde aflăm că israeliţii aveau preoţi înainte de stabilirea sistemului preoţesc?`

Istoria mântuirii, capitolul 44

`5. Cum se deosebesc cele două clase care există între cei ce se pretind urmaşi ai Domnului?`