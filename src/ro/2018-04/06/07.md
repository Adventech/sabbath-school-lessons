---
title: Un gând de încheiere
date:  09/11/2018
---

„În contextul Templului din Ierusalim, ca şi al omniprezentelor structuri greco-romane, autorii Noului Testament folosesc metafora templului pentru a-i ajuta pe credincioşi să înţeleagă sfinţenia natura definitorie a lucrării lui Hristos şi a Duhului Sfânt şi solidaritatea credincioşilor în cadrul bisericii. La prima vedere, domeniul arhitectural pare să transmită o imagine statică. Şi totuşi metafora este folosită în combinaţie cu imagistica biologică şi adeseori se accentuează procesul efectiv de zidire. Prin urmare, departe de a avea o imagine statică, «suntem constrânşi să vizualizăm istoria unui proces de construcţie, şi nu un edificiu finalizat». Bisericii i se oferă minunatul privilegiu de a recunoaşte cu smerenie în viaţa şi istoria ei «Templul Dumnezeului celui viu» (2 Corinteni 6:16).” – John McVay, „Metaforele biblice ale bisericii – cărămizile pe care se construieşte o ecleziologie”, în Ángel Manuel Rodriguez, ed., Mesajul, misiunea şi unitatea bisericii, 2016, p. 56

**Pentru studiu suplimentar**: : Viaţa lui Iisus (Hristos, Lumina lumii), cap. 52, „Păstorul divin”; Sfaturi pentru biserică, cap. 43, „Biserica de pe pământ”.

**Biblia şi cartea istoria mântuirii – studiu la rând**: 

**Biblia**: Geneza 14-20

`1. Cine erau cei ce „făcuseră legătură de pace cu Avram”?`

`2. Câte generaţii aveau să treacă de la Avram până la întoarcerea urmaşilor săi în Canaan?`

`3. La ce s-a referit Avraam când I-a spus Domnului „Departe de tine…”?`

`4. Despre ce ţară crezuse Avraam că nu era frică de Dumnezeu acolo?`

Istoria mântuirii, capitolul 37

`5. În ce râu a fost botezat Pavel?`