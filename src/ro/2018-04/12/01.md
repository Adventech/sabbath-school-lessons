---
title:  Organizaţia bisericii şi unitatea
date:  15/12/2018
---

> <p>Textul de memorat</p>
> „Între voi să nu fie aşa. Ci oricare va vrea să fie mare între voi să fie slujitorul vostru; şi oricare va vrea să fie cel dintâi între voi să vă fie rob.” (Matei 20:26,27)

Ca adventişti de ziua a şaptea, noi suntem creştini neoprotestanţi şi credem că mântuirea este doar prin credinţa în Isus Hristos. Pentru a beneficia de darurile pe care ni le-a pus Hristos la dispoziţie nu avem nevoie de intermedierea unei biserici sau a unei ierarhii bisericeşti. Le putem primi direct de la El, fiindcă El a murit în locul nostru pe cruce şi mijloceşte pentru noi ca Mare-Preot în sanctuarul din cer.

Biserica a fost adusă la existenţă de Dumnezeu pentru noi, dar nu ca mijloc de mântuire, ci ca loc în care şi prin care să auzim şi să vestim mântuirea. Ea este o organizaţie creată de Isus pentru răspândirea Evangheliei în lume. Organizaţia are valoare în măsura în care susţine şi facilitează misiunea. În absenţa ei, mesajul despre mântuire nu ar putea fi transmis oamenilor cu tot atâta eficienţă. Săptămâna aceasta vom vedea de ce este organizaţia bisericii esenţială pentru misiune şi cum poate ea promova unitatea bisericii.