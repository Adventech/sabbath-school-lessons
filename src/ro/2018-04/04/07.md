---
title: Un gând de încheiere
date:  26/10/2018
---

„Hristos nu a recunoscut nicio deosebire de naţionalitate, de rang sau de crez. Cărturarii şi fariseii doreau să facă un avantaj local şi naţional din toate darurile cerului şi să excludă restul familiei lui Dumnezeu din această lume. Dar Hristos a venit să dărâme orice zid de despărţire. A venit să arate că darul îndurării şi al dragostei Sale este la fel de neîngrădit ca aerul, ca lumina sau ca stropii de ploaie care înviorează pământul.

Viaţa lui Hristos a adus la existenţă o religie în care nu există caste, o religie în care iudei şi neamuri, liberi şi robi sunt legaţi în aceeaşi frăţie, egali înaintea lui Dumnezeu. Nicio problemă de politică nu I-a influenţat acţiunile. Nu a făcut nicio deosebire între vecini şi străini, între prieteni şi duşmani. Ceea ce-I mişca inima era un suflet însetat după apa vieţii.” – Ellen G. White, Mărturii, vol. 9, ed. 2010,p.142

**Pentru studiu suplimentar**: : Mărturii, vol. 9, cap. „Spiritul unităţii”.

**Biblia şi cartea istoria mântuirii – studiu la rând**: 

**Biblia**: Apocalipsa 22-Geneza 6

`1. Care vor fi urmările pentru cei care adaugă sau scot ceva din prorociile din cartea Apocalipsa?`

`2. În ce ţară se găsea bedelion?`

`3. În ce condiţii „pândeşte păcatul la uşă”?`

`4. Ce fel de bucate i-a spus Domnul lui Noe să ia ca merinde?`

Istoria mântuirii, capitolul 35

`5. De ce anume depinde prosperitatea cauzei (lui Dumnezeu)?`