---
title:  O singură credinţă întemeiată pe dragoste
date:  18/10/2018
---

`6. Ce înseamnă să-L cunoaştem pe Dumnezeu? Cum dovedim, în viaţa noastră de zi cu zi, că Îl cunoaştem pe Dumnezeu? 1 Ioan 2:3-6`

în general, contemporanii noştri vor să fie consideraţi buni cetăţeni, care respectă legea, dar minimalizează importanţa obligaţiei de a respecta Legea lui Dumnezeu. Unii susţin că harul desfiinţează poruncile, însă Biblia nu ne învaţă aşa.

„Păzirea poruncilor nu constituie o condiţie pentru cunoaşterea lui Dumnezeu, ci un semn că îl cunoaştem pe Dumnezeu/Isus şi că îl iubim. Prin urmare, cunoaşterea lui Dumnezeu nu este exclusiv teoretică, ci determină la acţiune.” – Ekkehardt Mueller, The Letters of John, 2009, p. 39.

`7. Ce a spus Isus despre iubire şi păzirea poruncilor? Dar Ioan? Ioan 14:15,21; 1 Ioan 5:2,3`

`8. Ce poruncă nouă le-a dat Isus ucenicilor şi ce legătură are cu unitatea? Ioan 13:34,35`

Porunca aceasta nu este nouă – apare şi în Leviticul 19:18. Ce este nou la porunca lui Isus este ca ucenicii să se iubească aşa cum i-a iubit El. Exemplul Său de dragoste dusă până la sacrificiu constituie noua etică a comunităţii creştine.

Viaţa Sa a fost o demonstraţie practică a iubirii în acţiune şi o manifestare neîntreruptă a iubirii şi a jertfirii de sine pentru binele altora. Lucrarea harului face ca şi în viaţa noastră să existe o manifestare continuă a iubirii şi efortul de negare şi de sacrificare a sinelui. Principiul care îl anima pe El ar trebui să-i anime şi pe credincioşii Lui în toate relaţiile dintre ei. Ce mărturie puternică va fi pentru lume o dragoste de acest fel! Şi ce forţă de a rămâne uniţi ne va da ea!

`Cum putem manifesta si noi dragostea Sa?`