---
title: Un gând de încheiere
date:  07/12/2018
---

„Când Hristos locuieşte în sufletul lucrătorilor, când egoismul este mort, când nu există nicio rivalitate, nicio luptă pentru supremaţie, când există unitate, când ei se sfinţesc, aşa încât dragostea unul faţă de altul este văzută şi simţită, atunci ploaia harului Duhului Sfânt va veni asupra lor tot aşa de sigur cum este faptul că făgăduinţa lui Dumnezeu nu va da greş în nicio iotă sau o frântură de slovă.” – Ellen G. White, Solii alese, cartea 1, ed. 2010, p. 158

„Ca să stăm în ziua cea mare a Domnului adăpostiţi în Hristos, turnul nostru de scăpare, trebuie să îndepărtăm orice invidie şi orice luptă pentru supremaţie. Trebuie să distrugem complet rădăcinile acestor gânduri nesfinte, ca nu cumva să prindă din nou viaţă. Să ne aşezăm în întregime de partea Domnului.” – Ellen G. White, Evenimentele ultimelor zile, ed. 2003, pp. 137-138

**Biblia şi cartea istoria mântuirii – studiu la rând**: 

**Biblia**: Geneza 42-48

`1. Care sunt cuvintele prin care Iacov a acceptat posibilitatea de a fi lipsit de copiii săi?`

`2. Cui i-a spus Faraon: „Tot ce este mai bun în ţara Egiptului va fi pentru voi”?`

`3. Câte suflete au venit cu Iacov în Egipt (şi cum se explică diferenţa între cele două cifre)?`

`4. Pământurile cui au rămas necumpărate de Iosif pentru Faraon, în timpul foametei?`

Istoria mântuirii, capitolul 41

`5. Ce anume le era evreilor greu să priceapă?`