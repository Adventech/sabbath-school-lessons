---
title:  Studiu suplimentar
date:   21/10/2022
---

**Studiu suplimentar: Ellen G. White, Profeți și regi, capitolul 60**

Știința modernă susține că materia este compusă din atomi, care, la rândul lor, sunt formați din două particule mai mici, quarcuri și leptoni, despre care se crede că sunt elementele constitutive ale realității fizice. Atunci, dacă în nucleul a tot ce reprezintă lumea fizică se află quarcuri și leptoni, nu ar putea Dumnezeu, care nu doar că a creat, dar și susține lumea creată, să reconfigureze pur și simplu quarcurile și leptonii, la momentul învierii noastre?

Ridiculizând învierea, ateul Bertrand Russel se întreba: Ce se întâmplă cu cei mâncați de canibali, deoarece trupurile lor sunt acum parte din trupurile canibalilor? Deci cine și cum învie? Domnul ia pur și simplu quarcurile și leptonii, cărămizile existenței, de oriunde s-ar găsi ele, și, pe baza informațiilor pe care le deține despre fiecare dintre noi, ne reconstruiește din aceste elemente de bază. El nu are nevoie de „originalul” ființei noastre; El ar putea doar prin cuvântul Său să aducă la existență noi quarcuri și leptoni. Oricum ar proceda, Dumnezeul care a creat universul poate să ne recreeze, ceea ce și promite să facă la înviere.

**Studiu zilnic: 2 Samuel 2 – 8;**

**Ellen G. White, Rugăciunea, capitolul 7**

`1. Ce cuvinte ale lui Abner au determinat încetarea urmăririi și luptei dintre israeliți?`
`2. În ce fel s-au deghizat Recab și Baana când l-au omorât pe Iș-Boșet în patul lui?`
`3. Ce instrumente s-au folosit în procesiunea de mutare a chivotului?`
`4. Ce a făcut David cu argintul și aurul luate de la neamurile pe care le biruise?`
`5. Ce nu poate înlocui rugăciunea?`