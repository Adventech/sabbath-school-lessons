---
title:  Toate lucrurile noi
date:   24/12/2022
---

> <p>Textul de memorat</p>
> „Cel ce ședea pe ________________________________ a zis: «Iată, Eu fac toate lucrurile _________.» Și a adăugat: «___________, fiindcă aceste cuvinte sunt vrednice ______________________________________________»” (Apocalipsa 21:5).

Scriptura ne oferă următorul motiv de speranță: „Dar noi, după făgăduința Lui, așteptăm ceruri noi și un pământ nou, în care va locui neprihănirea” (2 Petru 3:13). Unora, totuși, promisiunea unui „cer nou și [a unui] pământ nou” (Apocalipsa 21:1) li se pare o fantezie, o poveste spusă de cei de la putere pentru a controla masele, folosindu-se de speranța unei vieți după moarte. Adică ceva de genul: Deși îți este greu în prezent, într-o zi îți vei primi răsplata în cer. Deși unii au folosit în felul acesta speranța prezentată de Biblie, abuzul lor nu a schimbat adevărul făgăduințelor pe care le avem cu privire la cerul nou și la pământul cel nou.

În zilele finale, denigratorii vor lua în râs fericita noastră nădejde (2 Petru 3:3-7). Dar batjocura lor, așa cum a fost prezis, ar putea fi văzută ca o dovadă în plus că ceea ce spune Biblia este adevărat.

`De înțeles: Glorioasa făgăduință despre un cer nou și un pământ nou, inclusiv despre templul ceresc, prezența lui Dumnezeu, sfârșitul morții și al lacrimilor – și, în final, triumful suprem al iubirii lui Dumnezeu.`