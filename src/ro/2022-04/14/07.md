---
title:  Studiu suplimentar
date:   30/12/2022
---

**Studiu suplimentar:** Ellen G. White, Tragedia veacurilor, capitolul 42

„Crucea lui Hristos va constitui obiectul de studiu şi subiectul imnurilor celor mântuiţi în toată veşnicia. În Hristos cel glorios, ei Îl vor vedea pe Hristos cel răstignit. Nu vor uita niciodată că El, a cărui putere a creat şi a susţinut lumile nenumărate din spaţiul infinit, iubitul Fiu al lui Dumnezeu, Maiestatea cerului, El, pe care heruvimii şi serafimii strălucitori se bucurau să-L adore, S-a umilit pentru a ridica omenirea căzută. De asemenea, nu vor uita că Isus a suferit vina şi ruşinea pentru păcat şi că a trebuit să suporte gândul că Tatăl Său Şi-a întors faţa de la El, până când suferinţele unei lumi pierdute I-au sfâşiat inima şi I-au zdrobit viaţa pe crucea de pe Calvar” (Ellen G. White, Tragedia veacurilor, p. 651).

„Marea luptă s-a sfârşit. Păcatul şi păcătoşii nu mai există. Universul întreg este curat. O singură vibraţie de armonie şi bucurie pulsează prin vasta creaţie. De la Acela care a creat toate lucrurile se revarsă viaţa, lumina şi fericirea prin toate domeniile spaţiului infinit. De la atomul cel mai mic până la lumile cele mai mari, toate lucrurile, însufleţite şi neînsufleţite, în frumuseţea lor neumbrită şi cu bucurie desăvârşită, declară că Dumnezeu este iubire” (Ibidem, p. 678).

**Studiu zilnic: 1 Cronici 1 – 7;**

**Ellen G. White, Rugăciunea, capitolul 13 (până la MOISE)**

`1. Câți copii a avut Isai, tatăl lui David?`
`2. Cine a primit drept de întâi născut, dar n-a fost scris ca întâi născut?`
`3. Cum se numea nepotul profetului Samuel și ce slujbă îndeplinea la templu?`
`4. Din ce cauză au murit unii din copiii lui Efraim?`
`5. Cum se obțin cele mai mari biruințe ale bisericii și ale creștinului?`