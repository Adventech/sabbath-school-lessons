---
title:  Studiu suplimentar
date:   14/10/2022
---

**Studiu suplimentar:**
 Ellen G. White, Tragedia veacurilor, capitolul 33

Dacă ai suportat vreo operație și ai fost anesteziat total, ai putea avea o vagă idee despre cum este starea celor morți. Dar, chiar și sub anestezie, creierul tău funcționează. Imaginează-ți cum este pentru cei morți, când toate funcțiile creierului, toate, s-au oprit cu totul. Când cineva moare, închide pur și simplu ochii și – valabil pentru orice om mort din toate timpurile – următorul lucru de care va fi conștient va fi ori a doua venire a lui Isus, ori revenirea Lui după o mie de ani (vezi Apocalipsa 20:7-15). Până atunci, toți morții, buni sau răi, se odihnesc, pentru un timp care li se va părea o clipă. Acelora dintre noi care rămânem în viață ni se pare că moartea durează mult. Și pentru noi chiar durează mult, dar pentru cei morți pare să dureze doar o clipă.

„Dacă ar fi adevărat că sufletele tuturor oamenilor merg direct în cer în momentul morţii, atunci am dori mai degrabă moartea decât viaţa. [...] Biblia spune clar că morţii nu merg imediat în cer. Ei sunt descrişi dormind până în momentul învierii” (Ellen G. White, Tragedia veacurilor, p. 539, 550).

**Studiu zilnic: 1 Samuel 26 – 2 Samuel 1;**

**Ellen G. White, Rugăciunea, capitolul 6 (de la par. „Cereți cu credință și apoi primiți”)**

`1. De ce nu s-au deșteptat Saul și gărzile lui când David a luat urciorul cu apă?`
`2. Ce fel de oameni îndepărtase Saul din țară?`
`3. Cât de plăcut era David înaintea lui Achiș?`
`4. De ce fel de îngropare au avut parte trupurile lui Saul și ale fiilor lui?`
`5. În ce condiții, cele mai elocvente rugăciuni sunt cuvinte fără rost?`