---
title:  Odihna alături de părinți
date:   13/10/2022
---

`5 Ce adaugă următoarele versete la înțelegerea noastră despre moarte? Geneza 25:8; 2 Samuel 7:12; 1 Imparati 2:10, 22:40`
 
Vechiul Testament exprimă în diverse moduri ideea de deces și înmormântare. Unul din moduri este expresia „a fi adăugat la propriul popor”, așa cum se spune despre Avraam sau despre Aaron și Moise, sau „a adormi/a fi culcat împreună cu propriii părinți”. 6 Ce ne transmite despre moarte faptul că atât Imparatii buni, cât și cei răi au mers în aceeași locuință a morții? 2 Imparati 24:6; 2 Cronici 32:33
 
Despre moartea împăratului David, Biblia spune că el „a adormit cu părinții lui și a fost îngropat în cetatea lui David” (1 Imparati 2:10). Aceeași expresie este folosită și cu privire la alți Imparati evrei, atât credincioși, cât și necredincioși. Putem identifica cel puțin trei aspecte semnificative ale adormirii alături de părinți: (1) Mai devreme sau mai târziu va sosi clipa când va trebui să ne odihnim de activitățile noastre obositoare și de suferințele noastre; (2) Nu suntem nici primii, nici singurii care urmează acest drum nedorit, fiindcă și strămoșii noștri au mers deja pe el, înaintea noastră; (3) Fiind îngropați lângă ei, rămânem cu ei chiar și în starea de inconștiență a morții. Acest lucru s-ar putea să nu aibă prea mult sens în unele culturi moderne individualiste, dar a avut o mare însemnătate în timpurile străvechi.

Aceia care mor în Hristos pot fi îngropați aproape de cei dragi, dar chiar și așa nu există nicio comunicare între ei. Vor rămâne inconștienți până în acea zi glorioasă când vor fi treziți din somnul lor profund pentru a se alătura celor dragi care au murit în Hristos.

`Imaginează-ți cum ar fi dacă morții ar fi cu adevărat conștienți și ar putea vedea cum este viața aici, pe pământ, mai ales pentru cei dragi, care de multe ori suferă îngrozitor după moartea lor. În acest caz, de ce adevărul că morții dorm ar trebui să aducă multă mângâiere celor vii?`