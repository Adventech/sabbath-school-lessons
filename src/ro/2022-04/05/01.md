---
title:  Învierile de dinainte de cruce
date:   22/10/2022
---

> <p>Textul de memorat</p>
> „Isus i-a zis: «Eu sunt ________________________________________. Cine crede în Mine, chiar dacă ar fi murit, _______________________. Și oricine trăiește și crede în Mine _______________________________ niciodată. Crezi lucrul acesta?»” (Ioan 11:25,26).

În Vechiul Testament, referirile la înviere analizate până acum au avut la bază, în mare măsură, așteptări personale (Iov 19:25-27; Evrei 11:17-19; Psalmii 49:15; 71:20) și făgăduințe (Daniel 12:1,2,13). Însă mai avem și consemnări de cazuri în care oamenii au fost într-adevăr înviați.

Prima înviere a fost cea a lui Moise (Iuda 9, Luca 9:28-36). Pe vremea monarhiei din Israel, fiul văduvei din Sarepta (1 Imparati 17:8-24) și fiul sunamitei (2 Imparati 4:18-37) au fost și ei înviați. Când a fost pe pământ, Hristos i-a înviat pe fiul văduvei din Nain (Luca 7:11-17), pe fiica lui Iair (Luca 8:40-56) și apoi pe Lazăr (Ioan 11). Cu excepția lui Moise, toți acești oameni au înviat ca muritori și în cele din urmă au murit iarăși. Aceste cazuri confirmă învățătura biblică despre starea de inconștiență a celor morți (Iov 3:11-13; Psalmii 115:17; 146:4; Eclesiastul 9:5,10). În niciuna dintre aceste relatări și nici în alte narațiuni biblice despre înviere nu există vreo menționare a unei presupuse experiențe din viața de dincolo de mormânt.

**De înțeles: Învierile care au avut loc înainte de moartea și învierea lui Isus.**

**29 octombrie: Ziua Sola Scriptura**