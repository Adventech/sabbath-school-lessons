---
title:  Studiu suplimentar
date:   09/12/2022
---

**Studiu suplimentar:** Ellen G. White, Evanghelizare, secțiunea 18; Confruntarea cu ispita, capitolul „Spiritismul”

Există o fundație care susține că lucrează la crearea unei tehnologii de intrare în contact cu morții. Numindu-i pe morți PMP (persoane postmateriale), site-ul fundației pretinde că, atunci când mor, oamenii doar trec „într-o altă fază a eternului”. Mai mult, cei de la Soulphone susțin că vor concepe o tehnologie în trei faze de comunicare între persoanele materiale și cele post-materiale. Prima fază „va permite comunicarea prin mesaje-text cu familia, prieteni și experți post-materiali din orice domeniu de activitate”. Faza a doua presupune „posibilitatea de a vorbi cu cei dragi care trăiesc într-o altă parte a eternului”. Și a treia fază, se spune, va crea posibilitatea „auzirii și vederii acelora care experimentează domeniul tuturor posibilităților dintr-un punct de observare diferit”. Deosebit de înfricoșătoare este modalitatea de testare dacă morții care comunică sunt cu adevărat cei care pretind că sunt.

„Uneori, duhurile se arată unor persoane sub înfățișarea prietenilor lor decedați, le povestesc întâmplări din viața lor și fac lucruri pe care le făceau în timpul vieții” (Ellen G. White, Patriarhi și profeți, p. 684).

**Studiu zilnic: 2 Imparati 5 – 11;** 

**Ellen G. White, Rugăciunea, capitolul 11 (de la par. „Dacă vrem ca rugăciunile noastre să fie ascultate...” până la par. „Dumnezeu răspunde la rugăciune la timpul rânduit de El”)**

`1. Din ce cauză au părăsit sirienii tabăra de război?`
`2. Ce dar a transportat Hazael pentru Elisei și în ce fel?`
`3. La ce idoli s-a închinat Iehu?`
`4. În ce loc a murit Atalia?`
`5. Ce se întâmplă dacă ne rugăm fără să ne cunoaștem pe noi înșine?`