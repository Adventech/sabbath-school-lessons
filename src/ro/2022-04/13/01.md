---
title:  Judecata
date:   17/12/2022
---

> <p>Textul de memorat</p>
> „Toți trebuie să ne înfățișăm înaintea scaunului _____________ ________________ al lui Hristos, pentru ca fiecare să-și primească ___________________ după ___________________________________ pe care-l va fi făcut când trăia în trup” (2 Corinteni 5:10).

Dacă Scriptura este clară în privința a ceva, atunci acel ceva este realitatea judecății. Dumnezeu va judeca lumea. Sunt numeroase și extrem de clare textele atât din Vechiul, cât și din Noul Testament. Dreptatea, care lipsește atât de mult aici și acum, va exista într-o zi.

Biblia spune că „știința [lui Dumnezeu] este desăvârșită” (Iov 37:16) și că El „cunoaște toate lucrurile” (1 Ioan 3:20), inclusiv intențiile noastre cele mai tainice (Eclesiastul 12:14; Ieremia 17:10). Ne putem ascunde de toți și de toate, dar nimic nu este ascuns de Dumnezeu. Această realitate implică faptul că El nu are nevoie de judecată pentru a cunoaște viața fiecărui individ. Judecățile lui Dumnezeu sunt de fapt un demers divin întreprins pentru binele creaturilor Sale, atât din ceruri, cât și de pe pământ. Acest proces este de natură cosmică și istorică, fiindcă Lucifer și-a început răzvrătirea în cer și apoi a extins-o în această lume (Apocalipsa 12:7-9).

`De înțeles: Procesul de judecată de la sfârșitul timpului are trei faze principale: judecata preadventă, judecata din timpul miei de ani și judecata executorie. Întregul proces se încheie cu reabilitarea celor drepți și cu a doua moarte a celor nelegiuiți.`