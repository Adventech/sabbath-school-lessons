---
title:  Studiu suplimentar
date:   02/12/2022
---

**Studiu suplimentar:** Ellen G. White, Tragedia veacurilor, capitolele 33 și 34

„Pe eroarea fundamentală a nemuririi naturale a sufletului se bazează doctrina stării conştiente în moarte, doctrină care, ca şi cea a chinului veşnic, este contrară Scripturii, raţiunii şi simțului de omenie. Potrivit credinţei populare, cei răscumpăraţi care se află în cer sunt conştienţi de tot ce se petrece pe pământ, mai ales de tot ce se întâmplă în viaţa prietenilor de care s-au despărţit. Dar cum ar putea cei morţi să fie fericiţi ştiind necazurile celor vii, fiind martori la păcatele comise de cei dragi şi văzându-i cum trec prin atâtea suferinţe, dezamăgiri şi necazuri în viaţă? De câtă fericire cerească ar avea parte cei care plutesc deasupra prietenilor lor de pe pământ? O, cât de revoltătoare este credinţa că, îndată ce suflarea părăseşte trupul, sufletul celui nepocăit este încredinţat flăcărilor iadului! Ce suferinţă cumplită trebuie să fie pentru cei care îşi văd prietenii mergând în mormânt nepregătiţi, numai pentru a începe o veşnicie de durere şi păcat!” (Ellen G. White, Tragedia veacurilor, p. 545).

**Studiu zilnic: 1 Imparati 20 – 2 Imparati 4;**

**Ellen G. White, Rugăciunea, capitolul 11 (până la par. „Dacă vrem ca rugăciunile noastre să fie ascultate...”)**

`1. Cine l-a ațâțat pe Ahab să facă mai rău decât alții înaintea Domnului?`
`2. Ce a exclamat Elisei când Ilie s-a înălțat la cer?`
`3. De ce anume avea nevoie Elisei ca mâna Domnului să fie peste el și să prorocească?`
`4. Ce minuni de înmulțire a făcut profetul Elisei în 2 Imparati 4?`
`5. Ce argument este cel mai elocvent în favoarea noastră?`