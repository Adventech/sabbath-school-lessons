---
title:  Războiul din spatele tuturor războaielor
date:   30/03/2024
---

> <p>De memorat</p>
> „Şi în cer s-a făcut un război. _______________________ și îngerii lui s-au luptat cu balaurul. Şi _______________________ cu îngerii lui s-au luptat şi ei, dar ________________________________________; şi locul lor nu li s-a mai găsit în cer” (Apocalipsa 12:7,8).

Cum poate un Dumnezeu al iubirii să permită atât de mult rău? De ce li se întâmplă lucruri rele oamenilor buni? În studiul din această săptămână vom analiza debutul conflictului milenar dintre bine și rău.

Dumnezeu este un Dumnezeu al iubirii incredibile. Iubirea este însăși natura sa (1 Ioan 4:7,8). Toate acțiunile Sale izvorăsc din iubire (Ieremia 31:3). Iubirea nu poate fi niciodată impusă sau reglementată prin lege. A refuza cuiva puterea de a alege înseamnă a-i distruge capacitatea de a iubi, iar a-i distruge capacitatea de a iubi înseamnă a eradica posibilitatea de a fi cu adevărat fericit. De aceea, Dumnezeu ne câștigă loialitatea prin iubire. El gestionează marea luptă dintre bine și rău într-un așa mod încât păcatul să nu mai apară niciodată în univers. Scopul Lui este să demonstreze înaintea întregului univers că El a acționat dintotdeauna în interesul ființelor create de El. Privind lumea prin prisma iubirii lui Dumnezeu, în lumina marii lupte dintre bine și rău, fiecare dintre noi primește asigurarea că binele va învinge răul, pentru totdeauna.

De citit ca bază a studiului: Ellen G. White, Tragedia veacurilor1, cap. 29, 30.

**6 aprilie: Sabatul Colportorului și al Misiunii prin Literatură**