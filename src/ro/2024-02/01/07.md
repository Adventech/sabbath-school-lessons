---
title:  Studiu suplimentar
date:   05/04/2024
---

„Expulzându-l pe Satana din ceruri, Dumnezeu Şi-a demonstrat dreptatea şi a protejat onoarea tronului Său. Dar, când omul păcătuise prin cedarea în faţa înşelăciunilor acestui spirit apostat, Dumnezeu Şi-a dovedit iubirea dându-L pe singurul Său Fiu să moară pentru omenirea decăzută. Caracterul lui Dumnezeu s-a văzut în lucrarea de răscumpărare. Argumentul puternic al crucii demonstrează universului întreg că drumul păcatului pe care l-a ales Lucifer nu putea fi pus în niciun fel pe seama guvernării lui Dumnezeu. […] În timp ce declară că Legea este de neschimbat, crucea de pe Calvar face cunoscut universului că plata păcatului este moartea. În strigătul muribund al Mântuitorului, «S-a isprăvit! », a răsunat clopotul de moarte al lui Satana. Marea luptă care durase atât de mult timp s-a decis în acel moment, iar eradicarea finală a păcatului a devenit o certitudine. Fiul lui Dumnezeu a trecut prin porţile mormântului pentru ca, «prin moarte, să nimicească pe cel ce are puterea morţii, adică pe diavolul» (Evrei 2:14)” (Ellen G. White, Tragedia veacurilor, p. 503).

Întrebările suplimentare de la studiul de vineri sunt un ajutor și o încurajare pentru a studia zilnic Biblia. Recomandăm folosirea acestora la începutul sau la sfârșitul lecției din Sabat în biserici, cu răspunsuri rapide. În acest trimestru, întrebările din cartea Divina vindecare sunt formulate după ediția tipărită.

**Studiu zilnic:** Plângeri 4 – Ezechiel 5; Ellen G. White, Divina vindecare, capitolul „Carnea ca aliment”.

`1. Ce este mai mare decât păcatul Sodomei?`
`2. Unde au trecut moștenirea și casele noastre?`
`3. Cum era cartea din mâna întinsă spre profet și ce scria în ea?`
`4. De ce Își va întoarce Dumnezeu ochii de la popor, iar ochiul Lui va fi fără milă?`
`5. De ce carnea de pește constituie o cauză a îmbolnăvirii celor ce o consumă?`