---
title:  Lucifer înșală, Hristos biruiește
date:   01/04/2024
---

Nu există nicio explicație logică pentru revolta lui Lucifer. Mândrialui a dus la răzvrătire deschisă. L-a acuzat pe Dumnezeu că este nedrept
și necinstit. I-a infectat pe îngeri cu îndoielile și acuzațiile lui.

`3 Citește Apocalipsa 12:4. Ce capacități de a înșela deține Satana? Câți îngeri au crezut minciunile lui despre Dumnezeu?`

Când în cer a izbucnit războiul, îngerii au fost nevoiți să decidă pecine să urmeze: pe Isus sau pe Lucifer. Cum a fost acest război din cer? A fost un război fizic? Un conflict de idei? Sau ambele? Nu cunoaștem detaliile, dar conflictul a fost suficient de fizic încât Satana și îngerii lui să fie în final „arunca[ți] pe pământ” și „locul lor nu li s-a mai găsit în cer”(Apocalipsa 12:8,9). Această luptă include, în mod evident, un oarecare caracter fizic. Un lucru este sigur: toți îngerii au fost nevoiți să decidă dacă sunt de partea lui Hristos sau împotriva Lui. Îngerii loiali au decis să asculte de poruncile pline de iubire ale lui Hristos, în timp ce o treime din îngeri au ascultat de Lucifer, L-au nesocotit pe Dumnezeu și au pierdut cerul. Și noi, în acest moment critic al istoriei pământului, suntem chemați să decidem dacă suntem pentru sau împotriva lui Hristos. Și noi trebuie să declarăm dacă suntem de partea lui Hristos sau a lui Satana.

`4 Citește Geneza 2:15-17; Exodul 32:26; Iosua 24:15; 1 Imparati 18:20,21 și Apocalipsa 22:17. Ce principiu fundamental din marea luptă ne învață acesteversete?`

Când a creat oamenii, Dumnezeu a sădit adânc în creierul nostru capacitateade a gândi, de a judeca rațional și de a alege. Esența umanității noastre este capacitatea de a face alegeri morale. Nu suntem simpli roboți. Am fost creați după chipul lui Dumnezeu, diferiți de creația animală, având capacitatea de a face alegeri morale și de a trăi după principii spirituale veșnice. Din momentul răzvrătirii lui Lucifer în cer, Dumnezeu Și-a chemat poporul să răspundă la iubirea Sa și să asculte de poruncile Lui, prin alegerea de a-I sluji Lui.

`Ce lecții din conflictul din cer pot fi transpuse în lupta noastră personală curăul? Întrucât Satana a putut să înșele acele ființe neprihănite și sfinte, ceînțelegem despre încercările lui malefice de a ne înșela și pe noi?`