---
title:  Studiu suplimentar
date:   10/05/2024
---

„Când Biblia a fost proscrisă de autoritatea religioasă şi civilă, când declaraţiile ei au fost denaturate şi s-a făcut orice efort pe care oamenii şi demonii l-au putut inventa pentru a abate mintea oamenilor de la ea, când aceia care îndrăzneau să vestească adevărurile ei sfinte erau urmăriţi, trădaţi, torturaţi, îngropaţi în celulele temniţelor, martirizaţi pentru credinţa lor sau obligaţi să fugă în fortăreţele munţilor şi în peşterile şi vizuinile pământului – atunci au prorocit cei doi martori credincioşi îmbrăcaţi în saci. Cu toate acestea, ei şi-au continuat mărturia pe toată perioada celor 1.260 de ani. În vremurile cele mai întunecate au existat oameni credincioşi care au iubit Cuvântul lui Dumnezeu şi voiau să-I apere onoarea. Acestor slujitori devotaţi le-a fost dată înţelepciunea, puterea şi autoritatea să proclame adevărul Său în tot acest timp. […] Cei care aleseseră să intre în rândurile revoltei au fost lăsaţi să-i culeagă roadele […]. Din provinciile pustiite şi din oraşele ruinate s-a auzit un strigăt cumplit. Franţa a fost zguduită ca de cutremur. Religia, legea, ordinea socială, familia, statul şi biserica – toate au fost retezate de mâna nelegiuită care se ridicase împotriva legii lui Dumnezeu. […] Dacă biserica nu va urma calea deschisă de Providenţă, acceptând orice rază de lumină şi îndeplinind orice datorie care îi va fi descoperită, religia va degenera în mod inevitabil în îndeplinirea unor forme, iar spiritul adevăratei evlavii va dispărea” (Tragedia veacurilor, p. 267, 268, 286, 316).

**Studiu zilnic**: Ezechiel 34 – 40; Ellen G. White, Divina vindecare, capitolul „Ziditorii căminului”.

`1. Din ce cauză au ajuns oile Domnului de jaf și sunt prada tuturor fiarelor câmpului?`
`2. Din ce pricină va ajunge o pustietate muntele Seirului și tot Edomul?`
`3. Pe cine reprezentau oasele care au înviat?`
`4. Din ce era confecționată sfoara de măsurat cetatea din viziunea profetului?`
`5. Ce există în jurul fiecărei familii și ar trebui păstrat intact?`