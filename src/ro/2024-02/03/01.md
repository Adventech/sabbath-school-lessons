---
title:  Lumina alungă întunericul
date:   13/04/2024
---

> <p>De memorat</p>
> „Isus le-a zis: «_______________________ mai este puţină vreme în mijlocul vostru. Umblaţi ca unii care ____________________________ lumina, ca să _______________________________________ întunericul: cine umblă în întuneric nu ştie unde merge»” (Ioan 12:35).

În Apocalipsa, diavolul este descris ca un balaur și un șarpe (12:9). Este un balaur pentru că vrea să distrugă poporul lui Dumnezeu și un șarpe pentru că folosește minciuni viclene pentru a înșela. După moartea Domnului Hristos, mii de oameni au fost torturați, aruncați la lei și arși pe rug de Roma imperială. În ciuda acestor pedepse crude, mulți au rămas credincioși, Evanghelia a continuat să se răspândească și biserica a crescut. Drept rezultat, Satana și-a schimbat strategia. Mulți păgâni au fost botezați, dar fără o instruire temeinică în ce privește adevărul biblic. Deoarece conducătorii îmbinau adevărurile Scripturii cu tradițiile populare, rătăcirea a inundat biserica. Secolele IV și V au fost epoci de compromis, în care practicile păgâne erau combinate cu învățăturile creștine.

Dar, și în cele mai dificile vremuri, Dumnezeu a fost cu poporul Său, care, prin puterea Duhului Sfânt, a rămas neclintit, chiar și în fața presiunii de a renunța la convingerile sale. Copiii lui Dumnezeu au rămas loiali voii lui Dumnezeu descoperite în Scriptură și au apărat cu fermitate adevărul Cuvântului Său.

**De citit ca bază pentru studiu:** Ellen G. White, Tragedia veacurilor, cap. 3

**13 – 20 aprilie: Săptămâna Libertății Religioase**

**20 aprilie: Ziua Libertății Religioase (colectă)**