---
title:  Studiu suplimentar
date:   19/04/2024
---

În multe părți ale lumii, în special acolo unde oamenii au acces liber la Biblie, Satana a folosit alte mijloace pentru a slăbi influența Scripturii. Moduri foarte eficiente sunt diferitele investigații de tip științific sau chiar cercetări biblice în virtutea cărora se propun poziții care, dacă ar fi acceptate, ar submina încrederea în Cuvântul lui Dumnezeu. De exemplu, deși cartea lui Daniel susține că a fost scrisă cu peste 500 de ani înainte de Hristos, mulți cercetători cred că a fost compusă la mijlocul secolului al II-lea î.H. Ei afirmă că trebuie să fi fost scrisă mai târziu, pentru că profetul nu ar fi putut prezice cu acuratețe viitorul. Prin urmare, afirmă ei, cartea Daniel nu a fost scrisă atunci când se afirmă în ea că a fost scrisă, ci sute de ani mai târziu. Din nefericire, această minciună despre Biblie este una dintre multele minciuni pe care cercetarea modernă caută să ni le impună. Ba, mai mult, din păcate, mulți oameni acceptă această eroare pentru că, la urma urmei, este susținută de oameni care pretind că ei cred în Biblie. Nu este de mirare că Pavel ne avertizează: „Cercetați toate lucrurile și păstrați ce este bun” (1 Tesaloniceni 5:21, vezi și Faptele 20:30).

**Studiu zilnic:** Ezechiel 13 – 19; Ellen G. White, Divina vindecare, capitolul „Stimulente și narcotice”.

`1. Ce ziceau prorocii mincinoși când rătăceau pe poporul Domnului?`
`2. Cu ce lemn dintre copacii din pădure sunt comparați locuitorii Ierusalimului?`
`3. Care a fost nelegiuirea surorii Sodoma?`
`4. Ce se va întâmpla cu sufletul care păcătuiește?`
`5. Care este singura cale sigură în ce privește ceaiul, cafeaua, tutunul și băuturile alcoolice?`