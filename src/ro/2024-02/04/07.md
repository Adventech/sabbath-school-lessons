---
title:  Studiu suplimentar
date:   26/04/2024
---

„Dumnezeu a îngăduit ca o mare lumină să strălucească asupra minţii acestor bărbaţi aleşi, descoperindu-le multe dintre erorile Romei, dar ei n-au primit toată lumina care trebuia dată lumii. Prin intermediul lor, Dumnezeu scotea poporul din întunericul romano-catolicismului, dar mai existau obstacole mari şi multe cu care oamenii urmau să se confrunte. El i-a condus înainte pas cu pas, pe măsură ce puteau suporta lumina, căci nu erau pregătiţi să o primească dintr-odată pe toată. Dacă le-ar fi fost prezentată, i-ar fi făcut să se îndepărteze de ea, având acelaşi efect pe care îl are strălucirea soarelui de amiază asupra celor care au stat îndelung în întuneric. De aceea El le-a descoperit-o conducătorilor puţin câte puţin, în măsura în care putea fi acceptată de oameni. [...] Într-o altă scrisoare, [...] Hus [...] a adăugat aceste sfaturi mişcătoare: «Fie ca slava lui Dumnezeu şi mântuirea sufletelor, nu deţinerea de bunuri şi averi să-ţi ocupe mintea! Nu-ți împodobi casa mai mult decât sufletul şi, mai presus de orice, acordă toată atenţia clădirii spirituale! Fii evlavios şi smerit cu cei săraci şi nu-ţi da averea pe petreceri!” (Tragedia veacurilor, p. 103, 105, 106).

**Studiu zilnic:** Ezechiel 20 – 26; Ellen G. White, Divina vindecare, capitolul „Traficul de alcool și prohibiția”.

`1. Cum profetiza Ezechiel că aveau să fie loviturile sabiei?`
`2. Cine erau Ohola și Oholiba?`
`3. Ce i-a răpit Domnul lui Ezechiel, ce-i era lui mai scump în ochi?`
`4. Cine era împăratul tuturor împăraților adus împotriva Tirului?`
`5. Ce fac practic bisericile care acceptă membri care fac comerț cu băuturi alcoolice?`