---
title:  Studiu suplimentar
date:   21/06/2024
---

Încă din 1851, pionierii adventiști au identificat a doua fiară din Apocalipsa 13:11-17 drept Statele Unite ale Americii. Însă probabil că era greu de închipuit pe atunci cum ar putea Statele Unite să determine lumea să se închine primei fiare (Apocalipsa 13:12). Chiar și în anii 1880, întreaga flotă a Statelor Unite era alcătuită din doar 48 de nave vechi. După încheierea Războiului Rece însă, nicio putere nu se mai poate compara cu Statele Unite din punct de vedere militar. Și, deși americanii se bucură de libertăți extraordinare, nu este greu să ne imaginăm cum, pe măsură ce vremurile vor deveni tot mai grele, acele libertăți vor fi călcate în picioare sau chiar complet nesocotite. Mulți cred că inclusiv acum vedem întâmplându-se lucrul acesta.

„Toţi cei care vor refuza să se supună [poruncii privind păzirea sabatului fals] vor primi pedepse civile şi, în cele din urmă, se va susţine că merită pedeapsa cu moartea. Pe de altă parte, legea lui Dumnezeu, care impune păzirea zilei de odihnă a Creatorului, se cere respectată şi îi ameninţă cu mânia divină pe toţi cei care calcă principiile ei” (Tragedia veacurilor, p. 604).

**Studiu zilnic:** Ioel 2 – Amos 5; Ellen G. White, Divina vindecare, capitolul „O adevărată cunoaștere a lui Dumnezeu”.

`1. Ce face Domnul pentru ca pământul să nu se teamă, ci să se bucure?`
`2. Ce meserie avea Amos și când a avut el vedenii despre Israel?`
`3. Cui Își descoperă Domnul Dumnezeu taina?`
`4. Ce trebuie să facem pentru ca Domnul să fie cu noi, cum spunem noi?`
`5. Cine și ce face ca Pământul să-și păstreze poziția în timpul rotației și Soarele să răsară pe cer?`