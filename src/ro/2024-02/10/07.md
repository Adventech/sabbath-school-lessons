---
title:  Studiu suplimentar
date:   07/06/2024
---

O carte recentă scrisă de Lee Strobel, The Case for Heaven („Pledoarie pentru cer”), are ca premisă faptul că morții continuă să trăiască într-un fel de existență conștientă, „experiențele din pragul morții” fiind folosite ca „dovezi”. Iată un exemplu: „O altă fată, care a avut o experiență la limita morții în timpul unei operații la inimă, a spus că l-a întâlnit pe fratele ei în viața de apoi – lucru de care a fost surprinsă, pentru că nu avea un frate. După ce și-a revenit și i-a povestit tatălui ei, acesta i-a dezvăluit că avea, într-adevăr, un frate, dar că acesta murise înainte ca ea să se fi născut” (Lee Strobel, The Case for Heaven, 2021, p. 69). Totuși Strobel se chinuie să armonizeze ideea de viață de apoi care ar începe imediat după moarte cu învățătura biblică clară că numai la revenirea lui Hristos creștinii își vor primi răsplata finală.

„Mulţi se vor confrunta cu spirite ale demonilor care se vor da drept rude sau prieteni şi vor enunţa cele mai periculoase erezii. Aceşti vizitatori vor face apel la cele mai calde sentimente ale noastre şi vor face minuni pentru a-şi susţine afirmaţiile. Trebuie să fim pregătiţi să ne împotrivim lor cu adevărul biblic că morţii nu ştiu nimic şi că cei care apar astfel sunt spirite de demoni. […] [Satana] îşi atinge scopul numai atunci când oamenii cedează în faţa ispitelor lui. Însă cei care caută cu seriozitate să cunoască adevărul şi se străduiesc să-şi cureţe sufletele prin ascultare, făcând astfel tot ce pot pentru a se pregăti de luptă, vor găsi la Dumnezeul adevărului o apărare sigură.” (Tragedia veacurilor, p. 560).

**Studiu zilnic:** Osea 2 – 8; Ellen G. White, Divina vindecare, capitolul „Influențele din cămin”.

`1. Prin ce urma să Se logodească Dumnezeu cu poporul Său?`
`2. Ce lucruri iau mințile omului?`
`3. Cum este evlavia lui Efraim și a lui Iuda?`
`4. Cum și-au ales evreii împărații și căpeteniile?`
`5. Cu ce ar trebui să se familiarizeze părinții și ce ar trebui să înțeleagă?`