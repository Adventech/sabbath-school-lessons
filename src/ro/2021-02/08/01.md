---
title:  Legea legământului
date:  15/05/2021
---

> <p>Textul de memorat</p>
> „Să ştii dar că Domnul, Dumnezeul tău, este singurul Dumnezeu. El este un Dumnezeu credincios şi Îşi ţine legământul şi îndurarea până la al miilea neam de oameni faţă de cei ce-L iubesc şi păzesc poruncile Lui.” (Deuteronomul 7:9)

Una dintre cele mai importante expresii din Psalmul 23 arată unde doreşte Domnul să ne conducă, prin povăţuirea pe care ne-o oferă. „Mă povăţuieşte pe cărări drepte din pricina Numelui Său”, declară David în versetul 3 (subliniere adăugată). Dumnezeu nu ne va conduce pe căi greşite. El ne va arăta căi sigure pentru umblarea noastră spirituală.

Care sunt „cărările drepte” şi sigure? Autorul unui alt psalm răspunde la această întrebare printr-o rugăminte adresată lui Dumnezeu: „Povăţuieşte-mă pe cărarea poruncilor Tale, căci îmi place de ea!” (Psalmii 119:35, subliniere adăugată). „Căci toate poruncile Tale sunt drepte” (Psalmii 119:172). Legea lui Dumnezeu este o cărare sigură şi stabilă prin mlaştina înşelătoare a existenţei umane.

Studiul din săptămâna aceasta se concentrează pe Legea lui Dumnezeu şi pe locul ei în legământul de la Sinai.

`Studiul pe scurt: Ce a însemnat alegerea poporului Israel? Cum se aseamănă ea cu alegerea noastră? Cât de importantă a fost Legea în cadrul legământului? Legământul a fost făcut în mod necondiţionat? De ce este ascultarea parte integrantă a relaţiei de legământ?`