---
title:  N-a rămas decât Noe”
date:  15/04/2021
---

„Toate făpturile care erau pe faţa pământului au fost nimicite, de la om până la vite, până la târâtoare şi până la pasările cerului; au fost nimicite de pe pământ. N-a rămas decât Noe şi ce era cu el în corabie” (Geneza 7:23).

În versetul de mai sus se găseşte prima menţiune din Scriptură despre conceptul de „rămăşiţă”. Cuvântul tradus cu „a rămas” provine dintr-un alt cuvânt, ale cărui forme de bază sunt folosite de multe ori în Vechiul Testament unde este transmisă ideea de „rămăşiţă”.

„Dumnezeu m-a trimis înaintea voastră pentru a vă păstra o rămăşiţă pe pământ şi pentru a vă salva vieţile printr-o mare eliberare” (Geneza 45:7, NTR; subliniere adăugată).

„Şi cel rămas în Sion, cel lăsat în Ierusalim, se va numi «sfânt», oricine va fi scris printre cei vii, la Ierusalim” (Isaia 4:3; subliniere adăugată).

„În ziua aceea, Stăpânul Îşi va întinde mâna pentru a doua oară ca să răscumpere rămăşiţa poporului Său, pe cei rămaşi […]” (Isaia 11:11, NTR; subliniere adăugată).

În toate aceste cazuri, cuvintele scrise cu italice sunt legate de sensul expresiei „a rămas” din Geneza 7:23.

`7. Cum înţelegi conceptul de rămăşiţă în versetul de mai jos? Care sunt circumstanţele care au dus la o rămăşiţă? Cum se potriveşte legământul cu ideea de rămăşiţă? Geneza 7:23`

La vremea potopului, Creatorul lumii a devenit Judecătorul lumii. Judecata globală care se apropia a ridicat întrebarea dacă orice formă de viaţă de pe pământ – chiar şi cea umană – avea să fie distrusă. Dacă nu, cine aveau să fie supravieţuitorii? Cine avea să fie rămăşiţa?

În cazul acesta, au fost Noe şi familia lui (Geneza 6:18). Totuşi, salvarea lui Noe a fost legată de legământul lui Dumnezeu cu el – un legământ care şi-a avut originile în şi a fost îndeplinit de un Dumnezeu al milei şi al harului. Ei au supravieţuit doar datorită a ceea ce Dumnezeu a făcut pentru ei, oricât de importantă a fost cooperarea lor. Indiferent care au fost obligaţiile lui Noe din cadrul legământului şi cu câtă credincioşie le-a respectat, singura lui speranţă a fost în mila lui Dumnezeu.

`Conform propriei înţelegeri cu privire la evenimentele ultimelor zile, când Dumnezeu va avea o rămăşiţă (vezi Apocalipsa 12:17), ce analogii putem găsi în istoria lui Noe care să ne ajute să ne pregătim pentru a face parte din rămăşiţă?`