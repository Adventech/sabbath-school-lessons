---
title:  'Cum acţionează păcatul (Geneza 6:5)'
date:  11/04/2021
---

Părerea lui Dumnezeu la sfârşitul lucrării Sale de creaţie a fost că toate „erau foarte bune” (Geneza 1:31). Apoi a apărut păcatul, iar paradigma s-a schimbat. Lucrurile nu au mai fost deloc „foarte bune”. Creaţia ordonată a lui Dumnezeu a fost stricată de păcat şi de toate urmările lui detestabile. Răzvrătirea a atins proporţii îngrozitoare în zilele lui Noe; răul mistuia rasa umană. Cu toate că Biblia nu ne dă multe detalii (vezi Ellen G. White, Patriarhi şi profeţi, pp. 90-92), păcatele şi răzvrătirea erau în mod clar lucruri pe care nici chiar un Dumnezeu iubitor, răbdător şi iertător nu le mai putea tolera.

`Cum de lucrurile s-au înrăutăţit atât de repede? Poate că răspunsul nu este atât de greu de găsit. Câţi oameni, astăzi, uitându-se la păcatele lor, nu s-au întrebat acelaşi lucru: Cum de s-au înrăutăţit lucrurile atât de repede?`

**1. Caută textele din lista de mai jos. Scrie ideea pe care o subliniază. Observă progresia constantă a păcatului:**

`a) Geneza 3:6`

`b) Geneza 3:11-13`

`c) Geneza 4:5`

`d) Geneza 4:8`

`e) Geneza 4:19`

`f) Geneza 4:23`

`g) Geneza 6:2`

`h) Geneza 6:5,11`

Lucrurile relatate în Geneza 6:5 şi în Geneza 11 nu au apărut din neant. A existat o istorie înaintea lor. Această urmare groaznică a avut o cauză. Păcatul s-a înrăutăţit progresiv. El tinde să facă aşa. Păcatul nu este ca o tăietură sau ca o rană, cu anumite procese automate, integrate, care să aducă vindecare. Dimpotrivă, dacă nu este stăpânit, păcatul se înmulţeşte şi nu se mulţumeşte niciodată până când nu duce la distrugere şi la moarte. Nu este nevoie să ne imaginăm viaţa dinainte de potop pentru a vedea acest principiu la lucru. El este peste tot în jurul nostru chiar şi acum. Nu este de mirare că Dumnezeu urăşte păcatul. Nu este de mirare că, mai devreme sau mai târziu, păcatul va fi eradicat. Un Dumnezeu drept şi iubitor nu ar putea proceda altfel.

Bineînţeles, vestea bună este că, deşi vrea să scape de păcat, El vrea să-i salveze pe păcătoşi. În aceasta constă legământul.