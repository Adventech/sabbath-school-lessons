---
title:  „Pentru toate neamurile de oameni, în veci”
date:  10/04/2021
---

> <p>Textul de memorat</p>
> „Dar Noe a căpătat milă înaintea Domnului.” (Geneza 6:8)

Bacteriile sunt organisme vegetale prea mici pentru a fi observate fără microscop. O bacterie obişnuită nu arată mai mare decât un vârf de creion, chiar şi după ce a fost mărită de o mie de ori la microscop. În condiţii favorabile pentru creşterea lor – suficientă căldură, umezeală şi hrană -, bacteriile se înmulţesc într-un ritm extrem de rapid. De pildă, anumite bacterii se reproduc prin simplă fisiune (sau diviziune): o celulă matură se divide pur şi simplu în două celule-fiice. Când fisiunea are loc în fiecare oră, o singură bacterie poate să producă 18 000 000 de noi bacterii în 24 de ore. După 48 de ore, sute de miliarde de bacterii vor apărea.

Acest fenomen microscopic din lumea naturală ilustrează înmulţirea rapidă a răului după căderea în păcat. Înzestraţi cu un intelect uriaş, cu o sănătate robustă şi cu longevitate, oamenii care aparţineau acestei rase viguroase L-au părăsit pe Dumnezeu şi şi-au pângărit puterile rare în căutarea nelegiuirii sub toate formele. În timp ce bacteriile pot fi distruse de lumina soarelui, de substanţe chimice sau de temperaturi mari, Dumnezeu a ales să pună capăt acestei rebeliuni galopante printr-un potop universal.

`Studiul pe scurt: Ce i-a făcut păcatul creaţiei lui Dumnezeu? Care erau trăsăturile speciale ale lui Noe? Ce elemente au fost implicate în legământul cu Noe? În ce fel este descoperit harul lui Dumnezeu în legământul încheiat cu Noe înaintea potopului? Ce ne învaţă legământul pe care Dumnezeu l-a făcut cu omenirea după potop despre dragostea Lui universală pentru noi?`