---
title:  ineri, 16 aprilie Un gând de încheiere
date:  16/04/2021
---

„Curcubeul, care este un fenomen fizic natural, a fost un simbol potrivit al făgăduinţei lui Dumnezeu de a nu mai distruge niciodată pământul printr-un potop. În măsura în care condiţiile pământului aveau să fie complet diferite după potop şi în multe părţi ale lumii ploaia avea să ia locul bobiţelor de rouă binefăcătoare care udau solul înainte de potop, ceva trebuia făcut pentru a linişti temerile omului ori de câte ori ploaia începea să cadă. Ochii spirituali pot vedea în fenomenele naturale revelaţiile lui Dumnezeu despre Sine Însuşi (vezi Romani 1:20). Astfel, curcubeul este pentru cel credincios o dovadă că ploaia va aduce binecuvântări, nu o distrugere universală.” – The SDA Bible Commentary, vol. 1, p. 265.

Rezumat: În studiul din săptămâna aceasta am remarcat că legămintele pe care Dumnezeu le-a făcut cu Noe sunt primele legăminte analizate în mod explicit în Biblie. Ele manifestă preocuparea plină de îndurare a lui Dumnezeu faţă de membrii familiei omeneşti şi dorinţa Lui de a intra într-o relaţie mântuitoare cu ei. „Acest simbol din nor trebuie să le întărească tuturor încrederea în Dumnezeu, căci el este o dovadă a milei şi a bunătăţii divine faţă de om.” – Ellen G. White, Istoria mântuirii, p. 71.

STUDIU LA RÂND – BIBLIA ŞI CARTEA EVANGHELIZARE

**Biblia: Habacuc 1-Hagai 1**

`1. Unde scrie despre „o lucrare pe care n-aţi crede-o dacă v-ar povesti-o cineva”?`

`2. Cine şi prin ce mijloace voia „să scape din mâna nenorocirii”?`

`3. Ce va face acel „popor smerit şi mic”?`

`4. Ce anume şi în ochii cui părea „ca o nimica”?`

Evanghelizare, Secţiunea 13, subcapitolul „Pastorii care prezintă studii biblice în cămin”

`5. De ce anume au nevoie „cei slabi din turmă”?`