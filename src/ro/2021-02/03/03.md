---
title:  'Omul Noe (Geneza 6:9)'
date:  12/04/2021
---

**2. Din toate pasajele care vorbesc despre răul din lumea antediluviană, omul Noe se distinge în contrast cu cei din jurul lui. Urmăreşte în textul de mai sus cele trei aspecte particulare pe care Biblia le menţionează despre el. În măsura în care poţi, scrie ce crezi că înseamnă aceste trei aspecte:**

`a) Noe era „un om neprihănit`

`b) El era „fără pată”`

`c) El „umbla cu Dumnezeu”`

Fără nicio îndoială, Noe era un om care avea o relaţie mântuitoare cu Domnul. Era cineva cu care Dumnezeu putea lucra, cineva care Îl asculta, I se supunea şi se încredea în El. Iată de ce Domnul a putut să îl folosească pe Noe pentru a-Şi împlini planurile şi de ce Petru, în Noul Testament, l-a numit un „propovăduitor al neprihănirii” (2 Petru 2:5).

`3. Cum ne ajută textul de mai jos să înţelegem relaţia dintre Noe şi Domnul? Geneza 6:8`

Cuvântul „milă” apare aici pentru prima dată în Scriptură şi în mod clar are acelaşi înţeles ca în referinţele din Noul Testament unde este descrisă bunăvoinţa plină de îndurare a lui Dumnezeu manifestată în dreptul păcătoşilor lipsiţi de orice merite. Astfel, noi trebuie să înţelegem că oricât de „fără pată” şi de „neprihănit” a fost Noe, şi el era tot un păcătos care avea nevoie de harul nemeritat al Dumnezeului său. În sensul acesta, Noe nu este cu nimic diferit de niciunul dintre noi care caută sincer să-L urmeze pe Domnul.

`Înţelegând că Noe a avut nevoie de harul lui Dumnezeu aşa cum avem şi noi, priveşte la viaţa ta şi întreabă-te: S-ar putea spune despre mine că sunt „neprihănit” şi”fără pată” şi că „umblu cu Dumnezeu”? Scrie motivele pentru oricare ar fi răspunsul tău si, dacă poţi, împărtăşeşte-le în cadrul grupei din Sabat.`