---
title:  Un gând de încheiere
date:  14/05/2021
---

„Spiritul de sclavie se naşte din căutarea de a trăi în conformitate cu religia legală prin efortul de a împlini cerinţele legii în puterea noastră. Există speranţă pentru noi doar atunci când ne aşezăm sub legământul pe care Dumnezeu l-a încheiat cu Avraam, care este legământul harului prin credinţa în Isus Hristos. Evanghelia care i-a fost predicată lui Avraam şi prin care el a avut speranţă este aceeaşi cu cea care ne este predicată nouă astăzi şi prin care putem avea speranţă. Avraam a privit la Isus, care este şi pentru noi Autorul şi Desăvârşitorul credinţei.” – Ellen G. White Comments, The SDA Bible Commentary, vol. 6, p. 1077.

Rezumat: Legământul pe care Dumnezeu l-a încheiat cu Israel la Sinai a fost un legământ al harului. După ce le-a dat nenumărate dovezi ale dragostei şi ale grijii Sale pline de har prin eliberarea extraordinară din robia egipteană, Dumnezeu i-a invitat pe copiii lui Israel să intre într-un legământ cu El care avea să le păstreze şi să le susţină libertăţile. Deşi au răspuns în mod pozitiv, israeliţilor le-a lipsit credinţa adevărată motivată de dragoste. Noi nu trebuie să repetăm eşecul poporului Israel şi să ignorăm uimitorul har care le-a fost acordat păcătoşilor.

STUDIU LA RÂND – BIBLIA ŞI CARTEA EVANGHELIZARE

**Biblia: Matei 3-9**

`1. Ce făceau Zebedei şi fiii lui când i-a văzut Domnul Isus?`

`2. Completează textul: „Când vă rugaţi, să nu fiţi ca …… .”`

`3. Completează textul: „Căci El îi învăţa ca unul care …… .”`

`4. Completează textul: „Isus străbătea toate cetăţile şi satele …… .”`

Evanghelizare, Secţiunea 13, subcapitolul „Experienţa şi metodele lui Ellen White în lucrarea personală”

`5. Unde anume s-a dus Ellen White, ca răspuns la o invitaţie stăruitoare?`