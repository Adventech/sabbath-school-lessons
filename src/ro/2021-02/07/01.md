---
title:  Legământul de la Sinai
date:  08/05/2021
---

> <p>Textul de memorat</p>
> „Aţi văzut ce am făcut Egiptului şi cum v-am purtat pe aripi de vultur şi v-am adus aici la Mine.” (Exodul 19:4)

Un copilaş care mai avea încă şase fraţi a suferit un accident şi a fost dus la spital. Acasă, rareori avea suficient din toate. Niciodată nu băuse mai mult decât o mică parte dintr-un pahar cu lapte. Dacă era plin, paharul trebuia împărţit între doi fraţi, iar cel care lua primul din el trebuia să fie atent să nu bea prea mult. După ce băieţelul a fost internat în spital, asistenta i-a adus un pahar mare cu lapte. El s-a uitat cu jind la el pentru o clipă şi apoi, având amintirea privaţiunilor de acasă, a întrebat: „Cât de mult pot să beau din el?” Asistenta, cu ochii înlăcrimaţi şi cu un nod în gât, i-a zis: „Bea-l tot, fiule, bea-l tot!” – H.M.S. Richards, „Free Grace” în Voice of Profecy News, iunie 1950, p. 4.

Asemenea acestui băieţel, a fost privilegiul Israelului antic, cum este şi al nostru, să bea cu îndestulare din izvoarele mântuirii. Eliberarea poporului Israel din secolele de sclavie şi de apăsare a fost o manifestare uimitoare a harului divin. În acelaşi mod, harul divin este implicat şi în eliberarea noastră din păcat.

`Studiul pe scurt: Ce imagini foloseşte Domnul pentru a descrie relaţia Sa cu Israel? În ce fel istoria exodului şi cea de la Sinai se aseamănă cu mântuirea personală? Care a fost rolul Legii în legământul de la Sinai?`