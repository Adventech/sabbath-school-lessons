---
title:  Un legământ veşnic
date:  17/04/2021
---

> <p>Textul de memorat</p>
> „Voi pune legământul Meu între Mine şi tine şi sămânţa ta după tine din neam în neam; acesta va fi un legământ veşnic, în puterea căruia Eu voi fi Dumnezeul tău şi al seminţei tale după tine.” (Geneza 17:7)

Mulţi dintre noi ne amintim foarte bine de câte o boală din copilărie care ne-a făcut să ne simţim rău şi care avea potenţialul de a se transforma în ceva mai grav. În noaptea lungă în care aveam febră, ne trezeam din aţipire şi o vedeam pe mama (sau pe tata) stând pe un scaun lângă patul nostru, în lumina slabă a nopţii.

În acelaşi fel, într-un sens figurat, uman, Dumnezeu a stat la căpătâiul unei lumi bolnave de păcat, când întunericul moral începea să se adâncească, în veacurile de după potop. Din acest motiv, El l-a chemat pe Avraam şi a făcut un plan ca, prin slujitorul Său credincios, să formeze un popor căruia să-i poată încredinţa cunoştinţa despre Sine şi prin care să dea mântuirea.

Prin urmare, Dumnezeu a intrat într-un legământ cu Avraam şi cu urmaşii lui, legământ care a accentuat mai în detaliu planul divin de a salva omenirea de urmările păcatului. Domnul nu avea să-Şi lase lumea de izbelişte, într-o nevoie atât de disperată. Săptămâna aceasta vom privi la desfăşurarea mai multor făgăduinţe ale legământului.

`Studiul pe scurt: Care este numele lui Dumnezeu? Ce înseamnă el? Care a fost semnificaţia numelor pe care Dumnezeu le-a folosit ca să Se identifice faţă de Avraam? De ce Dumnezeu i-a schimbat numele lui Avram în Avraam? De ce sunt numele importante? Ce condiţii sau obligaţii au fost ataşate legământului?`