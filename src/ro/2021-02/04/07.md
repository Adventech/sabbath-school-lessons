---
title:  Un gând de încheiere
date:  23/04/2021
---

Curcubeul este un semn al legământului lui Dumnezeu cu Noe. Citeşte Geneza 17:10 ca să descoperi care a fost semnul legământului lui Dumnezeu cu Avraam. Circumcizia „era menită: (1) să deosebească sămânţa lui Avraam de neamuri (Efeseni 2:11); (2) să perpetueze memoria legământului lui Iehova (Geneza 17:11); (3) să încurajeze cultivarea purităţii morale (Deuteronomul 10:16); (4) să reprezinte neprihănirea prin credinţă (Romani 4:11); (5) să simbolizeze circumcizia inimii (Romani 2:29); (6) să prefigureze ritualul creştin al botezului (Coloseni 2:11,12).” – The SDA Bible Commentary, vol. 1, pp. 322-333.

Curcubeul va rămâne un semn al făgăduinţei lui Dumnezeu până la sfârşitul lumii, dar semnul circumciziei, nu. Conform apostolului Pavel, Avraam a acceptat circumcizia ca pe un semn al neprihănirii pe care o primise prin credinţa în Dumnezeu (Romani 4:11). În vremea Noului Testament, circumcizia şi-a pierdut însemnătatea. În schimb, elementul esenţial este credinţa în Isus Hristos, care duce la o viaţă de ascultare. Citeşte Galateni 5:6; 6:15 şi 1 Corinteni 7:18,19.

Rezumat: Dumnezeu l-a chemat pe Avraam să intre într-o relaţie specială cu El, o relaţie care avea să descopere lumii planul de mântuire.

STUDIU LA RÂND – BIBLIA ŞI CARTEA EVANGHELIZARE

**Biblia: Hagai 2-Zaharia 6**

`1. Completează textul: „Încă puţină vreme şi voi`

`2. Din ce cauză avea să fie Ierusalimul „o cetate deschisă”?`

`3. Despre cine s-a spus că „sunt nişte oameni care vor sluji ca semne”?`

`4. Unde scrie despre „un preot pe scaunul lui de domnie”?`

Evanghelizare, Secţiunea 13, subcapitolul „Arta lucrării personale”

`5. Ce li se întâmplă adesea intelectualilor cu pregătirea cea mai înaltă?`