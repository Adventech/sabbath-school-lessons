---
title:  Sabatul înainte de Sinai
date:  24/05/2021
---

„Şi Moise le-a zis: «Domnul a poruncit aşa. Mâine este ziua de odihnă, Sabatul închinat Domnului; coaceţi ce aveţi de copt, fierbeţi ce aveţi de fiert şi păstraţi până a doua zi dimineaţa tot ce va rămâne!” (Exodul 16:23).

Citeşte în Exodul 16 relatarea despre mana care le-a fost oferită copiilor lui Israel în pustie, înainte de Sinai. Observă ce ne descoperă raportul biblic:

1. În fiecare zi putea fi folosită o porţie obișnuită de mană, dar în ziua a şasea israeliţii trebuiau să strângă o porţie dublă.
2. În Sabat nu cădea mană deloc.
3. Porţia în plus necesară pentru Sabat era păstrată din ziua a şasea fără să se strice, în timp ce în oricare altă zi mana nu ţinea până a doua zi.

`3. Ce ne descoperă această relatare în legătură cu sfinţenia Sabatului înainte de darea Legii la Sinai? (Vezi Exodul 16:23-28.)`

„De fapt, identificarea Sabatului cu ziua a şaptea, declaraţia că Domnul le-a dat Sabatul israeliţilor şi menţiunea că, la porunca lui Dumnezeu, poporul s-a odihnit în ziua a şaptea, toate arată negreşit spre instituirea primordială a Sabatului [la Creaţiune].” – G. F. Waterman, The Zondervan Pictorial Encyclopedia of the Bible, vol. 5, p. 184.

**4. În Exodul 16 se spune despre Sabat mult mai mult decât pare la prima vedere. Iată ce ne învaţă acest pasaj**:

`1. Care este ziua pregătirii pentru Sabat`

`2. A câta zi a săptămânii este Sabatul`

`3. Care este originea Sabatului`

`4. Ce fel de zi ar trebui să fie Sabatul`

`5. Este Sabatul o zi de post?`

`6. Este Sabatul un test al loialităţii faţă de Dumnezeu?`

`Cum se potriveşte înţelegerea ta despre Sabat cu ceea ce se spune despre el în Exodul 16?`