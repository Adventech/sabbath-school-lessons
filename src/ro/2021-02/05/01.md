---
title: 'Copii ai făgăduinţei'
date: 24/04/2021
---

> <p>Textul de memorat</p>
> „Şi iată că Eu sunt cu voi în toate zilele, până la sfârşitul veacului.” (Matei 28:20 d.p.)

Un tată şi fiica lui de zece ani îşi petreceau vacanţa pe malul mării. Într-o zi, au ieşit să se bucure de o baie în mare şi, deşi erau amândoi buni înotători, s-au separat unul de celălalt la o oarecare distanţă de ţărm. Tatăl, dându-şi seama că erau duşi de maree în larg, şi-a strigat fetiţa: „Mary, mă duc la ţărm să caut ajutor. Dacă oboseşti, întoarce-te pe spate. În felul acesta poţi pluti toată ziua! O să mă întorc la tine!”

„În scurt timp, mulţi căutători şi multe bărci au pornit în viteză pe apă în căutarea fetiţei. La mal, sute de persoane auziseră vestea şi aşteptau cu nerăbdare. Au trecut patru ore până au găsit-o, departe de ţărm: plutea pe spate liniştită, nefiind deloc speriată. Urale şi lacrimi de bucurie şi de uşurare i-au întâmpinat pe salvatori când s-au întors pe uscat cu preţioasa lor încărcătură, dar fetiţa a reacţionat foarte calm. I se părea oarecum ciudat modul în care ei se comportau. Ea a explicat: «Tata a spus că puteam să plutesc toată ziua şi că avea să se întoarcă la mine, aşa că n-am făcut decât să înot şi să plutesc pentru că am ştiut că el avea să vină.»” – H.M.S. Richards, „When Jesus Comes Back” în Voice of Prophecy News, martie 1949, p. 5.

`Studiul pe scurt: De ce Dumnezeu Se referă la Sine ca fiind scutul lui Avraam? Cum aveau să fie „toate familiile pământului” binecuvântate prin Avraam? Care este cea mai mare dintre toate făgăduinţele legământului?`