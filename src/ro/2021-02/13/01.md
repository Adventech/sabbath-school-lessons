---
title:  Viaţa în noul legământ
date:  19/06/2021
---

> <p>Textul de memorat</p>
> „Eu am venit ca oile să aibă viaţă, şi s-o aibă din belşug.” (Ioan 10:10 d.p.)

`Studiul din trimestrul acesta a fost despre legământ, care, pe scurt şi în modul cel mai simplu, este modul lui Dumnezeu de a spune: Iată cum te salvez din păcat. Punct.`

Deşi finalul grandios al făgăduinţei legământului este, desigur, viaţa veşnică într-o lume nouă, nu trebuie să aşteptăm până atunci, ci ne putem bucura de binecuvântările legământului astăzi. Domnul Se îngrijeşte de viaţa noastră astăzi; El vrea ce e mai bun pentru noi acum. Legământul nu este o învoială în care tu faci asta, asta şi asta şi, după mult timp, îţi vei obţine premiul. Premiile sau darurile sunt binecuvântări de care se pot bucura aici şi acum cei care intră prin credinţă în relaţia de legământ.

Studiul din săptămâna aceasta, care reprezintă şi finalul seriei noastre despre legământ, analizează câteva dintre aceste binecuvântări imediate, unele dintre făgăduinţele care vin din harul lui Dumnezeu revărsat în inima noastră pentru că, după ce am auzit glasul Lui, am deschis uşa. Desigur, sunt mult mai multe binecuvântări decât cele pe care le vom aborda în această săptămână. Dar acesta este doar un început a ceva ce nu va avea sfârşit.

`Studiul pe scurt: De ce ar trebui să ne bucurăm? Pe ce bază putem revendica această făgăduinţă? În ce fel legământul ne eliberează de povara vinii? Ce înseamnă să avem o inimă nouă?`