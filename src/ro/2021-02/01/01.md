---
title: 'Ce s-a întâmplat?'
date: 27/03/2021
---

> <p>Textul de memorat</p>
> „Apoi Dumnezeu a zis: «Să facem om după chipul Nostru, după asemănarea Noastră; el să stăpânească peste peştii mării, peste păsările cerului, peste vite, peste tot pământul şi peste toate târâtoarele care se mişcă pe pământ.» Dumnezeu a făcut pe om după chipul Său, l-a făcut după chipul lui Dumnezeu; parte bărbătească şi parte femeiască i-a făcut.” (Geneza 1:26-27)

Raportul biblic despre crearea omului este plin de speranţă, de fericire şi de desăvârşire. Fiecare zi a Creaţiunii s-a încheiat cu declaraţia divină că lucrurile create erau „bune”. Cu siguranţă acest lucru nu a inclus taifunuri, cutremure de pământ, foamete şi boli.

Ce s-a întâmplat?

Cea de-a şasea zi a Creaţiunii s-a încheiat cu declaraţia divină că toate erau „foarte bune”, şi aceasta pentru că atunci Domnul a creat nişte fiinţe după chipul Său: oamenii. A fost ceva ce El nu făcuse cu privire la nimic până atunci în raportul cărţii Geneza. Bineînţeles, aceste fiinţe erau perfecte în toate privinţele. Trebuie să fi fost! La urma urmei, ele eu fost create după chipul lui Dumnezeu. În acest cadru, fireşte că din rândul lor nu au făcut parte criminali, hoţi, mincinoşi, şarlatani şi alţii din rândurile lor. Cum aşa?

Studiul din săptămâna aceasta analizează Creaţiunea, ce a făcut Dumnezeu mai întâi, şi apoi ce s-a întâmplat cu acea creaţie perfectă. În final, vom aborda şi tema trimestrului: Ce face Dumnezeu pentru a îndrepta din nou lucrurile.

`Studiul pe scurt: Ce ne învaţă Biblia despre origini? Ce fel de relaţie a vrut Dumnezeu să aibă cu omenirea? Care a fost scopul pomului cunoştinţei binelui şi răului? Ce speranţă le-a fost dată lui Adam şi Evei imediat după căderea lor în păcat?`