---
title:  Credinţa legământului
date:  12/06/2021
---

> <p>Textul de memorat</p>
> „Şi că nimeni nu este socotit neprihănit înaintea lui Dumnezeu, prin Lege, este învederat, căci «Cel neprihănit prin credinţă va trăi».” (Galateni 3:11)

Cu aproximativ şapte sute de ani înainte de naşterea lui Isus, poetul Homer a scris Odiseea. Aceasta relatează povestea lui Odiseu, un mare războinic, care, după ce a cucerit cetatea Troia în urma războiului troian, a făcut o călătorie de zece ani în încercarea de a se întoarce în ţinutul său natal, Itaca. Voiajul a durat atât de mult pentru că eroul acesta a înfruntat naufragii, răscoale, furtuni, monştri şi alte obstacole care l-au împiedicat să îşi atingă ţinta. În cele din urmă, după ce au hotărât că Odiseu a suferit îndeajuns, zeii i-au permis obositului războinic să se întoarcă acasă, la familia lui. Ei au convenit că încercările prin care trecuse Odiseu reprezentau o ispăşire suficientă pentru greşelile lui.

Într-un anumit sens, şi noi suntem ca Odiseu: ne aflăm într-o lungă călătorie spre casă. Cu toate acestea, diferenţa crucială este că, spre deosebire de el, noi nu vom putea niciodată să „îndurăm suficient de mult” pentru a ne putea întoarce acasă. Distanţa dintre cer şi pământ este prea mare pentru ca noi să putem face ispăşire pentru păcatele noastre. Dacă vom ajunge acasă va fi doar datorită harului lui Dumnezeu.

`Studiul pe scurt: De ce trebuie ca mântuirea să fie un dar? De ce putea să ne răscumpere doar Cineva egal cu Dumnezeu? Ce îl califică pe Avraam să fie un bun reprezentant al credinţei? Ce înseamnă faptul că neprihănirea ne este „atribuită”? Cum ne putem însuşi făgăduinţele şi speranţa găsite la cruce?`