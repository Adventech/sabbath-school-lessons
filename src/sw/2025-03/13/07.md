---
title:  Jifunze zaidi
date:  26/09/2025
---

Soma Ellen G. White, “Hema ya Kukutania na Huduma Zake,” uk. 357-373, katika Wazee na Manabii, Sehemu ya Kwaanza. 

Kujengwa kwa patakatifu kulitanguliwa na tendo la kiungu la ukombozi, yaani, kukombolewa kwa Israeli kutoka kwa mamlaka ya Misri iliyowatia utumwani. Hili, nalo, lilifuatwa na utayari wa Mungu kuingia katika uhusiano wa kudumu wa agano pamoja na watu Wake. Angekuwa Mungu wao, nao wangekuwa watu Wake (Kut. 6:7). Njia ambayo wangehusiana Naye na wao kwa wao ilifasiliwa na sheria ya agano. ‘Maskani ilikuwa mahali pa kukutania, mahali ambapo Mungu na wanadamu walikutana. Ilikuwa tu baada ya ukombozi na kuanzishwa kwa mapatano ya kudumu pamoja na Mungu kupitia agano ndipo watu walipata njia ya kumfikia Mungu katika maskani Yake.”_— Andrews Bible ommentary: Old Testament, “Exodus” (Berrien Springs, MI: Andrews University Press, 2020), uk. 226. _

Wakati huohuo, Ellen G. White anaeleza kusudi la ibada za patakatifu: “Hivyo katika huduma ya hema ya kukutania, na ya hekalu ambalo baadaye lilichukua nafasi yake, watu walifundishwa kila siku kweli kuu zinazohusiana na kifo cha Kristo na huduma Yake, na mara moja kila mwaka akili zao zilielekezwa katika wakati ujao kwenye matukio ya kufungia pambano kuu baina ya Kristo na Shetani, yaani utakasaji wa mwisho wa ulimwengu kutokana na dhambi pamoja na wadhambi.”_—Wazee na Manabii, uk. 373._ 

**Masawali ya Kujadili**

`1. Kiini cha ibada katika patakatifu kilikuwa ni kumwaga damu. Wanyama wa kila namna walitolewa katara, na damu yao ilitumiwa Karibu katika kaida zote za hekalu. Damu iliashiria nini, na kafara zote hizi zilielekeza katika nini hatimaye?`

`2. Haidhuru inashangaza kiasi gani kwamba Mungu, Muumbaji wa ulimwengu, alikaa kati ya watu Wake katika patakatifu, inashangaza zaidi kiasi gani kwamba alikuja kukaa Kati yetu kama mmoja wetu, mwanadamu? Hilo lenyewe linakuwa udhihirisho wa kushangaza wa upendo. Kisha tena kujitoa Nafsi kuwa dhabihu kwa ajili ya dhambi—yaani, kufa kwa ajili yetu? Hili linatufundisha nini kuhusu tabia ya Mungu? Pia, hili linatufundisha nini kuhusu jinsi Mungu anavyotaka kutuona tukiokolewa na kuingia katika ufalme Wake wa milele?`

`3. Soma Waebrania 8:1-6. Inatuambia nini kuhusu jinsi patakatifu pa duniani palivyoakisi kile Yesu anachotufanyia sasa katika patakatifu pa mbinguni?`