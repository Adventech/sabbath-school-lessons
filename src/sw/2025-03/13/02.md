---
title:  Sabato ya Bwana
date:  21/09/2025
---

Haidhuru ni kwa kiasi gani wale wanaoipinga Sabato ya siku ya saba wanatoa hoja, kwa uongo, kwamba ilikuwa kwa ajili ya Wayahudi pekee (siku ya saba ilitengwa na kutakaswa katika Bustani ya Edeni tazama Mwa. 2:1-3); au wanatoa hoja, kwa uongo, kwamba Wayahudi walisikia habari za sabato kwa mara ya kwanza pale Sinai (Wayahudi walikuwa wakiitunza Sabato Kabla ya Sinai tazama Kut. 16:22—29)—hakuna shaka kwamba Sabato ilikuwa sehemu muhimu sana ya maisha ya Waebrania tangu mwanzo.

`Soma Kutoka 35:1-3. Ni ukweli gani ulirudiwa tena na tena kwa watu hapa katika muktadha wa ujenzi wa hema takatifu?`

Sabato na ujumbe wake ilikuwa, ni, na daima itakuwa kuhusu Mungu—Yeye ni nani na matendo Yake makuu ni yapi. Sabato inatukumbusha juu ya matendo Yake ya uumbaji na ya wokovu na kuelekeza umakini wetu kwa Mungu, anayetaka kukaa na watu Wake. Kwa njia hii, Sabato na patakatifu vinaelekeza katika mwelekeo uleule: kuwepo kwa Mungu katika maisha yetu.

Sabato ya kanisa la Agano la Kale inatoa ujumbe wa namna mbalimbali. Mtu anaweza kutoa muhtasari wa kiini chake katika

1. _Mungu ndiye Muumbaji_, na Biblia inaanza kwa tangazo hili zuri mno na la msingi (Mwa. 1:1). Kumbukumbu dhahiri ya uumbaji wa Mungu ni Sabato (Mwa. 2:2, 3; Kut. 20:8-11). Kutokana na ukweli huu—Mungu kama Muumbaji wetu kweli zingine zote za Biblia zinachimbuka.
2. _Masihi_ atakuja, na tumaini hili limejengwa juu ya ahadi ya Mungu ya Uzao, ambao ungemshinda nyoka (Shetani) na kuleta ushindi dhidi ya uovu.
3. Mungu atausimamisha walme Wake, na Sabato ndiyo miwonjo Wake wa kabla.
4. Wokovu unatoka kwa Bwana, na watu wa Mungu wanashuhudia kwamba Mungu ni Mwokozi na Mkombozi wao na kwamba wokovu unakuja kama matokeo ya neema Yake na neema Yake pekee.
5. Mungu ndiye Mwamuzi wa mwisho wa watu wote. Wale wanaodumu kumkataa(dharau) na kumkana hawatafanikiwa, lakini anawapa uzima wa milele bure wale wanaomfuata.

`Wayahudi wana msemo: Zaidi ya Israeli ilivyoitunza Sabato, Sabato iliitunza Israeli. Ingawa sisi kama Waadventista wa Sabato pengine tusingeueleza hivyo, Sabato ina wajibu gani muhimu katika maisha ya familia yetu ya kanisa?`