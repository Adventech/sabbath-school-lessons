---
title:  Maskani
date:  20/09/2025
---

### Somo la Juma Hili
Kut. 35:1-36:7; Mwa. 1:1; Kut. 36:8-39:31; Ebr. 7:25; Kut. 40:1-38; Yn. 1:14.

> <p>Fungu la Kukariri</p>
> “Ndipo lile wingu likaifunikiza hema ya kukutania, na huo utukufu wa Bwana ukaijaza maskani .... Kwa maana lile wingu la Bwana lilikuwa juu ya maskani wakati wa mchana, na mlikuwa na moto ndani yake wakati wa usiku, mbele ya macho ya nyumba ya Israeli katika safari zao zote” (Kutoka 40:34, 38).

Kazi kuu ya watu wa Mungu katika Agano la Kale (na vilevile kwa ajili yetu leo) ilikuwa ni kuishi katika uhusiano wa karibu na Bwana; kumwabudu na kumtumikia; na, pia, kuwasilisha taswira sahihi ya Mungu kwa wengine (Kum. 4:5—8).

Katika bustani ya Edeni, Adamu na Hawa walijificha kutoka kwa Mungu kwa sababu dhambi yao iliwafanya kumwogopa. Hali ya kuwa wenye dhambi inawafanya wanadamu kwa asili kumwogopa Mungu, na hofu hii inapotosha mtazamo wetu juu ya tabia yake. Habari njema ni kwamba Mungu anachukua hatua ya kwanza kuziba ufa huu na, na Yeye Mwenyewe, anarekebisha ufa na uhusiano uliovunjika. Anamwita mwenye dhambi arudi Kwake: “ ‘Uko wapi?’ ” (Mwanzo 3:9).

Hivyo, utume wetu wa kwanza ni kuiwasilisha kwa usahihi tabia ya Mungu na matendo Yake ya upendo na haki kwa wale wanaotuzunguka. Watu wanapovutiwa na Mungu na kusadikishwa kuhusu upendo Wake usio na ubinafsi kwao, watayatoa maisha yao Kwake na kutii kile anachowaambia wafanye, wakijua ni kwa manufaa yao wenyewe.

Patakatifu palidhihirisha ukaribu wa Mungu na wanadamu na kufunua ukweli mkubwa kwao, ambao ni jinsi anavyowaokoa wale wanaokuja Kwake kwa imani.

_Jifunze somo la juma hili kwa maandalizi ya Sabato ya Septemba 27._