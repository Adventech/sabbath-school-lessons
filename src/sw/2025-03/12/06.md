---
title:  Uso wa Musa Unaong’aa
date:  18/09/2025
---

Soma Kutoka 34:29—35. Ni nini kilikuwa chanzo cha kung’aa kwa uso Musa? 

Baada ya Mungu kudhihirisha tabia Yake ya upendo kwa Musa, Musa alishuka katika kambi ya Israeli akiwa na uso unaong’aa. Je, Musa alijua mwanzoni kwamba uso wake ulikuwa unang’aa? Sivyo kabisa. Kadiri mtu anavyokuwa karibu na Bwana zaidi, ndivyo mtu huyo anavyotambua zaidi kutokamilika kwake ikilinganishwa na utakatifu wa Mungu. 

Nini kilikuwa chanzo cha mabadiliko ya Musa yaliyosababisha uso wake kung’aa? Sababu haikuwa katika ukweli sahili kwamba alikuwa katika kuwepo kwa Mungu, kwa sababu mara kadhaa papo awali alikuwa na Bwana na uso wake haukung’aa baada ya huko kukutana. Hata hivyo, kama asingekuwa katika kuwepo kwa Bwana, uso wake using’aa kamwe. Ni wakati tu alipoelewa wema na fadhili za Mungu, na kuwa wazi kabisa kwa Mungu kwa sababu ya uzuri wa tabia Yake, ndipo Musa alipobadilishwa, na uso wake ukang’aa. Mioyo na akili zetu vinaweza kupata mabadiliko tunapojisalimisha kwa Mungu na kumruhusu kuwa Bwana na Mfalme wa maisha yetu.

Soma 2 Wakorintho 3:18. Yesu anawezaje kukubadilisha hatua kwa hatua ili kufanana Naye? 

Paulo analinganisha uso wa Musa unaog’aa na wa Yesu Kristo na kwamba utukufu wa Yesu (ambaye alikuwa mfano wa sheria na neema ya Mungu) unazidi utukufu wa torati pamoja na Musa. Kristo, pamoja na sheria Yake, anaweza kukaa katika tabia zetu pale tu tunapomtazama Yesu (Ebr. 3:1, Ebr. 12:2) na kwa uweza wa Roho wa Mungu tu (2 Kor. 3:12-18). 

Musa ni kielelezo kwetu, akidhihirisha kile Mungu anachoweza kutufanyia tunapomruhusu abadili tabia zetu na kutufinyanga tufanane na sura Yake ya kiungu. Hiki ndicho anachomaanisha Paulo anapozungumzia kutembea katika “upya wa uzima” (Rum. 6:4). 

`Ni maeneo gani ya tabia yako yanahitaji kuakisi tabia ya Mungu vizuri zaidi? Yumkini kila eneo, sawa? Hata hivyo, ni kwa namna gani kukaza fikra katika Msalaba, na kile unachomaanisha, kunaweza kukutia shime na kukuhakikishia wokovu?`