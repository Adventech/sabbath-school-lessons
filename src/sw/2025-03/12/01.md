---
title:  “Nakusihi, Unioneshe Utukufu Wako”
date:  13/09/2025
---

### Somo la Juma Hili
Kut. 33:7-34:35; Kum. 18:15, 18; Yn. 17:3; Rum. 2:4; Yn. 3:16; 2 Kor. 3:18. 

> <p>Fungu la Kukariri</p>
> “Bwana akapita mbele yake, akatangaza, Bwana, Bwana, Mungu mwingi wa huruma, mwenye fadhili, si mwepesi wa hasira, mwingi wa rehema na kweli; mwenye kuwaonea huruma watu elfu elfu, mwenye kusamehe uovu na makosa na dhambi; wala si mwenye kumhesabia mtu mwovu kuwa hana hatia kamwe; mwenye kuwapatiliza watoto uovu wa baba zao, na wana wa wana wao pia, hata kizazi cha tatu na cha nne” (Kutoka 34:6, 7). 

Sote tunahitaji kukua katika kutembea kwetu na Mungu. Bila ukuaji, tumekufa. Mtume Petro anatamka: “Lakini, kueni katika neema, na katika kumjua Bwana wetu na Mwokozi Yesu Kristo. Utukufu una yeye sasa na hata milele! Amina” (2 Pet. 3:11). Tunapaswa kuwa tayari kukua. Kila siku tu katika chuo kikuu cha Mungu, ambapo hakuna kuhitimu lakini kuna mchakato wa kujifunza wa daima. Katika kila hatua ya ukuaji, unaweza kuwa mkamilifu ikiwa unamruhusu Mungu akufinyange kuwa mtu anayekuita kuwa, katika Kristo. 

Fikiria juu ya shule. Wanafunzi wa darasa la kwanza wakijifunza kusoma na kuhesabu hadi 100, wanapata alama ya ufaulu kwa sababu maarifa yao yamekamilika katika hatua hiyo na kiwango cha ukuaji. Lakini, ikiwa kiwango hiki cha maarifa, na sio zaidi, kitagunduliwa kwa mwanafunzi wa shule ya sekondari, itaonesha kushindwa sana katika elimu yake. Ni sawa na ukuaji wetu katika neema na maarifa ya Mungu. Katika kila hatua ya ukuaji wetu, tunaweza kuwa wakamilifu katika mazingira yetu kama vile Kristo alivyokuwa katika Yake. 

Juma hili tunajifunza jinsi Musa, kwa kujua na kufuata maagizo ya Mungu, alivyokuwa anakua katika kutembea kwake na Bwana. 

_Jifunze somo la juma hili kwa maandalizi ya Sabato ya Septemba 20. _