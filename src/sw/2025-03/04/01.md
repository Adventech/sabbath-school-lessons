---
title:  Mapigo
date:  19/07/2025
---

### Somo la Juma Hili
Kut. 7:8–10:29; Hes. 33:4; Rum. 1:24-32; Zab. 104:27, 28; Isa. 28:2, 12-17; Isa. 44:9, 10, 12-17.

> <p>Fungu la Kukariri</p>
> “Moyo wa Farao ukawa ni mgumu naye hakuwapa wana wa Israeli ruhusa waende zao; kama Bwana alivyonena kwa kinywa cha Musa” (Kutoka 9:35).

Mkulima mmoja alikuwa anajaribu kumfanya punda wake atembee; mnyama huyo hakusogea hata kidogo. Kwa hivyo, mkulima alichukua tawi nene na kumpiga sana. Alizungumza tena na punda, ambaye hatimaye alianza kutembea. Mtu fulani alipomwuliza mkulima kwa nini hilo lilifanya kazi, alijibu, “kwanza unapaswa kuvuta usikivu wake.” Tukiweka kando suala lolote ambalo mtu anaweza kuibua kuhusu ukatili kwa wanyama, kuna hoja inayopaswa kujengwa hapa, hasa katika muktadha wa Kutoka kwa Waebrania katika nchi ya Misri. Musa amepewa amri yake ya kwenda naye anakwenda kwa Farao akiwa na maneno mashuhuri ya Mungu, shalach et ami, ambayo ni, “Wape watu wangu ruhusa waende!"

Hata hivyo, Farao hakutaka kuwapa ruhusa watu wa Mungu waende. Maandiko hayajaeleza dhahiri kwa nini Farao alikaidi, licha ya tishio la kijeshi ambalo Wamisri waliogopa kwamba Waebrania wangeweza kuleta (tazama Kut. 1:10). Uwezekano mkubwa zaidi, kama ilivyo kawaida kwa utumwa, lilikuwa jambo la uchumi tu. Waliweza kufanya kazi kwa gharama ndogo, na hivyo hawakutaka kupoteza faida zozote za kiuchumi ambazo watumwa hawa walimpa. Hivyo, angehitaji ushawishi fulani si tu kuvuta usikivu wake bali pia kubadili mawazo yake. 

_Jifunze somo la juma hili kwa maandalizi ya Sabato ya Julai 26._