---
title:  Jifunze zaidi
date:  12/09/2025
---

Soma Ellen G. White, “Ibada ya Sanamu Katika Sinai,” uk. 326-342, katika Wazee na Manabii, Sehemu ya Kwanza. 

Somo la juma hili linatoa msisitizo maalum juu ya kazi ya Mungu kwa waumini. Bwana anaweza kufanya ndani yetu “kuliko yote tuyaombayo au tuyawazayo” (Efe. 3:20). Hatupaswi kujitazama wenyewe na kukidhi tamaa zetu binafsi, kwa sababu hili linasababisha ibada ya sanamu. Badala yake, usikivu wetu unapaswa kuwa kwa Mungu na uweza Wake. Anatoa nguvu, inayoleta maisha mapya na ya ushindi (Flp. 4:13; Yuda. 1:24, 25)

Upendo usio pungufu ya haki ulidai kwamba kwa ajili ya dhambi hii hukumu ingepaswa kupatilizwa. Mungu ni mlinzi pamoja na mtawala wa watu Wake. Huwakatilia mbali wale wanaoshupaa katika uasi, ili wasiwaongoze watu wengine katika uharibifu. Katika kuyahifadhi maisha ya Kaini, Mungu alikuwa ameudhihirishia ulimwengu kile ambacho kingekuwa matokeo ya kuruhusu dhambi iendelee bila kuadhibiwa. Mvuto uliowekwa juu ya uzao wake kwa maisha na mafundisho yake ulisababisha hali ya upotovu uliohitaji uangamivu wa dunia yote kwa gharika.... Kadiri wanadamu walivyoishi muda mrefu ndivyo walivyozidi kuwa waovu. Ndivyo ulivyokuwa uasi ule pale Sinai. Kama adhabu isingepatilizwa haraka juu ya dhambi hiyo, matokeo yale yale yangeonekana tena.”_ —Ellen G. White, Wazee na Manabii, Sehemu ya Kwanza, uk. 336. _

**Masawali ya Kujadili**

`1. Tafakari zaidi swali mwishoni mwa somo la Jumatatu. Ni kwa njia zipi tunaweza kuabudu kiumbe chenyewe, tofauti na Muumbaji? Kwa mfano, tunawezaje kutafuta kuwa mawakili wema wa dunia na kutafuta kulinda mazingira bila kuyaabudu au kuyafanya kuwa sanamu yenyewe?`

`2. Mtu anaweza kutambua uzito wa hali kwa matokeo na athari ya tendo au kwa uzito wa mwitikio wa tukio. Kwa nini Musa aliamuru kuuawa kwa wale waliokataa kwa ukaidi kutubu na kuendelea na uasi wao dhidi ya Mungu na mafundisho Yake?`

`3. Kwa nini upatanisho mbadala ndiyo kielelezo pekee sahihi cha upatanisho? Kwa nini nadharia yoyote ya upatanisho inayokana, au kudhalilisha, msingi wa mbadala wa injili ni kosa la kusikitisha la kiteolojia? Soma 1 Petro 2:24. Inadhihirishaje wazo la Yesu kama Mbadala wetu?`