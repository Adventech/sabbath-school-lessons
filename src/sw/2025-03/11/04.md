---
title:  Kujiharibu Nafsi Zao
date:  09/09/2025
---

`Soma Kutoka 32:7, 8. Kwa nini Mungu alimrudisha Musa katika kambi ya Israeli?`

Kwa kugeukia sanamu, Waisraeili walikuwa katika mchakato wa kujiondoa kwa Mungu wa kweli, Yule aliyewakoa kutoka Misri. Kwa haki kabisa Bwana aliwashutumu, akisema kwamba “wamejiharibu nafsi zao” (Kut. 32:7)—hata wakiisifu sanamu hii kwa kuwakomboa kutoka Misri. Ni ukinzani wa moja kwa moja ulioje na kile ambacho Mungu aliwaambia (Kut. 20:2)! Huku kukataa kuwepo kwa Mungu na matendo makuu lilikuwa jambo kubwa. Mawazo na hisia zao zilipotoshwa na kuharibiwa kabisa.

Kwa nabii Ezekieli, ibada ya sanamu ilikuwa kiini cha taabu yote ya watu wa Mungu, na dhambi zingine zote huanza kutokea hapo tazama, kwa mfano, Eze. 8:1-18, Eze. 20:1-44, Eze. 22:1-12 . Mara nyingi tunashangaa kwa nini waumini wa zamani walikuwa wajinga na wasioweza kusahihishwa walipojishughulisha katika kuabudu sanamu tofauti tofauti zilizotengenezwa na wanadamu. ‘Tuna hakika kabisa kwamba tusingefanya jambo kama hilo. Je, ni kweli hatuna sanamu? Sanamu za leo zinaweza kuwa na miundo na maumbo anuai, lakini zina mvuto unaofanana.

Sanamu ni kitu kinachochukua nafasi ya Mungu, na ingawa tunajua si sahihi, bado tunaiabudu, mara nyingi tena na tena. Inavuta mawazo, upendo, muda, na akili zetu kuliko Mungu. Inaweza hata kutawala mawazo yetu. Kwa kweli, tunakuwa kile tunachokitazama, na hatutainuka juu zaidi ya “mungu” yeyote tunayemtumikia.

Ikiwa Mungu hayuko katika kiini cha maisha yako, basi miungu mingine itajaza nafasi Yake. Ikiwa hatufurahii na kukuza Kuwepo kwa Mungu kuliko hai, tutafurahia na kutoa maisha yetu kwa kitu au mtu mwingine. Tunachoweka badala ya Kristo inaweza kuwa na sura tofauti: kiburi, ubinafsi, pesa, mamlaka, ngono, chakula, Televisheni, dawa za kulevya, pombe, mawazo machafu, ponografia, anasa, kazi, michezo, familia, michezo ya video, filamu, manunuzi, mawazo, siasa, muziki, nafasi, vyeo, madaraja na kadhalika. Orodha haina mwisho.

Tu wabunifu sana na wavumbuzi katika suala hili. Tunaweza kugeuza chochote kilicho chema, kizuri, na chenye maana kuwa sanamu. Ibada ya sanamu ni hatari sana kwa sababu inabadilisha utu wetu, jinsi tunavyofikiri, upendo wetu, na maisha yetu ya kijamii. Inabadilisha utambulisho wetu na nafasi ya mahusiano binafsi wa kweli kuchukuliwa na mwingiliano wa uongo na usio na maana kabisa ambao, hatimaye, hauwezi kutuokoa.