---
title:  Jicho kwa Jicho
date:  27/08/2025
---

Soma Mathayo 5:38—48. Je, Yesu anafasirije maana ya sheria ya kulipiza kisasi? Tunapaswa kuitumiaje leo? 

Katika Hubiri la Mlimani, Yesu Kristo alitaja maandiko kutoka Agano la Kale, maandiko ambayo watu walikuwa wanayafahamu kwa hakika. Hata hivyo, Alikuwa akizungumza kwa kupinga tafsiri za wakati huo za marabi, ambazo kwa karne nyingi zilikuwa zimeacha kusudi la awali la sheria hizi. Yaani, mapokeo ya wanadamu hayakuficha tu kusudi la Neno la Mungu lakini katika visa fulani (fikiria kanuni za Sabato na zilichofanya kwa amri ya Sabato) yalikuwa yamepotosha kusudi na maana zake. Kwa maneno Yake, Yesu alikuwa anarejesha maana ya asili ya sheria hizi.

Juu ya Mlima wa Baraka, kwa kuwaelekeza wasikilizaji Wake nyuma katika kusudi na maana ya asili ya maandiko, Yesu alikuwa akitafuta kusahihisha baadhi ya tafsiri hizi zisizo za kweli. 

Aya ya Kutoka 21:24 linalozungumzia “jicho kwa jicho, jino kwa jino” lilinukuliwa katika Mathayo 5:38 (“mmesikia . . . lakini mimi nawaambia”) na kurejelea lex talionis, kinachojulikana kama sheria ya kulipiza kisasi. Aya hii pia inatumika katika maeneo mengine katika Biblia (Law. 24:20 Kum. 19:21).

Kusudi la asili la sheria hii ilitungwa kupinga kisasi chochote binafsi. Lilikuwa ni kukomesha uhasama wa muda mrefu wa kindungu, au kulipiza kisasi bila uchunguzi kwanza. Jeraha lilipaswa kutathminiwa na waamuzi, na kisha fidia inayofaa ya fedha ingethibitishwa na kulipwa. Desturi hii ilifanywa ili kuwazuia watu “kujichukulia sheria mikononi mwao.” Haki ilipaswa kutendeka, lakini ilipaswa kufanywa kulingana na sheria ya Mungu.

Yesu Kristo, ambaye alimpa Musa sheria hizi za kijamii, alijua kusudi la sheria hii; kwa hivyo, angeweza kuitumia kwa namna isiyo na upendeleo, kwa mujibu wa kusudi lake la asili. Kusudi lililokuwa nyuma yake lilikuwa kuleta haki na upatanisho, na kurejesha amani.

Mtu anaweza kusema kwamba, kwa namna fulani, haki inaashiria aina ya kisasi. Matumizi yanayofaa ya sheria hizi yalikuwa, ilionekana, ni jaribio la kupata uwiano sahihi kati ya mawazo ya haki na kisasi. 

`Kutambua kwamba siku moja haki itakuja kunakusaidiaje kukabiliana na ukosefu udhalimu wote tunaouna ulimwenguni sasa? `