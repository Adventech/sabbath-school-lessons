---
title:  Kuishi Kulingana na Sheria
date:  23/08/2025
---

### Somo la Juma Hili
Kut. 21:1-32, Kut. 22:16—23:33, 2 Fal. 19:35, Mt. 5:38-48, Rum. 12:19, Mt. 16:27.

> <p>Fungu la Kukariri</p>
>  “Bwana akamwambia Musa, Waambie wana wa Israeli hivi, Ninyi wenyewe mmeona ya kuwa nimenena nanyi kutoka mbinguni. Msifanye miungu mingine pamoja nami; miungu ya fedha, wala miungu ya dhahabu, msijifanyie” (Kutoka 20:22, 23).

Mungu alitaka watu Wake wawe tofauti na watu mataifa yaliyowazunguka. Alitaka kuwathibisha kama jumuiya iliyojitoa ya imani ambayo ingeishi chini ya uongozi na mamlaka Yake. Kila mtu angekuwa chini ya sheria Yake. Waamuzi walipaswa kuchaguliwa kama wasimamizi wa sheria, na makuhani walipaswa kuifundisha. Wazazi pia walikwa na wajibu muhimu.

Katika utamaduni wowote, sheria inafunua kanuni za maisha, malengo, kusudi na tabia ya mtunga sheria. Kwa mfano, Farao alipoamuru kila mtoto wa kiume Mwebrania auawe, sheria hiyo ilifunua jinsi alivyokuwa: mwovu. Kinyume chake, ikiwa mfalme angeweka sheria kwamba kila mtu mwenye umri wa miaka 18 katika ufalme atunukiwe elimu ya juu bure, wengi wangechukulia hii kuwa uthibitisho wa ukarimu na shauku ya mfalme kwa ajili ustawi wa nchi yake.

Sheria ya Mungu inamfunua, yaani, wema Wake, upendo, maadili, haki, na kujizuia Kwake dhidi ya uovu. Kama vile sheria ilivyo takatifu na ya haki, ndivyo Mungu alivyo. Huku ikitengeneza nafasi kwa ajili ya uzima tele, sheria pia inatulinda dhidi ya hatari na majanga. Kumheshimu Mungu, kuheshimiana kati ya mtu na mwenzake, na kwa maadili ya maisha vilikuwa ndiyo msingi wa mfumo Wake wa kutunga sheria.

_Jifunze somo la juma hili kwa maandalizi ya Sabato ya Agosti 30_