---
title:  Jifunze zaidi
date:  29/08/2025
---

Soma Ellen G. White, “Sheria Yakabidhiwa kwa Israeli,” uk. 312-325, katika Wazee na Manabii, Sehemu ya Kwanza. 

Kwa sababu tunaishi katika eneo la adui yetu, haishangazi kwamba tunaweza kuumizwa katika maisha halisi kwa mbinu zake stadi na zenye udanganyifu. Ni nani kati yetu ambaye hajajua maumivu na mateso, yote yaliyosababishwa na dhambi na ulimwengu ulioanguka wenye dhambi tunamoishi? Ni sehemu tu ya maisha sasa, cha kusikitisha. Hata hivyo, Mungu anatupatia uwezo wa kukabiliana nayo.

“Mwokozi wa thamani atatuma msaada wakati tunaouhitaji. Njia ya kwenda mbinguni imewekwa wakfu kwa njia ya alama ya nyayo Zake. Kila mwiba unaoumiza nyayo zetu ulijeruhi nyayo Zake. Kila msalaba ambao tunaitwa kuubeba ameubeba kabla yetu. Bwana huruhusu mashindano, kuiandaa roho kwa ajili ya amani. Wakati wa taabu ni wa mateso makubwa kwa watu wa Mungu; lakini ni wakati wa kila muumini wa kweli kutazama juu, na kwa imani aweze kuuona upinde wa ahadi ukimzunguka pande zote.”_—Ellen G. White, Pambano Kuu, uk. 521._

**Masawali ya Kujadili**

`1. Watu kwa karne nyingi wamehangaika kuelewa ukweli kwamba Bwana aliyafukuza mataifa hayo ya kipagani kutoka katika nchi zao, na wakati mwingine hata kufutiliwa mbali. Kwa kweli, inatatiza. Hata hivyo, kwa namna gani kutambua kwamba upendo wa Mungu lazima udhihirishe haki pia kunapaswa kutusaidia kutumaini kwamba, hata katika matukio haya, upendo Wake, si haki Yake tu, ulifunuliwa?`

`2. Tafakari zaidi ukweli kwamba mara tu baada ya maneno yote ya Yesu kuhusu kuwapenda wengine, hata maadui zetu, na hata wale wanaowakuchukia, anatuambia, “Basi ninyi mtakuwa wakamilifu, kama Baba yenu wa mbinguni alivyo mkamilifu” (Mt. 5:48). Kwa nini Yesu aliitoa amri hii baada tu ya amri hizi zingine? Alikuwa anatuambia nini hapa kuhusu inachomaanisha si tu kuwa “wakamilifu” bali kuwa wakamilifu kama “Baba yenu wa mbinguni”?`

`3. Mtume Paulo alikuwa na mtazamo chanya na wenye kutia moyo kwa sheria ya Mungu na kazi Zake, hata hivyo alipinga matumizi mabaya ya sheria. Kauli yake kwamba “hamwi chini ya sheria, bali chini ya neema inamaanisha nini (Rum. 6: 14)? Ni kwa njia zipi tunaweza kutumia sheria vibaya?`

`4. Kuna tofauti gani kati ya haki na kisasi? Je, ni dhana tofauti kabisa au udhihirisho tofauti wa wazo moja? Tunajuaje ikiwa shauku yetu kwa ajili ya haki si shauku hasa ya kulipiza kisasi ?`