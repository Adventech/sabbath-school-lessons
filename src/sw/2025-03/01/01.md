---
title:  'Ukandamizaji: Usuli na Kuzaliwa kwa Musa'
date:  28/06/2025
---

### Somo la Juma Hili
Kut. 1:1–22; Mwa. 37:26-28; Mwa. 39:2, 21; Mdo. 7:6; Gal. 3:16, 17; Kut. 2:1–25.

> <p>Fungu la Kukariri</p>
> “Wana wa Israeli wakaugua kwa sababu ya ule utumwa, wakalia; kilio chao kikafika juu kwa Mungu kwa sababu ya ule utumwa. Mungu akasikia kuugua kwao, Mungu akakumbuka agano lake alilolifanya na Ibrahimu na Isaka na Yakobo. Mungu akawaona wana wa Israeli, na Mungu akawaangalia” (Kutoka 2:23-25).

Kitabu cha Kutoka kimejaa masimulizi ya waliokandamizwa, waliotengwa, walioteswa, walionyonywa na walioshushwa hadhi. Hivyo, watu leo wanaohisi kuachwa, kusahauliwa na kutiwa utumwani wanaweza kupata tumaini, kwa sababu Mungu yuleyule aliyewaokoa Waebrania anaweza kuwaokoa pia.

Kitabu cha Kutoka kinathibitisha juu ya vita vilivyopo maishani na dhuluma na majaribu ambavyo ni sehemu ya maisha haya. Kila mtu anaweza kutiwa moyo na visa vya uingiliaji kati wa Mungu kwa ajili ya watu Wake wanaoteseka. Mungu anasikia kilio cha wanaokandamizwa, anaona mapambano yao, anaona machozi yao na katika maumivu yao, huja na kutoa msaada.

Mungu huchukua hatua ya kuwakomboa wale wanaomtumaini. Tunahitaji tu kupokea, kwa imani, kile anachotupatia. Hii ndiyo sababu kitabu cha Kutoka kinapaswa kujifunzwa, kwa kuwa kinaelekeza katika kile ambacho Yesu ametufanyia sisi sote. Ni kitabu kinachohusu ukombozi, na wokovu wa mwisho—vyote ambavyo ni vyetu, kwa imani, katika Kristo Yesu na kile alichotupatia.

Katikati ya misukosuko na giza, ikiwa macho yetu yameelekezwa kwa Mungu, tunaweza kutambua uwepo Wake, utunzaji na msaada Wake anapotuongoza kuelekea “Nchi ya Ahadi” ya milele.

_Jifunze somo la juma hili kwa maandalizi ya Sabato ya Julai 5._