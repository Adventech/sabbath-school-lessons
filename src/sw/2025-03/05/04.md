---
title:  Pesach
date:  29/07/2025
---

Soma Kutoka 12:17–23. Damu ina kazi/nafasi gani maadhimisho ya sikukuu hii mpya? 

Damu ya mnyama aliyetolewa kafara ni kipengele muhimu katika maadhimisho haya. Wale walioshiriki katika sikukuu hii walikuwa wameweka damu ya mwana-kondoo aliyechinjwa kwenye miimo ya milango ya nyumba zao. Kwa njia hii, walidhihirisha imani yao kwa Mungu, wakiamini kwamba angewakomboa kutokana na kile ambacho wale ambao hawakufunikwa na damu wangekikabili.

Ni udhihirisho wenye nguvu kiasi gani wa injili.

Mwana-kondoo wa Pasaka alipaswa kuwa bila dosari, kwa sababu alielekeza kwa Yesu Kristo, “ ‘Mwana-Kondoo wa Mungu aichukuaye dhambi ya ulimwengu! ” (Yn. 1:29). Damu ya mnyama ilikuwa na kazi muhimu: iliwakilisha ulinzi na ilikuwa ishara ya uzima wakati wa kifo. 

“ ' “Na ile damu itakuwa ishara kwenu katika zile nyumba mtakazokuwamo; nami nitakapoiona ile damu, nitapita juu yenu, lisiwapate pigo lo lote likawaharibu, nitakapoipiga nchi ya Misri” ' ” (Kut. 12:13). 

Injili yote ilihusishwa na maadhimisho ya Pasaka kwa sababu haikuelekeza tu katika uhuru toka utumwani na kwenda katika Nchi ya Ahadi, lakini kwa kafara ya Yesu Kristo kwa ajili ya dhambi zetu na ustahili Wake kutumika kwa wote waliofunikwa na damu Yake. 

Karne nyingi baadaye Paulo alipotazama nyuma katika maadhimisho hayo, aliandika: “Basi, jisafisheni, mkatoe ile chachu ya kale, mpate kuwa donge jipya, kama vile mlivyo hamkutiwa chachu. Kwa maana Pasaka wetu amekwisha kutolewa kuwa sadaka, yaani, Kristo” (1 Kor. 5:7). 

Amira, au chachu, ilitumika kuandaa donge za aina anuai. Wakati, inapotajwa kwa mara ya kwanza katika Biblia, inahusiana na matayarisho ya mikate isiyotiwa chachu usiku wa kuamkia kutoka kwa Waisraeli huko Misri. Chachu pia ilipaswa kuondolewa katika nyumba zao (Kut. 12:8, 15-20; Kut 13:3-7). Katika muktadha huu hasa, chachu ilikuwa ishara ya dhambi (1 Kor. 5:6-8); kwa hiyo, haikupaswa kutumiwa wakati wa sikukuu ya Pasaka kwa juma moja. 

Mkate usiotiwa chachu ni ishara ya Masihi asiye na dhambi. aliyeshinda majaribu yote na kutoa maisha yake kwa ajili yetu (Yn. 1:29, 1 Kor. 5:7, Ebr. 4:15). “Tawi la hisopo,” iliyochovywa katika damu, liliwakilisha neema ya Mungu itakasayo (Zab. 31:7), Kwa ufupi, katika Pesach yote, kazi ya Yesu ya ukombozi inafunuliwa. 

`Ukweli kwamba iligharimu damu ya Yesu, Mungu Mwenyewe kufanya upatanisho kwa ajili ya dhambi inatufundisha nini kuhusu jinsi dhambi ilivyo mbaya kwa kweli?`