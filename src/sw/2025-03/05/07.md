---
title:  Jifunze zaidi
date:  01/08/2025
---

Soma Ellen G. White, “Pasaka,” uk. 281-287, katika Wazee na Manabii, Sehemu ya Kwanza. 

“Pasaka ilipaswa iwe kwa ajili ya ukumbusho na pia kama kielelezo, siyo tu kuelekeza katika wakati uliopita kwenye ukombozi kutoka Misri, bali pia wakati ujao kwenye ukombozi mkuu zaidi ambao Kristo angetekeleza katika kuwaweka huru watu Wake kutoka katika utumwa wa dhambi. Mwanakondoo wa kafara humwakilisha “Mwanakondoo wa Mungu,” ambaye katika Yeye ndipo penye tumaini letu pekee la ukombozi. Mtume anasema, “Kwa maana Pasaka wetu amekwisha kutolewa kuwa sadaka, yaani, Kristo.”( 1 Wakorintho 5:7). Haikuwa inatosha tu kwamba mwanakondoo wa pasaka achinjwe; lazima damu yake inyunyizwe kwenye miimo ya milango; ndivyo ambavyo ustahilifu wa damu ya Kristo lazima uwekwe rohoni. Ni lazima tuamini, siyo tu kwamba alikufa kwa ajili ya ulimwengu, bali kwamba alikufa kwa ajili yetu kama mtu mmoja mmoja. Ni lazima tujitwalie wema wa kafara ya upatanisho.”_—Ellen G. White, Wazee na Manabii, Sehemu ya Kwanza, uk. 283, 284. _

Hata leo, familia za Kiyahudi zenye uelekevu ulimwenguni kote zinasherehekea Pasaka, Pesach. Wana kile wanachokiita "Seder ya Pasaka” (“Seder” inamaanisha “utaratibu/mpango”) ambapo wanasimulia kisa cha Kutoka na kufurahia mlo maalum kama familia. Inashangaza kwamba hii imeadhimishwa, kihalisi, tangu wakati wa Kutoka! Ni Sabato ya siku ya saba pekee, ambayo Wayahudi waelekevu huitunza pia, ndiyo inayorudi nyuma hata zaidi katika wakati wa kale.

**Masawali ya Kujadili**

`1. Tunawezaje kuelewa “kutokuwa na upendeleo” kwa Bwana kwa kuwaua wazaliwa wa kwanza, ambao wengi wao kwa hakika “hawakuwa na hatia"? Tunawezaje Kupatanisha hili na uhalisi wenye nguvu wa upendo wa Mungu? Fikiria, vilevile, Gharika. Tunaelewaje hili?`

`2. Nini maana ya kauli ya kiishara kwamba waumini wanafunikwa na damu ya Yesu na kwamba damu Yake inawasafisha na maovu yao yote?`

`3. Soma maneno yafuatayo: “Ni lazima wafuasi wa Kristo wawe washirika wa uzoefu Wake. Ni lazima wapokee na kulitumia binafsi Neno la Mungu ili liweze kuwa nguvu ya msukumo wa maisha na matendo. Kwa nguvu ya Kristo ni lazima wabadilishwe na kufanana Naye, na kuakisi tabia za kiungu. .... Nia na kazi ya Kristo ni lazima viwe ni nia na kazi ya wafuasi Wake.” *—Ellen G. White, Wazee na Manabii, Sehemu ya Kwanza uk. 284.* Tunamruhusuje Kristo afanye ndani yetu kile kilichoandikwa hapa?`