---
title:  Pasaka
date:  28/07/2025
---

`Soma Kutoka 12:1–20. Ni maagizo gani mahususi ambayo Mungu anawapa Musa na Haruni kabla ya Waisraeli kuondoka Misri?`

Mtu angetazamia Mungu awaelekeze Musa na Haruni kuhusu jinsi ya Kupanga kuondoka kutoka Misri: yaani, jinsi ya kufanya maandalizi ya kuondoka, hasa kwa wazee, akina mama walio na watoto wadogo, wanyama, na kadhalika. Badala yake, maagizo ya Mungu yanashangaza: Anawaambia jinsi ya kusherehekea Pasaka, Kwa maneno mengine, lengo ni kumwabudu Bwana, ambaye angewakomboa. Kila kitu kingine kingefuata kwa wakati wake.

Kila familia ilipaswa kuandaa mwana-kondoo, bila kusaza chochote. Kila mtu alipaswa kula sehemu yake, na ikiwa familia haikuweza kula mwana-kondoo mzima, walipaswa kula chakula hicho pamoja na familia nyingine.

`Soma Kutoka 12:13, 14. Bwana angewafanyia nini wakati pigo la mwisho likija? Haya yote yanaashiria nini?`

Kutoka kulipaswa kuadhimishwa kwa kawaida kila mwaka, si tu kama ukumbusho wa tukio la wakati uliopita wa kile Mungu alichowafanyia mababu zao, bali pia kama utimilifu wa tendo la Mungu la ukombozi kwa kizazi cha sasa. Huu ulipaswa kuwa uzoefu mpya kwa kila kundi.

Aya ya 12 na 13 zinaeleza maana ya Pasaka: hukumu ya Mungu ya maangamizi ‘itapita juu’ ya Waisraeli; hivyo, walipaswa kuiadhimisha “Pasaka.” Neno hili ni muunganiko wa maneno mawili, pita na “juu,” kwa sababu maangamizi Yalipita juu” ya nyumba za Waisraeli ambazo miimo ya milango ilikuwa imetiwa alama ya damu ya mwana-kondoo, ishara ya uzima na wokovu. Katika Kiebrania, jina la Pasaka ni Pesach, kutokana na kitenzi kinachomaanisha “kupita juu.”

Maadhimisho ya Pasaka yalipaswa kumkumbusha kila Mwisraeli juu ya matendo makuu na ya fadhili za Mungu kwa niaba ya watu Wake. Maadhimisho yalisaidia kupata utambulisho wao wa kitaifa na kuthibitisha usadikisho wao wa kidini.

`Kwa nini ni muhimu sana kukumbuka daima mema ambayo Mungu alikutendea wakati uliopita na kuwa tumaini kwamba atakutendea mema wakati ujao, pia?`