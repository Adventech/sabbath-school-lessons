---
title:  Pasaka
date:  26/07/2025
---

### Somo la Juma Hili
Kut. 11:1–10, Mik. 6:8, Kut. 12:1–30, 1 Kor. 5:7, Kut. 13:14–16, Ebr. 11:28.

> <p>Fungu la Kukariri</p>
> “ ‘Kisha itakuwa, hapo watoto wenu watakapowauliza, “N’nini maana yake utumishi huu kwenu?” Ndipo mtawaambia, “Ni dhabihu ya pasaka ya Bwana, kwa kuwa alipita juu ya nyumba za wana wa Israeli huko Misri, hapo alipowapiga Wamisri, akaziokoa nyumba zetu. Hao watu wekainama vichwa na kusujudia.” ’ ” (Kutoka 12:26, 27).

Pigo la kumi na la mwisho linakaribia kuanguka. Onyo la mwisho linatolewa; uamuzi wa mwisho lazima ufanywe. Kwa kweli ni suala la uzima au mauti. Sio tu uzima wa "mtu binafsi, lakini ustawi wa familia na taifa zima uko hatarini. Farao na maofisa wake watawajibika kwa ajili ya hatima ya watu wengi, iwe ya uzima au mauti. Mtazamo wake kwa Mungu aliye hai wa Israeli utaamua si tu maisha yake ya wakati wake ujao bali pia hali ya taifa lake.

Tunajisikiaje, na tunafanya nini, wakati uzito wa hali ya mambo unapotulemea, na inatubidi kuchagua hatua na mwelekeo unaofuata, uchaguzi ambao unaweza kuathiri sana maisha ya wengine wengi zaidi ya sisi wenyewe?

Mungu yu tayari zaidi kutupatia hekima, ufahamu na uwezo wa kufanya kilicho sahihi (1 Kor. 1:30, Flp. 2:13).

Tatizo, hata hivyo, ni kwamba, katika mioyo yetu yenye ukaidi, daima hatutaki kufanya kilicho sahihi. Tunajua kilicho sahihi, lakini tunakataa kukifanya. Katika simulizi la Kutoka, kukataa kwa mtu mmoja kumtii Mungu, licha ya uthibitisho mwingi, kulileta msiba kwa wengine wengi zaidi yake mwenyewe, ambavyo mara nyingi ndivyo inavyokuwa, hata hivyo.

_Jifunze somo la juma hili kwa maandalizi ya Sabato ya Agosti 2._