---
title:  Jina la Bwana
date:  08/07/2025
---

`Soma Kutoka 3:13—22. Kwa nini Musa alitaka kujua jina la Mungu, na jina lake lina maana gani?` 

Mungu anajitambulisha kwa Musa kama “ 'ehejeh' ‘asher' chejeh,” inayomaanisha kihalisi “nitakuwa yule nitakayekuwa,” au “Mimi Niko.” Katika Kutoka 3:12, Mungu anatumia kitenzi kile kile "ehejeh kama katika aya ya 14, anapomwambia Musa “nitakuwa” (pamoja nawe). Ina maana kwamba Mungu ni wa milele. Yeye ni Mungu Mweza wa yote, vilevile Mungu anayekuwepo kila mahali, na anakaa pamoja na wale “waliotubu na kunyenyekea” (Isa. 57:15). 

Jina stahiki la Mungu la heshima “Yahweh” (linalotafsiriwa katika Biblia kwa kawaida kama “BWANA”) lilijulikana kwa watu wa Mungu tangu mwanzo, hata kama hawakujua maana yake ya kina zaidi. Musa pia alijua jina Yahweh, lakini, kama wengine, hakujua maana halisi. Swali lake, “Jina lako ni nani?” ni swali linalohusu maana hiyo ya kina. 

Dokezo lenye msaada linapatikana katika Kutoka 6:3, Mungu aliposema: “Nami nilimtokea Ibrahimu, Isaka na Yakobo kama Mungu Mwenyezi, bali kwa jina langu YEHOVA sikujijulisha kwao.” (Kut. 6:3). Haimaanishi kwamba Adamu, Nuhu, Ibrahimu, na wazee hawakujua jina “Yahweh” (tazama Mwa. 2:4, 9; Mwa. 4:1, 26; Mwa. 7:5; Mwa. 15; 6-8; n.k). Inamaanisha, badala yake, kwamba hawakujua maana yake ya kina zaidi. 

Jina Lake, Yahweh, linaelekeza katika uhakika wa kwamba Yeye ni Mungu wa mahusiano binafsi, Mungu wa watu Wake, Mungu wa agano. Yeye ni Mungu aliye karibu sana, rafiki mwema anayeingilia kati mambo ya wanadamu. Mungu Mweza wa yote (Mwa. 17:I) ni Mungu aliyeingilia kati kimuujiza kwa uweza Wake. Lakini Yahweh ni Mungu anayedhihirisha uweza Wake wa kimaadili kwa upendo na utunzaji. Yeye ni Mungu yule yule Elohim (“Mungu mkuu, mwenye nguvu, mweza wa yote, “Mungu wa watu wote,” “Mtawala wa Ulimwengu,” “Muumbaji wa kila kitu”), lakini vipengele tofauti vya uhusiano Wake na wanadamu vimefunuliwa na jina Yahweh lenyewe. 

Kujua jina au kuliitia jina la Mungu ‘si jambo la ajabu. Kunahusu kulitangaza jina Lake, kunakomaanisha kuwafundisha wengine ukweli kuhusu Mungu huyu na wokovu anaoutoa kwa wote wanaokuja kwa imani. Kama Yoeli asemavyo: “Mtu awaye yote atakayeliita jina la Bwana ataponywa’ (Yoeli 2:32). 

`Ni kwa njia zipi katika maisha yako mwenyewe umepitia uzoefu wa ukaribu na urafiki wa karibu sana na Yahweh anaotafuta kuwa nao na wote waliojisalimisha Kwake?`