---
title:  Jifunze zaidi
date:  11/07/2025
---

Soma Ellen G. White, “Musa,” uk. 248-263, katika Wazee na Manabii, Sehemu ya Kwanza. 

Wito wa ajabu wa kichaka kinachowaka pengine ulikuwa uzoefu wenye kuleta mabadiliko makubwa katika maisha ya Musa. Sehemu zingine zote za kuvutia maishani mwake zilitegemea mwitikio wake chanya wenye utii kwa Mungu kwa kupewa agizo la kuwaongoza Waebrania kutoka Misri kwenda katika Nchi ya Ahadi. 

Kwa hakika, sasa tunajua jinsi yote yalivyotokea. Lakini jiweke mahali pa Musa wakati wa kile kijiti kilichowaka moto. Alikuwa amekimbia kutoka Misri kuokoa maisha. Kizazi kipya cha Waebrania kilikuwa kimetokea katika kipindi cha miaka 40, ambao wengi wao huenda hawakujua sana habari zake, au labda hata yale waliyosikia juu yake hayakuwa sahihi, yalisambaa katika visa ambavyo baada ya muda vinapotoshwa. Lakini sasa, aliitwa na Mungu kuwaongoza watu hawa hawa kutoka katika taifa lenye nguvu? Si ajabu kwamba mwanzoni alisitasita! 

Ndiyo, ilikuwa kazi ngumu sana, lakini hebu fikiria kile ambacho angekosa ikiwa angesema “Hapana” ya mwisho kwa Mungu. Huenda angetoweka tu katika historia badala ya—kwa uweza wa Mungu ukitenda kazi ndani Yake—kujenga historia na kuwa mmoja wa watu mashuhuri zaidi na wenye mvuto mkubwa zaidi, si tu katika Biblia bali katika ulimwengu wenyewe. 

**Masawali ya Kujadili**

`1. Katika miaka ya utulivu aliyoitumia jangwani, Musa alifanya kile ambacho Mungu alimwita kufanya: alikuwa mwenye kujali familia yake, alichunga kondoo na aliandika vitabu viwili vya Biblia kwa kuvuviwa na Mungu kabla hajaitwa kuwa kiongozi mkuu wa watu wa Mungu. Uzoefu wa Musa unatufundisha nini kuhusu wajibu wetu maishani?`

`2. Mtu anaweza kutoa hoja kwamba, kwa nje, visingizio vya Musa, kwa vyenyewe, vilikuwa na mantiki sana, sivyo? Kwa nini watu waniamini? Mimi ni nani hata hivyo? Siwezi kusema vizuri. Kisa hiki kinapaswa kutuambia nini kuhusu jinsi ya kujifunza kuamini Kwamba Mungu anaweza kutuwezesha kufanya Kile anachotuita kufanya?`

`3. Tafakari zaidi juu ya hoja iliyotolewa katika somo la Jumapili kuhusu Musa kuandika kitabu cha Mwanzo na jinsi kazi hiyo ilivyo muhimu katika kuelewa historia takatifu na mpango wa wokovu. Kwa nini ni lazima tupambane na kila jaribio (na yapo mengi) ya kudhoofisha mamlaka ya kitabu hicho, hasa kwa kuukataa uhalisia wa matukio ya kihistoria ya, hasa, sura 11 za kwanza?`