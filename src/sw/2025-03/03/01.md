---
title:  Mwanzo Mbaya
date:  12/07/2025
---

### Somo la Juma Hili
Kut. 5:1–23, Ufu. 11:8, Kut. 6:1–13, Zab. 73:23–26, 2 Kor. 6:16, Kut. 6:28–7:7.

> <p>Fungu la Kukariri</p>
> “Hata baadaye, Musa na Haruni wakaenda wakamwambia Farao, wakasema, Bwana, Mungu wa Israeli, asema hivi, Wape watu wangu ruhusa waende, ili kunifanyia sikukuu jangwani. Farao akasema, Bwana ni nani, hata niisikilize sauti yake, na kuwapa Israeli ruhusa waende zao? Mimi simjui Bwana, wala sitawapa Israeli ruhusa waende zao” (Kutoka 5:1, 2).

Waumini wengi wanafikiri kwamba mtu anapoamua kumfuata Mungu, atapata furaha, ustawi, na mafanikio pekee. Hata hivyo, si lazima iwe hivyo, kama Biblia yenyewe inavyoonesha mara nyingi. Wakati mwingine vikwazo vingi vinatokea, pamoja na matatizo mapya. Hili linaweza kufadhaisha sana, na kuchochea maswali magumu ambayo si kila wakati huwa na majibu rahisi au, inaonekana, hayana majibu kabisa.

Wale wanaomtumaini Mungu watakabiliwa na majaribu mengi. Tunapovumilia, hata hivyo, Mungu huleta majibu ambayo huja kwa sharti Lake na kwa wakati Wake. Njia Zake zinaweza kupingana na matarajio yetu ya ufumbuzi wa haraka na wa mara moja, lakini pamoja na hayo lazima tujifunze kumtumaini Yeye.

Hivyo, mada ya juma hili: Musa na amri ya kuwatoa watu wa Mungu kutoka Misri—wito wa wazi kabisa kutoka kwa Mungu kama ambavyo mtu yeyote angeweza kuwa nao. Kwa hakika, ilijumuisha miujiza, pamoja na Mungu Mwenyewe kuzungumza moja kwa moja na Musa na kumjulisha kile hasa alichotaka afanye.

Je, ingekuwa rahisi kiasi gani, basi, kwa Musa, kujua kwamba alikuwa ameitwa na Mungu na hata kupewa kazi maalum?

Ni lazima ingekuwa rahisi sawa?

Endelea kusoma.

_Jifunze somo la juma hili kwa maandalizi ya Sabato ya Julai 19._