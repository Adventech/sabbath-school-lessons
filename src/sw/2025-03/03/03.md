---
title:  Mwanzo Mbaya
date:  14/07/2025
---

Ingawa Musa lazima alijua, hata tangu mwanzo, kwamba kazi ambayo Bwana alikuwa amempa aifanye isingekuwa rahisi (hivyo akafanya majaribio ya kuikwepa), bila shaka hakujua kile kilichokuwa kinakuja. 

`Soma Kutoka 5:3-23. Ni yapi yalikuwa matokeo ya mara moja yaliyorekodiwa kwa mara ya kwanza ya Musa na Haruni kukutana na Farao?` 

Hata kabla ya kwenda kwa Farao, Musa na Haruni waliwakusanya wazee na watu wa Israeli, wakawaambia maneno ya Mungu, na kuwaonesha ishara za Mungu, zilizosababisha Waisraeli kuamini kwamba Bwana angewakomboa kutoka katika utumwa wao. Hivyo, walimwabudu Bwana (Kut. 4:29–31). Matarajio kwa hakika yalikuwa makubwa: Bwana alikuwa tayari kuwakomboa Waebrania kutoka katika utumwa wao hatimaye! 

Kisha Musa akaenda kwa mfalme wa Misri na madai ya Mungu, na mambo yakawa mabaya zaidi kwa Waisraeli. Mateso yao yaliongezeka, na kazi yao ya kila siku ikawa yenye kuchosha na kulemea sana. Walishutumiwa kuwa wavivu; walitendewa kwa ukatili zaidi; na huduma yao ikawa ngumu zaidi kuliko ilivyokuwa hapo kwanza. 

"Viongozi wao hawakuwa na furaha, na makabiliano kati yao na Musa na Haruni yalikuwa mabaya, na (kama tutakavyoona baadaye) yalitabiri tu aina ya mapambano ambayo Musa angekuwa nayo pamoja na watu wake kwa miaka mingi ijayo. 

`Soma Kutoka 5:21, na kisha jiweke mahali pa watu hawa walipowakabili Musa na Haruni. Kwa nini waseme walichokisema?` 

Siyo vigumu kuona kwa nini wamkasirikie Musa (“ ‘BWANA awaangalie na kuamua,' ” walisema). Walifikiri Musa alikuwa anakuja kuwakomboa kutoka kwa Wamisri, si kufanya maisha yao chini ya Wamisri kuwa magumu zaidi. 

Hivyo, kando ya kushughulika na Wamisri, Musa na Haruni walipaswa kushughulika na watu wao wenyewe, pia. 

`Zipi ni baadhi ya njia bora zaidi ambazo wewe na wengine mnaweza kushughulika na viongozi wa kanisa mahalia wakati kutoelewana kunapotokea, kama ambavyo kwa kweli kunatokea?`