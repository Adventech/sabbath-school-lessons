---
title:  Jifunze zaidi
date:  15/08/2025
---

Soma Ellen G. White, “Kutoka Bahari ya Shamu Hadi Sinai,” uk. 298–311, katika Wazee na Manabi, Sehemu ya Kwanza.

Muda mfupi baada ya tukio la maji, taifa lilikabiliwa na hatari mpya (tazama Kut. 17:8—16)—kabila katili na lililo tayari kwa vita, Waamaleki, waliwashambulia. “Siyo kwamba Waamaleki walikuwa hawajui tabia ya Mungu au ukuu Wake, lakini badala ya kuwa na hofu mbele Yake, walikuwa wamedhamiria kuupinga uweza Wake. Maajabu yaliyotendwa na Musa mbele ya Wamisri yalifanywa na watu wa Waamaleki kuwa mada ya dhihaka, na hofu za mataifa yaliyowazunguka zilibezwa. Walikuwa wameapa kwa miungu yao kwamba wangewaangamiza Waebrania, asiwepo hata mmoja wa kuponyoka, na walijigamba kwamba Mungu wa Israeli asingekuwa na nguvu ya kuwashinda. Hawakuwa wamedhuriwa au kutishiwa na Waisraeli. Shambulizi lao hili halikutokana na kuchokozwa hata kidogo. Ilikuwa ni katika kudhihirisha chuki yao na upinzani dhidi ya Mungu ndipo walitafuta kuwaangamiza watu Wake. Kwa muda mrefu Waamaleki walikuwa wadhambi wenye kiburi sana, na maovu yao yalikuwa yamemlilia Mungu kwa ajili ya kupatilizwa kisasi, lakini rehema Zake zilikuwa bado zikiwaita waweze kufikia toba; lakini wakati watu wa Amaleki walipowashukia jeshi la Israeli waliochoka na wasio na ulinzi, walitia muhuri uangamivu wa taifa lao."_—Ellen G. White, Wazee na Manabii, Sehemu ya Kwanza uk. 308._

**Masawali ya Kujadili**

`1. Tafakari zaidi wazo la jinsi Yethro alivyojifunza kuhusu Mungu wa kweli kutokana na kile ambacho Mungu aliwafanyia watu Wake. (Tazama Kum. 4:4-8.) Kwa nini kanuni hiyo bado ni kweli leo? Jiulize mwenyewe na darasa lako: Kanisa letu linawasilisha ushuhuda wa aina gani kwa ulimwengu? Tunauambia nini ulimwengu kuhusu asili na tabia ya Mungu wetu?`

`2. Soma tena 1 Wakorintho 10:4. Hili linapaswa kutufundisha nini kuhusu uasi wa kale, ambao wengine wanauamini leo, unaosema kwamba Mungu wa Agano la Kale alikuwa mwenye kisasi, mwenye chuki, na asiyesamehe, tofauti na kile; tunachokiona katika Yesu? Aya hii inaoneshaje kwa nini imani hiyo si sahihi?`

`3. Soma tena kile Ellen G. White. alichoandika hapo juu kuhusu jinsi Waamaleki walivyopata fursa ya kujifunza kuhusu, Mungu wa kweli. Linganisha mtazamo wao na ule wa Yethro, Ni masomo gani tunayoweza kujifunza kuhusu kwa nini, Mungu hakuleta hukumu juu yao tu, bali pia juu ya makabila mengi ya ulimwengu wa kale ambayo Israeli walikutana nayo?`