---
title:  Agano na Mpango Makini
date:  30/08/2025
---

### Somo la Juma Hili
Kut. 24:1-18; 1 Kor. 11:23-29; Law. 10:1, 2; Eze. 36:26—28; Kut. 25:1-9; Kut. 31:1—18.

> <p>Fungu la Kukariri</p>
> “Musa akaenda akawaambia watu maneno yote ya Bwana, na hukumu zake zote; watu wote wakajibu kwa sauti moja, wakasema, ‘Maneno yote aliyoyanena Bwana tutayatenda’ ” (Kutoka 24:3).

Kama Mungu wao, Muumbaji na Mkombozi, Bwana alitamani kuwa pamoja na watu Wake na kukaa kati yao. Alituumba ili tuwe na ushirika wa karibu Naye. Hata hivyo, ikiwa mahusiano mema pamoja na watu wengine yanahitaji wakati na jitihada kujengwa, ndivyo ilivyo kwa uhusiano wetu wa wima pamoja na Mungu. Unaweza kuwa uzoefu wenye kuinua na kujaa ukuaji, lakini ikiwa tu tutatumia muda pamoja Naye. Kwa njia ya kivitendo, hili linamaanisha kujifunza Neno Lake (Mungu akizungumza nasi), kuomba (kufungua mioyo yetu kwa Mungu), na kuwashuhudia wengine kuhusu kifo, ufufuo na kurudi kwa Kristo (kushiriki katika utume wa Mungu). Kadiri Mungu anavyotubariki, tutakuwa mlizamu wa baraka kwa wengine.

Tunapaswa kukaza fikra kwa Mungu, si kwetu wenyewe (Ebr. 12:1, 2). Kwa kuwa na uhusiano Naye, Mungu anaweza kutuwezesha kufuata mafundisho Yake, inayomaanisha kutii Neno Lake. Si ajabu kizazi cha nyakati za mwisho cha wafuasi wa Kristo kinaelezewa kama watu “wazishikao amri za Mungu na imani ya Yesu” (Ufu. 14:12).

Ni rahisi, kwa kweli: tunampenda Mungu, na, kutokana na upendo huo, tunamtii.

_Jifunze somo la juma hili kwa maandalizi ya Sabato ya Septemba 6._