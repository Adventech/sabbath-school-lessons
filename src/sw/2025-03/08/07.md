---
title:  Jifunze zaidi
date:  22/08/2025
---

Soma Ellen G. White, “Sheria Yakabidhiwa kwa Israeli,” uk. 312—325, na “Uadui wa Shetani Dhidi ya Sheria,” uk. 343-356, katika Wazee na Manabii, Sehemu ya Kwanza.

“Mungu alikusudia kulifanya tukio la utangazwaji wa sheria Yake kuwa mandhari yenye utukufu wa kutisha, kulingana na tabia Yake iliyotukuka. Watu walipaswa kuhimizwa kwamba kila kitu kinachohusiana na utumishi wa Mungu ni lazima kizingatiwe kwa kicho cha juu kabisa.”_—Ellen G. ite, Wazee na Manabii, Sehemu ya Kwanza, uk, 313._

Kanuni hii ya kumpa Mungu heshima ni halali leo. Inatokana na kufahamu ukuu, uweza, na utukufu/ukuu wa enzi ya Mungu. Kuuona utukufu wa Mungu kunajenga shukrani katika mioyo yetu na kushusha kiburi chetu. Kadiri tunavyouona utakatifu wa Mungu kwa ukaribu zaidi, ndivyo tutakavyotambua zaidi dosari katika maisha yetu, na kutusababisha kuwa na kiu hata zaidi ya uwepo Wake unaobadilisha na kutamani kuwa kama Yeye zaidi.

Na, pia, kujua jinsi tulivyo tofauti na alivyo na sheria Yake takatifu kunatufanya tutegemee kabisa kifo mbadala cha Kristo kwa ajili yetu.

Wakati huo huo, Yesu aliweka wazi kwamba, tukimkubali Mungu kwa unyenyekevu kama Bwana na Mfalme wetu, amri Zake si ngumu kutii (Mt. 11:28—30). Kristo aliweka wazi kwamba sheria ya Mungu ina uhalali wa kudumu (Mt. 5:17—20). Tunaposhika sheria za Mungu kwa upendo na kumshukuru kwa sababu ya wokovu aliotupatia bure, tunaweza kupata utimilifu wa uhusiano unaookoa pamoja Naye. Huku tukifurahia manufaa makubwa ya kushika sheria (hata hivyo, ona maumivu na taabu vinavyotokana na kuivunja sheria), tunaweza pia kufurahia uhakikisho wa kujua kwamba wokovu wetu unapatikana kwa Yesu, si katika kushika kwetu sheria.

**Masawali ya Kujadili**

`1. Maandalizi ya kupokea sheria yaliwasaidia watu kuelewa maana ya heshima waliyohitaji. Leo, katika kanisa na maisha ya kanisa letu, ni wapi kuna hali sawa ya heshima na kicho mbele za Mungu? Au kwa namna fulani tumeipoteza polepole?`

`2. Tafakari zaidi kanuni hii ya agano: “Nitakuwa Mungu wao, nao watakuwa watu wangu.” Hii inamaanisha nini kwetu leo, na inapaswa kufunuliwaje na namna zote mbili, mtu mmoja mmoja na kama jamii ya watu kwa pamoja?`

`3. Mungu anachotuamuru tufanye, atatuwezesha kufanya. Ellen G. White anasemakwamba “kila anapotoa maagizo anatoa uwezo wa kuyatekeleza.”—Christ’s Object Lessons, uk.333. Mtu anatekelezaje ahadi hii, dabar hii, kwa vitendo?`

`4. Tunapaswa kujibuje hoja iliyoenea tunayoisikia kwamba, baada ya msalaba, sheria imeondolewa? Katika hali nyingi, ni nini hasa wanachosema kimeondolewa?`