---
title:  Agano huko Sinai
date:  16/08/2025
---

### Somo la Juma Hili
Kut. 19:1-20:17, Ufu. 21:3, Kum. 5:6-21, Yak 1:23—25, Rum. 3:20–24, Rum. 10:4.

> <p>Fungu la Kukariri</p>
> “Mmeona jinsi nilivyowatendea Wamisri, na jinsi nilivyowachukua ninyi juu ya mbawa za tai, nikawaleta ninyi kwangu mimi. Sasa basi ikiwa mtaitii sauti yangu kweli kweli, na kulishika agano langu, hapo ndipo mtakapokuwa tunu kwangu kuliko makabila yote ya watu; maana dunia yote pia ni mali yangu, nanyi mtakuwa kwangu ufalme wa makuhani, na taifa takatifu” (Kutoka 19:4-6). 

Mungu aliwaongoza Israeli kwenda wapi baada ya kuwakomboa kutoka Misri? Kwenda katika Nchi ya Ahadi—na wapi pengine? Hata kama ni sahihi kijiografia, jibu si sahihi kiteolojia. Mungu Mwenyewe analijibu: “ ‘ “Mmeona jinsi nilivyowatendea Wamisri, na jinsi nilivyowachukua ninyi juu ya mbawa za tai, nikawaleta ninyi kwangu mimi” ’ ” (Kut. 19:4). Hivyo, jibu la kibiblia na kiteolojia kwa swali linafunua kipaumbele na lengo la Mungu: Bwana aliwaleta Kwake.

Wanadamu wanapomwacha Mungu, Anawatafuta na kuwaita warudi Kwake. Mfano bora zaidi wa ukweli huu wa kina ni katika bustani ya Edeni, Adamu na Hawa walipomtenda Mungu dhambi, na kukaidi amri Yake, na kujificha kutoka Kwake. Alichukua hatua ya kwanza na kuita: “ ‘Uko wapi?’ ” (Mwanzo 3:9). Daima anachukua hatua ya kwanza. Yesu anasema hili kwa ufasaha: “ ‘Njoni kwangu, ninyi nyote msumbukao na wenye kulemewa na mizigo, nami nitawapumzisha. Jitieni nira Yangu, mjifunze kwangu, kwa kuwa mimi ni mpole na mnyenyekevu wa moyo; nanyi mtapata raha nafsi mwenu’ ” (Mt. 11:28, 29). 

Mungu anatuita sisi sote; hatima yetu ya milele inategemea mwitikio wetu 

_Jifunze somo la juma hili kwa maandalizi ya Sabato ya Agosti 23. _