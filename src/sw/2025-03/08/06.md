---
title:  Sheria kama Ahadi ya Mungu kwa Ajili Yetu.
date:  21/08/2025
---

`Soma Warumi 3:20-24. Ingawa Paulo yuko wazi kabisa kwamba hatuwezi kuokolewa kwa kuzishika Amri Kumi, ni kwa namna gani basi amri zinapaswa kufanya kazi katika maisha yetu?`

Maana ya Kiebrania ya neno _dabarim_, iliyotumiwa katika maandishi ya Musa kuelezea Amri Kumi (Kut. 34:28, Kum. 4:13, Kum. 10:4 ) haimaanishi kihalisi “amri,” bali “maneno.” “Neno” hili, dzbar (umoja), linaweza kuwa na maana ya “ahadi.” Ndiyo maana, katika sehemu nyingi (1 Wafalme 8:56; 2 Nya. 1:9; Neh. 5:12, 13; Kum. 1:11; Kum. 6:3; Kum. 9:28; Yos. 9:21; Yos. 23:4; Yos. 23:5), dabar inatafsiriwa katika muundo wa nomino au kitenzi kuelezea wazo la ahadi.

Ellen G. White anatoa umaizi juu ya kazi ya Amri Kumi: “Amri kumi... ni ahadi kumi.”_—Ellen G. White Comments, The SDA Bible Commentary, vol. 1, uk. 1105_. Amri Kumi zinapaswa kueleweka kama ahadi zinazotoka kwa Mungu zitakazotuongoza katika njia sahihi ili aweze kutufanyia mambo ya ajabu. Lakini ni lazima tuzitii.

`Soma Warumi 10:4. Tunapaswa kuelewaje kauli ya Paulo kwamba Kristo ndiye “mwisho” wa sheria?`

Paulo asema kwamba Yesu Kristo ndiye telos wa sheria, lakini si kwa maana kwamba Kristo anabatilisha sheria au kuifuta. Badala yake, hili linamaanisha kwamba Kristo ndiye lengo na kusudi la sheria; haimaanishi kwamba dhabihu Yake ya upatanisho inakomesha uhalali na kudumu kwa sheria.

Kinyume chake, Paulo anazungumzia umuhimu wa sheria, kuhusu uhalali wake, na kuhusu mamlaka yake ya kudumu (Rum. 3:31, 1 Kor. 7:19, Gal. 5:6). Maana ya neno telos kimsingi lina kusudi na lenye kutimiza lengo mahususi, halihusiani na Wakati. Kristo ndiye ufunguo wa kufungua maana na kusudi la kweli la sheria ya Mungu. Hivyo, haitakuwa sahihi kusema kwamba Kristo alibatilisha, aliondoa, au alitangua sheria. Kristo ndiye lengo la sheria, Ambaye inaelekeza Kwake.

`Sheria inatuelekezaje kwa Yesu? Yaani, sheria inatufunulia nini kuhusu sisi Wenyewe ambacho hasa kitatuelekeza kwa Yesu?`