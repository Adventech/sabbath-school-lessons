---
title:  Kupitia Bahari ya Shamu
date:  02/08/2025
---

### Somo la Juma Hili
Kut. 12:31–36, Yak. 2:17–20, Kut. 13:1–14:31, Ebr. 11:22, Kut. 15:1–21, Ufu. 15:2-4.

> <p>Fungu la Kukariri</p>
> “Musa akawaambia watu, Msiogope, simameni tu, mkauone wokovu wa Bwana atakaowafanyia leo; kwa maana hao Wamisri mliowaona leo hamtawaona tena milele. Bwana atawapigania ninyi, nanyi mtanyamaza kimya" (Kutoka 14:13, 14).

Kutoka ndio uzoefu wa kuvutia na adhimu zaidi wa watu wa Mungu katika Agano la Kale. Tukio hili ni kielelezo cha kiungu cha jinsi Mungu alivyowashinda adui za Waebrania na kuwaleta Waisraeli kwa ushindi katika Nchi ya Ahadi. Pia ni ishara ya wokovu na ukombozi katika Kristo. Kwa mtazamo wa kibinadamu, wana wa Israeli walikuwa katika hali ya kukata tamaa, yaani isiyowezekana—hali ambayo, kwa wenyewe, wasingeweza kujiokoa kwayo. Ikiwa wangekombolewa, ingebidi iwe kwa tendo la kiungu. Ni sawa na sisi na dhambi: kwa sisi wenyewe, tuko katika hali isiyo na tumaini. Tunahitaji jambo kubwa zaidi kuliko Kutoka. Nasi tumeupata: msalaba wa Kristo, na kile Kristo alichofanya pale kwa ajili yetu sote.

Matukio ya kuondoka kwa Israeli kutoka nchi ya Gosheni, yaliyotajwa katika Kutoka 12—hadi wimbo wa Musa, ulioimbwa kwa furaha katika Kutoka 15—ni ya kustaajabisha na ya ajabu sana. Ishara, maajabu na kazi za Mungu za ukombozi za kimiujiza viko katika kilele chake.

Lakini hata haya hayawezi kulingana na kile Kristo alichotufanyia msalabani, ambacho mfululizo wa matukio ya Kutoka ulikuwa ni kivuli chake tu.

_Jifunze somo la juma hili kwa maandalizi ya Sabato ya Agosti 9. _