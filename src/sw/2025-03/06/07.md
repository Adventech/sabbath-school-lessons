---
title:  Jifunze zaidi
date:  08/08/2025
---

Soma Ellen G. White, “Kutoka,” uk. 288–297, katika Patriarchs and Prophets.

Mungu alikuwa upande wa Waisraeli licha ya imani yao haba. Alitamani kuwafundisha na kuwaongoza katika jinsi ya kufikiri na kuishi kama watu Wake wateule. Mungu aliwaongoza kwa subira na kuwaelekeza mahali ambapo wangekabiliana na changamoto chache. Ellen G. White anaeleza: “Waisraeli . . . walikuwa na ufahamu mdogo kuhusu Mungu na imani ndogo juu Yake, na wangeweza kutishika sana na kuvunjika moyo. Hawakuwa na silaha na wala hawakuwa na uzoefu wa vita, roho zao zilikuwa zimedhoofishwa kwa utumwa wa muda mrefu, na walikuwa wamezungukwa na wanawake na watoto, makundi ya kondoo na ng’ombe. Kwa kuwaongoza katika njia ya Bahari ya Shamu, Bwana alijidhihirisha kama Mungu wa huruma na pia wa hukumu.”_—Ellen G. White, Wazee na Manabii, Sehemu ya Kwanza uk. 289._

Ikizungumzia Wimbo wa Musa, Andrews Bible Commentary inasema: "Uhakika wa tendo hili la Mungu la ukombozi katika historia unatuhakikishia kwamba hatuna chochote cha kuogopa kwa ajili ya wakati ujao. Ubeti wa mwisho unawaangazia maadui wa wakati ujao ambao wangekabiliwa katika kuitwaa Kanaani. Kwa sababu ya ‘mkono’ wa Mungu wenye nguvu, wangekuwa ‘kimya kama jiwe’ (aya ya 16). Tunapokabili mambo fulani yasiyowezekana, tunapohisi kwamba katika hali ngumu na hatujui tuelekee njia ipi, tunaweza kupata uhakikisho katika 'Wimbo wa Musa,’ kwa kuwa unaadhimisha tukio kubwa katika historia ya watu wa Mungu.”_—Andrews Bible Commentary, “Exodus (Berrien Springs, MI: Andrews University Press, 2020), uk. 214,_

**Masawali ya Kujadili**

`1. Kwa nini mara nyingi tunajikuta tukitenda kama Waebrania baada ya ukombozi wao wa kushangaza kutoka Misri, lakini kabla ya changamoto ya Bahari ya Shamu? Yaani, licha ya uthibitisho mwingi sana wa wema wa Mungu kwetu na wa uweza Wake, kwa nini bado inakuwa rahisi sana kuonesha, na hata kudhihirisha, upungufu wa imani?`

`2. Hata baada ya yote yaliyotokea, ikiwa ni pamoja na kufa kwa wazaliwa wa kwanza, kwa nini Farao bado aliendelea kuwafuatailia Waisraeli? Hili linapaswa kutuambia nini kuhusu jinsi ilivyo hatari kwa yeyote kati yetu kuwa na moyo mgumu kwa sababu ya dhambi (au la kutenda dhambi)?`

`3. Ingawa sote tunakabiliana na majaribu ya kutisha nyakati fulani, wengi wetu tumekuwa na (na bado tuna) siku fulani nzuri sana, nyakati fulani nzuri sana, wakati hakuna jambo baya linalotupata au wapendwa wetu. Kwa nini tunapaswa kuona nyakati hizi kuwa ushahidi wa neema na ulinzi wa Mungu kwa sababu, hata hivyo, tunaelewa kwamba tunaishi katika eneo la “adui"? Yaani, kwa nini tunapaswa kukumbuka daima kumsifu Mungu nyakati nzuri, kwa sababu hatujui ni majanga/balaa gani tumeepushwa nayo?`