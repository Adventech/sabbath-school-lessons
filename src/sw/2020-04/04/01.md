---
title:  'Macho ya Bwana: Mtazamo wa Kibiblia wa Ulimwengu.'
date:  18/07/2020
---

### Somo la Juma Hili
Mithali 15:3; Ayubu 12:7—10; Efeso 6:12; Ufunuo. 20:5, 6; Yohana 1:1—14;Marko 12:29—31. 

> <p>Fungu la Kukariri</p>
> “Macho ya Bwana yako kila mahali; Yakimchunguza mbaya na mwema.” (Mithali 15:3). 

Mshairi wa Poland aitwaye Czeslaw Milosz aliandika shairi ambalo linaanza kwa wanyama wa kufikirika: Panya wanaoongea, kuchakulo (nguchiro) wanaoongea, na kadhalika. “Wanayo mengi yanayofanana na wanyama halisi,” aliandika, “sawa na dhana tuliyo nayo duniani kuhusu ulimwengu halisi.” Kisha katika kuhitimisha shairi hilo, aliandika, “Tafakari hili, na utetemeke.” 

“Kutetemeka” laweza liwe neno kali, ila ni ukweli usiopingika, kwamba kwa sehemu kubwa kile binadamu wafikiriacho kuhusu ulimwengu chaweza kiwe makosa matupu. Kwa mfano, kwa kipindi cha miaka 2000 wanadamu wasomi wa juu walifikiri sayari dunia ipo katikati ya ulimwengu na haizunguki (haijongei). Na leo hii wapo wasomi waliobobea katika elimu ambao hufikiri kuwa mwanadamu aliibuka kutokana na wanyama hai wadogo mno waliopitia vipindi mbalimbali vya uibukaji. 

Kama wanadamu, kamwe hatuutazami ulimwengu kwa mtazamo huru. Daima tunautazama kupitia dhana ambazo zinaathiri vile tunavyoutafsiri ulimwengu unaotuzunguka. Dhana hiyo tunaiita mtazamo wa ulimwengu, na ni muhimu sana kuwafundisha vijana wetu na kwa waumini wetu wakubwa, mtazamo wa ulimwengu wa kibiblia. 