---
title:  Ibada Katika Elimu
date:  08/08/2020
---

### Somo la Juma Hili
Dan. 3, Ufu. 14:6—12, Zaburi 78:1—17, Yohana 4:7—26, 1 Nyakati 16:1—36, Marko 7:1—13. 

> <p>Fungu la Kukariri</p>
> “Mpeni Bwana utukufu wa jina lake; Leteni sadaka, mje mbele zake; Mwabuduni Bwana kwa uzuri wa utakatifu.” (1 Nyakati 16:29).

Ibada ni sehemu ya ubinadamu, sehemu ya asili ya mwanadamu, hata katika hali yake ya Anguko. Sisi ni viumbe ambao tuliumbwa, ili kwa uhuru kabisa, tupate kumwabudu Mungu kwa vile tunampenda na kwa vile anastahili kuabudiwa. Ibada ya jinsi hiyo ilikuwa rahisi kabla ya Anguko, wakati wanadamu wanaonana na Mungu uso kwa uso katika uumbaji ambao ulikuwa haujajeruhiwa na dhambi, kifo, na uharibifu —uumbaji ambao sisi tuujuao tu ulimwengu huu wa dhambi akili zetu haziwezi kupata picha yake vyema. 

Leo, japokuwa ndani yetu ipo shauku isiyopingika kutaka kuabudu, bado, kama dhambi ilivyochafua vitu vingi vyema, shauku hiyo nayo pia imepotoshwa na kuathiriwa na dhambi, ikimaanisha kuwa japo nia ya ibada ipo ndani yetu, tunaweza kujikuta tunaishia kuabudu vitu potofu, au kuishia kushindwa kumwabudu Mungu kwa jinsi ipasayo (soma, kwa mfano, Marko 7:1—3, Yeremia 7:4). 

Hivyo, kwa vile ibada ni ya msingi kwa uzoefu wa Mkristo, elimu ya Kikristo sharti ijihusishe na suala la ibada, hilo ndilo somo la juma hili. 