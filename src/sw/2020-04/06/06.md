---
title:  Mwanafunzi Anayeelewa
date:  06/08/2020
---

Yesu na wafuasi wake waligeuka kuelekea Yerusalemu. Kama Herode alivyomshughulikia Yohana Mbatizaji, mamlaka, akiwemo Herode, ilielekeza vita yao kwa Yesu. Wafuasi wa Yesu walijumuisha maskini na makundi yenye dhiki yakitaraji kupata ufumbuzi. 

Yesu alitaka zaidi ya vyote kuleta tumaini kwa ulimwengu. Ila alikuwa na uhakika, kufikia hapo, kuwa wale walio madarakani, walikuwa wakitenda kila wawezalo kukwamisha utume wake. Hawakutaka afanikiwe. 

Katika wanafunzi walio karibu mno na Yesu, wale mitume kumi na wawili, walitamani daima kudumu kando ya Yesu. Ila wakati huo huo walionekana kutatizwa —au kuwa vipofu. Kwa mfano, katika Marko 8:31—33, Mwalimu Kielelezo anawapatia changamoto ya kuweza kuona mambo yaliyo magumu kwao kuona. Yaani, kwa namna nyingi walikuwa vipofu kiroho wasiyajue yaliyowapasa kujua (soma Marko 8:37). Huu ndio ulikuwa uzoefu wa Yesu kukutana na mtu aonaye. 

`Soma kisa cha Yesu na uponyaji wa Bartimayo, mwombaji kipofu. (Soma Marko 10:46—52). Zingatia rehema kuu Yesu aoneshazo. Tafakari shauku kuu ya mtu huyu kipofu kutaka kuona inavyomsukuma kufanya uamuzi wa kumfuata Yesu njiani kuelekea Yerusalemu. Je unafikiri Marko anajaribu kuonesha tofauti iliyopo baina ya Bartimayo na hawa wanafunzi wengine? Kisa hiki hukuambia nini kuhusu maana halisi ya kuitikia wito wa kuwa mfuasi wa Mwalimu wa walimu?`

Bartimayo alikuwa ametaka kuona jinsi nywele za mtoto zilivyo za kipilipili na kuona ngano ina rangi gani wakati wa mavuno. Lakini kuona ni zaidi ya mwonekano wa nje. Kisa hiki, kwa maneno mengine, kinahusu jinsi ya kuona kiroho. Kinahusu kuelewa—kuhusu kujua lengo mahsusi la Mwalimu wa walimu. Kurejeshewa uwezo wa kuona ni jambo moja. Ni hitaji muhimu na Yesu anajua hilo. Lakini Yesu anajua kuwa ni shauku pia ya kila mmoja kuweza kupata maisha mapya na bora.  

`Soma Waebrania 5:12—14. Je hapa tunajifunza nini kuhusu elimu ya kweli?`