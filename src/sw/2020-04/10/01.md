---
title:  Elimu Katika Sanaa na Sayansi
date:  29/08/2020
---

### Somo la Juma Hili
Rum. 1:18—21, Zaburi 19:1—6, 96:9, Mwanzo 3:6, 1 Timotheo 6, Mithali 1, Ayubu 38.

> <p>Fungu la Kukariri</p>
> “Mbingu zauhubiri utukufu wa Mungu, Na anga laitangaza kazi ya mikono yake.” (Zaburi 19:1).

Elimu hujumuisha kile ambacho kimeitwa “sanaa na sayansi”. Je tunapojifunza au kufundisha sanaa na sayansi kwa mtazamo wa kibiblia, hii humaanisha nini? Je tunachagua aya chache tu za Maandiko zinazohusu nyanja hiyo husika, kwa mfano, sayansi ya tiba au historia ya sanaa? Kwa kufanya hivyo, twaweza kuwasilisha masomo yetu kwa mtazamo mpana wa uwezo mkuu wa Mungu aliyeumba ulimwengu huu wa ajabu. Lakini uhusishaji kidogo wa Maandiko katika masomo yetu shuleni ni sehemu ndogo ya elimu ya kweli —elimu ambayo ni ya wokovu na ukombozi. 

Ili elimu ya jinsi hiyo ifanye kazi, tunahitaji Neno la Mungu litawale ufundishaji wa kila nyanja, tangu masomo ya sanaa hadi sayansi ya uhai. Pasipo kufanya hivyo, tutashindwa kutambua ukuu wa Mungu, ukuu wake kama Muumba na Mruzuku wa ulimwengu huu. Kadiri tunavyojifunza ili tuujue mtazamo wa Mungu kwa uumbaji wake wa asili na malengo yake, ndipo tutafaulu kujua ni jinsi gani iliyo sahihi ya kufundisha baadhi ya fani za kitaaluma. 

Juma hili tunachunguza kanuni zihusikazo juu ya vile tuwezavyo kufundisha sanaa na sayansi katika mtazamo na mwelekeo wa Kikristo. 