---
title:  Jifunze zaidi
date:  04/09/2020
---

Zipo sababu mbili zinazofanya sayansi, ambayo inafafanua vitu vingi kwa usahihi, ikosee kabisa katika suala la chanzo cha uhai (viumbe hai); kwanza, sayansi, ambayo inatafiti ulimwengu wa asili, hujielekeza kwa ulimwengu huo huo wa asili ili kupata majibu; pili, sayansi huchukulia kuwa sheria za asili lazima zisibadilike wakati wote. Lakini vyote hivi viwili si sahihi katika suala la kujua asili ya uhai katika sayari yetu.

Kwa mfano hoja ya kwanza, inayodai kwa kila tukio la asili linatokana na ulimwengu wa asili. Hiyo yaweza kuwa sawa kwa suala la kufuatilia kimbunga, lakini hoja hiyo ni mbaya kabisa katika suala la chanzo cha uhai (viumbe hai) kinachoanza na maneno: ”Hapo mwanzo Mungu aliumba mbingu na nchi” (Mwanzo 1:1). Je sayansi, ambayo hupinga uwepo wa Mungu, itaweza kufundisha nini juu ya mianzo ya uhai, ambayo kwa kila hali inatokana na Mungu? 

Na hali ya asili kutobadilika? Hili linaonekana kuwa na mantiki, isipokuwa Warumi 5:12 —“ Kwa hiyo, kama kwa mtu mmoja dhambi iIiingia ulimwenguni, na kwa dhambi hiyo mauti; na hivyo mauti ikawafikia watu wote kwa sababu wote wamefanya dhambi” —huonekana kuzungumzia mazingira ya asili yakikoma, ambayo yalikuwa na ubora tofauti, na mazingira ya sasa wanasayansi wanayokabiliana nayo. Ulimwengu ambao haukuwa na kifo ni tofauti kabisa na chochote ambacho tunaweza kujifunza leo; na kuchukulia kuwa yalikuwa yanafanana wakati ambapo haikuwa hivyo, pia itasababisha tufanye kosa. Hivyo sayansi hukosea suala la mianzo ya uhai kwa vile hupinga masuala muhimu mawili ya uumbaji: nguvu ya Mungu(muujiza ) iliyokuwa chanzo chake; na kwamba kumekuwepo mabadiliko makuu kati ya ulimwengu wa awali na ulimwengu uliopo leo.

**Masawali ya Kujadili**

`1. Katika darasa, jadili suala la uzuri. Ni nini maana ya “uzuri?” Mtazamo wa Mkristo hutofautianaje na mtu wa dunia katika kuufasili na kutoa ufafanuzi juu ya “uzuri”?`

`2. Kristo angeweza kuja duniani kama mwanasayansi mahiri, astahiliye sifa na tuzo kwa utafiti wake bora. Angeweza kuja kama mwimbaji bora anayevuta usiku wa wengi. Badala yake alikuja na kulelewa kama seremala mnyenyekevu. Alikuwepo wakati wa uumbaji, ila alitulia akafundishwa kama mlei na kutimiza majukumu yake kwa utii. Je hii hutupatia faraja gani, katika safari yetu ya kielimu au kitaaluma?`

`3. Japokuwa si kila Mkristo ameitwa kufundisha shuleni, Wakristo wanapaswa daima kufundisha wengine kwa neno na tendo, kwa makusudi au pasipo kujua. Kwa jinsi hiyo, ni mazoea gani Mkristo apaswa kukuza, kama mwanafunzi wa Kristo na kama mwalimu wa wengine duniani?`