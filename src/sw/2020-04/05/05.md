---
title:  Mwalimu Yesu Kristo na Upatanisho 
date:  29/07/2020
---

Mahusiano ya kibinadamu mara nyingi huvunjika. Tunafarakana. Mtu ambaye alikuwa rafiki wa karibu, kadiri muda unavyoenda, anakuwa mtu tusiyemwamini kabisa. Hata hivyo uhusiano huo uliovunjika waweza kurekebishwa. Hilo linapotokea, tunapitia uzoefu wa ajabu wa upatanisho. Hakuna uzoefu mtamu kama upatanisho. 

`Ni kwa jinsi gani upatanisho ni kiini cha Kristo kufanyika mwili na jukumu lake kama Mwalimu wa walimu? 2 Kor. 5:16—21.`

Iwapo tunafurahi pale uhusiano na mtu mwingine umerejeshwa. je ni jambo kubwa kiasi gani pale uhusiano wetu na Mungu unaporejeshwa? Katika 2 Wakorintho 5:16—21, Paulo anaeleza wazi yule anayefanya upatanisho —Mungu Baba ameongoza zoezi la urejeshaji wa mahusiano yetu yaliyovunjika. Naye amefanya upatanisho huo “kupitia Kristo" (2 Kor. 5:18). “Mungu alikuwa ndani ya Kristo, akiupatanisha ulimwengu na nafsi yake” (2 Kor. 5:19). 

Naam, hatupaswi tu kuwa wanufaikaji wa furaha ya upatanisho. Twapaswa pia kujifunza kutoka kwa Mwalimu Yesu Kristo. Katika ufanyikaji mwili, Yesu alishiriki katika kazi ya upatanisho. Na sisi vile vile tumeitwa kushiriki kazi hii ya upatanisho. Mungu ametupatanisha na Yeye Mwenyewe kupitia Kristo. Na sasa, sisi pamoja na Paulo, tumepewa “huduma ya upatanisho” (2 Kor. 5:18). 

Wakolosai 1:15—20 ni aya nyingine katika Agano Jipya kuhusu Kristo kufanyika mwili. Ikidhaniwa mara nyingi kuwa ni wimbo, sehemu ya kwanza ya aya hiyo huongelea jukumu la Kristo la uumbaji (Kol. 1:15—17), wakati sehemu ya pili huzungumzia jukumu la Kristo katika ukombozi (Kol. 1:18—20). Kupitia jukumu la Kristo kama Mwumbaji —Mkombozi, Mungu amepatanisha mambo yote na Yeye mwenyewe. Kazi ya upatanisho ambayo Mungu huitenda kupitia Kristo ni ya ulimwengu mzima katika upana wake, ikivipatanisha “vitu vyote na nafsi yake akiisha kufanya amani kwa damu ya msalaba wake;” (Kol. 1:20). 

Japo kamwe hatuwezi kufanya kazi ya upatanisho kwa kiwango cha Mwalimu Yesu Kristo, bado anatualika tushiriki “huduma ya upatanisho” katika kiwango chetu hicho kidogo. (2 Kor. 5:18). Je yawezekana hiki ndicho alichokusudia Yesu alipoomba, “Kama vile ulivyonituma mimi ulimwenguni, nami vivyo hivyo naliwatuma hao ulimwenguni” (Yohana 17:18)? 

`Ni kwa njia gani twaweza kuakisi jukumu la Mungu kama mpatanishi? Yaani, kwa sasa wawezaje kuwasaidia watu waweze kupatana (wapate suluhu) wao kwa wao. `