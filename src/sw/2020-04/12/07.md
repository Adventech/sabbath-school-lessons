---
title:  Jifunze zaidi
date:  18/09/2020
---

*Soma Ellen G. White, “The Sabbath,” pp. 281-289, in The Desire of Ages.*

“Kama ipo taasisi ndani ya taifa la Kiyahudi ambayo ilimudu kuwatofautisha na mataifa yanayowazunguka, taasisi hiyo ni Sabato. Utunzaji wa Sabato ulikusudiwa uwe ishara ya kuwatambulisha watu wa Mungu, wenye kumwabudu Mungu wa kweli. Ilikuwa ishara ya kujitenga mbali na ibada ya sanamu, na kujifungamanisha kikamilifu kwa Mungu wa kweli. Lakini ili kuitakasa Sabato, wanadamu wanapaswa wao pia wawe watakatifu. Kwa njia ya imani wanapaswa kuwa washirika wa haki ya Kristo. Wakati wana wa Israeli wanapewa amri hiyo, “Ikumbuke siku ya Sabato uitakase” (Kutoka 20:8), BWANA pia alisema “ Nanyi mtakuwa watu watakatifu kwangu mimi” (Kutoka 22:31). Ni kwa njia hiyo pekee ambapo Sabato yaweza kuwabainisha Israeli kama watu wanaomwabudu Mungu wa kweli.” —Ellen G. White, The Desire of Ages, uk. 283. 

“Hatimaye Sabato ni ishara ya nguvu ya Kristo ya kuweza kututakasa... Kama ishara ya uweza wake wa utakaso, Sabato wamepewa watu wote ambao kupitia Kristo wamekuwa sehemu ya Israeli wa kiroho.” —The Desire of Ages, uk. 288, 289.

**Masawali ya Kujadili**

`1. Mara nyingi Waadventista hutumia muda mwingi kutafakari ni nini ambacho siyo halali kutenda siku ya Sabato. Andaa maswali yatakayowafanya watunza Sabato waelekeze akili zao katika mambo makuu tuliyojifunza katika somo hili ambayo husisitizia Sabato kama uzoefu wa elimu. Kwa mfano: “Ni nini nipaswalo kutenda siku ya Sabato ambalo linaniwezesha kujifunza zaidi kuhusu tabia ya Mungu?”`

`2. Zingatia nukuu toka Ellen G. White hapo juu. Anashauri kuwa siyo taratibu za kuhudhuria kanisani na kutunza Sabato ambazo hututofautisha sisi na jumuia inayotuzunguka. Je waumini wangepaswa kuwaje ili wawe “washirika wa haki ya Kristo” na wawe wamefanywa “watakatifu”? Je hii inahusianaje na Sabato?`

`3. Ni kwa jinsi gani unaweza kuimarisha uzoefu wako wa Sabato? Taja malengo matatu yanayoelekeza kwa kile utakacho kujifunza kupitia utunzaji wa Sabato katika miezi 12 ijayo.`