---
title:  Ubinafsi
date:  12/07/2021
---

Kama ilivyo kwa habari ya mwerebi na mfumo wake mkubwa wa chini ya ardhi, ubinafsi ni sehemu ya mfumo mkubwa wa siri unaoitwa “dhambi,” unaotuzuia kupata pumziko halisi ndani ya Yesu, Katika udhihirisho wote wa dhambi katika maisha yetu, ubinafsi huonekana kuwa rahisi zaidi kujionesha, au siyo? Kwa wengi wetu, ubinafsi ni jambo la kawaida kama ilivyo kupumua.

`Soma Luka 12:13—21. Elezea tatizo lililobainishwa katika mfano wa Yesu. Je, kupanga kwa ajili ya wakati ujao, ni ubinafsi na kupuuza ufalme wa Mungu? Ikiwa sio, au angalau si muhimu, hivyo ni nini Yesu anatuonya dhidi yake?`

Mfano huu hutokea tu katika Injili ya Luka na unatolewa katika kujibu swali la msikilizaji ambaye hakutajwa jina. Aliuliza swali kuhusu habari ya urithi, Yesu anajibu kwa kukataa jukumu la mpatanishi kati ya ndugu. Badala yake, anaamua kufunua palipo na tatizo la msingi, yaani, choyo (ubinafsi). Anaenda ndani zaidi kuonesha kiwango cha ukuaji wa mizizi chini ya matendo yetu kila mmoja. 

`Fikiria kuhusu udhihirisho wa  ubinafsi maishani mwako. Ni kwa namna gani ubinafsi unaathiri mahusiano yetu na Mungu, wanandoa wenzetu na familia, familia yetu ya kanisa, majirani zetu, na wafanyakazi wenzetu? Ni ufunguo gani unapatikana katika Wafilipi 2:5—8?`

Kwa kujali tu mahitaji na tamaa zake mwenyewe, Tajiri asiye na jina katika mfano wa Yesu alisahau kuangalia uhalisia wa mbinguni usioonekana. Kubwa zaidi, bora kuliko, na zaidi si kanuni za msingi za ufalme wa Mungu. Paulo anatoa kwa mtupo wa jicho kile kilichomsukuma Yesu alipoamua kuja kuwa mbadala wetu. 

Wafilipi 2:5—8 huelezea mwonekano halisi wa kutokuwa na ubinafsi, unyenyekevu, na upendo. Ikiwa upendo kwa Mungu na wengine hauchochei chaguzi na vipaumbele vyetu, tutaendelea kujijengea maghala mengi hapa na kuweka hazina kidogo mbinguni (Mt. 6:20).

`Kwa nini tunazama sana kwa urahisi katika tamaa ya utajiri na umiliki wa mali? Japo wote tunahitaji kiasi fulani cha pesa kwa ajili ya maisha, kwa nini inaonekana kwamba haidhuru tuna kiasi gani, mara zote tunahitaji zaidi?`