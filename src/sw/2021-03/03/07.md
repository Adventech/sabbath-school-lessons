---
title:  'KUJIFUNZA ZAIDI:'
date:  16/07/2021
---

“Hakutakuwepo ukuaji au kuzaa matunda katika maisha yaliyojengwa katika nafsi. Ikiwa umempokea Kristo kama Mwokozi wako binafsi, ni lazima usahau mambo yako binafsi, na kujaribu kuwasaidia wengine. Zungumzia upendo wa Kristo, sema habari za wema wake. Fanya kila jukumu linalojitokeza. Beba mzigo wa nafsi katika moyo wako, na kwa kila njia ndani ya uwezo wako tafuta kuwaokoa waliopotea. 

..... Unapopokea Roho wa Kristo—Roho ya upendo usio na choyo na kutenda kazi kwa ajili ya wengine—utakua na kuzaa matunda. Neema ya Roho itakomaa katika tabia yako. Imani yako itaongezeka, masadikisho yako yatakuwa ya kina, upendo wako kufanywa kamilifu. Zaidi na zaidi utaakisi sura ya Kristo katika yote yaliyo safi, yenye heshima, na jema.”*—Ellen G. White, Christ’s Object Lessons, uk. 67, 68.*

Katika kushughulika na mashindano kati ya washiriki wa kanisa, “mazungumzo yamerefushwa kwa saa kadhaa baina ya wanaohusika, na si tu kwamba saa zao zimepotezwa, lakini watumishi wa Mungu wanafanywa kuwasikiliza, wakati mioyo ya wahusika wa pande zote mbili haijalainishwa kwa neema. Ikiwa kiburi na ubinafsi vingewekwa kando, dakika tano zingeweza kuondoa yaliyo magumu zaidi.” *—Ellen G. White, Early Writings, uk. 119.*

**Masawali ya Kujadili**

`1. Katika darasa, fikiri kuhusu njia za kivitendo za kuushinda ubinafsi. Mnawezaje kumfanya kila mmoja wenu ahusike ili kwamba mawazo haya yawe kweli?`

`2. Matamanio kwa asili si mabaya. Bali, kwa namna gani tunaweza kutarajia na kuwaza mambo makubwa kutoka kwa Mungu pasipo kuanguka katika mtego wa kuzama katika tamaa?`

`3. Wengi wetu hawaoneshi tamaa, unafiki, ubinafsi, au husuda kwa nje. Tuna uwezo wa kuonesha wema mwingi nje ya sura ya kinafiki. Kama vile mfumo mkubwa wa mizizi ya mti wa mwerebi, hata hivyo, hizi sifa mbaya zote zimejificha ndani. Badiliko la tabia linaloongozwa na Roho linafananaje katika vitendo? Tunawezaje kushinda chanzo cha kukosa utulivu na kupata pumziko ndani ya Yesu? Tafakari zaidi juu ya jibu la swali la mwisho siku ya Alhamisi kuhusu umuhimu wa Ujio wa mara ya Pili. Hata hivyo, pasipo huo, ni tumaini gani tulilo nalo? Pasipo huo, ni lipi jema ujio wa kwanza wa Kristo ungefanya kwa ajili yetu, tukijua kwamba wafu wanalala hata wakati wa Ujio wa Mara ya Pili?`