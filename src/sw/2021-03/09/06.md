---
title:  Kuitunza Sabato
date:  26/08/2021
---

Mungu anawaamuru watu wake kuitunza siku ya Sabato. Sambamba kabisa na kutoua na kutoiba ni amri ya kuikumbuka Sabato, hata kama Biblia haituainishii namna hasa tunavyopaswa kuitunza. 

`Ni hali gani tunayopaswa kuitengeneza na kuikuza katika siku ya Sabato? Tazama Zaburi 92 na Isaya 58:13.` 

Kwa kuwa utunzaji wa Sabato humaanisha kusherehekea Uumbaji na Ukombozi, hali yake inapaswa kuwa yenye furaha na kujifurahisha katika Bwana na sio yenye huzuni. 

Kuikumbuka Sabato hakuanzi katika siku ya saba. Kama vile Sabato ya kwanza ilivyokuwa hitimisho la juma la Uumbaji, hivyo tunapaswa "_kuikumbuka siku ya Sabato_" juma zima na kupanga mapema ili tuweze kuweka kando kazi yetu ya kila juma na hivyo “_kuitakasa_” Sabato inapokuja. Kuandaa kwa kudhamiria katika juma na hasa katika siku ya Maandalio (Mk. 15:42) au Ijumaa ni msingi na huongezea katika kufurahishwa sana kama matarajio yanavyojenga kwa ajili ya siku hii ya pekee sana. 

`Nyanja gani muhimu ya utunzaji Sabato huangaziwa na Kumbukumbu 19:3?`

Utunzaji wa Sabato pia humaanisha kukuza mahusiano yetu na familia na marafiki. Mungu hutoa wakati kwa ajili ya ushirika makini na familia yote, na inajumuisha pumziko kwa hata watumishi na wanyama wa familia (tazama Kut. 20:8—11). Sabato na familia vinaenda pamoja. 

Wakati ambapo pumziko na muda wa familia ni kanuni muhimu, utunzaji wa Sabato pia humaanisha kushiriki katika ibada makini ya ushirika wa Mungu na familia yetu ya kanisa. Yesu alihudhuria na kuongoza katika huduma ya ibada alipokuwa duniani. (tazama Law. 23:3, Lk. 4:16, na Ebr. 10:25). 

Hata kama taratibu zetu za kila juma na mahadhi yanaweza kuharakishwa, lakini, ndani ya mioyo yetu, kuna shauku kwa ajili ya pumziko la kweli la Sabato, ushirika halisi na Muumba wetu. Kukumbuka kuacha shughuli zetu zote na kupanga kutumia muda na Mungu na kukuza mahusiano yetu, tunaweza kuingia katika mfuatano mzuri wa mwendo na pumziko la Sabato.

`Uzoefu wako binafsi umekuwaje na Sabato na baraka zinazotokana na utunzaji wa Sabato? Ni katika njia zipi ungeweza kufanya zaidi kuufanya muda mtakatifu unavyopaswa kuwa? `