---
title:  Mazingira Mapya
date:  24/08/2021
---

Baada ya miaka 40 ya kutanga jangwani, kizazi kipya chenye kumbukumbu, kama zipo, zisizo dhahiri za Misri kilikuwa kimekua. Walikuwa na uzoefu wa maisha tofauti na ule wa wazazi wao. Kizazi hiki kipya kilishuhudia wazazi wao wakirudia ukosefu wa imani, na matokeo yake, wao, pia, walitanga jangwani kama kizazi cha wazazi wao kilivyopotea. 

Walikuwa na fadhila ya kuwa na hekalu katikati ya kambi yao na waliweza kuona wingu likiashiria uwepo wa Mungu likitanda juu ya hema takatifu. Liliposogea, walijua kuwa ni wakati wa kufunga mizigo na kufuata. Hili wingu lilitoa kivuli wakati wa mchana na nuru na joto wakati wa usiku lilikuwa ukumbusho wa kudumu jinsi Mungu alivyowapenda na kuwajali.

`Ni ukumbusho gani wa kwao binafsi wa pumziko la Sabato waliokuwa nao? Soma Kutoka 16:14—31.`

Kinyume na teolojia ya watu wengi, mafungu haya yanathibitisha kuwa Sabato ya siku ya saba ilikuwepo kabla ya kutolewa kwa sheria Sinai. Ni nini kilitokea hapa? 

Chakula maalum alichotoa Mungu kilikuwa ukumbusho wa kila siku kwamba Muumbaji alitegemeza Uumbaji wake. Kwa namna dhahiri, Mungu alikuwa anawapatia mahitaji yao. Kila siku ilikuwa ni muujiza kwa chakula kutokea na kutoweka na jua. Wakati wowote ambapo yeyote alijaribu kutunza kwa ajili ya siku inayofuata, kiliweza kuoza na kunuka; lakini, kila Ijumaa kilikuwepo cha kutosha mara mbili, na kilichobaki kwa ajili ya kuliwa siku ya Sabato kimuujiza kilibakia bila kuharibika. 

Israeli sasa walikuwa na huduma ya patakatifu na sheria zote na taratibu zimeandikwa katika Mambo ya Walawi na Hesabu. Bado, Musa aliye mzee anamwita kila mmoja na kuirudia historia yao kuipitia tena sheria ambayo Mungu ameitoa (tazama Kum. 5:6—22). 

Kizazi hiki kipya hatimaye kilikuwa tayari kuingia katika Nchi ya Ahadi. Israeli ilikuwa inakaribia kufanya mabadiliko ya uongozi, na Musa aliye mzee alitaka kuhakikisha kwamba kizazi hiki watakumbuka wao ni nani na utume wao ni nini. Hakutaka warudie makosa ya wazazi wao. Na hivyo anairudia sheria ya Mungu. Amri Kumi zinarudiwa ili kizazi hiki, walio tayari kwenye ukingo wa kuitwaa Kanaani, wasije kusahau. 

`Katika uzoefu wetu binafsi, kuja kwa Yesu mara ya pili si zaidi ya muda mfupi baada ya sisi kufa. Kwa hiyo, kurudi kwake daima ku karibu, yamkini hata karibu zaidi kuliko tunavyoweza kudhani. Utunzaji wa Sabato unatukumbushaje sio tu ambacho amekifanya Mungu kwa ajili yetu bali kile atakachofanya kwa ajili yetu anaporudi? `