---
title:  Jifunze zaidi
date:  27/08/2021
---

“Mungu aliwapatia wanadamu ukumbusho wa uweza wake wa uumbaji, ili waweze kumtambua katika kazi za mikono yake. Sabato inatualika tutazame katika kazi zilizoumbwa utukufu wa Muumbaji.... Katika siku takatifu ya pumziko, ipitayo siku zote, tunapaswa kujifunza ujumbe ambao Mungu ameandika kwa ajili yetu katika viumbe asili. Kadri tunavyosogea karibu na kiini cha asili, Kristo anaufanya uwepo wake kuwa halisi kwetu, na kuzungumza na mioyo yetu habari za amani yake na upendo.”*—Ellen G. White, Christ’s Object Lessons, uk. 25, 26.* 

“Moja ya sababu muhimu kwa nini Mungu aliwakomboa Israeli kutoka utumwa wa Misri ilikuwa ili waweze kuitunza Sabato yake takatifu.... Kwa wazi Musa na Haruni walifanya upya fundisho kuhusu utakatifu wa Sabato, kwa kuwa Farao aliwalalamikia, ‘Mnawapumzisha [watu] wasichukue mizigo yao.’ Kutoka 5:5. Hili linaashiria kwamba Musa na Haruni walianza matengenezo ya Sabato Misri. 

“Ushikwaji wa Sabato haukuwa kwa ajili ya ukumbusho wa utumwa wao Misri, hata hivyo. Ushikwaji wake katika ukumbusho wa uumbaji ulipaswa kujumuisha ukumbusho wenye furaha wa ukombozi mateso ya kidini ya Misri yaliyofanya ushikwaji wa Sabato kuwa mgumu. Kwa namna hiyo hiyo, ukombozi wao kutoka utumwani ulikuwa uwashe milele katika mioyo yao kujali kwa huruma maskini na wanaoteseka, wasio na baba na wajane.” *$Appendix note in Ellen G. White, From Eternity Past, uk. 549.*

**Masawali ya Kujadili**

`1. Baadhi ya Wakristo, wakiwemo hata baadhi ya Waadventista, huona nadharia ya kwamba Mungu aliongoza hatua ya mageuzi ya viumbe hai kama ufafanuzi wa kutosheleza wa uumbaji. Sabato huoneshaje kuwa nadharia ya Mungu kuanzisha hatua ya mageuzi ya viumbe hai na Uadventista wa Sabato havipatani? Kuna kusudi gani la kuitakasa siku ya saba katika ukumbusho wa mabilioni ya miaka, hasa wakati Neno la Mungu ni dhahiri kuhusu kutakaswa kwake baada siku sita za kwanza za Uuumbaji?`

`2. Unasemaje kuhusu hoja kwamba siku haidhuru, ikiwa tu tuna siku moja kupumzika kwa juma? Au, kwa upande mwingine, tunajibuje dai kwamba Yesu ndiye pumziko letu la Sabato, na kwa hiyo, hakuna haja ya kuitunza siku yoyote kama siku ya pumziko?`

`3. Kuitakasa Sabato kunawezaje kuwa ukumbusho wa uhuru na ukombozi? Tunawezaje kuepuka kuifanya kuwa katazo na ya kisheria zaidi?`

`4. Wengine hudai kwamba kuitunza Sabato ya siku ya saba ni kujaribu kutafuta kwenda mbinguni kwa nguvu zako. Kuna mantiki gani, hata hivyo, katika kudai kwamba kwa kupumzika katika siku ya saba, tunajaribu kutafuta kwenda mbinguni kwa nguvu zetu?`