---
title:  Mahadhi ya Pumziko
date:  21/08/2021
---

### Somo la Juma Hili
Mwa. 1, Kut. 20:8—11 Kut. 16:14—31, Kum. 5:12—15, Zab. 92, Isa. 58:13.

> <p>Fungu la Kukariri</p>
> “Mungu akaibarikia siku ya saba, akaitakasa kwa sababu katika siku hiyo Mungu alistarehe, akaacha kufanya kazi yake yote aliyoiumba na kuifanya” (Mwanzo 2:3). 

Nani anaweza kufikiri jinsi vitendo vya uumbaji—nuru katikati ya giza, bahari kujazwa uhai, ndege kuanza kuruka kwa ghafla ambavyo vingekuwa? Na uumbaji usio wa kawaida wa Adamu na Hawa? Hatuwezi hata kuanza kuelewa jinsi Mungu alivyoufanya. Lakini ndipo, baada ya shughuli ya kuumba, Mungu aligeukia kitu kingine. 

Kwa mtazamo wa kwanza, haikuonekana kustaajabisha kama nyangumi warukao au maonesho ya rangi za kumetameta. Mungu aliumba tu siku, siku ya saba, na kisha akaifanya ya kipekee. Hata kabla wanadamu hatujaharakia maisha yetu yenye msongo wa kujitakia, Mungu aliweka alama kama msaada wa ukumbusho hai. Mungu alitaka siku hii kuwa wakati wa sisi kuacha kufanya kazi na kimakusudi tufurahia maisha—siku ya kuwa na si kufanya, kusherehekea kipawa cha nyasi, hewa, wanyamapori, maji, watu, na Zaidi ya yote, Muumbaji wa kila kipawa chema. 

Mwaliko huu ungeendelea hata baada ya wanandoa wa kwanza kufukuzwa kutoka Edeni. Mungu alitaka kuhakikisha kwamba mwaliko ungeendelea kudumu kwa muda mrefu, na hivyo, tangu mwanzo, aliifungamanisha katika mfumo wa wakati wenyewe. Katika juma hili, tutajifunza mwaliko wa Mungu wa ajabu kuingia katika pumziko lenye nguvu, tena na tena, kwa kila siku ya saba. 

*Jifunze somo la juma hili kwa maandalizi ya Sabato ya Agosti 28.*