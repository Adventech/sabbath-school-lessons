---
title:  Shauku ya Kupata Zaidi
date:  04/09/2021
---

### Somo la Juma Hili
1 Kor. 10:1—11, Law. 4:32—35, Yn. 1:29, Ebr.4:1—11, Zab. 95:8—11

> <p>Fungu la Kukariri</p>
> “Basi mambo hayo yalikuwa mifano kwetu, kusudi sisi tusiwe watu wa kutamani mabaya, kama wale nao walivyotamani” (1 Wakorintho 10:6)

Makumbusho ya sanaa ya Malkia yaliyoko New York, nchini Marekani, yanahifadhi kielelezo cha usanifu majengo ya jiji, kikionesha majengo yote ya New York. Katika kipimo cha 1:1,200 (ambapo sm 2.5 au inchi 1 inalingana na mita 33 au futi 100) kinachukua karibia mita za mraba 870 (futi za mraba 9,335). 

Kilikamilishwa kwa mara ya kwanza mwaka 1964 na wataalamu wa usanifu 100 ambao walifanya kazi kwa zaidi ya miaka mitatu kukamilisha huo mradi. Kimetengenezwa upya(kufanywa kionekane cha kisasa) katika miaka ya 1990 na hakiakisi mwonekano wa jiji wa mwaka 2021. Ni nakala ya kitaalamu sana inayostaajabisha na yenye kujumuisha vitu vingi ya kitu halisi. 

Mwishoni, hata hivyo, bado tu ni kwamba: nakala, kielelezo, uwakilisho wa kitu kizuri sana, kikubwa, chenye kina sana, na cha kitaalamu sana kuliko kielelezo chenyewe. 

Hivyo ndivyo vielelezo vyote vilivyo, kwa kweli. Vyenyewe si halisi bali vinatumika tu kama alama za halisi. Kielelezo hutusaidia kuelewa msingi wa kitu halisi, lakini kamwe hakiwezi kuwa badala yake. Badala yake, kipo kwa ajili ya kuwasaidia watu kuelewa vyema kuhusu kitu halisi. 

Maandiko yenyewe yamejawa mifano midogo ya shughuli na asasi ambazo zote zinaelekeza katika uhalisia mkubwa wa mbinguni. Waebrania 4 hutusaidia kugundua moja ya haya mambo halisi yanayohusiana na suala la kibiblia la pumziko. 

*Jifunze somo la juma hili kwa maandalizi ya Sabato ya Septemba 11.*