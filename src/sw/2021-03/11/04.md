---
title:  "\"Mfano\" wa Raha/Pumziko"
date:  07/09/2021
---

Kando ya mifano ambayo tayari tumeiona, wazo hili la aina na alama linaweza kutumika kwa dhana ya kibiblia ya pumziko, vile vile. Kuliona hili, tunaenda katika kitabu cha Agano Jipya cha Waebrania.

`Soma waebrania 4:1—11. Ni ahadi ipi iliyosalia ya kuingia katika raha yake inarejelewa? Uzoefu wa Israeli wakati wa Kutoka na kutanga jangwani unatoaje utambuzi zaidi katika wazo la kuingia katika raha ya Mungu?`

Mada ya uvumilivu na uaminifu ni muhimu sana hapa. Ingawa yanaongelea Sabato ya siku ya saba, lengo kuu la mafungu haya (na kilichotangulia; tazama Waebrania 3:7—19) hakika ni wito kwa watu wa Mungu kujilinda katika imani; yaani, kudumu kuwa waaminifu kwa Bwana na injili`

Aya hizi humkumbusha msomaji kuchukua masomo yaliyojifunzwa kutoka katika uongozi wa Mungu wakati uliopita kwa uzito, “ili kwamba mtu ye yote asije akaanguka kwa mfano uo huo wa kuasi” (Ebr. 4:11). Sikiliza, hii ni fursa! Israeli waliisikia injili, fungu linaendelea, lakini neno halikuwafaidia kitu. Badala ya imani yao kutiwa nguvu kwa tumaini na utii, walichagua uasi (linganisha na Ebr. 3:7—15), na hivyo, kamwe hawakupitia uzoefu wa raha ambayo Mungu aliitaka kwa ajili yao. 

Waebrania 4:3 huelekeza katika mahusiano ya karibu kati ya imani na pumziko. Tunaweza kuingia katika raha yake pale tu tunapomwamini na kumtumaini Yeye aliyeahidi raha na awezaye kutekeleza ahadi hii, na huyo, bila shaka ni, Yesu Kristo. 

`Soma Waebrania 4:3 tena. Tatizo kubwa la watu wanaozungumziwa lilikuwa nini? Somo gani tunaweza kulipata kutoka katika hili, sisi ambao tumeisikia “injili ... iliyohubiriwa kwetu kadhalika na kwao” (Ebr. 4:2)?`

Jumuia ya kale ya Kikristo iliupokea ufunuo wa Mungu wa awali (kile tunachokiita "Agano la Kale") na kuamini kwamba Yesu alikuwa mwanakondoo wa Mungu, dhabihu kwa ajili ya dhambi zao. Na kwa imani katika dhabihu, wangeweza kupitia uzoefu wa wokovu katika Yesu na raha tunayopatiwa ndani Yake.

`Uelewa wa kile kinachomaanishwa na kuokolewa kwa damu ya Yesu unawezaje kutusaidia kuingia katika namna ya raha ambayo tunaweza kuipata ndani ya Yesu, tukijua kwamba tunaokolewa kwa neema na si matendo?`