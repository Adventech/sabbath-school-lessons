---
title:  Msiifanye Migumu Mioyo Yenu
date:  08/09/2021
---

`Soma Waebrania 4:4—7 na Zaburi 95:8—11. Onyo gani linatolewa hapo, katika Zaburi na Waebrania, na linapaswa kusema nini kwetu, leo?`

Waebrania 4:4—7 hunukuu vyanzo vyote viwili masimulizi ya uumbaji na Zaburi 95:11 katika muktadha wa kuzungumzia kuhusu kukosa uaminifu kwa Israeli na, kwa hiyo, kushindwa kwao kuingia katika raha ambayo Mungu aliitaka kwa ajili yao. Kwa kweli, Zaburi 95:8—11 huunganisha uzoefu wa Israeli wa jangwani na raha ya Mungu na hujumuisha kiapo cha kiungu kwamba Israeli asiye na imani asingeingia katika raha yake, iliyohusishwa kwa asili na Nchi ya Ahadi 

Bila shaka, Israeli iliingia katika Nchi ya Ahadi. Kizazi kipya kilivuka mpaka na, kwa msaada wa Bwana, wakazitwaa ngome za nchi na kukaa humo. 

Hawakuingia, hata hivyo, katika raha ya Bwana, wazo kwamba wengi hawakupitia uzoefu wa uhalisia wa wokovu katika Yesu kwa sababu ukosefu wao wa imani ulidhihirishwa kwa kutotii kwa wazi. Hata, kama raha ilihusishwa na nchi, ilijumuisha zaidi ya pale watu walipoishi tu. 

`Waebrania 4:6 hudokeza kwamba wale waliosikia ahadi ya kiungu ya raha ya kweli hawakuingia kwa sababu ya kutotii. Kuna uhusiano gani kati ya kutotii na kutoingia katika raha ya Bwana?`

“Leo” huelezea uharaka. “Leo” humaanisha kwamba hakuna muda zaidi wa kupoteza. “Leo” huhitaji mwitikio na maamuzi sasa. 

Paulo anatumia neno _sēmeron_, “leo,” na kusisitiza hasa lilivyokuwa muhimu katika muktadha wa pumziko. Zaburi 95:7, 8, wakati uo huo, ni onyo na ombi kwa watu wa Mungu kutorudia makosa ya mababu zao na kushindwa kuingia katika raha ya kweli inayopatikana tu katika wokovu Mungu anaotupatia.

`Inapaswa kumaanisha nini kwetu, sasa, tunapoyasikia maneno “Leo, kama mtaisikia sauti yake: ‘msifanye migumu mioyo yenu?’ ” Ni nini muhimu sana kuhusu neno leo? Ingawaje, Zaburi iliitumia maelfu ya miaka iliyopita. Hata hivyo, kwa nini bado liendelee kuwa muhimu kwa ajili ya “leo” yetu kama lilivyokuwa kwa wale waliolisikia maelfu ya miaka iliyopita?`