---
title:  Jifunze zaidi
date:  10/09/2021
---

Mara zote hatuko tayari kuja kwa Yesu pamoja na majaribu na magumu yetu. Wakati mwingine tunawasimulia wanadamu masumbuko yetu, na kuwaambia mateso yetu wale ambao hawawezi kutusaidia, na kupuuza kumwambia yote Yesu, ambaye anaweza kubadilisha njia zetu za huzuni kuwa njia za furaha na amani. Kujikana nafsi, kujitoa kafara binafsi hutoa utukufu na ushindi kwa msalaba. 

.... Ahadi za Mungu ni za thamani sana. Ni lazima tulisome Neno Lake ikiwa tungependa kuyajua mapenzi yake. Maneno ya uvuvio, yakisomwa kwa umakini na kutiiwa kivitendo, yataongoza miguu yetu katika njia iliyowazi, tunapoweza kutembea pasipo kujikwaa.Natamani, wote, wahubiri na watu, waweze kupeleka mizigo yao na fadhaa kwa Yesu, anayesubiri kuwapokea, na kuwapa amani na pumziko! Kamwe hatawatupa wale wanaoweka tumaini lao kwake.”*—Ellen G. White, The Signs of the Times, March 17, 1887, uk. 161.*

“Je, waweza, mpendwa kijana, kutazamia kwa tumaini lenye furaha na matarajio katika wakati ambapo Bwana, hakimu wako mwenye haki, atalikiri jina lako mbele za Baba na malaika watakatifu? Maandalizi bora kabisa unayoweza kufanya kwa ajili ya kuja kwa Kristo mara ya pili ni kutulia kwa imani thabiti katika wokovu mkuu tuliyoletewa wakati wa kuja kwake mara ya kwanza. Ni lazima umwamini Kristo kama Mwokozi binafsi.”*—Ellen G. White, Our High Calling, uk. 368.*

**Masawali ya Kujadili**

`1. Ni nini cha pekee sana kuhusu Sabato ya siku ya saba kiasi cha kuonesha ishara ya raha ya Mungu ya mbinguni kwa ajili ya watu wake? Yaani, raha ya Sabato hutupatiaje mwonjo kabla ya umilele?`

`2. Upatanisho humaanisha usuluhishi na kuonesha njia ya kurudi kwa Mungu. Fikiria kuhusu kauli hii muhimu inayopatikana katika Warumi 5:11: “Wala si hivyo tu, ila pia twajifurahisha katika Mungu kwa Bwana wetu Yesu Kristo, ambaye kwa yeye sasa tumeupokea huo upatanisho.” Ikiwa mtu angekuuliza, inamaanisha nini kupatanishwa na Mungu, na upatanisho huu umeleta mabadiliko gani kati maisha yako,” ungejibuje?`

`3. Tunaweja kuepuka kuweka kipaumbele katika mambo madogo madogo katika maisha yetu ya Ukristo? Ni kitu gani hutudumisha kutia maanani mambo kubwa yaliyotolewa katika Neno la Mungu?`

`4. Fikiria tena kuhusu makosa yote na ukosefu wa imani uliodhihirishwa na wana wa Israeli jangwani. Japo kiwango cha changamoto zao ni tofauti na zetu (hatutangitangi katika jangwa kubwa), ni kanuni zipi za pamoja zilizopo? Yaani, kwa vipi katika mwendo wa Ukristo wetu wenyewe tunaweza kukabiliwa na changamoto zile zile zilizowakabili na kwa vipi tunaweza kujifunza kutokana na makosa yao?`