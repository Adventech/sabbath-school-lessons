---
title:  Jifunze zaidi
date:  06/08/2021
---

Katika muktadha wa kile kilichomtokea Yusufu na mke wa Potifa, Ellen White aliandika: “Hapa kuna mfano kwa vizazi vyote vitakavyoishi duniani.... Mungu atakuwa msaada ulio karibu, na Roho Yake, ngao. Japo wanazungukwa na majaribu makali sana, kuna chanzo cha nguvu ambacho wanaweza kukitumia kupingana nayo. Lilikuwa shambulio kali kiasi gani lililolenga maadili ya Yusufu. Lilikuja kutoka katika moja ya mvuto, ambao ulielekea zaidi kuongoza katika upotovu. 

.... Lakini ni kwa wepesi na uthabiti wa namna gani lilipingwa.... Alikuwa ameweka hadhi yake na maslahi yake mikononi mwa Mungu. Na ingawa alipitia mateso kwa muda, ili kumwandaa kujaza nafasi muhimu, lakini Mungu alihifadhi salama hadhi hiyo iliyotiwa giza na mshitaki mwovu, hatimaye, kwa wakati wake mwenyewe mwafaka, aliifanya iangaze. 

..... Mungu alifanya hata gereza liwe njia ya kupandishwa kwake. Wema kwa wakati utaleta wenyewe thawabu yake. Ngao iliyouficha moyo wa Yusufu, ilikuwa ni kumcha Mungu, kulikomfanya awe mwaminifu na mwenye haki kwa bwana wake, na mwaminifu kwa Mungu. Alidharau kule kukosa shukrani ambako kungemsababisha kutumia vibaya imani ya bwana wake, ingawa bwana wake huenda kamwe asingetambua jambo lililotendeka.”
*—Ellen G. White, The Spirit of Prophecy, vol. 1, uk. 132.*

**Masawali ya Kujadili**

`1. Kuwa kwetu Wakristo wa majina tu au Waadventista wa kitamaduni hakutatusaidia kupata utulivu katika mahusiano yetu. Kuna tofauti gani kati ya Mwadventista wa "kitamaduni" na muumini wa kweli?`

`2. Dada X amejiunga punde tu na kanisa. Ameolewa na mtu asiye muumini. Anampenda mume wake, lakini hapendi mabadiliko anayoyaona kwake. Upi ungekuwa ushauri wako, kutokana na kanuni za kibiblia, kwa mshiriki wako mpya wa kanisa?`

`3. Mwandishi wa Kirusi Leo Tolstoy aliandika: “Familia zote zenye furaha zinafanana; kila familia isiyo na furaha haina furaha kabisa.” Familia zote, kwa kiwango kimoja au kingine, zinapitia mafarakano, kwa kuwa zote zinaundwa na wenye dhambi, kila mmoja analeta migogoro yake na madhaifu yake binafsi katika mahusiano ya kifamilia. Ni kwa vipi kila mmoja wetu, kwa neema ya Mungu, anaweza kutafuta kufuata kanuni za kibiblia za upendo, msamaha, kubeba mizigo, na kadhalika, ili kuleta uponyaji katika mahusiano yetu ya kifamilia? Watu wengi sana wamekuwa na uzoefu wa mambo kuwaendea vizuri na familia zao ambapo, kwa ghafla, pasipo kutarajiwa, hatari inatokea. Kwa wakati kama huu, kwa nini kushikilia imani, kuzishikilia ahadi katika Neno la Mungu ni muhimu sana? Hasa nyakati zinapokuwa nzuri, kwa nini ni muhimu kujiandaa, kiroho, kwa nyakati mbaya?`