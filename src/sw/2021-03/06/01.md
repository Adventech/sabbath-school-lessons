---
title:  Kupata Pumziko Katika Mahusiano ya Kifamilia
date:  31/07/2021
---

### Somo la Juma Hili
Mwa. 34; Ebr. 11:17—22 Kum. 4:29; 1 Yn 3:1, 2; Mwa. 39; Efe. 6:1—13

> <p>Fungu la Kukariri</p>
> "Basi, wapenzi mkitangulia kujua hayo, jilindeni nafsi zenu, msije mkachukuliwa na kosa la hao wahalifu mkaanguka na kuuacha uthibitifu wenu. Lakini, kueni Katika neema, na katika kumjua Bwana wetu na Mwokozi Yesu Kristo. Utukufu una yeye sasa na hata milele" (2 Petro 3:17, 18) 

Kijana mdogo alitazama upeo wa macho kwa umakini. Kisha, atimaye, aliwaona. Alikuwa akiwatafuta ndugu zake kwa siku kadhaa. Alipokaribia, akipunga mkono na kuita kundi la watu wenye nyuso zilizokunjamana, alikaribishwa vizuri. Ndugu zake kwa kweli walitaka kumuua. Kama isingekuwa Reubeni, kusingekuwa na kisa cha kusimulia. Reubeni aliwashawishi waliobaki kwamba wampige kidogo na kumtupa katika kisima kisicho na maji. Baadaye, Yuda alikuja na azimio zuri la kumwondoa na kupata pesa kidogo, pia, kwa kumuuza kwa baadhi ya wafanyabiashara ya watumwa wanaopita. 
Ni mfarakano ajabu wa kifamilia! 

Tunapata fursa za kuchagua mambo mengi katika maisha, lakini si familia yetu. Hakuna aliye mkamilifu, na hakuna kati yetu wenye familia zilizokamilika na mahusiano makamilifu ya kifamilia. Baadhi yetu tumebarikiwa na wazazi, ndugu zetu, na wanafamilia wengine wanaoakisi upendo wa Mungu, lakini wengi huwa katika hali duni kuliko inavyostahili. Mahusiano ya kifamilia mara zote huwa na changamoto na yenye maumivu, yakituacha bila utulivu, tumeumizwa na kubeba mizigo mizito kiasi kwamba, kama matokeo, tunawabebesha wengine. 

Tunawezaje kulipata pumziko la Bwana katika eneo hili la maisha yetu? Juma hili tunageukia kisa cha Yusufu na mahusiano ya familia yake ili kumtazama Mungu akiwa kazini akileta uponyaji na utulivu wa kihisia licha ya mahusiano ya familia yenye mafarakano. 

*Jifunze somo la juma hili kwa maandalizi ya Sabato ya Agosti 7.*