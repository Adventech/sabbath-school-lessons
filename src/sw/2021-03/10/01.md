---
title:  Pumziko la Sabato
date:  28/08/2021
---

### Somo la Juma Hili
Mwa. 1:26, 27; Mwa. 9:6; 2 Pet. 2:19; Rum. 6:1—7 Kut. 19:6; Yn 5:7—16.

> <p>Fungu la Kukariri</p>
> “Mtafanya kazi siku sita; lakini siku ya saba ni Sabato ya kustarehe kabisa, kusanyiko takatifu; msifanye kazi ya namna yo yote; ni Sabato kwa Bwana katika makao yenu yote” (Mambo ya Walawi 23:3).

Tunasikia namna zote za hoja dhidi ya utunzaji wa Sabato ya siku ya saba, au sio? Tunasikia kila kitu kutoka kwa, Yesu aliibadili Sabato kuwa Jumapili, au kwamba Yesu aliikomesha Sabato, au kwamba Paulo alifanya, au kwamba mitume walibadilisha Sabato kuwa Jumapili kwa kuheshimu ufufuo, na kadhalika. Kwa miaka ya karibuni, baadhi ya hoja zimekuwa za kisasa zaidi, zikidai, kwa mfano, kwamba Yesu ndiye pumziko letu la Sabato, na hivyo basi, hatuhitaji kuitunza siku au kuitakasa siku yoyote. Na, bila shaka, daima kutakuwapo hoja, ya ajabu kama ilivyo, kwamba kwa kupumzika katika siku ya saba kwa namna fulani tunatafuta kwenda mbinguni kwa nguvu zetu wenyewe. 

Kwa upande mwingine, baadhi ya Wakristo wamependezwa zaidi na wazo la pumziko, la siku ya pumziko, na ingawa wanatoa hoja kwamba siku hiyo ni Jumapili au kwamba haidhuru, wamechukua dhana ya kibiblia ya pumziko na kwa nini ni muhimu. 

Bila shaka. kama Waadventista wa Sabato tunaelewa kudumu kwa sheria ya Mungu ya maadili na kwamba utii kwa amri ya nne, kama inavyosomeka, si kutafuta kwenda mbinguni kwa nguvu zetu kuliko ambavyo ingekuwa utii kwa amri ya tano, ya sita, ya kwanza, au amri nyingine yoyote. 

Juma hili tutaangalia zaidi katika pumziko ambalo Mungu ametupatia katika amri ya Sabato na kwa nini ni muhimu. 

*Jifunze somo la juma hili kwa maandalizi ya Sabato ya Septemba 4.*