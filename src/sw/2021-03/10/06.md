---
title:  Ishara Kwamba tu wa Mungu
date:  02/09/2021
---

Wakati wa vita kuu ya pili ya dunia, Uingereza walikuwa wanatarajia uvamizi uliokuwa karibu sana wa Wajerumani. Maandalizi yalifanyika kuulinda mji wa kisiwa kadri inavyowezekana. Ngome za ziada ziliwekwa katika fukwe. Barabara, bila shaka, zingewapatia adui njia ya haraka kufikia malengo yao, na kwa hiyo, vizuizi viliwekwa katika maeneo ya kimkakati. Mamlaka za Kiingereza kisha wakafanya kitu cha ajabu. Ili kuwapunguza kasi na kumchanganya adui, alama za reli ziliondolewa na alama za barabarani ziliwekwa chini. Alama zilizochorwa kwenye mawe au kwenye nyumba zisingeweza kuwekwa chini, bali zilifunikwa kwa saruji.

Ishara ni za muhimu. Zinatumika kama alama na miongozo. Katika zama za kabla ya mfumo wa usambazaji wa satellite unaounda habari ya eneo, wakati na hali ya hewa katika maeneo yote ulimwenguni (GPS), wote tulikuwa na ramani na tuliangalia ishara. 

`Sabato ni ishara ya nini? Soma Kutoka 31:13, 16, 17. Tunawezaje kutumia kile kinachosemwa hapa kwa ajili yetu wenyewe, leo, watu tunaoamini katika kudumu kwa sheria ya Mungu?`

Ijapokuwa haya maneno yalisemwa mahususi kwa Israeli ya kale, sisi ambao tu wa Kristo tumekuwa “uzao wa Ibrahimu, na warithi sawasawa na ahadi” (Gal. 3:29), na Sabato leo inabakia ishara kati ya Mungu na watu wake. Kutoka 31 inaonesha kwamba Sabato ni ishara ya agano la kudumu (au la milele) (Kut. 31:16, 17). Ishara hii hutusaidia “kumjua” Muumbaji wetu, Mwokozi wetu, na Mtakasaji wetu. Ni kama bendera inayopandishwa kila siku saba na kutumika kama kitu kinachotusaidia kukumbuka, kwa kuwa tunaelekea kusahau. 

Sabato ya Mungu ni ukumbusho wa kudumu wa mianzo yetu, ukombozi wetu, hatima yetu, na wajibu wetu kwa walio masikini na waliotengwa. Kwa kweli, Sabato ni muhimu sana kiasi kwamba badala ya ujio wetu kwake, inatujia, kila juma na pasipo kubagua, ukumbusho wa kudumu wa sisi ni nani, yeye aliyetuumba, kile anachofanya kwa ajili yetu, na kile atakakachofanya hatimaye anapozifanya mbingu mpya na nchi mpya. 

Mungu mtakatifu anawaalika washirika wake wa agano wa kibinadamu kuzingatia mahadhi yanayotawala kile kilicho cha thamani—mahusiano yanayookoa kati ya Muumbaji na Mwokozi na viumbe wake wapotovu. Kila juma, na pamoja na nguvu na mamlaka zinazotoka kwa Mungu, tunaamriwa kuingia katika pumziko ambalo tumepewa bure katika Kristo Yesu, “mwenye kuanzisha na mwenye kutimiza imani yetu; ambaye kwa ajili ya furaha iliyowekwa mbele yake aliustahimili msalaba.” (Ebr. 12:2)

`Unawezaje kujifunza kuwa na uzoefu wa kina na Mungu wakati wa Sabato?`