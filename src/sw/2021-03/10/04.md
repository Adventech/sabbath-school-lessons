---
title:  Mgeni Ndani ya Malango Yako
date:  31/08/2021
---

`Soma Kutoka 19:6. Fungu hili linatuambia nini kuhusu hali ya Israeli ya Kale? (tazama pia 1 Pet. 2:9)`

Israeli waliitwa watoke Misri ili wawe watu wa Mungu wa Agano, taifa ambalo kupitia kwalo, kama wangekuwa waaminifu, injili ingesambaa duniani. Hakuna swali, walikuwa wapokeaji wa utunzwaji wa pekee wa Mungu na kujaliwa, walipewa fadhila ya pekee, na kwa wakati huo huo, walipewa wajibu wa pekee. 

`Soma Kutoka 23:12. Kitu gani kingine kinaendelea hapa? Fungu hili linatufundisha nini kuhusu jinsi Mungu alivyowatazama watu wengine kando ya Waisraeli wenyewe?`

Sabato kuwa kwa ajili ya watu wote ni jambo ambalo watu wengi wanalikosa. Bila shaka, kosa la siku zote ni kwamba ilikuwa kwa ajili ya Wayahudi, kosa ambalo limewekwa wazi katika sura mbili za awali za Mwanzo. Hata hivyo, Mungu aliwaumba watu wote; kwa hiyo, watu wote wanapaswa kuikumbuka siku ya Sabato. 

Ingawa tunapaswa daima kuweka akilini kile Sabato inachowakilisha kwetu, tunapaswa kukumbuka, pia, kile inachopaswa kutwambia kuhusu wengine, vile vile. Katika uelewa, kupumzika kwetu na kuhusiana na Muumbaji na Mwokozi wetu kutatusababisha moja kwa moja kuwatazama wengine kwa macho mapya, kuwaona kama viumbe walioumbwa na Mungu yule yule kama tulivyoumbwa sisi, wanapendwa na Mungu yule yule anayetupenda na aliyewafia na pia kwa ajili yetu. Kama ambavyo tumeona (Kut. 20:10, Kum. 5:14), watumwa, wageni, hata wanyama wanapaswa kupewa pumziko la Sabato. 

Kwamba hata wageni walio ndani ya malango yao, yaani hata wale ambao bado hawajashiriki ahadi za agano walizopewa Israeli â€”kwamba hata wao wanapaswa kufurahia pumziko la Sabato ina maana kubwa sana. Wanadamu, hata wanyama, kamwe hawapaswi kukandamizwa, kutendewa vibaya, kutumiwa vibaya. Kila juma, Waebrania (na sisi, pia) tunapaswa kukumbushwa kwa namna yenye nguvu kuhusu kiasi gani tunafanana na watu wengine, na hata ikiwa tunafurahia baraka na fadhila ambazo wengine hawana, ni sharti tukumbuke kwamba sisi bado tu sehemu ya familia ya kibinadamu, na hivyo tunapaswa kuwatendea wengine kwa staha na heshima.

`Kwa namna gani utunzaji wako binafsi wa Sabato, yamkini, ungekuwa baraka kwa wale wasiotunza Sabato? Yaani, unawezaje kutumia kama ushuhuda kwa wengine?`