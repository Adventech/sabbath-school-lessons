---
title:  Kuadhimisha Uhuru
date:  30/08/2021
---

Kama tulivyoona awali, Sabato huonesha zaidi ya siku tu za uumbaji. Mara ya pili tunasikia Amri Kumi, Musa anapitia miaka 40 ya Israeli jangwani. Mara hii, sentensi inayotambulisha sababu ya kuitakasa Sabato haihusu uumbaji badala yake ni kuhusu ukombozi kutoka utumwa Misri (Kum. 5:12—15)

Na ingawa, leo, sisi sio watumwa Misri, wote tunaweza kukabiliwa na utumwa wa aina nyingine, ambao, kwa namna fulani, unaweza kuwa hasa wenye kutesa. 

`Ni aina zipi zingine za utumwa tunazozikabili leo? Soma Mwanzo 4:7, Waebrania 12:1, na 2 Petro 2:19.`

Sabato ni maadhimisho ya uhuru kutoka katika vitu vyote vinavyotufanya tudumu kuwa watumwa. Siku ya Sabato, tunakumbushwa kwamba kuna uhuru kutoka dhambini, si katika uwezo wetu wenyewe bali katika uweza wa Mungu, unaotolewa kwetu kwa imani. Pia tunakumbushwa kwamba huu ni uhuru ambao hatukuufanyia kazi. Wazaliwa wa kwanza Waisraeli waliokolewa kwa damu ya mwana-kondoo iliyopakwa kwenye miimo ya milango jioni ya kabla ya kutoka kwao Misri (Kutoka 12). Sisi, pia, tumeokolewa kwa damu ya Mwana-kondoo, na sasa tunapaswa kutembea katika uhuru ambao ni wetu katika Kristo Yesu. 

`Soma Warumi 6:1—7. Ni nini Paulo anachokisema hapa kinachoweza kuhusishwa na kile tulichopewa katika Sabato?`

Katika maneno yale yale ya Kumbukumbu la Torati 5:15 "Nawe utakumbuka ya kuwa wewe ulikuwa mtumwa katika nchi ya Misri, na ya kuwa Bwana, Mungu wako, alikutoa huko kwa mkono wenye nguvu, na ni kazi na uweza wa Mungu kwa niaba yao iliyowaokoa. Ni zaidi kiasi gani sisi, kama Wakristo tunapaswa kutambua kwamba ni kazi tu na uweza wa Kristo kwa niaba yetu iliyotuokoa kutoka dhambini? 

Amri hii inatuambia kupumzika katika wokovu ambao Mungu ametupatia kwa mkono wake wenye nguvu. Tumewekwa huru kutoka katika majaribio yetu wenyewe katika haki tunapokumbuka kwamba Mungu ni Muumbaji na kwamba tunaweza kumtumaini kutuumba upya, pia, na kutuweka huru, hata sasa hivi, kutoka katika utumwa wa dhambi ikiwa tu tayari kumruhusu atende kazi ndani yetu.

`Uzoefu wako binafsi umekuwaje na utumwa wa dhambi? Tunawezaje kujifunza kujitwalia kwa ajili yetu wenyewe ahadi ambazo tumepewa katika Yesu za uhuru kutoka katika utumwa huo? `