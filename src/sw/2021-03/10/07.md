---
title:  Jifunze zaidi
date:  03/09/2021
---

"Katika juma zima tunapaswa kuikumbuka Sabato na kuendelea kufanya maandalizi ya kuitunza kulingana na amri. Hatupaswi tu kuishika Sabato kama jambo la kisheria." *—Ellen G. White, Testimonies for the Church, vol. 6, uk. 353.*

"Mbingu yote inaitunza Sabato, lakini si kwa namna ya ulegevu na uvivu. Katika siku hii kila nguvu ya nafsi inapaswa kuamka, kwa kuwa je, hatuendi kukutana na Mungu na Kristo Mwokozi wetu? Tunaweza kumtazama kwa imani. Ana shauku ya kuburudisha na kubariki kila nafsi" *—ukurasa wa 362.*

“Mahitaji ya huduma ya Mungu ni makubwa zaidi siku ya Sabato kuliko siku nyingine. Watu wake wanaacha kazi zao za kawaida na kutumia muda katika kutafakari na kuabudu. Wanamwomba baraka zaidi siku ya Sabato kuliko siku nyingine. Wanahitaji kumwangalia Yeye kwa namna ya kipekee. Wanasihi sana baraka zake za kipekee. Mungu Hasubiri Sabato ili ipite kabla Hajajibu maombi haya. Kazi ya Mungu haisimami kamwe, na wanadamu hawapaswi kusitisha kufanya mambo mema. 

.... Sabato haikukusudiwa kuwa kipindi cha kukaa tu bila kujishughulisha. Amri ya Sabato hukataza kufanya kazi za kawaida siku hiyo, kazi za kujishughulisha ili upate riziki, lazima zikome. Hakuna kazi za kujipatia mapato zinazokuwa halali kufanyika. Lakini kama vile Mungu alivyoacha kufanya kazi siku hiyo, na kustarehe katika Sabato, vivyo hivyo mtu pia afanye kazi siku sita, na kustarehe siku ya Sabato. Sabato ni ya kuabudu, na kutenda matendo matakatifu. Kazi ya Kristo katika kumponya mgonjwa ilikuwa inapatana kabisa na sheria. Iliiheshimu Sabato." *—Ellen G. White, The Desire of Ages, uk. 207.*

**Masawali ya Kujadili**

`1. Utunzaji wa mazingira ni mjadala wa kisiasa wenye mkazo mkali sana katika nchi nyingi. Tunawezaje sisi kama Waadventista kuwa mawakili wema wa asili pasipo kushughulika na ajenda za kisiasa?`

`2. Utumishi huanzia akilini. Tunawezaje kukuza mawazo ya kuwatumikia wale wanaotuzunguka (katika familia zetu, makanisani, na kwenye jamii) kwa shauku zaidi? Sabato hutupatiaje fursa zaidi kuweza kulifanya hilo tu?`

`3. Kila Sabato tunakumbushwa kwamba jamii yote ya wadamamu iliumbwa na Mungu. Inatusaidia kuwaona watu kama vile Mungu awaonavyo. Sabato inapaswa kutusaidiaje kukumbuka kwamba tofauti za rangi, kikabila, ya kijamii na uchumi, na kijinsia hazina maana linapokuja suala la kuumbwa katika sura ya Mungu na kuwa wapokeaji wa upendo wake?`