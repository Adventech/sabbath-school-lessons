---
title:  Pumziko la Mwisho
date:  18/09/2021
---

### Somo la Juma Hili
Ufu. 1:9—19; Mt. 24:4—8, 23-31; Ufu. 14:6—12, Ebr. 11:13—16; Flp. 4:4—6. 

> <p>Fungu la Kukariri</p>
> "Lakini, kama ilivyoandikwa: 'Mambo ambayo jicho halikuyaona wala sikio halikuyasikia, (Wala hayakuingia katika moyo wa mwanadamu,) Mambo ambayo Mungu aliwaandalia wampendao' " (1 Wakorintho 2:9). 

Je, umewahi kuhisi kwamba ulikuwa katikati ya pambano kuu, namna ya pambano kati ya wema na uovu? Wengi, hata watu wa kidunia, wamehisi uhalisia huu. Na tunahisi hivyo kwa sababu, naam, ni kweli. Tuko katika pambano kuu kati ya wema na uovu, kati ya Kristo (*wema*) na Shetani (*ubaya*). 

Maisha, basi, yanatumiwa hasa katika viwango viwili. Pambano kuu kati ya Kristo na Shetani linaendelea duniani pote—kwa kweli, hata kiwango cha kiulimwengu, kwa kuwa mbinguni ndipo lilikoanzia kwanza (Ufu. 12:7). 

Bali, katika machafuko ya matukio, tunaweza kupoteza mtazamo mpana wa mpango wa Mungu wa kuokoka kwa ulimwengu huu. Vita, machafuko ya kisiasa, na majanga ya asili yanaweza kutushikilia katika hofu pasipo msaada. Lakini uongozi wa Mungu wa kiunabii unaweza kutusaidia kudumisha taswira pana ya tunakokwenda na tutakavyofika huko. 

Pambano kuu pia linapiganwa Zaidi sana katika kiwango cha mtu binafsi. Sisi sote mmoja mmoja tunakabiliwa na changamoto ya imani katika maisha yetu ya kila siku, na ikiwa hatutaishi hata wakati wa kuja kwa Yesu mara ya pili, tutakabili kifo, pia. Juma hili, tunaangalia namna tunavyoweza kupumzika ndani ya Yesu katikati ya machafuko pote duniani na wakati wetu ujao binafsi usiojulikana, angalau kwa kipindi kifupi. Katika kipindi kirefu, mambo yanatia matumaini mema, kwa kweli! 

*Jifunze somo la juma hili kwa maandalizi ya Sabato ya Septemba 25.*