---
title:  Jifunze zaidi
date:  24/09/2021
---

Wote tunatamani majibu ya haraka na ya moja kwa moja ya maombi yetu, na tunajaribiwa kukatishwa tamaa majibu yanapochelewa au yanapokuja kwa namna tusivyoyatarajia. Lakini Mungu ni mwenye hekima sana na mwema kuyajibu maombi yetu kwa wakati hasa na namna tunayotamani. 

Atatutendea zaidi na kwa ubora kuliko kukamilisha matakwa yetu yote. Na kwa kuwa tunaweza kuzitumainia hekima na upendo wake, hatupaswi kumwomba ayakubali mapenzi yetu, bali tunapaswa kutafuta kuingia na kukamilisha kusudi lake. Matakwa na matamanio yetu yanapaswa kusalimishwa katika mapenzi yake.”*—Ellen G. White, Gospel Workers, uk. 219.*

“Ilikuwa ni kitambo tu kabla ya Yesu kuja kuwaokoa watoto wake na kuwapatia utimilifu wa kutokufa... Makaburi yatafunguliwa, na waliokufa watatoka wakiwa washindi, wakisema kwa sauti kuu, ‘U wapi, Ewe mauti, uchungu wako? Ewe kaburi, Ku wapi, kushinda kwako?’ Wapendwa wetu wanaolala katika Yesu watatoka wakiwa wamevikwa kutokufa.”*—Ellen G. White, Counsels on Stewardship,  350. *

**Masawali ya Kujadili**

`1. Fikiria kuhusu uhalisia wa pambano kuu. Unalionaje linavyoendelea ulimwenguni? Vipi kuhusu maisha yako wewe binafsi? Je, ni halisi kabisa, au sivyo? Kwa hakika ni halisi zaidi kuliko watu wengi wanavyodhani, kwa sababu watu hawaamini katika uwepo wa shetani halisi. Kwa nini kuelewa uhalisia wa pambano kuu ni muhimu sana katika kutusaidia kuelewa hali ya ulimwengu wetu? Pia, kwa nini uelewa wetu wa jinsi hili pambano kuu litakavyoisha unafariji sana?`

`2. Unabii unaweza kutukengeusha fikra ikiwa tunajaribu kwenda zaidi ya kile kilichofunuliwa kwa wazi. Ni kwa vipi mara nyingi washiriki wa kanisa wameingia katika matatizo, wakifanya utabiri kuhusu matukio ambayo hatimaye hayakutokea? Tunawezaje kujilinda ili kutoanguka katika mtego wa namna hiyo?`

`3. Katika darasa, pitia Ufunuo 14:9—11 na swali kuhusu wale wamwabuduo huyo mnyama na sanamu yake kutokuwa na raha. Hilo linaweza kuwa linamaanisha nini? Mada inayoweza kuleta mabishano katika kanisa ni inayohusiana na wajibu tunaoufanya au tusioufanya katika mpangilio wa muda wa kurudi kwa Kristo. Haidhuru mtu anakuwa na msimamo gani kuhusu jambo hili, kwa nini bado ni muhimu sana kwamba tushiriki katika kusambaza ujumbe wa marejeo yake katika ulimwengu huu?`