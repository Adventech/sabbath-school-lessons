---
title:  Amri ya Kwenda Vitani
date:  21/09/2021
---

Mtazamo mpana wa historia ya unabii hauturuhusu kukaa tu na kutofanya lolote matukio yanapofunuliwa, matukio ambayo kwa hakika hatuwezi kuyadhibiti. Mara nyingi sana mtazamo unaweza kuwa, “Naam, matukio ya mwisho yanakwenda kutokea kama yalivyotabiriwa, kwa hiyo tunaweza kufanyaje zaidi tu ya kwenda nayo pamoja? Hata hivyo, naweza kufanyaje peke yangu?” 

Lakini hivyo sivyo Wakristo wanavyopaswa kuhusiana na ulimwengu unaowazunguka na, hasa, na matukio ya mwisho. Ufunuo 14 hutuambia kwamba kusudi letu kwa wakati huu katika historia ni kuwaambia wengine kuhusu hukumu ya Mungu na kuwasaidia kujiandaa kwa ajili ya Kuja kwa Yesu mara ya Pili. 

`Soma Ufunuo 14:6—12. Ni nini kinachofundishwa hapa, na nini tunapaswa kutangaza kwa ulimwengu? Kwa nini ujumbe huu ni wa uharaka?`

Kama Waadventista, tunaamini kwamba “ukweli wa leo” (2 Pet. 1:12) unapatikana, hasa, katika mafungu haya tunayoyarejelea kama “Ujumbe wa Malaika Watatu.” Hapa tunapata kiini cha wito wetu kwa wakati huu katika historia ya dunia. 

Tambua, unaanza kwa “‘injili ya milele,” habari za kushangaza za kifo cha Kristo na ufufuo, ambao ni tegemeo pekee la tumaini la wokovu wetu. Pia kuna ujumbe kwamba “saa ya hukumu yake imekuja” (Ufu. 14:7), alama yenye nguvu inayotuelekeza katika mwisho wa wakati. 

Kisha, pia, kuna wito wa kumwabudu yeye “aliyezifanya mbingu na nchi,” tofauti na onyo la kutisha kuhusu wale ambao, kwa kukaa Babeli, wanamwabudu "mnyama na sanamu yake." Hatimaye kuna maelezo kuhusu watu wa Mungu wa wakati wa mwisho: “Hapa ndipo penye subira ya watakatifu, hao wazishikao amri za Mungu, na imani ya Yesu.” 

`Soma Ufunuo 14:11. Inasema nini kuhusu ukosefu wa raha kwa wale wamsujuduo mnyama na sanamu yake?`

Hakuna raha, mchana wala usiku, kwa wale wamsujuduo huyo mnyama na sanamu yake? Ingawa kuna mawazo mbalimbali kuhusu hili linamaanisha nini hasa, wote wangeweza kukubali kwamba hawa watu hawapitii uzoefu wa raha ile ambayo Mungu anawapa wale ambao ni waaminifu kwake.

`Kwa nini unadhani sehemu ya kwanza ya Ujumbe wa Malaika Watatu ni "injili ya milele"? Kwa nini lazima tudumishe ukweli huu wa kushangaza mbele yetu daima tunapotangaza ujumbe huu kwa ulimwengu?Ni kwa vipi kuielewa injili ni jambo la msingi hasa katika dhana ya pumziko?`