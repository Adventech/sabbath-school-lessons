---
title:  Njozi ya Wakati wa Mwisho
date:  19/09/2021
---

Mwanafunzi aliyeishi muda mrefu hasa aliyekuwa na Yesu alikaa katika kisiwa chenye mawe kilichokuwa gereza mbali na kila kitu kilichokuwa karibu na cha thamani kwake. Kitu gani lazima kilikuwa kinaendelea akilini mwa Yohana alipojikuta amekwama katika kisiwa hiki chenye ukiwa? 

Aliishije hapa, na kwa namna hii, pia? Hata hivyo, alimwona Yesu akiondoka, na aliwaona malaika wawili waliosimama pale, wakisema: “ ‘Enyi watu wa Galilaya, mbona mmesimama mkitazama mbinguni? Huyu Yesu aliyechukuliwa kutoka kwenu kwenda juu mbinguni, atakuja jinsi iyo hiyo mlivyomwona akienda zake mbinguni’ ” (Mdo. 1:11)

Hiyo, hata hivyo, ilikuwa miaka na miaka iliyopita, na Yesu alikuwa hajarudi. Wakati uo huo, wanafunzi wengine waliokuwepo siku hiyo tayari walikuwa wamekufa, wengi wao waliuawa kwa ajili ya ushuhuda wao kuhusu Yesu. Kanisa changa lilipitia badiliko kati ya vizazi na sasa lilikuwa linakabiliwa na mateso ya kutisha kutoka nje na harakati za ajabu za mafundisho potofu kutokea ndani. Yohana lazima alihisi upweke, aliyejaribiwa, na asiye na utulivu. Na ndipo, kwa ghafla, alipewa njozi. 

`Ni faraja gani unadhani Yohana alipata kutokana na njozi hii? Soma Ufunuo 1:9—19.` 

Yesu aliwaambia wafuasi wake, “Na tazama, mimi nipo pamoja nanyi sikuzote, hata ukamilifu wa dahari” (Mt. 28:20), maneno ambayo, bila shaka, lazima yalimtia moyo Yohana alipokabili uhamisho wake wa upweke. Kwa hakika njozi hii, “ufunuo” huu wa Yesu, lazima ulikuwa faraja kubwa kwake, akijua kwamba Yesu, “Alfa na Omega, wa Kwanza na wa Mwisho,” alikuwa anajidhihirisha sasa kwa namna ya pekee kwa mtume aliye uhamishoni. 

Zilizofuata kutoka katika mafungu haya ni njozi kuhusu wakati ujao wa ulimwengu huu. Mwonekano wa ajabu wa mfululizo wa matukio ya historia ungedhihirishwa mbele yake, kimsingi kile ambacho kwetu ni historia ya Kanisa la Kikristo bali kwake kilikuwa ni wakati wake ujao. Lakini, katikati ya majaribu na taabu ambazo zingekuja, Yohana alioneshwa ambavyo zingeisha. 

“Kisha nikaona mbingu mpya na nchi mpya; kwa maana mbingu za kwanza na nchi ya kwanza zimekwisha kupita, wala hapana bahari tena. Nami nikauona mji ule mtakatifu, Yerusalemu mpya, ukishuka kutoka mbinguni kwa Mungu, umewekwa tayari, kama bibi-arusi aliyekwisha kupambwa kwa mumewe” (Ufu. 21:1, 2). 

Njozi kuu za wakati wa mwisho ambazo Yohana ameandika katika ote zilimsaidia Yohana kutegemea kwa ujasiri uruzuku na ahadi za Mungu.

`Maisha yanaweza kuwa magumu sasa, hata ya kuogofya wakati mwingine. Ni kwa vipi, hata hivyo, kujua kwamba Mungu anajua kuhusu wakati ujao na kwamba wakati ujao, kipindi kirefu, mwema, kunatupa faraja sasa?`