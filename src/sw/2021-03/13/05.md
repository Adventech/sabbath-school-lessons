---
title:  Pumzika kwa Amani
date:  22/09/2021
---

Kwa karne nyingi sasa, Wakristo wamekuwa wakisubiri kurudi kwa Kristo. Kwa kweli, ni utimilifu wa matumaini yetu yote—na si yetu tu, bali matumaini ya waaminifu wote wa Mungu katika historia yote. 

`Soma Waebrania 11:13—16. Ni tumaini gani kuu lililopo hapo, si tu kwa watu wa kale bali kwa ajili yetu, vile vile?`

Kwa namna nyingi, mafungu haya hayana maana ikiwa aina ya kifo cha watu wote na maarufu kilikuwa kweli. Kifungu hiki kinazungumzia kuhusu nini, hawa watu, "wasijazipokea ile ahadi" Wamekufa, wakidhaniwa kuwa wako juu mbinguni pamoja na Yesu wakifurahia thawabu yao kuu. Wakati, kwa mfano, Billy Graham alipokufa, tena na tena tulisikia jinsi wakati huo alivyokuwa mbinguni pamoja na Yesu. 

Kuna dhihaka, pia, katika wazo hili, kwa sababu mara nyingi mtu anapokufa, tunasikia, “Apumzike kwa amani.” Lakini nini kinaendelea hapa? Je, watu wa namna hiyo wanapumzika kwa amani, au wako juu mbinguni wakifanya chochote wanachopaswa kufanya (kama vile kutazama "burudani" hapa chini)? 

`Yesu anakielezeaje kifo? Soma Yohana 11:11.`

Kwa kweli, wazo la kupumzika kwao "kwa amani" bila shaka, ni ukweli wa kile kinachotokea wakati wa kufa, au sivyo? Wafu, kwa hakika, wanapumzika. “Kwa anayeamini, kifo ni jambo dogo. Kristo anakizungumzia kana kwamba kilikuwa cha kitambo tu. ‘Mtu akilishika neno langu, hataona mauti milele,’ 'hataonja mauti milele.' Kwa Mkristo, kifo ni usingizi tu, wakati wa ukimya na giza. Maisha yamefichwa pamoja na Kristo katika Mungu, na ‘Kristo atakapofunuliwa aliye uhai wetu, ndipo na ninyi mtakapofunuliwa pamoja naye katika utukufu.’ Yn. 8:51, 52; Kol. 3:4" _—Ellen G. White, The Desire of Ages, uk. 787.`

Yesu analinganisha hali ya mtu kati ya kipindi cha kifo na asubuhi ya ufufuo na usingizi pasipo kujijua (Yn. 11:11, 14) lakini pia anasisitiza kwamba wote waliookolewa na waliopotea watapata thawabu yao baada ya ufufuo (Yn. 5:28, 29). Anaangazia umuhimu wa kujiandaa kwa ajili ya kifo, kinapokuja.

`Ni faraja gani unayopata kutokana na kujua kwamba wapendwa wako waliokufa, hakika, wanapumzika sasa?`