---
title:  Pumziko la Siku Tatu 
date:  13/09/2021
---

Kukimbia kwa Yona kutoka kwa Mungu hakukukosa kuambatana na matatizo. “Pumziko lake lililodumu kwa muda mfupi lilivurugwa wakati ambapo Mungu aliingilia kati kimiujiza kwa njia ya mawimbi. Yona anaokolewa katika kaburi la maji na Mungu, anayemwagiza samaki kumwokoa Yona. 

Hata hivyo, ni pale tu Yona anapojikuta katika pumziko la kulazimishwa la siku tatu tumboni mwa samaki mkubwa ndipo anagundua jinsi alivyo tegemezi kwa Mungu. Wakati mwingine tunapaswa kuletwa mahali ambapo hatuna chochote ambacho dunia hii hutoa kutegemea ili tuweze kutambua kwamba Yesu ndiye tunayemhitaji hasa. 

`Soma ombi la Yona katika tumbo la samaki (tazama Yon. 2:1—9). Anaomba kuhusu nini?`

Japo alikuwa katikati ya bahari, katika hali ya hatari, Yona, katika ombi lake, anaomba kuhusu hekalu. 

Atatazama kukabili “hekalu lako takatifu.” 
Ni nini kinaendelea hapa? 

Hekalu linakuwa kiini cha ombi hili, na linapaswa kuwa kiini cha maombi kwa ujumla. Kuna sehemu moja tu katika Agano la Kale ambapo Mungu anaweza kupatikana. Yumo katika patakatifu (tazama Kut. 15:17, Kut. 25:8). Hekalu ni kiini cha maombi na ushirika na Mungu. 

Japo, Yona harejelei hekalu la Yerusalemu. Badala yake, anazungumzia kuhusu hekalu la mbinguni (Yon. 2:7). Hapo ndipo lilipo tumaini lake, kwa kuwa hapo ndipo Mungu na wokovu anaoutoa hutoka. 

Yona hatimaye anauelewa ukweli huu muhimu. Amepitia uzoefu wa neema ya Mungu. Ameokolewa. Samaki mkubwa anapomtema, anaelewa moja kwa moja kuhusu upendo wa Mungu kwake, nabii anayekimbia. Bila shaka amejifunza (_hata kama ni pasipo kubadili maamuzi njiani_) kwamba njia salama kwa muumini yeyote ni kutafuta kuwa katika mapenzi ya Mungu. 

Hivyo, sasa anaamua kufanya jukumu lake na kutii maagizo ya Mungu, hatimaye anaelekea Ninawi, hakuna shaka katika imani, anapoelekea kukabili mji mwovu sana ambao raia wake wanaweza wasimpende huyu nabii wa kigeni anayewaambia tu jinsi walivyo wabaya.

`Wakati mwingine tunaweza kuhitaji tu kwenda likizo ili kupata mtazamo mpya juu ya mambo. Ingawa kisa cha Yona, ambaye alipona katika tumbo la samaki wake, ni suala kubwa mno, ni kwa vipi kutoka katika mazingira yako ya kawaida kunaweza kukuruhusu kuyatazama kwa mtazamo mpya bila shaka unaohitajika?`