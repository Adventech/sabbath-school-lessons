---
title:  Mtaa wenye njia mbili
date:  16/09/2021
---

Yona anaonekana kuwa tatizo Zaidi kuliko anavyostahili. Ninawi ilikuwa hatari, lakini katika kisa cha Yona Waninawi hawaonekani kuwa tatizo, Wanauelewa ujumbe na kwa haraka wanatubu. Yona, mmisionari, anaonekana kuwa kiungo dhaifu katika kisa hiki cha utume. 

Katika simulizi hili, Mungu anamfuatilia nabii mkaidi kwa kuwa anajua kwamba Yona alihitaji safari ya kimisionari kwenda Ninawi kama vile Waninawi walivyohitaji kuusikia ujumbe wa mmisionari. 

`Soma kitabu cha Yuda. Tunawezaje “kujilinda katika upendo wa Mungu” (Yud. 21). Hilo humaanisha nini?`

Katika kitabu chake kifupi katika Agano Jipya, Yuda anatuambia katika mstari wa 21 “jilindeni katika upendo wa Mungu, huku mkingojea rehema ya Bwana wetu Yesu Kristo, hata mpate uzima wa milele.” 

Kupitia uzoefu wa upendo na neema ya Mungu binafsi si tukio la mara moja. Njia moja ya hakika ya “kujilinda katika upendo wa Mungu” ni kuwafikia wengine. Katika mafungu yanayofuata Yuda anatuambia “wahurumieni,” na “kuwaokoa” wengine kwa “kuwanyakua katika moto.” 

`Soma Yuda mstari wa 20-23 (Yuda 20—23). Inasema nini hapa kinachohusiana na kisa cha Yona, na hili husema nini kwetu, vile vile?`

Mungu alimwita Yona kwenda Ninawi kwa sababu huenda Yona hakutumia muda mwingi akifikiria kuhusu mahusiano yake na Waashuru kabla ya wito wake maalum. Huenda alijua kwamba hakuwapenda, lakini hakujua kiasi gani aliwachukia au umbali ambao angeuendea ili kuwakwepa, hata baada ya kuupata wito. Yona hakuwa tayari kuishi na Waninawi kama majirani mbinguni. Yona hakujifunza kupenda kama Mungu apendavyo. Mungu anamwita Yona aende Ninawi kwa sababu Mungu anawapenda Waninawi na kuwataka katika ufalme wake. 

Lakini pia Mungu anamwita Yona kwa kuwa Mungu anampenda Yona. Anataka Yona akue kuwa zaidi kama Yeye wanapofanya kazi pamoja. Mungu anataka Yona apate pumziko la kweli linalotokana tu na kuwa katika mahusiano yanayookoa na Yeye na kwa kutenda mapenzi ya Mungu, yanayojumuisha kuwafikia wengine na kuwaelekeza katika imani na tumaini tulilo nalo.

`Ni muda kiasi gani unaotumia kushughulika na wokovu kwa watu wengine? Katika mtazamo wa kiroho, ni kwa vipi kazi ya namna hii hutusababisha kupata pumziko la kweli ndani ya Yesu?`