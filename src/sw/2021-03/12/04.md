---
title:  Utume Umekamilika
date:  14/09/2021
---

Ukilinganishwa na mji wowote katika Israeli, Ninawi ni mji mkubwa. Ni “mji mkubwa mno, ukubwa wake ni mwendo wa siku tatu” (Yon. 3:3). 

`Soma Yona 3:1—10. Nini mwitikio wa nchi hii ovu? Masomo gani tunaweza kupata katika kisa hiki katika majaribio yetu kuwashuhudia wengine?`

Akiuingia mji, Yona anatangaza ujumbe wa Mungu: “ ‘Baada ya siku arobaini, Ninawi utaangamizwa’ ” (Yon. 3:4). Ujumbe ni wa kufaa sana. Ingawa ufafanuzi hautolewi, unaeleweka na kupokelewa, na watu wa Ninawi (kwa pamoja!) wanaamini maneno ya onyo ya Yona. 

Kwa namna hasa ya kimashariki ya kati, amri inatolewa na mfalme wa Ninawi ili kudhihirisha badiliko la moyo. Kila mmojapamoja na wanyama-sharti afunge na kuomboleza (_wanyama wanaombolezaje, kifungu hakisemi_). Mfalme anatoka katika kiti chake cha enzi na kukaa katika mavumbi ya ardhi, tendo la ishara muhimu sana. 

`Soma Yona 3:6—9. Linganisha na Yeremia 25:5, Ezekieli 14:6, na Ufunuo 2:5. Vipengele gani vilihusishwa katika hotuba ya mfalme, vinavyoonesha kwamba anaelewa kuhusu toba ya kweli?`

Hubiri lilikuwa fupi, lenye kufaa, lakini lililojawa teolojia sahihi kuhusu toba ya kweli. Wakati Yona alipokuwa akihubiri, Roho Mtakatifu lazima alikuwa kazini kwa bidii katika mioyo ya Waninawi.

Waninawi hawakuwa wamewahi kusimuliwa visa vyote vya uongozi mwema ambao Waisraeli walikuwa nayo. Walakini, bado walimwitikia kwa njia chanya. Wanasema kwa kweli, “Hebu tujisalimishe katika rehema za Mungu, si katika mema tuliyofanya! Hebu tutegemee kabisa wema na neema yake.” 

Kwa jinsi isiyo ya kawaida, Yona, aliyepitia uzoefu wa neema ya Mungu kwa ajili yake binafsi moja kwa moja, anaonekana kufikiri kwamba neema ya Mungu ni jambo fulani linalobagua ambalo baadhi tu wanaweza kupata fursa ya kupumzika ndani yake.

`Kwa nini toba ni sehemu muhimu sana ya uzoefu wa Kikristo? Inamaanisha nini kwa hakika kuzitubu dhambi zetu, hasa dhambi zile tunazozitenda tena na tena?`