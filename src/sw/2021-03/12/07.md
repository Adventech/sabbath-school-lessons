---
title:  Jifunze zaidi
date:  17/09/2021
---

“Katika agizo alililopewa, Yona alikabidhiwa jukumu zito; bali Yeye aliyemwambia aende alikuwa na uwezo kumtegemeza mtumishi wake na kumpatia mafanikio. Nabii angetii pasipo kuuliza maswali, angepona katika uzoefu mwingi mchungu, na angebarikiwa mno. Bali katika saa ya kukata tamaa kwa Yona Mungu hakumwacha. Kupitia kwa mfululizo wa majaribu na majaliwa ya ajabu, ujasiri wa nabii kwa Mungu na uweza wake usio na ukomo kuokoa ulikuwa uamshwe.”*—Ellen G. White, Prophets and Kings, uk. 266.* 

Maelfu wanaweza kufikiwa kwa namna rahisi zaidi na ya unyenyekevu. Walio wasomi zaidi, wale wanaotazamwa kama wanaume na wanawake wenye vipawa zaidi, wanaburudishwa kwa maneno rahisi ya yule anayempenda Mungu, na anayeweza kuuzungumzia upendo huo kwa urahisi kama vile mtu aipendaye dunia na anasa zake anavyozungumza kuhusu mambo ambayo yanamfurahisha zaidi sana.”*—Ellen G. White, Christ’s Object Lessons, uk. 232.*

**Masawali ya Kujadili**

`1. “Nabii wa Mungu” anayekasirika kwamba watu ambao Mungu alimwita kuwashuhudia wapokee wokovu? Tunapaswa kuuelewaje mtazamo huu kwa upande wa Yona? Mfano wenye nguvu ulioje wa subira ya Mungu kwa watu wake, hata wakati wanapotenda kinyume na nuru waliyonayo!`

`2. Kisa cha Yona kinaonekana kuashiria kuwa sio tu kwamba Mungu yuko katika kazi ya kuwaokoa watu wapotovu lakini pia kuwabadilisha wafuasi wake. Tunawezaje kupata “moyo mpya” na “roho mpya” hata kama tayari tumemjua Bwana na ukweli kwa ajili ya wakati huu? Kuna tofauti gani kati ya kuifahamu kweli na kubadilishwa nayo?`

`3. Soma tena kitabu cha Yuda. Ni upi ujumbe muhimu wa kitabu hiki, na kwa nini ujumbe huo unafaa kwetu kama kanisa leo?`

`4. Uzoefu wakufanyia kazi wokovu wa wengine hutunufaishaje kiroho, vile vile?`

`5. Pamoja na sababu zozote zile nzuri alizokuwa nazo Yona, au wazo alilokuwa nalo, za kutotaka kwenda Ninawi, Mungu alimwonesha jinsi ambavyo hakuwa sahihi hasa. Ni mtazamo upi tunaoweza kuwa nao kwa wengine unaoweza kuakisi mtazamo ule ule usio sahihi ambao Yona aliuonesha?`