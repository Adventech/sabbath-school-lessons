---
title:  Mmisionari Asiye na Utulivu, Mwenye Hasira
date:  15/09/2021
---

Kwa bahati mbaya, kisa cha Yona hakiishii kwenye sura ya 3. 

`Soma Yona 4:1—11. Tatizo la Yona ni lipi? Somo gani tunaweza kujifunza kutokana na udhaifu wa tabia yake?`

Yona 4 huanza kwa hasira ya Yona dhidi ya Mungu kwa sababu utume wake wa kuwafikia watu wa Ninawi ulikuwa wenye mafanikio. Yona anahofia kuhusu kuonekana mpumbavu. Tunamkuta Mungu akichukua muda kuongea na kusemezana na nabii wake, anayetenda mambo kama mtoto anayeanza kutembea mwenye hali ya hasira ya ghafla

Huu ni ushahidi kwamba wafuasi wa kweli wa Mungu—hata manabii wanaweza wasiwe wamefikia ukuaji na ushindi. 

“Yona alipogundua kusudio la Mungu la kutouangamiza mji ambao, licha ya uovu wake, uliowasababisha kutubu katika nguo za magunia na majivu, angepaswa kuwa wa kwanza kufurahi kwa ajili ya neema ya Mungu ya kushangaza; lakini badala yake aliruhusu fikra zake kutafakari juu ya uwezekano wa kuchukuliwa kama nabii wa uongo. Akionea wivu sifa yake, alishindwa kuona thamani kubwa sana isiyo na ukomo ya roho zilizokuwa katika ule mji ulioharibika sana.” _—Ellen G. White, Prophets and Kings, uk. 271.`

Subira ya Mungu kwa nabii wake ni ya kustaajabisha. Anaonekana kukusudia kumtumia Yona, na Yona anapokimbia, Mungu anatuma dhoruba na samaki kumrudisha yeye aliyekimbia. Na hata sasa, tena, Yona anapokuwa kinyume, Mungu anatafuta kusemezana na Yona na mtazamo wake mbaya, akimwambia: “ ‘Je, unatenda vema kukasirika?’ ” (Yon. 4:4). 

`Soma Luka 9:51—56. Kwa vipi simulizi hili kwa kiasi fulani hufanana na kilichotokea katika kisa cha Yona?`

" 'Kwa maana jinsi hii Mungu aliupenda ulimwengu, hata akamtoa Mwanawe pekee, ili kila mtu amwaminiye asipotee, bali awe na uzima wa milele' "(Yn. 3:16) au, kama Mungu anavyoliweka katika Yona 4:11: “ 'Na mimi, Je, Haikunipasa kuuhurumia Ninawi, mji ule mkubwa; ambao ndani yake wamo watu zaidi ya mia na ishirini elfu, wasioweza kupambanua katika mkono wao wa kulia na mkono wao wa kushoto; tena wamo wanyama wa kufugwa wengi sana?’ ” Tunapaswaje kuwa wenye shukrani kwamba, mwishoni, Mungu—na sio sisi wenyewe ndiye hakimu wa mwisho wa mioyo na mawazo na makusudi.

`Tunawezaje kujifanza kuwa na namna ya huruma na Subira kama za Mungu kwa watu wengine, au angalau kujifunza kuakisi huruma hiyo na Subira?`