---
title:  Nabii Mwenye Wahaka
date:  11/09/2021
---

### Somo la Juma Hili
Yon. 1—4, Yer. 25:5, Eze. 14:6, Ufu. 2:5, Lk. 9:51—56, Yud. 1—25.

> <p>Fungu la Kukariri</p>
> “ ‘Na mimi, je! Haikunipasa kuuhurumia Ninawi, mji ule mkubwa; ambao ndani yake wamo watu zaidi ya mia na ishirini elfu, wasioweza kupambanua katika mkono wao wa kulia na mkono wao wa kushoto; tena wamo wanyama wa kufugwa wengi sana?’ ” (Yona 4:11). 

Moja ya visa vya kuvutia katika Maandiko kitakuwa kile cha Yona. Hapa alikuwepo, nabii wa Mungu, mtu aliyeitwa na Mungu, lakini—kinatokea nini? Anaukimbia wito wa Mungu. Ndipo, baada ya kushawishiwa kwa namna ya ajabu kubadili mawazo yake na kumtii Bwana, anafanya hivyo, lakini akaishia kufanya nini? Kunung’unika kwamba watu alioitwa kuwashuhudia kwa hakika wametubu na kuepuka uangamivu ambao, vinginevyo, ungewapata!

Mfano ulioje wa mtu asiye mwenye wahaka, asiye na amani—hata kufikia hatua ambapo analia, “ ‘Basi, sasa, Ee Bwana, nakuomba, uniondolee uhai wangu; maana ni afadhali nife mimi kuliko kuishi!’ ” (Yon. 4:3). 

Yesu mwenyewe alirejelea kisa cha Yona, akisema: “ ‘Watu wa Ninawi watasimama siku ya hukumu pamoja na watu wa kizazi hiki, nao watawahukumu kuwa wamekosa; kwa sababu wao walitubu kwa mahubiri ya Yona; na hapa yupo aliye mkuu kuliko Yona’ ” (Mt. 12:41). Aliye mkuu kuliko Yona, kwa kweli! Ikiwa sivyo, asingekuwa Mwokozi wetu. 

Juma hili hebu tumtazame Yona na kile tunachoweza kujifunza kutoka katika kukosa kwake utulivu na ukosefu wa amani. 

*Jifunze somo la juma hili kwa maandalizi ya Sabato ya Septemba 18.*