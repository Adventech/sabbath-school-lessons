---
title:  Kukosa Utulivu Kunasababisha Uasi 
date:  06/07/2021
---

Kisa kinaanza kwa habari njema. Waisraeli hatimaye wamefika katika mipaka ya Kanaani, na wapelelezi 12 wanatumwa kwenda kuipeleleza nchi. Taarifa yao ni ya ajabu. 

`Soma taarifa ya wapelelezi katika Hesabu 13:27—33. Ni kwa wakati gani matarajio ya Waisraeli yanatoweka?`

Licha ya uingiliaji kati wa Kalebu, sauti za wenye mashaka na wasiwasi zinatawala. Israeli haianzi safari kwenda kutwaa ambacho Mungu aliwaahidi. Wakiwa wenye wahaka, wanachagua kuomboleza na kunung’unika badala ya kutembea na kupaza sauti kwa ajili ya ushindi. 

Tunapokosa utulivu moyoni, tunapambana kutembea kwa imani. Kukosa utulivu, hata hivyo, kunaathiri si tu hisia zetu. Wanasayansi wanatuambia kwamba kuna mstari mnyofu wa chanzo na matakeo kati ya pumziko kidogo sana (ikijumuisha kukosa usingizi) na chaguzi mbaya, unaosababisha unene uliozidi, mazoea mabaya, kukosa utulivu zaidi na kukosa furaha. 

`Soma Hesabu 14:1—10. Nini kilitokea Baada ya hapo?`

Mambo yalizidi kuwa mabaya zaidi. Ombi la Kalebu la kutaka sana, " 'Lakini msimwasi BWANA' " (Hes. 14:9), linapuuzwa, na mkutano wote unajiandaa kuwapiga mawe viongozi wao. Kukosa utulivu kunasababisha uasi, na uasi hatimaye kifo. 

“Wapelelezi wasiokuwa 
waaminifu walipiga kelele katika kuwashutumu Kalebu na Yoshua, sauti ilipazwa ili wapigwe mawe. Kundi hili la watu wenye wazimu walitwaa mawe kwa ajili ya kuwaua hao watu waaminifu. Waliwahi mbele na kelele za wazimu, ambapo kwa ghafla mawe yalidondoka katika mikono yao, ukimya ukawapata, nao wakatetemeka kwa hofu. ....

.... Mungu aliingilia kati kuzuia mpango wao wa mauaji. Utukufu wa uwepo wake, kama nuru inayomulika, uliangaza patakatifu. Watu wote waliiona ishara ya BWANA. Mkuu sana kuliko walivyokuwa wamemtambua, na hakuna aliyethubutu kuendeleza upinzani wao. Wapelelezi walioleta taarifa mbaya walijikunyata kwa kupigwa na hofu, na kwa kushika pumzi kwa hofu walizielekea hema zao.” _—Ellen G. White, Patriarchs and Prohets, uk. 390.`

Tangu hapo, hata hivyo, utukufu wa Bwana ulijidhihirisha hadharani. Tunaposoma kisa katika Hesabu 14, inaonekana kana kwamba eneo lote limegandishwa, na sasa tuko tayari kushiriki kusikiliza mazungumzo ya Mungu na Musa. Mungu anatambua kwamba japo mawe ni kwa ajili ya Musa, Kalebu na Yoshua, mlengwa hasa wa uasi huo alikuwa Mungu mwenyewe.