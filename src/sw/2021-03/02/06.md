---
title:  Imani Dhidi ya Majivuno 
date:  08/07/2021
---

`Ufanani gani unauona katika kutangatanga kwao jangwani na watu wa Mungu wanaoishi kabla tu ya Ujio wa Pili wa Yesu? (tazama 1 Kor. 10:1—11).`

Kote katika historia, watu wa Mungu wamekuwa wakizunguka jangwani wakiitafuta Nchi ya Ahadi. Jangwa hili lina sura nyingi. Sasa hivi, linaonekana kama mfululizo wa maswali yasiyokoma katika vyombo vya habari, mlio wa kudumu wa ujumbe unaoingia, na sauti ya juu ya burudani mfululizo. Linajaribu kutuuzia ponografia kama upendo na tamaa ya vitu kama suluhisho kwa matatizo yetu. Ikiwa tu tungeweza kuwa wenye afya nzuri zaidi, vijana zaidi, matajiri zaidi, kuvutia zaidi kimapenzi—hiyo ingemaliza matatizo yetu yote. Kama Waisraeli, hatuna utulivu katika kutafuta kwetu amani, na mara , zote tunaitafuta mahali pasipo sahihi. 

`Waisraeli waliitikiaje hukumu ya Mungu katika Hesabu 14:39—45?`

Kupokea kwa Israeli hukumu ya Mungu ni kule kule. “Tumefanya dhambi,” walisema. “ ‘Tutakwea kwenda mahali BWANA alipotuahidi’ ” (Hes. 14:40). 

Kutojitoa kikamilifu ni kama chanjo ambayo haikutolewa kwa ukamilifu—haifanyi kazi. Leo, madaktari wanapendekeza chanjo ya homa ya manjano mara tu baada ya kuzaliwa ndani ya saa 24 za kwanza za maisha. Huo ni mwanzo mzuri. Hata hivyo, baada ya sindano hiyo ya kwanza, ikiwa hakuna chanjo ya pili au ya tatu inayotolewa kwa wakati sahihi na dozi sahihi kuimarisha kinga ya mwili, hakutakuwa na kinga dhidi ya homa ya manjano kwa vyovyote vile. 

Badiliko la ghafla la uasi wa Israeli, lililoandikwa katika mafungu ya mwisho ya Hesabu 14, linaleta kifo na kukatisha tamaa kwa Israeli sasa kukataa kukubali maelekezo mapya ya Mungu na kwa ukaidi wakaanzisha mashambulizi bila sanduku la agano au uongozi wa Musa. Majivuno hugharimu; majivuno husababisha kifo. Mara nyingi sana, majivuno huchochewa na hofu. Kwa sababu tunaogopa kitu fulani, tunafanya maamuzi ambayo baadaye tunayajutia.

`Fikiri kuhusu wakati ulipotenda kwa imani na wakati ulipotenda kwa majivuno. Kulikuwa na tofauti gani muhimu? `