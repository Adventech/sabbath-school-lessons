---
title:  Ufafanuzi
date:  09/07/2021
---

### Sehemu ya I: Muhtasari

Katika somo la juma hili, "Kuwa na Wahaka na Kuasi", linajikita zaidi katika mahusiano kati ya asili yetu ya dhambi na ukosefu wa amani moyoni. Wahaka ni kule kutokuridhika au kuchoshwa na maisha. Wahaka hupingana na hali ya maisha mambo yanapokwenda tofauti na matarajio. Wahaka hushindwa kuyakubali maisha katika mtazamo tofauti na ule uliojipangia. Hauridhiki na kile kilichopo na hutaka kupata zaidi.

Hali hii ya kutokuridhika inadhihirishwa na mtazamo wa Israeli wa kuasi walipokuwa jangwani. Mungu aliwapatia neema ya chakula cha manna ili kukidhi hitaji lao la chakula walipokuwa wakisafiri jangwani kuelekea kanani. Katika kutokuridhika kwao, walilalamika kwa musa, wakihitaji, "vyungu vya nyama" vya misri. (#Kutoka 16:3#). Wahaka na uasi wao uliwaongoza kutaka kurudi misri. Uasi hupelekea kuwa na wahaka na wahaka hupelekea kuongezeka kwa uasi zaidi.

Mapacha hawa, wahaka na uasi, huwa ni matokeo ya kukosa imani. Katika somo la juma hili, tutaangalia uzoefu wa wapelelezi 10 waliokwenda kuipeleleza nchi ya ahadi. Waliona vinono vya kustaajabisha katika nchi ile, na kukiri ni nchi inayotiririka maziwa na asali, lakini walikosa imani kuamini kwamba Mungu angeweza kuwashinda maadui zao walioimiliki nchi ile. Kukosa imani huku kulipelekea kulipuka kwa uasi wa wazi. Baada ya Mungu kuwafahamisha yatakayokuwa ni matokeo ya uasi wao, wakaamua kuingia vitani kichwa kichwa, nje ya maelekezo ya Mungu, wakaishia kupigwa na kushindwa vibaya na adui. Katika somo la juma hili tutaangalia pia kwa makini tofauti iliyopo kati ya imani na majivuno.

Wahaka na Uasi hupelekea kuwa na maamuzi ya haraka pamoja na matokeo mabaya kabisa. Tunaliona hili pia katika uzoefu wa Haruni na Miriamu, ambao waliasi dhidi ya mamlaka ya Mungu katika uongozi wa Musa. Kuliko kuwaacha viongozi hawa wawili kubeba matokeo mazito yaliyotokana na uasi wao, Musa aliingilia kati kuomba kwa ajili yao. Mungu akasikia maombi yake. Upatanisho huleta tofauti kubwa katika pambano baina ya wema na uovu.

### Sehemu ya II: Ufafanuzi

Kuna hadithi ya kustaajabisha kuhusu mfalme mwaminifu aliyehuzunishwa na kukosa shukrani kwa watenda kazi ndani ya nyumba yake. Mfalme aliandaa karamu kubwa kwa ajili yao. Wakati mfalme na wageni waalikwa walipoketi, ombaomba masikini alijiingiza ukumbuni (kwa mpango mahususi), akaketi katika meza ya mfalme na kisha kujineemesha kwa chakula kilichokuwepo. Baadae bila kusema chochote, akaondoka ukumbini.

..... Wageni walighadhibika na wakaomba ruhusa wamkamate mharibifu ili wamshughulikie kwa kutokuwa na shukrani. Mfalme akawajibu, "Yule omba-omba amefanya mara moja kwa mfalme wa kidunia kile ambacho kila mmoja wenu hufanya mara tatu kila siku kwa Mungu. Mnaketi hapa mezani na kula hata mkashiba. Kisha mkaondoka pasipo kumkumbuka Mungu au kurudisha hata neno moja la shukrani Kwake."

Hili lilikuwa hasa tatizo la Israeli. Kukosa shukrani ni kiini na moyo wa somo la juma hili. "Wenye wahaka na Wenye Kuasi". Tunaposahau kile ambacho Mungu ametutendea wakati wa nyuma, kile anachotutendea kwa sasa, na atakachofanya kwa ajili yetu wakati ujao, kwa kawaida matokeo yake huwa ni kutokuridhika. Katika kauli ya pekee, Ellen G White anazungumzia moja kwa moja tatizo la kusahau mibaraka ya Mungu katika maisha yetu. 

"Walisahau utumishi wao mchungu walipokuwa misri. Walisahau wema na nguvu ya Mungu iliyodhihirishwa kwa niaba yao walipokombolewa kutoka utumwani. Walisahau jinsi watoto wao walivyoachwa kuwa hai wakati malaika mwenye kuangamiza alipowaua wazaliwa wa kwanza wote wa misri. Walisahau udhihirisho mtukufu wa Nguvu ya Ki—Ungu, katika bahari ya shamu. 

.... Walisahau kwamba wakati wao walipokwisha kuvuka katika njia iliyotengenezwa wazi kwa ajili yao, majeshi ya adui, katika kuwafuatilia, waligharikishwa na maji ya bahari. Waliona na kuhisi tu changamoto na majaribu ya wakati uliopo, badala ya kusema 'Mungu ametutendea mambo makubwa wakati tungali watumwa, sasa anaenda kutufanya kuwa taifa hodari' walizungumzia ugumu wa njia walizopitia, na waliwaza ni lini safari yao yenye uchovu itaisha." *—Wazee na Manabii, uk. 293 (msisitizo umeongezwa)*

Kukosa shukrani huashiria uchanga wa kiimani. Je, ulishawahi kugundua jinsi watoto wachanga walivyo na kumbukumbu ndogo ? Wanataka mahitaji yao yakidhiwe mara moja. Hawana uvumilivu mwingi. Hawakumbuki jinsi wazazi wao walivyokidhi mahitaji yao ya jana au kuwa na imani kwamba watayakidhi mahitaji yao ya kesho. Wanaishi kwa ajili ya wakati uliopo. Kwa namna fulani wana wa Israeli walikuwa kama watoto wachanga. Walitaka mahitaji yao yakidhiwe mara moja na walisahau kile Mungu alichowatendea siku zilizopita. 

Wakitangatanga katika jangwa lenye ukame, wakitembea katika michanga yenye kuunguza, wakipita katika njia nyembamba katikati ya milima, wakikatisha eneo lenye vilima, wana wa Isrseli waliochoka, na kuishiwa nguvu, walifikiria tu kuhusu mahitaji yao ya wakati uliopo. Walisahau wingi wa mibaraka ya Mungu. Walikosa ukomavu wa kiroho. Kukosa shukrani daima hupelekea kuwa na wahaka. Kutokuridhika huchipua tunapokosa shukrani na husababishwa kwa kiasi kikubwa na kukosa imani. 

Kwasababu Musa alimuoa sipora, asiye jamii ya Israeli, mtu wa midiani, miriamu na haruni hawakufurahishwa. Walishindwa kuuamini uongozi wa Mungu. Wakati Mungu alipowapatia mana jangwani, wengi kati wa wana wa Israeli hawakufurahishwa na wakataka kurudi misri. Tunakuwa wenye wahaka tunapokosa muelekeo. Mtunga zaburi, Daudi anatupatia hamasa, " ..... wala usizisahau fadhili zake zote" (#Zaburi 103:2#). 

Kuuweka wema wa Mungu daima akilini hutuletea amani moyoni. Kila siku katika miaka yao 40 ya kutangatanga jangwani, wana wa Israeli walikuwa na fursa ya kufurahia wema wa Mungu kila wakati mana alipoanguka.

*Manna: Kielelezo cha mkate wa uzima.*

Kule kuanguka kwa manna jangwani ilikuwa ni kielelezo chenye nguvu kuhusu kujali kwa Mungu kusikokoma. Ilikuwa pia ni ukumbusho wa masihi ambaye angekuja kukidhi njaa ya kiroho ya wana wa Israeli na kuwapatia pumziko. Katika taswira ya mkate manabii wa kiyahudi waliona alama ya masihi ambaye angekuja kukidhi mahitaji yote ya Israeli. Nabii Isaya alinena, "*Haya, kila aonaye kiu, njooni majini, Naye asiye na fedha; njoni nunueni mle .....

Kwani kutoa fedha kwa ajili ya kitu ambacho si chakula? Na mapato yenu kwa kitu kisichoshibisha? Nisikilizeni kwa bidii, mle kilicho chema, Na kujifurahisha nafsi zenu kwa unono.*" (#Isaya 55:1, 2#).

Kwa hapa bila shaka chakula ni mfano wa chakula cha kiroho chenye kuiridhisha nafsi. Baadaa ya kuwalisha watu 5000 walioketi pembezoni kwa kilima ndani ya galilaya katika muujiza ulioakisi vile Mungu alivyowalisha wana wa Israeli kwa manna, Yesu alitangaza, "*Mimi ndimi chakula chenye uzima kilichoshuka kutoka mbinguni; mtu akila chakula hiki, ataishi milele. Na chakula nitakachotoa mimi ni mwili wangu, kwa ajili ya uzima wa ulimwengu.*" (#Yohana 6:51#). 

Manna iliyoanguka jangwani kila siku ili kukidhi mahitaji ya kimwili ya watu wa Mungu ilikuwa na ujumbe wa kina. Kama vile alivyokidhi njaa ya kimwili, ndivyo atakavyokidhi hitaji la rohoni. Alitamani kuwapatia pumziko la kiakili na kimwili kama ambavyo kwa imani wangetumaini uangalizi wake katika kuwapatia mahitaji yao. Lakini walishindwa kuthamini mibaraka ya mbinguni na roho zao zenye wahaka ziliwaongoza kuasi mpango wa Mungu kwa ajili ya maisha yao.

Maelezo kuhusu kutangatanga kwa wana wa Israeli jangwani ni kisa kilichojawa na kukosa shukrani, kutokuridhika na kukosa imani. Wahaka, wasiwasi wenye kunyemelea na hofu isiyokwisha mara nyingi ni viashiria vya kukosa imani. Kuna walakini hata hivyo, wakati mwingine msongo wa kihisia wenye kina hutokana na tatizo la kimwili au kiakili na unahitaji suluhu ya kitabibu. Lakini mara nyingi kama ilivyokuwa kwa Israeli ni ukosefu wa imani hupelekea kuwa na wahaka na wasiwasi. 

*Wapelelezi kumi: wahaka na majivuno.*

Jambo hili ni la hakika kwa wapelelezi waliotumwa na Musa kwenda kuipeleleza nchi ya kanani. Walipaswa kufanya upelelezi wa kina. Jeshi la Israeli kwa ajili ya mashambulizi lilipaswa kupata taarifa ya kutosha. Taarifa chanya ingewatia hamasa na ujasiri kwa ajili ya ushindi. Walifuata maelekezo ya Musa kwa uangalifu. Walikuwa waaminifu kwa kazi waliyopewa kuifanya. Waliipeleleza nchi kwa siku 40 kisha wakarudi nyumbani. Taarifa yao ilikuwa ya kutia moyo. 

Walisimulia jinsi nchi ile ilivyo na utajiri, yenye rutuba na mazao mengi. Kisha, wakasimulia wakiwa na wasiwasi kuhusu kile kilichoonekana kwao kuwa ni majitu katika nchi hiyo, ngome isiyovunjika na majeshi makubwa ya adui. Walikosa utulivu na imani kuamini kwamba Mungu angeweza kuwashindia. Waliogopeshwa mno kiasi cha kutaka kuwapiga mawe wapelelezi wawili, kalebu na joshua, ambao walirudisha taarifa chanya kuhusu vile inavyowezekana kuwashinda. Hatimaye baadaye katika tukio moja lisilo na mantiki, baada ya Mungu kuwazuia kusonga mbele, waliingia kupigana vita na kuishia kushindwa vibaya.

*Musa: Upatanisho.*

Moja ya mkazo mkubwa unaosisitizwa katika somo la juma hili ni maombi ya Musa kwa ajili ya watu wake. Pamoja na uasi wa wana wa Israeli na kukosa kwao utulivu, Musa hakuwatelekeza. Aliomba kwa niaba yao mpaka alipopata uhakika kuwa Mungu angeacha kuwaadhibu na hatimaye angewaongoza kuelekea nchi ya ahadi. Musa ni mfano wa Kristo. Yesu hutuongoza kutoka katika utumwa wa misri za dunia hii, kupitia jangwani mpaka kuifikia nchi ya ahadi. *Kamwe hatatutelekeza.* Yeye hatatuacha hata tunapoanguka na kumhuzunisha. Hivi leo anaomba kwa ajili yako. Wewe u ndani ya Akili Yake. Wewe u ndani ya Moyo Wake. Kama tukimruhusu, Mpatanishi wetu Mwenye nguvu atatuchukua kwenda Naye nyumbani tukaishi Naye milele.

### Sehemu ya III: Matumizi Maishani.

Ellen G White anatoa kauli hii yenye kuangazia kudhihirisha kilicho chanzo nyuma ya kutokuridhika kote na kukosa shukrani. "Je, twatenda vyema kuwa watu wasioamini ? Kwanini tuwe wenye kukosa shukrani na kutokuamini ? Yesu ni Rafiki yetu. Mbingu yote ina shauku na kufanikiwa kwetu, na wasiwasi wetu na hofu humhuzumisha Roho Mtakatifu wa Mungu. Hatupaswi kuendekeza kule kusongwa na shughuli kunakoleta wasiwasi na kumaliza nguvu ambako hakutusaidii kustahimili majaribu. Hakuna nafasi inayopaswa kutolewa kwa ajili ya kule kutokumuamini Mungu ambako hupelekea kufanya maandalizi kwa ajili ya mahitaji ya wakati ujao kuwa kitu muhimu kuliko vyote katika maisha, kana kwamba furaha yetu inapatikana katika vitu vya duniani. Siyo mapenzi ya Mungu kwamba watu wake walemewe na msongo wa shughuli za utafutaji. *—Wazee na Manabii uk. 294.*

Mtume petro anatualika kupeleka mizigo yetu " ..... mkimtwika Yeye fadhaa zenu zote " (#1 petro 5:7#).

Tunawezaje kujifunza kumuamini Mungu hasa na ahadi zake tukiachana na kule kuzifanyia kazi ahadi hizo kwa imani ? Toa mifano ya uzoefu wako ulipofanya jambo hili, yaani kufanyia kazi ahadi za Mungu.

