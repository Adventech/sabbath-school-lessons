---
title:  Jifunze zaidi
date:  09/07/2021
---

"Walionekana sasa kutubia kwa dhati mwenendo wao dhambi; lakini walihuzunika kwa sababu ya matokeo ya mwelekeo wao mwovu badala ya kutokana na uelewa wa kukosa kwao shukrani na kutotii. Walipogundua Bwana hakuwa na huruma katika hukumu yake, mapenzi yao binafsi yakainuka tena, nao walitangaza kwamba wasingerudi jangwani. Katika kuwaamuru waondoke katika nchi ya adui zao, Mungu alijaribu utii wao wa wazi na kuthibitisha kwamba haukuwa halisi. 

.... Walijua kwamba walitenda dhambi sana kwa kuruhusu hisia zao za haraka kuwatawala na katika kutafuta kuwaua wapelelezi waliowasihi sana wamtii Mungu; bali waliogopeshwa tu kugundua kwamba walifanya kosa la kutisha, matokeo ambayo yangeleta maafa kwao wenyewe. Mioyo yao haikubadilika, nao walitaka tu udhuru ili kufanya maasi yale yale. Hili lilijitokeza wakati Musa, kwa mamlaka ya Mungu, alipowaamuru kurudi jangwani.” *—Ellen White, Patriarchs and Prophets, uk. 391.*

“Lakini imani haihusiani na majivuno kwa namna yoyote. Ni yeye tu aliye na imani ya kweli ndiye yupo salama dhidi ya majivuno. Maana majivuno ni imani bandia ya Shetani. Imani inadai ahadi za Mungu, na kuzaa matunda katika utii. Majivuno pia hudai ahadi, lakini huzitumia kama Shetani alivyozitumia, ili kupata kisingizio cha kuasi. Imani ingewaongoza wazazi wetu wa kwanza kuutumainia upendo wa Mungu, na kutii amri zake. Majivuno yaliwaongoza kuasi sheria Yake, wakiamini kwamba upendo wake mkuu ungewaokoa dhidi ya madhara ya dhambi. Si imani inayodai neema ya Mbingu bila kufuata masharti ambayo kwayo rehema hutolewa. Imani halisi misingi yake ipo katika ahadi na maelekezo ya Maandiko Matakatifu.”*—Ellen G. White, The Desire of Ages, uk. 126.*

**Masawali ya Kujadili**

`1. Jadili tofauti kati ya imani na Majivuno. Kwa nini kuitwaa nchi ya Kanaani kwanza kulionekana kama tendo la imani na kisha baadaye, Waisraeli walipovamia, inaonekana kama tendo la kujivuna? Ni kwa namna gani kusudi na mazingira vina umuhimu katika utofauti kati ya imani na majivuno? Tafakari juu ya ukweli kwamba japo dhambi inaweza kusamehewa, mara zote tunaishi na matokeo ya dhambi hizo. Unawezaje kuwasaidia wale wanaopambana na kujua kwamba wamesamehewa dhambi ambayo, hata hivyo, bado inawaathiri kwa njia hasi na, huenda, hata wapendwa wao.`