---
title:  " 'Nitawapumzisha' "
date:  25/07/2021
---

Soma Mathayo 11:20—28, Yesu anaposema: " 'Njoni kwangu, ninyi nyote msumbukao na wenye kulemewa na mizigo, nami nitawapumzisha, ' " Ni nini muktadha wa kauli hii? Ni kwa vipi Yesu hutupatia pumziko hili? 

Kama vile kwetu sote, Yesu hakuzungumza pasipo kuwa na muktadha, Ili kumwelewa, tunahitaji kufahamu muktadha husika unaozunguka kauli mahsusi, hasa ikiwa tunataka kuepuka kutokumwelewa Yesu. 

Mathayo 11 ni mwanzo wa badiliko la Injili ya Mathayo. Kauli zinazoshutumu miji muhimu ya Galilaya ndio kali zaidi kusikika kufikia hapa katika Injili. Yesu hajipendekezi; anagusa palipo na tatizo; anahusiana na watu “wabaya” (Mt. 9:9—13); madai yake ya kuwa na uwezo wa kusamehe dhambi ni ya kukashifiwa machoni pa viongozi wa kidini (Mt. 9:1—8).

Kwa hakika, Yesu anazungumza maneno mazito ya mashutumu kwa watu, hata kuwalinganisha, bila kujali, na Sodoma, ilivyoonekana wakati ule (kama leo) kama sehemu ya uovu usiosamehewa. " 'walakini nawaambieni, itakuwa rahisi nchi ya Sodoma kustahimili adhabu yake siku ya hukumu kuliko wewe' " (Mt. 11:24). 

Migogoro inaibuka—na bado, katikati ya yote hii, Yesu anabadili gia na kutoa pumziko la kweli. Anaweza kufanya hivyo kwa sababu " 'Nimekabidhiwa vyote na baba yangu; wala hakuna amjuaye Mwana, ila Baba' " (Mt. 11:27). Uwezo wa Yesu wa kutoa pumziko umejengwa juu ya Uungu wake na kuwa kwake umoja na Baba. 

Kabla hatujaweza kuja kutua mizigo yetu, tunahitaji kuelewa kwamba hatuwezi kuibeba wenyewe. Kwa kweli, wengi wetu hatutakuja pasipo kutambua hali yetu halisi. Wito wa Yesu umejengwa kwenye hitaji. 

Kauli yake katika Mathayo 11:28 huanza kwa amri katika Biblia ya Kiyunani. “ _'Njooni'_ ” si hiari; “ ‘njoni’ ” huwakilisha sharti la awali la kupata pumziko. “ ‘Njoni’ ” humaanisha kwamba tunahitaji kusalimisha utawala. Katika wakati ambapo tunaweza kutawala kwa urahisi mambo mengi maishani mwetu kupitia simu zetu janja, kuja kwa Yesu si mwelekeo wa asili/kawaida. Kwa kweli, kwa watu wengi, kujisalimisha ni sehemu ngumu ya maisha ya Kikristo. 

Tunapenda kuzungumzia, na kwa kweli ndivyo, kuhusu yote ambayo Mungu anatutendea katika Kristo na kwa jinsi ambavyo hatuwezi kujiokoa wenyewe na mengine ya kufanana na hayo. Yote hayo ni kweli. Lakini mwishoni, bado tunapaswa kufanya uchaguzi wa makusudi wa “kuja” kwa Yesu, unaomaanisha kujisalimisha kwake. Hapa ndipo ukweli wa uhuru wa nia huwa mbele na kwenye kiini cha maisha ya Kikristo.

`Ni mizigo gani unayoibeba? Unawezaje kujifunza kuikabidhi kwa Yesu na kupitia uzoefu wa pumziko analotoa, na kwa gharama kubwa sana kwake binafsi?`