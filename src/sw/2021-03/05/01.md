---
title:  "Njoni Kwangu . . ."
date:  24/07/2021
---

### Somo la Juma Hili
Mt 11:20—30 Mt. 5:5, Kum. 18:15, Gal. 5:1, Kut. 18:13—22, Gal. 6:2.

> <p>Fungu la Kukariri</p>
> "Njoni kwangu, ninyi nyote msumbukao na wenye kulemewa na mizigo, nami nitawapumzisha” (Mathayo 11:28). 

Njoni kwangu, ninyi nyote msumbukao na wenye kulemewa na mizigo, nami nitawapumzisha. Ahadi iliyoje tumepewa hapa na Yesu. Hata hivyo, ni nani miongoni mwetu wakati fulani hajahisi kulemewa na mizigo, kama si zaidi sana na kazi yenyewe (japo hiyo inaweza kuwa ndiyo kweli) lakini pamoja na kazi na kulemewa na mizigo ambayo maisha yenyewe huleta? Naye Yesu hapa anatuambia kwamba, naam, anajua tunayoyapitia, na ndiyo, anaweza kutusaidia—yaani, tukimruhusu. 

Na ndipo, baada ya kutuambia tujitie nira yake, Yesu anasema” ‘Kwa maana nira yangu ni laini na mzigo wangu ni mwepesi’ ” (Mt. 11:30). Kwa maneno mengine, Ondoa nira na mizigo unayoibeba (nipatie) na kubeba vyangu badala yake, kwa maana vyangu ni vyepesi kubeba. 

Tunawezaje kupitia uzoefu wa pumziko ambalo Yesu analizungumzia? Hata hivyo, tunaishi katika ulimwengu ambapo, baada ya dhambi, Bwana alimwambia Adamu “ 
‘Kwa jasho la uso wako utakula chakula’ ” (Mwa. 3:19). Hivyo, tumejua kufanya kazi kunafananaje na kubeba mizigo inayoweza kuonekana kuwa mizito sana kubeba, angalau kwa wenyewe peke yetu. 

*Jifunze somo la juma hili kwa maandalizi ya Sabato ya Julai 31.*