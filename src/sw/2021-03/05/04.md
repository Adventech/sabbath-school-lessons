---
title:  “ ‘Mimi ni Mpole na Mnyenyekevu wa Moyo’ ”
date:  27/07/2021
---

Upole ni tabia inayohafifishwa leo. Unyenyekevu huchekwa. Mitandao ya kijamii imetufundisha kuzingatia mambo yenye sauti kuu, ya makelele, ya kutisha na ya kishenzi, na yenye urembo. Kwa hakika viwango vingi vya kidunia ni kinyume sana na kile Mungu anachoona kuwa cha muhimu na cha thamani. 

"Ujuzi wa kweli unategemea si zaidi katika nguvu na akili kama kwa usafi wa kusudi, unyofu wa imani ya dhati, tegemezi. Kwa wale ambao kwa unyenyekevu wa moyo wanatafuta uongozi wa kimbingu, malaika wa Mungu husogea karibu. Roho Mtakatifu anatolewa ili kuwafungulia hazina za utajiri wa kweli." _—Ellen G. White, Christ’s Object Lessons, uk. 59.`

`Soma Mathayo 5:5, 1 Petro 3:4, na Isaya 57:15. Unawezaje kufasili upole na unyenyekevu kulingana na mafungu haya?`

Paulo anazungumzia “upole na utaratibu wa Kristo” katika 2 Wakorintho 10:1. Upole na unyenyekevu si maelezo ya ushawishi, wa watu wasioweza kutetea hoja, imani au maamuzi yao. Yesu mwenyewe hakutafuta upinzani na mara nyingi aliuepuka kwa sababu utume wake ulikuwa haujatimilika (Yn. 4:13). Upinzani ulipomjia, hata hivyo, alijibu kwa ujasiri. Na wakati huo huo, alizungumza kwa upole. Maombolezo yake juu ya Yerusalemu kabla tu ya msalaba, kwa mfano, hayakuwa laana zilizotolewa kwa sauti kuu bali maelezo dhahiri yaliyojawa machozi kuhusu wakati ujao wenye uharibifu (Lk. 19:41—44). 

Katika Agano Jipya, Yesu mara zote anaelezewa kama Musa wa pili. Anazungumza kutokea mlimani anapozitoa kanuni za ufalme wake (Mt. 5:1) Anawapatia makutano mengi chakula cha kimuujiza (Mt. 14:13—21). Hesabu 12:3 humwelezea Musa kama “mpole,” jambo linalotolewa mwangwi katika Mathayo 11:29. Watu wanaoshuhudia ulishwaji wa watu 5,000 wanashangazwa ajabu, " 'Hakika huyu ni nabii yule ajaye ulimwenguni ' " (Yn. 6:14) —rejea ya Kumbukumbu la Torati 18:15 na kazi ya Musa kama nabii. 

Unyenyekevu na upole wa Yesu kwa wazi vinachukua nafasi ya Musa. Hata hivyo, ni mwokozi wetu wa Kiungu. Wakati Musa alipojitoa binafsi kawaokoa watu wake (Kut. 32:32), kifo chake kisingekamilisha chochote, kwa kuwa Musa mwenyewe alikuwa mwenye dhambi na mwenye kuhitaji Mwokozi, mbeba dhambi kuzilipia dhambi zake. Japo tunaweza kujifunza kutoka kwa Musa na kisa cha maisha yake, hatuwezi kupata wokovu kwake. 

Badala yake, tunamhitaji Mwokozi anayeweza kusimama badala yetu, si tu kama Mwombezi bali kama Mbadala wetu. Uombezi ni muhimu, lakini ni Mungu pekee ananing’inia msalabani kama mbeba dhambi wetu, kama mmoja aliyejilipia ndani yake mwenyewe adhabu kwa ajili ya dhambi yetu, anayeweza kutuokoa kutoka katika matokeo ya kisheria ambayo dhambi zetu zinaweza, kwa haki, kutuletea. Hii ndiyo sababu, ingawaje Yesu alikuwa mfano mkubwa kwa ajili yetu, isingekuwa na maana yoyote bila msalaba na ufufuo.