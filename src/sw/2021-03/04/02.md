---
title:  Aliyechoka na Kuchakaa 
date:  18/07/2021
---

Wakati wa jioni moja tulivu katika majira ya kuchipua, mfalme asiye na utulivu Daudi alitembea juu ya dari ya kasiri (jumba la kifalme) yake. Alipaswa kuwa pamoja na jeshi lake katika upande mwingine wa Yordani. Alipaswa kuwa anawaongoza watu wa Mungu kuwashinda Waamoni na hatimaye kuleta amani kwa ufalme 

`Kutokuwa mahali alipopaswa kuwa kulifungua mlango wa majaribu kwa Daudi. Soma kisa hiki katika 2 Samweli 11:1—5. Ni nini kilitokea, na ni dhambi gani kubwa Daudi alifanya?`

Daudi alimwona “mwanamke mrembo sana” akioga katika dari lake. Misukumo yake ya dhambi ilimshinda jioni ile, naye akalala na Bath—sheba, mke wa afisa mwaminifu wa jeshi. Kama ilivyokuwa kwa wafalme wa kale, Daudi alikuwa na mamlaka kamili. Kama mfalme hakutakiwa kufuata sheria zilizomtawala mtu mwingine yeyote. Lakini, kisa cha kuhuzunisha cha familia ya Daudi kufuatia wakati huu unaobadili kisa kinatukumbusha ukweli kwamba, pamoja na kuwa mfalme, hakuwa juu ya sheria ya Mungu. 

Kwa hakika, sheria ni kama ulinzi, kinga, na wakati hata mfalme akitoka nje yake, alikabiliana na matokeo ya kutisha. Mara tu Daudi alipovuka mipaka ya sheria ya Mungu, alianza kuhisi madhara yake katika nyanja zote za maisha yake. Daudi alifikiri kwamba tamaa yake ya upotovu haikuonwa; hata hivyo, Bath—sheba sasa alikuwa mjamzito na mumewe yuko mbali. 

`Soma 2 Samweli 11:6—27. Daudi alijaribuje kuificha dhambi yake?`

Hata mipango ya Daudi yenye mbinu nyingi ya kumfanya Uria aende nyumbani kwa mke wake Bath—sheba haikufanikiwa. Uria alikuwa mtu mwenye sifa njema anayejibu maneno ya Daudi ya hila: “ 'Sanduku, na Israeli, na Yuda, wanakaa vibandani; na bwana wangu Yoabu, na watumishi wa bwana wangu, wamepiga kambi waziwazi uwandani; nami niende nyumbani kwangu, kula na kunywa, na kulala na mke wangu?’ ” (2 Sam. 11:11). Mwishowe Daudi mwenye kukata tamaa anageukia mauaji kutokea mbali ili kuificha dhambi yake.

`Ni vigumu kuamini kwamba Daudi, ambaye Mungu alimpatia vingi, angeshuka katika viwango vya maadili. Haidhuru sisi ni nani, ni onyo gani tunapaswa kuchukua kutoka katika kisa hiki?`