---
title:  Jifunze zaidi
date:  23/07/2021
---

“Toba ya Daudi ilikuwa ya kweli na ya kina. Hakukuwa na juhudi za kusitiri dhambi yake. Hakuna shauku ya kukwepa hukumu iliyomkabili, iliyochochea maombi yake.... Aliona unajisi wa nafsi yake; aliichukia kabisa dhambi yake. Hakuomba tu kwa ajili ya msamaha, bali kwa usafi wa moyo pia .... Katika ahadi za Mungu kwa wenye dhambi wanaotubu aliona ushahidi wa msamaha wake na ukubali.... ‘Dhabihu za Mungu ni roho iliyovunjika; moyo uliovunjika na kupondeka, Ee Mungu, hutaudharau.’ Zaburi 51:16,17. 

“Japo Daudi alianguka, Bwana alimwinua.... 
“Daudi alijinyenyekeza na kuiungama dhambi yake, wakati ambapo Sauli alidharau karipio na kuufanya mgumu moyo wake kwa kutokutubu. 

Kifungu hiki katika historia ya Daudi ni ... moja ya vielelezo vyenye nguvu sana tulivyopewa kuhusu mapambano na majaribu ya binadamu, na vya toba ya kweli.... Kwa zama zote ... maelfu ya watoto wa Mungu, ambao wamesalitiwa katika dhambi, ... wamekumbuka ... toba ya dhati na ungamo la Daudi ..... nao pia wamefanya ujasiri kutubu na kujaribu tena kutembea katika njia ya sheria za Mungu. 

Yeyote ... atakayenyenyekeza nafsi kwa ungamo na toba, kama Daudi alivyofanya, anaweza kuwa na hakika kwamba kuna tumaini kwa ajili yake.... Bwana kamwe hataitupa nafsi moja yenye kutubu hakika.” *—Ellen G. White, Patriarchs and Prophets, uk. 725, 726.*

**Masawali ya Kujadili**

`1. Tunawezaje kupata usawa kati ya kutambua hali yetu ya asili ya dhambi na hitaji la msamaha, na wakati huo huo, tukiishi kama tulivyo wana na binti za Mfalme wa ulimwengu tuliosamehewa?`

`2. Kwa nini dhambi yoyote, hatimaye, ni dhambi dhidi ya Mungu? Inamaanisha nini kutenda dhambi dhidi ya Mungu?`

`3. Tunaweza kusema nini kwa mtu, asiye muumini, anayepambana na mateso ya watu wasio na hatia, kama vile Uria au mtoto aliyezaliwa wa Daudi na Bath-sheba? Tunaelezaje upendo na haki ya Mungu katika hali kama hiyo? Ni kwa vipi mtazamo wa pambano kuu hutoa mtazamo unaofaa?`

`4. Kwa nini Biblia imetoa sura mbili nzima kwa ajili ya kisa kibaya cha Daudi na Bath-sheba? Ni nini kusudi la kusimuliwa kwa kisa hiki? Tafakari kuhusu wazo kwamba dhambi hututenganisha na Mungu. kama ilivyoelezwa katika Zaburi 51:11,12. Umekuwa na uzoefu gani binafsi na jinsi hili linavyotokea? Unahisije? Ungewezaje kumsimulia mtu jinsi huu utengano unavyokuwa na kwa nini ni hali isiyofaa? Kwa nini ahadi ya neema ndio suluhisho pekee?`