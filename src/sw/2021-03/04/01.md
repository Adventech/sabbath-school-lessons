---
title:  Gharama ya Pumziko
date:  17/07/2021
---

### Somo la Juma Hili
2 Sam. 11:1—27, 2 Sam. 12:1—23, Mwa. 3:1—8 1 Yn. 1:9.

> <p>Fungu la Kukariri</p>
> “Ee Mungu, uniumbie moyo safi, Uifanye upya roho iliyotulia ndani yangu” (Zaburi 51:10)

Watu wengi wanahitaji sana kupata japo amani kidogo na utulivu. Wapo tayari kuilipia, pia. Katika miji mingi mikubwa kuna vyumba vyenye mitandao huru, inayoweza kukodiwa muda wote. Sheria ni kali—hakuna kelele, hakuna wageni. Watu wapo radhi kulipia ili kuweza kukaa kwa utulivu na kutafakari au kulala kidogo. Kuna sehemu zenye vitanda vya kulala vinavyoweza kukodiwa katika viwanja vya ndege, au visikilizio vya masikioni vinavyopunguza kelele ni orodha ya vitu vinavyopendwa na watu wengi. Kuna mahema pia, au vigao vya faragha vinavyokunjika unavyoweza kununua kulaza kichwa na kiwiliwili kwa pumziko la haraka mahali pa kazi. 

Pumziko la kweli pia lina gharama. Wakati wasemaji wa vyombo vya habari binafsi wangependa kutufanya tuamini kwamba tunaweza kuamua hatima yetu wenyewe na kwamba pumziko ni suala tu la uchaguzi na kupanga, lakini, angalau tunapolizingatia hili kwa kweli, tunagundua kutokuweza kwetu kuleta pumziko la kweli mioyoni mwetu. Baba wa imani wa kanisa la karne ya nne Augustine analiweka kwa ufupi na wazi katika kitabu chake maarufu Confession (Kitabu cha 1) alipozingatia neema ya Mungu: “Umetufanya kwa ajili yako binafsi, na mioyo yetu haina utulivu, hadi itakapopata pumziko ndani yako.” 

Juma hili tunaangalia kwa ufupi katika maisha ya mtu aupendezaye moyo wa Mungu ili kujua namna alivyogundua gharama halisi ya pumziko. 

*Jifunze somo la juma hili kwa maandalizi ya Sabato ya Julai 24.*