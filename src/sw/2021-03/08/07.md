---
title:  Jifunze zaidi
date:  20/08/2021
---

“Pamoja na badiliko endelevu la hali ya mambo, mabadiliko huja katika uzoefu wetu; na kwa mabadiliko haya ama tunafurahishwa au kufadhaishwa. Lakini badiliko la hali ya mambo halina uwezo wa kubadili uhusiano wa Mungu nasi. Yeye ni yule yule jana, leo, na milele; naye anatutaka tuwe na wasiri usio na maswali katika pendo lake," *—Ellen G. White, In Heavenly Places, uk. 120.*

"Kuendelea kumtazama Yesu, kutoa maombi ya kimya katika imani, kuzishikilia nguvu zake, ikiwa una hisia yoyote dhahiri au la. Songa mbele kana kwamba kila ombi linalotolewa lilifikia katika kiti cha enzi cha Mungu na kujibiwa na Yeye ambaye ahadi zake hazishindwi. Endeleeni bila kukoma, mkiimba na kutoa sauti nzuri kwa Mungu mioyoni mwenu, hata mkiwa na mfadhaiko kwa sababu ya hisia za uzito na huzuni. Ninawaambia kama yeye ajuaye, nuru itakuja, furaha itakuwa yetu, na ukungu na mawingu vitatoweshwa. Nasi tunapita kutoka katika mamlaka dhalimu ya uvuli na giza kuingia kwenye mwangaza angavu wa uwepo wake.” *—Ellen G. White, Selected Messages, book 2, uk. 242, 243.*

**Masawali ya Kujadili**

`1. Mara nyingi ni vigumu kumsaidia mtu aliye na tatizo la akili au mfadhaiko. Ni mkakati upi ungekuwa mzuri kwa kanisa lako kujifunza namna ya kuwahudumia kwa ufanisi wale walioathirika kwa mfadhaiko?`

`2. Mara nyingi tunapambana kuwa wawazi na wanyofu mbele za Mungu. Pitia baadhi ya Zaburi na uone jinsi waandishi wa Biblia walivyokuwa wawazi na wanyofu mbele za Mungu. Tunawezaje kukuza mazingira ya uwazi na unyofu katika kanisa letu mahalia?`

`3. Maombi ni magumu mara nyingi tunapokabiliana na mfadhaiko. Jadili nguvu ya maombi yanayofanywa kwa niaba ya wale wasioweza kujiombea wao wenyewe.`

`4. Kwa nini ni muhimu sana kwamba tunakumbuka kuwa imani sio hisia? Kwa sababu tu tuna mfadhaiko, hofu, na wasiwasi haimaanishi hatuna imani au tumaini kwa Mungu. Inamaanisha tu kwamba, kwa kitambo, tuna mfadhaiko, tumekatishwa tamaa, tuna hofu, na wasiwasi, kama vile sisi sote, tunavyokuwa, kwa wakati fulani au mwingine. Tunawezaje kujifunza kwamba, kwa nyakati kama hizi, kudhihirisha imani ni muhimu sana, haidhuru kiasi gani yaweza kuonekana ni vigumu? Ni tumaini gani kuu unaweza kuchukua kutoka katika kisa cha mtu aliyepooza, hasa kama mtindo wa maisha ya dhambi umekuletea ugonjwa na maradhi?`