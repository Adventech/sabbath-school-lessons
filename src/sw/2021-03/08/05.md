---
title:  Kuchoka Kiasi cha Kutoweza Kukimbia
date:  18/08/2021
---

Eliya amechoka kiasi cha kutoweza kuendelea kukimbia. Na hivyo, anaomba tena. Ombi hili ni tofauti na ombi lililojaa imani alilojibu Mungu juu ya Mlima Karmeli (1 Fal. 18:36) mbele ya makuhani na manabii wa Baali, wajumbe wa jumba la mfalme, na watu wa kawaida. Hili ni ombi rahisi, fupi la kukata tamaa. 

`Katika 1 Wafalme 19:4, Eliya anasema kwamba yeye si bora kuliko baba zake. Alikuwa anazungumzia nini?`

Wakati Eliya anapokuwa mtulivu hatimaye, hatia inakuja na kumkatisha tamaa. Anagundua kwamba kuondoka kwake kumeondoa kile ambacho kingekuwa nafasi kubwa kwa ajili ya matengenezo katika Israeli. Anagundua kwamba amewakatisha tamaa wale waliomhitaji. Na hana nguvu kufanya chochote kuhusu hilo. Hivyo, katika wakati wenye uchungu wa kujitafakari binafsi, akijua vizuri sana historia ya watu wake, anajiona mwenyewe vile alivyo hasa. 

Huo unaweza kuwa ufunuo mchungu kwa kila mmoja wetu, hauwezi kuwa—yaani kujiona wenyewe kwa vile tulivyo hasa? Tunapaswa kuwa wenye shukrani kiasi gani kwa ajili ya ahadi kwamba, jinsi maisha yetu yalivyokuwa yenye dhambi, katika Kristo Mungu atatuona vile amwonavyo Yesu. Tumaini gani zaidi tunaweza kuwa nalo kuliko kwamba, kwa imani, tunaweza kudai kwa ajili yetu binafsi haki ya Kristo? (tazama Fil. 3:9). 

Hata hivyo, mfadhaiko una namna ya kutufanya tushuke moyo katika kizinga cha giza cha kujichukia nafsi. Na wakati mwingine tunaanza kufikiri kwamba kifo ndio njia pekee. 

Hili linaonekana kwa habari ya Eliya. Amezidiwa sana. Anasema, " 'Yatosha sasa, Ee Bwana, uiondoe roho yangu; kwa kuwa mimi si mwema kuliko baba zangu!' " (1 Fal. 19:4). 

Habari njema ni kwamba Mponyaji Mkuu hamshutumu Eliya. Mungu anaelewa vizuri zaidi kuliko sisi kile tunachokabiliana nacho tunapopambana na mfadhaiko. 

“Tunaweza tusiwe na ushahidi wa ajabu kwa wakati ambao uso wa Mwokozi wetu unainama juu yetu kwa huruma na upendo, bali ndivyo ilivyo. Tunaweza tusihisi mguso wake wa kuonekana, bali mkono wake upo juu yetu katika upendo na upole wenye huruma.” _—Ellen G. White, Steps to Christ, uk. 97.`

Mungu anaelewa kwamba “safari ni kubwa mno” (1 Fal. 19:7) kwetu, lakini wakati mwingine anasubiri hadi tuache kukimbia. Kisha anaweza kuingilia kati.

Wakati mwingine watu wanaokufa maji wanachanganyikiwa sana kiasi kwamba watapambana na mwokoaji. Kwa hiyo mwokoaji anapaswa kurudi nyuma na kusubiri kufanya uokoaji hadi mhanga anapokuwa amepoteza ahamu.

`Ni matumaini gani na faraja unaweza kupata kutoka katika mafungu yafuatayo: Zab. 34:18, Mt. 5:1—3, Zab. 73:26, Isa. 53:4—6?`