---
title:  Huru Kupumzika
date:  14/08/2021
---

### Somo la Juma Hili
Mk. 2:1—12, 1 Fal. 18, 1 Fal. 19:1—8, Mt. 5:1—3, Isa. 53:4—6, 2 Fal. 2:11.

> <p>Fungu la Kukariri</p>
> “Bwana ni nuru yangu na wokovu wangu, Nimwogope nani? Bwana ni ngome ya uzima wangu, Nimhofu nani?” (Zaburi 27:1)

Wengi wa watu aliokutana nao Yesu katika huduma yake ya duniani walikuwa wagonjwa, wakati mwingine hata karibia kufa. Walimsonga Yesu kwa ajili ya uponyaji na kwa ajili ya pumziko kutokana na mateso yao. Na mara zote waliupokea, pia. 

Wakati mwingine alitamka neno tu, na wakapona kabisa. Mara nyingine aliwagusa wagonjwa, na kwa muujiza waliponywa. Wakati mwingine aliwaaga waende, na uponyaji ukatokea wakiwa njiani wakienda. Yesu aliwaponya wanaume, wanawake, watoto, Wayahudi, wasio Wayahudi, matajiri, na masikini, watu wanyenyekevu. Visa vibaya kabisa vya ukoma na upofu alivigusa pia. Kwa kweli, aliwaponya hata wale wenye “ugonjwa” mbaya zaidi wa yote—kifo. 

Wiki hii, tunatazama mifano miwili tofauti kabisa ya uponyaji. Katika mmoja, anayeugua alikuwa mgonjwa sana kiasi cha kutoweza kuja kwa Yesu peke yake. Dalili zake zilionekana wazi kwa kila mtu. Katika kisa kingine, uponyaji ulikuja kwa wakati na njia ya Mungu. 

Tunapochunguza mada ya pumziko kutoka katika maumivu na mateso, tutatafakari pia swali ambalo sisi sote, kwa wakati mmoja au mwingine katika safari yetu ya Ukristo, tumepitia uzoefu wake. Ni nini hutokea wakati maombi yetu kwa ajili ya uponyaji yasipojibiwa? Tunapataje pumziko/utulivu basi? 

*Jifunze somo la juma hili kwa maandalizi ya Sabato ya Agosti 21.*