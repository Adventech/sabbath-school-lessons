---
title:  Jifunze zaidi
date:  02/07/2021
---

“Kulingana na mtazamo wa marabi, ukamilifu wa dini ulipaswa kuonekana katika pilikapilika za shughuli wakati wote. Walitegemea mwonekano wa nje ili kuonesha utauwa wao wa kiwango cha juu. Kwa namna hiyo walijitenga nafsi zao na Mungu, na kujijenga wenyewe katika kujitosheleza nafsi. Hatari ya aina ile ile ipo hata leo. Kadri shughuli zinavyozidi na watu wakifanikiwa katika kazi ya Mungu, 

kuna hatari ya kutegemea mipango na mbinu za kibinadamu. Kuna kawaida ya kuwa na maombi machache na imani haba pia. Kama ilivyokuwa kwa wanafunzi, tupo hatarini kupoteza mwelekeo wa utegemezi kwa Mungu, na kujaribu kufanya shughuli zetu kuwa mwokozi. Tunahitajika kumtazama Yesu daima, tukitambua kwamba uwezo wake ndio unaoifanya kazi. Huku ikitupasa kufanya kazi kwa bidii kwa ajili ya wokovu wa waliopotea, lazima pia tuwe na muda wa kutafakari, kuomba, na kujifunza neno la Mungu. Kazi tu ambayo imetimilika kwa njia ya maombi mengi, na kwa uthibitisho wa Kristo, ndiyo hatimaye itakayothibitishwa kuwa yenye ufanisi kwa uzuri.” *—Ellen G. White, The Desire of Ages, uk. 362.*

**Masawali ya Kujadili**

`1. Msongo usiokoma wa kuwa mtawala, kuwepo (kimwili au kwa kukaribia) wakati wote, na kujaribu kutimiza njozi ambazo hazina uhalisia wala hazitoki kwa Mungu vinaweza kuwafanya watu waugue-kihisia, kimwili, na kiroho. Kwa namna gani kanisa lako linaweza kuwa sehemu ya kuwakaribisha waliolemewa, watu waliochoka wakitamani pumziko?`

`2. Je, inawezekana kwamba tuna shughuli nyingi mno, hata katika kufanya mambo mazuri kwa ajili ya Mungu? Fikiria kuhusu kisa cha Yesu na wanafunzi wake katika Marko 6:30—32 na kujadili matumizi katika kundi lako la Shule ya Sabato.`

`3. Mwaka 1899, rekodi ya mwendo ilivunjwa. Mtu kwa hakika alikwenda maili 39.24 kwa saa kwa gari na kusalimika! Leo, bila shaka, magari huenda kasi zaidi ya hapo. Na kasi ya vichakato katika simu zetu za mkononi ni zaidi tarakilishi kubwa ya kizazi kilichopita. Na usafiri wa anga ni wa kasi kuliko ulivyokuwa, na unazidi kuwa wa kasi zaidi. Hoja ni kwamba karibia kila kitu tunachokifanya leo kinafanyika kwa haraka zaidi kuliko ilivyokuwa wakati uliopita, na bado, nini? Bado tunahisi kuharakishwa pasipo pumziko la kutosha. Hilo linapaswa kutuambia nini kuhusu hali ya asili ya mwanadamu na kwa nini Mungu alifanya pumziko liwe muhimu kiasi cha kuwa moja ya amri zake? Tafakari juu ya wazo kwamba hata katika Edeni, kabla ya dhambi, pumziko la Sabato lilianzishwa. Kando ya maana ya kushangaza ya kiteolojia ya ukweli huu, hili linapaswa kutuambia nini kuhusu jinsi pumziko lilivyohitajika hata katika ulimwengu mkamilifu, usio na dhambi?`