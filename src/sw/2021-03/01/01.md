---
title:  Kuishi Katika Jamii Inayofanya Kazi Muda Wote
date:  26/06/2021
---

### Somo la Juma Hili
Mwa. 2:1—3 Yer. 45:1—5 Kut. 20:11, 2 Sam. 7:12, Mk. 6:30—32, Mwa. 4:1—17

> <p>Fungu la Kukariri</p>
> “Nafsi yangu imezionea shauku nyua za Bwana, Naam, na kuzikondea. Moyo wangu na mwili wangu vinamlilia Mungu aliye hai” (Zaburi 84:2) 

Pigo la saa lilisikika taratibu bila kubadilika. Saa mbili tu kabla ya Sabato kuanza. Maria alishusha pumzi alipotembea katika chumba kidogo. Midoli ya watoto ilikuwa imezagaa sebuleni; jiko lilikuwa limefaraghanyika; Sarah, mtoto wao mdogo, alikuwa amelala kitandani akiwa na homa; na kesho alikuwa amekubali kuhudumu kama mkaribishaji kanisani kwao, ikimaanisha kwamba walipaswa kutoka nyumbani dakika 30 kabla ya muda wa kawaida. Natamani ningepata utulivu kesho, Mary aliwaza kwa shauku sana. 

Kwa wakati uo huo, kwa upande mwingine wa mji  Josh, mumewe Mary, alikuwa amejipanga kwenye mstari kulipia bidhaa zao za vyakula na matumizi ya nyumbani ya kila juma. Wendaji wa watu ulikuwa pia ni jinamizi. Mistari ya kuelekea mahali pa malipo ilikuwa mirefu. Kila mtu alionekana kufanya manunuzi kwa wakati huu. Nahitaji kupumzika, siwezi kuendelea kwa namna hii, Josh aligumia kwa ndani. Lazima kuna zaidi katika maisha haya. 

Maisha yetu yametawaliwa na saa za kukurupuka, saa za kazi, miadi kwa ajili ya matibabu, mazungumzo ya kwenye mtandao wa Skaipu, manunuzi, na shughuli za shule. Kwamba tunatumia usafiri wa umma, tunaendesha magari madogo, au tunaendesha magari makubwa ya kusafirishia familia, mdundo wa mwingiliano na ulimwengu unaotuzunguka hutishia kufunika kile kilicho muhimu hasa. Tunapataje pumziko katikati ya shughuli nyingi kiasi hicho? 

*Jifunze somo la juma hili kwa maandalizi ya Sabato ya Julai 3.*