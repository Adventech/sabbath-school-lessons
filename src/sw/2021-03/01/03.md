---
title:  Kuishiwa Nguvu Kabisa
date:  28/06/2021
---

Kukosa usingizi na kuwa na uchovu kutokana kuutumikisha mwili kupita kiasi ni matatizo halisi. Lenye kusumbua zaidi, hata hivyo, ni pale tunapohisi kwamba “_tumeishiwa kabisa kihisia_” Na, kwa hakika, wakati kukosa usingizi kunapoongezwa katika majaribu ya kihisia, tunaweza kukatishwa tamaa kwa uchungu. 

Baruku, mwandishi wa Yeremia, lazima alijihisi hivyo mara nyingi katika miaka ya mwisho ya zahama ya Yerusalemu, kabla ya machafuko, mateso, na maangamizi ambayo yangefuatia uharibifu wa mji na Wababeli.

`Soma Yeremia 45:1—5 Andika ubainishaji wa haraka wa afya ya kihisia wa Baruku.`

Je unadhani ungejisikiaje ikiwa Mungu angetuma ujumbe binafsi kwako mwenyewe? Baruku alipokea ujumbe moja kwa moja kutoka katika chumba cha kiti cha enzi cha Mungu (Yer. 45:2). Tunaambiwa kwamba hili lilitokea “katika mwaka wa nne Yehoyakimu mfalme wa Yuda,” kama mwaka 605 au 604 K.K. Yeremia 45:3 huwakilisha ufupisho mzuri wa jinsi watu wanavyojisikia wakati wameishiwa nguvu kabisa. 

Kutoka kwa yale yote tunayoyajua kutoka katika Maandiko kuhusu wakati huu, ni wazi kwamba malalamiko Baruku hayakuwa maombolezo ya juu juu tu. Alikuwa na sababu za msingi kuhisi kukatishwa tamaa na kuchakaa kihisia. Mambo mengi mabaya yalikuwa yanatokea, na zaidi yalikuwa yanakuja.

`Mungu anajibuje maumivu na uchungu wa Baruku? Soma Yeremia 45:4, 5.`

Jibu la Mungu kwa maumivu halisi ya Baruku hutukumbusha kuhusu ukweli kwamba kusikitika na uchungu wa Mungu vilikuwa vya kipeo cha juu zaidi kuliko Baruku. Alikuwa ameijenga Yerusalemu; alikuwa anakaribia kuibomoa; alikuwa ameipanda Israeli kama shamba la mizabibu (Isa. 5:1—7); alikuwa anakaribia kuiong’oa na kuipeleka vamishoni. Hili halikuwa lile Bwana alilotaka kwa ajili ya watu wake, bali lilikuwa litokee kwa sababu ya uasi wao dhidi Yake. 

Lakini kulikuwa na matumaini kwa Baruku. Mungu angeyahifadhi maisha ya Baruku—hata katikati ya maangamizi, uhamisho, na upotevu.

`Soma tena maneno ya Mungu yakielekezwa kwa Baruku. Ni ujumbe gani wa jumla tunaoweza kupata kutokana nayo kwa ajili yetu wenyewe? Yaani, unasema nini kuhusu Mungu kutusaidia hatimaye, bila kujali hali yetu?`