---
title:  Mtoro Asiye na Makao 
date:  01/07/2021
---

`Soma Mwanzo 4:1—12. Nini kilimfanya Kaini kuwa “mtoro na mtu asiye na makao” (Mwa. 4:12) duniani?`

Fungu hili la Biblia halisemi kwa uwazi kwa nini Mungu alimtakabali Habili na sadaka yake (Mwa. 4:4, 5). Lakini tunajua ni kwa nini. “Kaini alikuja mbele za Mungu akiwa na manung’uniko na bila uaminifu katika moyo wake kuhusiana na kafara iliyoahidiwa na umuhimu wa sadaka za kuteketeza. Zawadi zake hazikudhihirisha majuto kwa ajili ya dhambi. Alihisi, kama wahisivyo wengi leo, kwamba ingekuwa ni ukubali wa udhaifu kufuata mpango kamili ulioelekezwa na Mungu, wa kuutumaini kabisa wokovu wake katika upatanisho wa Mwokozi aliyeahidiwa. Alichagua uelekeo wa kujitegemea mwenyewe. Angekuja kwa ustahifu wake binafsi" _—Ellen G. White, Patriarchs and Prophets, uk. 72.`

Wakati Mungu aliposema Kaini angekuwa “mtoro na mtu asiye na makao” duniani, si kwamba Mungu alimuumba hivyo; badala yake, hicho ndicho kilikuwa matokeo ya matendo yake ya dhambi na kutotii. Bila kujipatia pumziko kwa Mungu, Kaini aligundua kwamba asingeweza kulipata kwa namna nyingine, angalau si pumziko halisi. 

Neno la Kiebrania lilitafsiriwa kama “_akamtakabali_” (Mwa. 4:4) lingeweza pia kufasiriwa “alimtazama kwa karibu, alizingatia kwa umakini.” Alichokitazama Mungu kwa umakini na karibu si sadaka hasa bali zaidi mtazamo wa mtoaji. Kukataa kwa Mungu sadaka ya Kaini ya mazao ya nchi si utendaji usio na mantiki wa Mungu aliye kigeugeu. Badala yake, huelezea hatua ya kuzingatia kwa umakini na kupima tabia, mitazamo, na sababu inayomsukuma yule anayeleta sadaka. Ni mfano mzuri wa hukumu ya upelelezi. 

`Soma Mwanzo 4:13—17 na ueleze mwitikio wa Kaini kwa hukumu ya Mungu.`

Tunapojaribu kukimbia kutoka katika kuwapo kwa Mungu, tunakuwa bila utulivu. Tunajaribu kujaza shauku kwa ajili neema ya Kiungu kwa vitu, mahusiano ya kibinadamu, au maisha yenye shughuli nyingi mno. Kaini alianza kujenga nasaba na mji. Yote ni mafanikio makubwa na husema kuhusu kusudi na nguvu, lakini ikiwa ni nasaba isiyo na Mungu na mji ulioasi, hatimaye hakutakuwa na mafanikio yoyote.

`Hata kama tutaishia kuadhibiwa kwa sababu ya dhambi zetu tunazofanya kwa kawaida, tunawezaje kujifunza kupokea msamaha kwa ajili ya hizo (dhambi) unaotolewa kwetu kupitia msalaba?`