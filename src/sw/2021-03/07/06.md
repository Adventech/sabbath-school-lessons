---
title:  Kupata Raha Baada ya Msamaha 
date:  12/08/2021
---

Familia ya Yusufu hatimaye inafika Misri. Hakuna siri zaidi zilizojificha katika familia. Ndugu zake lazima wamekiri kumuuza Yusufu walipoeleza kwa baba yao kwamba mwanawe aliyedhani ameuawa sasa alikuwa waziri mkuu wa Misri. 

Wakati yawezekana isiwe rahisi mara zote au busara kurejesha mahusiano, hii haimaanishi kwamba hatuwezi kusamehe. Tunaweza kushindwa kumkumbatia na kulia na aliyetukosea, lakini tunaweza kutaka kuusema msamaha wetu kwa kutamka au kupitia barua. Na kisha ni wakati wa kuachilia maumivu kwa kiwango cha juu kabisa tuwezavyo. Pengine maumivu mengine daima yatabaki, lakini angalau tunaweza kuwa katika njia ya uponyaji. 

`Soma Mwanzo 50:15—21. Ndugu zake Yusufu wanahofia nini, na kwa nini wanakihofia? Hofu hii inasema nini kuhusu wao wenyewe?`

Ndugu zake Yusufu wameishi Misri kwa miaka kumi na saba (Mwa. 47:28), lakini, alipokufa Yakobo, waliogopa kwamba Yusufu angelipa kisa chake. Waligundua tena kiasi gani walimuumiza Yusufu. Yusufu anawahakikishia tena kuhusu msamaha wake kwa mara nyingine, sasa baada ya kifo cha baba yao. Hili jambo la kuburudisha akili lilikuwa jema kwa Yusufu, kadhalika ndugu zake. 

Ikiwa jeraha ni la kina, huenda tutapaswa kusamehe mara nyingi. Wakati kumbukumbu ya makosa yanapokuja akilini, tutahitaji kumwendea Mungu mara moja kwa maombi na kufanya uchaguzi wa kusamehe tena. 

`Soma Mwanzo 50:20. Kwa vipi hili fungu linasaidia kueleza, angalau kwa sehemu, utayari wa Yusufu kusamehe dhambi ya ndugu zake dhidi yake?`

Yusufu aliamini kwa uthabiti kwamba maisha yake yalikuwa sehemu ya mpango mkubwa wa Mungu kusaidia kuokoa ulimwengu uliojulikana—wa wakati ule kutokana na njaa, na kisha kuisaidia familia yake kutimiza ahadi ya Mungu ya kuwa taifa kubwa. Kwa kujua kuwa Mungu alitangua mipango miovu ya ndugu zake kuleta mema kulimsaidia Yusufu kusamehe.

`Kisa cha Yusufu kilikuwa na hitimisho lenye furaha. Tunaitikiaje wakati mwisho wa kisa sio wenye furaha sana? Au, mmoja angeweza kutoa hoja kwamba (muda mrefu, yaani) pamoja na mwisho wa dhambi na mwisho wa pambano kuu, wakati masuala yote yatakapokuwa yametatuliwa—itakuwa hitimisho lenye furaha? Kwa vipi tumaini hili linaweza kutusaidia kushughulika na miisho isiyo bora?`