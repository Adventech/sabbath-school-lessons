---
title:  Jifunze zaidi
date:  13/08/2021
---

“Kama vile Yusufu alivyouzwa kwa wamataifa na ndugu zake, vivyo Kristo aliuzwa kwa maadui zake wakubwa na mmoja wa wanafunzi wake. Yusufu alishtakiwa kwa uongo na kutupwa gerezani kwa sababu ya wema wake; vivyo Kristo alidharauliwa na kukataliwa kwa sababu maisha yake ya haki, ya kujikana nafsi yalikuwa kemeo kwa dhambi; na ingawa hakuwa na hatia ya kosa lolote, alihukumiwa kutokana na ushuhuda wa mashahidi wa uongo. ....

.... Na uvumilivu wa Yusufu na upole chini ya udhalimu na ukandamizaji, msamaha wake ulio tayari na ukarimu wake wenye uungwana kwa ndugu zake wapotovu, huwakilisha ustahimilivu wa Mwokozi usio na malalamiko wa uovu na kutendewa vibaya na watu waovu, na msamaha wake, sio tu wa wauaji wake, bali wa wote waliokuja kwake wakiziungama dhambi zao na kutafuta msamaha" *—Ellen G. White, Patriarchs and Prophets, uk. 239, 240.*

“Hakuna kinachoweza kuhalalisha roho isiyokuwa tayari kusamehe. Yeye asiye na huruma kwa wengine anaonesha kwamba yeye mwenyewe si mshirika wa neema ya Mungu inayosamehe. Katika msamaha wa Mungu moyo wa mkosaji unasogezwa karibu na moyo mkuu wa Upendo usio na ukomo. Mawimbi ya huruma ya Kiungu hutiririka kwenda katika nafsi ya mwenye dhambi, na kutoka kwake kwenda katika nafsi za wengine. Huruma na rehema ambazo Kristo amezidhihirisha katika maisha yake mwenyewe ya thamani zitaonekana kwa wale wanaofanyika washiriki wa neema yake.” *—Ellen G. White, 
Christ's Object Lessons, uk. 251.*

**Masawali ya Kujadili**

`1. Mtu mmoja aliwahi kusema, “Kutosamehe ni sawa na kunywa sumu huku ukitumaini mtu mwingine atakufa.” Kauli hii inamaanisha nini?`

`2. Ni nini lilikuwa kusudi la mipango iliyofanywa kwa uangalifu aliyoipitia Yusufu kabla ya kuufichua utambulisho wake? Hili lilifanya nini kwake na kwa ndugu zake?`

`3. Msimamizi wa nyumba ya Yusufu lazima alishiriki katika baadhi ya mitego iliyowahusu ndugu zake Yusufu (kwa mfano, Mwa. 44:1—12). Ni kwa vipi uzoefu wa msamaha unawaathiri wale ambao ni watazamaji tu? “Mungu kamwe hawaongozi watoto wake vinginevyo kuliko ambavyo wangechagua kuongozwa, ikiwa wangeona mwisho toka mwanzo, na kuutambua utukufu wa kusudiambalo wanalikamilisha kama watendakazi pamoja naye.” —Ellen G. White, The Desire of Ages, uk. 224, 225. Fikiria maisha yako binafsi unapotafakari kauli hii. Kwa namna gani kulielewa hili kunaweza kutusaidia kufanyia kazi mengi ya majaribu na mapambano tunayoyakabili?`