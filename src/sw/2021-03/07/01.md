---
title:  Pumziko, Mahusiano, Uponyaji
date:  07/08/2021
---

### Somo la Juma Hili
Mwa. 42:7—20, Mt.25:41—46, Mwa. 42:21—24, Mwa. 45:1—15, Lk. 23:34, Mwa. 50:15—21

> <p>Fungu la Kukariri</p>
> " 'Basi sasa, msihuzunike, wala msiudhike nafsi zenu, kwa kuniuza huku; maana Mungu alinipeleka mbele yenu kuhifadhi maisha ya watu' " (Mwanzo 45:5) 

Mwanaume alishtakiwa kwa kumnyanyasa kingono mwanamke. Alimtambua bayana miongoni mwa watu waliopangwa kwenye mstari ili kumtambua mhalifu. Ingawa ushahidi uliacha maswali juu ya hatia yake, mwanamke alikataa kabisa kwamba “Johnny” ndiye mhalifu. 

Na hivyo Johnny akaenda gerezani na kuteseka kwa miaka 14 kwa kosa ambalo hakutenda. Wakati tu ushahidi wa kipimo cha vinasaba (DNA) kilipomtoa katika hatia ndipo mwanamke, “Joan,” alipogundua kosa lake la kutisha. 

Alitaka kukutana na Johnny baada ya kuwa ameachiliwa huru. Ni nini mwanamume huyu, ambaye ametaabika sana, angefanya alipokutana uso kwa uso na mwanamke aliyeharibu maisha yake kwa miaka mingi sana? 

Alikuwa katika chumba, akimsubiria aje. Alipofika, nao wakaangalia katika macho yao, Joan alilia machozi. 

“Johnny aliinama chini na kuishika mikono yangu, naye akanitazama na kusema, ‘Nimekusamehe.’ sikuweza kuamini. Huyu ni mwanamume niliyemchukia na ambaye nilitaka tu afe. Na hata hivyo, sasa, alikuwa hapa, akiniambia, niliyemtendea ubaya mwingi, kwamba alinisamehe? Tangu wakati huo tu ndipo nilipoanza kuelewa hasa kuhusu neema. Na wakati huo tu ndipo nilipoanza kupona na kuwa na utulivu wa kweli.” 

Juma hili tutaangalia juu ya msamaha na kile unachoweza kufanya kwa mioyo ya wanadamu isiyo na utulivu. 

*Jifunze somo la juma hili kwa maandalizi ya Sabato ya Agosti 14.*