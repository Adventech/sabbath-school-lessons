---
title:  Kukabili Wakati Uliopita
date:  08/08/2021
---

Hatimaye, mambo yalienda katika mwelekeo mzuri kwa Yusufu, kwa mafanikio makubwa sana. Sio tu anatoka gereani, bali anafanywa kuwa waziri mkuu wa Misri baada ya kutafsiri ndoto za Farao (Mwanzo 41), Anaoa na kuwa na watoto wawili wa kwake mwenyewe (Mwa. 41:50—52). Maghala ya Misri yamejaa, na njaa iliyotabiriwa imeanza. Na ndipo, siku moja, ndugu zake Yusufu wanakwenda Misri. 

`Soma kukutana kwa mara ya kwanza kwa Yusufu na ndugu zake katika Mwanzo 42:7—20. Kwa nini mtego uliopangwa kwa uangalifu? Ni nini Yusufu alikuwa anajaribu kufanya katika kukutana huku kwa mara ya kwanza?`

Yusufu alikuwa na mamlaka na angeweza kulipa kisasi kwa ndugu zake pasipo kuhitaji kujithibisha. Lakini, badala ya kisasi, Yusufu anajali kuhusu familia yake nyumbani. Ana wasiwasi kuhusu baba yake. Je, bado alikuwa hai, au familia yenye mafarakano ilikuwa familia isiyo na Mzee wa ukoo? Na vipi kuhusu ndugu yake Benyamini? Kama kipenzi na furaha kwa baba yake, Benyamini sasa alikuwa kwenye nafasi ile ile ambayo Yusufu alikuwa. Je, yaweza kuwa ndugu zake waligeuzia chuki yao mbaya kwa Benyamini? Yusufu sasa yuko katika nafasi ya kuwatafuta hawa watu walio katika hatari kwenye familia yake, na hicho ndicho anachofanya. 

Kutumia kanuni za kibiblia katika mahusiano yetu hakutamaanisha kwamba wakati wote tunaweza au lazima tukubali manyanyaso. Kila mmoja wetu ni wa thamani machoni pa Mungu. Yesu alilipa gharama msalabani kwa ajili ya kila mmoja wetu. 

`Kwa nini Yesu anachukulia unyanyasaji au kupuuzwa kwa wengine kibinafsi sana? Soma Mathayo 25:41—46.`

Wote tumenunuliwa kupitia damu ya Yesu, na kwa halali wote tu wake. Yeyote aliye mnyanyasaji anashambulia mali ya Yesu. 

Unyanyasaji wa kingono na ukatili wa kihisia au kimwili haupaswi kuwa sehemu ya mwingiliano wa kifamilia. Hili sio tu suala la faragha ya familia la kuamuliwa kwa ndani. Hili litahitaji msaada kutoka nje na kuingilia kati. Ikiwa wewe au mtu fulani katika familia yenu ananyanyaswa, tafadhali pata msaada kwa mtu mwenye weledi anayeaminiwa. 

`Zipi baadhi ya kanuni za kibiblia unazohitaji kutumia katika mahusiano yoyote magumu ya kifamilia unayoyapitia sasa?`