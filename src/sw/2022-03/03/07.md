---
title:  Jifunze zaidi
date:  15/07/2022
---

_Soma Ellen G. White, “The Exodus” (Kutoka), uk. 281-290; “From the Red Sea to Sinai” (Kutoka Bahari ya Shamu Hadi Sinai), uk. 291-302, katika Patriachs and Prophets; “The Temptation,” (Majaribu), uk. 114-123, katika The Desire of Ages._

“Lakini zamani Bwana aliwaongoza watu wake kwenda Refidimu, naye anaweza kuchagua kutupeleka kwenda hapo pia, kupima uaminifu wetu. Si kila mara hutupeleka katika maeneo ya kufurahisha. Ikiwa angefanya hivyo, katika kujitosheleza nafsi kwetu tungesahau kwamba yeye ndiye msaidizi wetu.

.... Ana shauku ya kujidhihirisha kwetu, na kufunua ruzuku nyingi kwa ajili ya matumizi yetu, na anaruhusu majaribu na kukatishwa tamaa vije kwetu ili tuweze kutambua jinsi tunavyohitaji msaada, na kujifunza kumwita kwa ajili ya msaada. Anaweza kusababisha mito mitulivu kutiririka kutoka katika mwamba mgumu. Hatutajua kamwe, mpaka tutakapoonana na Mungu uso kwa uso, tutakapoona kama na sisi tunavyoonekana, na kujua kama na sisi tunavyojuliwa sana, na mizigo mingapi angefurahi kubeba, ikiwa, kwa imani kama ya mtoto, tungeileta kwake.” _—Ellen G. White, “Rephidim,” Advent Review and Sabbath Herald, April 7, 1903._

**Masawali ya Kujadili**

`1. Mara nyingi tunazungumza kuhusu majaribu kama jambo la mtu binafsi, kitu ambacho, kwa hakika, ni kweli. Wakati huo huo, je, kuna majaribu ya pamoja, mambo ambayo sisi kama kanisa au familia ya kanisa mahalia tunapaswa kujilinda dhidi yake kama kundi? Ikiwa ndivyo, ni yapi?`

`2. Waulize wale waliotayari kuzungumzia lolote kati ya “maeneo yasiyofurahisha” ambayo wamepelekwa. Kwa nini maeneo haya hayakuwa ya kufurahisha? Ikiwa wangerudi tena katika uzoefu huo leo, je, wangeutazama kwa utofauti wo wote?`

`3. Sote tunafahamu kanuni inayomfanya Mungu aturuhusu kutakaswa na kusafishwa kwa majaribu. Tunaelewaje, hata hivyo, hali ambayo majaribu yanaonekana kutokuwa na thamani—kwa mfano, mtu ameuawa papo hapo katika ajali ya gari? Kama darasa, jitahidi kutafuta majibu yafaayo.`

`4. Kama darasa, tumieni muda pamoja kuombeana kila mmoja wenu, ili kila mmoja aweze kutiwa nguvu kuyastahimili majaribu na kudumu kuwa mwaminifu.`

`5. Je, darasa lako linamfahamu mtu yeyote ambaye, baada ya kukabiliwa na matatizo, alipotea njia? Ikiwa ndivyo, kama darasa mngefanya nini kwa namna ya wazi kusaidia kumwongoza mtu huyo kurudi?`