---
title:  Maji Machungu
date:  11/07/2022
---

> <p></p>
> “Mkutano wote wa wana wa Israeli ukasafiri, kutoka bara ya Sini kwa safari zao, kama Bwana alivyowaagiza, wakatua Refidimu; napo hapakuwa na maji, watu wanywe” (Kut. 17:1).

Yumkini hatuwezi kupata kwa Mungu kila kitu tunachotaka, lakini je, hatuwezi kutarajia kupata vyote tunavyohitaji? Si kile tunachodhani tunahitaji bali tunachohitaji kweli?

Kulikuwa na kitu kimoja ambacho Waisraeli kwa hakika walihitaji, na hicho kilikuwa maji. Mara tu baada ya Mungu kwa njia ya wingu kuwaongoza Waisraeli kupita katika Bahari ya Shamu, walimfuata katika jangwa lenye joto kali, lisilo na maji kwa siku tatu. Hasa jangwani, ambapo kupata maji ni shida, kukata kwao tamaa kunaeleweka. Ni lini wangepata maji waliyohitaji?

Hivyo, Mungu anawaongoza kwenda wapi? Nguzo inakwenda Mara, ambapo, hatimaye, kuna maji. Lazima walitiwa shauku. Lakini walipoyaonja maji, wakayatema mara kwa sababu yalikuwa machungu. “Ndipo watu wakamnung’unikia Musa, wakisema, ‘Tunywe nini’ ” (Kut. 15:24)

Kisha, siku chache baadaye, Mungu anarudia tena. Mara hii, hata hivyo, nguzo kwa hakika inasimama mahali ambapo hakuna maji kabisa (Kut. 17:1).

`Soma Kutoka 15:22-27 na Kutoka 17:1-7. Mungu alifunua nini kwa Israeli kumhusu Yeye Mwenyewe huko Mara na Refidimu? Walipaswa kujifunza masomo gani?`

`Huko Refidimu, ni swali gani wana wa Israeli waliuliza? Kut. 17:7. Je! Umewahi kuuliza swali kama hilo? Ikiwa ndivyo, kwa nini? Ulijisikiaje, na ni masomo gani ulijifunza baada ya kujibiwa kwa swali lako? Ni mara ngapi tunahitaji lijibiwe kabla hatujaacha kabisa kuliuliza? `