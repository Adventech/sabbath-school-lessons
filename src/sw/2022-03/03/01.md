---
title:  Tundu Ia Ndege
date:  09/07/2022
---

### Somo la Juma Hili
Kutoka 14, Kut. 15:22-27, Kut. 17:1-7, Mithali 3, Luk. 4:1-13, 1 Pet. 1:6-9.

> <p>Fungu la Kukariri</p>
> “Mnafurahi sana wakati huo, ijapokuwa sasa kwa kitambo kidogo, ikiwa ni lazima, mmehuzunishwa kwa majaribu ya namna mbalimbali” (1 Petro 1:6).

Katika nuru kamili ya siku, na katika kusikia muziki wa sauti zingine, ndege aliyewekwa kizimbani hataimba wimbo ambao bwana wake anahitaji kumfundisha. Anajifunza sauti hii kidogo, na kuimba kidogo, lakini sio tuni tofauti na nzima. Lakini bwana wake anafunga kizimba, na kumweka mahali ambapo ndege atausikiliza wimbo atakaouimba. Gizani, anajaribu na kujaribu tena kuuimba wimbo huo hadi utakapofahamika, naye huanza kuimba kwa tuni kamilifu. Kisha ndege analetwa, na daima baada hapo anaweza kuuimba wimbo katika mwanga.

Hivyo ndivyo Mungu anavyoshughulika na watoto Wake. Anao wimbo wa kutufundisha, na tunapokuwa tumeujifunza katikati ya vivuli vya mateso tunaweza kuuimba daima baada ya hapo.”_—Ellen G. White, The Ministry of Healing, uk. 472._ Tambua kwamba anayempeleka ndege gizani ni bwana wake mwenyewe.

Ni rahisi kuelewa kwamba Shetani anasababisha maumivu, lakini je, Mungu Mwenyewe anaweza kushiriki katika kutuongoza kwenda kalibuni ambapo tunapitia machafuko au maumivu?

_Juma Hili kwa Mtupo wa Jicho: Ni mifano gani unaweza kuifikiria katika Biblia ambapo Mungu Mwenyewe anawaongoza watu katika uzoefu anaojua utajumuisha mateso? Unadhani ni nyimbo zipi mpya aliwataka waimbe?_

_Jifunze somo hili kwa maandalizi ya Sabato ya Julai 16._