---
title:  Jifunze zaidi
date:  16/09/2022
---

_Soma Ellen G, White, “Eli and His Sons” (Eli na Wanawe), uk, 575-580, na “The Presumption of Saul” (Ufidhuli wa Sauli), uk. 616‐626, katika Patriachs and Prophets._

Kujisalimisha kwa mapenzi ya Mungu huja tunapofisha matamanio na tamaa zetu wenyewe, Hili linafungua njia ya huduma ya kweli kwa wengine, Hatuwezi kuishi kwa ajili ya Mungu pasipo kuwa dhabihu na kuishi katika uwazi siku zote kwa sauti ya Mungu. Kwa sisi kusalimisha kweli kweli mapenzi yetu kwa mapenzi ya Baba yetu, lazima tutambue hatari za kujitegemea wenyewe na katika mbadala wa Neno na nguvu za Mungu. Kujisalimisha kwa mapenzi ya Mungu ni kiini cha maisha kama ya Kristo, Mungu anaweza kuruhusu kalibu kutufundisha kumtegemea Yeye.

“Kupuuza kwa Eli kunadhihirishwa wazi mbele ya kila baba na mama katika nchi. Kama matokeo ya mapenzi yake yasiyotakaswa au kutokuwa kwake tayari kufanya wajibu usiokubalika, alivuna mavuno ya uovu kwa wanawe waliopotoka. Mzazi aliyeruhusu uovu pamoja na watoto walioutenda walikuwa na hatia mbele za Mungu, na asingekubali dhabihu yo yote au sadaka kwa ajili ya makosa yao.”_—Ellen G. White, Child Guidance, uk. 276._

**Masawali ya Kujadili**

`1. Kama darasa, zungumzia juu ya kujishusha hadhi kwa ajabu kwa Mwana wa Mungu katika kuja duniani kama mwanadamu ili kufa kwa ajili ya dhambi zetu. Hiyo inatuambia nini kila mmoja wetu kuhusu maana ya kujitoa kafara na kujikana nafsi kwa ajili ya manufaa ya wengine? Ingawa kwa hakika hatuwezi kufanya lolote kama vile Yesu alivyofanya, kanuni ipo na daima inapaswa kuwa mbele yetu. Ni kwa nijia zipi, katika mazingira yetu wenyewe, tunaweza kuiga aina ya utii na kujitoa kafara ambako Yesu alituonesha msalabani?`

`2. Kwa watu wengi kumtii Mungu pasipo kujua kitakachotokea baadaye kunaweza kuwa kitu cha kuogofya. Ungewezaje kuwashauri watu wanaojitegemea wenyewe badala ya Mungu? Ungesema nini ili kusaidia kuondoa hofu yao ya kutojua—au kuweza kutawala—wakati ujao?`

`3. Kama darasa, tumieni muda kuwaombea watu mnaojua wana ugumu wa kuyatii mapenzi ya Mungu, ili wapate kuona kwamba kuyatumainia mapenzi ya Mungu ndiyo njia pekee ya kupata amani ya kudumu. Wakati huo huo, ni mambo gani ya kivitendo unaweza kuwatendea watu hawa ili kuwasaidia waone kwamba wanaweza kujisalimisha kwa Mungu na kwamba njia yake ni bora zaidi? Kwa maneno mengine, Mungu anawezaje kukutumia kuwasaidia wengine kujua kuhusu upendo wake na utayari wake kutoa?`