---
title:  Utayari wa Kusikiliza
date:  13/09/2022
---

> <p></p>
> “Bwana akaja, akasimama, akaita vile vile kama kwanza, ‘Samweli! Samweli! Ndipo Samweli akasema, Nena, Bwana; kwa kuwa mtumishi wako anasikia’ ” (1 Samweli 3:10).

Je, umewahi kuisikia hiyo sauti ndogo tulivu ya Roho Mtakatifu lakini ukaipuuza? Matokeo yake, kila kitu kikaenda vibaya, na ukajiwazia baadaye, La, kwa nini sikusikiliza?

Samweli wa kwanza inaeleza hadithi ya mzee na wana wawili waovu ambao hawakumsikiliza Bwana na mvulana mdogo ambaye alisikiliza, Ingawa kulikuwa na maonyo makali kutoka kwa Mungu, wale ambao walihitaji kubadili mwenendo wao hawakufanya hivyo.

`Soma kisa chao katika 1 Samweli 2:12—3:18. Tofauti gani inawekwa wazi hapa kati ya wale wanaomsikiliza Mungu na wale wasiomsikiliza?`

Wana wa Eli walikuwa na mambo mengine akilini mwao zaidi ya mambo ya Mungu. Na hata wakati Eli, baada ya kusikia kile Mungu alichokuwa anataka, alipozungumza na wanawe, hakuonekana kufanya jambo jingine zaidi. Na wanawe kwa wazi hawakuwa tayari kusalimisha habari za maisha yao kwa mapenzi ya Mungu. Tofauti iliyoje na kijana Samweli!

Mhubiri Charles Stanley anaeleza jinsi ilivyo muhimu kukuza uwazi kwa sauti ya Mungu katika kile anachokiita “kuhamia kutokuwa upande wo wote.” Anasema: “Roho Mtakatifu ....  hasemi kwa ajili ya kufikisha tu ujumbe. Anazungumza ili kupata jibu. Na anajua wakati ajenda yetu ina kipande kikubwa cha usikivu wetu kiasi kwamba ni kupoteza wakati kupendekeza kitu cho chote kinyume chake. Wakati hali iko hivyo, mara nyingi anakaa kimya. Anasubiri tufikie hali ya kutokuwa upande wo wote ili tupate kusikia na hatimaye kutii.” _—Charles Stanley, The Wonderful Spirit—Filled Life, (Nashville, TN: Thomas Nelson Publishers, 1992), uk. 179, 180._

`Unafikiri Stanley anamaanisha nini kwa “kutokuwa upande wowote kabisa”? Unapofikiria juu ya kuwa kwako wazi kwa Mungu, mambo gani mara nyingi yanakuzuia “kutokuwa upande wo wote kabisa ili upate kusikia kusikia na hatimaye kutii”? Unahitaji kufanya nini katika maisha yako ili kukuza hali ya kuwa wazi kwa sauti ya Mungu na uamuzi wa kuwa mtiifu kwa mwongozo Wake?`