---
title:  Mbadala
date:  15/09/2022
---

Kama tulivyoona jana, kujisalimisha kwa mapenzi ya Mungu kunaweza kudhoofishwa tunapotegemea nguvu zetu wenyewe. Pia inawezekana kutegemea mbadala mwingine wa Mungu. Wakati watu fulani wanapohisi kufadhahishwa, wanaenda kununua kitu fulani kuwafurahisha. Wakati wengine wanapohisi kuwa na upungufu, wanatafuata umaarufu. Wakati wengine wanapokuwa na matatizo na wenzi wao, wanatafuta mtu mwingine wa kuwapa urafiki wa ukaribu na furaha.

Vitu vingi tunavyotumia vinaweza kupunguza shinikizo, lakini si lazima vitatue tatizo wala kutufundisha jinsi ya kushughulikia hali vizuri zaidi wakati ujao. Msaada usio wa kawaida pekee kutoka kwa Mungu ndio unaweza kufanya hivyo. Tatizo ni kwamba mara nyingi tunategemea mbadala wa Mungu badala ya kumtegemea Mungu Mwenyewe.

Hapa kuna mibadala mitatu tunayoweza kutumia mahali pa Mungu:

`1. Kutumia mantiki ya kibinadamu au uzoefu wa zamani tunapohitaji ufunuo mpya wa kiungu.`

`2. Kuzuia matatizo katika akili zetu wakati tunapohitaji ufumbuzi wa kiungu.`

`3. Kuukimbia ukweli na kumwepuka Mungu tunapohitaji ushirika na Mungu kwa ajili ya nguvu za kiungu. Zekaria anatusaidia kukaza fikira kwa kilicho muhimu hasa tunapojaribiwa kutumia mbadala. Baada ya miaka mingi wakiwa mbali, hatimaye waliohamishwa walikuwa wamerudi kutoka Babeli na mara moja wakaanza kulijenga upya hekalu. Lakini kuna kiasi cha ajabu cha upinzani kwa hili (usuli fulani unaweza kupatikana katika Ezra 4â€”6). Kwa hiyo Zekaria alikuja na ujumbe huu wa kutia moyo kwa Zerubabeli, ambaye alikuwa akiongoza kazi.`

`Soma ujumbe huu katika Zekaria 4. Mungu anamaanisha nini katika Zekaria 4:6? Ni kwa namna gani kukamilika kwa mradi wa ujenzi kungewezeshwa na Roho Mtakatifu? Hili linatufundisha nini kuhusu uhusiano Kati ya Roho Mtakatifu na mambo ya kivitendo tunayoyafanya?`

Mungu hakuzuia upinzani dhidi ya hekalu wala kumwepusha Zerubabeli na msongo wa kushughulika nalo. Na Mungu hatatulinda siku zote dhidi ya upinzani. Lakini upinzani unapokuja, Mungu anaweza kuutumia kama kalibu kutufundisha kumtegemea Yeye.

`Misongo unapokuja, mwitikio wako wa kwanza ni upi? Chakula? Luninga? Maombi? Kujisalimisha kwa Mungu? Jibu lako linakwambia nini kuhusu wewe mwenyewe na mambo unayohitaji kujifunza au kubadilisha?`