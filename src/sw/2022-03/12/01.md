---
title:  Kufa Kama Mbegu
date:  10/09/2022
---

### Somo la Juma Hili
Flp. 2:5-9; Rum. 12:1, 2; 1 Sam. 2:12—3:18; 1 Sam. 13:1-14; Zek. 4:1-14.

> <p>Fungu la Kukariri</p>
> “Amin, amin, nawaambia, Chembe ya ngano isipoanguka katika nchi, ikafa, hukaa hali iyo hiyo peke yake; bali ikifa, hutoa mazao mengi” (Yohana 12:24).

Mfano wa Yesu wa chembe ya ngano kufa ni kifanani cha yabu cha kujisalimisha kwetu kwa mapenzi ya Mungu.

_Kwanza,_ kuna kuanguka. Mbegu inayoanguka kutoka katika shina la ngano haina udhibiti wa wapi au jinsi gani itaanguka ardhini. Haina udhibiti juu ya ardhi inayoizunguka na kisha kuigandamiza.

_Pili,_ kuna kusubiri. Mbegu inapolala ardhini, haijui kitakachotokea wakati ujao. Haiwezi “kufikiri” jinsi maisha yatakavyokuwa katika siku zijazo, kwa kuwa ni chembe tu ya ngano.

_Tatu,_ kuna kufa. mbegu haiwezi tu kuwa shina la ngano bila kusalimisha hali yake salama, na ya kufurahisha kama mbegu. Ni lazima _“ife”_; yaani, ni lazima isalimishe kile ambacho imekuwa hapo awali ili iweze kubadilishwa kutoka kwa mbegu na kuwa mmea wa kuzaa matunda.

_Juma Hili kwa Mtupo wa Jicho: Ikiwa tunajua kwamba mapenzi ya Mungu ndiyo bora zaidi kwa ajili yetu, kwa nini tunapata taabu sana kuyakubali? Ni mfano upi wa kujisalimisha ambao Kristo ametuachia? Unaonaje mfano wa punje ya ngano ukitumika maishani mwako mwenyewe?_

_Jifunze somo hili kwa maandalizi ya Sabato ya Septemba 17._