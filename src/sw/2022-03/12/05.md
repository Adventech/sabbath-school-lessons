---
title:  Kujitegemea
date:  14/09/2022
---

Hawa alipofanya dhambi katika Bustani ya Edeni, haikuwa tu kwa sababu alionea shaka neno la Mungu. Kwenye kiini cha tatizo kulikuwa na imani yake kwamba ana hekima ya kutosha kujiamulia yeye mwenyewe yaliyo mema na sahihi. Aliamini busara yake mwenyewe. Tunapotegemea uamuzi wetu wenyewe kinyume na kulitumaini Neno la Mungu, tunafungua milango kwa aina zote za matatizo.

Kisa cha Sauli kinaeleza hatua za kujitegemea na mkasa unaofuata punde. Samweli alimtia mafuta Sauli kama mfalme wa Mungu (1 Sam. 10:1). Kisha akampa Sauli maagizo mahsusi (1 Sam. 10:8), lakini Sauli hakutii.

`Soma sehemu inayofuata ya kisa katika 1 Samweli 13:1-14. Sauli alifanya nini kilichosababisha anguko lake mwenyewe?`

Kuna hatua tatu zilizomwongoza Sauli hadi kufikia kujitegemea mara tu baada ya kufanywa mfalme. Shida ni kwamba hakuna hatua yoyote katika hizo ambayo ilikuwa mbaya sana kwa yenyewe. Hata hivyo, zilikuwa na mbegu za misiba kwa sababu kila moja ilichukuliwa kwa kujitegemea bila kumhusisha Mungu. Angalia utaratibu ambao anguko la Sauli lilitokea.

`1. Sauli akasema, “Niliona”—kutawanyika kwa majeshi yake na kutokuwepo kwa Samweli (1 Sam. 13:11). Sauli alikuwa chini ya shinikizo, na akatathmini kwa macho yake mwenyewe kilichokuwa kinatokea.`

`2. Sauli alihama kutoka _“niliona”_ hadi _“nilisema”—kwamba Wafilisti wangewashinda (1 Sam. 13:12). Alichokiona kwa macho yake mwenyewe kilielekeza jinsi alivyosema, au kudhani; kuhusu hali hiyo.`

`3. Sauli alihama kutoka “nilisema” hadi “nilihisi”—alilazimika kufanya hivyo kutoa dhabihu (1 Sam. 13:12). Kile alichofikiria Sauli, sasa kiliunda hisia zake`

Sisi sote tumefanya hivyo: tunategemea macho yetu ya kibinadamu, yanayotuongoza kutegemea mawazo yetu wenyewe ya kibinadamu, yanayotuongoza kutegemea hisia zetu wenyewe za kibinadamu. Na kisha tunatendea kazi hisia hizi.

`Kwa nini unafikiri ilikuwa rahisi sana kwa Sauli kufuata hekima yake mwenyewe, ingawa alikuwa na maagizo ya Mungu yaliyo wazi bado yakisikika masikioni mwake? Ikiwa tunajua kwamba tu dhaifu sana na tuna ujuzi usio kamili hivyo, kwa nini bado tunajaribu kujitegemea wenyewe? Tunaweza kufanya nini ili kutumaini maagizo ya Bwana kuliko sisi wenyewe?`