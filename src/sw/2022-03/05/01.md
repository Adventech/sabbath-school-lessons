---
title:  Joto Kali Sana
date:  23/07/2022
---

### Somo la Juma Hili
Mwanzo 22, Hos. 2:1-12, Ayu. 1:6-2:10, 2 Kor. 11:23-29, Isa. 43:1-7.

> <p>Fungu la Kukariri</p>
> “Lakini Bwana aliridhika kumchubua; Amemhuzunisha; Utakapofanya nafsi yake kuwa dhabihu kwa dhambi, Ataona uzao wake, ataishi siku nyingi, Na mapenzi ya Bwana yatafanikiwa mkononi mwake” (Isaya 53:10).

Wakati mke wa mwandishi maarufu wa Kikristo C.S. Lewis alipokuwa anakufa, Lewis aliandika, “Si kwamba (nadhani) niko katika hatari kubwa ya kukoma kumwamini Mungu. Hatari halisi ni ya kufikia kuamini vitu vya kuogopesha kama hivyo juu Yake. Hitimisho ninaloliogopa sio ‘Kwa hiyo hakuna Mungu hata hivyo,’ lakini ‘Kwa hiyo hivi ndivyo Mungu Alivyo.’ ” _—A Grief Observed (New York: HarperCollins Publishers, Inc., 1961), uk. 6, 7._

Wakati mambo yanapokuwa machungu hasa, baadhi yetu wanamkataa Mungu kabisa. Kwa wengine kama Lewis, kuna jaribu la kubadili mtazamo wetu juu ya Mungu na kuwaza namna zote za mambo mabaya juu Yake. Swali ni kwamba, joto litakuwa kali kiasi gani? Ni joto kiasi gani ambalo Mungu yu tayari kuhatarisha uelewa juu Yake kwa kuwaweka watu wake humo ili kukamilisha kusudi lake muhimu la kututengeneza katika “mfano wa Mwana Wake?” (Rum. 8:29).

_Juma Hili kwa Mtupo wa Jicho: Kwa nini unadhani Mungu yuko tayari kuhatarisha uelewa juu Yake kwa wale anaotaka wamjue na kumpenda? Ni kiasi gani unadhani Mungu yuko tayari kueleweka vibaya ili kukuumba katika “mfano wa Mwana Wake”?_

_Jifunze somo hili kwa maandalizi ya Sabato ya Julai 30._