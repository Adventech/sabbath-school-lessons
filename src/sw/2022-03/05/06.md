---
title:  Joto Kali Sana
date:  28/07/2022
---

Mungu anazitumia ili kuleta utakaso na kuwa kama Kristo katika maisha yetu. Hata hivyo, watu wengine wanaweza kuitazama mifano hii na kuhitimisha kwamba Mungu ni msimamizi mkali na mgumu, Hakika, wengine wanaweza kusema, “Tunajua kwamba Mungu anahitaji jambo jema kwa ajili yetu, lakini mifano hii haidhihirishi; kujali na upendo zaidi. Badala yake, Mungu anaonekana zaidi kama dhalimu. Anaanzisha kusudi linalotusababishia nyakati ngumu kabisa, na hakuna tunachoweza kufanya.”

Ni kweli kwamba tunapoishi katika dunia hii iliyojaa dhambi, tutaelewa kidogo tu kwa nini mambo yanatokea. Mbinguni tuelewa mengi zaidi (1 Kor. 4:5, 1 Kor. 13:12), lakini kwa sasa tutapaswa kuishi kwa mahangaiko ya kuamini kwamba Mungu yupo na anatujali, ingawa siku zote mambo hayaonekani kuwa mazuri. Isaya anayaelezea mahangaiko haya vizuri sana.

Soma Isaya 43:1-7. Katika fungu la 2, Mungu anasema kwamba watu wake watapita katika maji na katika moto. Hizi ni sitiari za hatari kubwa, lakini huenda zinadokeza uvukaji wa Bahari ya Shamu na mto Yordani, nyakati zote za kutisha, lakini nyakati zilizoandaa njia kwa ajili ya maisha mapya. Unaweza kutarajia kwamba Mungu anaweza kusema kwamba angewalinda watu wake dhidi ya hatari hizi, kwamba atawaongoza katika njia rahisi zaidi. Lakini kama Mchungaji wa Zaburi 23, badala yake anasema kwamba nyakati mbaya zinapokuja, watu wa Mungu hawapaswi kushindwa, kwa kuwa yu pamoja nao.

`Rejea katika Isaya 43:1-7. Andika njia tofauti tofauti ambazo Mungu anawahakikishia watu wake faraja katika nyakati za maji na moto. Hili linajenga taswira gani akilini mwako kuhusu Mungu? Ni ahadi zipi unaweza kuzidai kwa ajili yako mwenyewe?`

Tungeweza kutoa muhtasari wa kile tulichojifunza kuhusu kalibu za Mungu kwa njia tatu. _Kwanza,_ moto mkali wa Mungu hautatuangamiza sisi bali dhambi yetu. _Pili,_ moto mkali wa Mungu si kwa ajili ya kutufanya wanyonge lakini kutufanya safi, kama tulivyoumbwa kuwa. _Tatu,_ utunzaji wa Mungu kwetu katika mambo yote ni wa siku zote na mwema—hatatuacha peke yetu kamwe, haidhuru ni kitu gan kinatutokea.

`Mafungu haya yanakufundisha nini kuhusu matendo na tabia ya Mungu? Zab. 103:13, 14; Mt. 28:20; 1 Kor. 10:13; 1 Pet. 1:7 Umepataje uzoefu wa uhalisi wa mafungu haya katika maisha yako mwenyewe? `