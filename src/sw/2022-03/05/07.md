---
title:  Jifunze zaidi
date:  29/07/2022
---

_Soma Ellen G. White, “The Test of Faith” (Jaribio la Imani), uk, 145-155 katika Patriachs and Prophets; “Praise Ye the Lord” (Msifuni Bwana), uk. 315-319 katika Testimonies for the Church, vol. 5. _

“Mungu daima amewajaribu watu wake katika tanuru la mateso. Ni katika joto la tanuru ndipo takataka inatenganishwa na dhahabu halisi ya tabia ya Kikristo. Yesu analitazama jaribio; anajua kinachohitajika ili kuitakasa metali ya thamani, ili tweze kuakisi miali angavu ya upendo Wake. Ni kwa majaribu makali, ya kalibu, ndipo Mungu anawajengea nidhamu watumishi wake.

Anaona kwamba wengine wana nguvu zinazoweza kutumika katika kuipeleka mbele kazi yake, naye huwaweka watu hawa katika kupimwa; katika majaliwa yake anawaletea nafasi ambazo tabia zao zinapimwa. .... Anawaonesha udhaifu wao, na kuwafundisha kumtegemea. .... Hivyo kusudi lake linafikiwa. Wanaelimishwa, wanafundishwa, na kuadabishwa, wakiandaliwa kukamilisha kusudi kubwa ambalo wamepewa nguvu za kulitekeleza.”_—Ellen G. White, Patriarchs and Prophets, uk. 129, 130._

“Ikiwa katika majaliwa ya Mungu tumeitwa kuyastahimili majaribu, hebu tukubali na kukinywea kikombe kichungu, tukikumbuka kwamba ni mkono wa Baba unaokishikilia katika midomo yetu. Hebu tumtumaini katika giza vilevile wakati wa mchana. Je, huwezi kuamini kwamba atatupatia kila kitu kilicho kwa ajili ya mema yetu? ..... Hata katika usiku wa mateso tunawezaje kukataa kuinua moyo na sauti katika kusifu kwa shukrani, tunapokumbuka upendo kwetu uliodhihirishwa kwa msalaba wa Kalvari?” _—Ellen G. White, Testimonies for the Church, vol. 5, uk. 316._

**Masawali ya Kujadili**

`1. Katika darasa, hebu mtu mmoja asimulie jaribio lake la imani ambalo, kama halikuwa kali sana kama alilokuwa nalo Ibrahimu, bado lilikuwa gumu kabisa. Unaweza kujifunza nini kutokana na uzoefu wa huyo mtu, kutokana na mafanikio au kushindwa kwake?`

`2. Pitia saa 24 za mwisho za maisha ya Kristo kabla ya kusulubiwa kwake. Mambo gani magumu kupita kiasi alikabiliana nayo? Aliyastahimilije? Kanuni zipi tunaweza kuzichukua kutoka katika mfano Wake na kuzitumia sisi wenyewe tunapokuwa katikati ya kalibu yetu wenyewe?`

`3. Jadili wazo, lililogusiwa juma hili, kuhusu jinsi kupitia mateso yetu tunaweza kuwahudumia wengine walio katika mateso. Haidhuru ni kwa kiasi gani inaweza kuwa kweli, ni yapi baadhi ya matatizo tunayoweza kukabiliana nayo kwa wazo hili?`

`4. Ellen G. White aliandika hapo juu: “Hebu tumtumaini katika giza vilevile wakati wa mchana.” Hilo ni rahisi kusema kuliko kutenda. Tunawezaje kusaidiana kujenga aina ya imani itakayotuwezesha kufanya hilo hasa? Kwa nini ni muhimu kumtumaini Mungu katika nyakati mbaya?`