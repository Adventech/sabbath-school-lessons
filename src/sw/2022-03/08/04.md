---
title:  Nguvu ya Ufufuo
date:  16/08/2022
---

Ufufuo unashughulikia tatizo la kutokuwa na nguvu kwa mwanadamu, Tunapofikiria juu ya maisha, kifo, na ufufuo wa Yesu, mara nyingi tunafikiri juu ya jinsi kifo cha Yesu kilivyokuwa tukio ambalo lilitufanya kupatanishwa na Mungu kisheria. Na hilo, bila shaka, ni kwelli.

Hata hivyo, Ufufuo unaongeza mwelekeo maalum katika wokovu, Ufufuo wa Yesu una maana si tu kwa sababu unatuonesha kwamba siku moja tutafufuliwa, vilevile. Ufufuo ulimweka Yesu mkono wa kuume wa Baba katika cheo cha nguvu na mamlaka. Hii nguvu ya ufufuo ni nguvu ile ile anayoitoa Mungu kwa ajili yetu leo!

`Katika Waefeso 1:18-23, Paulo anazungumza kuhusu uweza wa Mungu. Je, mafungu haya yanatufundisha nini kuhusu nguvu ya Ufufuo? Ni matumaini na ahadi gani kwa ajili yako mwenyewe unaweza kupata katika mafungu haya?`

Paulo anaomba kwamba Waefeso waelewe mambo machache yanayoweza kueleweka ipasavyo kwa msaada wa Kiungu tu: _(1)_ kwamba kuna tumaini la kubadilika na mustakabali wa milele ambao Yesu ametuitia; _(2)_ kwamba tuelewe nguvu iliyodhihirishwa kwa niaba yetu.

Kisha Paulo anajaribu kueleza jinsi uweza huu unavyostaajabisha. Uweza unaopatikana kwetu leo ni sawa na uweza uliomfufua Yesu si tu kutoka ardhini na kuurudia uzima, lakini kumfikisha mahali pa mamlaka katika mkono wa kuume wa Baba.

Lakini Paulo haishii hapo. Ufufuo haukumpa Yesu tu aina fulani ya mamlaka, lakini mamlaka ya kutawala na kutoa kila kitu kinachowezekana ambacho watu wake wangeweza kuhitajiâ€”kwa milele yote!

`Tengeneza orodha ya maeneo maishani mwako unapohitaji uweza wa Yesu aliyefufuka. Ukimaliza, omba kwamba uweza huu utumike katika maeneo haya yote ya uhitaji. Wakati huo huo, nini unachoweza kukifanya vizuri, chaguzi zipi unaweza kufanya: vinavyoweza kuruhusu uweza huu kutenda kazi bila kizuizi maishani mwako?`