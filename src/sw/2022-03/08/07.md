---
title:  Jifunze zaidi
date:  19/08/2022
---

_Soma Ellen G. White, “In the Days of Queen Esther” (Katika Siku za Malkia Esta), uk. 598-606, katika Manabii na Wafalme._

“Je, Mungu hajasema angewapa Roho Mtakatifu wale wamwombao? Na huyu Roho si mwongozi halisi, wa kweli? Watu wengine wanaonekana kuogopa kumwamini Mungu, kana kwamba itakuwa ni majivuno ndani yao. Wanaomba ili Bwana atufundishe na bado wanaogopa kukiri neno la Mungu lililoahidiwa na kuamini kwamba tumefundishwa Naye. Kadri tunavyomjia Baba yetu wa mbinguni kwa unyenyekevu na kwa roho ili kufundishwa, tukiwa na utayari na shauku ya kujifunza, kwa nini tuwe na shaka juu ya utimilizwaji wa ahadi ya Mungu mwenyewe?

Haupaswi hata kwa dakika moja tu kumwonea shaka na kwa hiyo kutokumheshimu. Unapokuwa umetafuta kuyajua mapenzi yake, sehemu yako katika kutendakazi na Mungu ni kuamini kwamba utaongozwa na kuelekezwa na kubarikiwa katika kuyafanya mapenzi yake. Ni vizuri kutojiamini mno tusije tukatafsiri vibaya mafundisho yake, lakini tulifanye hili kuwa somo la maombi, na kumwamini Yeye, na kudumu kuamini kabisa, kwamba Roho Wake Mtakatifu atakuongoza kutafsiri vyema mipango na utendaji wa majaliwa yake.” _—Ellen G. White, Manuscript Releases, vol. 6, uk. 225._

“Imani inakuwa imara kwa kupambana na mashaka na mivuto pinzani. Uzoefu unaopatikana katika majaribu haya ni wa thamani zaidi kuliko vito vya thamani kubwa.” _—Ellen G. White, Testimonies for the Church, vol. 3, uk. 555._

**Masawali ya Kujadili**

`1. Kama darasa, zungumzia kuhusu mambo tunayoyaamini ambayo hatuyaoni, mambo tunayojua ni halisi lakini hatuwezi kuyaona. Hili linawezaje kutusaidia kuelewa maana ya kumwona “Yeye asiyeonekana”?`

`2. Jadili swali la mwisho linalopatikana mwishoni mwa somo la Jumatano. Ni mara nyingi kiasi gani tunajikuta katika hali hiyo? Tunaweza kufanya nini kitakachotuwezesha vyema kuamini kwamba njia ya Bwana ndiyo bora zaidi, hata kama si kile tunachokitaka?`

`3. Ikiwa “imani inakuwa imara kwa kupambana na mashaka na mivuto pinzani. Uzoefu unaopatikana katika majaribu haya ni wa thamani zaidi kuliko vito vya thamani kubwa,” hili linapaswaje kubadilisha namna tunavyoyatazama mapambano kama hayo?`

`4. Wengi wetu tumewaona watu, hata Wakristo wenzetu, katika hali ambazo, angalau kwa mtazamo wetu, matokeo yalikuwa ya kutisha. Kitu kibaya zaidi tulichokidhani kilitokea, licha ya maombi na jitihada bora kabisa. Tunalielewaje hili katika mtazamo wa kile ambacho tumekuwa tukijifunza?`