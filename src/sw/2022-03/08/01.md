---
title:  Kumwona Yeye Asiyeonekana
date:  13/08/2022
---

### Somo la Juma Hili
Rum. 8:28-39, Yn. 14:1-14, Efe. 1:18-23, Isa. 40:27-31.

> <p>Fungu la Kukariri</p>
> “Kwa imani akatoka Misri, asiogope ghadhabu ya mfalme; maana alistahimili kama amwonaye yeye asiyeonekana” (Waebrania 11:27).

Fasili ya imani katika kitabu cha Waebrania sikuzote inaleta changamoto. “Basi imani ni kuwa na hakika ya mambo yatarajiwayo, ni bayana ya mambo yasiyoonekana” (Ebr. 11:11). Tunawezaje kuwa na hakika kuhusu kile tusichokiona? Lakini, hiki ndicho hasa Musa anakidhihirisha kwa vitendo katika fungu letu la kukariri: “Alistahimili kama amwonaye yeye asiyeonekana” (Ebr. 11:27).

Inaleta changamoto zaidi kutambua kwamba tumeitwa kumwona “yeye asiyeonekana” si tu nyakati zinapokuwa nzuri, lakini hasa mambo yanapokuwa hayaendi vizuri. Kwa ajili ya hili tunahitaji imani, imani kama ya Kristo ambayo lazima ielekezwe na ukweli kuhusu Mungu na ufalme wa Mungu. Ukweli kuhusu wema wa Baba yetu, nguvu iliyo katika jina la Yesu, nguvu ya Ufufuo, na huruma za Mungu ni kweli muhimu zitakazotuwezesha kusimama imara tunapokuwa kalibuni na kujaribiwa kutilia shaka kila kitu.

_Juma Hili kwa Mtupo wa Jicho: Ni kweli zipi kuhusu Mungu zinaweza kusaidia kututegemeza hata katika hali mbaya zaidi?_

_Jifunze somo hili kwa maandalizi ya Sabato ya Agosti 20._