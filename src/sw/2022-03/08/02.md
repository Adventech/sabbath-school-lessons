---
title:  Ubadhirifu wa Baba Yetu
date:  14/08/2022
---

> <p></p>
> “Ikiwa Mungu alinipenda kweli, kwa hakika angenifanyia .................. ! Ninashangaa ni mara ngapi wazo hilo limepita kwa haraka katika fikra zetu. Tunatazama hali zetu na kisha tunaanza kushangaa ikiwa Mungu anatupenda kweli, kwa sababu ikiwa angekuwa anatupenda kweli, mambo yangekuwa tofauti.

Kuna sababu mbili za msingi ambazo mara nyingi zinatufanya kutilia shaka wema wa Mungu. _Kwanza,_ tunapokuwa na hamu kubwa katika mioyo na akili zetu kwa ajili ya kitu tunachoamini ni kizuri, wazo kwamba Mungu anaweza kutaka kitu tofauti kwa ajili yetu linaweza kuonekana kama dhihaka. _Pili,_ tunaweza kutilia shaka wema wa Mungu kwa sababu uzoefu wetu unagongana na kile tunachokiamini. Ikiwa kitu fulani kinaonekana kizuri au kinaleta hisia nzuri au kusikika vizuri au kina ladha nzuri, hivyo ni lazima kiwe kizuri. Na hivyo tunamkasirikia Mungu pale tunaposhindwa kukipata.

Hapa ndipo imani hasa inapohitajika. Imani inatenda kazi hasa katika nyakati zile tunapojaribiwa kumwonea shaka Mungu na wema Wake.

`Warumi 8:28-39 ni mafungu yenye maneno mazito yanayoelezea wema wa Mungu kwetu. Unaweza Kupata nini Katika mafungu hayo kinachosaidia kulinda mawazo yetu dhidi ya kuuonea shaka wema wa Mungu? `

Katika Warumi 8:32, kuna kipande cha mantiki chenye manufaa sana kwa kutulinda dhidi ya kuzidiwa na hali zetu. “Ikiwa hakusita kuhatarisha vyote kwa ajili yetu, akiikubali hali yetu na kujiweka katika hali mbaya zaidi kwa kumtuma Mwanawe, je, kuna lo lote ambalo hawezi kututendea kwa furaha na bure?” (Tafsiri toka Biblia ya Message). Tunawezaje kufikiri kwamba Mungu angemtuma Yesu kutufia kisha ageuke kuwa mwenye choyo na bahili?

Hii inamaanisha kwamba ukweli wa ukarimu wa Mungu kwetu, unaoonekana katika kifo cha Kristo, lazima uwe na athari kubwa katika kufikiri kwetu kuliko mashaka yote ambayo kalibu inaweza kuleta ndani yetu.

`Inawezekanaje kwa ukweli (wema wa Mungu) kuwa na matokeo yenye nguvu kwako kuliko mashaka yako? Tumia muda kuutafakari ukweli kwamba Mungu amemtoa Yesu ili afe badala yako, na kwamba ukarimu wa kushangaza unaendelea kwa njia elfu mbalimbali kwako leo. Hili linaifanyia nini imani yako?`