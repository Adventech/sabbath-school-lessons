---
title:  Kujitaabisha kwa Nguvu Zote
date:  30/07/2022
---

### Somo la Juma Hili
Yn. 16:5-15; Kol. 1:28, 29; 1 Pet. 1:13, Mt. 5:29; Mwanzo 32.

> <p>Fungu la Kukariri</p>
> “Nami najitaabisha kwa neno lilo hilo, nikijitahidi kwa kadiri ya kutenda kazi kwake atendaye kazi ndani yangu kwa nguvu” (Wakolosai 1:29).

Mwanamume na mwanamke walikaa pamoja katika mazungumzo. Wote wawili walipitia uzoefu wa kuuawa kwa mtoto. Mwana wa mwanamke aliuawa miaka 20 iliyokuwa imepita, na hasira na uchungu wake vilikuwa juu sana wakati wote. Mwanamume alikuwa tofauti kabisa. Binti yake aliuawa na magaidi miaka michache kabla. Alizungumzia msamaha kwa wauaji na kuhusu jinsi Mungu alivyobadilisha maumivu yake.

Haidhuru maumivu ni ya kutisha kiasi gani, huyu mwanamume alikuwa kielelezo cha jinsi Mungu anavyoweza kuleta uponyaji katika nyakati za giza za maisha yetu. Ni kwa vipi watu wawili wanaweza kuwa na mwitikio tofauti? Badiliko la kiroho linatokeaje katika maisha ya Mkristo, likimwezesha mtu huyo kukomaa kupitia kalibu za maisha badala ya kushindwa nazo kabisa?

_Juma Hili kwa Mtupo wa Jicho: Nia zetu zina kazi gani, na utashi, katika pambano dhidi ya nafsi na dhambi? Tunawezaje kuepuka kosa Ia kuruhusu hisia zetu kutawala maamuzi tunayoyafanya? Kwa nini ni lazima tustahimili na kutokukata tamaa tunapokuwa kalibuni?_

_Jifunze somo hili kwa maandalizi ya Sabato ya Agosti 6._

