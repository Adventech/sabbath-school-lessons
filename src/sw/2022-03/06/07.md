---
title:  Jifunze zaidi
date:  05/08/2022
---

_Soma Ellen G. White, “The Night of Wrestling” (Usiku wa Pambano), uk. 195-203, katika Patriarchs and Prophets; “Consecration” (Kujiweka Wakfu), uk. 43-48, katika Njia Salama._

“Nia hii, iliyo sehemu muhimu sana katika tabia ya mtu, wakati wa Anguko ilikabidhiwa kwa utawala wa Shetani; na tangu wakati huo amekuwa akifanya kazi ndani ya mtu kutaka na kutenda mapenzi yake mwenyewe, lakini kwa uharibifu na mateso kabisa ya mwanadamu.” _—Ellen G. White, Testimonies for the Church, vol. 5, uk. 515._

“Ili kupata msaada wa Mungu, lazima mwanadamu atambue udhaifu na mapungufu yake; ni lazima aandae akili yake mwenyewe kwa ajili ya badiliko kubwa ambalo halina budi kufanywa ndani yake mwenyewe; ni lazima aamshwe kwa ajili ya maombi na juhudi za dhati zisizokoma. Mazoea na desturi potovu lazima viondolewe kabisa; na ni kwa juhudi za dhati pekee za kurekebisha makosa haya na kufuata kanuni sahihi ndipo ushindi unaweza kupatikana. Watu wengi hawafikii nafasi ambazo wangeweza kusimamia, kwa sababu wanasubiri Mungu awafanyie kile ambacho amewapa uwezo wa kufanya kwa uwezo wao wenyewe. Wote wanaoandaliwa ili kuwa na manufaa ni lazima wafundishwe kuwa na nidhamu kali sana ya kiakili na kimaadili, na Mungu atawasaidia kwa kuunganisha uwezo wa Mungu na juhudi za mwanadamu.” _—Ellen G. White, Patriarchs and Prophets, uk. 248._

**Masawali ya Kujadili**

`1. Ni kwa kiasi gani unadhani kwamba kwa hakika tunatambua kwamba nia zetu “wakati wa Anguko zilisalimishwa kwa utawala wa Shetani”? Ni kwa vipi kwa kutazama tabia ya Yesu tunaweza kuelewa vizuri jinsi hasa tulivyoanguka na jinsi neema ya Mungu ilivyo kubwa kwetu?`

`2. Soma kisa cha Yesu akiwa Gethsemane (Mat. 26:36-42). Hisia na matamanio ya Yesu vilikuwaje, tofauti na mapenzi ya Mungu? Tunaweza kujifunza nini kutokana na mfano huu?`

`3. Kama darasa, zungumzia kuhusu mambo tofauti katika utamaduni wako binafsi yanayoweza kufanya kazi kuvunja ulinzi wetu na kutuacha tukiwa katika hatari zaidi ya mashambulizi ya Shetani. Tunaweza kufanya nini ili kuwasaidia washiriki wengine kuzitambua hatari hizi, pamoja na kuwasaidia wale wanaohitaji msaada?`

`4. Je, unamjua mtu fulani katika kanisa lako ambaye hayupo kwa muda mrefu sana, ambaye huenda anajiandaa kukata tamaa au ambaye ameshakata tamaa? Mnaweza kufanya nini kama kundi kumtia shime mtu huyu, kumsaidia asimwache Yesu? Mambo gani ya kivitendo mnaweza kufanya ili kusaidia?`