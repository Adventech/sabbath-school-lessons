---
title:  Msimamo Mkali
date:  03/08/2022
---

> <p></p>
> “Jicho lako la kuume likikukosesha, ling’oe ulitupe mbali nawe; kwa maana yakufaa kiungo chako kimoja kipotee wala mwili wako mzima usitupwe katika jehanum” (Mat. 5:29).

`Tafakari maneno ya Yesu katika fungu hapo juu. Je, ungeyaita maneno ya Yesu kuwa na msimamo mkali? [kiwa ndivyo, kwa nini?`

Tendo la badiliko lisilo la kawaida ni muhimu si kwa sababu Mungu amefanya maisha ya Kikristo kuwa magumu, lakini kwa sababu sisi na utamaduni wetu tumetanga mbali na mipango ya Mungu kwetu. Watu mara nyingi wanaamka na kujishangaa, “Nimewezaje kwenda mbali na Mungu kiasi hiki?” Jibu mara zote ni lile lile: hatua moja tu kwa wakati.

Soma Mathayo 5:29, 30. Yesu anazungumza katika muktadha wa dhambi ya uzinzi. Hata hivyo, kanuni za msingi zinatumika kushughulikia dhambi zingine, vilevile. Kwa kweli, kanuni hizi zinaweza kutumika kwa ukuaji wetu katika Kristo kwa ujumla.

`Ni hoja gani muhimu anayotuambia Yesu kwa maneno Yake katika Mathayo 5:29, 30? Je, tunahitajika kihalisi kabisa kujilemaza?`

Yesu hatuagizi kuharibu maumbile ya miili yetu—sivyo kabisa! Badala yake, anatutaka kutawala nia zetu na kwa hiyo, miili yetu, pasipo kujali gharama. Zingatia kwamba mafungu hayasemi kwamba tunapaswa kuomba na kwamba Mungu ataondoa mara moja mielekeo miovu katika maisha yetu. Wakati mwingine Mungu kwa neema Yake anaweza kututendea hivyo, lakini mara nyingi anatutaka tuweke azimio thabiti kuachilia jambo fulani, au kuanza kufanya jambo fulani, ambalo hatujisikii kulifanya kabisa. Hiyo inaweza kuwa kalibu iliyoje! Kadri tunavyofanya chaguzi sahihi mara nyingi zaidi, ndivyo tutakavyokuwa imara zaidi, na nguvu za majaribu zitakuwa dhaifu katika maisha yetu.

Wakati mwingine Mungu anatumia kalibu ili kuvuta usikivu wetu wakati ambapo kuna mambo yanatuzunguka yanayokengeusha fikra kwa kelele. Ni ndani ya kalibu ndipo tunatambua tulivyotanga mbali na Mungu. Kalibu inaweza kuwa wito wa Mungu kwetu ili tufanye uamuzi thabiti kurudi katika mpango wa Baba yetu kwa ajili yetu.

`null`