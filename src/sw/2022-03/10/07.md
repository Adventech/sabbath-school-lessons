---
title:  Jifunze zaidi
date:  02/09/2022
---

_Soma Ellen G. White, “The Importance of Seeking True Knowledge” (Umuhimu wa Kutafuta Ujuzi wa Kweli), uk. 453, 454, katika Ministry of Healing;

“The Sermon on the Mount” (Hubiri la Mlimani), uk. 298-314, katika The Desire of Ages;

“The Worker and His Qualifications” (Mtendakazi na Sifa Zake), uk. 630, katika Evangelism._

“Mambo magumu tunayoyakabili yanaweza kurahisishwa sana kwa ule upole unaojificha ndani ya Kristo. Tukiwa na unyenyekevu wa Bwana wetu, tutainuka juu zaidi ya dharau, kudhalilishwa, na maudhi yote, ambayo tunakabiliana nayo kila siku, nayo yatakoma kuleta utusitusi katika moyo. Ushahidi wa juu kabisa wa uadilifu kwa Mkristo ni kujitawala. Mtu ambaye katika matukano na ukatili anashindwa kudumisha utulivu wa moyo na matumaini anampora Mungu haki yake ya kudhihirisha tabia Yake ndani yake. Upole wa moyo ni uwezo unaoleta ushindi kwa wafuasi wa Kristo; ni ishara ya uhusiano wao na nyua za juu.” _—Ellen G. White, The Desire of Ages, uk. 301._

**Masawali ya Kujadili**

`1. Kwa namna gani unyenyekevu huturuhusu “kuyashinda” maumivu na maudhi? Unadhani ni ipi sifa muhimu zaidi ya unyenyekevu inayoturuhusu kufanya hili?`

`2. Katika utamaduni wako mwenyewe, sifa za unyenyekevu zinachukuliwaje? Je, zinaheshimiwa, kudharauliwa, au nini? Shinikizo la aina gani unakabiliana nalo katika utamaduni wako linalopingana na kukuza kwako sifa hizi?`

`3. Je, kuna mifano mikubwa ya upole na unyenyekevu toka kwa watu wanaoishi leo? Ikiwa ndivyo, ni watu gani, wamedhihirishaje sifa hizi , na unaweza kujifunza nini kutoka kwao?`

`4. Kwa nini mara nyingi tunautazama upole na unyenyekevu kama udhaifu?`

`5. Tuliona jinsi Daudi alivyomtafuta Bwana kama kimbilio. Lakini hilo linatendaje Kazi? Kimbilio hilo daima linadhihirishwaje? Kwa maneno mengine, tunawezaje, kama kanisa, kuwa mahali pa kimbilio kwa wale wanaohitaji kimbilio? Ni Kimbilio la namna gani kanisa lako mahalia linatoa? Unaweza kufanya nini kusaidia kulifanya liwe mahali pa kimbilio kwa wale wanaolihitaji?`