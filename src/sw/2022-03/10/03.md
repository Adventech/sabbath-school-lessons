---
title:  Kuomba kwa Ajili ya Neema
date:  29/08/2022
---

`Soma Kutoka 32:1-14. Wajibu gani tunamwona Musa akiutekeleza hapa?`

Baada ya kuanza kumwabudu ndama wa dhahabu, Mungu aliona kuwa walikuwa wamekwenda mbali sana na kutangaza kwamba angewaangamiza watu hao na kumfanya Musa kuwa taifa kubwa. Lakini badala ya kuikubali ofa ya Mungu, Musa aliomba ili Mungu aoneshe neema kwa watu wake, naye Mungu akatuliza hasira.

Kutoka 32:1-14 inaibua masuala muhimu. _Kwanza,_ ahadi ya Mungu kuwaangamiza watu walioasi na kumbariki Musa ilikuwa ni jaribu kwake. Mungu alimtaka Musa aoneshe jinsi alivyowaonea huruma hawa wasio watii kabisa. Na Musa alilishinda jaribu hilo. Kama alivyofanya Yesu, aliomba kwa ajili ya rehema kwa wenye dhambi. Hili linafunua jambo la kuvutia sana: wakati mwingine Mungu anaweza pia kuturuhusu kukabiliana na upinzani; anaweza kuturuhusu kuwa katika kalibu ili kwamba, Yeye, sisi, na ulimwengu unaotazama uweze kuona tuna huruma kiasi gani kwa wale walio wakaidi.

`Musa alitoa sababu zipi za kumwomba Bwana asiiangamize Israeli?`

`Pili, kifungu hiki kinaonesha kuwa upinzani na kutotii ni wito wa kufunua neema. Neema inahitajika wakati watu hawaistahili kabisa. Lakini wakati hawaistahili pia ndio wakati ambao hatuhisi kabisa kuitoa. Lakini Miriamu dada yake Musa alipokuwa akimkosoa, yeye alimlilia Bwana amponye ukoma (Hesabu 12). Mungu alipomkasirikia Kora na wafuasi wake na kutishia kuwaangamiza wote, Musa alianguka kifudifudi kusihi kwa ajili ya maisha yao.`

Siku iliyofuata, wakati Israeli iliponungâ€™unika dhidi ya Musa kwa ajili ya kifo cha waasi na Mungu kutishia kuwaangamiza wote tena, akaanguka kifudifudi na kumsihi Haruni kufanya upatanisho upesi kwa ajili yao wote (Hesabu 16). Kwa upole wake, katika kutokuwa kwake na ubinafsi katikati ya kalibu hili, Musa alitafuta neema kwa niaba ya wale ambao kwa hakika hawakuistahili.

`Fikiria kuhusu watu wanaokuzunguka ambao unadhani hawastahili kabisa neema. Ni kwa vipi wewe, kwa upole na unyenyekevu usio na ubinafsi, unaweza kuwa ufunuo wa neema ya Mungu kwao?`