---
title:  Upole Kalibuni
date:  27/08/2022
---

### Somo la Juma Hili
Eze. 24:15-27, Kut. 32:1-14, Mt. 5:43-48, 1 Pet. 2:18-25, Zab. 62:1-8.

> <p>Fungu la Kukariri</p>
> “Heri wenye upole, maana hao watairithi nchi” (Mathayo 5:5).

Hatusikii neno mpole likitumika sana, isipokuwa labda tunaposoma kuhusu Musa au tunapojifunza habari za Heri za Mathayo 5. Si vigumu kujua kwa nini, pia. Upole unafasiliwa kama “kuvumilia dhara kwa saburi na bila chuki.” Haishangazi kwamba hatusikii sana kuhusiana nalo; ni sifa ambayo haiheshimiwi sana Katika utamaduni wa leo. Wakati mwingine Biblia hutafsiri neno hili kama “mnyenyekevu.” Tena, unyenyekevu sio sifa ya kitabia inayoonekana kutamaniika na tamaduni nyingi, vilevile.

Lakini upole, kustahimili mabaya kwa saburi na pasipo chuki, ni moja ya sifa nzito zaidi za Yesu na wafuasi wake. Na bado, hiyo siyo yote yahitajikayo: upole wa moyo unaweza kuwa silaha yenye nguvu mikononi mwa wale walio katikati ya maumivu na mateso. Kwa hakika, kalibu ni makali pazuri pa kujifunza upole wa moyo, kwa kuwa kupitia kwa upole wetu na maeneo yaliyovunjika tunaweza kuwa mashahidi wa Mungu wenye nguvu.

_Juma Hili kwa Mtupo wa Jicho: Kuna uhusiano gani kati ya mateso na upole? Tunawezaje, katika upole wetu na maeneo yaliyovunjika, kuwa ushuhuda kwa wengine? Upole unawezaje kweli kuwa sifa njema, na wala si udhaifu, kwa Mkristo?_

_Jifunze somo hili kwa maandalizi ya Sabato ya Septemba 3._