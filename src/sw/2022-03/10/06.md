---
title:  Mwamba Wetu na Kimbilio Letu
date:  01/09/2022
---

Mara nyingi sana watu wenye majivuno zaidi, wenye kiburi zaidi; na wenye kujidai, ni wale wenye tatizo la kutojithamini. Kiburi na majivuno yao—na kukosa kabisa upole au unyenyekevu—kupo kama kufunika, huenda hata bila kujua, kwa kitu kinachokosekana ndani, Wanachohitaji ni kitu ambacho sisi sote tunakihitaji: hisia ya usalama, ya kustahili, ya kukubalika, hasa wakati wa dhiki na mateso. Tunaweza kupata hilo kwa Bwana pekee. Kwa kifupi, upole na unyenyekevu, kinyume kabisa na kuwa sifa za udhaifu, mara nyingi ni udhihirisho wenye nguvu zaidi wa nafsi iliyojengwa imara juu ya Mwamba.

`Soma Zaburi 62:1-8. Nini kinachoonekana kuwa usuli kwa zaburi hii? Daudi anatoa hoja gani? Ni kanuni gani za kiroho unaweza kujifunza kutokana na anachokisema? Muhimu zaidi, unawezaje kujifunza kuzitumia kanuni hizi kwa maisha yako mwenyewe?`

“Bila sababu watu watakuwa maadui zetu. Nia (sababu za vile watendavyo) za watu wa Mungu zitafasiriwa vibaya, sio na ulimwengu tu, bali na ndugu zao wenyewe. Watumishi wa Bwana watawekwa mahali pagumu. Kichuguu kitageuzwa mlima ili kuhalalisha watu wanaofuata mwenendo wa ubinafsi usio wa haki. .....

Kwa upotoshaji watu hawa watavikwa mavazi ya giza ya kukosa uaminifu kwa sababu hali zilizo nje ya uwezo wao zilifanya kazi yao kufadhaisha. Wataoneshwa kama watu ambao hawawezi kuaminiwa. Na hili litafanywa na washiriki wa kanisa. Watumishi wa Mungu wanapaswa kujivika silaha ya nia ya Kristo. Hawapaswi kutarajia kuepuka matusi na uamuzi mbaya. Wataitwa wenye harara na washupavu wa dini. Lakini wasivunjike moyo. Mikono ya Mungu iko juu ya gurudumu la majaliwa Yake, ikiongoza kazi Yake kwa utukufu wa jina Lake.” _—Ellen G. White, 7he Upward Look, uk. 17._

`Una kinga kiasi gani dhidi ya mashutumu na matusi ya wengine? Uwezekano mkubwa zaidi huna kinga kiasi hicho, sawa? Unawezaje kuambatana na Bwana na kukaza hisia za kujithamini kwako kwa Yeye akupendaye sana hata akafa kwa ajili ya dhambi zako, na hivyo kusaidia kukukinga dhidi ya dharau za wengine?`