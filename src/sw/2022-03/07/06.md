---
title:  Marudi ya Baba Yetu
date:  11/08/2022
---

`Soma Waebrania 12:5-13. Kuna ujumbe gani hapa kwa ajili yetu, na ni kwa vipi unapatana na kile ambacho tumekuwa tukijifunza robo hii?`

Katika Waebrania 12:5-13, Paulo anaelezea majaribu katika muktadha wa marudi. Katika tafsiri ya Biblia ya NIV (New International Version) tafsiri ya kifungu hiki miundo mbalimbali ya neno marudi inatokea mara kumi. Katika zama za Kiyunani, neno hili lilikuwa neno msingi linalomaanisha “elimu.” Hivyo kuelewa “marudi” ni kuelewa jinsi Mungu anavyotuelimisha katika shule ya imani ambayo Paulo amekuwa akiielezea kabla katika Waebrania 11.

Katika Waebrania 11 yote, Paulo amewaelezea wanaume na wanawake wa imani. Imani ndiyo iliwafanya wasonge mbele walipokabiliwa na adha za aina zote. Tunapoingia katika sura ya 12, Paulo anatugeukia sisi, wasomaji, na kusema kwamba kwa kuwa watu wengi sana kabla yetu wamestahimili dhidi ya magumu ya kushangaza, sisi pia tunaweza kupiga mbio na kumaliza maisha ya imani. Ufunguo ni kumtazama Yesu (Ebr. 12:2), ili awe kielelezo nyakati zinapokuwa ngumu (Ebr. 12:3). Kusoma sura ya 12 ni kama kupewa miwani ya kusomea. Pasipo miwani hii uoni au uelewa wetu wa magumu daima utakuwa na utata. Lakini kutazama kwa miwani hii kutasahihisha maelezo yaliyotiwa ukungu wa mateso ambayo utamaduni wetu hutukandamiza nayo. Kisha tutaweza kuelewa dhahiri na kuweza kuitikia majaribu kwa akili.

`Soma kupitia “miwani” ya Waebrania 12:1-13. Sasa jikite katika fungu la 5-13 na kujibu maswali haya:`

`Chanzo cha marudi ni nini? `

`Mwitikio wetu kwa marudi ni upi? `

`Lengo la marudi ni nini?`

`Soma tena Waebrania 12:1-13. Tengeneza orodha ya sababu unazoweza kujifunganisha nazo kama msingi wa tumaini. Umepataje uzoefu wa tumaini hili katika nyakati zako binafsi za “elimu” ya kiroho?`