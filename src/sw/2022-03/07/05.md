---
title:  Mipango ya Baba Yetu kwa Ajili Yetu
date:  10/08/2022
---

`Kila mmoja anatafuta tumaini. Lakini linapatikana wapi? Kwa watu wengine, tumaini linapatikana katika tabasamu la rafiki. Kwa wengine, tumaini linakua kutokana na usalama wa kifedha au ndoa imara. Ni wapi kwa kawaida unatafutia tumaini na ujasiri?`

Katika kitabu cha Yeremia, nabii anawaandikia watu waliokuwa wamepoteza tumaini katika uhamisho wao. “Kando ya mito ya Babeli ndiko tulikoketi, Tukalia tulipoikumbuka Sayuni” (Zab. 137:1). Lakini licha ya kuvunjika moyo kwao, Yeremia anaandika sababu za wao kutokuacha kuwa na tumaini.

`Ni sababu zipi kwa ajili ya tumaini zinatolewa Katika Yeremia 29:1—10?`

Katika kifungu hiki, kuna vyanzo vitatu muhimu vya tumaini ambavyo vinafaa kuangaziwa.

- _Kwanza,_ Mungu anawaambia watu wake kwamba hawapaswi kuacha kuwa na tumaini, kwa sababu hali yao si matokeo ya nasibu au uovu usiotabirika. Kwa kuwa Mungu mwenyewe anasema, “Niliowafanya [Yuda] wachukuliwe toka Yerusalemu mpaka Babeli” (Yer 29:4). Ingawa uovu unaonekana kuwazunguka, Yuda kamwe hajatoka katikati ya mikono ya Mungu.

- _Pili,_ Mungu anawaambia watu wake kwamba hawapaswi kukata tamaa, kwa sababu anaweza kutenda kazi hata katika matatizo yao ya sasa. “ ‘Kautakieni amani mji ule, ambao nimewafanya mchukuliwe mateka, mkauombee kwa Bwana; kwa maana katika amani yake mji huo ninyi mtapata amani’ ” (Yer 29:7).

- _Tatu,_ Mungu anawaambia watu wake kwamba wasiache kuwa na tumaini, kwa sababu atakukomesha kuchukuliwa kwao mateka kwa wakati maalum: “Maana Bwana asema hivi, ‘Babeli utakapotimiziwa miaka sabini, nitawajilia ninyi, na kulitimiza neno langu jema kwenu, Kwa kuwarudisha mahali hapa’ ” (Yer 29:11-14).

Baada ya Mungu kueleza jinsi alivyoyaongoza maisha yao wakati uliopita, anavyoyaongoza maisha yao ya sasa, na atakavyoyaongoza maisha yao wakati ujao, kisha kwa uzuri anaufikisha utunzaji wake kwa watu wake. (Tazama Yer. 29:11-14)

`Soma Yeremia 29:11-14, ukilitaja jina lako badala ya ninyi, kana kwamba Mungu anazitoa ahadi hizi kwako binafsi. Tumia ahadi hizi kwa ajili yako binafsi katika mapambano yako yo yote unayoweza kuwa nayo kwa wakati wa sasa.`