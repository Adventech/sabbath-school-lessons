---
title:  Jifunze zaidi
date:  12/08/2022
---

_Soma Ellen G. White, “The School of the Hereafter” (Shule ya Wakati Ujao), uk. 301-309, katika kitabu cha Education; “Help in Daily Living” (Msaada Katika Maisha ya Siku kwa Siku), uk. 470, 471, katika Ministry of Healing. _

“Katika uzoefu wa wote zinakuja nyakati za kuvunjika moyo sana na kukatishwa tamaa kabisa—siku ambazo huzuni ni sehemu ya maisha, na ni vigumu kuamini kwamba Mungu bado ni mfadhili mwema wa watoto wake wa duniani; siku ambazo taabu husumbua nafsi, mpaka kifo huonekana afadhali kuliko uzima. Hapo ndipo wengi huacha kumshikilia Mungu na wanaletwa katika utumwa wa mashaka, kifungo cha kutokuamini. Kama tungeweza kuona kwa nyakati hizo kwa utambuzi wa kiroho maana ya majaliwa ya Mungu tungewaona malaika wakifanya hima kutuokoa toka katika nafsi zetu, wakijitahidi kusimika miguu yetu juu ya msingi imara zaidi kuiiko milima ya kudumu, na imani mpya, maisha mapya, vingetokeza na kuwa nafsi.” _—Ellen G. White, Prophets and Kings, uk. 162._

**Masawali ya Kujadili**

`1. Ellen G. White anasema kwamba sisi “sote” tunapitia nyakati za “kuvunjika moyo sana na kukatishwa tamaa kabisa. Tunatambuanaje vizuri tunapopitia nyakati kama hizo? Tunawezaje kujifunza vizuri kuwa mawakala wa tumaini kwa kila mmoja wetu tunapopitia kukatishwa tamaa kuchungu namna hiyo?`

`2. Kama darasa, pitia majibu yenu kwa swali la mwisho katika somo la Jumanne. Ilileta badiliko gani maishani mwako ulipodumisha uhalisi wa ukaribu wa Mungu daima mbele yako?`

`3. Katika darasa, soma kwa sauti Ayubu 38-41. Ni taswira ipi ya Mungu zinayoiwasilisha? Unajifunza nini kinachokupatia tumaini na kutiwa moyo? Ni kwa namna gani Sabato inapatana na taswira hii? Inasaidiaje kudumisha mbele yetu asili na tabia ya Mungu?`

`4. Tumaini linalobadilisha hutoka mbinguni. Hii inamaanisha kwamba tunaweza kuombea tumaini kuletwa maishani mwa kila mmoja wetu. Tumia muda fulani kuwaombea wale ambao tumaini lao limekuwa likisitasita hivi karibuni, ili tumaini liweze kufanywa upya. Zaidi ya hilo, tunaweza kuwafanyia nini wengine ambao wako katika hali ya kukaribia kukata tamaa ya kupata tumaini?`

`5. Ikiwa kuna aliye tayari, mwombe asimulie kuhusu wakati kukata tamaa na majaribu vilimfanya apoteze tumaini na imani. Nini kilimfanya ageuke? Tunaweza kushirikishana nini kinachoweza kusaidia tunapokuwa katika nyakati za mashaka na kukata tamaa?`