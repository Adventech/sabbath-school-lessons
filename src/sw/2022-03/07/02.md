---
title:  Mtazamo Mpana
date:  07/08/2022
---

Tunapokuwa katika maumivu, ni rahisi sana kudhani kwamba kinachotutokea ndicho pekee kilicho muhimu. Lakini kidogo kuna taswira pana kuliko “mimi” pekee (Tazama Ufu. 12:7, Rum. 8:22).

`Soma Habakuki 1:1-4. Habakuki alikabiliwa na nini?`

Unaweza kutegemea kwamba Mungu angesema kitu kama, “Hilo linatisha kabisa, Habakuki; ngoja nije nikusaidie mara moja.” Lakini jibu la Mungu ni kinyume. Anamwambia kwamba hali ingekuwa mbaya zaidi. Soma hili katika Habakuki 1:5-11.

Israeli alipelekwa utumwani na Waashuru, lakini Mungu anaahidi kwamba baya zaidi linakuja: Wababeli sasa watawachukua mateka watu wa Yuda. Habakuki anapaza sauti tena katika fungu la 12-17, (Habakuki 1:12—17) na kisha anasubiri Mungu atakachokisema.

`Ni kwa vipi utangulizi wa Mungu kwa uangamivu wa Babeli ulioahidiwa katika Habakuki 2:2, 3 unaleta tumaini?`

Habakuki 2 ni ahadi ya Mungu ya uangamivu wa Wababeli. Waebrania 10:37 inanukuu Habakuki 2:3, udokezaji wa matumizi ya kimasihi kwa ahadi hii katika wakati ujao. Kwa uhakika ule ule ambao uangamivu wa Babeli uliahidiwa, vivyo sisi pia tuna uhakika wa uangamivu wa “Babeli Mkuu” (Ufu. 18:2).

Habakuki alikuwa amenaswa katikati ya uovu mkuu uliokuwa umemzunguka na ahadi ya Mungu ya baya zaidi ambalo lingekuja. Lakini, hapa ndipo tunapojikuta hasa katika historia ya wokovu. Uovu mkuu unatuzunguka, lakini Biblia inatabiri kwamba baya zaidi linakuja. Ufumbuzi wa kuishi kuendelea kuishi kwa Habakuki ulikuwa kwamba aliletwa kuiona taswira yote. Kwa hiyo, katika sura ya 3 anaweza kuomba ombi la kushangaza la sifa kwa sababu ya kile Mungu atakachokifanya kwa wakati ujao.

`Soma Habakuki 3:16-19. Habakuki anatambulisha nini kama sababu zake kwa ajili ya tumaini? Ni lipi tumaini la watu wa Mungu tunapoyasubiri matukio ya mwisho ya kiunabii kutokea? Unawezaje kulifanya hili tumaini kuwa lako binafsi?`