---
title:  Tumaini Lisiloharibika
date:  06/08/2022
---

### Somo la Juma Hili
Hab. 1:1-4, Ayu. 38-41, Isa. 41:8-14, Yer. 29:1—10, Ebr. 12:1-13.

> <p>Fungu la Kukariri</p>
> “Na tumaini halitahayarishi; kwa maana pendo la Mungu limekwisha kumiminwa katika mioyo yetu na Roho Mtakatifu tuliyepewa sisi” (Warumi 5:5).

Unapokuwa kanisani umezungukwa na watu wanaotabasamu, ni rahisi kiasi gani kuzungumzia na kuimba juu ya tumaini. Lakini tunapojikuta ndani ya kalibu, tumaini daima halionekani kuwa rahisi sana. Hali ya mambo inapotusonga pote, tunaanza kuhoji kila kitu, hasa hasa hekima ya Mungu.

Katika moja ya vitabu vyake, C. S. Lewis anaandika kuhusu simba wa kufikirika. Akitaka kumwona huyu simba, mtu mmoja anauliza ikiwa kuna usalama kwa huyo simba. Huyo mtu anaambiwa kwamba hakuko salama, “lakini ni mwema.”

Ingawa daima hatumwelewi Mungu na anaonekana kutenda mambo yasiyotabirika, hiyo haimaanishi kwamba Mungu yu kinyume chetu. Inamaanisha tu kwamba bado hatuna picha kamili. Lakini tunapambana na wazo kwamba ili tuwe na amani, imani, na tumaini, lazima Mungu aeleweke na kutabirika. Anapaswa kuwa, kwa kufikiri kwetu, “salama.” Kwa namna hiyo, tunajiandaa kwa ajili ya kuvunjika moyo.

_Juma Hili kwa Mtupo wa Jicho: Ni kwa vipi uelewa wetu wa tabia ya Mungu unatusaidia kudumisha tumaini ndani ya kalibu?_

_ Jifunze somo hili kwa maandalizi ya Sabato ya Agosti 13._