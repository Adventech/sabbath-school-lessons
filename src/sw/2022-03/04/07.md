---
title:  Jifunze zaidi
date:  22/07/2022
---

_Soma Ellen G. White, “God Promises Us a New Heart of Flesh” (Mungu Anatuahidi Moyo Mpya wa Nyama), uk. 100, katika Sons and Daughters of God;

“ ‘To meet the Bridegroom’ ” (Kumlaki Bwana Harusi), uk. 405-421, katika Christ’s Object Lessons;

“The Time of Trouble” (Wakati wa Taabu), uk. 613-634, katika Great Controversy. _

Ujenzi wa tabia ndiyo kazi muhimu zaidi waliyokabidhiwa wanadamu; na kamwe ujifunzaji wake haujawahi kuwa muhimu sana kama sasa. Kamwe hakijawahi kuwepo kizazi kinachotakiwa kukabiliana na masuala ya maana sana kama hiki; kamwe vijana wa kike na wa kiume hawajawahi kukabiliwa na hatari kubwa kama inavyowakabili leo.” _—Ellen G. White, Education, uk. 225._

“Katika mfano, wanawali wapumbavu wanawakilishwa kama wanaoomba mafuta, na kushindwa kuyapata. Hii ni ishara ya wale ambao hawajajiandaa kwa kujenga tabia ili kustahimili wakati wa zahama. Ni kana kwamba wanapaswa kwenda kwa majirani zao na kusema, Nipe tabia yako, vinginevyo nitapotea. Wale waliokuwa wenye busara hawawezi kumimina mafuta yao katika taa zinazofifia za wanawali wapumbavu. Tabia haiwezi kuhamishwa. Hainunuliwi au kuuzwa; inapaswa kujengwa. Bwana amempatia kila mmoja nafasi ya kupata tabia ya haki katika saa za rehema; lakini hakutoa njia ambayo wakala mmoja wa kibinadamu anaweza kumpatia mwingine tabia ambayo ameijenga kwa kupitia uzoefu mgumu, kwa kujifunza masomo kutoka kwa Mwalimu Mkuu, ili aweze kudhihirisha uvumilivu katika majaribu, na kutendea kazi imani ili aweze kuhamisha milima ya yasiyowezekana.” _—Ellen G. White, The Youth Instructor, Jan. 16, 1896._

**Masawali ya Kujadili**

`1. “Kujenga tabia” kunamaanisha nini? Unawezaje kufanya jambo hili? Ni kiasi gani cha kipaumbele kinachoonekana kuwa ni kujenga tabia kunawezekana katika maisha yako mwenyewe na jumuiya yako ya kanisa?`

`2. Somo la Alhamisi lilizungumzia wajibu muhimu wa jamii katika maisha ya Mkristo. Ni kwa namna gani kanisa lako mahalia linatenda kazi vizuri kama mwili wa Kristo? Ni kwa namna gani mnamwakilisha Bwana vizuri kama jumuia? Kama darasa, zungumzia kile mnachoweza kufanya ili kufanya vizuri zaidi.`

`3. Kama darasa, zungumzia swali la kwa nini kujenga tabia ni muhimu, hata kama tunaokolewa kwa imani pekee katika Yesu. Ikiwa haki yake na tabia yake kamilifu ndivyo vinavyotuokoa, kwa nini basi tunahitaji kujenga tabia?`

`4. Helen Keller, aliyekuwa kiziwi na kipofu tangu umri wa utotoni, aliandika, “Tabia haiwezi kujengwa katika raha na utulivu. Kupitia uzoefu tu wa majaribu na mateso ndipo nafsi inaweza kutiwa nguvu, njozi kuwekwa wazi, lengo linatiwa tumaini, na mafanikio kupatikana.” *—Leadership, vol. 17, no. 4. Je, unakubali? Jadili uhusiano kati ya tabia, mateso, na pambano kuu.`