---
title:  Kuuona Uso wa Mfua Dhahabu
date:  16/07/2022
---

### Somo la Juma Hili
Mt. 5-16, 1 Kor. 4:9, Efe. 3:10, Ayu 23:1-10, Mt. 25:1-12, Dan. 12:1-10, Efe. 4:11-16.

> <p>Fungu la Kukariri</p>
> “Lakini sisi sote, kwa uso usiotiwa utaji, tukiurudisha utukufu wa Bwana, kama vile katika kioo, tunabadilishwa tufanane na mfano uo huo, toka utukufu hata utukufu, kama vile kwa utukufu utokao kwa Bwana, aliye Roho” (2 Wakorintho 3:18).

Amy Carmichael alipeleka kundi la watoto kwa mfua dhahabu wa kienyeji huko India. Katikati ya moto wa mkaa kulikuwa na kigae cha paa kilichokunjwa. Katika kigae kulikuwa na mchanganyiko wa chumvi, ukwaju, na vumbi la tofali. Ndani ya mchanganyiko huu iliwekwa dhahabu. Moto ulipoteketeza mchanganyiko huu, dhahabu ilikuwa safi zaidi.

Mfua dhahabu alitoa dhahabu kwa kutumia koleo na, ikiwa haikuwa safi kiasi cha kutosha, aliirudisha katika moto tena kwa mchanganyiko mpya. Lakini kila mara dhahabu iliporudishwa, moto ulizidishwa. Kundi lile la watoto liliuliza, “Unajuaje kwamba dhahabu imekuwa safi?” Alijibu, “Ninapoiona sura yangu kwenye dhahabu.” _—Amy Carmichael, Learning of God (Fort Washington, PA: 12 Christian Literature Crusade, 1989), uk. 50._

Mungu anataka kutusafisha, kututakasa kama vile dhahabu, kutubadilisha tubebe sura Yake. Hilo ni lengo la kustaajabisha, na inastaajabisha zaidi kwamba tabia kama ya Kristo inajengwa ndani yetu pale tu tunapopita katika kalibu za maisha.

_Juma Hili kwa Mtupo wa Jicho: Mateso yana kazi gani katika mchakato wa utakasaji? Tunaelewaje yote hii katika muktadha wa pambano kuu?_

_Jifunze somo hili kwa maandalizi ya Sabato ya Julai 23._