---
title:  “Kwa Sura Yake”
date:  17/07/2022
---

> <p></p>
> “Maana wale aliowajua tangu asili, aliwachagua tangu asili wafananishwe na mfano wa Mwana wake, ili yeye awe mzaliwa wa Kwanza miongoni mwa ndugu wengi” (Rum. 8:29).

Hapo mwanzo, Mungu alituumba kwa sura yake (Mwa. 1:27), lakini sura hiyo imeharibiwa na dhambi.

Ni wazi: sisi sote tumeharibiwa na dhambi (Rum. 3:10-19). Lakini, shauku ya Mungu ni kuturejesha kwa kile ambacho tungepaswa kuwa hapo kwanza. Hapa ndipo fungu letu la leo linapofaa. Linafunua mpango wa Mungu kwamba wale wanaosalimisha maisha yao kwa Roho Mtakatifu wanaweza “kufananishwa na mfano wa Mwana Wake” (Rum. 8:29),

Lakini kuna upande mwingine. “Sura ile ile ya Mungu inapaswa kuzalishwa kwa wanadamu. Kumheshimu Mungu, kumheshimu Kristo, inahusishwa katika ukamilifu wa tabia za watu Wake.”_—Ellen G. White, The Desire of Ages, uk. 671._

Unaelewaje kile Ellen G. White anachotuambia katika nukuu hapo juu? Tazama pia

`Ayu. 1,`

`Mt. 5:16,`

`1 Kor. 4:9,`

`Efe. 3:10.`

Kama Wakristo, hatupaswi kamwe kusahau kwamba tupo katikati ya sakata la kiulimwengu. Pambano kuu kati ya Kristo na Shetani linajifunua pote kutuzunguka. Pambano linachukua sura nyingi na linadhihirishwa kwa njia nyingi. Na ingawa mengi yamefichika, tunaweza kuelewa kwamba, kama wafuasi wa Kristo, tuna sehemu ya kufanya katika sakata hili na tunaweza kuleta heshima kwa Kristo kupitia maisha yetu.

`Fikiria uko katika eneo la uwanja mkubwa. Umekaa katika benchi na upande mmoja ni viumbe wa mbinguni waaminifu kwa Bwana: upande mwingine ni viumbe walioanguka pamoja na Lusifa. Ikiwa maisha yako kwa saa 24 zilizopita yangeoneshwa katika uwanja huo, upande gani ungekuwa na mengi ya kushangilia? Jibu lako linakwambia nini juu yako wewe mwenyewe?`