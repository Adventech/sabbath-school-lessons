---
title:  Maneno ya Mwisho ya Yesu
date:  19/07/2022
---

Yesu alikuwa Yerusalemu, wakati akikaribia kufa. Kwa mujibu wa Injili ya Mathayo, saa ya mwisho ya Yesu kufundisha kabla ya Pasaka aliitumia katika kuwaambia wanafunzi wake mifano, ikiwa ni pamoja na ile iliyohusu wanawali kumi na kondoo na mbuzi. Visa hivi vinahusiana na jinsi tunavyopaswa kuishi tunapomsubiri Yesu aje. Hivyo kufaa kwake hata leo—tukiwa tumezingirwa na utimilifu wa ishara za kuja kwa Yesu kulikokaribia sana —ni kwa maana sana kuliko wakati wowote ule.

Katika mfano wa wanawali kumi (Mat. 25:1-12), wafafanuzi wengi wanasisitiza kwamba mafuta ni ishara ya Roho Mtakatifu. Ellen G. White anakubaliana nao, lakini pia anasema kwamba mafuta haya ni ishara ya tabia na hicho ni kitu ambacho hakuna mtu anayeweza kutupatia.

`Soma mfano huo. Je! Ni kwa njia zipi maana ya kisa inabadilika, kutegemeana na ikiwa unayaona mafuta kama ishara ya Roho Mtakatifu au kuwa ni tabia? Kisa hiki kina maana gani kwako ikiwa mafuta yanamwakilisha Roho Mtakatifu au tabia kama ya Yesu?`

Roho Mtakatifu: ................

Tabia: .................................

`Soma mfano wa kondoo na mbuzi katika Mathayo 25:31-46. Ni vigezo vipi vinatumika katika kutenganisha kondoo na mbuzi?`

Zingatia kwamba mfalme anatenganisha kondoo na mbuzi kwa msingi wa kazi zao, tabia zao. Ingawa Yesu hafundishi wokovu kwa matendo hapa, tunaweza kuona jinsi kujenga tabia kulivyo muhimu katika mpango wa wokovu na jinsi ambavyo wale wanaookolewa kwa kweli na Kristo watauakisi huo wokovu kupitia maisha na tabia zao.

`Imesemwa kwamba “tabia ni vile mtu alivyo akiwa gizani.” Wewe ni mtu wa namna gani wakati hakuna mtu anayekuona? Jibu linakwambia nini kuhusu mabadiliko unayohitaji kufanya?`