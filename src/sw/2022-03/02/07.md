---
title:  Jifunze zaidi
date:  08/07/2022
---

_Soma Ellen G. White, “Effectual Prayer,” katika Signs of the Times, Nov. 18, 1903; Ellen G. White Comments, uk. 1182, katika The SDA Bible Commentary, vol. 4; “God Permits Trial and Affliction to Purify Me,” uk. 92, katika My Life Today._

“Yeye asomaye mioyo ya wanadamu anazijua tabia zao vizuri kuliko wao wenyewe wanavyojua. Anaona kwamba wengine wana uwezo na wepesi wa kuhisi ambavyo, vikielekezwa kwa usahihi, vinaweza kutumiwa kwa ajili ya kuendeleza kazi Yake. Kwa majaliwa yake anawaleta watu hawa katika nafasi mbalimbali na mazingira tofauti tofauti ili waweze kutambua katika tabia yao dosari ambazo zimekuwa zikijificha kwao wasijue. Anawapatia nafasi kuzisahihisha hizi dosari, na kufanya wafae kwa ajili ya utumishi wake. Daima anaruhusu moto wa mateso kuwashambulia ili waweze kutakaswa.”_—Ellen G. White, The Ministry of Healing, uk. 471._

**Masawali ya Kujadili**

`1. Inaweza kuwa vigumu kwa kweli tunapovuna matokeo ya dhambi yetu. “Je, nitaweza kweli kupatanishwa na Mungu tena?” tunauliza. Ahadi zipi Mungu anazitoa zinazoweza kututia shime tustahimili katika nyakati kama hizo na kutokata tamaa? (Tazama Paulo anachoandika baadaye katika Warumi 5:1-11.) Unaweza kumwambia nini mtu ambaye anauliza swali hili hili?`

`2. Ellen G. White anamaanisha nini kwa “majaliwa Yake”? Hili linafanyaje kazi? Unajuaje wakati jambo linapotokea kwa majaliwa ya Mungu? Matendo yapi ya “majaliwa” ya Mungu yamesababisha majaribu katika maisha yako mwenyewe? Kama darasa, jadili mlichojifunza kwa wakati huu. Unawezaje kumsaidia mtu mwingine anayeshangaa ikiwa tukio fulani kwa kweli ni “majaliwa Yake”?`

`3. Ikiwa unamfahamu mtu fulani anayepitia uzoefu wa kalibu sasa hivi, je, ni muhimu, au je, inapaswa kuwa muhimu kujua, kilichousababisha? Yaani, unapaswa kuoneshaje mwitikio kwa huyu mtu na mateso yake, pasipo kujali kilichoisababisha?`

`4. Kijana Mkristo anayeishi Amerika ya Kusini alipitia jaribu kali. Lilipokwisha, alihamia Ulaya na baadaye akampa mtu fulani maoni, “Niliacha maiti yangu huko Amerika ya Kusini.” Hilo linamaanisha nini? Kwa nini sisi sote, kwa maana hiyo, tunapaswa kuacha maiti yetu mahali fulani? Majaribu yana kazi gani katika mchakato huo?`

`5. Kama darasa, pangeni ziara ya kwenda hospitalini au mahali fulani mnapoweza kutoa msaada, faraja, na kuwapa matumaini wale ambao, kwa sababu yo yote ile, wamo kalibuni.`