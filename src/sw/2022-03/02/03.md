---
title:  Kalibu za Shetani
date:  04/07/2022
---

> <p></p>
> “Mwe na kiasi na kukesha; kwa kuwa mshitaki wenu Ibilisi, kama simba angurumaye, huzunguka-zunguka, akitafuta mtu ammeze” (1 Pet. 5:8)

`Soma fungu hapo juu. Tunapata ujumbe gani hapo? Jiulize, “Ninayachukuliaje haya maneno kwa uzito?” Ni mambo gani unayofanya maishani mwako yanayoonesha kwamba unayachukulia kwa uzito?`

Je, umewahi kumtazama simba mwenye njaa? Anaogofya kwa sababu unajua anaweza kukamata na kula cho chote anachotaka. Petro anasema kwamba Shetani anazungukazunguka kwa namna hiyo. Tunapotazama pande zote, tunaweza kuona matokeo ya shauku yake ya kuua. Kifo, mateso, na upotovu na mmomonyoko wa maadili na kanuni vipo kila mahali. Hatuwezi kuepuka kuona kazi ya Shetani.

`Soma 1 Petro 5:8-11. Wakristo wanapaswa kuitikiaje kuzungukazunguka kwa Shetani? Mungu anaahidi kufanya nini kwa wale wanaoteseka? 1 Pet. 5:10.`

Petro anayaandika haya maneno katika muktadha wa kujibu mashambulizi ya Shetani kwa imani ya Kikristo. Lakini kama tulivyosema, Shetani yuko kazini kwa njia nyingi mbalimbali. Na ingawa tunapaswa kujihadhari na uhalisi na nguvu ya adui yetu, kamwe tusikatishwe tamaa, kwa kuwa daima tunapaswa kukumbuka kwamba Yesu amemshinda Shetani, kwamba Shetani ni adui aliyeshindwa, na kwamba kwa kadri tunavyodumu kuwa na mahusiano na Yesu, kadri tunavyomshikilia kwa imani, kamwe hatuwezi kushindwa. Kwa sababu ya msalaba, ushindi wa Kristo ni ushindi wetu.

`Fikiria kuhusu njia zingine ambazo Shetani anazitumia kusababisha maumivu. Kusoma 1 Petro 5:8-11 kunatusaidiaje kushughulika na maumivu makali tunayoyapitia kwa sababu ya majaliwa yetu kwa kuishi katika ulimwengu uliojaa dhambi ambamo Shetani anasababisha uharibifu mkubwa?`