---
title:  Kalibu ya Mchungaji
date:  25/06/2022
---

### Somo la Juma Hili
Zaburi 23, Rum. 12:18-21.

> <p>Fungu la Kukariri</p>
> Hunihuisha nafsi yangu; na kuniongoza Katika njia za haki kwa ajili ya jina lake” (Zaburi 23:3).

Sophie aliegemea mlango wa chumba chake na kuteleza hadi sakafuni. Machozi yalikuwa yakitiririka haraka, na ulikuwa muda kitambo tu kabla ya kulia kwa huzuni. “Anawezaje? Anawezaje!” Sophie alikuwa amepokea taarifa iliyokuwa inavunja moyo wake. Mtu aliyedhani ni rafiki, mtu aliyemheshimu na kumwamini, alikuwa anasambaza umbea wa kutisha kumhusu ili kuharibu sifa yake na kazi aliyokuwa akiifanya. Akinyakua Biblia kutoka kitandani, alijikuta akitazama maneno anayoyafahamu sana: “Hunihuisha nafsi yangu; na kuniongoza Katika njia za haki kwa ajili ya jina lake. Naam, nijapopita kati ya bonde la uvuli wa mauti, Sitaogopa mabaya; Kwa maana Wewe upo pamoja nami, Gongo lako na fimbo yako vyanifariji” (Zab. 23:3, 4).

“Hakika hili haliwezekani!” alijisemea kwa ghafla. Lakini mantiki ilionekana kutokuepukika. Mchungaji katika Zaburi alikuwa akiwaongoza kondoo wake katika njia za haki, lakini njia hizi hizi pia zilionekana kupitia katika bonde la uvuli wa mauti. Je, yawezekana hata huu usaliti mchungu toka kwa rafiki, bonde hili la giza, linaweza kutumiwa na Mungu kumwelekeza katika haki?

_Juma hili kwa Mtupo wa Jicho: Ni nyakati zipi umekua zaidi kiroho—katika nyakati rahisi au ngumu?_

_Jifunze somo la juma hili kwa maandalizi ya Sabato ya Julai 2_