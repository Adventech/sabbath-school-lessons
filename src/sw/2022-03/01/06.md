---
title:  Ahadi ya Hakika kwa Ajili ya Safari
date:  30/06/2022
---

> <p></p>
> “Hakika wema na Jadhili zitanifuata siku zote za maisha yangu; nami nitakaa nyumbani mwa Bwana milele” (Zab. 23:6).

Tunapokuwa bondeni au kuzungukwa na maadui, wakati mwingine tunajaribiwa kuamini kwamba tumeachwa peke yetu. Mara nyingi haionekani kana kKwamba kuna chochote ambacho Mungu amekuwa akifanya; tunatoa hoja kwamba ikiwa angekuwa anasaidia, kwanza kabisa, tusingekuwa katika hali hii. Lakini Daudi, ni bayana, halioni kwa namna hii.

`Licha ya majaribu yake, ni mambo gani mawili ambayo Daudi anayasema katika Zaburi 23:6 ambayo ana uhakika nayo? (Tazama pia Efe. 1:4; 2 Pet. 1:10; Ebr 11:13-15).`

Tafsiri zingine zinasema kwamba wema na upendo usiokoma (ahadi ya Mungu Mungu wa agano) “zitanifuata” siku zote za maisha yangu. Hata hivyo, kitenzi cha awali kina nguvu zaidi, na fungu linapaswa kusomeka kwamba wema na upendo usiokoma “zitanifuata” siku zote za maisha yangu. (Kwa kweli, ni kitenzi kile kile cha Kiebrania kilichotumika katika mafungu kama vile Mwanzo 14:14, Yoshua 10:19, na 1 Samweli 25:29, ambapo wazo la “ufuatiaji’’ liko wazi sana.

`Unapata taswira gani akilini mwako ukifikiria juu ya wema na upendo usiokoma “vikikufuata”? Unadhani Daudi alimaanisha nini kutuambia kuhusu Mungu kwa kuelezea utunzaji wa Mungu kwetu kwa namna hii?`

Haidhuru bonde lina kina kiasi gani au ni jinsi gani maadui wanavyozidi kukusonga, uhakika wa wema wa Mungu na upendo usiokoma na uhakika wa uongozi wake hadi mwisho wa safari yetu havina mashaka. Kama mawazo haya yalimtegemeza Yesu Kalvari, tunapaswa kujipa moyo, vile vile.

Kuna nyakati, hata hivyo, wale tunaowajali wamejawa maswali. Kama Daudi njia bora ya kushughulikia mambo haya mara nyingi si kwa maelezo ya kiteolojia ya kile Mungu anachoweza kutenda. Badala yake, kama Daudi anavyoonesha katika Zaburi 23:6, ni kupitia uthibitisho, kusimulia usadikisho binafsi, wa ukweli kuhusu Mungu wetu.

`Kuna ushahidi gani kutokana na ufahamu wako binafsi wa Mungu unaoweza kuelezea uhakika kwamba wema wake na upendo usiokoma zinatufuata? Ni ushahidi gani unaoweza kuongezea kutoka katika Biblia? Unawezaje kushiriki hili na wale wanaoweza kuwa wanahoji uhakika wa utunzaji wa Mungu? Ni kwa namna gani msalaba ni mfano mkubwa zaidi wa huku “kufuatwa’’?`