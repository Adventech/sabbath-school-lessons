---
title:  Jifunze zaidi
date:  01/07/2022
---

_Soma Ellen G. White, “Missionaries in the Home,” uk. 143, katika Testimonies for the Church, vol. 4; “The Divine Shepherd,” uk. 476—484, katika The Desire of Ages._

“Wale ambao hatimaye watakuwa washindi watakuwa na vipindi vya mashaka na majaribu ya kutisha katika maisha yao ya kidini; lakini haiwapasi kuutupa ujasiri wao, kwa kuwa hii ni sehemu ya nidhamu yao katika shule ya Kristo, na ni ya muhimu ili uchafu wote uondolewe. Inampasa mtumishi wa Mungu kustahimili kwa ujasiri mashambulizi ya adui, dhihaka zake za kutisha, na inampasa kushinda vikwazo vyote ambavyo Shetani ataviweka njiani mwake....

“Lakini ukidumu kutazama juu, siyo chini kwenye matatizo yako, hautazimia njiani, punde utamwona Yesu akiunyoosha mkono wake ili akusaidie, na unachopaswa kufanya ni kumpa mkono wako kwa imani sahili, na kumwachia akuongoze. Unapokuwa na imani, unakuwa na tumaini. ...

“Utapata msaada wa Kristo utakaokuwezesha kujenga tabia madhubuti, iliyo linganifu, tabia takatifu. Shetani hawezi kuizima nuru ing’aayo kutoka katika tabia kama hiyo. Mungu ametupatia karama Yake iliyo bora kuliko zote, Mwana Wake wa pekee, kutuinua, kutuadilisha, na kutuwezesha tufae, kwa kutuvika ukamilifu wa tabia Yake mwenyewe, Kuishi katika ufalme wake.” _—Ellen G. White, Messages to Young People, uk. 63, 64._

**Masawali ya Kujadili**

`1. Ni kwa kiwango gani umekuwa ukitambua kwamba “mfadhaiko wa kutisha na majaribu” yanayokuja maishani mwako kwa kweli yanaweza kuwa sehemu ya “nidhamu yako Katika shule ya Kristo’’?`

`2. Ni kwa vipi msaada wetu, faraja, na kutia shime kwa wale walio bondeni vinaweza kuwa sehemu ya njia ya Mchungaji kuwatoa watu katika matatizo yao? Ni mambo gani Kama kanisa mnaweza kufanya ili kuweza kutumiwa vema na Bwana kuwasaidia wahitaji?`

`3. Katika darasa, zungukia kila mmoja ukimpa nafasi ya kuzungumzia kuhusu jinsi wema na fadhili “zilivyomfuata”. Unawezaje kujifunza kutokana na uzoefu wa kila mmoja?`

`4. Fikiria kuhusu saa za mwisho za maisha ya Kristo, alipoingia katika Kalibu. Kutokana na kile unachoweza kuelezea, kutoka katika Biblia au Ellen G. White (Tumaini la Vizazi Vyote ni rejea bora), Yesu aliwezaje, katika ubinadamu wake, Kustahimili? Tunaweza kujifunza nini kutokana na mfano wake kwa ajili yetu wenyewe katika kalibu yoyote tunayoikabili, vile vile?`