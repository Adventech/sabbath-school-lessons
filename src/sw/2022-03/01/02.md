---
title:  'Mwongozi Katika Safari: Mchungaji'
date:  26/06/2022
---

> <p></p>
> “Bwana ndiye mchungaji wangu, Sitapungukiwa na kitu’’ (Zab. 23:1)

Watoto fulani waliambiwa kuchora picha ya Mungu. Bila kinzano, kila mmoja alichora picha ikiwa na moyo mahali fulani ndani yake. Walipoulizwa kwa nini, walisema kwa kauli moja kwamba Mungu ni upendo. Ilikuwa ni rahisi tu hivyo.

Ni rahisi kuwa na mtazamo mzuri juu ya Mungu na makusudi yake wakati kila kitu kinakwenda vyema. Lakini kadri tunavyozeeka na maisha yanakuwa magumu zaidi na kutatanisha zaidi, mtazamo wetu kuhusu Mungu mara nyingi hubadilika. Mungu habadiliki, kwa hakika (Ebr. 13:8, Yak. 1:17); lakini sisi tunabadilika.

Kwa sababu mtindo wa maisha ya kichungaji ya watu wa nyakati za Agano la Kale, Zaburi 23 inatumia taswira ya mchungaji kuelezea jinsi Mungu anavyotujali. Kielelezo cha mchungaji kinatumika kumwakilisha Mungu—katika Agano la Kale na Jipya pia. Ni mfano wa ajabu na usioweza kubadilika, pia. Kabla hatujaitazama Zaburi 23, hebu tuchunguze jinsi waandishi tofauti tofauti wa Biblia wanavyoelewa kazi sifa za Mchungaji kote Katika Biblia.

**Unajifunza nini kuhusu Mchungaji kutokana na Kila moja ya mafungu yafuatayo?**

`Isa. 40:11`

`Yer. 23:3, 4`

`Eze. 34:12`

`Yn. 10:14-16`

`1 Pet. 2:25`

**Sasa geukia Zaburi 23. Mchungaji anafanya nini ili kuwatunza kondoo Wake?**

`Zab. 23:2 `

`Zab. 23:3`

`Zab. 23:4`

`Zab. 23:5`

`Zab. 23:6`

`Inamaanisha nini kwako kujua kwamba kuna Mtu kama huyu anayekujali? Unawezaje Kutumia taswira hii kumtia shime mtu ambaye mtazamo wake kwa Mungu umetiwa giza kwa sababu ya mapamabano yake binafsi, haidhuru yaweje?`