---
title:  Siku za Awali
date:  18/09/2022
---

Maandiko yanatupa taarifa kidogo sana juu ya miaka ya awali ya Yesu, Mafungu machache, hata hivyo, yanatuambia kitu fulani kuhusu hali hizo na aina ya ulimwengu ambao Mwokozi aliingia.

`Soma Luka 2:7, 22-24 (tazama pia Law. 12:6-8) na Mathayo 2:1-18. Tunaona nini katika mafungu haya kinachotupatia ishara ya aina ya maisha aliyokabiliana nayo Yesu tangu mwanzo?`

Ni kweli, Yesu hakuwa mtu wa kwanza kuishi katika umaskini au kuwakabili wale waliotaka kumwua, hata tangu umri mdogo. Hata hivyo, kuna kipengele kingine kinachotusaidia kuelewa upekee wa kile Kristo alichoteswa nacho nyakati za awali.

`Soma Yohana 1:46. Hili linaongeza kipengele gani kutusaidia kuelewa ni mateso gani ambayo Yesu alikabiliana nayo akiwa mdogo?`

Ukiondoa Adamu na Hawa kabla ya Anguko, Yesu ndiye mtu pekee asiye na dhambi aliyepata kuishi duniani. Katika usafi wake, katika kutokuwa kwake na dhambi, alizama katika ulimwengu wa dhambi. Yalikuwa ni mateso kiasi gani, hata akiwa kama mtoto, kwa ajili ya nafsi yake safi kugusana na dhambi daima. Hata katika ugumu wetu kwa sababu ya dhambi, sisi wenyewe mara nyingi tunaepukana na mwelekeo wa dhambi na maovu yanayotia kinyaa. Hebu fikiria jinsi ilivyokuwa kwa Kristo, ambaye nafsi yake ilikuwa safi, ambaye hakuchafuliwa hata kidogo na dhambi. Fikiria tofauti kubwa kati Yake na wengine waliomzunguka katika jambo hilo. Ni lazima lilikuwa na maumivu makali sana kwake.

`Jiulize, “Je, Mimi ni mwepesi kiasi gani kuhisi uwepo wa dhambi zinazotuzunguka pote? Je! zinanisumbua, au nimekuwa sugu kwazo?” Ikiwa umekuwa sugu kwazo, je,! Inaweza kuwa ni kwasababu ya mambo unayosoma, kutazama, au hata kufanya Tafakari.`