---
title:  Yesu Ndani ya Kalibu
date:  17/09/2022
---

### Somo la Juma Hili
Lk. 2:7, 22-24; Mt. 2:1-18; Yn. 8:58, 59; Lk. 22:41-44; Mt. 27:51, 52; Rum. 6:23, Tit. 1:2.

> <p>Fungu la Kukariri</p>
> “Na kama saa tisa, Yesu akapaza sauti yake kwa nguvu akisema, Eloi, Eloi, lama sabakthani? Yaani, Mungu wangu, Mungu wangu, mbona umeniacha?” (Mathayo 27:46).

Kila tunapolitazama suala la mateso, swali linakuja: Je, dhambi na mateso vilianzaje? Kupitia ufunuo wa kiungu tuna majibu mazuri: Viliinuka kwa sababu viumbe huru walitumia vibaya uhuru ambao Mungu alikuwa amewapa. Hili linazaa swali jingine: Je, Mungu alijua kabla kwamba viumbe hawa wangeanguka? Ndiyo, lakini ni wazi alifikiri ilikuwa, kama C. S. Lewis alivyoandika, “inastahili kuweka rehani.”

Inastahili kuweka rehani? Kwa ajili ya nani? Kwa ajili yetu, wakati Mungu anakaa mbinguni katika kiti chake cha enzi? Sivyo. Uhuru wa viumbe wake wenye akili ulikuwa mtakatifu sana kiasi kwamba, badala ya kutunyima uhuru, Mungu alistahimili uzito wa mateso yaliyosababishwa na kutumia vibaya uhuru huo. Na tunayaona mateso haya katika maisha na kifo cha Yesu, ambaye, kupitia mateso Katika miili yetu, ametengeneza vifungo kati ya mbingu na dunia vitakavyodumu milele.

_Juma Hili kwa Mitupo wa Jicho: Kristo alipitia mateso gani kwa niaba yetu? Tunaweza kujifunza nini kutokana na mateso Yake?_

_Jifunze somo hili kwa maandalizi ya Sabato ya Septemba 24._