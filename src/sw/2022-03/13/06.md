---
title:  Mungu Anayeteseka
date:  22/09/2022
---

Tunaweza kuizoea vilevile: ilimradi tuko hapa, katika ulimwengu huu, tutateseka. Kama viumbe walioanguka, ni hatima yetu. Hakuna kitu katika Biblia kinachotuahidi cho chote tofauti na hicho. Kinyume chake ...

`Mafungu yafuatayo yana nini cha kutuambia kuhusu mada tunayoijadili? Mdo. 14:22, Flp. 1:29, 2 Tim. 3:12.`

Hata hivyo, katikati ya mateso yetu, tunapaswa kukumbuka mambo mawili.

Kwanza, Kristo, Bwana wetu, ameteseka vibaya zaidi kuliko ambavyo ye yote kati yetu anaweza kuteseka. Msalabani, “ameyachukua masikitiko yetu na kujitwika huzuni zetu” (Isa. 53:4); tunachokijua kama watu binafsi tu, aliteseka mahali petu sote, kwa ajili yetu sote, Yeye asiyejua dhambi alifanyika “dhambi kwa ajili yetu” (2 Kor 5:21), kuteseka kwa namna ambayo sisi, kama viumbe wenye dhambi, tusingeweza kufikiria.

Lakini pili, tunapoteseka, tunapaswa kukumbuka matokeo ya mateso ya Kristo, yaani, kile tulichoahidiwa kupitia kile Kristo alichotutendea.

`Soma Yohana 10:28, Warumi 6:23, Tito 1:2, na 1 Yohana. 2:25. Tumeahidiwa nini?`

Haidhuru mateso yetu hapa yaweje, tunamshukuru Yesu, shukrani kwa kubeba kwake ndani Yake adhabu ya dhambi zetu, shukrani kwa utoaji mkuu wa injili—kwamba kwa imani sisi tunaweza kusimama wakamilifu katika Yesu sasa hivi—tuna ahadi ya uzima wa milele.

Tuna ahadi kwamba kwa sababu ya kile Kristo alichofanya, kwasababu ya utimilifu na ukamilifu maisha yake makamilifu na dhabihu kamilifu, kuwepo kwetu hapa, kulikojaa uchungu, kukatishwa tamaa, na upotevu, ni kama tu nuru inayomulika ghafla, na kutoweka mara, ukilinganisha na umilele unaotusubiri, umilele katika mbingu mpya na nchi mpya, isiyo na dhambi, mateso, na kifo. Na yote haya tumeahidiwa na kuhakikishwa kwetu sababu tu ya Kristo na kalibu aliyoingia ili siku moja, akija upesi, apate kuona “mazao ya taabu Yake na kuridhika (Isa. 53:11).

`null`