---
title:  Mungu Aliyesulubiwa
date:  21/09/2022
---

Kifo kwa kusulubishwa kilikuwa moja ya adhabu za kikatili zaidi ambayo Warumi walimpa mtu ye yote. Kilichukuliwa kuwa njia mbaya zaidi ya kufa. Hivyo, inatisha kiasi gani kwa mtu ye yote kuuawa kwa njia hiyo, hasa Mwana wa Mungu! Yesu, ni lazima tukumbuke daima, alikuja katika mwili wa kibinadamu kama wa kwetu. Kati ya mapigo, kuchapwa mijeledi, misumari iliyopigwa katika mikono na miguu yake, uzito wa kuhuzunisha wa mwili wake mwenyewe ukichana majeraha, maumivu ya kimwili lazima vilikuwa visivyostahimilika. Hili lilikuwa la kikatili mno, hata kwa wahalifu wabaya zaidi; si haki kiasi gani, basi, kwamba Yesu, asiye na hatia kwa kila kitu, anapaswa kukabili hatima ya namna hiyo.

Lakini, kama tujuavyo, mateso ya Kristo ya kimwili yalikuwa kidogo ukilinganisha na kile kilichokuwa kinatokea hasa. Haya yalikuwa zaidi ya mauaji ya mtu asiye na hatia.

`Ni matukio gani yanayozunguka kifo cha Yesu yaliyoonesha kwamba mengi zaidi yalikuwa yanaendelea kuliko watu wengi pale walivyoelewa wakati huo? Tunaweza kupata maana gani katika kila moja ya matukio haya inayoweza kusaidia kufichua kilichotokea hapo?`

Mt. 27:45

Mt. 27:51, 52

Mk. 15:38

Kwa wazi, kitu zaidi kilikuwa kinatokea hapa zaidi ya kifo tu, cha mtu asiye na hatia, haidhuru hakikumstahili. Kulingana na Maandiko, ghadhabu ya Mungu dhidi ya dhambi, dhambi zetu, ilimwagwa juu ya Yesu. Yesu msalabani aliteswa na hasira ya haki ya Mungu Mwenye haki dhidi ya dhambi, dhambi za dunia nzima. Kwa hiyo, Yesu aliteseka kwa kitu fulani cha kina zaidi. kigumu zaidi, na kichungu zaidi kuliko mwanadamu ye yote awezavyo kujua au kupitia uzoefu wake.

`Unapopitia mapambano yo yote unayokabiliana nayo, ni tumaini gani na faraja unaweza kupata kutokana na ukweli wa Kristo kuteseka msalabani kwa ajili yako?`