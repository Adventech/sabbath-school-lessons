---
title:  Jifunze zaidi
date:  09/09/2022
---

_Soma Ellen G. White, “The Anointing of David” (Kutiwa Mafuta kwa Daudi), uk. 637-642, katika Wazee na Manabi._

Mpango wa Mungu kwa ajili yetu unaweza kuhitaji kwamba tusubiri sana, na hili kweli linaweza kuwa kama kalibu. Kujifunza saburi wakati huu kunaweza kutokea tunapojielekeza kwa Mungu na kutumaini kwamba Anatenda kwa ajili yetu. Kuna sababu nyingi za kusubiri, lakini zote zinahusika na utimilifu wa mipango ya Mungu kwa ajili yetu na ufalme Wake. Tunaweza kupoteza mengi ikiwa tutamwahi Mungu, lakini tunaweza kupata mengi kwa kudumisha mtazamo wa kumtumaini na kujifurahisha Kwake. Bwana hupima kila jaribu.

“Siwezi kusoma kusudi la Mungu katika dhiki yangu, lakini Yeye Anajua kilicho bora zaidi, nami nitakabidhi nafsi yangu, mwili, na roho kwake kama kwa Muumba wangu mwaminifu. ‘Kwa maana namjua yeye niliyemwamini, na kusadiki ya kwamba Aweza kukilinda kile nilichokiweka amana Kwake hata siku ile’ (2 Tim. 1:12). Ikiwa tungeelimisha na kuzoeza roho zetu kuwa na imani zaidi, upendo zaidi, uvumilivu mkubwa, na uaminifu kamili zaidi kwa Baba yetu wa mbinguni, najua tungekuwa na imani na furaha zaidi siku kwa siku tunapopitia migogoro ya maisha haya.

“Bwana hafurahii tukifadhaika na kujisumbua nje ya mikono ya Yesu. Zaidi inahitajika katika kusubiri na kukesha pamoja kwa utulivu. Tunadhani mpaka tuwe na hisia kwamba hatumo katika barabara sahihi, na tunaendelea kutafuta ishara fulani ndani yetu inayofaa kwa tukio hilo; lakini dai si la hisia lakini ya imani.”_—Ellen G. White, Selected Messages, kitabu cha 2, uk. 242._

**Masawali ya Kujadili**

`1. Inamaanisha nini kusema kwamba Yesu “anapima” kila jaribu? Kujua hili kunaweza kutusaidiaje wakati tunasubiri?`

`2. Waambie watu katika darasa watoe shuhudia binafsi juu ya kile kinachojumuishwa katika kusubiri. Ni kitu gani kilikuwa hofu zao, furaha zao? Walistahimilije hali hiyo? Walijifunza nini? Ahadi zipi walizishikilia?`

`3. Mnaweza kufanya nini kama kanisa au darasa kusaidia wengine ambao wako kalibuni huku wakingojea wakati wa Mungu kwa ajili ya kitu fulani?`

`4. Maombi yana kazi gani katika ukuaji wa subira? Je, kuna wengine ambao unaweza kuwaombea ili Roho akuze saburi katika maisha yao?`