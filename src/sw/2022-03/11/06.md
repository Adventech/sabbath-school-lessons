---
title:  Kujifunza Kujifurahisha kwa Bwana
date:  08/09/2022
---

`“Nawe utajifurahisha kwa Bwana, Naye atakupa haja za moypo wako” (Zab. 37:4). `

Zaburi 37:4 ni ahadi nzuri ajabu. Fikiria kuhusu kupata kile ambacho umekuwa ukikitaka siku zote. Lakini kupata matamanio ya mioyo yetu kunategemea kuwa na moyo unaojifurahisha kwa Bwana. Kwa hiyo “kujifurahisha kwa BWANA” kunamaanisha nini?

Soma Zaburi 37:1-11. Muktadha wa Zaburi 37:4 yumkini unashangaza kidogo. Daudi anaandika kuhusu kuzungukwa na watu wanaotenda kinyume cha Mungu na kinyume chake. Wakati watu wanapotenda kinyume chetu mwitikio wa asili mara nyingi ni kukasirika au kuanza kujithibitisha kuwa na haki. Lakini Daudi anashauri kitu tofauti.

Katika mafungu yafuatayo, Daudi ana ushauri gani kwa watu wa Mungu katika hali hii?

`Zab. 37:1`

`Zab. 37:5`

`Zab. 37:7`

`Zab. 37:8`

`Soma tena Zaburi 37:4. Katika muktadha wa mafungu ambayo umeyatolea maoni tayari, inamaanisha nini “kujifurahisha kwa BWANA”?`

Daudi anarudia tena na tena, kwa njia tofauti, “Mtumaini Mungu.” Mtumaini Yeye kutenda. Usikasirike, kwa sababu Mungu ndiye Mungu wako, na anatenda kazi kwa ajili yako—hata sasa hivi. Hupaswi kwenda kwa nguvu ............ na kujaribu kutatua mambo wewe mwenyewe. Baba yako Aliye mbinguni ndiye Mwenye mamlaka. Mtumaini Yeye. Mtumaini Yeye kabisa.

Ni katika muktadha huu ambapo Daudi anaandika kuhusu kujifurahisha kwa Bwana. Kujifurahisha kwa Mungu kunamaanisha kwamba tunaishi katika hali ya tumaini kamili. Hakuna kinachoweza kuvuruga amani yetu, kwa sababu Mungu yupo hapa na anatenda kazi. Tunaweza kumsifu, tunaweza hata kutabasamu, kwa sababu hakuna awezaye kumshinda Mungu wetu! Tunapoweza kujifunza kufanya hivi, kwa hakika tutapata kile mioyo yetu inachotamani, kwa sababu tutapokea kile Baba yetu mwenye upendo anachotaka kutupatia, kwa wakati ambao unatufaa zaidi na ufalme wake.

`Unawezaje kujifunza “kujifurahisha kwa BWANA”? Tumia muda fulani katika maombi, ukitafuta mwongozo wa Mungu kwa namna hili linavyoweza kuwa ukweli katika maisha yako.`