---
title:  Kusubiri Kalibuni
date:  03/09/2022
---

### Somo la Juma Hili
Rum. 15:4, 5; Rum. 5:3-5; 1 Samweli 26; Zab. 37:1-11.

> <p>Fungu la Kukariri</p>
> “Lakini tunda la Roho ni... uvumilivu” (Wagalatia 5:22).

Wana sayansi walifanya jaribio na watoto wenye umri wa miaka 4 na peremende. Kila mtoto aliambiwa na mwanasayansi kwamba angepata peremende; hata hivyo, ikiwa mtoto angesubiri hadi mwanasayansi arudi kutoka safarini, angepewa mbili. Watoto wengine waliweka peremende midomoni mwao mara tu mwanasayansi alipoondoka; wengine walisubiri. Tofauti ilionekana.

Wanasayansi basi waliendelea kuwafuatilia watoto hawa katika miaka yao ya ujana. Wale waliosubiri walithibitika kujizatiti vizuri zaidi, wanafunzi bora, na kujiamini zaidi kuliko wale ambao hawakusubiri. Ilionekana kwamba uvumilivu ni ishara ya kitu kikubwa zaidi, kitu muhimu katika tabia ya binadamu. Si ajabu, basi, kwamba Bwana anatuambia kuujenga. Juma hili, tutaangalia kile kinachoweza kuwa nyuma ya baadhi ya kalibu zilizo ngumu kuliko zote: kalibu ya kusubiri.

_Juma Hili kwa Mtupo wa Jicho: Kwa nini nyakati fulani tunapaswa kungoja vitu fulani kwa muda mrefu? Ni masomo gani tunaweza kujifunza kuhusu subira tunapokuwa kalibuni?_

_Jifunze somo hili kwa maandilizi ya Sabato ya Septemba 10._