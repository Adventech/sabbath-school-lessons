---
title:  Maisha ya Sifa
date:  23/08/2022
---

Kumsifu Bwana kunaweza kusiwe jambo la kawaida kwetu, hata katika mazingira mazuri. Je! Halitakuwa jambo gumu zaidi kufanya katika hali mbaya? Lakini, hicho ndicho tulichoitwa kufanya. Sifa ni kitu ambacho ni lazima tujizoeze kufanya mpaka kibadilike toka kuwa shughuli inayofanyika wakati fulani hadi kuwa mazingira tunayoishi, Sifa haipaswi kuwa zaidi sana tendo maalum bali mtindo maalum wa maisha yenyewe.

`Soma Zaburi 145. Ni sababu zipi Daudi anazitoa kwa ajili ya kumsifu Mungu? Ni kwa njia zipi maneno ya zaburi hii yanapaswa kuwa yako binafsi?`

Mhubiri mashuhuri wa Uingereza Charles Haddon Spurgeon aliandika kitabu kiitwacho _The Practice of Praise (Desturi ya Kusifu)._ Kimejengeka katika fungu la 7 la zaburi ya leo. Katika fungu hili fupi, Spurgeon anaelekeza akili zetu katika mambo matatu muhimu yanayoweza kusaidia katika kukuza tabia ya kusifu katika maisha yetu.

`1. Kusifu kunafanywa tunapotazama yanayotuzunguka.`

Tusipotazama yanayotuzunguka ili kuona ukuu wa Mungu, hatutakuwa na sababu ya kumsifu. Unaweza kuona nini katika ulimwengu ulioumbwa kinachostahili sifa, kama vile uzuri wa Uumbaji wa Mungu? Unaweza kuona nini katika ulimwengu wa roho kinachostahili sifa, kama vile imani inayokua ndani ya kijana Mkristo?

`2. Kusifu kunafanywa tunapokumbuka tulichokiona.`

Ikiwa tunataka kuishi katika mazingira ya sifa, lazima tuweze kukumbuka sababu ya kufanya hivyo. Ni kwa njia zipi tunaweza kukumbuka mambo makuu kuhusu Mungu (kama vile kwa kuanzisha kaida mpya au alama zinazotukumbusha kuhusu wema wake), ili wema wake na ukweli juu Yake visitoke katika akili zetu?

`3. Kusifu kunafanywa tunapokuzungumzia.`

Kusifu si kitu tunachokifanya katika vichwa vyetu. Kunakusudiwa kutoka vinywani mwetu, kusikiwa na wale wanaotuzunguka. Ni sababu zipi unaweza kuzifikiria za kumsifu Mungu kwa maneno? Matokeo ya sifa kama hiyo yatakuwa nini?

`Chukua kalamu na karatasi na kutumia muda ukishughulika na nambo haya matatu. Unaweza kufanya nini ili kukuza tabia ya kusifu maishani mwako ?`