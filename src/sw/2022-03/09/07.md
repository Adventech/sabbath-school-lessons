---
title:  Jifunze zaidi
date:  26/08/2022
---

_Soma Ellen G. White, “Jehoshaphat” (Yehoshafati), uk. 190-203, katika Manabii na Wafalme; “The Fall of Jericho” (Anguko la Yeriko), uk. 487-498, katika Wazee na Manabii._

“Basi na tuelimishe mioyo na midomo yetu kunena sifa za Mungu kwa upendo wake usio na kifani. Hebu tuzielimishe nafsi zetu kuwa na tumaini na kukaa katika nuru ing’aayo toka msalaba wa Kalvari. Kamwe hatupaswi kusahau kwamba sisi ni watoto wa Mfalme wa mbinguni wana na binti za Bwana wa majeshi. Ni fursa yetu kudumisha pumziko tulivu kwa Mungu.”_—Ellen G. White, The Ministry of Healing, uk. 253._

“Na ninapomwabudu na kumtukuza, nataka umtukuze pamoja nami. Msifu Bwana hata wakati unapoingia katika giza. Msifuni hata katika majaribu. ‘Furahini katika Bwana sikuzote,’ asema mtume; ‘na tena nasema, Furahini.’ Je, hilo litaleta utusitusi na giza katika familia zenu? Hapana, kwa kweli; litaleta mwali wa jua. Hivyo utakusanya miale ya nuru ya milele kutoka katika kiti cha utukufu na kuitawanya kukuzunguka. Hebu niwasihi mshiriki katika kazi hii, sambaza nuru hii na maisha yanayokuzunguka, si tu katika njia yako mwenyewe, bali katika njia za wale ulio na ushirika nao. Hebu iwe ni lengo lako kuwafanya wale walio karibu nawe kuwa bora zaidi, kuwainua, kuwaelekeza mbinguni na katika utukufu, na uwaongoze kutafuta, zaidi ya vitu vyote vya duniani, utajiri wa milele, urithi usio na mwisho, utajiri usioweza kuharibika.”_—Ellen G. White, Testimonies for the Church, vol. 2, uk. 593, 594_

**Masawali ya Kujadili**

`1. Sifa ya jumuiya ina kazi gani katika maisha ya Mkristo? Unaweza kuelezeaje ibada ya sifa katika huduma yenu ya Sabato? Je, inainua mioyo? Je, inawatia shime washiriki kudumisha uaminifu katikati ya majaribu na kiwewe? Ikiwa sivyo, nini kifanyike?`

`2. Inamaanisha nini “kumsifu Bwana hata wakati unapoanguka katika giza” au “kumsifu hata katika majaribu”? Kusifu kunaweza kutusaidiaje katika hali hizi?`

`3. Hebu wanadarasa watoe shuhuda za jinsi kusifu kulivyoleta mabadiliko katika maisha yao. Unaweza kujifunza nini kutokana na uzoefu wa kila mmoja?`

`4. Kama darasa, chagua zaburi ya sifa na tumia muda kuisoma. Inakufundisha nini kuhusu sifa? Sifa ina mchango gani kwa imani yako?`