---
title:  Namna Fulani ya Matumaini
date:  09/09/2019
---

Mara kwa mara dini imekosolewa kwa sababu ya kawaida ya kuwavutia waumini mbali na maisha ya hapa na ya sasa na kuwapeleka kwenye maisha fulani baada ya kufa. Ukosoaji ni kwamba mtazamo kwenye dunia nyingine unakuwa ni namna ya ukwepaji uliotakaswa na hivyo unamfanya muumini kuwa asiye na manufaa sana duniani na kwenye jamii. Nyakati fulani, waumini wamejiachia wenyewe kwa utayari wa ukosoaji huo, wakati fulani hata kupalilia, kuhubiri na kujizoeza na namna hizo za mitazamo.

Vilevile pia, tunayo mifano mibaya kabisa ya wale walio na uwezo wanaowaambia maskini na wanaokandamizwa kukubali tu sehemu yao ya kusikitisha kwa sasa, kwa sababu, Yesu atakaporudi, yote yatasahihishwa.

Ndiyo, dunia yetu ni mahali palipoanguka dhambini, palipoharibika na pa kusikitisha sana – na hakuna makosa au kukosea katika kutamani wakati ambapo Mungu atafanya mambo yote kuwa sawa; wakati atakapokomesha udhalimu, maumivu na huzuni; na pale ambapo badala yake ataweka ufalme wake wa utukufu na wa haki badala ya machafuko yaliyopo sasa. Hata hivyo, bila matumaini hayo, bila ahadi hiyo, sisi hatuna matumaini kabisa.

Kwenye hubiri lake lililohusu mwisho wa dunia (taz Mathayo 24 na 25), Yesu alitumia nusu ya kwanza ya hotuba yake akieleza kwa undani juu ya kukimbia, hata kiasi cha kufikia hatua ya kusema kwamba “Kama siku hizo zisingalifupishwa, asingeokoka mtu ye yote” (Mt. 24:22). Lakini huu ni utangulizi zaidi wa maelezo yake juu ya umuhimu wa ahadi hizi za Mungu. Kutazama tu – au hata kimsingi – kwenye sehemu ya “kukimbia” ya tumaini la Kikristo kwa ajili ya wakati ujao ni kupoteza baadhi ya mambo ya ndani zaidi ambayo Yesu alikuwa akiyaeleza.

`Soma Mathayo 24, 25. Ni mambo gani ya muhimu zaidi unayoyaona kutokana na usomaji wako wa hubiri hili la Yesu? Unawezaje kufupisha maelekezo ya Yesu yahusuyo namna inavyotupasa kuishi tunaposubiri kurudi kwake?`

Kile tunachoamini juu ya wakati ujao kina umuhimu katika kuathiri namna tunavyoishi sasa. Namna nzuri ya kutumainia ahadi za Mungu juu ya wakati Wake ujao kwa ajili ya dunia yetu yapasa iwe kichocheo cha kutufanya tuhusike kwa nguvu, cheche kwa ajili ya maisha yaliyosheheni na ya kina yanayoleta tofauti kwa wengine.

`Matumaini na ahadi ya kurudi kwa Yesu inapasa na sharti viathirije namna tunavyoishi sasa, hasa katika muktadha wa kuwasiaidia wenye mahitaji?`