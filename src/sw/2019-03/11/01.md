---
title:  Kudhihirisha Tumaini la Marejeo Maishani
date:  07/09/2019
---

### Soma Kwa Ajili ya Somo la Juma Hili
Luka 18:1-8; Mathayo 24-25; 1 Kor. 15:12 – 19; Mhu. 8:14; Mhu. 12:13,14; Ufu. 21:1-5; Ufu. 22:1-5.

> <p>Fungu la Kukariri</p>
> “Basi, ndugu zangu wapendwa, mwimarike, msitikisike, mkazidi sana kutenda kazi ya Bwana sikuzote, kwa kuwa mwajua ya kwamba taabu yenu siyo bure katika Bwana”(1 Wakorintho 15:58).

Yesu aliutangaza ufalme wa Mungu kama jambo halisi la wakati uliopo ambalo tunaweza kuwa sehemu yake leo. Aliwatuma wanafunzi wake kufanya tangazo hilo hilo na kuishi kulingana na ufalme Wake kwa njia ya kuihubiri injili na kwa kuwahudumia wengine; hii ikimaanisha kwamba, waishi kwa kutoa kwa ukarimu kama walivyopokea (taz Mt. 10:5-8). Lakini Yesu pia alikuwa wazi ya kwamba ufalme wake ulikuwa ufalme wa namna tofauti – “sio wa ulimwengu huu” (Yn. 18:36) – na bado ulikuwa uje kikamilifu. Kwa kushuka kwake na kuwa mwanadamu, huduma yake, kifo chake na ufufuo, ufalme wa Mungu ulizinduliwa, lakini Yesu pia aliangalia mbele hadi wakati ambapo ufalme wake ungebadilisha kabisa falme za dunia hii na utawala wa Mungu ungekamilishwa. Kwa ufafanuzi, Waadventista – wale wanaousubiri ujio huu na ufalme huu – ni watu wa matumaini. Lakini matumaini haya hayahusu tu dunia mpya ya wakati ujao. Huku matumaini yakilenga wakati ujao, matumaini huwa yanabadilisha wakati uliopo sasa. Tukiwa na matumaini ya namna hiyo, tunaishi katika wakati uliopo kama tunavyotarajia kuishi hivyo wakati ujao, na tunaanza kufanya kazi ili kufanya mabadiliko sasa kwa namna ambazo zinapelekana na jinsi tunavyotarajia kuwa dunia itakuwa siku moja.

Jifunze somo la juma hili ukijiandaa kwa Sabato ya Septemba 14.