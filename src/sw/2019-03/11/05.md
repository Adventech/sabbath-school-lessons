---
title:  Matumaini ya Hukumu
date:  11/09/2019
---

`Soma Mhubiri 8:14. Ni kwa namna gani unaona uhalisia ulio wazi na wenye nguvu wa kile kilichoandikwa hapa?`

Wakati mateso, ukandamizaji na maafa ni vigumu kiasi cha kutosha kuvibeba kama vilivyo, jeraha au fedheha ni mgumu zaidi likionekana kutokuwa na maana au kutotambulika. Uwezekano wa ubatili wa huzuni ni mzito kuliko mzigo wake wa awali. Dunia bila rekodi au hitimisho la haki ni kilele katika upuuzi wa kikatili. Sio ajabu kuwa waandishi wakana Mungu katika karne ya ishirini waliomboleza juu ya kile walichokiamini kuwa ni “upuuzi” wa hali ya kibinadamu. Bila kuwa na matumaini ya haki, bila matumaini ya hukumu, bila kuwa na matumaini ya mambo kusahihishwa, dunia yetu ingekuwa ya kipuuzi kweli.

Lakini kilio cha Mhubiri 8:14 siyo mwisho wa habari. Mwishoni mwa malalamiko yake, Sulemani anageuka ghafla. Katikati ya maombolezo yake juu ya ubatili, anasema, kimsingi: Subiri kidogo, Mungu atahukumu, hivyo kila kitu sio ubatili; kwa kweli, sasa kila kitu na kila mmoja ana maana.

`Soma Mhubiri 12:13, 14. Sehemu hii inatuambia nini juu ya jinsi kila tunachofanya hapa kilivyo cha muhimu?`

Matumaini ya hukumu yanatufikisha katika kile ambacho mtu anaamini juu ya asili ya kweli ya Mungu, uzima, na dunia tunayoishi ndani yake. Kama ambavyo tumeona, Biblia inasisitiza kwamba tunaishi kwenye dunia ambayo Mungu aliiumba na kuipenda, lakini dunia ambayo imeasi na ambayo Mungu anafanya ndani yake kuelekea kwenye mpango wake wa kuumba upya, yote kwa njia ya maisha na kifo cha Yesu. Hukumu ya Mungu ni sehemu ya muhimu kabisa ya namna yake ya kuisahihisha dunia. Kwa wale ambao wamekuwa wakiteseka kutokana na ubaya mwingi wa dunia – wale ambao wamekuwa wakiwekwa pembeni, wakinyanyaswa, wakikandamizwa na kudhalilishwa – ni hakika ahadi ya hukumu ni habari njema.

`Inamaanisha nini kwako kujua ya kwamba, siku moja, na katika njia tusizoweza hata kufikiri, haki ambayo hadi sasa tumekuwa tukiitamani kwa muda mrefu itafika hatimaye. Tunawezaje kupata matumaini kutokana na ahadi hii?`