---
title:  Jumuia ya Watumishi
date:  21/09/2019
---

### Soma Kwa Ajili ya Somo la Juma Hili
2 Kor. 2:14 – 16; Kut. 32:1-14; 1 Pet. 2:12; Flp. 2:15; Efe. 2:19; Ebr. 10:23 – 25.

> <p>Fungu la Kukariri</p>
> “Na mlishike sana ungamo la tumaini letu, lisigeuke; maana yeye aliyeahidi ni mwaminifu; tukaangaliane sisi kwa sisi na kuhimizana katika upendo na kazi nzur”(Waebrania 10:23, 24).

Tunapojaribu kutimiza agizo la Kikristo, haitupasi kukadiria kwa upungufu uwezo wa kanisa kama jumuia iliyopangwa vyema ya waumini. Tumekwisha kuona changamoto tunazoweza kukabiliana nazo tunapojaribu kushughulikia udhalimu na umaskini. Lakini kwa kufanya kazi pamoja na waumini kwenye jumuia ya imani, tunaweza kuwa baraka kwa wale wanaotuzunguka. Jaribu ni hili; kwamba tunapokusanyika kama kanisa huwa tunanaswa na hali ya kuendesha kanisa lenyewe, tukisahau kwamba kanisa lipo kwa makusudi ya kuhudumia dunia ambamo Mungu ameliweka. Kama jumuia ya kanisa, sharti tusipuuzie mateso na uovu uliopo kote kutuzunguka. Ikiwa Kristo hakupuuzia hayo, inatupasa tusifanye hivyo pia. Ni lazima tuwe waaminifu kwa jukumu letu la kuhubiri injili na pamoja na huko kuhubiri inakuja kazi ya kuwasaidia wanaokandamizwa, wenye njaa na walio uchi, na wasiojiweza.Tukiwa pamoja kama jumuia ya kanisa na shirika, sisi ni mwili wa Kristo (taz 1 Kor. 12:12 – 20). Kwa hiyo, sisi kama jumuia inatupasa tuenende kama Yesu alivyoenenda, tuwafikie watu kama Yesu alivyofanya na tutumike kama mikono, miguu, sauti na moyo wa Yesu duniani leo.

*Jifunze somo la juma hili ukijiandaa kwa Sabato ya Septemba 28.