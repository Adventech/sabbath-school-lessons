---
title:  Kudhihirisha Injili Maishani
date:  31/08/2019
---

### Soma Kwa Ajili ya Somo la Juma Hili
Rum. 8:20 – 23; Yn. 3:16, 17; Mt. 9:36; Efe. 2:8 – 10; 1 Yoh. 3:16, 17; Ufu. 14:6, 7

> <p>Fungu la Kukariri</p>
> “Kwa maana mmeokolewa kwa neema, kwa njia ya imani; ambayo hiyo haikutokana na nafsi zenu, ni kipawa cha Mungu; wala si kwa matendo, mtu awaye yote asije akajisifu. Maana tu kazi yake, tuliumbwa katika Kristo Yesu, tutende matendo mema, ambayo tokea awali Mungu aliyatengeneza ili tuenende nayo.”(Waefeso 2:8 – 10).

Mara tunapozungumzia amri, masharti au maelekezo ya Mungu, tunaingia kwenye hatari - au hata tunakabiliana na jaribu - la kufikiria kwamba kwa namna fulani kile tunachofanya kinaweza kutupatia au kuchangia katika wokovu wetu au vinginevyo kutufanya tupate upendeleo kwa Mungu. Lakini Biblia inatuambia kwa kurudia rudia kwamba sisi ni wenye dhambi tunaookolewa kwa neema ya Mungu kupitia kwa Yesu na kifo chake kilicho badala yetu pale kwenye msalaba. Ni kitu gani ambacho tungeweza kuongezea hapa kwa namna yoyote? Au, kama Ellen G. White alivyoandika: “Kama ungekusanya pamoja kila kitu kilicho kizuri na kitakatifu na cha kiungwana na cha kupendeza ndani ya mtu na kisha umwasilishe mhusika kwa malaika wa Mungu kama afanyaye sehemu katika wokovu wa nafsi ya mwanadamu au kwa stahili zake, pendekezo lingekataliwa kama uhaini.” – Faith and Works, uk. 24.

Kwa hiyo, vilevile, hata kazi zetu za rehema na huruma kwa wale walio na mahitaji haipasi vionekane kama mwenendo wa kuokolewa kwa sheria. Kinyume chake, tunapoendelea kukua katika namna ya uelewa wetu na kuuthamini wokovu, muunganiko kati ya upendo wa Mungu na kujali kwake walio maskini na wanaokandamizwa vitaambukizwa kwetu, wapokeaji wa upendo wake. Tumepokea, ili tupate kutoa. Tunapoona jinsi Mungu alivyotupenda, sisi pia tunaona kiasi gani anavyowapenda wengine na anavyotuita kuwapenda hao pia.