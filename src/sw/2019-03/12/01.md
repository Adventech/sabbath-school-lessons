---
title:  Kupenda Rehema
date:  14/09/2019
---

### Soma Kwa Ajili ya Somo la Juma Hili
Mt. 6:25 – 33; Yak. 1:5-8; Yak. 2:15, 16; Isa. 52:7; 1 Yoh. 3:16- 18; Isa. 58:1-10.

> <p>Fungu la Kukariri</p>
> “Nuru huwazukia wenye adili gizani; ana fadhili na huruma na haki. Heri atendaye fadhili na kukopesha; atengenezaye mambo yake kwa haki”(Zaburi 112:4, 5).

Kama ambavyo tumeona, Biblia imesheheni maelezo yenye hisia kali ya namna Mungu anavyowajali maskini na wanaokandamizwa, pamoja na miito kwa ajili ya watu wake kufanya kazi kwa niaba yao. Licha ya mtazamo ambao upo katika masuala haya, agizo hili la kibiblia limeshuhudiwa likitimizwa mara moja moja tu tena kwa kiasi nalo litakamilishwa tu kwa marejeo ya Kristo na matukio yasiyo ya kawaida yatakayofuatana na tukio hilo.

Hadi wakati huo uovu unadumu kwa namna nyingi, ukichochewa na nguvu za kiroho za giza za yule mwovu na malaika wake. Uovu huu huwa unaoneshwa kwa uwazi zaidi katika umaskini, vurugu, ukandamizaji, utumwa, udhalilishaji, ubinafsi na uroho. Katika dunia ya namna hii, jumuia zetu, makanisa na familia zetu vinahitajika kusimama dhidi ya uovu huu bila kujali kuwa inakuwa vigumu kiasi gani nyakati fulani kufanya hivyo. Kwa kuitikia upendo na amri za Mungu, kuishi katika nuru ya huduma na kafara ya Yesu na kutiwa nguvu na kuongozwa na kuwepo kwa Roho Mtakatifu, ni lazima tuwe na rehema, tuwe wabunifu na kuwa jasiri katika jitihada ya “kutenda haki, na kupenda rehema, na kwenda kwa unyenyekevu na Mungu wako!” (Mik. 6:8).

*Jifunze somo la juma hili ukijiandaa kwa Sabato ya Septemba 21.