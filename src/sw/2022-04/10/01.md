---
title:  Moto wa Jehanamu
date:  26/11/2022
---

### Somo la Juma Hili
Mk. 9:42 — 48; Mal. 4:1; Yud. 7; 1 Tim. 2:5; Mdo. 2:29, 34, 35; 1 Yn. 5:3 — 12.

> <p>Fungu la Kukariri</p>
> “Jaribuni mambo yote; lishikeni Lililo jema” (1 Wathesalonike 5:21). 

Mshairi wa Kiitaliano Dante Alighieri (1265—1321) aliandika kitabu chake maarufu, The Divine Comedy, kuhusu safari ya kubuniwa ya roho baada ya kifo. Roho ilienda ama inferno (kuzimu) ndani ya dunia; au mahali pa mateso, ambapo roho ya mwanadamu inaweza kujisafisha na kustahili kupaa kwenda mbinguni; au paradiso, mbele za Mungu Mwenyewe. 

Ingawa ni shairi tu, tamthiliya, neno la Dante liliishia kuwa na ushawishi mkubwa katika theolojia ya Kikristo, hasa theolojia ya kanisa la Katoliki la Kirumi. Wazo la msingi la nafsi isiyoweza kufa kuenda ama kuzimu, au sehemu ya mateso, au paradiso ni msingi wa kanisa hilo. Madhehebu mengi ya Kiprotestanti ya kihafidhina pia yanaamini katika nafsi isiyoweza kufa ambayo baada ya kifo hupanda ama kwenda paradiso au kushuka kuzimu. Kwa hakika, ikiwa nafsi ya mwanadamu haifi kamwe, basi haina budi kwenda mahali fulani baada ya mwili kufa. Kwa ufupi, ufahamu potofu wa asili ya mwanadamu umesababisha makosa ya kitheolojia ya kutisha. 

Juma hili tutashughulika na baadhi ya nadharia hizi zisizo za kibiblia, pamoja na mtazamo wa kibiblia wa kile kinachotokea baada ya kifo. 

_Jifunze somo la juma hili kwa maandalizi ya Sabato ya Desemba 3._