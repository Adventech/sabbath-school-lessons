---
title:  Jifunze zaidi
date:  02/12/2022
---

Soma Ellen G. White, The First Great Deception [Udanganyifu Mkuu wa Awali],” uk. 531—550; “Can Our Dead Speak to Us? [je! Wafu Wetu Wanaweza Kuongea Nasi?]” uk. 551-562, katika The Great Controversy [Pambano Kuu] 

“Kwenye kosa la msingi la kutokufa kwa asili fundisho la kuendelea kuwa na fahamu katika kifo, kama mateso ya milele, yaliyo kinyume na mafundisho ya Maandiko, kwa maamuzi ya fikra, na hisia zetu za ubinadamu. Kulingana na imani ya watu wengi, waliokombolewa mbinguni wanafahamu mambo yote yanayotendeka duniani na hasa maisha ya marafiki ambao wamewaacha. Lakini inawezaje kuwa chanzo cha furaha kwa wafu kujua taabu za walio hai, kushuhudia dhambi zilizotendwa na wapendwa wao wenyewe, na kuwaona wakistahimili huzuni zote, kukatishwa tamaa, na mahangaiko yote ya maisha? Ni kiasi gani cha furaha ya mbinguni kingekuwa na wale waliokuwa wakielea juu ya marafiki zao duniani? Inachukiza kiasi gani imani kwamba punde tu pumzi inapokatika mwilini roho ya mtu asiyetubu inatupwa kwenye moto wa kuzimu! Ni uchungu mkubwa jinsi gani ambao wale wanaowaona marafiki zao wakiingia kaburini bila kuwa tayari, kuingia katika umilele wa ole na dhambi!” _—Ellen G. White, The Great Controversy, p. 545._

**Masawali ya Kujadili**

`1. Wale ambao wamezungumza na Wakristo wengine kuhusu hali ya wafu na asili ya kuzimu, inaelekea, wamegundua jinsi walivyo watu wakaidi na wenye msimamo mkali katika imani yao, si tu katika wazo kwamba waliookolewa huenda mbinguni mara moja lakini kuwa hata waliopotea wamo katika mateso ya milele ya kuzimu. Je, kwa nini unadhani hivi ndivyo ilivyo? Ni jambo moja, linaloeleweka kwa kiasi fulani, kwao kutaka kuamini kwamba wapendwa wao waliokufa wako “pamoja na Bwana” (ingawa, Kama tulivyoona, bado kuna swali la jinsi ingekuwa jambo la kuudhi sana kwao kuona mchafuko wa mambo hapa chini). Lakini kwa nini kuna mshikamano wa nguvu kwa wazo la kutisha kwamba waliopotea wanateswa milele katika kuzimu? Ukweli huu unatufundisha nini kuhusu jinsi mapokeo yanavyoweza kuwa na nguvu? Jadili darasani.`

`2. Madhehebu mengi ya Kikristo yanahubiri nadharia isiyo ya kibiblia ya kutokufa kwa asili kwa roho pamoja na nadharia zake zote zinazohusiana. Je, ni nini kingine tunapaswa kufanya kama kanisa (pamoja na yale tunayofanya tayari) kuutangazia ulimwengu mtazamo wa kibiblia kuhusu kifo na maisha ya baada ya kifo?`

`3. Ingawa shairi la Dante, The Divine Comedy, llikuwa hadithi za kubuni tu, lilitokea kuwa na mvuto mkubwa katika kusaidia kuweka katika akili za watu mafundisho ya uongo kuhusu kile kinachoipata “nafsi/roho” baada ya kifo. Ni masomo gani tunaweza kujifunza kutokana na jinsi theolojia ya Kikristo inavyoweza kuathiriwa kwa urahisi na mafundisho ya nje? Ni mawazo gani mengine yasiyo ya Kikristo yanayoathiri mawazo ya Kikristo hata leo, na tunaweza kujilindaje kutokana nayo?`