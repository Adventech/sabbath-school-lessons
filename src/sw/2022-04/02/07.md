---
title:  Jifunze zaidi
date:  07/10/2022
---

Soma Ellen G. White, “The Temptation and Fall, [Majaribu na Anguko]” uk. 52 — 62 na “The Plan of Redmption, [Mpango wa Ukombozi]” uk. 63 — 70, katika Patriarchs and Prophets (Wazee na Manabii); “The Knowledge of Good and Evil, (Elimu ya Wema na Uovu)” uk. 23 — 27, katika Education (Elimu). 

Katika miaka ya hivi karibuni, utafiti umefanywa katika kile kinachoitwa “Uzoefu wa Karibu na Kifo.” Kile kinachotokea ni kwamba watu “wanakufa,” katika hili mapigo yao ya moyo yanakoma, na wanakoma kupumua. Hata hivyo, wanaweza kuwa hai tena, lakini kwa hadithi za ajabu za kuelea katika ulimwengu mwingine wa kuishi na kukutana na kiumbe wa nuru. Wengine hata wanazungumzia kukutana na ndugu waliokufa muda mrefu. Watu wengi, hata Wakristo, ambao hawaelewi ukweli kuhusu kifo, wanaamini kuwa hadithi hizi ni ushahidi zaidi wa kutokufa kwa roho. 

Hata hivyo (_na hili linapaswa kuwa onyo dhahiri kuwa kuna kitu hakiko sawa_), wengi walio na uzoefu huu wanadai kwamba viumbe wa kiroho ambao walikutana nao wakati wa “Uzoefu wa Karibu na Kifo” waliwapa maneno ya faraja, kauli nzuri kuhusu upendo, amani, na wema. Lakini hawasikii chochote kuhusiana na wokovu katika Kristo, hakuna chochote kuhusu dhambi, na hakuna chochote kuhusu hukumu. 

Wakati wakionja maisha ya baada ya kifo cha Kikristo, je, hawakupaswa kupata angalau mafundisho kidogo ya msingi ya Kikristo pamoja na hayo? Hata hivyo, yale wanayofundishwa yanaonekana zaidi kama mafundisho ya Imani ya Kizazi Kipya, ambayo yanaweza kueleza kwa nini, mara nyingi, hawauelekei Ukristo kuliko walivyokuwa kabla ya “kufa(kuzimia).” 

Pia, kwa nini hakuna hata mmoja wa Wakristo, waliosadikishwa kwamba Uzoefu wao wa Karibu na Kifo ulikuwa hakikisho la mbingu ya Kikristo, aliyepata teolojia yoyote ya Kikristo akiwa huko, kinyume na kipimo kikubwa cha hisia za Kizazi Kipya? Jibu lake ni kuwa walikuwa wakidanganywa na mtu yule yule aliyemdanganya Hawa katika bustani ya Edeni, na kwa uongo ule ule pia. 

(Angalia somo la 11.) 

**Masawali ya Kujadili**

`1. Kisa cha Adamu na Hawa kinaonyeshaje kwamba si lazima msamaha wa Mungu ubadilishe matokeo yote ya dhambi? Kwa nini huu ni ukweli muhimu wa kukumbuka kila wakati?`

`2. Mti wa ujuzi wa mema na mabaya ulikuwa “uwanja wa mazingaombwe” ya adui kwa Adamu na Hawa. Je, yapi ni baadhi ya “maeneo ya mazingaombwe” ambayo tunaweza kujikuta tumejaribiwa kuingia humo?`

`3. Shetani anajaribu kuwaongoza watu wa Mungu kuamini kwamba “mahitaji ya Kristo si ya lazima kama vile walivyoamini hapo awali, na kwamba kwa kufuata namna ya ulimwengu wangeweka mvuto mkubwa zaidi kwa walimwengu.” —Ellen G. White, Testimonies to Ministers and Gospel Workers, p. 47`

`4. Je, tufanye nini ili tusije kuanguka katika mtego huo wa hila?`