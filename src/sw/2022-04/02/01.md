---
title:  Kifo Katika Ulimwengu Wenye Dhambi
date:  01/10/2022
---

### Somo la Juma Hili
Mwa. 2:16, 17; Mwa. 3:1 — 7; Zab. 115:17; Yn. 5:28, 29; Rum. 5:12; 2 Kor. 5:21.

> <p>Fungu la Kukariri</p>
> “Kwa hiyo, kama kwa mtu mmoja dhambi iliingia ulimwenguni, na kwa dhambi hiyo mauti; na hivyo mauti ikawafikia watu wote kwa sababu wote wamefanya dhambi’’ (Warumi 5:12). 

Kristo alikuwa Wakala wa Mbinguni ambaye kupitia kwake Mungu aliupatia ulimwengu na viumbe vyote kuwepo (Yn. 1:1—3, 10; Kol. 1:16; Ebr. 1:2). Lakini Mungu Baba alipompatia Kristo heshima maalum na kutangaza kuwa Wao pamoja wataiumba dunia hii, “Lusifa alijawa na husuda na kumwonea wivu Yesu Kristo” (_Ellen G. White, The Story of Redemption, p. 14_) na alikula njama dhidi Yake. 

Akiwa ametupwa kutoka mbinguni, shetani aliamua “kuiharibu furaha ya Adamu na Hawa” duniani na hivyo basi “kusababisha huzuni mbinguni.” Aliwazia kuwa “ikiwa angeweza kuwalaghai [Adamu na Hawa] kwa njia yoyote katika uasi, Mungu angeweka utaratibu ambao wangeweza kusamehewa, na kisha ingekuwa halali kwake yeye mwenyewe na malaika wote walioanguka kushiriki nao rehema ya Mungu.” _—Ellen G. White, The Story of Redemption, p. 27._ Akiwa anajua kikamilifu mkakati wa Shetani, Mungu aliwaonya Adamu na Hawa wasijiweke kwenye majaribu (Mwa. 2:16, 17). Hili inamaanisha kuwa wakati ulimwengu ulipokuwa bado ni mkamilifu usio na lawama, tayari kulikuwa na masharti ya wazi kwa wanadamu kutii. 

Juma hili tutatafakari anguko la Adamu na Hawa, kwa namna ambayo dhambi na mauti vilichukua ulimwengu wetu, na namna ambavyo Mungu alipanda mbegu ya matumaini kwa wanadamu hata huko nyuma katika Edeni. 

_Jifunze somo la juma hili kwa maandalizi ya Sabato ya oktoba 8._