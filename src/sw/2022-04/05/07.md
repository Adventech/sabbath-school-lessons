---
title:  Jifunze zaidi
date:  28/10/2022
---

Soma Ellen G. White, “The Death of Moses,” (Kifo cha Musa) uk. 469 — 480, katika Patriarch and Prophets; (Wazee na Manabii) “The Voice of Stern Rebuke” (Sauti ya Onyo Kali), uk. 129 — 142; “A Prophet of Peace (Nabii wa Amani), uk. 237 — 243, katika Prophets and Kings (Manabii na Wafalme); “The Centurion,” (Askari mkuu wa jeshi la rumi ya zamani) uk. 318, 319; “The Touch of Faith,” (Mguso wa Imani) uk. 342, 343; “Lazarus, Come Forth,” (Lazaro, Toka Nie) uk. 524 — 536, katika The Desire of Ages (Tumaini la Vizazi Vyote). 

Ndani ya Yesu Kristo kuna uzima wa asili, usiokopwa na usiopatikana kwingine. ‘Yeye aliye naye Mwana, anao huo uzima.’ 1 Yn. 5:12. Uungu wa Yesu ni uhakika wa uzima wa milele wa waumini. ‘Yeye aniaminiye Mimi,’ alisema Yesu Kristo, ‘ajapokufa, atakuwa anaishi; naye kila aishiye na kuniamini hatakufa kabisa hata milele. Je! Unayasadiki hayo?’ hapa [katika Yohana 11:25, 26] anatazamia kwa hamu wakati wa kuja Kwake mara ya pili. Kisha wafu wenye haki watafufuliwa wasiwe na uharibifu, na wenye haki walio hai watahamishiwa mbinguni bila kuona kifo. Mwujiza ambao Kristo alikuwa anaufanya, katika kumfufua Lazaro kutoka katika wafu, ungewasilisha ufufuo wa wote wenye haki waliokufa. Kwa maneno Yake na kazi Zake alijitangaza Yeye Mwenyewe kuwa Mwasisi wa ufufuo. Yeye Mwenyewe ambaye punde tu angekufa msalabani alisimama akiwa na funguo za mauti, mshindi wa kaburi, alionesha haki na uweza Wake wa upaji wa uzima wa milele.”_—Ellen G. White, The Desire of Ages, p. 530._

**Masawali ya Kujadili**

`1. Watu wengi walikufa wakati wa huduma za kinabii za Eliya na Elisha, kadhalika na wakati wa huduma ya Kristo akiwa duniani. Ni wachache tu walifufuliwa. (Angalia Luka 4:24 — 27.) Fikiria pia, kuhusu uzoefu wa wote waliokufa, katika ufufuo uwe ni katika ule uliopita au wa wakati wa Kuja kwa Kristo mara ya Pili, je, inaleta tofauti gani, angalau kuhusu jinsi ilivyokuwa kufa hapo kabla?`

`2. Waandishi wengi kwa karne nyingi wameandika juu ya ubatili wa maisha ambayo huishia katika kifo daima. Pamoja na viumbe vingine vilivyo hai—kuku, panya buku, Chaza, nk—sote tunakufa. Hata hivyo, kwa wanadamu, kwa njia fulani hali yetu ni mbaya zaidi kuliko ya wanyama, kwa sababu tunajua kwamba tutakufa. (Angalia Mhu. 9:5.) Kuku, Panya Buku, na Chaza hawajui. Kwa nini basi, ahadi ya ufufuo ni muhimu sana kwetu?`

`3. Ikiwa unadhani kuwa roho haiwezi kufa na kuwa wafu, haswa wafu wenye haki, wanaishi mbinguni baada ya kufa, je, kuna haja gani ya ufufuo katika mwisho wa wakati?`

`4. Ikiwa mtu atapiga simu na kuuliza, “Je, Sally yupo” unaweza kujibu, “Ndiyo, lakini amelala.” Ikiwa, hata hivyo, mtu atapiga simu na kuuliza, “Je, Sally yupo” hutajibu, “Ndiyo, lakini amekufa.” Kwa nini isiwe hivyo? Je, hii inatufundisha nini kuhusu asili ya kifo?`