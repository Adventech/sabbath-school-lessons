---
title:  Ufufuo Kabla ya Msalaba
date:  22/10/2022
---

### Somo la Juma Hili
Yuda 9, Luka 9:28 — 36, 1 Wafalme 17:8 — 24, Luka 7:11 — 17, Marko 5:35 — 43, Yohana 11:1 — 44.

> <p>Fungu la Kukariri</p>
> “Yesu akamwambia mimi ndimi huo ufufuo na uzima. Yeye aniaminiye mimi, ajapokufa, atakuwa anaishi; naye kila aishiye na kuniamini hatakufa kabisa hata milele, je! Unayasadiki hayo?” (Yohana 11:25, 26). 

Marejeo ya Agano la Kale kuhusu ufufuo ambayo tumeshayatazama hadi sasa yalitegemea sana matarajio binafsi (Ayu. 19:25—27, Ebr. 11:17—19, Zab. 49:15, Zab. 71:20) na ahadi za wakati ujao (Dan. 12:1, 2, 13). Lakini pia, tunazo kumbukumbu zilizovuviwa za matukio ambapo watu walifufuliwa kabisa kutoka kwa wafu. 

Ufufuo wa kwanza ulikuwa wa Musa (Yuda 9, Luka 9:28 — 36). Wakati wa utawala wa kifalme wa Israeli, mwana wa mjane wa Sarepta (1 Wafalme 17:8—24) na mwana wa Mshunami (2 Wafalme 4:18-37) pia walifufuliwa. Kristo Yesu, alipokuwa hapa katika mwili, alimfufua mwana wa mjane wa Naini (Luka 7:11—17), binti wa Yairo (Luka 8:40-56), na kisha Lazaro (Yohana 11). 

Isipokuwa Musa, watu hawa wote walifufuliwa kama wanadamu ambao hatimaye wangekufa tena. Matukio haya pia yanathibitisha fundisho la Biblia la kutokuwa na fahamu kwa wafu (Ayu. 3:11-13; Zab. 115:17; Zab. 146:4; Mhu. 9:5, 10). Hakuna mojawapo ya simulizi hizi, wala katika simulizi zingine zozote za kibiblia juu ya ufufuo, kutajwa kokote kwa tukio linalodhaniwa kuwa la maisha ya baada ya kifo. 

Juma hili tutatafakari kwa kina zaidi ufufuo uliotokea kabla ya kifo na ufufuo wa Kristo mwenyewe. 

_Jifunze somo la juma hili kwa maandalizi ya Sabato ya Oktoba 29._