---
title:  Lazaro
date:  27/10/2022
---

`Soma Yohana 11:1 — 44, Ni katika maana gani Yesu ‘_alitukuzwa_’ na ugonjwa na kifo cha Lazaro (Yohana 11:4)?`

Hapa, pia, Yesu anatumia sitiari ya usingizi anapozungumzia kifo “Rafiki yetu, Lazaro, amelala; lakini ninakwenda nipate kumwamsha” (Yn. 11:11). Wakati wengine wakifikiri kuwa Aliongelea kuhusu usingizi wa kawaida (Yn. 11:11 — 13). Yesu akaeleza waziwazi kile alichomaanisha: “Lazaro amekufa” (Yn. 11:12 — 14). Kwa kweli, Yesu alipofika Bethania, Lazaro tayari ilikuwa yapata siku nne tangu Lazaro alipokufa; maiti yake ilikuwa tayari imeoza (Yn. 11:17, 39). Wakati mwili unapoanza kuoza vibaya vya kutosha kunuka, hakuna swali: _mtu anakuwa amekufa._

Katika muktadha huu, Yesu alipomwambia Martha, “Ndugu yako atafufuka” (Yn. 11:23), Martha alithibitisha imani yake tena katika ufufuo wa mwisho. Lakini Yesu akamwambia, “Mimi ndimi huo ufufuo, na uzima. Yeye aniaminniye mimi, ajapokufa, atakuwa anaishi; naye kila aishiye na kuniamini hatakufa kabisa hata milele. Je! Unayasadiki hayo?” (Yn. 11:23—26). Na Yesu akaongeza, “Mimi sikukuambia ukiamini utaona utukufu wa Mungu” (Yn. 11:40). Martha akaamini, na akauona utukufu wa Mungu katika ufufuo wa ndugu yake. 

Biblia inasema kuwa kwa neno la Mungu uhai uliumbwa (Zab. 33:6), na kwa neno Lake uhai unaweza kuumbwa tena, kama katika tukio la Lazaro. Baada ya ombi fupi, Yesu aliamuru, “Lazaro njoo huku nje” (Yn. 11:43). Wakati huo huo watu hawa wakaona uweza wa Mungu utiao uzima, uweza ule ule uliotamka ulimwengu wetu ukawepo, uweza ule ule ambao mwisho wa nyakati utawaita wafu kuwa hai tena katika ufufuo. 

Kwa kumfufua Lazaro, Yesu alithibitisha kuwa alikuwa na uweza wa kukishinda kifo, ambacho, kwa viumbe kama sisi, ambao hatuwezi kuepuka kifo—ulikuwa udhihhirisho mkuu kiasi gani wa utukufu wa Mungu?

`Soma Yohana 11:25, 26. Kwa mstari mmoja Yesu anaongea kuhusu kufa kwa waumini, na kwa unaofuata Anazungumzia kutokufa kamwe kwa waumini. Je! Ni kitu gani anachotufundisha Yesu hapa, na kwa nini kuelewa kwamba kifo ni usingizi usio na fahamu ni muhimu sana katika kuelewa maneno ya Kristo? Na kwa nini maneno Yake yanatupa sisi, kama viumbe wenye hatima ya kaburi, tumaini kubwa sana? `