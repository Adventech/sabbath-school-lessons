---
title:  Jifunze zaidi
date:  30/09/2022
---

Soma Ellen G. White, “Why Was Sin Permitted?” (Kwanini Dhambi Iiruhusiwa), uk. 33 —43, katika Patriarchs and Prophets; “The Origin of Evil,” (Asili ya Uovu), uk. 492 504, katika Pambano Kuu. 

Hakukuwa na uwezekano wa tumaini la ukombozi kwa ajili ya [Shetani na malaika zake] ambao walikuwa wameshuhudia na kufurahia utukufu usioelezeka wa mbinguni, na waliona ukuu wa kutisha wa Mungu, na, mbele ya utukufu huu wote, walikuwa wame-Mwasi. Hakukuwa na maonesho mapya na ya kutisha ya uweza uliotukuka wa Mungu ambayo yangeweza kuwavutia sana kama yale ambayo tayari walikuwa wameyaona. Kama waliweza kuasi mbele ya utukufu usioelezeka, wasingeweza kuwekwa katika hali nzuri zaidi ili kustahilishwa. Hakukuwa na nguvu ya akiba ya uwezo, wala hapakuwa na urefu na kina chochote cha utukufu usio na kikomo ili kuweza kuyashinda mashaka yao ya wivu na manung’uniko ya uasi. Hatia yao na adhabu yao lazima vilingane na fadhila yao iliyotukuka katika nyua za mbinguni.”_—Ellen G. White, Confrontation, p. 21._

“Tangu mwanzo, Mungu na Kristo walijua kuhusu ukengeufu wa shetani, na juu ya anguko la mwanadamu kupitia nguvu za udanganyifu za yule mwasi. Mungu hakuamuru dhambi iwepo, lakini alijua mapema kuwapo kwake, na akaweka utaratibu wa kukabiliana na dharura ya kutisha. Upendo Wake kwa ulimwengu ulikuwa mkuu sana kiasi kwamba alifanya agano la kumtoa Mwanawe pekee, ili kila mtu amwaminiye asipotee, bali awe na uzima wa milele.’ Yoh 3:16.”_—Ellen G. White, The Desire of Ages, p. 22._

**Masawali ya Kujadili**

`1. Darasani, shughulikeni na swali linalohusu kuwa kama Mungu ndiye anayehusika na asili na uwepo wa uovu katika ulimwengu wetu. Je! Tunawezaje kutafuta kujibu shtaka hilo?`

`2. Je! Msalaba unalinganaje na uelewa wetu wa swali zima la uovu? Kwa nini ni lazima msalaba na kile kilichotokea hapo kiwe kiini cha ufahamu wowote wa asili ya uovu?`

`3. Baada ya milenia nyingi sana za dhambi na mateso katika ulimwengu wetu, Shetani anapaswa sasa kufahamu kikamilifu matokeo ya kusikitisha ya uasi wake. Kwa nini basi bado anaendelea na uasi wake dhidi ya Mungu?`

`4. Katika Mathayo 5:43—48, Kristo anazungumza juu ya upendo usio na masharti wa Mungu kwa wanadamu wote kama kielelezo cha mwingiliano wetu wote. Unawezaje kuakisi mtindo huu kwa karibu zaidi ndani ya familia yako na Kanisa?`

`5. Mtume Petro anatuonya kuwa “mshitaki wenu ibilisi, kama Simba angurumaye, huzunguka-zunguka, akitafuta mtu ammeze” (1 Pet. 5:8). Soma pia Waefeso 6:10 — 20. Tunawezaje Kuzishinda “hila za shetani” (Efe. 6:11)?`