---
title:  Kukosa Shukrani kwa Ajabu
date:  27/09/2022
---

`Soma Ezekieli 28:12 — 19. Tunaweza kujifunza nini kutoka katika kifungu hiki kuhusiana na siri ya asili ya dhambi?`

Sehemu kubwa ya kitabu cha Ezekieli iliandikwa kwa lugha ya ishara ya nyakati za mwisho. Katika matukio mengi, vitu mahususi (kama vile watu, wanyama na vitu) na matukio ya karibu nawe hutumiwa kuwakilisha na kuelezea mambo halisi ya ulimwengu na/au ya kihistoria. Katika Ezekieli 28:1 – 10, Bwana alizungumza kuhusu mfalme wa Tiro (_Tiro yenyewe ilikuwa jiji la bandari ya kale ya Foinike_) kama mtawala tajiri mwenye kiburi ambaye alikuwa tu “mtu” lakini ambaye alidai kuwa mungu na ambaye (alitoa madai haya) akiwa ameketi katika kiti cha enzi cha miungu. 

Kisha, katika Ezekieli 28:12 — 19, ukweli huu wa kihistoria unakuwa mlinganisho wa kuelezea anguko la asili la Lusifa katika nyua za mbinguni. Kwa hiyo, mfalme wa Tiro, ambaye alikuwa mwanadamu aliyekuwa akiishi “kati ya bahari” (Ezek. 28:2, 8), sasa anamwakilisha “kerubi mwenye kutiwa mafuta afunikaye” (Ezek. 28:13) akiishi “ndani ya Adeni, bustani ya Mungu,” na “ukawa juu ya mlima mtakatifu wa Mungu” (Ezek. 28:14). 

Taarifa muhimu katika simulizi hiyo yote inapatikana katika Ezekieli 28:15, inayosema, “Ulikuwa mkamilifu katika njia zako tangu siku ile ulipoumbwa, hata uovu ulipoonekana ndani yako.” Hivyo basi, na muhimu zaidi, ukamilifu wa Lusifa ulijumuisha uwezekano wa uovu, uwezekano wa kufanya mabaya, na hiyo ilikuwa kwa sababu, kama kiumbe mwenye maadili, Lusifa alikuwa na uhuru wa kuchagua, sehemu ambayo inamaanisha kuwa kiumbe kamili. 

Kwa kweli, Lusifa aliumbwa akiwa mkamilifu—ambako kulijumuisha uwezo wake wa kuchagua kwa uhuru. Hata hivyo, kutumia vibaya ukamilifu huo wa kutumia vibaya uhuru wake wa kuchagua, alipotoshwa kwa kujiona kuwa wa maana zaidi kuliko alivyokuwa kiuhalisia. 

Kwa kuwa hakuridhika tena na jinsi Mungu alivyokuwa amemuumba na kumheshimu, Lusifa alipoteza shukrani zake kwa Mungu na akatamani kupata kutambuliwa zaidi kuliko alivyostahili. Hili lingewezekanaje kutokea kwa malaika kiumbe mkamilifu anayeishi katika ulimwengu mkamilifu, ni kama ilivyokwisha kutajwa kuwa, ni fumbo. 

“Dhambi ni jambo la ajabu, lisiloelezeka. Hakukuwa na sababu ya kuwepo kwake; kutafuta kuielezea ni kutaka kutoa sababu ya uwepo wake, na hiyo itakuwa ni kuihalalisha. Dhambi ilionekana katika ulimwengu mkamilifu, jambo ambalo lilioneshwa kuwa haliwezi kusameheka.” _—Ellen G. White, The Truth About Angels, p. 30._

`Katika 1 Wathesalonike 5:18, Paulo anasema kuwa “kwa kila jambo tunapaswa kushukuru. Je, maneno haya yanatusaidiaje kuzishinda hisia za kukosa shukrani na kujihurumia, hasa katika nyakati za majaribio? `