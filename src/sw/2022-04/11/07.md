---
title:  Jifunze zaidi
date:  09/12/2022
---

Soma Ellen G. White, “Dealing With False Science, Cults, Isms, and Secret Societies [Kushughulika na Sayansi ya Uongo, ibada ya uongo, Itikadi maalum, na Vyama vya Siri,” uk. 602—609, katika Evangelism [Uinjilisti],; na“Spiritism [Imani katika kuwasiliana na mizimu],” uk. 86—93, katika Confrontation [Makabiliano]. 

Kuna shirika linalodai kuwa linaunda teknolojia ambayo itaturuhusu kuwasiliana na marehemu “kupitia SMS, simu na mikutano ya video.” Ikiwaita PMP waliokufa (_Post Material Persons [watu wasio na mwili_), tovuti yake inadai kwamba wanadamu wanapokufa hupita tu “katika hatua nyingine ya milele” lakini “hubaki na ufahamu wao, utambulisho wao, na vipengele vya msingi vya umbo lao la awali.” Lakini, muhimu zaidi, watu wa Soulphone wanadai kuwa wanatengeneza, katika awamu tatu, teknolojia ambayo itaruhusu mawasiliano kati ya mtu halisi na watu waliokufa. 

Awamu ya kwanza “itaruhusu kutuma ujumbe na kuandikiana na wanafamilia, marafiki waliokufa, na wataalamu katika nyenzo zote za taaluma.” Awamu ya pili inatarajiwa “kuruhusu mazungumzo na wapendwa wako ambao wanaishi katika mahali pengine pa umilele.” Na awamu ya tatu, inasema, itafungua njia katika “kusikia na kuwaona wale ambao wanapitia uwanda wa uzoefu wa uwezekano wote kutoka kwenye hatua tofauti ya utambuzi.”

Kinachotisha sana ni namna wanavyopima kama wafu wanaowasiliana ndio wale wanaodai kuwa. “Kwa mfano,” hiyo tovuti inasema, “mzazi aliyefiwa anaweza kuuliza swali lifuatalo kwa kijana au bintiye ambaye amebadili ulimwengu: ‘Je, ulikuwa na mbwa aitwaye Snoopy ulipokuwa mtoto? Je, tulikupa kisu kwa siku yako ya kuzaliwa ya kumi?’ ” Kinachopendeza sana katika onyo hili ni kujua kuwa: “pepo wakati mwingine huonekana kwa watu katika umbo la marafiki zao waliokufa, na husimulia matukio yanayohusiana na maisha yao na kufanya vitendo walivyofanya walipokuwa hai.”

**Masawali ya Kujadili**

`1. Kwa kutumia kisingizio cha kukubalika kiutamaduni, Wakristo wengi hukubali chochote kile ambacho vyombo vya habari vinatangaza. Ni kanuni zipi za kibiblia zinazopaswa kuongoza uhusiano wetu na vyombo vya habari, hasa pale zinapotangaza waziwazi maoni ambayo tunajua ni mabaya na ya udanganyifu 
(angalia Zab. 101:1—8, Mit. 4:23, Flp. 4:8)?`

`2. Je, tunawezaje kuwasaidia wengine kushinda madanganyo ya Shetani ya wakati wa mwisho bila kuathiriwa na mvuto wa udanganyifu huo sisi wenyewe?`

`3. Wakristo wengi wamekiona kisa cha “Samweli” kuitwa kutoka kaburini kama uthibitisho wa kibiblia kwamba wafu wanaendelea kuishi. Je! Simulizi hii inatufundisha nini kuhusu kwa nini hatuwezi kutegemea andiko au kisa kimoja tu kujenga fundisho Iakini, badala yake, ni lazima tuangalie yote ambayo Biblia inasema kuhusu mada fulani?`