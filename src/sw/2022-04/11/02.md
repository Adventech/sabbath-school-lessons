---
title:  Imani ya Kumfikia Mungu kwa Tafakuri
date:  04/12/2022
---

Ulimwengu wetu umefurika mawimbi ya nguvu ya tafakuri. Neno “_mysticism_” ni neno tata ambalo linajumuisha aina nyingi anuai za mawazo. Kwa mtazamo wa kidini, neno hili linamaanisha muungano wa mtu binafsi na Uungu au Ukamilifu katika aina fulani ya uzoefu wa kiroho au kupagawa. Hii huainisha uzoefu wa ibada ya hata makanisa fulani. 

Matukio haya yanaweza kutofautiana kwa muundo na ukubwa, lakini mwelekeo daima ni kuchukua nafasi ya mamlaka ya Neno la Mungu Lililoandikwa na kulibadili kwa uzoefu wa mtu binafsi. Vyovyote vile, Biblia hupoteza sehemu kubwa ya utendaji wake wa kimafundisho, na Mkristo hubakia kuwa hatarini kwa huo uzoefu wake mwenyewe. Aina hii ya dini ya kujitegemea haitoi ulinzi dhidi ya udanganyifu wowote, hasa wa nyakati za mwisho. 

`Soma Mathayo 7:21 — 27. Katika nuru ya Maneno ya Yesu Mwenyewe, je, inamaanisha nini kujenga nyumba zetu za kiroho “juu ya mwamba” na kuijenga “juu ya mchanga”? `

Kuna mwelekeo mkubwa katika ulimwengu wa Kikristo wa kisasa wa kudharau umuhimu wa mafundisho ya kibiblia, wakiyachukulia kama mwangwi wa kuchosha wa aina ya dini iliyopitwa na wakati. Katika mchakato huu, mafundisho ya Kristo yanabadilishwa kwa njia ya uongo na utu wa madai—ya Kristo, kwa mfano, kwamba hadithi fulani ya kibiblia au nyingine haiwezi kuwa kweli kwa sababu Yesu, kama wanavyomfahamu, hangeruhusu jambo hilo kutokea kama ilivyoandikwa. Hisia binafsi na ladha huishia kuwa kigezo cha kufasiri Maandiko au hata kukataa moja kwa moja yale ambayo Biblia inafundisha waziwazi, mara nyingi kuhusu utii kwa Mungu, ambao kama Yesu alisema ni muhimu sana ili kujenga nyumba ya mtu juu ya mwamba. 

Wale wanaofikiri kwamba wanachoamini katika mafundisho si cha muhimu kivile, ili mradi tu wanamwamini Yesu Kristo, wako kwenye hatari. Wadadisi wa Kirumi waliowahukumu kifo idadi isiyo na kifani ya Waprotestanti waliomwamini Yesu Kristo. Wale waliokuwa “wametoa pepo” katika jina la Kristo (Mt. 7:22), walikuwa wamemwamini. “Msimamo kwamba kile ambacho wanadamu wanaamini si cha muhimu hivyo, ni mojawapo ya madanganyo yenye mafanikio zaidi ya shetani. Anajua kwamba ukweli, uliopokelewa kwa ku-upenda, hutakasa nafsi ya mpokeaji; kwa hiyo anatafuta mara kwa mara kubadilisha nadharia za uongo, hekaya, na injili nyingine. _—Ellen G. White, The Great Controversy, p. 520._

`Je, tunawezaje kupambana na mwelekeo wa kibinadamu wa kuruhusu hisia na tamaa zetu zitufanye tufanye mambo kinyume na Neno la Mungu?`