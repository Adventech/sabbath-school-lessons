---
title:  Udanganyifu wa Wakati wa Mwisho
date:  03/12/2022
---

### Somo la Juma Hili
Mt. 7:21—27, Yn. 11:40 — 44, 1 Pet. 3:18, 1 Sam. 28:3 — 25, Efe. 6:10 — 18.

> <p>Fungu la Kukariri</p>
> “Wala si ajabu. Maana shetani mwenyewe hujigeuza awe mfano wa malaika wa nuru. Basi si neno kubwa watumishi wake nao wakijigeuza wawe mfano wa watumishi wa haki, ambao mwisho wao utakuwa sawasawa na kazi zao” (2 Wakorintho 11:14, 15). 

Ulimwengu wetu wa kisasa umekuwa chungu kinachoyeyuka kwa nguvu zisizo za kawaida na za kiujiza, zikisaidiwa na Hollywood, ambayo haina shida kutengeneza sinema zenye mada za kidini na za kiujiza katika mchanganyiko wa makosa na udanganyifu. Udanganyifu wa zamani, “Hakika Hamtakufa!” (Mwa. 3:4), pia umehamasisha baadhi ya vitabu vilivyosomwa zaidi na filamu zilizotazamwa zaidi za miongo iliyopita, na michezo mingi ya video maarufu, pia. Bila ubishi, tumeoneshwa na kujaribiwa kwenye uwanja wa mazingaombwe ya Shetani, ambayo yanaweza kuonekana kwa njia nyingi sana na hata, katika matukio mengine, yanaweza kufichwa katika hali nzuri ya sayansi. 

Mojawapo ya matukio ya udanganyifu zaidi imekuwa kile kinachoitwa uzoefu wa “karibu na kifo(_kuzimia/kupoteza fahamu_)” (_NDEs_), ambapo wale ambao wanadai walikuwa “wamekufa” wamefufuka na hadithi za maisha ya baada ya kifo. Watu wengi wameona matukio hayo kuwa uthibitisho wa roho isiyoweza kufa! 

Katika juma hili tutaangazia baadhi ya udanganyifu wa wakati wa mwisho, ikiwa ni pamoja na mafumbo, matukio ya kukaribia kufa, kuzaliwa upya katika mwili mwingine, ufundi wa kuwasiliana na mizimu na ibada za jadi, na mengine. Hizi ni mada hatari ambazo tunapaswa kuzifahamu lakini bila kujiingiza katika mvuto wao. 

_Jifunze somo la juma hili kwa maandalizi ya Sabato ya Desemba 10._