---
title:  Kuwaigiza Waliokufa na Mionekano Mingine
date:  08/12/2022
---

Kinachofanana sana na uwasilianaji na wafu ni Shetani kuigiza waliokufa na mionekano mingine ya mapepo. Uchukuaji mwili wa wengine unaweza kuwa katika umbo la mwanafamilia aliyekufa, rafiki, au mtu yeyote. Sura na sauti vyote viwili vinafanana sana na zile za marehemu. Udanganyifu huu wote wa kishetani utatumiwa kuwahadaa wale ambao hawajasimikwa imara kwenye Neno la Mungu. Ellen G. White anaonya, “Mitume, kama walivyoigwa na roho hao waongo, wanatumiwa kupinga yale waliyoandika kwa maagizo ya Roho Mtakatifu walipokuwa duniani.”_—The Great Controversy, p. 557._ Na zaidi, kama kitendo cha kuhitimsha katika onesho kuu la udanganyifu, Shetani mwenyewe atamwigiza Kristo.”_—The Great Controversy, p. 624._

`Soma 2 Wakorintho 11:14, 15 na Waefeso 6:10 — 18. Je, tunapaswa kuwa na ulinzi gani dhidi ya udanganyifu kama huo wa kishetani? `

Mtume Paulo anatuonya kuwa “kushindana kwetu sisi si juu ya damu na nyama; bali ni juu ya falme na mamlaka, juu ya wakuu wa giza hili, juu ya majeshi ya pepo wabaya katika ulimwengu wa roho. (Efe. 6:12). Tunaweza kulindwa dhidi ya udanganyifu huu tukiwa tumevikwa tu na “_silaha zote za Mungu_” (Efe. 6:13) kulikoelezwa katika Waefeso 6:13 — 18. 

Mwonekano na sura za kishetani unaweza kuogopesha na kudanganya sana, lakini hauwezi kuwapotosha wale wanaolindwa na Mungu na kusimikwa katika Neno la Mungu. Kutokana na mtazamo wa kimafundisho, wale wanaoamini fundisho la Biblia la masharti ya kutokufa kwa wanadamu wanajua kwamba kuonekana au mawasiliano yoyote na wafu ni ya asili ya kishetani na yanahitaji kukataliwa na neema ya Mungu yenye nguvu. Tena, haidhuru udhihirisho huo ni wenye nguvu jinsi gani, unasadikisha, na unaonekana kuwa halisi kiasi gani, tunalazimika sikuzote kusimama imara kwa fundisho la kwamba wafu wamelala kaburini. 

Hata hivyo, hebu fikiria kumpoteza mpendwa na kuamini kwamba mpendwa huyo huyo anaonekana kwako. Na anakuonesha upendo. Na je, anakuambia ni kiasi gani wanakukumbuka? Na je, anasema mambo ambayo, ni, wao tu wanayajua? Na je, anasema kwamba sasa wako katika mahali pazuri zaidi? Ikiwa mtu hajaweka msingi wake kwa kile Biblia inachofundisha kuhusu hali ya wafu, fikiri jinsi anavyoweza kuanguka kwa urahisi kwa ajili ya udanganyifu huu. Hasa kwa sababu wanataka kuamini hivyo, pia.

`Je! Inamaanisha nini kuvaa “silaha zote za Mungu”? Kwa maana ya vitendo ya siku baada ya siku, tunawezaje kufanya hili katika kila eneo la maisha yetu, sio tu katika kushughulika na madanganyo ya wakati wa mwisho? `