---
title:  Katika Hekalu la Mungu
date:   26/12/2022
---

Baadhi ya watu huiongelea mbingu yenyewe kuwa hekalu la Mungu. Lakini kitabu cha Ufunuo kinataja hekalu maalum ndani ya Yerusalemu Mpya, mahali ambapo kiti cha enzi cha Mungu na bahari ya kioo vinapatikana (Ufu. 4:2-6, Ufu. 7:9-15, Ufu. 15:5-8). Hapo umati mkubwa wa watakatifu kutoka mataifa yote, kabila, jamaa na lugha watamwabadu Mungu milele (Ufu. 7:9-17).

`Linganisha Ufunuo 7:9-15 na Ufunuo 21:3, 22. Tunawezaje kufanya uwiano wa maelezo ya umati mkubwa wa waliokombolewa wanaomtumikia Mungu “mehana na usiku katika hekalu Lake” (Ufu. 7:15) na kauli kuwa Yohana “hakuona hekalu” katika Yerusalemu Mpya (Ufu. 21:22)?`

Hekalu la mbinguni pamekuwa mahali ambapo majeshi ya mbinguni humwabudu Mungu. Lakini kwa kuingia kwa dhambi, patakatifu pale palikuwa pia mahali ambapo wokovu hutolewa kwa wanadamu. “Wakati tatizo la dhambi litakapokwisha, hekalu la mbinguni kwa mara nyingine tena litarejea katika utendakazi wake wa asili. Katika Ufunuo 21:22, Yohana wa Ufunuo anatuambia kuwa hakuliona tena hekalu jijini, kwa kuwa Bwana Mungu Mwenyezi na Mwana-Kondoo ndio hekalu lake. Lakini je, hiyo ina maana kwamba hakuna tena nyumba ya Bwana ambapo viumbe Wake wanaweza kuja na kuwa na ushirika wa pekee na Yeye? Haiwezekani?”–Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., _The Word: Searching, Living, Teaching_, vol. 1 (Silver Spring, MD: Biblical Research Institute, 2015), p. 31.

Kitabu cha Ufunuo kinaweka mkazo wa pekee kwa Yule anayeabudiwa na kwa wale wanaomwabudu. Ibada hii ya mbinguni kiini chake ni Mungu na Mwana-Kondoo (Ufu. 5:13, Ufu. 7:10). Kama kawaida, na kama inavyopaswa kuwa, Kristo ndiye lengo la ibada.

Waabudu ni wale ambao “wanatoka katika dhiki ile iliyo kuu, nao wamefua mavazi yao, na kuyafanya meupe katika damu ya Mwana-Kondoo” (Ufu. 7:14). Ni mashahidi walio hai wa uwezo wa Mungu wa ukombozi na kubadilisha. Wanamwimbia Munga sifa kwa jinsi alivyo na kwa yale Aliyowafanyia.

`Ufunuo 21:3 inasomeka: “Tazama, maskani ya Mungu ni pamoja na wanadamu, naye atafanya maskani yake pamoja nao, nao watakuwa watu wake. Naye Mungu mwenyewe atakuwa pamoja nao na kuwa Mungu wao” (KJV). Aya hizi zinaakisi vifungu vingine vingi (Yer. 32:38, Eze. 37:27, Zek. 8:8, Ebr. 8:10). Je! Ina maana gani kwetu sasa, ilihali tungalipo hapa duniani, kwamba Mungu atakuwa Mungu wetu, nasi tutakuwa watu wake? Je, tunauishije ukweli huu wa ajabu sasa?`