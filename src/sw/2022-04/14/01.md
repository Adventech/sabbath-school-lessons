---
title:  Mambo Yote Mapya
date:   24/12/2022
---

### Somo la Juma Hili
2 Pet. 3:13; Ufu. 21:3, 22; 1 Yn. 3:2, 3; 1 Pet. 1:22; Isa. 25:8; Ufu. 22:3-5.

> <p>Fungu la Kukariri</p>
> “Na yeye aketiye juu ya kile kiti cha enzi akasema, ‘Tazama, nayafanya yote kuwa mapya.’ Akaniambia, ‘Andika ya kwamba maneno hayo ni amini na kweli’” (Ufunuo 21:5).

Maandiko yanatupatia tumaini hili: “Lakini, kama ilivyo ahadi Yake, mnatazamia mbingu mpya na nchi mpya, ambayo haki yakaa ndani yake” (2 Pet. 3:13).

Hata hivyo, kwa wengine, ahadi ya “Mbingu mpya na Nchi mpya” (Ufu. 21:1) inaonekana kama hadithi za kubuniwa tu zinazosimuliwa na wale walio madarakani ambao walitumia tumaini la maisha ya baada ya kifo kusaidia watu kuwa sawa. Wazo likiwa: _Ingawa una shida kwa sasa, siku moja utapata thawabu yako mbinguni_, au kinachofanana na hicho.

Na japokuwa baadhi ya watu wamelitumia tumaini la baadaye linalowasilishwa ndani ya Biblia kwa namna hiyo, matumizi yao mabaya hayaubadili ukweli wa ahadi ambayo tunayo kuhusiana na mbingu mpya na nchi mpya.

Katika siku za mwisho, wenye dhihaka watalidhihaki tumaini letu lenye baraka (2 Pet. 3:3-7). Lakini dhihaka yao, kama ilivyotabiriwa, inaweza kuonekana kama ushahidi zaidi kuwa kile Biblia inachosema ni ukweli, kwa kuwa wanadhihaki kama ambavyo Biblia ilitabiri kuwa watafanya.

Katika juma hili tutafakari juu ya ahadi tukufu ya mbingu mpya na nchi mpya, ikijumuisha hekalu la mbinguni, uwepo wa Mungu, mwisho wa kifo na machozi – na, hatimaye, ushindi mkuu wa upendo wa Mungu.

_Jifunze somo la juma hili kwa maandalizi ya Sabato ya Desemba 31._