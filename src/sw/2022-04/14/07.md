---
title:  Jifunze zaidi
date:   30/12/2022
---

Soma Ellen G. White, “The Controversy Ended (Pambano Limekwisha),” uk. 674-678, katika _The Great Controversy_; “The Earth Made New (Dunio Imefanywa Mpya),” uk. 133-145; “Heaven Is a School (Mbinga ni Shule),” uk. 146-158; “It Will Not Be Long (Haitachukua Muda Mrefu),” uk. 159-166; “Heaven Can Begin Now (Mbingu Inaweza Kuanza Sasa),” uk. 167-176; “The Music of Heaven (Muziki wa Mbinguni),” uk. 177-184; “A Call For Us to Be There (Wito Kwetu wa Kuwepo Huko),” uk. 185-192, katika _Heaven_.

Msalaba wa Kristo utakuwa sayansi na wimbo wa waliokombolewa milele zote. Katika Kristo aliyetukuzwa watamwona Kristo aliyesulubiwa. Kamwe haitasahaulika kuwa Yeye ambaye uwezo Wake uliumba na kuuthibitisha ulimwengu usiohesabika kupitia umiliki mkubwa wa anga, Mpendwa wa Mungu. Mkuu wa mbinguni, Yeye ambaye makerubi na maserafi wanaong’sa walifurahia kumwabudu – alijinyenyekeza ili kumwinua mwanadamu aliyeanguka; kiasi kwamba alibeba hatia na aibu ya dhambi, na kufichwa kwa uso wa Baba Yake, mpaka ole wa ulimwengu uliopotea ulipovunja moyo Wake na kuponda uhai Wake juu ya msalaba wa Kalwari. Muumba wa walimwengu wote, Msuluhishi wa hatima zote, alilazimika kuweka kando utukufu Wake na kujidhalilisha Mwenyewe kwa sababu ya upendo kwa mwanadamu, ili kwamba daima aamshe tafakari na ibada kwa ulimwengu.”–Ellen G. White, _The Great Controversy_, p. 651.

“Pambano kuu limekwisha. Dhambi na wenye dhambi hawapo tena. Ulimwengu wote umekuwa safi. Pigo moja la uwiano na furaha hudunda katika uumbaji wote. Kutoka Kwake aliyeumba byote, hutiririka uzima na nuru na furaha, katika milki yote isiyo na kikomo. Kuanzia chembe ndogo hadi ulimwengu mkuu zaidi, vitu vyote, vilivyo hai na visivyo hai, katika uzuri wao usiohafifishwa na furaha kamilifu, hutangaza kwamba Mungu ni upendo.”–Ellen G. White, _The Great Controversy_, p. 678.

**Maswali ya Kujadili**:

`1. Wakristo wengi wanaojidhania kuwa watu wa dini huishi maisha yao kana kwamba ulimwengu huu utadumu milele (Luka 12:16-21). Je, tunawezaje kufanya uwiano kati ya mambo yetu ya kidunia na vipaumbele vyetu vya mbinguni? Je, tunawezaje kujilinda dhidi ya yale ambayo Yesu ametuonya katika Luka 12?`

`2. Kama mbingu inaanzia hapa, tufanye nini ili tubadilishe makazi yetu na maisha yetu binafsi ili yaoneshe japo kidogo kanuni za mbinguni?`

`3. Jikite katika swali lililoulizwa mwishoni mwa somo la Jumapili. Je! Ni nini mantiki iliyo nyuma ya kukata tamaa kwa wale ambao hawaamini katika uzima wa milele? Wakati huo huo, pia, baadhi ya watu hawa hata hivyo wanaonekana kuishi maisha ya “furaha”, hata bila kuonesha tumaini lolote la wakati ujao. Je, unadhani kwa nini wanafanya hivyo? Yaani, wanawezaje kufanya ulinganifu wa maisha, hata kuridhika, bila ahadi ya kitu kingine zaidi ya maisha haya?`