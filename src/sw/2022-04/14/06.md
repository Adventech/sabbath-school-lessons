---
title:  Jina Lake Katika Vipaji vya Nyuso Zao
date:   29/12/2022
---

`Soma Ufunuo 22:3-5. Je, tunawezaje kuwa na uhakika kuwa tutakuwa miongoni mwa wale ambao jina la Mungu litakuwa limeandikwa katika vipaji vya nyuso zao? Au, je, tunaweza kupewa uhakika?`

Baada ya uasi wa Lusifa na anguko la Adamu na Hawa. Mungu angeweza kuwaangamiza hawa wenye dhambi wawili. Lakini, kama onesho la upendo usio na masharti kwa viumbe Wake. Mungu alizindua mpango wa rehema ili kuwaokoa wale wote ambao wanapokea kile anachowapatia. Huu ndio unaojulikana kuwa “Mpango wa ukombozi” ambao, japokuwa umekuwepo kabla ya kuumbwa kwa dunio (Efe. 1:3, 4; 2 Tim. 1:9; Tit. 1:2; Ufu. 13:8), uliwasilishwa kwa mara ya kwanza kwa wanadamu pale Edeni, punde tu baada ya anguko. Kisha ulifunuliwa zaidi katika mifano na vivuli vya huduma ya patakatifu pa Kiebrania (Kutoka 25). Na kisha ulioneshwa katika onesho lake kamili katika maisha, kifo, na ufufuo wa Yesu (angalia Warumi 5).

Kiini cha mpango wa wokovu ni ahadi ya uzima wa milele, unaotegemea wema wa Yesu, kwa wote wanaokubali, kwa imani, utoaji mkuu uliotolewa msalabani. Kabla ya msalaba na baada ya ya msalaba – wokovu umekuwa kwa imani siku zote, sio kwa matendo, haidhuru matendo yawe mengi kiasi gani ni matokeo ya kuokolewa kwetu tu.

`Paulo aliandika kuhusu Ibrahimu, ambaye aliishi miaka mingi kabla ya kuja kwa Kristo, kama mfano wa kuokolewa kwa imani: “Kwa maana ikiwa Ibrahimu alihesabiwa haki kwa ajili ya matendo yake, analo la kujisifia; lakini si mbele za Mungu. Maana Maandiko yasemaje? ‘Ibrahimu alimwamini Mungu, ikahesabiwa kwake kuwa haki’” (Rum. 4:2, 3). Je, mafungu haya yanatusaidiaje kuelewa kuokolewa kwa imani kunahusu nini?`

Kwa hiyo, tunaweza kuwa na uhakika wa wokovu ikiwa tumemkubali Yesu, tumejisalimisha Kwake, na kudai ahadi Zake, ikiwa ni pamoja na zile za kuwa na maisha mapya sasa ndani Yake, na ikiwa tunategemea kabisa wema Wake na sio kitu kingine chochote. Ibrahimu aliamini, ikahesabiwa kwake kuwa ni haki; ndivyo ilivyo kwetu pia.

Hii, basi, ndiyo maana ya kuandikwa kwa jina lake kwenye vipaji vya nyuso zetu. Ikiwa tunalo limeandikwa hapo sasa na tusimwache kamwe, basi litaandikwa huko katika mbingu mpya na nchi mpya, pia.