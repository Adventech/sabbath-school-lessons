---
title:  “Wafu Wako Wataishi’’
date:  19/10/2022
---

Soma Isaya 26:14 na Isaya 26: 19. Je! Ni nini tofauti kati ya wale watakaoangamia milele Isa. 26:14, angalia pia Mal. 4:1) na wale ambao watapokea uzima wa milele (Isa. 26:19)? 

Kitabu cha Isaya kinatoa tofauti kubwa kati ya ukuu wa Mungu na udhaifu wetu wa kibinadamu (angalia Isaya 40). Japokuwa tu kama jani linalonyauka na ua linalochujuka, Neno la Mungu litasimama milele (Isa. 40:6 — 8). Licha ya utu wetu wa dhambi, hata hivyo, neema ya Mungu iokoayo inapatikana kwa wanadamu wote na inakuwa na ufanisi hata kwa Mataifa ambao wanalipokea agano Lake na kuitunza Sabato (Isaya 56). 

Katika kitabu cha Isaya, tumaini la ufufuo limepanuliwa kwa Kiasi kikubwa. Ingawa madokezo yaliyotangulia ya kibiblia kuhusu ufufuo yalioneshwa zaidi kutokana na mitazamo ya kibinafsi (Ayu. 19:25—27, Zab. 49:15, Zab. 71:20), nabii Isaya anauzungumzia kuwa ni kumjumuisha yeye mwenyewe na jumuiya ya waumini wa agano. (Isa. 26:19). 

Isaya 26 inatofautisha hatima tofauti za waovu na wenye haki. Upande mmoja, waovu watabaki wakiwa wamekufa, bila kufufuliwa tena, angalau baada ya “kifo cha pili’’ (Ufu. 21:8). Wataharibiwa kabisa, na ukumbusho wao kupotea milele (Isa. 26:14). Kifungu hiki kinakazia fundisho kwamba hakuna nafsi au roho zilizobaki ambazo hubaki hai baada ya kifo. Akizungumzia kuhusu maangamizo ya mwisho ya waovu, ambayo yanakuja baadaye, Bwana alisema mahali pengine kwamba waovu watateketezwa kabisa, na hatawaachia “shina wala tawi” (Mal. 4:1). 

Kwa upande mwingine, wafu wenye haki watafufuliwa kutoka kwa wafu ili kupokea thawabu yao yenye baraka. Isaya 25 inasisitiza kwamba Bwana Mungu “Amemeza mauti hata milele” na “atafuta machozi katika nyuso zote” (Isa. 25:8). Katika Isaya 26 tunapata maneno yafuatayo: “Wafu wako wataishi; maiti zangu zitafufuka. Amkeni kaimbeni, ninyi mnaokaa mavumbini; kwa maana umande wako ni kama umande wa mimea, nayo ardhi itawatoa waliokufa” (Isa. 26:19). Wenye haki wote waliofufuliwa watashiriki katika karamu ya furaha ambayo Bwana ataiandaa kwa ajili ya watu wote (Isa. 25:6). Ufufuo wa mwisho utawaleta pamoja wenye haki kutoka nyakati zote, wakiwemo wapendwa wako ambao walikuwa wamekufa katika Kristo Yesu. 

`Hebu fikiria ikiwa hatukuwa na tumaini lolote, uthibitisho wowote, na sababu ya kufikiri kuwa kifo chetu kilikuwa mwisho wa kila kitu kwetu. Alafu, kibaya zaidi, mtu yeyote ambaye amewahi kutufahamu atatoweka, na punde itakuwa kana kwamba hatukuwahi kuishi na kwamba maisha yetu hayakuwa na maana yoyote hata kidogo. Je, hatima hii inatofautiana vipi na tumaini tulilo nalo? `