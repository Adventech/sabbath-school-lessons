---
title:  Jifunze zaidi
date:  21/10/2022
---

Soma Ellen G. White, “Visions of Future Glory, (Maono ya Utukufu Ujao)” uk. 722 — 733, katika Prophets and Kings (Manabii na Wafalme). 

Sayansi ya kisasa inafundisha kwamba maada zote huundwa na atomu, na zenyewe zimeundwa kwa chembe mbili ndogo zaidi, quark na leptoni, ambazo zinaaminika kuwa ndizo zinazounda uhalisi wote wa viumbe. Ikiwa, basi, kimsingi uhalisi wa ulimwengu ni quark na leptoni, je, Mungu ambaye sio tu aliumba na kudumisha ulimwengu huo hangeweza tu kupanga upya quark na leptoni utakapofika wakati wa kutufufua? 

Akidhihaki ufufuo, Bertrand Russell asiyeamini kuwa kuna Mungu aliuliza ni nini huwapata wale walioliwa na wala watu, kwa sababu miili yao sasa ni sehemu ya walaji hao, na kwa hiyo watapata nini katika ufufuo? Lakini vipi Bwana akinyakua tu quark na leptoni, vile viasili vinavyounda uhai, kutoka popote, na, kulingana na habari ambayo Yeye anayo kumhusu kila mmoja wetu, akatujenga upya kutoka kwenye hizo maada na chembechembe ndogo kabisa na kutuweka juu? 

Mungu hahitaji miili yetu ya asili, anaweza kutumia chochote. Au, kwa kweli, angeweza kutamka tu quark mpya na leptoni zitokeze na zingetokeza tokea hapo. Vyovyote vile Atakavyofanya, Mungu Aliyeumba ulimwengu anaweza kutuumba upya, jambo ambalo Anaahidi kufanya wakati wa ufufuo wa wafu. 

Mpaji wa Uhai Ataita watu Wake Aliowanunua katika ufufuo wa kwanza, na mpaka saa ile ya ushindi, wakati parapanda ya mwisho itakapolia na jeshi kubwa sana litakapotokea kwa ushindi wa milele, kila mtakatifu aliyelala atatunzwa salama na atalindwa kama kito cha thamani, kinachojulikana na Mungu kwa jina lake. Kwa uwezo wa Mwokozi aliyekaa ndani yao walipokuwa hai na kwa sababu walikuwa washirika wa asili ya uungu, wanatolewa kutoka kwa wafu.” _—Ellen G. White Comments, The SDA Bible Commentary, vol. 4, p. 1143. _

**Masawali ya Kujadili**

`1. Kuna makadirio ya galaksi trilioni 2, kila moja ikiwa na mabilioni na mabilioni ya nyota. Na baadhi ya nyota hizo zina sayari zinazozizunguka, Kama vile sayari za mfumo wetu wa jua zinavyolizunguka jua. Sasa, fikiria juu ya uwezo wa ajabu wa Mungu, ambaye sio tu kwamba aliumba nyota hizi zote, lakini ambaye anazitegemeza na kuzijua kwa jina (Zab. 147:4). Ingawa ukweli huu wa kustaajabisha hauthibitishi kwamba Mungu huyu huyu anaweza au atawafufua wafu, je, inatufunuliaje nguvu Zilezile za kutisha alizonazo na kwa nini, kwa hakika, kitu kama ufufuo hakingekuwa nje ya uwezo Wake?`

`2. Waebrania 11 inaangazia sadaka na matarajio ya wengi wa wale wanaoitwa “mashujaa wa imani” wa nyakati za kale. Je, sura hii inawezaje Kuimarisha uelewa wetu wa tumaini ambalo wahusika Katika Agano la Kale walikuwa nalo, hata kabla ya ufufuo wa Yesu?`