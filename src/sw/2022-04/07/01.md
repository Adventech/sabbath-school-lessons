---
title:  Ushindi wa Kristo Dhidi ya Kifo
date:  05/11/2022
---

### Somo la Juma Hili
Mt. 27:62 — 66; Yn. 10:17, 18; Mt. 27:51 —53; Yn. 20:11 — 29; 1 Kor. 15:5 — 8.

> <p>Fungu la Kukariri</p>
> “Nami nilipomwona, nalianguka miguuni pake kama mtu aliyekufa. Akaweka mkono wake wa kuume juu yangu, akisema, ‘Usiogope, Mimi ni wa kwanza na wa mwisho. Na aliye hai; nami nalikuwa nimekufa, na tazama, ni hai hata milele na milele. Nami ninazo funguo za mauti, na za kuzimu’ ” (Ufu. 1:17, 18). 

Kiini cha imani ya Kikristo ni ufufuo wa Yesu Kristo. Paulo alitoa hoja hii kwa nguvu sana alipoandika: “Maana kama wafu hawafufuliwi, Kristo naye hakufufuka. Na kama Kristo hakufufuka, imani yenu ni bure; mngalimo katika dhambi zenu. Na hapo wao nao waliolala katika Kristo wamepotea” (1 Kor. 15:16 — 18). Tutaliangalia hili kwa kina zaidi juma lijalo. 

Kwa hivyo, haidhuru Paulo aliweka mkazo gani juu ya kifo cha Kristo, na jinsi kilivyokuwa muhimu—“Maana naliazimu nisijue neno lo lote kwenu ila Yesu Kristo, naye amesulubiwa” (1 Kor.2:2) —hakika hakitusaidii chochote isipokuwa ufufuo Wake. Hivyo ndivyo ufufuo wa Yesu ulivyo muhimu kwa imani nzima ya Kikristo na kwa mpango wa wokovu. 

Hata hivyo, ni vigumu kuelewa ni kwa nini ufufuo wa Kristo na ufufuo wetu ni muhimu sana ikiwa, kama wengi wanavyoamini, wafu katika Kristo tayari wanapata furaha kamili ya mbinguni kwa kuwa “wameshaenda nyumbani ili kuwa pamoja na Bwana.” 

Tukiachana na hayo, juma hili tutauangalia ufufuo wa Yesu na ushahidi wote usadikishao aliotupa sisi kuuamini. 

_Jifunze somo la juma hili kwa maandalizi ya Sabato ya Novemba 12._