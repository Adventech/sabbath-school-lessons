---
title:  Jifunze zaidi
date:  11/11/2022
---

Soma Ellen G. White, “In Joseph’s Tomb [katika Kaburi la Yusufu],” uk. 769 — 778; “The Lord is Risen [Bwana Amefufuka],” uk. 779 — 787; “Why Weepest Thou [Kwa Nini Unalia]?” uk. 788 — 794; Safari Kuelekea Emau, uk. 795 — 801; “Peace Be Unto You [Amani Iwe Nanyi],” uk. 802 — 808; katika The Desire of Ages [Tumaini la Vizazi Vyote]. 

Hisia za moyoni za kisasa haziamini kitu kama ufufuo wa Yesu. Hata hivyo, ushahidi wa kihistoria ni mzito mno kiasi kwamba hata wale ambao hawawezi kukubali uhalisi wa ufufuo wanalazimika kukubali kwamba watu wengi waliamini kwamba walikuwa wamemwona Yesu aliyefufuka. Kwa hiyo, utetezi mwingi wa kupinga ufufuo ni jaribio la kueleza ni nini kiliweza kuwafanya watu hawa tofauti waamini kwamba walikuwa wamemwona Kristo aliyefufuka. 

Wengine wametoa madai kwamba wanafunzi wote walimuota Yesu aliyefufuka; wengine kwamba Yesu hakuwa amekufa kweli bali alizimia tu kisha akafufuka baada ya kushushwa kutoka msalabani, na alipotokea tena, wafuasi Wake walifikiri kwamba alikuwa amefufuka kutoka kwa wafu. Na (_Amini au usiamini_) wengine wamedai kuwa Yesu alikuwa na pacha Wake ambaye wanafunzi walimdhania kimakosa kuwa ni Kristo aliyefufuka. Kwa maneno mengine, ushahidi wa kihistoria una nguvu sana kwa ufufuo wa Kristo kiasi kwamba hizi ni aina za hoja ambazo watu huzibuni ili kujaribu kuukataa. Kwa kuwa ufufuo wenyewe ni muhimu sana, hatupaswi kushangazwa na sababu zote nzuri ambazo tumepewa za kuuamini. 

“Sauti ambayo ilisikika msalabani, ‘Imekwisha,’ ilisikiwa miongoni mwa waliokufa. Ilipenya kuta za makaburi, na kuwaita waliolala waamke. Hivyo ndivyo itakavyokuwa wakati sauti ya Yesu Kristo itakaposikika kutoka mbinguni. Sauti hiyo itapenya makaburi na kufungua makaburi, na waliokufa katika Kristo watafufuka. Katika ufufuo wa Mwokozi makaburi machache yalifunguliwa, lakini katika ujio Wake wa mara ya pili, wafu wote wa thamani wataisikia sauti Yake, na watatoka wapate uzima wa utukufu, usiofikwa na mauti. Nguvu ile ile iliyomfufua Kristo kutoka katika wafu italiinua kanisa Lake, na kulitukuza pamoja naye, juu ya falme zote, juu ya mamlaka yote, juu ya kila jina litajwalo; sio tu hapa ulimwenguni, bali pia katika ulimwengu ujao.” _—Ellen G. White, The Desire of Ages, p. 787._

**Masawali ya Kujadili**

`1. “Imekwisha” (Yohana 19:30) na “Amefufuka” (Mt. 28:6) ni kauli mbili zenye maana zaidi kuwahi kutolewa. Je, zinakamilishanaje katika historia ya wokovu? Je! Ni tumaini gani kuu linapatikana katika maneno haya kwa ajili yetu?`

`2. Mara ya kwanza viongozi wa kidini waliwataka walinzi kaburini kuwazuia wanafunzi wasije wakauiba mwili wa Yesu. Baadaye waliwalipa walinzi ili waseme kuwa wanafunzi waliuiba mwili wa Yesu. Je, ni kwa namna gani simulizi hii inasaidia kufunua ukweli wa kaburi la Yesu kuwa wazi, na ni kwa nini hilo Kaburi wazi ni muhimu sana kwetu kama Wakristo?`