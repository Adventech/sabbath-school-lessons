---
title:  Hukumu ya Upelelezi
date:  19/12/2022
---

Dhana ya hukumu kabla ya kurudi kwa Kristo, au kile tunachokiita hukumu “kabla ya Kurudi kwa Yesu mara ya Pili,” inapatikana katika maeneo mengi ndani ya Maandiko. 

`Soma Danieli 7:9 — 14; Mathayo 22:1 — 14; Ufunuo 11:1, 18, 19; Ufunuo 14:6, 7. Je, vifungu hivi vinaangaziaje wazo la hukumu ya upelelezi kabla ya marejeo katika chumba cha mahakama ya mbinguni? Je, ni nini umuhimu wa hukumu hiyo? `

Dhana ya hukumu ya upelelezi ya watu wa Mungu kabla ya marejeo imejikita katika mafundisho matatu ya msingi ya Biblia. 

Moja ni dhana kuwa wafu wote waliokufa—wenye haki au wasio haki—wanabaki kaburini wakiwa hawana fahamu mpaka wakati wa ufufuo wa mwisho (Yohana 5:25 — 29). 

Ya pili ni kuwepo kwa hukumu ya ulimwengu kwa wanadamu wote (2 Kor. 5:10, Ufu. 20:11-13). 

Ya tatu ni ukweli kwamba ufufuo wa kwanza utakuwa thawabu ya baraka kwa wenye haki, na ufufuo wa pili utakuwa kwa ajili ya kifo cha milele kwa waovu (Yoh. 5:28, 29; Ufu. 20:4 - 6, 12 — 15). 

Maana yake ni kwamba ikiwa wanadamu wote watahukumiwa, wanapaswa kuhukumiwa kabla ya ufufuo wao, kwa sababu katika ufufuo huo watapata thawabu zao za mwisho. 

Kitabu cha Danieli kinatusaidia kuelewa wakati na asili ya hukumu hiyo ya kabla ya kuja kwa Yesu. Mwishoni mwa zile siku 2,300 za mfano—mwaka 1844—patakatifu pa mbinguni pangetakaswa (Dan. 8:14, linganisha na Ebr. 9:23) na hukumu ya upelelezi kabla ya kuja kwa Yesu mara ya pili ingeanza (Dan. 7:9-14), njia mbili tofauti za kueleza tukio moja. Na hukumu ni “kwa faida ya watakatifu wa Mungu” (Dan. 7:22). Hii ni, habari njema kwa watu wa Mungu. 

Katika Mathayo 22:1 — 14, Yesu aliongelea upelelezi wa wageni waalikwa kabla ya karamu ya harusi kuanza. 

Na katika kitabu cha Ufunuo, hukumu ya upelelezi kabla ya marejeo ya Yesu inaoneshwa kazi ya upimaji wa “_wale wanaoabudu_” katika hekalu la Mungu (Ufu. 11:1), na katika tangazo kuwa “_Saa ya hukumu Yake imekuja_” (Ufu. 14:6, 7; linganisha na Ufu. 14:14 — 16). 

`Je! Ufahamu wetu wa hukumu mbinguni unapaswa kuathiri vipi jinsi tunavyoishi hapa duniani?`