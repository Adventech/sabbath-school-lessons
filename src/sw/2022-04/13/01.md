---
title:  Mchakato wa Hukumu
date:  17/12/2022
---

### Somo la Juma Hili
Mt 25:31 — 46; Dan. 7:9 — 14; 1 Kor. 6:2, 3; 2 Pet. 2:4 — 6; Mal. 4:1; Ufu. 21:8. 

> <p>Fungu la Kukariri</p>
> “Kwa maana imetupasa sisi sote kudhirishwa mbele ya kiti cha hukumu cha Kristo, ili kila mtu apokee ijara ya mambo aliyotenda kwa mwili, kadiri alivyotenda, kwamba ni mema au mabaya” (2 Wakorintho 5:10). 

Ikiwa Maandiko yako wazi kuhusu jambo moja, ni ukweli wa hukumu. Mungu atauhukumu ulimwengu. Maandiko, katika Agano la Kale na Agano Jipya, ni mengi na hayana utata. Haki inayokosekana hapa na sasa ipo siku itakuja. 

Biblia inasema kuwa Mungu ni “Mkamilifu wa Maarifa” (Ayu. 37:16) na “Anajua Yote” (1 Yn. 3:20), pamoja na nia zetu za siri zaidi (Mhu. 12:14, Yer. 17:10). Tunaweza kujificha kutoka kwa kila mtu na kila kitu kingine, lakini hakuna kitu kilichofichwa kutoka kwa Mungu. 

Kile ambacho ukweli huu unamaanisha ni kwamba Yeye hahitaji hukumu kwa ajili Yake Mwenyewe ili kujua maisha ya kila mtu. Hukumu za Mungu, kwa hakika, ni fadhila za Mungu, zinazotolewa kwa ajili ya viumbe Wake, mbinguni na duniani pia. Utaratibu huu ni wa asili ya ulimwengu—kihistoria kwa sababu Lusifa alianza uasi wake mbinguni na kisha kuueneza katika ulimwengu huu (Ufu. 12:7—9). 

Katika juma hili tutaangalia mchakato wa hukumu ya wakati wa mwisho pamoja na awamu zake kuu tatu: hukumu ya upelelezi, hukumu wakati wa milenia, na hukumu ya utendaji. Mchakato wote unaishia kwa kuthibitishwa kwa wenye haki na kifo cha mara ya pili cha waovu. 

_Jifunze somo la juma hili kwa maandalizi ya Sabato ya Desemba 24._