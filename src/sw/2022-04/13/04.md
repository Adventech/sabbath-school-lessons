---
title:  Hukumu ya Milenia
date:  20/12/2022
---

Biblia inatuambia kuwa wakati Kuja kwa Mara ya Pili _(1)_ makundi yote mawili, watakatifu walio hai na watakatifu waliofufuliwa “watamlaki Bwana hewani” (1 The. 4:16, 17); _(2)_ watakatifu wote watachukuliwa kwenda kukaa mbinguni katika “_makao_” ya mbinguni ambayo Yeye Mwenyewe Amewaandalia (Yn. 14:1 — 3); na _(3)_ ni mpaka mwisho tu wa milenia ndipo Yerusalemu Mpya itashuka chini duniani na kisha kuwa makao ya milele ya watakatifu (Ufu. 21:1-3, 9-11). Kwa hiyo. wakati wa milenia, wakati dunia hii inabaki ukiwa, watakatifu watatawala pamoja na Kristo mbinguni (Yer. 4:23, Ufu. 20:4). 

`Soma 1 Wakorintho 6:2, 3 na Ufunuo 20:4 — 6, 11 — 13. Je! Kwa nini watakatifu washiriki katika hukumu ya milenia? `

Mchakato wote wa hukumu umekusudiwa _(1)_ Kuithibitisha tabia ya Mungu dhidi ya shutuma za Shetani kuwa Mungu hana haki katika namna anavyowatendea viumbe Wake; _(2)_ ili kuthibitisha kutokuwa na upendeleo kwa thawabu za watu wema; _(3)_ ili kuonesha haki ya adhabu za waovu; na _(4)_ kuondoa mashaka yote yanayoweza kusababisha uasi mwingine katika ulimwengu. Katika hukumu ya upelelezi ya wenye haki kabla ya kuja kwa Yesu mara ya pili, ni wenyeji wa mbinguni pekee wanaohusika (Dan. 7:9, 10). Lakini wakati wa hukumu ya Milenia ya waovu na ya malaika walioasi, wenye haki pia watashiriki (1 Kor. 6:3, Yud. 6, Ufu. 20:4 — 6). 

Hukumu ya upelelezi kabla ya kuja kwa Yesu ilianza mnamo mwaka 1844 wakati “viti vya enzi vililpowekwa.... Hukumu ikawekwa, na vitabu vikafunuliwa” (Dan. 7:9, 10). Hata hivyo hukumu ya milenia, itaanza baada ya watakatifu kupelekwa mbinguni na kukaa katika viti vya enzi, hukumu kukabidhiwa kwao. Kisha, kwa mara nyingine, vitabu vya mbinguni vikafunguliwa, na wafu “wakahukumiwa katika mambo hayo yaliyoandikwa katika vile vitabu” (Ufu. 20:4, 12). Mchakato huu unatoa fursa kwa watakatifu kutathmini kumbukumbu za mbinguni na kuona jinsi Mungu anavyotenda haki katika kesi zote. Hawapatii tu thawabu wanadamu wote kulingana na kile wanachostahili kutokana na maamuzi yao wenyewe, bali pia akiwafafanulia kwa nini Anafanya hivyo. 

`Je, inatufundisha nini kuhusu tabia ya Mungu kwamba kabla ya yeyote kati ya wapotevu waliolala kufufuliwa ili kukabiliana na kifo cha pili, watu waliookolewa watahusika katika mchakato wa kuhukumu, na hakuna mtu atakayeadhibiwa mpaka sisi pia tuone haki na wema wa Mungu? Leta jibu lako darasani siku ya Sabato. `