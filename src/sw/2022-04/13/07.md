---
title:  Jifunze zaidi
date:  23/12/2022
---

Soma Ellen G. White, “Without a Wedding Garment,(Pasipo Vazi la Harusi)” uk. 307-319, katika Christ's Object Lessons; “Desolation of the Earth (Ukiwa wa Dunia),” uk. 653-661; “The Controversy Ended (Pambano Limekwisha),” uk. 662-673, katika The Great Controversy. 

“Katika siku ya hukumu ya mwisho, kila roho iliyopotea itaelewa asili ya kukataa kwake ukweli. Msalaba utawasilishwa, na ustahimilivu wake halisi utaonekana kwa kila akili iliyopofushwa na uasi. Mbele ya mwonekano wa Kalvari pamoja na Mhanga wake wa ajabu, wenye dhambi watasimama wakiwa wamehukumiwa. Kila kisingizio cha uongo kitatupiliwa mbali. Uasi wa binadamu utaonekana katika tabia yake ya kutisha. Watu wataona matokeo ya uchaguzi wao. Kila swali linalohusu ukweli na kosa katika pambano la muda mrefu basi litakuwa limewekwa wazi. Katika hukumu ya ulimwengu, Mungu atasimama bila lawama kwa kuwepo au kuendelea kwa uovu. Itadhihirishwa kwamba amri za Mungu si kichocheo cha dhambi. Hakukuwa na kasoro katika serikali ya Mungu, hakuna sababu ya uasi. Wakati mawazo ya mioyo yote yatafunuliwa, waaminifu na waasi wataungana katika kutangaza, ‘Ni za haki na za kweli, Njia zako Ee Mfalme wa watakatifu. Ni nani asiyekucha, Ee Bwana, na kulitukuza jina Lako? ... kwa kuwa matendo Yako ya haki yamekwisha kufunuliwa.’ Ufu. 15:3, 4.” _—Ellen G. White, The Desire of Ages, p. 58. _

**Masawali ya Kujadili**

`1. “Ikiwa unang’ang’ania ubinafsi, ukikataa kuyaachilia mapenzi yako kwa Mungu, unachagua mauti. Kutenda dhambi popote utakapokuwa, Mungu ni moto ulao. Ukichagua dhambi, na kukataa kujitenga nayo, uwepo wa Mungu, unaoteketeza dhambi, lazima ukuteketeze wewe.”*—Ellen G. White, Thoughts From the Mount of Blessing, p. 62.* je! Nukuu hii inakusaidiaje kuelewa asili ya Hukumu ya Utekelezaji?`

`2. Zingatia wazo (lililowasilishwa mwishoni mwa somo la Jumanne) kwamba hakuna hata mmoja wa waliopotea atakabiliwa na hukumu ya mwisho hadi baada ya waliokombolewa kuwa sehemu ya mchakato wa kuhukumu. Kwa mara nyingine tena, hili linatufundisha nini kuhusu unyofu na uwazi wa Mungu? Kwa ulimwengu ambao upendo unatawala, kwa nini uwazi huu ni muhimu sana?`

`3. Je, kushiriki kwa watakatifu katika hukumu ya milenia kunawezaje kuwafariji kuhusiana na wapendwa wao ambao watapotea?`