---
title:  Jifunze zaidi
date:  16/12/2022
---

Soma Ellen G. White, “Mind Cure (Uponyaji wa Akili],” katika The Ministry of Healing [Huduma ya Uponyaji]; “True and False Theories Contrasted [Nadharia za Kweli na za Uongo Zalinganishwa],” uk. 7-16, katika The Sanctified Life [Maisha Yaliyotakaswa]. 

“Pambano Kuu linakaribia mwisho wake. Kila habari ya majanga baharini na nchi kavu ni ushuhuda katika ukweli kwamba mwisho wa kila kitu umekuja. Vita na tetesi za vita vinautangaza mwisho. Je, kuna Mkristo ambaye mapigo yake ya moyo hayadundi kwa mapigo ya haraka anapotarajia matukio makubwa yanayotokea mbele yetu? Bwana anakuja. Tunasikia hatua za Mungu akaribiaye kuja.”_—Ellen G. White, Maranatha, p. 220._

“Ishi maisha ya imani siku kwa siku. Msiwe na wasiwasi na kufadhaika kuhusu wakati wa taabu, na hivyo kuwa na wakati wa taabu kabla ya wakati wake. Usiendelee kufikiri, ‘ninahofu sitaweza kusimama katika siku kuu ijaribuyo.” Unapaswa kuishi kwa ajili ya sasa, kwa siku hii tu. Kesho siyo yako. Leo unapaswa kudumisha ushindi dhidi ya nafsi. Unapaswa kuishi maisha ya maombi leo. Leo unapaswa kupigana pambano jema la imani. Leo unapaswa kuamini kuwa Mungu anakubariki. Na unapopata ushindi dhidi ya giza na kutokuamini, utakidhi matakwa ya Bwana, na utakuwa mbaraka kwa wale wanaokuzunguka.”_—Ellen G. White, Signs of the Times, October 20, 1887._

“Bwana atakuja hivi karibuni, na tunalazimika kujiandaa kukutana Naye kwa amani. Hebu tuwe tumedhamiria kufanya yote katika uwezo wetu kutoa nuru kwa wale wanaotuzunguka. Hatupaswi kuwa na huzuni, bali kufurahi, na tunalazimika kumtanguliza Bwana Yesu mbele yetu.... Ni lazima tuwe tayari na kusubiri kuonekana Kwake. Loo, itapendeza jinsi gani kumwona, na kukaribishwa kama watu Wake waliokombolewa! Tumesubiri kwa muda mrefu, lakini imani yetu haipaswi kuwa dhaifu. Lakini ikiwa tunaweza kumwona Mfalme katika uzuri Wake, tutabarikiwa milele na milele. Ninahisi kana kwamba ni lazima nipaze sauti kubwa, ‘_Ni tayari kwenda nyumbani._’ Tunakaribia wakati ambapo Kristo atakuja na nguvu na utukufu mkuu, kuwapeleka waliokombolewa kwenye makao yao ya milele.”_—Ellen G. White, Heaven, pp. 165, 166._

**Masawali ya Kujadili**

`1. Je, ni kwa jinsi gani wazo la mtu—mwili, nafsi, na roho kuwa kitu kizima kisichoweza kugawanyika—linaweza kutusaidia kuelewa vyema mawanda yote ya dini na umuhimu wa mtindo wa maisha yetu binafsi?`

`2. Uamsho na matengenezo yote ya kweli kiini chake ni Mungu na kamwe hayatokani na tabia ya mwanadamu. Je, ni kwa jinsi gani mfano wa Farisayo na mtoza ushuru (angalia Luka 18:9-14) unaonesha kanuni hii?`

`3. Katika darasa, jadili jibu lako kwa swali la mwisho la siku ya Alhamisi. Je, unawezaje kujua kuwa uko tayari, na kuwa na uhakika bila ya kuwa na kiburi?`