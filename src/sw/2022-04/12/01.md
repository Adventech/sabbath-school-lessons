---
title:  Falsafa ya Maisha ya Kibiblia
date:  10/12/2022
---

### Somo la Juma Hili
Lk 2:52; Mt. 4:23; 1 Kor. 6:19, 20; Zab. 24:3, 4; Mdo 8:4—24; 1 Yn 3: 1-3. 

> <p>Fungu la Kukariri</p>
> “Mungu wa amani mwenyewe awatakase kabisa; nanyi nafsi zenu na roho zenu na miili yenu mhifadhiwe mwe kamili, bila lawama, wakati wa kuja Kwake Bwana wetu Yesu Kristo” (1 Wathesalonike 5:23).

Kitabu cha Ufunuo kinazungumza kuhusu aina kuu mbili za “_matukio ya kiulimwengu_” kabla ya Ujio wa Kristo Mara ya Pili. Ufunuo 13 inaelezea tukio la makosa kiulimwengu, wakati “_ulimwengu wote_” utakapomstaajabia na kumfuata mnyama atokaye baharini (Ufu. 13:3, 7, 8, 12, 16). Ufunuo 14 inaangazia tukio la ulimwengu wakati ukweli, “_Injili ya Milele_” itakapohubiriwa “kwa kila taifa, kabila, lugha na jamaa” (Ufu. 14:6, 7). Katika hizo “_nyakati za hatari_” (2 Tim. 3:1), “_kila upepo wa elimu_” utavuma (Efe. 4:14), na watu “watajiepusha wasisikie yaliyo kweli, na kuzigeukia hadithi za uongo” (2 Tim. 4:4). 

“Kupitia makosa makuu mawili, kutokufa kwa roho na utakatifu wa jumapili, Shetani atawaweka watu katika udanganyifu wake. Wakati ambapo lile la kwanza linaweka msingi wa imani ya mizimu, hili la mwisho linajenga uhusiano wa kukubaliana na Roma.”_—Ellen G. White, The Great Controversy, p. 588._

Hadi matukio haya ya mwisho yatimie, tunalazimika kubaki imara katika imani yetu katika ukweli wote tulio nao, ambao unajumuisha asili ya ubinadamu na kifo, tunapotafuta kuongozwa na Roho Mtakatifu kwa kusudi la kuwa tayari kwa kuonekana kwa utukufu kwa Kristo. 

_Jifunze somo la juma hili kwa maandalizi ya Sabato ya Desemba 17._