---
title:  Je! Mafungu Haya Yako Kinyume?
date:  19/11/2022
---

### Somo la Juma Hili
Luka 16:19 — 31, 23:43, Yn. 20:17, Flp. 1:21 — 24, 1 Pet. 3:13 — 20, Ufu. 6:9 - 11.

> <p>Fungu la Kukariri</p>
> “Mwayachunguza maandiko, kwa sababu mnadhani kwamba ninyi mna uzima wa milele ndani yake; na hayo ndiyo yanayonishuhudia” (Yohana 5:39). 

Petro anatuonya: “Mwe tayari siku zote kumjibu kila mtu awaulizaye habari za tumaini lililo ndani yenu” (1 Pet. 3:15). Paulo anaongeza, “Lihubirini neno! Uwe tayari, wakati ukufaao na wakati usiokufaa, karipia, kemea, na kuonya kwa uvumilivu wote na mafundisho. Maana utakuja wakati watakapoyakataa mafundisho yenye uzima” (2 Tim. 4:2, 3). Kwa hali hii, tunapaswa kuangalia sio tu katika vifungu hivyo ambavyo vinaweza kuelezewa kwa urahisi ili kupatana na imani yetu, lakini pia tunapaswa kushughulika na vifungu ambavyo hutumiwa kwa kawaida kufundisha kitu tofauti na kile tunachoamini. 

Tunapofanya hivyo, tunalazimika kufuata mfano wa kuvutia wa Yesu Kristo. “Kristo mwenyewe hakukandamiza au kulazimisha hata neno moja la ukweli, bali alinena daima kwa upendo.... Kamwe hakuwa mkorofi, hakuzungumza neno kali bila sababu, hakuwahi kutoa maumivu yasiyo ya lazima kwa nafsi dhaifu. Hakushutumu udhaifu wa kibinadamu.”_—Ellen G. White, The Desire of Ages, p. 353._

Juma hili tutajifunza baadhi ya vifungu vya kuvutia sana ambavyo watu huvitumia kuhalalisha kutokufa kwa asili kwa roho. Tafakari hizi zinapaswa kuimarisha imani zetu wenyewe na kutusaidia kuwajibu kwa fadhili wale wanaotilia shaka fundisho hili muhimu. 

_Jifunze somo la juma hili kwa maandalizi ya Sabato ya Novemba 26. _