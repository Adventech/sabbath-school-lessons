---
title:  Jifunze zaidi
date:  25/11/2022
---

Soma Ellen G. White, “ ‘A Great Gulf Fixed,’ [Pengo Kubwa Lililozibwa]” uk. 260-271, katika Christ’ Object Lessons[Lulu za Uzima]; “Calvary, [Kalvari]” uk. 749-752, in The Desire of Ages [Tumaini la Vizazi Vyote]; na “Teachers as Examples of Christian Integrity [Waalimu Kuwa Kielelezo cha Uadilifu],” uk. 504, in Fundamentals of Christian Education. 

“Katika mfano wa tajiri na Lazaro, Kristo anaonesha kwamba katika maisha haya watu huamua hatima yao ya milele. Wakati kabla mlango wa rehema haujafungwa neema ya Mungu hutolewa kwa kila nafsi. Lakini ikiwa watu wanapoteza fursa zao katika kujifurahisha wenyewe, wanajitenga na uzima wa milele. Hakuna rehema itakayotolewa kwao baada ya kufungwa kwa mlango wa rehema. Kwa uchaguzi wao wenyewe wameweka pengo lisilopitika kati yao na Mungu wao.”_—Ellen G. White, Christs Object Lessons, p. 260._

“Wakristo hao wa awali walipopelekwa uhamishoni kwenye milima na majangwa, walipoachwa katika magereza ili wafe kwa njaa, baridi, na mateso, wakati mateso yalipoonekana kuwa njia pekee ya kutoka katika dhiki yao, walifurahi kwamba walihesabiwa kustahili kuteseka kwa ajili ya Kristo, ambaye alisulubiwa msalabani kwa ajili yao. Mfano wao mzuri utakuwa faraja na kutiwa moyo kwa watu wa Mungu ambao wataletwa katika wakati wa taabu ambao mfano wake haujawahi kutokea.”_—Ellen G. White, Testimonies for the Church, vol. 5, p. 213._

**Masawali ya Kujadili**

`1. Je, ni kwa jinsi gani mtazamo wa jumla wa kibiblia wa asili ya mwanadamu unaweza kutusaidia kuelewa vyema baadhi ya vifungu ambavyo tulivisoma katika juma hili?`

`2. Tafakari juu ya tofauti kati ya dini isiyoweza kubadilishwa ya mashahidi wa Kikristo na dini inayobadilika-badilika ya kizazi chetu cha kisasa. Kwa maneno mengine, ni vitu gani vya thamani ambavyo kwavyo tunaweza kukubali kufa? Hata hivyo, ikiwa mtu ana mtazamo kwamba kweli zote zinafanana tu, au ni za kitamaduni, basi kwa nini afe kwa ajili ya zozote kati hizo? Wakati huohuo, tunaweza kujifunza nini kutoka kwa wale ambao walikuwa tayari kufa kwa ajili ya mambo ambayo tunaamini kuwa ni ya uongo?`

`3. Zingatia zaidi mfano wa tajiri na Lazaro. Yesu alipofufuka kutoka kwa wafu, wengi walimwamini. Lakini wengi, wakiwa na ushahidi huo huo, hawakuamini. Je, hili linatufundisha nini kuhusu jinsi mioyo ya wanadamu inavyoweza kuwa migumu katika ukweli? Tunaweza kufanya nini ili kujikinga na aina kama hiyo ya ugumu?`

`4. Yesu aliongea kuhusu wakati ambapo wafu watafufuliwa: “wale waliofanya mema kwa ufufuo wa uzima, na wale waliotenda mabaya kwa ufufuo wa hukumu” (Yohana 5:29). Matukio haya mawili yana tofauti ya miaka elfu moja, ijapokuwa yanaonekana kana kwamba yanatokea kwa wakati mmoja. Je, hili linaweza kutusaidiaje kuelewa kile Paulo anachosema katika Wafilipi 1:23?`