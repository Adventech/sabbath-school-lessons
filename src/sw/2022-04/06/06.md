---
title:  Maana ya Msalaba
date:  03/11/2022
---

`Soma 1 Wakorintho 1:18 — 24. Je, Paulo anasema nini kuhusu msalaba, na anautofautishaje na “hekima ya dunia”? Kwa nini, hata leo, wakati ambapo “uyakinifu” (wazo la kwamba uhalisi wote ni yakini, ambayo ina maana kwamba hakuna Mungu au ulimwengu wa roho) unatawala “hekima ya dunia,” ujumbe wa msalaba ni muhimu sana? `

Msalaba wa Kristo ndio kitovu cha historia ya wokovu. “Umilele hauwezi kamwe kuelewa kina cha upendo kilichofunuliwa katika msalaba wa Kalvari. Hapo ndipo upendo wa Kristo usio na kikomo na ubinafsi usio na kikomo wa shetani vilikabiliana uso kwa uso.” _—Stephen N. Haskell, The Cross and Its Shadow (South Lancaster, MA: Bible Training School, 1914), p. v._

Ingawa Kristo alikuwa akijitoa Mwenyewe kwa unyenyekevu kuwa fidia kwa ajili ya wanadamu, Shetani alikuwa akijaribu kumfunika kwa ubinafsi katika mateso na uchungu. Kristo hakufa kifo cha kawaida ambacho kila mwanadamu anapaswa kukikabili. Alikufa kifo cha pili, ili wale wote wanaompokea kamwe wasikipitie wao wenyewe. 

Kuhusiana na maana ya Msalaba, kuna mambo kadhaa muhimu ambayo tunapaswa kukumbuka. _Kwanza,_ Msalaba ni ufunuo mkuu wa haki ya Mungu dhidi ya dhambi (Rum. 3:21—26). _Pili,_ Msalaba ni ufunuo mkuu wa upendo wa Mungu kwa wenye dhambi (Rum. 5:8). _Tatu,_ msalaba ni chanzo kikuu cha uwezo wa kuvunja minyororo ya dhambi (Rum. 6:22, 23; 1 Kor. 1:17—24). _Nne,_ Msalaba ndilo tumaini letu pekee la uzima wa milele (Flp. 3:9-11; Yoh. 3:14—16; 1 Yoh. 5:11, 12). _Na tano,_ Msalaba ndiyo dawa pekee dhidi ya uasi ujao katika ulimwengu (Ufu. 7:13-17, Ufu. 22:3). 

Hakuna ukweli wowote kati ya huu muhimu kuhusu msalaba unaoweza kugunduliwa na “hekima ya dunia.” Kinyume chake, basi, kama ilivyo sasa, mahubiri ya msalaba ni “upumbavu” kwa hekima ya kidunia, ambayo mara nyingi hata haitambui ukweli ulio wazi kabisa unaoweza kuwa: kwamba Muumba yupo (angalia Warumi 1:18-20). 

Neno la Kigiriki la “Upumbavu” linaunganishwa na neno la Kiingereza “moron” (_punguani, taahira, zuzu_); yaani, mahubiri ya msalaba ni “_ya kihuni_” kulingana na “hekima ya ulimwengu.” Hekima ya kidunia haiwezi kumjua Yesu au wokovu ambao anatupatia kupitia kifo Chake mbadala msalabani. 

`Hata kama baadhi ya “hekima ya dunia” inaweza kutoa thamani gani, kwa nini tusiiruhusu kamwe kuingilia kile tunachoamini kuhusu Yesu na tumaini tunalotolewa kupitia “upumbavu wa ujumbe unaohubiriwa” (1 Kor. 1:21)?`