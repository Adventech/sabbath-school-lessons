---
title:  Alikufa kwa Ajili Yetu
date:  29/10/2022
---

### Somo la Juma Hili
Ufu. 13:8; Mt. 17:22, 23; Mk. 9:30—32; Yn. 19:1 — 30; Rum. 6:23; 1 Kor. 1:18 — 24.

> <p>Fungu la Kukariri</p>
> “Na kama vile Musa alivyomwinua yule nyoka jangwani, vivyo hivyo Mwana wa Adamu hana budi kuinuliwa; ili kila mtu aaminiye awe na uzima wa milele katika Yeye” (Yohana 3:14, 15). 

Imekuwa ikisemwa kuwa hatuwezi kuepuka kifo na ushuru. Huo sio ukweli wote. Watu wanaweza kukwepa kodi, lakini sio kifo. Wanaweza kuepuka kifo kwa miaka michache, lakini siku moja kifo huja wakati wowote. Na kwa sababu tunajua kuwa wafu, wenye haki na waovu, wote huishia mahali pamoja kwanza, tumaini letu la ufufuo ni la muhimu sana kwetu. Kama vile Paulo alivyosema, bila tumaini hili, hata “hao waliolala katika Kristo wamepotea” (1 Kor. 15:18), ambalo ni jambo la kushangaza kusema ikiwa wale ambao “walilala katika Kristo wamepotea” wanapiga kelele mbinguni katika uwepo wa Mungu. 

Kwa hiyo, ufufuo wa Yesu Kristo ni kiini cha imani yetu, kwa sababu tunayo dhamana yetu katika ufufuo Wake. Lakini kabla Kristo hajafufuka kutoka kwa wafu, hata hivyo, Ilimpasa kufa kwanza. Ndio maana, katikati ya uchungu wa Gethsemane, akiwa anatafakari kifo Chake, Aliomba: “Sasa roho yangu imefadhaika; nami nisemeje? “Baba, uniokoe katika saa hii?” Lakini ni kwa ajili ya hayo nilivyoifikia hii” (Yn. 12:27). Na kusudi hilo lilikuwa ni kufa. 

Juma hili tutakiangalia kifo cha Yesu na kile kinachomaanisha kwa ajili ya ahadi ya uzima wa milele. 

_Jifunze somo hili kwa maandalizi ya Sabato ya Novemba 5._