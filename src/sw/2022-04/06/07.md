---
title:  Jifunze zaidi
date:  04/11/2022
---

Soma Ellen G. White, “Gethsemane,” uk. 685 — 697; “Calvary, (Kalwari)” uk. 741 — 758, in The Desire of Ages (Tumaini la Vizazi Vyote); “Repentance (Toba), uk. 27, katika Steps to Christ. 

“Niliona kuwa mbingu yote inapenda kujua habari za wokovu wetu; na je, tutakuwa tusiojali? Je, tutakuwa wazembe, kana kwamba ni jambo dogo kama tumeokolewa au tumepotea? Je, tuipuuze dhabihu ambayo imetolewa kwa ajili yetu? Wengine wamefanya hivyo. Wamechezea rehema, na hasira ya Mwenyezi Mungu iko juu yao. 

“......Roho wa Mungu hatahuzunishwa daima. Ataondoka kama akiendelea kuhuzunishwa zaidi. Baada ya yote kufanyika ambayo Mungu Alipanga kufanya ili kuwaokoa wanadamu, kama wakionesha kwa maisha yao kuwa wanaipuuza rehema iliyotolewa na Yesu, kifo kitakuwa fungu lao, na itawagharimu sana. Kitakuwa kifo cha kutisha; kwa sababu itawalazimu kuhisi maumivu ambayo Kristo aliyahisi pale msalabani ili kuwanunulia ukombozi ambao wameukataa. Na kisha watatambua kile walichopoteza-uzima wa milele na urithi wa milele. Kafara kubwa ambayo imetolewa ili kuokoa roho inatuonesha thamani yao. Wakati roho ya thamani inapokuwa imepotea, inakuwa imepotea milele.” _—Ellen G. White, Testimonies for the Church, vol. 1, p. 124._

**Masawali ya Kujadili**

`1. Waebrania 10:4 inasema, “Maana haiwezekani damu ya mafahali na mbuzi kuondoa dhambi.” Kwa hiyo, je! Watu waliokolewa kwa njia gani katika nyakati za Agano la Kale? Je, mlinganisho wa kadi ya benki—inayotumiwa kufanya malipo lakini baadaye ukalazimika kulipa bili ya kadi ya mkopo—unaweza kutusaidiaje kuelewa vyema somo hili?`

`2. Soma 2 Wakorintho 5:18 — 21. Kama Kristo alikufa kwa ajili ya dhambi za ulimwengu wote, kwa nini basi sio kila mtu ataokolewa? Kwa nini uchaguzi binafsi una jukumu muhimu katika kuamua ni nani atakayeokolewa na msalaba na ni nani atakayepotea licha ya dhabihu kuu iliyotolewa kwa ajili yao?`

`3. Je, ni nini baadhi ya mambo ambayo “hekima ya dunia” inafundisha ambayo ni “upuuzi” kwa Mungu? Vipi kuhusu wazo kwamba usanifu na uzuri wote wa ajabu wa ulimwengu ni uumbaji ulikuja kwa bahati tu? Au kwamba ulimwengu uliibuka kutoka pasipokuwa na kitu? Ni mifano gani mingine unaweza kuifikiria?`

`4. Hebu fikiri kuhusu swali la mwisho katika somo la Jumanne. Vipi kuhusu msalaba, na je, kile kilichotokea pale, kinafanyaje wazo la wokovu kwa matendo kuwa ubatili mtupu, potofu Sana, na kinyume sana na mpango wa wokovu?`