---
title:  Jifunze zaidi
date:  18/11/2022
---

Soma Ellen G. White, “The Thessalonian Letters [Barua za Wathesalonike],” uk. 255 — 268; “Called to Reach a Higher Standard [Tumeitwa ili Kufikia Kiwango cha Juu],” uk. 319 — 321, katika The Acts of the Apostles [Matendo ya Mitume].

“Warumi,” aliandika Stephen Cave, “walijua vyema imani ya Wakristo kwamba siku moja wangefufuka wakiwa na mwili kutoka kaburini na walifanya yote wanayoweza ili kudhihaki na kuzuia matumaini hayo. Ripoti ya mateso huko Gaul mwaka wa 177 WK inarekodi kwamba wafia imani waliuawa kwanza, kisha maiti zao zikaachwa zioze bila kuzikwa kwa siku sita kabla ya kuchomwa moto na majivu kutupwa kwenye mto Rhône—Sasa acheni tuone kama watafufuka tena,’ Warumi wanaripotiwa kusema hivyo.” _—Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105._

Somo hili dogo linalofundishwa kwa kielelezo katika kutilia shaka ya kitheolojia, ingawa ni la kushangaza, liko nje ya hoja; halikuthibitisha lolote kuhusu ahadi ya Biblia ya ufufuo. Mamlaka iliyomfufua Yesu kutoka kwa wafu inaweza kufanya vivyo hivyo kwetu pia, pasi na kujali hali ya miili yetu. Baada ya yote, ikiwa Nguvu iyo hiyo imeumba na kutegemeza ulimwengu wote, bila shaka Anaweza kubadilisha walio hai na kuwafufua wafu. 

“ ‘Vivyo hivyo na hao waliolala katika Yesu, Mungu atawaleta pamoja naye’ [1 The. 4:14], Paulo aliandika. Wengi wanafasiri kifungu hiki kumaanisha kwamba wale waliolala wataletwa pamoja na Kristo kutoka mbinguni; lakini Paulo alimaanisha kwamba kama vile Kristo alivyofufuliwa kutoka kwa wafu, ndivyo Mungu atawaita watakatifu waliolala kutoka makaburini mwao na kuwachukua pamoja naye mbinguni. Faraja ya thamani! tumaini tukufu! si kwa kanisa la Thesalonike tu, bali kwa Wakristo wote popote pale walipo.”_—Ellen G. White, The Acts of the Apostles, p. 259._

**Masawali ya Kujadili**

`1. Mtu fulani alisema: “Kifo kinakufutilia mbali.... Kufutiliwa mbali kabisa, fahamu na vyote hufutiliwa mbali Kuelekea kuharibu maana ya maisha ya mtu.” Yuko sahihi. Basi, tuna tumaini gani dhidi ya kutokuwa na maana huko katika maisha yetu?`

`2. Tunawezaje kuoanisha hitaji la kukua kuelekea ukamilifu (Flp. 3:12—16) na ukweli kwamba ni katika ujio wa mara ya pili wa Kristo tu ndipo tutapokea asili isiyoharibika na isiyo na dhambi (1 Kor. 15:50—55)?`

`3. Je, tunawezaje kumsaidia mtu aliyenaswa na wazo la “kunyakuliwa kwa siri’’ ili kuona ni kwa nini fundisho hilo sio sahihi?`

`4. Soma tena 1 Wakorintho 15:12 — 19. Ni nini katika vifungu hivi kinachotoa uthibitisho wenye nguvu kama huo kwa fundisho la kwamba wafu wamelala usingizi badala ya kuwa juu mbinguni pamoja na Yesu? Je, mafungu haya yana maana gani ikiwa wafu waadilifu, kwa hakika, wako mbinguni pamoja na Yesu sasa?`