---
title:  Tumaini la Agano Jipya
date:  12/11/2022
---

### Somo la Juma Hili
1 Kor 15:12 — 19, Yn. 14:1 — 3, Yn. 6:26 — 51, 1 The 4:13 —18, 1 Kor 15:51 — 55. 

> <p>Fungu la Kukariri</p>
> “Na huo ndio ushuhuda, ya kwamba Mungu alitupa uzima wa milele; na uzima huo umo katika Mwanawe. Yeye aliye naye Mwana, anao huo uzima; asiye naye Mwana wa Mungu hana huo uzima” (1 Yohana 5:11, 12).

Ingawa waliandika kwa Kigiriki, waandishi wote wa Agano Jipya (_isipokuwa Luka_) walikuwa Wayahudi, na bila shaka waliandika juu ya asili ya wanadamu kutoka katika mtazamo wa Kiebrania kamili, sio kutoka kwa mtazamo wa wapagani wa Kiyunani. 

Hivyo basi, kwa Kristo na mitume, tumaini la Kikristo halikuwa tumaini jipya lakini, badala yake, ilikuwa ni kufunuliwa kwa tumaini la kale ambalo tayari lilikwishakuzwa na wazee na manabii. Kwa mfano, Kristo alitaja kwamba Ibrahimu alitangulia kuiona na kuifurahia siku Yake (Yohana 8:56). Yuda alisema kwamba Henoko alitabiri kuhusu Ujio wa Pili ( Yuda 14, 15 ). Na kitabu cha Waebrania kinazungumza juu ya mashujaa wa imani kuwa walitarajia thawabu ya mbinguni ambayo wasingeipokea hadi tupate ya kwetu (Ebr. 11:39, 40). Usemi huu usingekuwa na maana ikiwa roho zao tayari ziko na Bwana mbinguni. 

Kwa kusisitiza kwamba ni wale tu walio ndani ya Kristo walio na uzima wa milele (1 Yohana 5:11, 12), Yohana anakanusha nadharia ya kutokufa kwa asili kwa roho. Kweli, hakuna uzima wa milele mbali na kuwa na uhusiano unaookoa na Yesu Kristo. Tumaini la Agano Jipya, basi, ni tumaini ambalo msingi wake ni Kristo, na tumaini pekee ambalo maisha haya ya kufa, siku moja yatabadilishwa na kuwa ya kutokufa. 

_Jifunze somo la juma hili kwa maandalizi ya Sabato ya Novemba 19._