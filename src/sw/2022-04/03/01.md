---
title:  Kuelewa Asili ya Mwanadamu
date:  08/10/2022
---

### Somo la Juma Hili
Mwa. 1: 24—27; Mwa. 2:7, Mt. 10:28; Mhu. 12:1 — 7; 1 Waf. 2:10; 1 Waf. 22:40. 

> <p>Fungu la Kukariri</p>
> “BWANA Mungu akamfanya mtu kwa mavumbi ya ardhi, akampulizia puani pumzi ya uhai; mtu akawa nafsi hai.” (Mwanzo 2:7).

Mgogoro baina ya neno la Mungu, “Utakufa Hakika” (Mwa. 2:16, 17) na ahadi ya uongo ya shetani “Hakika Hamtakufa!” (Mwa. 3:4), haukukomea kwenye bustani ya Edeni. Umekuwa ukijirudia katika historia yote. 

Watu wengi wanajaribu kufanya upatanisho kati ya maneno ya Shetani na maneno ya Mungu. Kwao, onyo, “Mtakufa Hakika” hurejelea tu kwa uangamivu wa mwili, wakati ahadi “Hakika Hamtakufa” ni dokezo la nafsi au roho isiyoweza kufikwa na mauti. 

Lakini mtazamo huu hauwezi kufaa. Kwa mfano, je, maneno yenye kupingana ya Mungu na ya shetani yanaweza kupatanishwa? Je, kuna nafsi au roho isiyoonekana ambayo kwa ufahamu inashinda kifo cha kimwili? Kuna majaribio mengi ya kifalsafa na hata ya kisayansi katika , kujibu maswali haya. Lakini, kama Wakristo tunaotegemea Biblia, ni lazima tutambue kwamba ni Mungu Mwenyezi pekee, aliyetuumba, ambaye pia anatujua kikamilifu (angalia Zaburi 139). Hivyo basi, ni katika Neno Lake tu, Maandiko matakatifu, tunaweza kupata majibu kwa maswali haya muhimu. 

Katika juma hili tutaangalia namna Agano la Kale linavyofafanua asili ya mwanadamu na hali ya wanadamu wakati wa mauti. 

_Jifunze somo hili kwa maandalizi ya Sabato ya Oktoba 15._