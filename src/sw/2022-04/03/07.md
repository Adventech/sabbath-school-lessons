---
title:  Jifunze zaidi
date:  14/10/2022
---

Soma Ellen G. White, “The First Great Deception,” (Udanganyifu Mkuu wa Awali) uk. 531 — 550, katika The Great Controversy [Pambano Kuu]. 

Ikiwa umewahi kufanyiwa upasuaji na ukazimwa kwa ganzi ya jumla, unaweza kuwa na utambuzi kiasi wa jinsi wafu wanavyopaswa kuwa. Lakini hata " hivyo, ukiwa kwenye nusukaputi, ubongo wako bado unafanya kazi. Tafakari namna inavyoweza kuwa kwa wafu, wakati kazi zote za ubongo, kila kitu, kimesimama kabisa. Uzoefu wao katika kifo, basi ni, kufumba macho yao na, kwa kadiri anavyohusika kila mtu aliyepata kuishi na kufa, jambo linalofuata watakalojua ni ama ujio wa mara ya pili wa Yesu au kurudi Kwake baada ya milenia (angalia Ufu. 20:7-15). Mpaka wakati huo, wafu wote, wenye haki na waovu, watapumzika, kwa maana kile kitakachoonekana kwao kuwa ni papo hapo. Kwa wale ambao tunasalia kuwa hai, kifo kinaonekana kama vile kinachukua muda mrefu sana. Kwa walio hai ni hivyo, lakini kwa waliokufa kinaonekana kuchukua muda mfupi tu.  

“Ikiwa ni kweli kwamba roho za watu wote zilikwenda moja kwa moja mbinguni saa ya kufariki, basi tungeweza kutamani kifo badala ya uhai. Wengi wamesababishwa na imani hii kukomesha uhai wao. Tunapoelemewa na shida, fadhaa, na kukatishwa tamaa, inaonekana kuwa ni jambo rahisi kukata kamba ya maisha na kupaa kwenda katika raha ya ulimwengu wa milele.” _—Ellen G. White, The Great Controversy, p. 539._

“Hakuna sehemu yoyote katika Maandiko Matakatifu kunakopatikana usemi kwamba wenye haki huenda kwenye thawabu yao au waovu kwenye adhabu yao wakati wa kifo. Wazee na manabii hawakuacha uthibitisho kama huo. Kristo na mitume wake hawajatoa dokezo lolote kuhusu hilo. Biblia inafundisha waziwazi kwamba wafu hawaendi mbinguni punde tu. Wanawasilishwa kama waliolala mpaka ufufuo.” _—pp. 549, 550._

**Masawali ya Kujadili**

`1. Je, ni kwa jinsi gani wazo la kibiblia la mwanadamu kwa ujumla —ambaye anabaki na ufahamu tu kama mtu asiyegawanyika linatusaidia kuelewa vizuri zaidi asili ya kifo?`

`2. Ulimwengu umetekwa na nadharia ya kutokufa kwa asili kwa roho, pamoja na vipengele vyake tata visivyoweza kuhesabika. Kwa nini basi ujumbe wetu kuhusu hali ya wafu ni muhimu sana? Kwa nini, pia, hata miongoni mwa Wakristo, tunapata upinzani mkali hivyo kwa lile ambalo kwa kweli ni fundisho zuri ajabu?`

`3. Je! Ni kwa jinsi gani kuelewa hali ya wafu kunapaswa kutulinda kutokana na yale ambayo yanaweza “kuonekana” mbele ya macho yetu? Yaani, kwa nini hatuwezi kuamini kila wakati kile tunachokiona, hasa ikiwa kile tunachokiona, au tunachofikiria kukiona, ni roho ya jamaa yetu aliyekufa, kama wengine ambavyo wameripoti kuona?`