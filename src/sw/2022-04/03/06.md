---
title:  Kupumzika Pamoja na Wahenga
date:  13/10/2022
---

`Soma Mwanzo 25:8, 2 Samweli 7:12; 1 Wafalme 2:10; na 1 Wafalme 22:40. Je, ni kitu gani mafungu haya yanaongeza katika uelewa wako wa kifo? `

Agano la Kale linaeleza kwa njia tofauti mawazo ya kifo na maziko, Moja ni dhana ya kukusanywa kwa watu wake mwenyewe. Kwa mfano, kuhusiana na Ibrahimu, tunaambiwa kuwa “Alifariki, naye akafa katika uzee mwema, mzee sana, ameshiba siku, akakusanyika kwa watu wake” (Mwa. 25:8). Haruni pamoja na Musa walikusanywa pia kwa watu wao (Kum. 32:50). 

Je, ukweli kwamba wafalme wema na wabaya walienda sehemu moja walipokufa unatufundisha nini kuhusu kifo? (2 Wafalme 24:6, 2 Nyakati 32:33). 

Njia nyingine ya kueleza kifo ni kusema kwamba mtu fulani alipumzika pamoja na babaze. Kuhusiana na kifo cha Mfalme Daudi, Biblia inasema kuwa “‘Akalala na babaze, akazikwa mjini mwa Daudi” (1 Wafalme 2:10). Usemi huohuo unatumiwa pia kuhusu wafalme wengine kadhaa Waebrania, wote wafalme waaminifu na wafalme wasio waaminifu pia. 

Tunaweza kutambua angalau vipengele vitatu vya maana vya kupumzika kwa wahenga. Moja ni wazo kwamba punde au baadaye wakati utakuja ambapo tunahitaji kupumzika kutokana na kazi zetu zenye kuchosha na mateso. Wazo lingine ni kwamba sisi sio wa kwanza na wa pekee kufuata njia hiyo isiyofaa, kwa sababu wazee wetu tayari wametangulia mbele yetu. Wazo la tatu ni kwamba, kwa kuzikwa karibu nao, hatuko peke yetu bali tunabaki pamoja hata wakati wa kifo cha kutokuwa na fahamu. Hii inaweza isiwe na maana sana kwa tamaduni zingine za kisasa, lakini ilikuwa na maana sana katika nyakati za zamani. 

Wale wanaokufa katika Kristo wanaweza kuzikwa karibu na wapendwa wao, lakini hata hivyo hakuna mawasiliano kati yao. Watabaki bila fahamu hadi siku hiyo tukufu watakapoamshwa kutoka katika usingizi wao mzito ili kuungana na wapendwa wao waliokufa katika Kristo. 

`Hebu fikiri namna ambavyo ingekuwa kama kweli wafu wangekuwa wana fahamu na wanaweza kuona jinsi maisha yalivyo hapa duniani, hasa kwa wapendwa wao, ambao mara nyingi huteseka sana baada ya kifo chao. Kwa nini, basi, ukweli kwamba wafu wanalala tu usingizi kisiwe kitu cha kuwafariji sana wale walio hai? `