---
title:  “Wafu Hawajui Neno Lolote”
date:  12/10/2022
---

`Soma Ayubu 3:11 — 13; Zaburi 115:17; Zaburi 146:4; na Mhubiri 9:5, 10. Je, tunaweza kujifunza nini kutokana na vifungu hivi kuhusu hali ya wanadamu wakati wa kifo? `

Wafafanuzi fulani wa Biblia hubisha kwamba vifungu hivi (Ayu 3:11—13; Zab. 115:17; Zab. 146:4; Mhu. 9:5, 10), vilivyoandikwa kwa lugha ya kishairi, haviwezi kutumiwa kufafanua hali ya wanadamu katika kifo. Ni kweli kwamba wakati mwingine ushairi unaweza kuwa na utata na kutoeleweka kwa urahisi. Lakini sivyo ilivyo kwa mafungu haya. Lugha yao iko wazi, na dhana zao zinapatana kikamilifu na mafundisho ya Agano la Kale kwa ujumla kuhusu somo hilo. 

Kwanza, katika Ayubu 3, mzee wa imani Ayubu analaani siku ya kuzaliwa kwake, kutokana na mateso yote. (_hata hivyo, Katika nyakati ngumu, ni nani ambaye hakutamani laiti kama asingepata kuzaliwa?_) Anatambua kuwa kama angekufa katika siku ya kuzaliwa kwake, angebakia amelala na kupumzika (Ayu. 3:11, 13). 

Zaburi ya 115 inafafanua mahali ambapo wafu wanawekwa kama mahali pa kimya, kwa sababu “Sio wafu wamsifuo BWANA” (Zab. 115:17). Hii haionekani kuwa wafu, wafu waaminifu (na wenye shukrani) wako mbinguni wakimwabudu Mungu. 

Kulingana na Zaburi 146, shughuli za kiakili za mtu hukoma anapokufa: “Pumzi yake hutoka, huurudia udongo wake, siku hiyo mawazo yake hupotea” (Zab. 146:4). Hii ni taswira kamili ya kibiblia ya kile kinachotokea wakati wa kifo. 

Na Mhubiri 9 inaongeza kuwa “wafu hawajui neno lolote” na huko kuzimu “Hakuna kazi, wala shauri, wala maarifa, wala hekima” (Mhu. 9:5, 10). Kauli hizi zinathibitisha fundisho la kibiblia kuwa wafu hawajui neno lolote. 

Fundisho la Biblia la kutokuwa na fahamu katika kifo halipaswi kuzalisha hofu yoyote kwa Wakristo. Kwanza kabisa, hakuna moto wa kuzimu wa milele au mateso ya muda yanayowangojea wale wanaokufa bila kuokolewa. Pili, kuna thawabu ya ajabu inayowangojea wale wanaokufa katika Kristo Yesu. Si ajabu kwamba “kwa Muumini, mauti ni jambo dogo tu.... Kwa Mkristo kifo ni kama usingizi tu, wakati wa ukimya na giza. Uhai wao umefichwa pamoja na Kristo kwa Mungu, na ‘Kristo atakapofunuliwa, aliye uhai wetu, ndipo na ninyi mtafunuliwa pamoja Naye katika utukufu.’ Yn. 8:51, 52; Kol. 3:4.” _—Ellen G. White, The Desire of Ages, p. 787._

`Fikiria kuhusu waliokufa katika Kristo. Wanafunga macho yao katika kifo na, hata wakiwa kaburini kwa miaka 1500 au miezi 5, yote ni sawa kwao. Kitu kinachofuata wanachojua ni kurudi kwa Kristo. Basi, mtu anawezaje kubisha kwamba, kwa maana moja, wafu wanayo heri kuliko sisi tulio hai? `