---
title:  Uchaguzi Tunaofanya
date:  06/04/2019
---

### Soma Kwa Ajili ya Somo la Juma Hili
Efe. 1:1-4; Mt. 22:35 -37; Mt. 7:24, 25; Mit. 18:24; 1 Kor. 15:33; Mhu. 2:1-11.

> <p>Fungu la Kukariri</p>
> “Nanyi kama mkiona ni vibaya kumtumikia Bwana, chagueni hivi leo mtakayemtumikia; kwamba ni miungu ile ambayo baba zenu waliitumikia ng’ambo ya Mto, au kwamba ni miungu ya wale Waamori ambao mnakaa katika nchi yao; lakini mimi na nyumba yangu tutamtumikia Bwana”(Yos. 24:15).

Je, umepata kutambua kwamba maisha yamejazwa na uchaguzi? Kwa kweli, mtu anaweza kusema tu kwamba kwa namna nyingi, kile tunachofanya siku nzima, tangu tunapoamka hadi tunapokwenda kulala, ni msururu wa chaguzi. Tunafanya uchaguzi mara nyingi kiasi ambacho mara kwa mara wala hatufikirii juu ya uchaguzi huo. Tunafanya tu.

Baadhi ya chaguzi ni sahili na hata zinakuwa ni kama vile kawaida, wakati zingine huwa zina athari ya kubadili maisha na tena zina matokeo ya milele, sio tu kwetu bali pia kwa familia zetu.

Kutokana na ukweli huo, ni muhimu sana kwamba tuwe tunatafakari kila uchaguzi tunaofanya, hasa kila uchaguzi mkubwa, ambao unaweza kutuathiri na familia zetu kwa maisha yetu yote pia.

Ni wangapi kati yetu, hadi leo, tunajutia uchaguzi tuliofanya? Ni wengi kiasi gani, hadi leo, tunaishi na mabaki yatokanayo na uchaguzi mbaya uliofanyika hata muda mrefu uliopita? Kwa bahati nzuri, upo msamaha. Upo ukombozi na upo uponyaji, hata pale ambapo uchaguzi mbaya zaidi umepata kufanyika.

Juma hili, tutaangalia kwa upana sana swali juu ya uchaguzi tunaofanya, namna itupasavyo kufanya na mguso ambao uchaguzi huu unaweza kutuathiri sisi na familia zetu.

_*Jifunze somo la juma hili ukijiandaa na Sabato ya Aprili 13._