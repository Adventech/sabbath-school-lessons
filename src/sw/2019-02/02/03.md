---
title:  Kufanya Uchaguzi Sahihi
date:  08/04/2019
---

Sisi sote tunajua vizuri sana umuhimu wa uchaguzi tunaoufanya. Tena tunajua pia, jinsi uchaguzi usio sahihi unavyoweza kugusa maisha yetu kwa namna iliyo hasi na maisha ya wengine. Swali ni hili, Tutawezaje kujua namna ya kufanya uchaguzi sahihi?

`Mafungu  yafuatayo yanatupatia hatua za jumla zitakazoweza kutusaidia tunapojitahidi kufanya uamuzi sahihi. Hatua hizi ni zipi? 1The. 5:17; Yak. 1:5,  Isa. 1:19; Mt. 7:24, 25, Zab. 119:105; 2 Tim. 3:16, Mit. 3:5,6; Isa. 58:11, Mit. 15:22; 24:6`

Mafungu yafuatayo yanatupatia hatua za jumla zitakazoweza kutusaidia tunapojitahidi kufanya uamuzi sahihi. Hatua hizi ni zipi?

Katika kila uamuzi tunaoufanya, ni muhimu sana kwamba tumwendee Bwana katika sala, kwamba tuhakikishe uchaguzi wetu hautatufanya tuvunje sheria ya Mungu kwa namna yoyote ile, au hata kanuni katika Neno lake. Ni muhimu sana kwamba tumtumainie Mungu, kwamba tusalimishe maamuzi yetu kwake; kwamba ni lazima tuombe kwamba uchaguzi tunaoufanya umtukuze yeye na kwamba tuwe tayari kusalimisha tamaa zetu kama zitakuwa kinyume na mpango wake kwa maisha yetu. Mara nyingi pia, washauri wenye hekima wanaweza kuwa msaada mkubwa tunapojitahidi kufanya uchaguzi. Hatimaye, tunaweza kuwa na uhakika thabiti tukijua kwamba Mungu anapenda na kututakia kilicho bora zaidi na kwamba kama kwa unyenyekevu tukisalimisha maisha yetu kwake kwa imani na unyenyekevu, tunaweza kusonga mbele kwa imani katika uchaguzi tunaoufanya.

` Unatekelezaje hatua ya kufanya uchaguzi mkubwa maishani mwako? Ni hatua gani za kiroho, kama zipo, unazochukua katika kujitahidi kufanya uchaguzi huu?`