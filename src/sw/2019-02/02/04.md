---
title:  Kuchagua Marafiki
date:  09/04/2019
---

Mojawapo kati ya uchaguzi wa muhimu sana ambao tutapata kufanya ni marafiki zetu. Mara nyingi huwa hatutoki kwenda kutafuta marafiki; mara kwa mara urafiki huwa unakua wenyewe tunapotumia muda na watu wanaofurahia baadhi ya mambo yale yale tunayoyafurahia.

`Ni kanuni  gani za kuchagua marafiki ambazo tunazipata kwenye mafungu yafuatayo? Mit. 12:26; 17:17; 18:24; 22:24, 25.`

Mithali 18:24 inasema kwamba kama tunataka kuwa na marafiki sharti sisi wenyewe tuwe na urafiki. Nyakati fulani watu huwa wanajikuta wakiwa peke yao, lakini kununa kwao, mtazamo hasi ndio unaowasukumia watu mbali. “Hata wale tunaodhaniwa kuwa bora sana tunayo mienendo hii isiyo mizuri; na katika kuchagua marafiki inatupasa tuchague wale ambao hawatatukimbia watakapojua kuwa sisi pia sio wakamilifu. Inahitajika hapa hali ya kustahiana. Inatupasa tupendane na kuheshimiana bila kujali makosa na upungufu ambao hatuwezi kuepuka kuuona; kwani hii ndiyo Roho ya Kristo. Yapasa kujenga hali ya unyenyekevu na kutojiamini nafsi sana na wema wenye subira wengine wanapokosea. Hii itaua kila ubinafsi usio weza kuona kwa upana na kutufanya kuwa wenye moyo mpana na wakarimu.” – Ellen G. White, Pastoral Ministry, uk. 95.

Moja ya visa vinavyofahamika zaidi vya urafiki ni kile cha Daudi na Yonathani. Ikiwa Sauli, mfalme wa kwanza wa Israeli na baba wa Yonathani, angekuwa mwaminifu na mtiifu, ufalme wake ungedumu kwa karne kadhaa na Yonathani angekuwa ndiye mrithi wa kiti chake cha enzi. Sauli alipothibitika kutosahili wito ule, Mungu alimchagua Daudi kuwa mfalme mpya wa Israeli, kwa namna hiyo akimkataa Yonathani kwa kile ambacho kingekuwa halali kwake. Hapa tunao mfano mzito wa jinsi ambavyo uchaguzi usio sahihi mwanafamilia mmoja (Sauli) ulivyoathiri mwanafamilia mwingine (Yonathani).

Lakini Yonathani hakuwa na hasira au wivu kwa Daudi. Badala yake, alichagua kumsaidia Daudi kwa kumlinda dhidi ya hasira ya Sauli, baba yake mwenyewe. “Roho ya Yonathani, ikaambatana na roho ya Daudi, Yonathani akampenda kama roho yake mwenyewe” (1 Sam. 18:1). Huu ni mfano wa urafiki wa kweli wenye nguvu kiasi cha kushangaza.

` “Msidanganyike; Mazungumzo mabaya huharibu tabia njema” (1 Kor. 15:33). Uzoefu wako na marafiki umekuwaje, hata wale ambao inawezekana hawakukusudia kukuumiza lakini bado wakakuumiza? Uchaguzi mbaya katika urafiki unaumizaje uhusiano wa kifamilia?`