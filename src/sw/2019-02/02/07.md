---
title:  Tafakari Zaidi
date:  12/04/2019
---

Kwenye Maandiko yote, tunakabiliwa na uhalisia wa nia iliyo huru ya binadamu. Hata Adamu na Hawa kabla ya kuanguka (Mwanzo 3) walikuwa na nia huru nao na ikawa vibaya kwamba waliitumia kufanya uchaguzi mbaya. Ikiwa viumbe ambavyo havijaanguka, katika ukamilifu, wangeweza kutotumia vyema nia huru, ni vipi zaidi sana viumbe kama sisi wenyewe, tukiwa tumelowa dhambini?

Tena, inatupasa tukumbuke kwamba nia iliyo huru iko hivyo tu, huru, maana yake ikiwa kwamba, bila kujali msukumo wowote unaotujia, uwe unatoka ndani au nje, haitupasi kuchagua kisicho sahihi. Kwa njia ya nguvu ya Mungu ndani yetu, tunaweza kufanya uchaguzi sahihi kwa kutumia nia huru ambayo Mungu ametupatia. Kwa namna hiyo, ni muhimu kiasi gani kwetu kupima maamuzi tunayofanya kwa uangalifu, hasa tukifikiri jinsi maamuzi hayo yanavyoweza kugusa maisha ya familia zetu. Kwa hakika uchaguzi uliotokana na nia huru ya Kaini wa kumuua ndugu yake uliifadhaisha sana familia yao. Uchaguzi uliotokana na nia huru wa ndugu za Yusufu wa kumuuza utumwani uliharibu maisha ya baba yao. “Akaitambua, akasema, Ndiyo kanzu ya mwanangu, mnyama mkali amemla; bila shaka Yusufu ameraruliwa. Yakobo akararua mavazi yake, akajivika gunia viunoni, na kumlilia mwanawe siku nyingi. Wanawe wote, na binti zake wote, wakaondoka wamtulize, lakini akakataa kutulizwa, akasema, La! Nitamshukia mwanangu, nikisikitika, hata kuzimu. Baba yake akamlilia” (Mwa. 37:33 -35).

Kwenye Biblia yote, kama ilivyo katika maisha, tunaweza kupata mifano ya namna uhuru wa kuchagua wa wanafamilia, kwa wema au ubaya, unavyoweza kuathiri wengine, kama vile uchaguzi wa Kora, Dathani na Abiramu (Hes. 16:1-32; taz pia Dan. 6:23, 24; Mwa. 18:19).

`1.Ni mambo gani uliyochagua kwa uhuru kufanya leo? Hayo yanakwambia nini juu yako mwenyewe na uhusiano wako na Mungu na watu wengine? Kati ya uchaguzi uliofanya, ni upi kama upo, ambao unatamani ungeufanya kwa namna tofauti?`

`2.Ni watu gani kwenye Biblia waliofanya uchaguzi mbaya na tunaweza kujifunza nini kutokana na makosa yao? Uchaguzi wao mbaya uliathirije kwa namna hasi familia zao?`

`3.Ni hakika: sote tunayo mambo ambayo tunajuta juu ya uchaguzi wenye makosa tuliofanya. Kwa nini, nyakati za majuto hayo, injili inakuwa habari njema hivyo? Ni ahadi gani toka kwenye Biblia ambazo umezidai nyakati za shida na hatia kutokana na uchaguzi mbaya?`

`4.Kama baadhi ya watu wangekujia wakinena juu ya matarajio ya kuoana, ungewapa ushauri gani na kwa nini? Ni kanuni gani unazoweza kuzionesha kutoka kwenye Neno la Mungu za kuwasaidia kushughulikia swali hili la muhimu?`