---
title:  Unapokuwa Peke Yako
date:  20/04/2019
---

### Soma Kwa Ajili ya Somo la Juma Hili
Soma Kwa Ajili ya Somo la Juma Hili:Mhu. 4:9-12; Flp. 4:11-13; 1 Kor. 7:25-34; Mt. 19:8; Mwa. 37:34; Isa. 54:5.

> <p>Fungu la Kukariri</p>
> “Bwana Mungu akasema, Si vema huyo mtu awe peke yake, nitamfanyia msaidizi wa kufanana naye”( Mwanzo 2:18).

Kisa kinachosisimua na tena kinachoumiza kilikuwa kwenye habari miaka kadhaa iliyopita. Msichana alikutwa akiwa amekufa kwenye nyumba yake alipopanga. Japokuwa kifo chenyewe kilikuwa cha kusikitisha, ubaya zaidi kwenye kisa hiki ni kwamba huyu mwanamke alikuwa amekufa kwa zaidi ya miaka 10 kabla hawajamkuta. Miaka kumi! Kwa hiyo, swali walilouliza watu, tena wakiwa na haki ya kuuliza, lilikuwa hili: Iliwezekanaje kwenye jiji kubwa kama hili, lenye watu wengi kiasi hiki, tena kukiwa na njia nyingi hivi za mawasiliano, mwanamke ambaye hakuwa mtu wa kurandaranda tu mtaani, awe amekufa kwa muda mrefu kiasi hicho na mtu yeyote asijue?

Japo kisa hiki sio cha kawaida, ni kielelezo cha uhalisia: watu wengi wanataabishwa na upweke. Mwaka 2016, gazeti za New York Times lilichapa Makala iliyokuwa na kichwa cha  Wakabiliana na Mlipuko wa Upweke.” Tatizo hili ni halisi.

Tangu mwanzo, sisi kama wanadamu hatukukusudiwa kuwa peke yetu. Tangu Edeni na kuendelea, ilitupasa kuishi katika ushirika na wanadamu wengine kwa kiwango fulani. Kwa kweli, dhambi iliingia na hakuna ambacho kimekuwa sahihi tangu hapo. Juma hili tutaangalia swali la urafiki na upweke katika nyakati mbalimbali za maisha, ambazo pengine, nyakati fulani sisi sote tumewahi kukabiliana nazo. Kama hujawahi, basi una heri.

_*Jifunze somo la juma hili ukijiandaa na Sabato ya Aprili 20._