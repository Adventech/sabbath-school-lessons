---
title:  Msimu wa Kulea
date:  18/05/2019
---

### Soma Kwa Ajili ya Somo la Juma Hili
Mwa. 18:11; Yer. 31:25; Mt. 11:28; Zab. 127; mit. 22:6; 1 Sam. 3:10-14; Flp. 3:13.

> <p>Fungu la Kukariri</p>
> “Tazama, wana ndio urithi wa Bwana, Uzao wa tumbo ni thawabu”(Zab. 127:3).

Kuzaliwa kwa watoto kumezoeleka, ni tukio la kawaida ambalo mara kwa mara hatuthamini kikamilifu namna lilivyo la ajabu. Hebu fikiria namna Hawa alivyojisikia alipompakata mtoto Kaini mikononi mwake. Mabadiliko aliyoyapitia mwili wake ulipokuwa ukiongezeka miezi ile, maumivu makali ya kuzaa na kisha kumwona huyu mtoto mdogo aliyefanana nao hivi, huku akiwa hajiwezi. Ulikuwa uzoefu wa ajabu kiasi gani kwa Sara, akiwa kwenye miaka ya 90 huku akiwa amepita kipindi cha kuweza kuzaa, kutafakari uso wa Isaka, mtoto wake mwenyewe; lazima alicheka kila mara alipotamka jina lake. Baada ya kuomba kwa ajili ya kupata mtoto baada ya muda mrefu kiasi tusichoweza kujua, Hana alimpakata Samweli na kusema, “Naliomba nipewe mtoto huyu; Bwana akanipa dua yangu niliyomwomba” (1 Sam. 1:27). Mshangao moyoni mwa Mariamu, akiwa bado binti mdogo, akiwa amemkumbatia mwanawe, Mwana wa Mungu, huku akiwa na mchanganyiko wa hali ya kustaajabu na hofu.

Wakati huo huo, sio kila mtu aliye na faida na wajibu, unaokuja pamoja na kulea. Juma hili tutatumia muda kuchunguza msimu wa kulea pamoja na changamoto, hofu, ridhaa na furaha zake.

_*Jifunze somo la juma hili ukijiandaa na Sabato ya Mei 25._