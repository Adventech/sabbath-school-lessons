---
title:  Kujiandaa kwa Ajili ya Badiliko
date:  13/04/2019
---

### Soma Kwa Ajili ya Somo la Juma Hili
1 Kor. 10:1-13; Mwa. 2:24; 1 Kor. 13:4-8; 1 Sam. 1:27; Zab. 71; 1 Kor. 15:24 -26.

> <p>Fungu la Kukariri</p>
> “Haki itakwenda mbele zake, Nayo itazifanya hatua zake kuwa njia”(Zaburi 85:13).

Maisha yamejawa na changamoto. Mambo hubadilika wakati wote. Kitu pekee kisichobadilika ni uhalisia wa badiliko wenyewe. Kwa kweli, badiliko ni sehemu ya uwepo wetu hasa. Hata sheria za fizikia zinaonekana kufundisha ya kwamba badiliko huwa linakuwepo katika mfumo wa msingi kabisa wa ukweli.

Mara kwa mara, mabadiliko huja bila kutegemewa. Tunaweza kuwa tukiendelea katika ratiba ya kawaida wakati ambapo, ghafla, papo hapo, kila kitu kinabadilika, unakutwa hujajiandaa kabisa.

Kwa upande mwingine, nyakati fulani, tunaweza kuona mabadiliko yakija. Tunapewa maonyo kabla, ishara, dalili zinazotufanya tujue mambo yanakwenda kuwa tofauti. Inapokuwa hivi, ni jambo la hekima kuanza kujiandaa, kwa kiwango kinachowezekana, kwa ajili ya kile tunachoona kikija. Mengi kati ya mabadiliko haya ni makubwa: ndoa, watoto, uzee, hata kifo.

Na ni kweli, hatuishi katika hali ya kutengwa. Hii ikimaanisha kwamba, mabadiliko yanayotujia yanaweza kugusa familia zetu, tena kwa viwango vikubwa. Wakati huo huo, mabadiliko kwenye familia zetu yanaweza pia kugusa kila mwanafamilia pia.

Juma hili, hebu tuangalie baadhi ya mabadiliko ambayo iwe ni muda mfupi ujao au mrefu, kwa namna moja au nyingine, wengi wetu tunakabiliana nayo na namna mabadiliko haya yanavyoweza kugusa maisha ya familia.

_*Jifunze somo la juma hili ukijiandaa na Sabato ya Aprili 13._