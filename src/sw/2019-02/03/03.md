---
title:  Kujiandaa kwa Ajili ya Ndoa
date:  15/04/2019
---

Mojawapo kati ya mabadiliko makubwa sana ambayo mtu hukabiliana nayo ni pale anapoa au kuolewa. Kwa kweli, siyo kila mtu anayeoa au kuolewa. Hata hivyo, Yesu, kielelezo chetu kikuu, kamwe hakuoa, hata watu wengine wengi katika Biblia.

Hata hivyo, watu wengi huoa na kuolewa na kwa hiyo, Biblia haipo kimya kuhusu ndoa, ambayo ni hakika ni moja ya matukio makuu katika kubadilisha maisha.

Mpangilio wa kwanza wa kijamii uliowahi kutajwa kwenye Biblia ni ndoa. Kwa Mungu, ndoa ni ya muhimu sana kiasi kwamba maneno hayo hayo aliyomwambia Adamu na Hawa pale Edeni juu ya ndoa yanaonekana kwenye sehemu zingine tatu kwenye Maandiko. “Kwa hiyo mwanamume atamwacha baba yake na mama yake naye ataambatana na mkewe, nao watakuwa mwili mmoja” (Mwa. 2:24; tazama pia Mt. 19:5; Mk. 10:7, Efe. 5:31). Mafungu haya yanatuambia kuwa mara mtu anapoa au kuolewa, uhusiano wa muhimu zaidi maishani mwao yapasa yawe kati yao kama wanandoa, hata kuliko kati yao na wazazi wao. Kati ya sababu ndoa kati ya mwanamume na mwanamke ni ya muhimu hivyo kwa Mungu ni kwamba inaonesha mfano wa uhusiano uliopo kati ya Mwana wake, Yesu na kanisa, bibi harusi wake (Efe. 5:32).

Mtu anapojenga nyumba, anahitaji kutulia na kufikiria juu ya gharama (Lk. 14:28 – 30); ni jambo la muhimu zaidi kiasi gani pale mtu anapokwenda kutengeneza familia? Nyumba hujengwa kwa matofali na sementi, mbao na vyuma, nyaya na vioo. Lakini familia hujengwa kwa kutumia vitu ambavyo sio lazima viwe vinavyoshikika.

`Ni zipi baadhi ya tabia za muhimu sana ambazo ni muhimu katika Nyanja zote za maisha lakini ni muhimu mahsusi kwa wale wanaojiandaa kwa ajili ya ndoa? 1 Kor. 13:4-8; Gal. 5:22, 23.`

Maandalizi kwa ajili ya ndoa ni lazima yaanze nasi binafsi tena mmoja mmoja. Wakati huo huo, inakupasa uwe makini kumwangalia mwenzi wako ajaye ili kubaini kama yeye (mwanamume au mwanamke) atakuwa mkamilishaji wako mzuri. Je, yeye ni mchapa kazi? (Mit. 24:30 – 34). Ni mtu wa hasira? (Mit. 22:24). Tuko pamoja kiimani? (2 Kor. 6:14, 15). Familia yangu na marafiki zangu wanajisikiaje juu ya mwenzi wangu ajaye? (Mit. 11:14). Je, nimeweka msingi wangu katika imani au katika hisia pekee? (Mit. 3:5, 6). Majibu kwa ajili ya maswali haya yanaweza kumaanisha mustakabali wa furaha au maisha ya huzuni.

` Fikiria ndoa zilizo vizuri. Ni kanuni gani unazozikuta hapo ambazo zingeweza pia kutumiwa kwenye mahusiano mengine kati ya mtu na mtu?`