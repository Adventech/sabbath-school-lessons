---
title:  Tafakari Zaidi
date:  19/04/2019
---

Kama tukisoma kisa cha Israeli ya kale jangwani, tunaweza kuona msururu wa makosa baada ya makosa ulioonekana kwenye taswira ya mabadiliko makuu, licha ya udhihirisho wa kushangaza wa upendo na uwezo wa Mungu. Kwa kweli, kabla Israeli hawajaingia hatimaye, kwenye Nchi ya Ahadi – na hivyo kukabiliana na badiliko lingine kuu – Musa aliwaambia Israeli ya kale, haya yafuatayo: “Macho yenu yameona aliyoyatenda Bwana kwa sababu ya Baal-peori; maana wote waliomfuata Baal-peori, Bwana, Mungu wako, amewaangamiza kutoka kati yako. Bali ninyi mlioambatana na Bwana, Mungu wenu, mnaishi kila mmoja wenu, hata leo. Angalieni nimewafundisha amri na hukumu, vile vile kama Bwana, Mungu wangu, alivyoniamuru, ili mzitende katika nchi mwingiayo ili kuimiliki. Zishikeni basi, mkazitende, maana hii ndiyo hekima yenu na akili zenu, machoni pa mataifa watakaozisikia amri hizi zote, nao watasema, Hakika taifa hili kubwa ni watu wenye hekima na akili. Kwa maana liko taifa gani kubwa, lililo na Mungu aliye karibu nao, kama Bwana, Mungu wetu, alivyo, kila tumwitapo? Tena liko taifa gani kubwa, lililo na amri na hukumu zenye haki kama torati hii yote, ninayoiweka mbele yenu leo. Lakini, jihadhari nafsi yako, ukailinde roho yako kwa bidii, usije ukayasahau mambo yale uliyoyaona kwa macho yako, yakaondoka moyoni mwako siku zote za maisha yako; bali uwajulishe watoto wako na watoto wa watoto wako” (Kum. 4:3-9). Ni muhimu sana kwamba tusikumbuke kile Bwana alichotutendea. Na ni njia ipi iliyo bora ya kukumbusha kuliko kuwafundisha wengine na wale watakaokuja baada yetu. Tambua pia, jinsi familia ilivyo ya muhimu sana katika yote haya, katika neno hili kwamba iliwapasa wafundishe mambo haya kwa watoto wao. Nayo dhambi ya Peori ni jambo ambalo lingekuwa la uharibifu kwa maisha ya kifamilia. “Uhalifu ambao uliosababisha hukumu za Mungu juu ya Israeli ulikuwa ule wa uasherati. Ujasiri wa wanawake wa kutega roho za watu haukuishia kwa Baal Peori.” – Ellen G. White, The Adventist Home, uk. 326.

`1. Kwenye darasa, zungumzia baadhi ya maandalizi uliyoyafanya katika kukabiliana na hatua zozote kubwa maishani, ndoa, kulea, uzee, au chochote kingine.Je, mabadiliko haya yalikuwa na mguso gani kwa familia yako? Umejifunza nini ambacho kingeweza kusaidia wengine wanaokabiliana na hatua kama hizo?`

`2. Tafakari juu ya maneno ya Daudi kwa Sulemani, kwa mara nyingine katika muktadha wa dhambi yake na Bathsheba, janga lililoweka giza kwa sehemu iliyosalia ya utawala wa Daudi na ikagusa kwa kiwango kikubwa familia yake katika hali mbaya zaidi. Ni kwa njia gani, kati ya zingine zote, tunaweza kuona uhalisia wa neema ya Mungu katika vitendo?`