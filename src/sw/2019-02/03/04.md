---
title:  Kujiandaa kwa Ajili ya Kulea
date:  16/04/2019
---

Yapo mambo machache tu yanayoweza kubadilisha maisha yetu kuliko kuzaliwa kwa mtoto. Katika familia, hakuna kitakachobaki namna hiyo tena.

“Kama mishale mkononi mwa shujaa, Ndivyo walivyo wana wa ujanani. Heri mtu yule Aliyelijaza podo lake hivyo” (Zab. 127:4, 5).

Wakati huo huo, watoto huwa hawawasili wakiwa na mwongozo kwa ajili ya mwenye mtoto unaowaelezea wazazi wake yote wanayohitajika kufanya katika kumhudumia na namna ya kupata ufumbuzi wa matatizo yoyote yatakayoweza kutokea. Hata wazazi wenye uzoefu, nyakati fulani hutatizwa na matendo, maneno au mitazamo ya watoto wao.

Kama ilivyo muhimu kujiandaa kwa ajili ya ndoa, ni muhimu pia kwamba wale wanaotarajia kuwa wazazi wajiandae kwa ajili ya wajibu huo mkubwa.

`Bila kujalini namna gani visa vifuatavyo ni vya pekee kuhusu kuzaliwa kwa watoto, ni kanuni gani ambazo wale wanaojiandaa kuwa wazazi wanaweza kuzichukua kutokana na matukio haya? 1 Sam. 1:27; Amu. 13:7; Lk. 1:6, 13 – 17, 39 -45, 46 -55, 76 -79.`

Wajibu na fursa ambayo wazazi hawa walikuwa nao ni mkubwa kiasi cha ajabu. Watatu wangekuwa wazazi wa manabii na viongozi katika Israeli, mmoja wa watoto wao angekuwa mtangulizi wa Masihi aliyeahidiwa na mmoja wa wale watoto wangekuwa ni Kristo.

Hata hivyo, hata kama watoto wetu hawakukusudiwa kuwa manabii wa kibiblia, sharti wazazi wajiandae kwa ajili ya badiliko hili kubwa maishani mwao.

“Hata kabla ya kuzaliwa kwa mtoto, maandalizi sharti yaanze ambayo yatamuwezesha kupambana kwa mafanikio dhidi ya uovu.

“Ikiwa kabla ya kuzaliwa kwa mtoto wake, mama atakuwa katika hali ya kuendekeza nafsi, kama atakuwa mbinafsi, asiye na subira na mwenye kushurutisha, mienendo hii itaakisiwa kwenye tabia ya mtoto huyo. Kwa namna hiyo, watoto wengi wamepokea kama haki ya uzaliwa mielekeo ya uovu ambayo yumkini .” – Ellen G. White, The Adventist Home, uk. 256.

` Iwe kwamba ni watoto walio katika uangalizi wetu au ikiwa tunao wajibu kwa watu wengine, ni mambo gani tunayoweza kufanya ili kutimiza majukumu hayo kwa namna iliyo ya kitauwa kadiri inavyowezekana?`