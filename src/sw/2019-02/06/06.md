---
title:  Kulinda Karama ya Muumba
date:  09/05/2019
---

Mungu analo kusudi maalum katika kumuumba mwanadamu kama mwanamume na mwanamke (Mwa. 1: 26 -28). Japo kila mmoja anayo sura ya Mungu, uunaganishaji wa jinsia tofauti kuwa “mwili mmoja” wa ndoa kunaakisi umoja ndani ya Uungu kwa namna ya pekee. Muungano kati ya mwanamme na mwanamke pia unaleta kuzaliwa kwa uhai mpya, namna ya asili ya kibinadamu ya kuonesha sura ya Mungu.

`Maandiko  yanachukua mtazamo gani kwa mazoea ya ngono yasiyopelekana na mpango wa Muumba? Law. 20:7-21; Rum. 1: 24 – 27; 1 Kor. 6:9-20.`

Maandiko hayakubaliani na yale yote yanayobadilisha au kuharibu sura ya Mungu kwa mwanadamu. Kwa kubainisha mazoea fulani ya ngono kuwa hayaruhusiwi kabisa, Mungu anawaongoza watu wake kuelekea kwenye makusudi sahihi ya ngono. Wakati uzoefu wa kibinadamu unapokabiliwa na kanuni za Mungu, nafsi inasadikishwa juu ya dhambi.

`Waumini Wakristo wamepewa muongozo gani unaohusu na hali yao ya kingono na ile ya wengine kwenye ulimwengu ulioanguka dhambini? Rum. 8:1-14; 1 Kor. 6:15 -20; 2 Kor. 10:5; Gal. 5:24; Kol. 3:3-10; 1 The. 5:23, 24.`

Waumini wanasubiri kutolewa kutoka katika uharibifu wa dhambi Kristo akirudi. Hawa husubiri kwa imani, wakijifikiria wenyewe kuwa wafu kwa dhambi kwa njia ya mauti ya Kristo msalabani na kuwa hai katika Yeye kupitia kwa ufufuo wake. Kwa njia ya sala zisizokoma, kukesha na nguvu ya Roho, wanaiangalia asili yao ya dhambi kama iliyosulubishwa na kujitahidi kumtii Kristo mawazoni mwao. Wanamkubali Mungu kuwa ni mmiliki wa miili na jinsia zao na kuitumia kulingana na mpango wa Mungu.

Huwa Mungu anawasamehe wale wanaotubu dhambi (1Yoh. 1:9). Injili inawawezesha watu ambao hapo nyuma walikuwa katika uzinzi na mambo ya uovu wa uasherati na kuwa sehemu ya ushirika wa waumini. Kwa sababu ya kiwango ambacho dhambi imebadilisha ngono katika binadamu, baadhi ya watu wanaweza wasipate kujua ukamilifu wa urejeshwaji katika kipengele hiki cha uzoefu wa kibinadamu. Kwa mfano, baadhi, wanaweza kuchagua maisha ya useja ua ujane badala ya kujihusisha na mahusiano yoyote ya ngono ambayo imekatazwa na Neno la Mungu.

`Sisi kama kanisa tunaweza kuhusianaje na watu, kwa mfano, mashoga na wasagaji? Mtazamo wao juu ya mtindo wao wa mahusiano ya kimwili inapasa utupatie mwitiko gani?`