---
title:  Wito kwa Akina Baba
date:  29/04/2019
---

` Tambua sifa za tabia za akina baba zinazoelezwa kwenye Mithali ambazo zina matokeo ya muda mrefu kwa watoto: Mit. 13:22; 27:23, 24, Mit. 14:26, Mit. 15:1, 18; 16:32, Mit. 29:17 `

Tabia za akina baba zina mguso wa moja kwa moja kwa watoto wao na urithi wanaowapatia. Watoto huwaangalia baba zao kwa ajili ya kupata msaada, upendo wa kujitoa, uongozi na kuwa mfano. Kwenye Mithali akina baba wanaokimu familia zao vizuri na walio wasimamizi wazuri wa raslimali za familia. Zipo njia nyingi ambazo “atamaniye faida huifadhaisha nyumba yake mwenyewe” (Mit. 15:27); sharti akina baba wawe makini kuzipa familia kipaumbele kuliko kazi. Akina baba wataua yapasa wajitahidi kuwa wenye subira na wenye kuweza kutawala hisia na mihemko yao. Hawa huheshimu utegemezi watoto wao kwao. Hawa hunidhamisha watoto wao, lakini huwa waangalifu wasitumie vibaya nafasi zao za mamlaka. Jambo la muhimu zaidi hapa, akina baba waliojitoa kwa dhati huwa wanataka kumfuata Mungu, kutawaliwa na upendo wake na mafundisho ya Neno lake, ili wapate kuongoza miguu ya watoto wao katika njia iliyo sahihi.

Mwisho, jambo la muhimu kabisa baba awezalo kuwafanyia watoto wake ni kumpenda mama yao. Uaminifu wake na upendo wake wa kudumu kwa mama, au kutokuwepo kwa hayo, vina athari itakayoonekana katika hali za watoto hadi wakiwa watu wazima.

Kwenye Mithali, utii kwa Mungu, uwajibikaji kwa ndoa na familia na uadilifu katika maisha ya mtu binafsi na kwa jamii yake ni mada za msingi. Mafanikio katika kila kitu hutegemea hali ya moyo wa mtu. Mivuto ya dhambi – iwe ni ngono, uzembe, mali au mamlaka – inazidi, mume na baba mwenye hekima humtazama Mungu ili apate msaada wa kufanya uchaguzi sahihi siku zote.

`Je, ni kwa namna gani kanuni za kimaadili zilizoelezwa hapa ni muhimu kwa yeyote, awe baba au la? Matendo yako yawe kwa wema au ubaya, yamekuwa na mguso gani kwa wengine, hasa watoto? Ni kwa njia gani utahitajika kuwa mwangalifu zaidi?`