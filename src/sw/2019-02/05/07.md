---
title:  Tafakari Zaidi
date:  03/05/2019
---

Kuudumisha moyo mbinguni. “Sharti Wakristo wawe waangalifu katika kutunza mioyo yao kwa umakini wote. Inawapasa kujenga upendo kwa ajili ya kutafakari na kudumisha roho ya kujitoa kwa Mungu. Wengi wanaonekana kuchukia nyakati zinazotumiwa katika kutafakari na kuchunguza Maandiko na maombi kana kwamba wakati unaotumika hivyo unapotezwa. Natamani nyote mngeyatazama mambo haya kwa mtazamo ambao Mungu angependa muwe nawo; kwani kwa namna hiyo mngefanya ufalme wa mbinguni kuwa na umuhimu wa kwanza. Kudumisha moyo wako mbinguni, kutazipatia nguvu tabia zako zote nzuri na kuhuisha kuwajibika kwako kwote. Kunidhamisha akili ikae kwenye mambo ya kimbingu, kutahuisha na kuleta ari katika jitihada zetu zote….Sisi ni mbilikimo katika kupata mambo ya kiroho…[Efe. 4:13.].” “- Ellen G. White Comments, The SDA Bible Commentary, vol. 3, uk. 1157.

`1. Wakristo wengi wamesaidika kupitia kwa mtandao wa makundi ya kuungana mkono wanapojitahidi “kulinda mioyo yao” dhidi ya majaribu. Ni kwa njia gani hili linaweza kuongeza maombi, majifunzo ya Biblia na kumtegemea Roho Mtakatifu? Katika mazingira fulani, kwanini linaweza kuwa wazo zuri kutafuta msaada wa kitaalamu kama mtu anapambana na majaribu yanayowafikisha katika dhambi na hawaonekani kuweza kuacha?`

`2. Soma majibu yako ya swali la mwisho la Jumatano kwa sauti kwenye darasa lako. Jadili maana za majibu yako mbalimbali. Kama ilivyo kwa vitu vingi vya ajabu ambavyo Mungu ametupatia, kicheko na ucheshi vinawezaje kupotoshwa na kugeuzwa kuwa na madhara?`

`3. Katika kulinganisha na Mithali 31, ni sifa gani ambazo utamaduni wa kisasa unaonekana kuziinua katika wanawake? Tunawezaje sisi kama mtu mmoja mmoja kujilinda dhidi ya kushiriki kwenye mwelekeo huo huo unaodhalilisha?`

`4. Kwa ujumla, ni ipi baadhi ya mielekeo ya kitamaduni inayohusu maisha ya kifamilia kwenye jamii yako, ambayo inapingana moja kwa moja na kanuni za kibiblia za maisha ya kifamilia? Kwa upande mwingine, je, ipo mielekeo ya kitamaduni inayopelekana na kanuni za kibiblia? Kama ni hivyo, ni ipi hiyo na je, inaweza kutumika kuimarisha familia zetu?`