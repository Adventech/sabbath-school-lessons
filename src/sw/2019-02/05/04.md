---
title:  Marudi kwa Upendo
date:  30/04/2019
---

` Je, Mithali inafundisha nini kuhusu umuhimu wa kunidhamisha na kumrudi mtoto? Mit. 10:17; 23:13, 14; 29:1; 29:15. `

Nyakati fulani wazazi huwanidhamisha watoto wao ili wawaeleweshe mienendo isiyokubalika kijamii, kuadhibu hali ya kutotii, au hata kuonesha kutopendezwa kwao wanapokuwa wameabibishwa. Lakini je, Mungu ana kusudi gani kuhusu nidhamu kwa hawa wanafamilia wake walio vijana? Mithali inaweka nidhamu katika muktadha wa matumaini kwa ajili ya wakati ujao (Mit. 19:18). Wazazi watakua wanajua kwamba wanayo asili ya dhambi. Kuna mamlaka moja tu inayoweza kuwasaidia katika hili nayo hiyo mamlaka ni Kristo (taz. Ellen G. White, Education, uk. 29). Utume wa kulea Kikristo, likiwemo suala la nidhamu, yapasa uwaongoze watoto kwa Mungu.

Kuunga mkono mche mwororo. Kupitia kwa Kristo nidhamu haionekani kama adhabu, wala kauli ya mamlaka, bali kama marudi yanayokomboa. Mpango wa Mungu ni kwamba wazazi wenye upendo, wakijua nguvu ya dhambi, waongoze hatua za watoto wao kwa Kristo. Wazazi wanaojali hunidhamisha kwa upendo na kwa uthabiti, wakiwadhibiti na kuwaongoza watoto kwenye miaka yao ya awali, kama vile mkulima wa bustani anavyotunza mti ambao ndipo umepandwa, hadi pale kujitawala nafsi kutakapoonekana na kijana atakapofikia hatua ya kumtumainia Mungu na kushirikiana na mpango wa Mungu kwa ajili ya wokovu, ukuaji na ukomavu.

` Ni ujumbe gani kwa ajili ya wazazi unaopatikana kwenye Mithali 13:24; 23:13, 14? `

Kwa kuzingatia yote, kuna mafungu machache tu yanayotaja “fimbo” (Kiebrania shebet) katika muktadha wa kunidhamisha watoto. Dhana ambayo imefahamika sana iliyo kwenye fasihi ya kulea Kikristo ni kwamba matumizi ya fimbo kama mzazi yapasa yawe kama yale ya Mchungaji wa mbinguni anayeitumia kwa ajili ya kuongozea kundi lake (Zab. 23:4). Penginepo, Maandiko yanaelekeza katika ufundishaji wenye subira, kudumu katika kuonesha mfano, mawasiliano mazuri na mahusiano ya karibu kwa ajili ya kuweka ushawishi wa badiliko ndani ya watoto (Kum. 11:18, 19). Hali ya mtoto ya kujisikia kupendwa na wazazi wake ni ya muhimu ikiwa tunataka nidhamu iwe na matokeo tunayoyatamani ya kusahihisha na kukomboa (Mit. 13:24).

`Nidhamu ikiwa imeshindwa kufikia kusudi lake la kutokana na kuwa ya ukali sana au kutokueleweka, wazazi wanawezaje kuweka mambo sawa na watoto wao?`