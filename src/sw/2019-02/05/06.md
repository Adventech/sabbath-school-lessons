---
title:  Mke Aliye Tajiri Kweli
date:  02/05/2019
---

` Kitabu cha Mithali  kinafungwa kwa sifa kwa ajili ya mke mwenye tabia ya kiungwana. Hebu tambua sifa na tabia zinazopongezwa hapa. Mit. 31:10 – 31.`

Mwanamke anayeelezewa hapa ni wa pekee na vivyo ndivyo na ushairi huu ulivyo. Kila moja ya mafungu kuanzia Mithali 31:10 huanza na moja ya herufi 22 za alfabeti ya Kiebrania. Kutokana na ujumbe wa kumpongeza huyu mwanamke stahiki mtu anaweza kuona kwamba hata ni kwa shida alfabeti za kitaifa zinatengeneza mazingira ya kutosha ya kumpongeza huyu mwanamke kikamilifu!

Msisitizo wa Mithali kuhusu kuoa mwenzi mzuri unaakisiwa kwenye msemo wa marabi: “Nyumba ya mwanamme ni mke wake.” “Mwanamke mwema ni taji ya mumewe; bali aaibishaye ni kama kuoza mifupani mwake” (Mit. 12:4). Hapa, mwishoni mwa Mithali, vikiwa vimeunganishwa pamoja kwenye taswira moja, ni stadi nyingi anuai: uzalishaji wa nguo, ununuzi wa mali isiyohamishika, kilimo, utawala wa nyumba na fedha. Wakati huo, mama huyuo akiwa anahudumia familia yake vyema. Hawa wanampenda huyu mama na kumsifu.

Talanta hizi zilizo pana za kutegemewa sio za kutarajiwa kuwa kwa kila mwanamke, wala sio nakala halisi ya kitu cha awali ambacho waume inawapasa wapimie wake zao. Badala yake, kwa njia ya kuelezea umahiri na sifa hizi, Mithali inaelezea kile kilicho muhimu zaidi na kinachowahusu wanawake wote kwa ujumla, kama vile ilivyo kwa wanaume: mienendo ya uaminifu, rehema, kutumainiwa, shukrani, wema na moyo wa kufanya kazi. Siri ya maisha ya namna hiyo, kulingana na Mithali 31:30 ni kwamba huyu mwanamke “anamcha BWANA.”

Kwenye Mithali 31:10 neno lililotumika na kutafsiriwa kama “mwema,” au “mwenye tabia ya kiungwana” linamaanisha “nguvu,” “uwezo,” au “mali.” Hiyo hutafsiriwa kama “mali” kwenye Zaburi 62:10 na ndilo linaloelezea “watu wenye nguvu” wa Yoshua (Yos. 1:14). Boazi anampongeza Ruthu kwa neno “mwema” (Rut. 3:11). Kwenye Mithali 31:10 kuna muda unaotumiwa katika dhana ya “mali.” Utajiri wa kweli msingi wake ni tabia, uadilifu na hofu ya Bwana. Hii inapita kwa mbali thamani inayopatikana kwenye mawe au vito vya thamani.

`Ni nani baadhi ya wanawake jasiri na wema ambao wameweka mguso maishani mwako? Unawezaje kukuza orodha ya sifa za kitabia, maadili na uwezo wa wanawake watauwa?`