---
title:  Maneno ya Hekima kwa Familia
date:  27/04/2019
---

### Soma Kwa Ajili ya Somo la Juma Hili
Mit. 5:3-14; Mt. 19:5; 1 Kor. 7:3, 4; Mit. 13:22; 14:26; 17:22; 23:13; 31:10-31.

> <p>Fungu la Kukariri</p>
> “Mtumaini Bwana kwa moyo wako wote, Wala usizitegemee akili zako mwenyewe; katika njia zako zote mkiri yeye, naye atayanyosha mapito yako”( Mithali 3:5, 6).

Bila kujali awamu gani ambayo tumeifikia maishani mwetu sasa, kwa kweli sisi sote, tulianza pamoja na mama na baba, bila kujali aina ya uhusiano, yoyote ile, tuliyokuwa nayo pamoja nao baada ya kuzaliwa kwetu. Kwa upande mwingine, baadhi ya watu, kando ya kuwa na ndugu waliozaliwa tumbo moja au ndugu wengine, kamwe hawana familia yao wenyewe, kando ya ile waliyokuzwa wakiwa humo.

Kwa hali yoyote ile, bila kujali awamu tuliyomo maishani, kitabu cha Mithali kina muunganiko wa maelekezo, mashairi, maswali na kauli za hekima. Mahusiano ya kifamilia yanazungumziwa moja kwa moja na maneno mengine ya hekima yanaweza kutumiwa nyumbani. Kwa kweli, Mithali inawekwa kama matini ya familia ambapo fungu kwa ajili ya maisha ya kitauwa zinakabidhiwa kutoka kwa mzazi kwenda kwa mtoto. Kama vile wazazi wawezavyo kuandika barua ya ushauri kwa mwana au binti aendaye chuoni, akijipanga kwa ajili ya makazi tofauti yaliyojitenga na wazazi, au akiiendea ajira iliyo mbali na nyumbani, vivyo hivyo Mithali inaonesha ujumbe kutoka kwa baba kwenda kwa mwanawe: “Mwanangu, yasikilize mafundisho ya baba yako, Wala usiiache sheria ya mama yako” (Mit. 1:8). Katika miito ya baba, tunaisikia sauti ya Baba wa mbinguni ikituita ili tujifunze.

_*Jifunze somo la juma hili ukijiandaa na Sabato ya Aprili 27._