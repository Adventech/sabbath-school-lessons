---
title:  Funguo za Umoja wa Familia
date:  11/05/2019
---

### Soma Kwa Ajili ya Somo la Juma Hili
Mwa. 33:12- 14; Rut. 1:16 -18; Yn. 17:21 – 26; Gal. 3:28; Efe. 2:11-22; 5:21 - 6:9.

> <p>Fungu la Kukariri</p>
> “Wote wawe na umoja; kama wewe, Baba, ulivyo ndani yangu, nami ndani yako; hao nao wawe ndani yetu; ili ulimwengu upate kusadiki ya kwamba wewe ndiwe uliyenituma”(Yohana 17:21).

Maisha ya kifamilia yanawakilisha misimu mbalimbali ya maisha kwa watu mbalimbali. Kwa baba na mama, kuingia kwa watoto maishani mwao kunaleta badiliko kubwa, badiliko ambalo litadumu katika maisha yao yote. Na kwa kweli kwa watoto, kutoka katika hali ya kutokuwepo hadi kuwepo, hakika ni badiliko kubwa. Halafu pia, watoto wanapitia hatua mbalimbali za maisha hadi wanapoondoka nyumbani na kwa kweli, nao wanaweza kupata watoto wao wenyewe.

Hata hivyo, bila kuongeza chumvi, kama wazazi au watoto katika familia, sisi sote tunapambana na jambo lile nalo hili ni asili ya kuanguka katika dhambi, ambayo inaweza kufanya umoja katika maisha ya familia kuwa mgumu kuupata.

Ndiyo, katika mwili wa Yesu Kristo pale msalabani ubinadamu wote umepatanishwa na Mungu vilevile kila mmoja na mwenzake (Efe. 2:13-16; Kol. 1:21- 23), lakini katika kiwango cha utendaji wa kila siku ni lazima tuitwae neema ya Kristo, ambayo ndiyo pekee iwezayo kuufanya umoja wa familia kuwa uzoefu hai kwa wote wanaoutafuta kwa imani. Yapasa huu uwe uzoefu wa kila siku maishani mwetu. Kwa bahati nzuri, kwa njia ya neema ya Kristo, inawezekana.

_*Jifunze somo la juma hili ukijiandaa na Sabato ya Mei 18._