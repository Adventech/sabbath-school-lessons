---
title:  Tafakari Zaidi
date:  17/05/2019
---

Ellen G. White, “A Sacred Circle,” (“Familia Takatifu”) kur. 177 – 180, kwenye The Adventist Home; Testimonies for the Church, kit. 6, kur. 236 – 238.

Umoja – kazi ya kwanza. “Kazi ya kwanza ya Mkristo ni kuungana katika familia….“Kadiri wanafamilia watakavyokuwa wameunganika kwa karibu katika kazi yao nyumbani, ndivyo mvuto unaoinua na wenye msaada wa baba na mama na wana na mabinti utakavyoenda nje ya nyumbani.” – Ellen G. White, The Adventist Home, uk. 37.

Siri ya umoja wa familia. “Sababu ya mgawanyiko na kutopatana kwenye familia na kwenye kanisa ni utengano na Kristo. Kuwa karibu na Kristo kunamaanisha kukaribiana kila mmoja na mwingine. Siri ya umoja wa kweli kanisani na kwenye familia sio diplomasia, wala utawala, wala sio jitihada za kibinadamu zisizo za kawaida katika kushinda matatizo – japokuwa kutakuwa na mengi yatakayotendeka ya namna hii – lakini ni umoja pamoja na Kristo.” – Uk. 179.

`1. Zungumzia zile nguvu kwenye jamii yako ambazo zinatenda kazi dhidi ya umoja wa familia. Ni suluhisho gani la kimatendo unaloweza kuwapatia familia inayopambana dhidi ya mivuto hii?`

`2. Je, ipo familia kanisani mwako ambayo wameachana? Kama ni hivyo, mnaweza kufanya nini kama kikosi ili kumsaidia kila mshiriki kwenye kipindi hiki cha zahama?`

`3. Jadilini suala zima la kunyenyekeana. Hili lielewekeje kwenye muktadha wa Kikristo? Kanuni hii imetumiwaje vibaya?`

`4. Ni kanuni gani unazoweza kuziona zinazohusu umoja wa familia ambazo zinaweza kutumiwa pia katika dhana nzima ya umoja kanisani?`