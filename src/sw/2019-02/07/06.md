---
title:  Kuishi Kulingana na Upendo Ulioahidiwa
date:  16/05/2019
---

Hatimaye, msingi wa mshikamano wa familia na umoja upo kwenye wajibikaji wa wanafamilia, kuanzia katika uwajibikaji wa wanandoa katika kujaliana. Jambo la kusikitisha, katika historia ya Biblia kumesambaa mifano ya ahadi zilizovunjwa, imani iliyosalitiwa na kutokuwa na msimamo pale ulipotakiwa. Vilevile Maandiko yana mifano inayogusa ya watu wa kawaida ambao, kwa msaada wa Mungu, walijitoa wenyewe kwa ajili ya marafiki na familia na wakatunza ahadi zao.

**Tazama familia zifuatazo na viwango vyao vya uwajibikaji. Uwajibikaji ungeweza kuimarishwaje kwenye baadhi ya familia? Ni kitu gani kilichotia moyo uwajibikaji uliooneshwa na wengine?**

`Uwajibikaji wa Mzazi – mtoto (Mwa. 33:12-14; Kut. 2:1-10).`

`Uwajibikaji baina ya watoto waliozaliwa tumbo moja (Mwa. 37: 17 – 28).`

`Uwajibikaji katika familia (Rut. 1:16-18; 2:11, 12, 20; 3:9-13; 4:10, 13).`

`Uwajibikaji katika ndoa (Hos. 1:2, 3, 6, 8, 3:1-3).`

Tunapojifunga na mtu mwingine, kama ilivyo katika ndoa au katika uamuzi wa kupata mtoto au kumpanga mtoto, lazima pawepo na hali ya kujiachia wenyewe kwa hiari ili kufanya uchaguzi tofauti wakati ujao, hali ya kuachia utawala wa sehemu ya muhimu sana ya maisha yetu. Sheria zinaweza kuzuia mwenendo hasi, lakini ndoa na mahusiano ya familia vinahitaji upendo ndani yake ili viweze kushamiri.

`Ahadi ya Yesu ya kujiwajibisha (Ebr. 13:5) inamaanisha nini kwako wewe binafsi? Huku kuwajibika kwake kwa ajili yako kunapaswa kuathirije uwajibikaji wako kwake, kwa mwenzi wako, kwa watoto wako na kwa waumini wenzako?`