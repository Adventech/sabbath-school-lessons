---
title:  Kujisalimisha
date:  15/05/2019
---

`Ni ushauri gani alio nao Paulo kuhusu unyenyekevu na huduma katika mahusiano? Efe. 5:21. Unafikiri mtazamo huu unachangiaje katika umoja kanisani? Kwa nini hili ni muhimu sana nyumbani? Efe. 5:22 – 6:9.`

Neno “nyenyekea” (Efe. 5:21) linamaanisha kujiweka mwenyewe kwa namna ya kujishusha mbele za mtu mwingine kutokana na uchaguzi wa hiari. Kanuni hii ya pekee ilianza na Kristo (Mt. 20:26-28; Yn. 13:4,5; Flp. 2:5-8) nayo inabainisha wale wote ambao wamejazwa kwa Roho wake (Efe. 5:18). “Kicho cha Kristo” ndicho kinachohamasisha watu kujisalimisha kwa namna hii (Efe. 5:21). Mwafaka katika kujitoa nafsi ulikuwa na bado ni fundisho la kimapinduzi la Kikristo linalohusu mahusiano ya kijamii. Kanuni hii inahuisha uhalisia wa kiroho kwamba wote ni wamoja katika Kristo; hakuna namna tofauti. Kanuni ya nyumbani. Eneo la kuthibitishia unyenyekevu wa Kikristo ni nyumbani. Ikiwa kanuni hii inafanya kazi hapo, itafanya tofauti kubwa kanisani. Paulo anahama mara moja kutoka katika kuitambulisha kanuni ya unyenyekevu hadi kujadili matumizi yake kwenye familia.

Jozi tatu za mahusiano zinaelezwa kwenye Waefeso 5:22 – 6:9 – mahusiano yaliyozoeleka sana licha ya kuwa ni mahusiano yasiyolingana kabisa kwenye jamii. Kusudio sio kuimarisha mpango wa kijamii uliopo bali ni kuonesha jinsi ustaarabu wa kiimani wa Kristo unavyofanya kazi pale ambapo kuna unyenyekevu wa tofauti kabisa wa hiari wa waumini kila mmoja kwa mwenzake.

**Unadhani ni kwa nini Paulo anadumu kuzungumza kwanza na wale walio wadhaifu kijamii kwenye utamaduni husika – wake, watoto na watumwa? Andika kirai kinachostahili kinachoambatishwa na unyenyekevu kwa kila moja ya hizi.**

`Efe. 5:22`
`Efe. 6:1`
`Efe. 6:5`

Wale wenye uwezo mkubwa zaidi wa kijamii – waume, wazazi, wakuu – daima wanakuwa wapili kutajwa. Kila mmoja anapokea maelekezo yasiyo ya kawaida kabisa kwenye utamaduni huo. Ni lazima kuwa maelekezo haya yaliwashangaza waumini wa karne ya kwanza. Yaliweka mazingira kuwa sawa kwenye Msalaba na kufungua njia kwa ajili ya umoja wa kweli ili uwe ndio uzoefu katika mahusiano.