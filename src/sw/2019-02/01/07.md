---
title:  Tafakari Zaidi
date:  05/04/2019
---

Fikiri juu ya mabadiliko yaliyotokea katika maisha ya wanafunzi wa Kristo walipotumia muda pamoja naye. Zaidi sana hawakuwa na elimu, watu duni, waliozoelea mafundisho na desturi za imani ya Kiyahudi, lakini sasa walikuwa wakipewa changamoto na Rabi wa Kigalilaya. Walikuwa na wivu (Mt. 20:20-24) na ugomvi (Yn. 3:25); walionekana kupungukiwa na imani (Mk. 9:28, 29), na hata walimwacha (Mt. 26:56) na kumsaliti Yesu (Mt. 26:69 – 74). Wakati huo huo, walikuwa wakiendelea kukua kiroho kiasi kwamba watu walitambua kuwa Petro alikuwa ameishi na Yesu (Mt. 26:73), hata wajumbe wa Sanhedrin walishangaa walipotambua kwamba Petro na Yohana walikuwa “watu wasio na elimu, wasio na maarifa, wakastaajabu, wakawatambua ya kwamba walikuwa pamoja na Yesu” (Mdo. 4:13).

Fikiria pia, juu ya athari chanya ya kushangaza ambayo tungeweza kuwa nayo kwenye familia zetu kama tungeishi kwa namna ambayo wanafamilia wetu wengine wakituona, wangejua kwamba tumekuwa pamoja na Yesu.”

Maneno haya ya Ellen G. White yanasema nini juu ya mivuto nyumbani? “Nyumbani panaweza kuwa pa kawaida, lakini daima panaweza kuwa mahali ambapo maneno mazuri yananenwa na matendo mazuri yanafanywa, mahali ambapo adabu na upendo ni wageni wa kudumu.” – The Adventist Home, uk. 18.

**Maswali ya Mjadala**

`1. Soma Mhubiri 3:1-8. Mafungu haya yanasema nini na unaweza kuitumiaje kanuni iliyopo hapo kwenye maisha yako na uzoefu wako?`

`2. Ukiwa kwenye darasa lako, zungumzia baadhi ya uzoefu unaobadilisha maisha ambao umepata kuupitia na zungumzia mafundisho uliyoyapata, vilevile, kama yanavyohusika, yale ambayo ungejifunza lakini hukujifunza. Ni kitu gani ulichojifunza kutoka katika mafundisho ambayo hukuyajua? Zungumzia pia juu ya namna uzoefu huu unaobadilisha ulivyoigusa familia yako. Vilevile, ni mafundisho gani uliyoyapata kwenye mazingira haya?`

`3. Ni namna gani unavyoishi leo, ambavyo kama isingekuwa ni Kristo maishani mwako, ingekuwa tofauti kabisa na namna ilivyo sasa? Hali hiyo yapa`