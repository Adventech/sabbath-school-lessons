---
title:  Mahadhi ya Maisha
date:  30/03/2019
---

### Soma Kwa Ajili ya Somo la Juma Hili
Mwa. 1, Mwa. 8:22; Zab. 90:10, Ayu. 1:13 -19, Mdo 9:1-22, Flm.1:6, Rum. 8:1.

> <p>Fungu la Kukariri</p>
> “Kwa kila jambo kuna majira yake, na wakati kwa kila kusudi chini ya mbingu”(Mhubiri 3:1).

Miongoni mwa mashairi bora kabisa yaliyowahi kuandikwa yalitokea kwa Mfalme Sulemani: “Kwa kila jambo kuna majira yake, Na wakati kwa kila kusudi chini ya mbingu. Wakati wa kuzaliwa, na wakati wa kufa; Wakati wa kupanda, na wakati wa kung’oa yaliyopandwa; Wakati wa kuua, na wakati wa kupoza; Wakati wa kubomoa, na wakati wa kujenga;

Wakati wa kulia, na wakati wa kucheka; Wakati wa kuomboleza, na wakati wa kucheza; Wakati wa kutupa mawe, na wakati wa kukusanya mawe; Wakati wa kukumbatia, na wakati wa kutokumbatia; Wakati wa kutafuta, na wakati wa kupoteza; Wakati wa kuweka, na wakati wa kutupa; Wakati wa kurarua, na wakati wa kushona; Wakati wa kunyamaza, na wakati wa kunena; Wakati wa kupenda, na wakati wa kuchukia; Wakati wa vita, na wakati wa amani” (Mhu. 3:1-8).

Maneno hayo yanachukua kiasi kikubwa hivyo cha uwepo wa binadamu – misimu, mahadhi ya maisha yetu. Ndiyo, maisha yetu hupitia katika hatua, kupitia kwenye mabadiliko, nayo hufanya hivyo kuanzia wakati tunapozaliwa. Nyakati fulani mabadiliko ni mazuri, nyakati zingine siyo; nyakati fulani tunaweza kuyadhibiti; nyakati fulani hatuwezi. Juma hili, hebu tuangalie misimu na mahadhi ya maisha yetu, hasa pale yanapotugusa sisi na familia zetu pia.

_*Jifunze somo la juma hili ukijiandaa na Sabato ya Aprili 6._