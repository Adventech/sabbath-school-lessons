---
title:  Chimbuko la Ibrahimu 
date:  30/04/2022
---

### Somo la Juma Hili
Mwanzo 12; Isa. 48:20; Isa. 36:6, 9; Yer. 2:18; Mwanzo 13; Mwanzo 14; Ebr. 7:1—10.

> <p>Fungu la Kukariri</p>
> “Kwa imani Ibrahimu alipoitwa aliitika, atoke aende mahali pale atakapopapata kuwa urithi; akatoka asijue aendako” (Waebrania 11:8).

Sasa tumefika katika kiini cha Kitabu cha Mwanzo. Sehemu hii ya katikati (Mwanzo 12-22) itajumuisha safari ya Ibrahimu, tangu wito wa Mungu wa kwanza, lekh lekha, “Nenda!” (Mwa. 12:1), unaomsababisha Ibrahimu kuacha maisha yake ya awali kwa wito wa Mungu wa pili, lekh lekha, “Nenda!” (Mwa. 22:2), unaomsababisha Ibrahimu kuacha maisha yake yajayo (_kama ambavyo yangekuwepo katika mwana wake_). Matokeo yake, Ibrahimu muda wote yuko safarini, mhamaji muda wote, ambayo ndiyo sababu pia anaitwa “mgeni” (Mwa. 17:8). 

Katika kusafiri huku, Ibrahimu alipelekwa bila kitu, pasipo maisha yake ya awali, aliyoyapoteza, na pasipo maisha yajayo, ambayo hayaoni. Kati ya miito hii miwili, inayounda safari ya Ibrahimu ya imani, Ibrahimu anaisikiliza sauti ya Mungu, inayomthibitishia tena: “ ‘Usiogope’ ” (Mwa. 15:1). Neno hili linaashiria sehemu tatu za safari ya Ibrahimu, ambazo zitajifunzwa katika juma la 6, 7, na 8. 

Ibrahimu anatoa mfano wa imani (Mwa. 17:6) na anakumbukwa katika Maandiko ya Waebrania kama mtu mwenye imani (Neh. 9:7, 8). Katika Agano Jipya, Ibrahimu ni moja ya watu wanaotajwa kutoka katika Agano la Kale, na juma hili tutaanza kuona ni kwa nini? 

_Jifunze somo la juma hili kwa maandalizi ya Sabato ya Mei 7._