---
title:  Jaribu la Misri 
date:  02/05/2022
---

`Soma Mwanzo 12:10-20. Kwa nini Abramu aliondoka katika Nchi ya Ahadi na kwenda Misri? Farao alitendaje akilinganishwa na Ibrahimu?`

Inatokea kinyume kwamba, Abramu, ambaye alikuwa amefika tu katika Nchi ya Ahadi, anaamua kwenda Misri kwa sababu “kulikuwa na njaa katika nchi” (Mwa. 12:10). Ushahidi wa watu kutoka Kanaani kwenda Misri katika nyakati za njaa unathibitishwa vizuri katika maandiko ya kale ya Misri. 

Katika mafundisho ya Kimisri ya Merikare, maandiko yaliyoandikwa wakati wa Ufalme wa Kati (2060-1700 K.K), watu wanaotoka Kanaani wanatambulishwa kama “Mwasia mwenye taabu” (aamu) na kuelezewa kama “maskini .... asiye na maji... hakai katika eneo moja, chakula huendesha/husukuma miguu yake.” _—Miriam Lichtheim, Ancient Egyptian Literature, Volume I: The Old and Middle Kingdoms (Berkeley, CA: University of California Press, 4 1973), uk. 103, 104._

Jaribu la Misri mara nyingi lilikuwa tatizo kwa Waisraeli wa kale (Hes. 14:3, Yer. 2:18). Hivyo, Misri, ilikuwa ishara ya wanadamu kuwatumainia wanadamu badala ya Mungu (2 Fal. 18:21; Isa. 36:6, 9). Katika Misri, ambapo maji yalipatikana kila siku, imani haikuwa lazima, kwa maana ahadi ya nchi ilionekana kwa haraka. Kulinganishwa na nchi yenye njaa, Misri ilionekana kama mahali pazuri kuishi, licha ya kile ambacho Mungu alikuwa amemwambia. 

Abramu anayeondoka Kanaani ni tofauti na Abramu aliyetoka Uru. Kabla, Abramu alielezewa kama mtu mwenye imani aliyeondoka Uru kwa kuitikia wito wa Mungu; sasa, Abramu anaondoka katika Nchi ya Ahadi yeye mwenyewe, kwa hiari yake. Kabla, Abramu alimtegemea Mungu; sasa anatenda kama mwanasiasa mwenye kubahatisha, mwenye kutawala kwa hila, na asiye na maadili anayejitegemea mwenyewe. “Wakati wa kukaa kwake Misri, Abramu alitoa ushahidi kwamba hakuwa bila udhaifu na upungufu wa kibinadamu. Kwa kuficha kwamba Sara alikuwa mke wake, alisaliti na kutoamini utunzaji wa kiungu, ukosefu wa imani ya juu sana na ujasiri ambavyo mara nyingi vilidhihirishwa vizuri katika maisha yake.”_—Ellen G. White, Patriarchs and Prophets, uk. 130._

Tunachokiona hapa, basi, ndivyo hata mtu mashuhuri wa Mungu anavyoweza kukosea walakini asiachwe na Mungu. Agano Jipya linapomzungumzia Ibrahimu kama mfano wa wokovu kwa njia ya neema, inamaanisha hivyo tu—neema. Kwa sababu, kama isingekuwa kwa neema, Ibrahimu, kama ilivyo kwetu sote, tusingekuwa na tumaini. 

`Kisa hiki kinapaswa kutufundisha nini jinsi ilivyo rahisi, hata kwa Wakristo waaminifu, kukosea njia? Kwa nini kutotii kamwe si uchaguzi mzuri?`