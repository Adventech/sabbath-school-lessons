---
title:  Jifunze zaidi
date:  06/05/2022
---

_Soma Ellen G. White, “Abraham in Canaan,” — Ibrahimu Akiwa Kanaani, uk. 134-136, katika Patriarchs and Prophets._

‘Kanisa la Kristo linapaswa kuwa baraka, na washiriki wake watabarikiwa wanapowabariki wengine. Kusudi la Mungu lilikuwa katika kuwachagua watu mbele ya dunia yote haikuwa tu kwamba ili aweze kuwaasili kama wana na binti zake, bali kwamba kupitia kwao aweze kutoa kwa dunia manufaa ya nuru ya mbinguni. Mungu alipomchagua Ibrahimu haikuwa tu kwamba awe rafiki wa kipekee wa Mungu, bali kuwa njia ya kufikisha fadhila ya thamani na ya kipekee ambayo Mungu ana shauku ya kuwapatia jamaa zote za dunia. Ilikuwa awe nuru katikati ya giza la kimaadili katika mazingira yaliyomzunguka. 

“Wakati wote Mungu anapowabariki watoto wake kwa nuru na kweli, si tu kwamba ili wapate kipawa cha uzima wa milele, bali ili wale wanaowazunguka pia waweze kupata mwangaza wa kiroho.... ‘Ninyi ni chumvi ya dunia.’ Na Mungu anapowafanya watoto wake kuwa chumvi, si tu kwa ajili ya kujihifadhi wao wenyewe, bali kwamba wawe mawakala katika kuwahifadhi wengine. ... 

“Je, mnang’aa kama mawe yaliyo hai katika nyumba ya Mungu? ...... Hatuna dini ya kweli, isipokuwa kama inatoa mvuto unaotawala juu yetu katika kila shughuli ya kibiashara. Tunapaswa kuwa na utauwa wa kivitendo kufungamanisha na kazi yetu ya kudumu. Tunapaswa kuwa na neema ibadilishayo ya Kristo katika mioyo yetu. Tunamhitaji Kristo kwa wingi kuliko nafsi.”_—Ellen G. White, Reflecting Christ, uk. 205._

**Masawali ya Kujadili**

`1. Kwa kuzingatia baraka kwa Ibrahimu, “ ‘Nitakubariki .... nawe uwe baraka’ ” (Mwa. 12:2), inamaanisha nini kubarikiwa? Tunawezaje, kama watu tunaomtumikia Mungu yule yule kama alivyofanya Abramu, kuwa baraka kwa wengine?`

`2. Kulikuwa na tatizo gani katika nusu uongo wa Ibrahimu kuhusiana na dada—mke wake? Kipi ni kibaya, kusema uongo au kusema ukweli fulani huku, wakati huo huo, kusema uongo kwa ustadi?`

`3. Soma tena Mwanzo 14:21-23, mwitikio wa Abramu kwa kile Mfalme wa Sodoma alichotaka kumpa. Kwa nini aliitikia kwa namna alivyofanya, na somo gani muhimu tunaweza kujifunza kutokana na kisa hiki? Je, Abramu asingehesabiwa haki ikiwa angeamua kuchukua kile mfalme alichotaka kumpa?`