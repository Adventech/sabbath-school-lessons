---
title:  Moja ya Kumi ya Melkizedeki 
date:  05/05/2022
---

`Soma Mwanzo 14:18-24 na Waebrania 7:1-10. Melkizedeki alikuwa nani? Kwa nini Abramu alitoa fungu la kumi lake kwa huyu kuhani anayeonekana kutokea kwa ghafla?`

Kutokea kwa ghafla kwa Melkizedeki asiyefahamika hakuko nje ya mpangilio. Baada ya Abramu kushukuriwa na wafalme wa Kanaani, sasa anamshukuru huyu kuhani, shukrani inayodhihirishwa kwa kumtolea moja ya kumi yake. 

Melkizedeki anatokea katika mji wa Salemu, unaomaanisha “amani,” ujumbe ufaao baada ya msukosuko wa vita. Kitenzi _tsedek, “haki,”_ katika jina la Melkizedeki, ni kinyume cha jina la mfalme wa Sodoma, _Bera_ (_“katika ubaya”_), na Gomora, _Birsha_ (_“katika uovu”_), yumkini majina ya ukoo kwa kile walichokiwakilisha (Mwa. 14:2). 

Melkizedeki anatokea baada ya kushindwa kwa vurugu na uovu vilivyowakilishwa na wafalme wengine wa Kanaani. Kifungu hiki pia kina rejea ya kwanza ya Biblia ya “kuhani” (Mwa. 14:18). Kuhusiana kwa Melkizedeki na “Mungu Aliye Juu sana” (Mwa. 14:18), ambaye Abramu anamwita Mungu wake (Mwa. 14:22), kwa wazi kunaonesha kwamba Abramu alimwona kama kuhani wa Mungu aliyemtumikia. Melkizedeki, hata hivyo, hapaswi kufananishwa na Kristo. Alikuwa mwakilishi wa Mungu wa wakati huo _(tazama Ellen G. White Comments, The SDA Bible Commentary, vol. 1, uk. 1092, 1093)._

Melkizedeki anahudumu, kwa kweli, kama kuhani. Anatoa “mkate na divai,” uhusiano ambao mara nyingi unamaanisha divai ya zabibu mpya (Kum. 7:13, 2 Nya. 31:5), inayotokea katika muktadha wa kutoa fungu la kumi (Kum. 14:23). Kwa kuongezea, anambariki Abramu (Mwa. 14:19). 

Abramu, wakati huo huo, “akampa fungu la kumi la vitu vyote” (Mwa. 14:20) kama mwitikio kwa Mungu Muumbaji, “Muumba mbingu na nchi.” (Mwa. 14:19). Cheo/Jina linalodokeza mwanzo wa kisa cha Uumbaji (Mwa. 1:1), ambapo kirai _“mbingu na nchi”_ kinamaanisha jumla au _“vyote.”_ Kikwelikweli, fungu la kumi linaeleweka kama udhihirisho wa shukrani kwa Muumbaji, anayemiliki vyote (Ebr. 7:2-6; linganisha na Mwa. 28:22). Kwa namna ya fumbo, fungu la kumi linaeleweka kwa waabudu si kama zawadi kwa Mungu, bali kama zawadi toka kwa Mungu, kwa sababu Mungu anatupatia kila kitu tangu mwanzo. 

`Kwa nini tendo la kurudisha fungu la kumi ni udhihirisho wenye nguvu wa imani, na vilevile tendo kubwa la kujenga imani?`