---
title:  “Haya, na Tushuke huko”
date:  27/04/2022
---

`Soma Mwanzo 11:5-7 na Zaburi 139:7-12. Kwa nini Mungu alishuka hapa chini duniani? Ni tukio gani lilichochea mwitikio huu wa Kiungu?`

Jambo linalotokea kinyume, ingawa watu wanapanda juu, Mungu alishuka kuja kwao. Kushuka kwa Mungu ni uthibitisho wa ukuu. Mungu siku zote hatafikiwa na mwanadamu. Juhudi zo zote za kibinadamu za kupanda kwake na kukutana naye mbinguni ni bure na upuuzi. Hakuna swali, ndiyo sababu, ili kutuokoa, Yesu alishuka kwetu; hakika, hakukuwa na njia nyingine ya Yeye kutuokoa. 

Jambo linalotokea kinyume katika simulizi ya Mnara wa Babeli linaonekana katika kauli ya Mungu: “auone mji na mnara’’ (Mwa. 11:5). Hakukuwa na uhitaji wa Mungu kushuka chini ili kuona (Zab. 139:7-12; linganisha na Zab. 2:4), lakini alifanya hivyo kwa vyo vyote. Wazo linalosisitiza kujihusisha kwa Mungu na wanadamu. 

`Soma Luka 1:26-33. Hili linatufundisha nini kuhusu kushuka Kwa Mungu kwetu?`

Kushuka kwa Mungu kunatukumbusha pia kanuni ya kuhesabiwa haki kwa imani na mchakato wa neema ya Mungu. Haidhuru ni kazi gani tunayoweza kufanya kwa ajili ya Mungu, bado tu atashuka kukutana nasi. Siyo kile tunachomfanyia Mungu kitakachotupeleka kwake na kutukomboa. Badala yake, ni kuja kwa Mungu kwetu ndiko kutatuokoa. Kwa kweli, mara mbili fungu la Mwanzo linazungumzia kuhusu Mungu “kushuka,” linaloonekana kumaanisha jinsi alivyojali sana kilichokuwa kinafanywa huko. 

Kulingana na fungu, Bwana alitaka kukomesha umoja wao ulio imara, ambao—kwa sababu ya hali yao ya kuanguka—uungesababisha tu uovu zaidi na zaidi. Hiyo ndiyo sababu aliamua kuwachafulia usemi wao, ambako kungekomesha maazimio yao ya umoja. 

“Njama za wajenzi wa Babeli ziliishia katika hali ya aibu na kushindwa. Mnara wa ukumbusho wa kiburi uligeuka kuwa ukumbusho wa upumbavu wao. Na bado wanadamu wanaendelea kufuata njia hiyo hiyo—kutegemea nafsi zao, kuikataa sheria ya Mungu ni kanuni ambayo Shetani alijaribu kuitekeleza mbinguni; ndiyo kanuni ile ile iliyomwongoza Kaini katika kutoa dhabihu yake.”_—Ellen G. White, Patriarchs and Prophets, uk. 123._

`Kwa vipi tunaona katika simulizi ya Mnara wa Babeli mfano mwingine wa kiburi cha mwanadamu na kwa namna gani, hatimaye, kitaanguka? Ni masomo yapi binafsi tunaweza kujifunza kutokana na kisa hiki?`