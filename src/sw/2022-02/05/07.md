---
title:  Jifunze zaidi
date:  29/04/2022
---

_Soma Ellen G. White, “Mnara wa Babeli,” uk. 117 – 124, katika Patriarchs and Prophets._

“Waliamua kujenga mji, na ndani yake mnara wenye urefu mkubwa sana ..... Kazi hii ilikusudiwa kuwafanya watu wasisambae duniani katika makundi mbalimbali. Mungu aliwaamuru wanadamu watawanyike katika nchi yote, ili waijaze tena na kuitiisha; lakini wajenzi hawa wa Babeli walikusudia kuiunganisha jamii yao katika kundi moja, na kuanzisha ufalme ambao hatimaye ungetawala ulimwengu wote. Hivyo mji wao ungekuwa makao makuu ya utawala wa dunia yote; utukufu wake ungevutia mshangao na heshima kuu ya ulimwengu na kuwafanya waasisi wake kuwa watu mashuhuri. Mnara huu mkuu ajabu uliofika mawinguni, ulikusudiwa uwe kama makumbusho ya uwezo na hekima ya wajenzi wake, ukidumisha sifa zao hadi kwa vizazi vya mwisho wa wakati. 

“Wakazi wa uwanda wa Shinari hawakuamini agano la Mungu kwamba hataleta tena gharika juu ya nchi. Wengi wao walikana uwepo wa Mungu na kudhani kuwa Gharika ilikuwa ni matokeo ya nguvu za asili. Wengine waliamini juu ya-l uwepo wa Mwenyezi Mungu, na kwamba ndiye aliyewaangamiza watu wa ulimwengu ule kabla ya gharika; na mioyo yao, kama ulivyokuwa moyo wa Kaini, ikajiinua katika uasi dhidi yake. Lengo moja lililokuwa mbele yao katika kuujenga mnara huu lilikuwa ni kutafuta usalama wao wenyewe iwapo gharika nyingine ingekuja. 

Kwa kujenga jengo hilo kwa urefu sana kupita kiwango kilichofikiwa na maji ya Gharika, walifikiri kujiweka mbali zaidi ya uwezekano wa kufikiwa na hatari. Na kwa kuwa wangeweza kupanda hadi maeneo ya mawinguni walitumaini wangeweza kutambua chanzo cha Gharika. Kazi yote hii ilikusudiwa kutukuza zaidi kiburi cha wasifu wake na kuzigeuzia mbali na Mungu akili za vizazi vijavyo na kuwaongoza katika ibada ya sanamu.”_—Ellen G. White, Patriarchs and Prophets, uk. 118, 119._

**Masawali ya Kujadili**

`1. Tuna mfano gani kutokana na historia, au hata wakati wa sasa, wa taabu inayoweza kutoka kwa wale wanaotafuta kujifanyia jina?`

`2. Tunawezaje, kama kanisa, kuepuka hatari, hata kwa kufichika akilini, ya kutafuta kujenga Mnara wetu wa Babeli? Ni kwa njia zipi kwa hakika tunaweza kuwa tunafuta kufanya hivi, hata akilini tu pasipokudhihirika wazi?`