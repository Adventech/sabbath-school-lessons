---
title:  Lugha Moja 
date:  26/04/2022
---

`Soma Mwanzo 11: 1-4. Kwanini watu wa“nchiyote” walikuwanabidij katika kuwa na umoja?`

Kirai “nchi yote” kinarejelea idadi ndogo ya watu, wale waliokuwa hai baada ya Gharika. Sababu ya huku kukusanyika imeoneshwa wazi: wanataka kujenga mnara kufika mbinguni (Mwa. 11:4). Kwa kweli, kusudi halisi ni kuchukua nafasi ya Mungu Mwenyewe, Muumbaji. Kwa kiasi kikubwa, maelezo ya makusudi na matendo ya watu yanatoa mwangwi wa kusudi na matendo ya Mungu katika simulizi la Uumbaji: “wakaambiana” (Mwa. 11:3, 4; linganisha na Mwa. 1:6, 9, 14, na kadhalika); “na tufanye” (Mwa. 11:3, 4; linganisha na Mwa. 1:26). Kusudi lao limeelezwa wazi: “ ‘tujifanyie jina’ ” (Mwa. 11:4), usemi ambao unatumika kwa Mungu tu (Isa. 63:12, 14). 

Kwa kifupi, wajenzi wa Babeli waliendekeza tamaa isiyofaa kutaka kuchukua mahali pa Mungu, Muumbaji. (Tunajua aliyetia msukumo jambo hilo, au siyo? Tazama Isa. 14:14). Kumbukumbu ya Gharika kwa hakika ni lazima ilichangia katika utekelezaji wa mradi wao. Walijenga mnara mrefu ili waweze kuokoka na gharika nyingine, ikiwa ingekuja, licha ya ahadi ya Mungu. Kumbukumbu ya Gharika imehifadhiwa katika desturi za Wababeli, ijapokuwa iliharibiwa, katika uhusiano na uangamivu wa mji wa Babeli. Jitihada hizi za kutaka kufika juu mbinguni na kujitwalia mapenzi ya Mungu pasipo haki, hakika vilikuwa na sifa ya roho ya Babeli. 

Hii ndiyo sababu kisa cha Mnara wa Babeli ni wazo muhimu katika kitabu cha Danieli, vile vile. Kutajwa kwa Shinari, inayotangulia katika kisa cha Mnara wa Babeli (Mwa. 11:2), inaonekana tena mwanzoni mwa kitabu cha Danieli, ili kutaja eneo ambapo Nebukadneza amevileta vyombo vya hekalu la Yerusalemu (Dan. 1:2). Miongoni mwa vifungu vingi vya kitabu cha Danieli, tukio la Nebukadneza kusimamisha sanamu ya dhahabu huenda ni katika eneo lile lile katika “uwanda,” ule ule ndiyo wenye kutoa ufafanuzi wa kina zaidi wa hali hii ya akili. 

Katika njozi zake za wakati wa mwisho, Danieli anaona mpangilio ule ule wa matukio ya mataifa ya dunia wakikusanyika pamoja ili kutengeneza umoja kinyume cha Mungu (Dan. 2:43, Dan. 11:43-45; linganisha na Ufu. 16:15, 16), ingawa jaribio hili linashindwa hapa, kama ilivyotokea kwa Babeli, vile vile. 

`Mwandishi maarufu mlimwengu wa Kifaransa katika karne iliyopita alisema kwamba kusudi kubwa la mwanadamu lilikuwa ni kujaribu “kuwa Mungu.” Vipi kuhusu sisi, kuanzia kwa Hawa Edeni (Mwa. 3:5), anayezama katika uongo wa hatari?`