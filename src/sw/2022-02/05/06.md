---
title:  Ukombozi kwa Waliotawanywa 
date:  28/04/2022
---

`Soma Mwanzo 11:8, 9 na Mwanzo 9:1; linganisha na Mwanzo 1:28. Kwa nini kutawanya kwa Mungu ni ukombozi?`

Mpango wa Mungu na baraka kwa wanadamu vilikuwa kwamba “ ‘zaeni, mkaongezeke, mkaijaze nchi’ ” (Mwa. 9:1; linganisha na Mwa. 1:28). Kinyume cha mpango wa Mungu, wajenzi wa Babeli walijiandaa kukaa pamoja kama watu wamoja. Sababu moja waliyosema wanataka kujenga mji ilikuwa “ ‘ili tusipate kutawanyika usoni pa nchi yote’ ” (Mwa. 11:4). Walikataa kwenda mahali pengine, yumkini walidhani kwamba kwa pamoja wangeweza kuwa na nguvu zaidi kuliko ambavyo wangetawanyika. Na, kwa namna moja, walikuwa sahihi. 

Kwa bahati mbaya, walitafuta kutumia nguvu yao ya umoja kwa ubaya, si kwa wema. Walitaka “tujifanyie jina,” taswira yenye nguvu ya kiburi na majivuno. Kwa kweli, wakati wo wote wanadamu, katika uasi wa wazi dhidi ya Mungu, wanapotaka “ “kujifanyia jina,” tunaweza kuwa na hakika kwamba haiwezi kuishia pazuri. Kamwe haijatokea. 

Kwa hiyo, katika hukumu dhidi ya uasi wao dhahiri, Mungu aliwatawanya “waende usoni pa nchi yote” (Mwa. 11:9), kile kile ambacho hawakutaka kitokee. 

Kwa kuvutia zaidi, jina Babeli, linalomaanisha “mlango wa Mungu,” linahusiana na kitenzi balal, kinachomaanisha “chafua” (Mwa. 11:9). Ni kwa sababu walitaka kuufikia “mlango” wa Mungu, kwa sababu walijifikiria wenyewe kama Mungu, kwa hiyo wakaishia kutawanywa na kuwa na nguvu kidogo sana kuliko hapo kabla. 

“Watu wa Babeli walikuwa wamedhamiria kuanzisha utawala ambao ungekuwa huru bila kumtegemea Mungu. Walikuwepo miongoni mwao, hata hivyo, baadhi waliomcha Mungu, lakini walikuwa wamedanganywa kutokana na ulaghai wa wasiomcha Mungu na kuvutwa katika hila zao. Kwa ajili ya waaminifu hawa wachache Bwana alichelewesha hukumu Zake na kuwapa watu muda wa kudhihirisha tabia zao halisi. Kadiri hili lilipoendelea, wana wa Mungu walifanya kazi kwa juhudi ili kuwageuza waache kusudi lao; lakini watu walikuwa wameungana katika kazi yao ya kupingana na Mungu. Kama wangeendelea bila kuzuiliwa, wangeipotosha dunia katika uchanga wake. Muungano wa wao ulijengwa katika uasi; ufalme ulioanzishwa kwa ajili ya kujitukuza nafsi, lakini ambamo ndani yake Mungu asingekuwa na nafasi ya kutawala wala heshima. _— Ellen G. White, Patriarchs and Prophets, uk. 123._

`Kwa nini ni lazima tuwe waangalifu kuhusu kutafuta “kujifanyia jina”?`