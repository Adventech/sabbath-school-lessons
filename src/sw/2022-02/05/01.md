---
title:  Mataifa Yote na Babeli 
date:  23/04/2022
---

### Somo la Juma Hili
Mwa. 9:18—11:9, Lk. 10:1, Mat. 1:1-17, Lk. 1:26–33, Zab. 139:7-12, Mwa. 1:28, Mwa. 9:1.

> <p>Fungu la Kukariri</p>
> “Kwa sababu hiyo jina lake likaitwa Babeli; maana hapo ndipo Bwana alipoichafua lugha ya dunia yote; na kutoka huko Bwana akawatawanya waende usoni pa nchi yote.” (Mwanzo 11:9). 

Baada ya Gharika, simulizi ya Biblia inaacha kujikita kwa mtu mmoja, Nuhu, na kuhamia kwa wanawe watatu, “Shemu, Hamu, na Yafethi.” Usikivu maalum kwa Hamu, baba wa Kanaani (Mwa. 10:6, 15), unaanzisha wazo la “Kanaani,” Nchi ya Ahadi (Mwa. 12:5), matazamio ya Ibrahimu, ambaye baraka yake itayafikia mataifa yote (Mwa. 12:3). 

Hata hivyo, kamba inavunjwa na Mnara wa Babeli (Mwa. 11:1-9). Kwa mara nyingine tena, mipango ya Mungu kwa wanadamu inavurugwa. Kilichopaswa kuwa baraka, kuzaliwa kwa mataifa yote, kinakuwa tukio lingine kwa ajili ya laana nyingine. Mataifa yanaungana ili kujaribu kuchukua mahali pa Mungu; Mungu anajibu kwa kutoa hukumu juu yao; na, kutokana na machafuko yanayotokea, watu wanatawanyika katika dunia yote (Mwa. 11:8), hivyo kutimiza mpango wa Mungu wa awali “kuijaza nchi” (Mwa. 9:1). 

Mwishoni, licha ya maovu ya mwanadamu, Mungu anageuza mabaya kuwa mema; daima, Yeye ndiye msemaji wa mwisho. Laana ya Hamu katika hema la baba yake (Mwa. 9:21, 22) na laana ya mataifa yaliyovurugwa wakati wa kujengwa Mnara wa Babeli (Mwa. 11:9) hatimaye, itageuzwa. kuwa baraka kwa mataifa. 

_Jifunze somo hili kwa maandalizi ya Sabato ya Aprili 30._