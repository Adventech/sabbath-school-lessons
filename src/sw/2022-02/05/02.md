---
title:  Kulaaniwa kwa Hamu 
date:  24/04/2022
---

`Soma Mwanzo 9:18-27. Kuna ujumbe gani katika kisa hiki cha ajabu?`

Tendo la Nuhu katika shamba lake la mizabibu linatoa mwangwi wa Adamu katika Bustani ya Edeni. Visa hivi viwili vina wazo linalofanana: kula tunda na kusababisha uchi; kisha kufunikwa, laana, na baraka. Nuhu anajihusianisha upya na chimbuko lake kutoka kwa Adamu na, kwa bahati mbaya, anaendeleza hiyo historia iliyoanguka. 

Kuchacha kwa tunda hakukuwa sehemu ya uumbaji wa Mungu wa awali. Nuhu alilewa, na kushindwa kujitawala nafsi na kubaki uchi. Ukweli kwamba Hamu “akaona” uchi wake unadokeza kwa Hawa, ambaye pia “aliona” matunda ya mti uliokatazwa (Mwa. 3:6). Ufanani huu unaashiria kwamba Hamu “hakuona” tu kwa siri, kwa bahati mbaya, uchi wa baba yake. Alizunguka akizungumzia habari hii, hata pasipo kujali tatizo la baba yake. Kinyume chake, ndugu zake, mwitikio wao wa mara moja, unashutumu kwa uthabiti matendo ya Hamu. 

Suala muhimu hapa ni kuhusu zaidi heshima kwa mzazi. Kushindwa kuwaheshimu wazazi wako, wanaowakilisha wakati wako uliopita, kutaathiri wakati wako ujao (Kut. 20:12; linganisha na Efe. 6:2). Kwa hiyo laana, itakayoathiri maisha ya Hamu ya wakati ujao na yale ya mwanawe Kanaani. 

Bila shaka, ni kosa baya sana la kiteolojia na kosa la kimaadili kutumia fungu hili kuhalalisha nadharia za ubaguzi wa rangi dhidi ya mtu ye yote. Unabii unakomea kwa Kanaani tu, mwana wa Hamu. Mwandishi wa Biblia anafikiria kuhusu baadhi ya matendo yaliyopotoka ya Wakanaani (Mwa. 19:5-7, 31-35). 

Kwa kuongezea, laana ina ahadi ya baraka pia, kwa kuchambua jina “Kanaani,” (ili kuleta maana zaidi ya moja), linatokana na kitenzi _kana‘_, kinachomaanisha _“shinda.”_ Ni kwa kumshinda Kanaani ndipo watu wa Mungu, uzao wa Shemu, wataingia katika Nchi ya Ahadi na kuandaa njia kwa ajili ya ujio wa Masihi, ambaye atamnafsisha Yafethi “katika hema za Shemu” (Mwa. 9:27). 

Hili dokezo la kiunabii kuhusu kupanuliwa kwa agano la Mungu kwenda kwa mataifa, ambayo yataupokea ujumbe wa Israeli wa wokovu kwa ulimwengu (Dan. 9:27, Isa. 66:18-20, Rum. 11:25). Laana ya Hamu, kwa kweli, itakuwa baraka kwa mataifa yote, pamoja na uzao wo wote wa Hamu na Kanaani wanaoukubali wokowu unaotolewa kwao na Bwana. 

`Nuhu, “shujaa” wa Gharika, amelewa! Hili linapaswa kutuambia nini kuhusu jinsi sote tulivyo wapungufu na kwa nini tunahitaji neema ya Mungu katika wakati wa maisha yetu?`