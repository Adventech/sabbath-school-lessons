---
title:  Jifunze zaidi
date:  03/06/2022
---

Soma Ellen G. White, “The Night of Wrestling,” (Usiku wa Mapambano,” uk. 195-203, katika Patriachs and Prohets. 

“Uzoefu wa Yakobo katika usiku ule wa kupigana mweleka na maumivu makali huwakilisha majaribu ambayo lazima watu wa Mungu wayapitie mara tu kabla ya kurudi kwa Kristo mara ya pili. .... Hivi ndivyo uzoefu wa watu wa Mungu utakavyokuwa katika mapambano yao ya mwisho dhidi ya nguvu za uovu. Mungu atajaribu imani zao, uvumilivu wao, matumaini yao katika uwezo Wake wa kuwakomboa. Shetani atajaribu kuwatisha kwa wazo kwamba hali zao hazina matumaini, kwamba dhambi zao zimekuwa kubwa mno kiasi cha kutoweza kupewa msamaha. .....

“Watakuwa na ufahamu wa kina kabisa wa mapungufu yao na kadri wanavyopitia upya maisha yao matumaini yao yatazama. Lakini wakikumbuka ukuu wa rehema za Mungu, na toba yao ya dhati, watadai ahadi Zake zilizotolewa kupitia Kristo kwa ajili ya wadhambi wasiojiweza, wanaotubu. Imani yao haitashindwa kwa sababu maombi yao hayajibiwi mara moja. Watashikilia nguvu za Mungu kama Yakobo alivyomshikilia Malaika yule, na lugha ya roho zao itakuwa, “Sikuachi, usiponibariki.” ... 

“Hata hivyo historia ya Yakobo ni uhakikisho kwamba Mungu hatawatupa wale waliosalitiwa kutenda dhambi, na wakamrudia kwa toba ya kweli. Ni kwa kujisalimisha nafsi na imani thabiti ndipo Yakobo alipopata kile alichoshindwa kupata kwa kupambana kwa nguvu zake mwenyewe. Kwa jinsi hiyo Mungu alimfundisha mtumishi wake kwamba uwezo wa Mungu na neema pekee ndivyo vingeweza kumpatia baraka aliyoitamani sana. Ndivyo itakavyokuwa kwa wale wanaoishi katika siku za mwisho. Kadri hatari inavyowazunguka, na wanapokumbwa na hali ya kufa moyo, ni lazima wategemee kabisa katika ustahilifu wa upatanisho wa Mungu. Hatuwezi kufanya kitu cho chote kwa uwezo wetu sisi wenyewe.”_—Ellen G. White, Patriarchs and Prophets, uk. 201-203. _

**Masawali ya Kujadili**

`1. Kwa nini udhaifu wa Yakobo ni tukio linalostahili neema ya Mungu? Ni kwa vipi uzoefu wa Yakobo unahusiana na kauli ya Paulo, “Niwapo dhaifu ndipo nilipo na nguvu” (2 Kor. 12:10)?`

`2. Kwa nini unadhani Biblia inafunua mambo mabaya mengi kuhusu maisha ya wahusika wake wengi? Ni hoja gani inaweza kujengwa kutokana na kufanya hivi? Tunaweza kujifunza nini kutokana nayo?`

`3. Tafakari kuhusu suala la ibada ya sanamu. Sanamu za utamaduni wetu, ustaarabu wetu ni zipi? Tunawezaje kuhakikisha hatumwabudu mtu ye yote au kitu cho chote isipokuwa Bwana?`