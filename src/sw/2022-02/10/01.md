---
title:  Yakobo—Israeli 
date:  28/05/2022
---

### Somo la Juma Hili
Mwa. 32:22-31; Hos. 12:3, 4; Yer. 30:5—7; Mwanzo 33; Mwa. 34:30-35:29.

> <p>Fungu la Kukariri</p>
> “ ‘Akamwambia, Jina lako hutaitwa tena Yakobo, ila Israeli, maana umeshindana na Mungu, na watu, nawe umeshinda’ ” (Mwanzo 32:28). 

Mfululizo wa matukio ya familia ya Yakobo unaendelea, mazuri pamoja na mabaya. Hata hivyo, kwa hali zote, mkono wa Bwana na uaminifu wake kwa ahadi za agano vinadhihirishwa. 

Juma hili kutakuwa na habari zaidi kuhusu Yakobo, kwa kuwa sasa ameondoka kwa Labani na, kurudi nyumbani, alipaswa kukabiliana na Esau, mhanga wa udanganyifu wa Yakobo. Ndugu yake, aliyemkosea sana, angemtendea nini sasa? 

Jambo zuri kwa Yakobo ni kwamba, katikati ya hofu ya kile kilichokuwa kinakuja, Bwana Mungu wa baba zake alimtokea tena katika tukio ambalo lilikuwa utangulizi wa kile ambacho baadaye kitakuja kujulikana kama “wakati wa taabu ya Yakobo” (tazama Yer. 30:5-7). Na usiku huo Yakobo, mchukua mahali pa wengine, akawa “Israeli,” jina jipya kwa ajili ya mwanzo, mwanzo ambao hatimaye ungesababisha kuanzishwa kwa taifa lenyewe likiitwa kwa jina lake. 

Kwa maneno mengine, licha ya yote yanayotokea, kisa cha wazee na familia yao kinasimuliwa katika Maandiko ili kutuonesha kwamba Mungu ni mwaminifu kutimiza kile alichoahidi na kwamba atafanya hivyo licha ya kile kinachoonekana, wakati mwingine, kuwa watu wake wanafanya yote wawezayo kukomesha utimizwaji huo. 

_Jifunze somo hili kwa maandalizi ya Sabato ya June 4._