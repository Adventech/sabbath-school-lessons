---
title:  Yakobo Akaa Misri 
date:  20/06/2022
---

Inavutia sana jinsi, licha ya yote ambayo Yakobo aliambiwa kuhusu kuwa hai kwa Yusufu huko Misri, Bwana bado alimpatia “ndoto ya usiku” (Mwa. 46:2) na ndani yake (ndani ya ndoto) akamwamuru aondoke. Yakobo anaondoka katika Nchi ya Ahadi kwenda, kwa maeneo yote, Misri—ambayo baadaye ilikuja kuhusianishwa na eneo moja ambalo watu wa Mungu hawataki kwenda (Kum. 17:16). 

Soma Mwanzo 47. Tunaweza kupata Kweli na kanuni zipi za kiroho katika simulizi hili? 

“Yusufu akawachukua ndugu zake watano ili kwenda kwa Farao na kupokea kutoka kwake idhini ya ardhi kwa ajili ya maskani yao ya baadaye. Shukrani kwa waziri wake mkuu zingemwongoza mfalme huyu kuwaheshimu kwa uteuzi kushika nyadhifa za utawala; bali Yusufu, akiwa mwaminifu kwa ibada ya Yehova, alitafuta kuwaokoa ndugu zake dhidi ya majaribu ambayo wangeyakabili katika ikulu ya kipagani; kwa hiyo, aliwashauri, wakiulizwa na mfalme wamweleze ukweli kuhusu kazi yao. Wana wa Yakobo waliufuata ushauri huu, wakiwa waangalifu pia kueleza kwamba walikuja kukaa kwa muda tu katika nchi hii, siyo wakazi wa kudumu pale, hivyo kutunza haki ya kuondoka iwapo wangechagua hivyo. Mfalme aliwapa makazi, kama ilivyoahidiwa, “katika mahali pazuri pa nchi, ” katika nchi ya Gosheni” _—Ellen G. White, Patriachs and Prophets, uk.233._

Kwa busara, pia, Farao hawatii moyo hawa wageni kuwa ombaomba, wakimtegemea mwenyeji wao. Anauliza kuhusu “kazi’’ yao (Mwa. 47:3) ili waweze kujizoeza na mazingira yao mapya vizuri zaidi. Pia ana shauku ya kutumia utaalamu wao, na hata anapendekeza kwamba wamtumikie kama “wakuu wa wanyama [wake]” (Mwa. 47:6). 

Ndipo, ingawa Yakobo, asiye wa nchi hiyo, ni mdogo, mgeni, anasimama mbele ya kiongozi wa nchi, na, kama fungu lisemavyo, “Yakobo akambarika Farao” (Mwa. 47:7). Yeye, mgeni wa hali ya chini, ndiye anayembariki Farao, mtawala Misri iliyo kuu? Kwa nini hilo litokee? 

Kitenzi _‘amad lifney, “weka ... mbele”_ (Mwa. 47:7), kwa kawaida kinatumika katika muktadha wa kikuhani (Law. 14:11). Kwa kuzingatia kwamba Misri ya kale Farao alikuwa na hadhi/cheo cha kuhani mkuu, hii inamaanisha kwamba, kwa maana ya kiroho, Yakobo ni mkuu kuliko kuhani mkuu wa Misri, mkuu kuliko hata Farao mwenyewe.

`Haidhuru hali yetu katika maisha, inapaswa kumaanisha nini kwetu, katika namna tunavyowatendea wengine, kwamba tu “ukuhani wa kifalme, taifa takatifu, watu wa milki ya Mungu” (1 Pet. 2:9). Imani yetu inatutaka tuwe na wajibu gani?`