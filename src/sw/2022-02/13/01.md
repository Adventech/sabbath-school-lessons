---
title:  Israeli Akiwa Misri
date:  18/06/2022
---

### Somo la Juma Hili
Mwanzo 46; Rum. 10:12, 13; Mwanzo 47; Mwanzo 48; Mdo 3:25, 26; Mwanzo 49; Fil. 2:10; Mwa. 49:29-50:21. 

> <p>Fungu la Kukariri</p>
> “Israeli akakaa katika nchi ya Misri, katika nchi ya Gosheni. Wakapata mali humo, wakaongezeka na kuzidi sana.” (Mwanzo 47:27). 

Mwanzo inajumuisha miaka mitatu ya mwisho ya Yakobo na Yusufu kwa pamoja. Tunamwona Yakobo (Israeli) anaondoka Kanaani (Mwanzo 46) ili kwenda kukaa Misri (Mwanzo 47), na atafia huko (Mwa. 49:29-50:21). Hata hivyo, pamoja na kukaa huku Misri, matarajio ya Nchi ya Ahadi bado yanaonekana kwa kiasi kikubwa nyuma yake(Mwa. 50:22—26). 

Mara tu baada ya Yakobo kufika Misri, Yakobo anembariki Farao (Mwa. 47:7-10), hivyo kutimiza (kwa kiasi, bila shaka) ahadi ya Ibrahimu ya kuwa baraka kwa jamaa zote za dunia (Mwa. 12:3). Baadaye, akikaribia kufa, Yakobo anawabariki wana wa Yusufu (Mwanzo 48). Yakobo pia anawabariki wanawe (Mwa. 49:1-28) na kutoa tabiri za kuvutia kuhusiana na kila mmoja wao katika muktadha wa makabila 12 yajayo ya Israeli (Mwa. 49:1-27). 

Ukweli, hata hivyo, kwamba Israeli “anakaa” uhamishoni, Misri kama mgeni, unaleta wasiwasi kuhusu tumaini la Nchi ya Ahadi. Na ingawa kitabu cha Mwanzo chenyewe kinahitimishwa na wana wa Israeli wakiwa Misri, baadhi ya maneno ya mwisho ya Yusufu yanaelekeza katika mahali pengine: “ ‘Mimi ninakufa, lakini Mungu atawajia ninyi bila shaka atawapandisha toka nchi hii, mpaka nchi aliyowaapia Ibrahimu, na Isaka na Yakobo’ ” (Mwa. 50:24). 

_Jifunze somo hili kwa maandalizi ya Sabato ya Juni 25._