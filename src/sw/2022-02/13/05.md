---
title:  Yakobo Awabariki Wanawe 
date:  22/06/2022
---

`Soma Mwanzo 49:1-28. Baraka za Yakobo kwa wanawe zina umuhimu gani wa kiroho?`

Zaidi ya unabii unaohusu historia ya sasa ya makabila ya Israeli, Yakobo anamwona Masihi na tumaini la mwisho la wokovu. Tumaini hili tayari limedokezwa katika maneno ya kwanza ya Yakobo “katika siku za mwisho” (Mwa. 49:1), maneno ya kiufundi yanayorejelea kuja kwa mfalme wa Kimasihi (Isa. 2:2, Dan. 10:14). 

Kisha kifungu kinapitia ukoo ujao wa kila mmoja wa hawa watu. Haya si majaliwa yaliyoamuliwa kabla, kana kwamba Mungu alitaka kwamba kila mmoja wa hawa wangekabiliana na kile walichokabiliana nacho, badala yake, ni udhihirisho wa matokeo yatakayoletwa na tabia zao na tabia za watoto wao. Mungu akijua, kwa mfano, kwamba mtu atamwua mtu asiye na hatia ni kitu tofauti kabisa na Mungu kutaka kwamba muuaji kufanya hivyo. 

`Soma Mwanzo 49:8-12. Unabii gani unatolewa hapa, na kwa nini ni unabii huo ni muhimu?`

Juu zaidi ya dhamiri huru ya mwanadamu, Mungu anafahamu kuhusu wakati ujao, alikuwa amepanga kwamba itakuwa kupitia kwa Yuda kwamba Masihi atakuja. Yuda (Mwa. 49:8-12), anayewakilishwa na simba (Mwa. 49:9), anarejelea ufalme na sifa. Yuda atamzaa mfalme Daudi, lakini pia Shilo, yaani, yule atakayeleta shalom, “amani’’ (Isa. 9:6, 7) Yeye “mataifa watamtii” (Mwa. 49:10). 

Wayahudi kwa muda mrefu wameuona huu kama unabii unaelekeza katika ujio wa Masihi, na Wakristo, pia, wamekiona kifungu hiki kama linaloelekaza kwa Yesu. “Ambaye mataifa watamtii” (Mwa. 49:10), ambayo, huenda, ni utangulizi wa ahadi ya Agano Jipya “ili kwa jina la Yesu kila goti lipigwe”’ (Fil. 2:10). 

Kama alivyoandika Ellen G. White: “Simba mfalme wa pori, ni alama inayofaa kwa kabila hili, ambamo alitokea Daudi, na Mwana wa Daudi, Yeye mwenye milki aliye “Simba wa Kabila la Yuda” halisi, ambaye hatimaye falme zote zitamsujudia na mataifa yote yatamwabudu.” _—Patriarchs and Prophets, uk. 236._ 

`Kwa nini tunapaswa kumwabudu Yesu sasa, hata kabla ya mataifa yote kuja kufa hivyo?`