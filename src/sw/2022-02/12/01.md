---
title:  Yusufu, Mtawala wa Misri 
date:  11/06/2022
---

### Somo la Juma Hili
Mwa. 41:37—46; 1 Fal. 3:12; Mwanzo 42; Rum. 5:7-11; Mwanzo 43; Mwanzo 44; Mwanzo 45.

> <p>Fungu la Kukariri</p>
> “Farao akamwambia Yusufu, ‘Tazama, nimekuweka juu ya nchi yote ya Misri’ ” (Mwanzo 41:41). 

Yusufu sasa ni kiongozi wa Misri, na ndugu zake watamwinamia pasipo kujua yeye ni nani (Mwanzo 42). Nduguze Yusufu watajinyenyekeza Yusufu anapowalazimisha warudi na Benyamini (Mwanzo 43), na—wakati usalama wa Benyamini, wana hofu, uko hatarini (Mwanzo 44) wataomba wapate neema mbele ya mtu huyu mwenye nguvu, wanayemwona “kama vile Farao.” Mwishoni, Yusufu anapojifunua kwao, wataelewa kwamba, licha ya kile walichokifanya, Mungu alikusudia jema kutokana nacho. 

Cha ajabu sana, mfuatano wote huu unaofuata wa matukio, ambayo yalipaswa kuwa juu ya ustawi wa Yusufu, zaidi yanahusu toba ya ndugu zake. Safari zao za kwenda na kurudi kutoka kwa Yusufu kwenda kwa baba yao, na vikwazo wanavyokutana navyo, viliwafanya wakumbuke matendo yao maovu kwa Yusufu na baba yao, nao wakatambua uovu wao kwa Mungu. Nduguze Yusufu walichukulia uzoefu huo wote kama hukumu toka kwa Mungu. Lakini hitimisho la hisia za kusisimua, zinazomfanya kila mtu alie na kufurahi, pia zina ujumbe wa msamaha kwa ajili yao, licha ya matendo yao maovu yasiyoweza kuhalalishwa. 

_Jifunze somo hili kwa maandalizi ya Sabato ya Juni 18._