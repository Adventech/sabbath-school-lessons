---
title:  Jifunze zaidi
date:  17/06/2022
---

Jifunze Zaidi: Ellen G. White, “Joseph in Egypt” (Yusufu Akiwa Misri), uk. 213-223; “Joseph and His Brothers” (Yusufu na Ndugu Zake), uk. 224-232 katika Patriachs and Prophets. 

“Siku tatu za kukaa gerezani zilikuwa siku za huzuni chungu kwa wana wa Yakobo. Walitafakari kuhusu mwenendo wao mbaya wa wakati uliopita, hasa ukatili wao kwa Yusufu. Walijua ikiwa wangethibitika kuwa wapelelezi, na pasipo kuleta ushahidi ili kuondokana na tuhuma hizo, wote wangepaswa kufa, au kuwa watumwa. Waliona shaka ikiwa jitihada ambayo yeyote kati yao angefanya ingemsababisha baba yao kuridhia kumruhusu Benyamini kuondoka kwake, baada ya kifo cha kikatili, kama alivyodhani, Yusufu alikipitia. 

Walimwuza Yusufu kama mtumwa, na walikuwa na hofu kwamba Mungu alipanga kuwaadhibu kwa kuwatesa kuwa watumwa. Yusufu anajali kwamba baba yake, familia za ndugu zake, wanateseka kwa ajili ya chakula, na anashawishika kwamba ndugu zake wametubu kwa habari ya ukatili waliomtendea, na kwamba kwa namna yo yote wasingeweza kumtendea Benyamini jinsi walivyomtendea.” _—Ellen G. White, Spiritual Gifts, kitabu cha 3, uk. 155, 156._

“Yusufu aliridhika, Alikuwa amewajaribu ndugu zake, na alikuwa ameona ndani yao matunda ya toba ya kweli kwa dhambi zao.”_—Ellen G. White, Spiritual Gifts, kitabu cha 3, uk. 165._

**Masawali ya Kujadili**

`1. Katika darasa, tafakari swali mwishoni mwa somo la Alhamisi. Je, unadhani Yusufu angeweza kuwa mwenye neema kwa ndugu zake ikiwa mambo yasingemgeukia kuwa mema? Bila shaka, hatuwezi kufahamu kwa hakika, lakini viashiria vipi, ikiwepo cho chote, katika kisa chote cha Yusufu vinatufunulia aina ya tabia aliyokuwa nayo Yusufu, inayoweza kusaidia kuelezea kuwa kwake mwenye fadhili?`

`2. Ni kwa njia zipi tunaweza kuona ndani ya Yusufu namna ya mtangulizi wa Kristo na kile Kristo alichopitia?`

`3. Yusufu alikuwa amewapima ndugu zake. Ni kwa njia zipi zinazofanana Mungu hutupima?`

`4. Hata baada ya miaka hiyo yote, nduguze walitambua hatia yao katika kile walichomtendea Yusufu. Hili linatufundisha nini kuhusu jinsi hatia inavyoweza kuwa yenye nguvu? Na ingawa, tunaweza kusamehewa na kuupokea msamaha wa Mungu, tunajifunzaje kujisamehe wenyewe, haidhuru kwa namna gani hatuustahili msamaha huo?`