---
title:  Ahadi
date:  14/05/2022
---

### Somo la Juma Hili
Mwanzo 22, Ebr. 11:17, Law. 18:21, Yn 1:1-3, Rum. 5:6—8, Mwanzo 23-25, Rum. 4:1-12. 

> <p>Fungu la Kukariri</p>
> “Basi Ibrahimu alikuwa mzee mwenye miaka mingi, na Bwana alikuwa amembariki Ibrahimu katika vitu vyote” (Mwanzo 24:1).

Hatimaye, kama Mungu alivyokuwa ameahidi, Sarai alimzalia Ibrahimu mwana, “katika uzee wake” (Mwa. 21:2), naye akamwita mtoto jina lake Isaka (tazama mwanzo 21:1-5). Lakini kisa cha Ibrahimu bado hakijafikia mwisho, kinafikia wakati wa kilele chake kwa yeye kumpeleka mwanawe juu ya Mlima Moria ili kumtoa sadaka ya kuteketeza. Isaka, hata hivyo, anabadilishana na kondoo mume (Mwa. 22:13), kilichoonesha kujitoa kwa Mungu kubariki mataifa kupitia “uzao” (Mwa. 22:17, 18). Uzao huo, bila shaka, alikuwa Yesu (Mdo 13:23). Kwa hiyo, katika kisa hiki cha kushangaza (_na kwa namna zingine chenye kutaabisha_) zaidi katika mpango wa wokovu unafunuliwa. 

Haidhuru ni masomo ya kina kiasi gani ya kiroho yanayopatikana hapa, familia ya Ibrahimu, hata hivyo, lazima ilitikiswa na jambo hili, na maisha yajayo ya Ibrahimu hayako wazi. Sara anakufa mara tu baada ya kafara huko Moria. (Mwanzo 23), na Isaka bado hajapata mke. 

Kisha Ibrahimu anachukua hatua kuhakikisha kwamba maisha yajayo “yenye kufaa” yatamfuata. Anapanga mpango wa ndoa ya mwanawe na Rebeka (Mwanzo 24), ambaye atazaa wana wawili (Mwa. 25:21-23), na Ibrahimu mwenyewe anamwoa Ketura, ambaye atamzalia watoto wengi (Mwa. 25:1-6). Juma hili, tutamfuata Ibrahimu hadi mwisho wa maisha yake (Mwa. 25:7-11). 

_Jifunze somo la juma hili kwa maandalizi ya Sabato ya Mei 21._