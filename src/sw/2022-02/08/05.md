---
title:  Mke kwa Ajili ya Isaka 
date:  18/05/2022
---

Mwanzo 24 inasimulia kisa cha ndoa ya Isaka baada ya kifo cha Sara. Visa viwili vinafunuliwa. 

`Soma Mwanzo 24. Kwa nini Ibrahimu anajishughulisha sana ili kwamba mwanawe asioe mwanamke kutoka kwa Wakanaani?`

Kama vile Ibrahimu alivyotaka kupata ardhi ili kumzika mkewe, kwa sababu ahadi ya Mungu kwa uzao wake kwamba wangeimiliki nchi hii, sasa anasisitiza kwamba Isaka asiishi nje ya Nchi ya Ahadi vile vile (Mwa. 24:7). Pia, hatua ya Isaka kumwingiza bibi harusi wake katika hema ya Sara, na maelezo kwamba Rebeka alimfariji Isaka “baada ya kufa kwa mama” (Mwa. 24:67) vinaelekeza nyuma Katika kifo cha Sara, vikiashiria uchungu wa Isaka kwa kumpoteza mama yake. 

Kisa kimejawa maombi na utimizwaji wa maombi na kujawa masomo kuhusu majaliwa ya Mungu na uhuru wa mwanadamu. Kinaanza kwa ombi la Ibrahimu. Akimwapisha kwa “ ‘Bwana, Mungu wa mbingu, na Mungu wa nchi’ ”(Mwa. 24:3), ombi hili kwanza kabisa ni la kumtambua Mungu kama Muumbaji (Mwa. 1:1, Mwa. 14:19), likizingatia moja kwa moja kuzaliwa kwa wazao wa Ibrahimu, pamoja na Masihi mwenyewe.

Kutajwa kwa “ ‘malaika wake’ ” na “ ‘BWANA, Mungu wa mbingu’ ” (Mwa. 24:7) kunaelekeza nyuma kwa Malaika wa BWANA aliyetoka mbinguni ili kumwokoa Isaka asichinjwe (Mwa. 22:11). Mungu ana utawala ulimwengu, Malaika wa BWANA aliyeingilia kati kumwokoa Isaka, ataongoza katika suala hili la ndoa. 

Ibrahimu anaacha wazi, hata hivyo, uwezekano kwamba mwanamke hataitikia wito wa Mungu. Kwa jinsi alivyo mwenye nguvu, Mungu halazimishi wanadamu kumtii. Ingawa mpango wa Mungu kwa ajili ya Rebeka ni kufuatana na Eliezeri, anao uhuru wake wa kuchagua. Yaani, ilikuwa inawezekana kwa mwanamke huyu kutotaka kuja, na ikiwa siyo, asingelazimishwa. 

Kwa hiyo, tunaona hapa mfano mwingine wa siri kubwa ya jinsi Mungu alivyotupatia sisi, kama wanadamu, uhuru wa dhamiri, uchaguzi huru, uhuru ambao hataukandamiza. (_ikiwa angeukandamiza, usingekuwa uhuru wa dhamiri._) Walakini, kwa namna fulani, licha ya uhakika wa mwanadamu kuwa na dhamiri huru, na chaguzi nyingi za kutisha ambazo wanadamu wanafanya kwa huo uhuru wa dhamiri, bado tunaweza kutumaini kwamba mwishoni upendo na wema wa Mungu, hatimaye, vitashinda.

`Kwa nini inatia faraja kujua kwamba wakati si mambo yote ni mapenzi ya Mungu, bado anatawala? Ni kwa namna gani unabii kama wa Danieli 2, kwa mfano, unatuthibitishia hili? `