---
title:  Mke kwa Ajili ya Ibrahimu 
date:  19/05/2022
---

`Soma Mwanzo 24:67-25:1-8. Matukio haya ya mwisho yanamaanisha nini katika maisha ya Ibrahimu?`

Baada ya Sara kufa, Ibrahimu alioa tena. Kama Isaka, anafarijiwa baada ya kifo cha Sara (Mwa. 24:67). Kumbukumbu za Sara lazima kwa hakika bado zi dhahiri katika akili ya mzee, kama ilivyo kwa mwanawe, 

Lakini, utambulisho wa mkewe mpya hauko wazi. Ukweli kwamba mwandishi anawahusianisha wana wa Ketura na wana wa Hajiri, pasipo kulitaja jina la Ketura, unaashiria, hata hivyo, kwamba Ketura huenda (_kama ambavyo wengine wanapendekeza_) ni Hajiri. Ni muhimu pia kwamba Ibrahimu anawatendea wana wa Ketura vile vile alivyomtendea mwana wa Hajiri: anawafukuza ili kuepuka mvuto wo wote wa kiroho na kuweka tofauti dhahiri kati ya mwanawe na Sara na wana wengine. 

Pia “anampa Isaka yote aliyokuwa nayo” (Mwa. 25:5) huku “akiwapa zawadi wana wa Masuria” (Mwa. 25:6). Upambanuzi wa “Masuria” pia unaweza kumaanisha kwamba hadhi ya Ketura, kama Hajiri, ilikuwa ile ya suria. Uwezekano wa kufananisha Ketura na Hajiri pia unaweza kuelezea dokezo linalotatiza la kumbukumbu ya Sara kama mwanzo wa ndoa yake na Ketura—Hajiri. 

Kinachovutia ni kwamba katika Mwanzo 25:1-4, 12-18, orodha ya watoto ambao Ibrahimu alizaa na Ketura, na orodha ya watoto wa Ishmaeli vile vile, inatolewa. Kusudi la kizazi baada ya Ibrahimu kumwoa Ketura, aliyemzalia wana sita, dhidi ya wanawe wengine wawili (Isaka na Ishmaeli), huenda ni kutoa ushahidi wa mara moja wa ahadi ya Mungu kwamba Ibrahimu angekuwa baba wa mataifa mengi. 

Kizazi cha pili kilihusu uzao wa Ishmaeli, ambacho pia kina makabila 12 (linganisha na Mwa. 17:20), kama tu kile ambacho kingetokea kwa Yakobo (Mwa. 35:22-26). Ingawa, bila shaka, agano la Mungu litahifadhiwa kwa uzao wa Isaka (Mwa. 17:21), siyo Ishmaeli, hoja ambayo Maandiko yako dhahiri sana kwa habari yake. 

Taarifa ya kifo cha Ibrahimu inawekwa katikati ya vizazi hivi viwili (Mwa. 25:7-11) pia inashuhudia baraka ya Mungu. Inafunua utimizwaji wa ahadi kwa Ibrahimu, iliyotolewa miaka mingi kabla, angekufa “ ‘katika uzee mwema’ ” na “ameshiba siku” (Mwa. 15:15; Mwa. 25:8, linganisha na Mhu. 6:3). 

Mwishoni, Bwana alidumu kuwa mkweli kwa ahadi zake za neema kwa mtumishi wake mwaminifu Ibrahimu, ambaye imani yake inaelezewa katika Maandiko kama mfano mkubwa, kama si mfano bora zaidi, katika Agano la Kale wa wokovu kwa njia ya imani (tazama Rum. 4:1-12).

`null`