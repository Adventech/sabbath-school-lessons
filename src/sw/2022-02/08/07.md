---
title:  Jifunze zaidi
date:  20/05/2022
---

Kwa sababu Ibrahimu alikuwa nabii asiye wa kawaida ambaye Mungu angemshirikisha mipango yake (Mwa. 18:17), Mungu aliingia katika maisha ya Ibrahimu ya kibinadamu na kumshirikisha, kwa kiwango fulani, mpango wake wa wokovu kupitia kafara ya mwanawe. 

“Isaka alikuwa kielelezo cha Mwana wa Mungu, aliyetolewa dhabihu kwa ajili ya dhambi za ulimwengu. Mungu kukaza katika fikra za Ibrahimu injili ya wokovu kwa mwanadamu. Ili kulifanya hili, na kuifanya kweli kuwa halisi kwake na kuijaribu/kuipima imani yake, alimtaka amchinje mwanawe mpendwa Isaka. Huzuni na mateso yote ambavyo Ibrahimu alistahimili katika jaribio lile gumu na la kuogofya vilikuwa na kusudi la kuhimiza sana katika fikra zake uelewa wa mpango wa ukombozi kwa ajili ya mwanadamu aliyeanguka. Alifanywa kuelewa katika uzoefu wake mwenyewe jinsi kusivyotamkika kujikana nafsi kwa Mungu asiye na ukomo kwa kumtoa Mwanawe afe ili kumwokoa mwanadamu kutoka katika maangamizi kabisa. Kwa Ibrahimu hakuna maumivu ya kiakili yanayoweza kulingana na yale aliyoyavumilia katika kuitii amri ya Kiungu kumtoa kafara mwanawe.” _— Ellen G. White, Testimonies for the Church, vol. 3, uk. 369._

“Ibrahimu alikuwa na umri wa uzee, na alitegemea kufa muda si mrefu, hata hivyo lilibakia jambo moja alilopaswa kutenda katika kuwa na hakika ya utimizwaji wa ahadi kwa uzao wake. Isaka ndiye aliyechaguliwa na Mungu kuwa mrithi wake kama mtunzaji wa amri za Mungu na baba wa watu wateule, lakini alikuwa bado hajaoa. Wakazi wa Kanaani walikuwa wamejikita katika ibada za sanamu, na Mungu alikuwa amezuia mahusiano ya ndoa kati ya watu wake na wao, akifahamu kwamba ndoa kama hizo zingesababisha uasi. Mzee huyu wa imani alihofu mivuto potofu iliyokuwa ikimzunguka mwanawe. ... 

“Katika akili ya Ibrahimu uchaguzi wa mke kwa ajili ya mwanawe ulikuwa ni jambo muhimu sana. Alikuwa na shauku sana kuona akioa mtu ambaye hangemwongoza kumwacha Mungu... . lsaka, akiwa na imani kuhusu hekima na upendo wa baba yake, aliridhika kumwachia jukumu hilo, akisadiki pia kwamba Mungu Mwenyewe angeelekeza katika uchaguzi ambao ungefanywa.”_—Ellen G. White, Patriarchs and Prophets, uk. 171._ 

**Masawali ya Kujadili**

`1. Katika darasa, zungumzia kuhusu utayari wa Ibrahimu kumtoa Isaka sadaka ya kuteketeza. Jaribu kufikiri aina ya imani ambayo simulizi hii inaifunua. Ni nini kinastaajabisha, na wakati huo huo pia kinasumbua, Kuhusu kisa hiki?`

`2. Vipi kuhusu uhuru wa dhamiri? Kwa nini imani yetu haina maana isipokuwa halisi? Tuna mifano ipi katika Biblia inayohusu uhuru wa dhamiri na kwa vipi, licha ya chaguzi mbaya wanazofanya watu, mapenzi ya Mungu hatimaye yanatimizwa?`