---
title:  Bwana Atajipatia
date:  16/05/2022
---

`Soma Mwanzo 22:8, 14, 18. Mungu alitimizaje ahadi yake kwamba atajipatia? Nini kilitolewa?`

Wakati Isaka alipoulizia kuhusu mnyama kwa ajili ya kafara ya kuteketeza, Ibrahimu alitoa jibu la kuvutia sana: Mungu “ ‘atajipatia mwana-kondoo kwa hiyo sadaka’ ” (Mwa. 22:8). Hata hivyo, muundo wa kitenzi unaweza kumaanisha kwa kweli “Mungu atajitoa mwenyewe kama mwana-kondoo.” Kitenzi “kujipatia” (_yir’eh lo_) kinatumika kwa namna ambayo kinaweza kumaanisha “atajitoa mwenyewe” (au kwa tafsiri sisisi, “kujiona mwenyewe’’). 

Kile tunachooneshwa hapa, basi, ni asili ya mpango wa wokovu, na Bwana mwenyewe akiteseka na ndani yake adhabu kwa ajili ya dhambi zetu! 

`Soma Yohana 1:1-3 na Warumi 5:6-8. Mafungu haya yanatusaidiaje kuelewa kile kilichotokea msalabani, kinachotolewa kielelezo katika kafara hapa juu ya Mlima Moria?`

Pale, Mlimani Moria, zamani kabla ya msalaba, kondoo dume wa kafara “alinaswa pembe zake katika kichaka” (Mwa. 22:13) alikuwa akielekeza hasa kwa Yesu. Yeye ndiye “anayeonekana” hapa, kama Ibrahimu anavyoelezea baadaye, “Katika mlima wa Bwana itapatikana” (Mwa. 22:14). Yesu mwenyewe alielekeza katika maneno ya kiunabii ya Ibrahimu hapa, aliposema, akitoa mwangwi wa kauli ya Ibrahimu: “ ‘Ibrahimu, baba yenu, alishangilia kwa vile atakavyoiona siku yangu; naye akaiona, akafurahi’ ” (Yn. 8:56). 

“Ni kwa lengo la kushawishi akili ya Ibrahimu juu ya ukweli wa injili, pamoja na kuijaribu imani yake, ndiyo maana Mungu alimwamuru amchinje mwanawe. Maumivu makali aliyavumilia katika siku za giza la jaribio hilo la kuogofya yaliruhusiwa ili aelewe kutokana na uzoefu wake mwenyewe ukubwa wa kafara iliyotolewa na Mungu mkuu kwa ajili ya ukombozi wa mwanadamu.”_—Ellen G. White, Patriarchs and 4 Prophets, uk. 154._

`Ni kwa namna gani kile kilichotokea hapa kinatusaidia kuelewa kilichotokea msalabani na kile alichopitia Mungu badala yetu? Mwitikio wetu unapaswa kuwaje kwa kile alichotutendea?`