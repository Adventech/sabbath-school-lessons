---
title:  Mlima Moria 
date:  15/05/2022
---

`Soma Mwanzo 22:1-12 na Waebrania 11:7. Jaribu hili lilikuwa na maana gani? Masomo gani ya kiroho yanatokana na hili tukio la kushangaza?`

Mwanzo 22 imekubaliwa kwa ubora katika fasihi ya dunia na imewavutia wanafalsafa na wasanii, si wanateolojia tu. Maana ya jaribu la Mungu ni vigumu kuielewa, hata hivyo. Amri hii ya Kiungu ilipingana na katazo la Biblia dhidi ya kutoa kafara za binadamu (Law. 18:21), na kwa hakika ilionekana kutenda kinyume na ahadi ya Mungu ya agano la milele kupitia kwa Isaka (Mwa. 15:5). 

Lipi, basi, lilikuwa kusudi la Mungu kumwita afanye hili? Kwa nini amjaribu kwa njia hii ngumu? 

Dhana ya Biblia ya “jaribu” (_katika Kiebrania, nissah_) inajumuisha mawazo mawili yanayopingana. Inarejelea wazo la hukumu, yaani, hukumu ili kutambua kilichomo moyoni mwa anayejaribiwa (Kum. 8:2; linganisha na Mwa. 22:12). Lakini pia inaleta uthibitisho wa neema ya Mungu kwa niaba ya anayejaribiwa (Kut. 20:18-20) 

Kwa hiyo, imani ya Ibrahimu kwa Mungu inampeleka katika hatua ambayo inamweka katika hatari ya kupoteza “maisha yake yajayo” (vizazi vyake vijavyo). Walakini, kwa kuwa anamtumaini Mungu, atafanya kile Mungu anachotaka, haidhuru ni vigumu kiasi gani kuelewa. Hata hivyo, imani ni nini kama si tumaini kwa kile tusichokiona au kukielewa kabisa? 

Pia. imani ya kibiblia haipo sana katika uwezo wetu wa kumpatia Mungu na kumtolea kafara—ingawa hilo lina kazi, bila shaka (Rum. 12:1) lakini kuhusu uwezo wetu kumtumaini na kuipokea neema yake huku tukielewa jinsi ambavyo hatustahili. 

Ukweli huu ulithibitishwa tena katika kile kilichofuata. Matendo yote ya Ibrahimu, kazi zake zote za bidii, safari yake yenye kuhuzunisha na mwana wake, hata utayari wake kutii na kumtolea Bwana kilichobora zaidi kwake, hata kama vina funzo, visingeweza kumwokoa. Kwa nini? Kwa sababu Bwana mwenyewe alitoa kondoo mume kwa ajili ya kafara iliyokuwa imekusudiwa, ambayo mwenyewe (kondoo mume) alielekeza kwa tumaini lake peke la wokovu, Yesu. 

Ibrahimu, basi, ni lazima atakuwa alielewa kuhusu neema. Si matendo yetu (Efe. 3:8; linganisha na Rum. 11:33), haidhuru ni kwa kiasi gani, kama Ibrahimu, tumeitwa kumfanyia Mungu kazi, ambayo matendo ya Ibrahimu kwa nguvu kabisa yanajumuishwa (Yak. 2:2-23). 

`Kisa cha Ibrahimu na Isaka juu ya Mlima Moria kinasema nini kwako binafsi kuhusu imani yako na jinsi unavyoidhihirisha?`