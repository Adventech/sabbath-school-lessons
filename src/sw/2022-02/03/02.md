---
title:  Kaini na Habili 
date:  10/04/2022
---

`Soma Mwanzo 4:1, 2. Unajifunza nini kutoka katika vifungu hivi kuhusu kuzaliwa kwa watoto hawa wawili wa kiume?`

Tukio la kwanza lililoandikwa na mwandishi wa Biblia mara tu baada ya kufukuzwa kwa Adamu kutoka katika Bustani ya Edeni ni kuzaliwa kwa mtoto. Katika kirai cha Kiebrania kwenye Mwanzo 4:1, neno “BWANA” (Yahweh) linahusiana moja kwa moja na neno “mwanamume,” kama tafsiri sisisi ifuatayo inavyoonesha: “ ‘nimejipatia mwanamume, kwa kweli BWANA Mwenyewe.’ ” Linatafsiriwa na Biblia ya Kiingereza ya International Standard Version kama: “ ‘Nimezaa mtoto mwanamume—BWANA.’ ” 

Tafsiri hii sisisi linadokeza kwamba Hawa anaukumbuka unabii wa Masihi wa Mwanzo 3:15 na kuamini kwamba amemzaa Mwokozi, BWANA. “Kuja kwa Mwokozi kulitabiriwa Edeni. Wakati Adamu na Hawa kwa mara ya kwanza waliposikia juu ya ahadi, walitarajia itimizwe haraka. Kwa furaha walimpokea mwana wao wa kwanza, wakitumaini kuwa huenda yeye ndiye Mkombozi.”_—Ellen G. White, The Desire of Ages, uk. 31._

Kwa kweli, Kaini anachukua sehemu kubwa ya historia. Yeye si tu mzaliwa wa kwanza, mwana ambaye wazazi karibia “wamwabudu”; katika sura hii, yeye ndiye pekee, katika kifungu cha Mwanzo, anazungumza. Wakati Hawa kwa msisimko anatoa maoni juu ya kuzaliwa kwa Kaini, hasemi lo lote wakati wa kuzaliwa kwa Habili, angalau hakuna cho chote kilichoandikwa katika kifungu cha Biblia, tofauti na kuzaliwa kwa Kaini. Msimuliaji anatoa taarifa tu kwamba “akazaa tena”? (Mwa. 4:2). 

Jina Kaini lenyewe linatokana na kitenzi cha Kiebrania _qanah,_ kinachomaanisha _“kujipatia”_ na kumaanisha kupata, kumiliki kitu cha thamani na chenye nguvu. Kwa upande mwingine, jina la Kiebrania _Hebel,_ Abel kwa Kiingereza, linamaanisha _“mvuke”—ubatili_ (Zab. 62:9), au “pumzi’—ubatili (Zab. 144:4) na kumaanisha udanganyifu, utupu, kukosa kitu; neno lile lile, _hebel (Abel)_, linatumiwa tena na tena Katika kitabu cha Mhubiri kumaanisha “ubatili.” Ingawa hatutaki kusoma zaidi katika vifungu hivi vifupi kuliko vile vilivyopo, huenda wazo ni kwamba tumaini la Adamu na Hawa lilikuwa, waliamini, kwa Kaini tu, kwa sababu waliamini kuwa yeye, wala si ndugu yake, alikuwa ndiye Masihi aliyeahidiwa.

`Ni mambo yapi katika maisha ambayo, kwa kweli, ni hebel ubatili, lakini tunayajali kana kwamba ni ya muhimu sana kuliko yalivyo? Kwa nini ni muhimu kujua tofauti kati ya mambo muhimu na yasiyo muhimu?`