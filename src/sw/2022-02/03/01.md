---
title:  Kaini na Urithi Wake
date:  09/04/2022
---

### Somo la Juma Hili
Mwanzo 4, Ebr. 11:4, Mik. 6:7, Isa. 1:11, 1 Kor. 10:13, 1 Yn. 3:12, Mwanzo 5, Mwa. 6:1-5.

> <p>Fungu la Kukariri</p>
> “ ‘Kama ukitenda vyema, hutapata kibali? Usipotenda vyema dhambi iko, inakuotea mlangoni, nayo inakutamani wewe, walakini yapasa uishinde’ ” (Mwa. 4:7).

Katika Mwanzo kinachofuata mara tu baada ya Anguko, na kisha kufukuzwa kwa Adamu na Hawa toka Edeni, kwa kiasi kikubwa ni vizazi na vifo, yote katika kutimiza unabii wa Mungu katika sura iliyotangulia. Kama sura zinazofanana, Mwanzo 3 na 4 zina mada na maneno mengi ya kufanana: maelezo kuhusu dhambi (Mwa. 3:6-8; linganisha na Mwa. 4:8), laana toka katika _’adamah, “ardhi”_ (Mwa. 3:17; linganisha na Mwa. 4:11), na kufukuzwa (Mwa. 3:24; linganisha na Mwa. 4:12, 16). 

Sababu ya ufanani huu ni kuangazia utimilifu wa kilichotokea kabla, unabii na utabiri ambao Mungu aliwapa Adamu na Hawa baada ya Anguko. Tukio la kwanza baada ya kufukuzwa limejawa tumaini; ni kuzaliwa kwa mwana mzaliwa wa kwanza, tukio ambalo Hawa analiona kama utimilifu wa ahadi aliyoisikia katika unabii wa Masihi (Mwa. 3:15). Yaani, alidhani angeweza kuwa Masihi aliyeahidiwa. 

Tukio linalofuata: kosa la Kaini, kosa la Lameki, kupungua kwa muda wa kuishi, na kuongezeka kwa uovu vyote ni utimilifu wa laana iliyotolewa katika Mwanzo 3. 

Bali, hata wakati huo, tumaini lote halijapotea. 

_Jifunze somo hili kwa maandalizi ya Sabato ya Aprili 16._