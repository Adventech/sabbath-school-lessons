---
title:  Jifunze zaidi
date:  15/04/2022
---

Kirai kinachorudiwa “Henoko akaenda pamoja na Mungu” (Mwa. 5:22, 24) kinamaanisha ushirika wa karibu na wa kila siku pamoja na Mungu. Mahusiano binafsi ya Henoko yalikuwa ya kipekee hata “Mungu alimtwaa” (Mwa. 5:24). Kirai cha mwisho, hata hivyo, ni cha kipekee katika kizazi cha Adamu na hakiungi mkono wazo la kuanza maisha ya Paradiso mara tu baada ya kifo kwa wale “wanaokwenda pamoja na Mungu.” Zingatia kwamba Nuhu pia alikwenda pamoja na Mungu (Mwa. 6:9), naye alikufa kama wanadamu wengine wote, pamoja na Adamu na Methusela. Inavutia pia kuona kwamba hakuna sababu inayotolewa kuhalalisha neema hii maalum. 

“Henoko akawa mhubiri wa haki, akiwafahamisha watu yale ambayo Mungu alikuwa amemfunulia. Wale waliomcha Mungu walimwendea mtu huyu mtakatifu, ili kupata mafundisho pamoja na maombi yake. Alifanya kazi katika hadhara vilevile, akishuhudia ujumbe wa Mungu kwa wale ambao wangesikia maneno ya onyo. Juhudi zake hazikukomea katika uzao wa Sethi peke yake. Katika nchi ambayo Kaini aliikimbilia alipotoka katika uwepo wa Bwana, nabii wa Mungu alifunua matukio ya kustaajabisha yaliyopitishwa mbele yake katika njozi hiyo. ‘Tazama,’ alitangaza, ‘Bwana alikuja na watakatifu Wake, maelfu elfu, ili afanye hukumu juu ya watu wote, na kuwaadhibisha wote wasiomcha Mungu, kwa ajili ya kazi zao zote za upotovu.” Yuda 14,15.” _—Ellen G. White, Patriarchs and Prophets, uk. 86_

**Masawali ya Kujadili**

`1. Kwa nini Kaini alimuua ndugu yake? Soma maoni yafuatayo ya Elie Wiesel: “Kwa nini alifanya hivyo? Huenda alitaka kubaki peke yake: mtoto wa pekee na, baada ya kufa kwa wazazi wake, mtu pekee. Peke yake kama Mungu na huenda peke yake mahali pa Mungu.... Kaini aliua iliawe Mungu....Mtu ye yote anayetaka kuwa Mungu anaishia kuua watu.”—Elie Wiesel, Messengers of God: Biblical Portraits and Legends (New York: Random House, 1976), uk. 58. Tunawezaje kuwa waangalifu, hata kama hatuui, kutokuakisi mtazamo wa Kaini?`

`2. Linganisha muda wa maisha wa watu walioishi kabla ya Gharika (Mwanzo 5) ule wa wazee wa Israeli. Tunawezaje kuelezea huku kupungua kwa maisha ya mwanadamu? Kwa namna gani huku kupunguka kunabatilisha hoja za Udarwini wa kisasa?`