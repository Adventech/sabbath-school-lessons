---
title:  Majaliwa ya Mwanadamu 
date:  07/04/2022
---

`Soma Mwanzo 3:15-24. Kama matokeo ya Anguko, nini kiliwatokea Adamu na Hawa?` 

Wakati hukumu ya Mungu kwa nyoka inabainishwa dhahiri kama laana (Mwa. 3:14), hukumu ya Mungu kwa mwanamke na mwanamume siyo. Wakati pekee neno “laana” linatumika tena, linahusu tu “ardhi” (Mwa. 3:17). Yaani, Mungu alikuwa na mipango mingine kwa ajili ya mwanamume na mwanamke, tofauti na nyoka. Walipatiwa tumaini ambalo yeye hakupewa. 

Kwa sababu dhambi ya mwanamke inatokana na kushirikiana na nyoka, fungu linaloelezea hukumu kwa mwanamke linahusishwa na hukumu kwa nyoka. Mwanzo 3:16 haifuati tu mara baada ya Mwanzo 3:15, lakini ufanani kati ya unabii wa aina mbili kwa wazi unaonesha kwamba unabii kuhusu mwanamke katika Mwanzo 3:16 unapaswa kusomwa kwa kuhusianishwa na unabii wa Masihi katika Mwanzo 3:15. Hukumu ya Mungu kwa mwanamke, ikijumuisha na kuzaa mtoto, kwa hiyo inapaswa kueleweka katika mtazamo chanya wa wokovu (linganisha na 1 Tim. 2:14, 15). 

Kwasababu dhambi ya mwanamume ilitokana na kumsikiliza mwanamke badala ya kumsikiliza Mungu, ardhi ambayo mwanamume ametoka kwayo imelaaniwa (Mwa. 3:17). Matokeo yake, mwanamume atafanya kazi kwa bidii (Mwa. 3:17-19), na kisha “ ‘atairudia’ ” ardhi alikotwaliwa (Mwa. 3:19), kitu ambacho kamwe kisingetokea, na ambacho hakikuwa sehemu ya mpango wa Mungu wa awali. 

Ni muhimu kwamba dhidi ya matarajio haya yasiyo na tumaini ya kifo Adamu anamgeukia, basi, mwanamke, anapoona tumaini la uzima kupitia kuzaa kwake (Mwa. 3:20). Yaani, hata katikati ya hukumu ya kifo, anaona tumaini la uzima. 

Wakati huo huo, kama ambavyo angefanya mzazi ye yote mwenye upendo, Mungu aliwatakia mema tu, si mabaya. Lakini sasa kwa kuwa wamejua mabaya, Mungu anafanya yote awezayo kuwaokoa toka kwayo. Hivyo, hata katikati ya hukumu hizi, tumaini lote halikupotea kwa wazazi wetu wa kwanza, licha ya kutokumtii Mungu kwao kwa wazi na dhahiri; hata kama wao—wakiishi kwa kweli katika paradiso—hawakuwa na sababu kabisa ya kumtilia Mungu shaka, kuyatilia mashaka maneno ya Mungu, au kuutilia shaka upendo wake kwao.

`Ingawa tunaelekea kufikiri kwamba “ujuzi” kwa wenyewe huwa ni mzuri, kwa nini haikuwa hivyo mara zote? Ni mambo gani ambayo ni bora zaidi kwetu kutoyafahamu?`