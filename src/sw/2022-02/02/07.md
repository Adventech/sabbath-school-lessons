---
title:  Jifunze zaidi
date:  08/04/2022
---

Zingatia uhusiano kati ya “mti wa uzima” na “mti wa ujuzi wa mema na mabaya.” Uhusiano huu tayari unaashiriwa kupitia ukweli kwamba yote miwili ipo “katikati ya Bustani” (Mwa. 2:9). Lakini kuna zaidi kati ya miti hii miwili kuliko uhusiano wa kijiografia tu. Ni kwa sababu wanadamu wamekula matunda ya mti wa ujuzi wa mema na mabaya, kwa sababu hawakumtii Mungu, kwamba wamepoteza uwezo wa kuufikia mti wa uzima, na kutokuweza kuishi milele, angalau katika hali hii. Uhusiano huu unakazia kanuni ya maana kubwa sana. Chaguzi za kimaadili na kiroho zina athari katika maisha ya kibaiolojia, kama Sulemani alivyomfundisha mwana wake: “usiisahau sheria yangu, Bali moyo wako uzishike amri zangu. Maana zitakuongezea wingi wa siku. Na miaka ya uzima, na amani” (Mit. 3:1, 2). Uhusiano huu unatokea tena wakati ujao katika Yerusalemu ya mbinguni, ambapo mti wa uzima tu ndiyo upo “katikati ya njia kuu yake” (Ufu. 22:2). 

“Mungu alipomuumba Hawa, alikusudia kwamba asiwe duni au mkuu kuliko mwanamume, lakini kwamba katika mambo yote awe sawa naye. Wanandoa hawa watakatifu hawakupaswa kuwa na maslahi binafsi ya kujitegemea; walakini kila mmoja alikuwa na hali peke yake ya kufikiri na kutenda. Lakini baada ya dhambi ya Hawa, kwa kuwa alikuwa wa kwanza katika uasi, Bwana alimwambia kwamba Adamu atamtawala. Alikuwa awe wa kutawaliwa na mume wake, na hii ilikuwa sehemu ya laana. Katika visa vingi laana hii imefanya fungu la mwanamke kuwa la kuhuzunisha na maisha yake kuwa mzigo. 

Ukuu ambao Mungu amempa Mwanamume ameutumia vibaya namna nyingi kwa kutumia nguvu ya kidikteta/ya kidhalimu. Hekima isiyo na ukomo iliandaa mpango wa ukombozi, unaoitweka jamii ya wanadamu katika matazamio ya pili kwa kuwapa fursa nyingine.” ’ _—Ellen G. White, Testimonies for the Church, vol. 3, uk. 484. 

**Masawali ya Kujadili**

`1. Mungu alimkabili Adamu katika Bustani ya Edeni na kumwuliza maswali si tu ili aithibitishe hatia yake lakini pia kumwongoza katika toba. Wazo hili linatokea tena kwa Kaini (Mwa. 4:9, 10), Gharika (Mwa. 6:5-8), Mnara wa Babeli (Mwa. 11:5), na Sodoma na Gomora (Mwa. 18:21). Wazo la hukumu ya upelelezi linafunuliwaje katika matukio haya?`

`2. Kwa nini Hawa aliwaza kwamba kula matunda ya ujuzi wa mema na mabaya kungempatia hekima? Tunawezaje kuepuka, Katika muktadha wetu, kufanya kosa lile lile, yaani, kutotii/kudharau kwa wazi Neno la Mungu huku tukitarajia kupata kitu kilicho “bora zaidi” kuliko kile Mungu alichotupatia?`