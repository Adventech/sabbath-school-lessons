---
title:  Jifunze zaidi
date:  13/05/2022
---

Soma Ellen G. White, “The Law and the Covenants,” (Sheria na Agano) uk. 370-273, katika Patriarchs and Prophets. 

Ombi la Ibrahimu la uvumilivu na la kung’ang’ania kwa Mungu kwa niaba ya watu wa Sodoma (Mwa. 18:22-33) linapaswa kututia moyo kuwaombea wenye dhambi, hata kama wanaonekana kuwa katika hali ya kutokuwa na tumaini la dhambi. Zaidi ya yote, jibu sikivu la Mungu kwa kuzidi kuomba kwa Ibrahimu, na utayari wake wa kusamehe kwa ajili ya watu wenye haki “Kumi” tu ni dhana ya “kimapinduzi,” kama ilivyobainishwa na Gerhard Hasel: 

“Kwa njia ya kimapinduzi kabisa namna ya zamani ya kufikiri kwa pamoja, iliyofanya washirika wasio na hatia wa jumuiya yenye hatia kuadhibiwa, imebadilishwa kuwa katika kitu kipya: kuwepo kwa waliosalia wa watu wenye haki kunaweza kuwa na kazi ya kuhifadhi kwa ajili ya wote. ... Kwa ajili ya waliosalia wenye haki Yahweh katika haki yake (_tsedaqah_) anaweza kuusamehe mji mwovu. Wazo hili linapanuka sana katika maneno ya kiunabii ya Mtumishi wa Yahweh anayeleta wokovu ‘kwa wengi.’ ” _Gerhard F. Hasel, The Remnant: The History and Theology of the Remnant Idea From Genesis to Isaiah, 3rd edition (Berrien Springs, MI: Andrews University Press, 1980), uk. 150, 151._

“Kila mahali kutuzunguka kuna roho zinazokwenda kwenye uangamivu wa kutisha, usiokuwa na tumaini, kama ule ulioshukia Sodoma. Kila siku mlango wa rehema kwa baadhi unafungwa. Kila saa baadhi huvuka mpaka wasikoweza tena kufikiwa na rehema. Na hivi, ziko wapi sauti za maonyo na nasaha ili kumhimiza mdhambi ayakimbie maangamizi haya ya kutisha? Iko wapi mikono iliyonyooshwa ili kumrudisha kutoka mautini? Wako wapi wale ambao kwa unyenyekevu na imani stahimilivu wanamsihi Mungu kwa ajili ya mdhambi huyo? Nia ya Ibrahimu ilikuwa nia ya Kristo. Mwana wa Mungu Mwenyewe ndiye mtetezi mkuu kwa niaba ya mdhambi. Yeye aliyelipa gharama kwa ajili ya ukombozi wa watu anajua thamani ya roho ya mwandamu.”_—Ellen G. White, Patriarchs and Prophets, uk. 140._

**Masawali ya Kujadili**

`1. Upinde wa mvua na tohara pekee vinaitwa “ishara ya agano.” Hoja Zipi zinafanana na kutofautiana kati ya agano hizi mbili?`

`2 Ingawa aliitwa na Mungu, na licha ya kutumiwa mara nyingi katika Agano Jipya kama mfano wa kile kinachomaanisha kuishi kwa imani, Ibrahimu kwa nyakati fulani alikosea. Ni masomo gani tunapaswa kujifunza na kutokujifunza kutokana na mfano wake?`

`3. Watu wengine wanatoa hoja kinyume na wazo kwamba Mungu atawaadhibu wapotevu, wakisema kwamba tendo hili litakuwa kinyume na upendo wa Mungu. Sisi kama tunaoamini kwamba, ndiyo, Mungu atawaadhibu wapotevu, tunajibuje hoja hii kwamba hatawaadhibu?`