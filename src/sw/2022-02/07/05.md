---
title:  Mwana wa Ahadi 
date:  11/05/2022
---

Tukio la mwisho la tohara lilimhusisha kila mtu: si Ishmaeli tu, bali wanaume wote wa nyumba ya Ibrahimu walitahiriwa (Mwa. 17:23-27). Neno kol, “wote,” “kila,” linarudiwa mara nne (Mwa. 17:23, 27). Ni kinyume cha usuli huu jumuishi kwamba Mungu anamtokea Ibrahimu kuthibitisha ahadi ya mwana “Isaka.”

`Soma Mwanzo 18:1-15 na Warumi 9:9. Masomo gani ya ukarimu tunajifunza kwa ukaribisho wa Ibrahimu kwa wageni wake? Unaelezeaje mwitikio wa Mungu kwa ukarimu wa Ibrahimu?`

Haiko wazi ikiwa Ibrahimu alijua wageni hawa walikuwa akina nani (Ebr. 13:2), ingawa aliwatendea kana kwamba Mungu Mwenyewe alikuwa miongoni mwao. Alikuwa ameketi “mlangoni pa hema yake mchana wakati wa hari” (Mwa. 18:1), na kwa sababu wageni ni adimu jangwani, alikuwa na shauku ya kukutana nao. Ibrahimu alipiga mbio kuwalaki (Mwa. 18:2), ingawa alikuwa mwenye umri wa miaka 99. Alimwita mmoja wa watu hawa Adonai “BWANA wangu” (Mwa. 18:3), jina linalotumika mara nyingi kwa Mungu (Mwa. 20:4, Kut. 15:17). Akaenda hima/mbio katika kuwaandalia chakula (Mwa. 18:6, 7). Alisimama kando yao, kusikiliza mahitaji yao na akiwa tayari kuwahudumia (Mwa. 18:8). 

Tabia ya Ibrahimu kwa wageni toka mbinguni itakuwa kielelezo cha kutia shime cha ukarimu (Ebr. 13:2). Kwa kweli, mtazamo wa Ibrahimu wa heshima unatoa falsafa ya ukarimu. Kuonesha heshima na kuwajali wageni si tu tendo zuri la uungwana/heshima. Biblia inasisitiza kwamba ni wajibu wa kidini, kana kwamba linaelekezwa kwa Mungu Mwenyewe (linganisha na Mat. 25: 35-40). Kwa kushangaza Kabisa, Mungu anajihusisha zaidi na wenye njaa na wageni wahitaji kuliko na walio wakarimu na wanaowapokea. 

Kwa upande mwingine, dukizo la kiungu katika maisha ya mwanadamu linaashiria neema na upendo wake kwa mwanadamu. Kujitokeza huku kwa Mungu ni utangulizi wa kuonekana Kristo, ambaye aliacha makao yake ya mbinguni na kuwa mtumishi mwanadamu ili kuwafikia wanadamu (Fil. 1:7, 8). Kuonekana kwa Mungu hapa ni uthibitisho kwa ajili ya uhakika wa ahadi yake (Mwa. 18:10). Anamwona Sara, anayejificha “nyuma yake” (Mwa. 18:10) na kujua mawazo yake ya ndani kabisa (Mwa. 18:12). Anajua kwamba alicheka, na neno “cheka’’ ni neno lake la mwisho. Mashaka yake yanakuwa mahali ambapo atatimizia neno lake. 

`Tafakari zaidi juu ya wazo kwamba “Mungu anajihusisha zaidi na wenye njaa na wageni wahitaji kuliko na walio wakarimu na wanaowapokea.” Kwa nini dhana hii ni muhimu sana kwa ajili yetu kukumbuka?`