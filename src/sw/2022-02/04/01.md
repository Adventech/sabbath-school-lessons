---
title:  Gharika
date:  16/04/2022
---

### Somo la Juma Hili
Mwa. 6:13—7:10, 2 Pet. 2:5—10, Mwanzo 7, Rum. 6:1-6, Zab. 106:4, Mwanzo 8, Mwanzo. 9:1—17.

> <p>Fungu la Kukariri</p>
> “ ‘Kwa maana kama vile ilivyokuwa siku za Nuhu, ndivyo kutakavyokuwa kuja kwake Mwana wa Adamu’ ” (Mathayo 24:37).

Bwana akaona ya kuwa maovu ya mwanadamu ni makubwa duniani na kwamba kila kusudi analowaza moyoni mwake ni baya tu sikuzote” (Mwa. 6:5). Kitenzi “akaona” (Mwa. 6:5) kinamrudisha msomaji nyuma katika kila hatua ya Uumbaji wa Mungu wa awali. Lakini Mungu anachokiona sasa hivi, badala ya _tov,_ “njema/vyema/chema,” ni _ra‘,_ “maovu”? (Mwa. 6:5). Ni kana kwamba Mungu alighairi kwamba aliiumba dunia, ambayo sasa imejaa ra‘—maovu (Mwa. 6:5). 

Walakini, kughairi kwa Mungu kuna dalili za wokovu, vile vile. Neno la Kiebrania linalomaanisha _“ghairi” (nakham)_ linatolewa mwangwi katika jina la Nuhu (Noakh), linalomaanisha _“faraja”_ (Mwa. 5:29). Hivyo, Mwitikio wa Mungu kwa maovu haya una pande mbili. Unajumuisha tishio la haki, unaopelekea uangamivu kwa wengine; walakini, mwitikio wake unatoa ahadi ya faraja na rehema, na kuleta wokovu vile vile kwa wengine. 

Hii “sauti inayojirudia” tayari ilikuwa imesikiwa na Kaini na Habili/ Sethi, na ilirudiwa kupitia tofauti kati ya koo mbili za Sethi (_“wana wa Mungu’’_) na Kaini (_“wana wa wanadamu’’_). Sasa tunaisikia tena Mungu anapotofautisha kati ya Nuhu na wanadamu waliobaki. 

_Jifunze somo hili kwa maandalizi ya Sabato ya Aprili 23._