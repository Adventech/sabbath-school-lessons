---
title:  'Agano: Sehemu ya Pili' 
date:  21/04/2022
---

`Soma Mwanzo 8:21—9:1. Ahadi ya Mungu ya kuhifadhi uhai ina umuhimu gani? Ni kwa namna gani baraka ya Mungu inatimiza ahadi hiyo?`

Ahadi ya Mungu ya kuhifadhi uhai lilikuwa tendo la neema; haikuwa matokeo ya ustahili wa mwanadamu. Mungu aliamua kuhifadhi uhai duniani licha ya uovu wa mwanadamu (Mwa. 8:21). Mwanzo 8:22 inasomeka, kisisisi, “siku zote za nchi’’; yaani, kwa kadri dunia ya sasa inavyoendelea kuwepo, majira yatakuja na kupita na uhai utahifadhiwa. Kwa kifupi, Mungu hajaondoa rehema zake juu ya Uumbaji Wake. 

Kwa kweli, fungu linalofuata, linazungumzia baraka ya Mungu, linaturudisha nyuma katika Uumbaji wa awali, pamoja na baraka yake (Mwa. 1:22, 28; Mwa. 2:3). Bwana, kana kwamba alikuwa anampatia mwanadamu nafasi ya kuanza tena, kuanza upya. 

`Soma Mwanzo 9:8-17. Ni nini umuhimu wa upinde wa mvua? Ni kwa vipi hii “ishara ya agano” (Mwa. 9:13) inahusiana na ishara nyingine ya agano, Sabato?`

Kirai “thibitisha ..... agano” kinarudiwa mara tatu (Mwa. 9:9, 11, 17), kuashiria mwisho na utimilifu wa ahadi ya Mungu ya awali (Mwa. 6:18). Ikifuata sehemu iliyotangulia, inayofanana na simulizi ya siku sita za Uumbaji, sehemu hii inafanana na sehemu inayoelezea kuhusu siku ya saba ya simulizi ya Uumbaji, Sabato. Ndani ya fungu kurudiwa, mara saba, kwa neno “agano” kunatoa mwangwi wa Sabato. 

Kama Sabato, upinde wa mvua ni ishara (Mwa. 9:13, 14, 16; linganisha na Kut. 31:12—17). Pia, kama Sabato, upinde una mawanda ya ulimwengu mzima; unatumika kwa ulimwengu wote. Kama vile Sabato, ishara ya Uumbaji, ilivyo kwa kila mtu, kila mahali, ahadi kwamba hakutakuwa na gharika nyingine ya dunia nzima ni kwa ajili ya kila mtu, kila mahali, vile vile.

`Mara nyingine utakapoona upinde wa mvua, fikiria kuhusu ahadi zote za Mungu kwetu. Kwa nini tunaweza kuziamini ahadi hizo, na ni kwa vipi upinde hutuonesha kwamba tunaweza kuzitumaini?`