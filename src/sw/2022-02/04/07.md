---
title:  Jifunze zaidi
date:  22/04/2022
---

Ulinganishi kati ya fikra/akili na tabia ya watu na hali ya dunia kabla ya Gharika na ile ya watu katika siku zetu una kitu hasa cha kujifunza. Kuwa na hakika, maovu ya mwanadamu si jambo jipya. Hebu tazama ufanani kati ya wakati wao na wetu. 

“Dhambi zile zilizosababisha adhabu kwa ulimwengu ule kabla ya gharika zipo hata leo. Hofu ya kumcha Mungu imetoweka mioyoni mwa watu, na sheria yake inapuuzwa na kudharauliwa. Hali ya kina ya kizazi hicho katika kufuata mwenendo wa ulimwengu imelingana na ile ya kizazi kinachoishi sasa. ... Mungu hakuwahukumu watu wa kabla ya gharika kwa sababu ya kula au kunywa. ... Dhambi yao ilikuwa katika kutumia zawadi hii pasipo kurudisha shukrani kwa Mtoaji, na kujishusha thamani kwa kuendekeza ulafi pasipo kuwa na kiasi. Ilikuwa ni halali kuoa na kuolewa. Ndoa ilipatana na utaratibu wa Mungu; ilikuwa mojawapo ya taasisi za mwanzo alizozianzisha. Alitoa maelekezo maalum kuhusiana na agizo hili, akiifunika kwa utakatifu na uzuri; lakini maelekezo haya yalisahaulika, na ndoa ikapotoshwa na kufanywa ikidhi tamaa za mwili. Hali ile ile ya mambo ipo wakati huu. ....

.... Kile ambacho ni halali kwa chenyewe hutendwa kupita kiasi .... Udanganyifu na rushwa na wizi vinazidi kuongezeka bila kukemewa katika sehemu za juu na chini. Masuala ya habari yamejazwa taarifa za mauaji. . .. Mwenendo wa machafuko ya kisiasa umeenea katika mataifa yote, na kuzuka kwa vita ambavyo mara kwa mara huamsha hofu ya ulimwengu, ni ishara tu za mioto ya hasira kali na uhalifu, ambayo, mara baada ya kushindwa kuzuilika, itaijaza dunia kwa huzuni kuu na uharibifu.  ....

.... Taswira ambayo maandishi ya Uvuvio yameeleza kuwa ilikuwepo kabla ya Gharika huwakilisha kiuhalisia hasa hali ambayo jamii ya sasa inaiendea kwa kasi. Hata sasa, katika karne hii, na katika nchi za Kikristo, kuna uhalifu unaotendwa kila siku ambao ni mbaya na wa kutisha kama ule uliosababisha wadhambi wa ulimwengu wa zamani kuangamizwa.” _—Ellen G. White, Patriarchs and Prophets, uk. 101, 102._

**Masawali ya Kujadili**

`1. Ni sifa zipi za kufanana za jamii ya kabla ya Gharika na yetu? Sifa hizi zinazofanana zinatufundisha nini kuhusu neema ya Mungu kwamba licha ya haya yote, anaupenda ulimwengu na, bado, anatafuta kuwaokoa wale anaoweza kuwaokoa?`

`2. Watu wengine hutoa hoja kwamba Gharika ya Nuhu ilikuwa tukio la eneo moja tu. Wazo hili lina kosa gani? Ikiwa hii ingekuwa kweli, kwa nini kila mafuriko ya eneo moja tu (na kila upinde wa mvua) vingemfanya Mungu kuwa mwongo?`