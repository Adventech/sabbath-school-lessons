---
title:  Maandalizi kwa Ajili ya Gharika
date:  17/04/2022
---

`Soma Mwanzo 6:13-7:10. Somo gani tunaweza kujifunza kutoka katika simulizi hii ya kushangaza ya historia ya mwanadamu wa kale?`

Kama Danieli, Nuhu ni nabii anayetabiri mwisho wa dunia. Neno la Kiebrania linalomaanisha _“safina” (tevah)_ (Mwa. 6:14) ni neno lile lile adimu lilitoholewa toka Misri ambalo lilitumiwa kumaanisha “kisafina,” ambacho mtoto Musa alifichwa ndani yake na ambaye alihifadhiwa ili aweze kuwaokoa Israeli toka Misri (Kut. 2:3). Pia, wengine wameona katika muundo wa jumla wa safina ufanani na sanduku la patakatifu (Kut. 25:10). Kama vile safina ya Gharika itakavyoruhusu kuokoka kwa wanadamu, ndivyo sanduku la agano, ishara ya uwepo wa Mungu kati ya watu wake (Kut. 25:22), huelekeza katika kazi ya Mungu ya wokovu kwa ajili ya watu wake. 

Kirai “Ndivyo alivyofanya Nuhu, sawasawa na vyote alivyomwamuru Mungu” (Mwa. 6:22) kinakamilisha sehemu ya maandalizi. “Kitenzi _‘asah,” “alifanya,”_ kurejelea tendo la Nuhu, kinaitikia kitenzi _‘asah, “jifanyie,”_ katika Amri ya Mungu, ambayo ilianzisha sehemu hii (Mwa. 6:14) na inarudiwa mara tano (Mwa. 6:14-16). Mwangwi huu kati ya amri ya Mungu na mwitikio wa Nuhu unaashiria utii kamili kwa Mungu kwa kile Mungu alichomwambia afanye, ‘asah,—kujifanyia. Inavutia sana kwamba kirai hiki pia kinatumika katika muktadha wa ujenzi wa sanduku la agano (Kut. 39:32, 42; Kut. 40:16). 

“Mungu alimpa Nuhu vipimo sahihi vya safina na maelekezo dhahiri kuhusu ujenzi wake katika kila kipengele. Hekima ya mwanadamu isingeweza kusanifu chombo chenye uimara na uwezo wa kudumu kiasi hicho. Mungu ndiye alikuwa msanifu, na Nuhu mjenzi mkuu.”_—Ellen G. White, Patriarchs and Prophets, uk. 92._

Tena, ufanani kati ya “safina” mbili unathibitisha tena kazi yake ya kufanana ya ukombozi. Uti wa Nuhu hivyo unaelezewa kama sehemu ya mpango wa Mungu wa wokovu. Nuhu aliokolewa tu kwa sababu alikuwa nayo imani ya kufanya kile ambacho Mungu alimwamuru kufanya (tazama Ebr. 11:7). Alikuwa mfano wa awali wa imani inayojidhihirisha katika utii, aina ya imani pekee itendayo kazi (Yak. 2:20). 

Kwa kifupi, ingawa Nuhu “alipata neema machoni pa BWANA” (Mwa. 6:8), ilikuwa ni katika mwitikio kwa neema hii, ambayo tayari ameshapatiwa, kwamba Nuhu alitenda kwa uaminifu na kwa utii kwa amri za Mungu. Je, si hivyo inavyopaswa kuwa kwetu sote? 

`Soma 2 Petro 2:5-9. Kwa nini ilikuwa Nuhu na familia yake tu waliookoka? Somo gani tunaweza kujifunza kutoka katika kisa cha Nuhu kuhusiana na wajibu wetu katika kuuonya ulimwengu kuhusu hukumu ijayo?`