---
title:  Mungu wa Uumbaji 
date:  27/03/2022
---

`Soma Zaburi 100:1-3. Mwitikio wa mwanadamu ni upi kwa Mungu wa Uumbaji, na kwa nini?`

Katika Mwanzo 1, ujumbe wa kwanza wa simulizi ya Uumbaji ni “Mungu.” Tumeusikia tayari katika tafsiri: “Hapo mwanzo Mungu” (Mwa. 1:1). Katika mstari wa kwanza (Mwa. 1:1), neno “Mungu” linawekwa katikati ya fungu na linapigiwa mstari kwa kiinitoni chenye nguvu zaidi katika desturi za uimbaji katika ibada ili kusisitiza umuhimu wa Mungu. Kifungu cha Uumbaji kinaanza, basi, kwa msisitizo juu ya Mungu, mwanzilishi wa Uumbaji. 

Kitabu cha Mwanzo kinaanza, kwa kweli, kwa uwasilisho wa aina mbili tofauti wa Mungu. Simulizi ya kwanza ya Uumbaji (Mwa. 1:1—2:4) inamwasilisha Mungu kama aliye mbali sana na wanadamu, Mungu asiyefikiwa kwa uwezo wa mwanadamu, Elohim, ambaye jina lake linamaanisha mamlaka/uweza wa Mungu. Jina Elohimu linaashiria mwenye fahari kuu na nguvu, kutumiwa kwa muundo wa wingi wa neno Elohim kunaelezea wazo la uadhama/ukuu wa enzi na kupita kwake uwezo wa mwanadamu. 

Simulizi ya pili ya Uumbaji (Mwa. 2:4-25) inamwasilisha Mungu aliye karibu sana na watu, Yahweh aliye kila mahali daima, ambaye jina lake wengi wanaamini linamaanisha ukaribu na mahusiano. Kifungu cha Uumbaji kwa ujumla, basi, ni wito thabiti wa kumwabudu Mungu; kwanza, kutambua juu ya fahari kuu na uweza wa Mungu visivyo na ukomo, na wakati huo huo kutambua kumtegemea kwetu kwa sababu alituumba “ndiye aliyetuumba” (Zab. 100:3). Hii ndiyo sababu zaburi nyingi aghalabu zinahusianisha ibada na Uumbaji (Zab. 95:1-6; Zab. 139:13, 14 [linganisha na Ufu. 14:7). 

Wazo hili lenye pande mbili kuhusu Mungu ambaye ni mwenye fahari kuu na mwenye nguvu, na ambaye vile vile yu karibu, mwenye upendo, na aliye na mahusiano na sisi, limebeba hoja muhimu kuhusu jinsi tunavyopaswa kumwendea Mungu katika ibada. Heshima na kicho vinakwenda pamoja na furaha na uhakikisho wa ukaribu wa Mungu, msamaha, na upendo (tazama Zab. 2:11). 

Hata mfuatano wa uwasilisho wa Mungu wa namna mbili una maana: uzoefu wa ukaribu wa Mungu na ukaribu sana wa uwepo wake vinafuata uzoefu wa umbali wa Mungu. Pale tu tunapotambua kwamba Mungu ni mkuu ndipo tutakapotambua neema Yake na kufurahia, kwa kutetemeka, uwepo wake wa kushangaza na wenye upendo katika maisha yetu.

`Fikiria kuhusu uweza mkubwa sana wa Mungu, unaoushikilia ulimwengu, walakini anaweza kuwa karibu na kila mmoja wetu. Kwa nini ukweli huu wa kushangaza unashangaza sana?`