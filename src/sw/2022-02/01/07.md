---
title:  Jifunze zaidi
date:  01/04/2022
---

Soma Ellen G. White, “Science and the Bible” (Sayansi na Biblia) uk. 128, 129, katika Education; (Elimu) “Uumbaji,” katika The Story of Redemption, (Kisa cha Ukombozi) uk. 21, 22.

“Kwa kuwa kitabu cha asili na kitabu cha ufunuo vina chapa ya mwanzilishi yule yule, vinaweza kusema kwa upatanifu. Kwa mbinu mbalimbali, na katika lugha tofauti, vinashuhudia kweli kubwa zile zile. Sayansi daima inavumbua maajabu mapya; lakini haitoi katika utafiti wake ambacho, kikieleweka vizuri, kinapingana na ufunuo wa kiungu. Kitabu cha asili na neno lililoandikwa kila moja hufafanua/huelezea kingine. Vinatufanya tumfahamu Mungu kwa kutufundisha kitu kuhusu sheria ambayo kwayo anatenda kazi. 

“Mahitimisho yanayotolewa kimakosa katika kweli zilizochunguzwa katika asili, hata hivyo, yamesababisha migogoro inayodhaniwa kati ya sayansi na ufunuo; na katika jitihada za kurejesha upatanifu, tafsiri za Maandiko zimechukuliwa zinazodhoofisha na kuharibu nguvu ya neno la Mungu. Jiolojia imefikiriwa kuwa inapingana na tafsiri halisi ya simulizi la Musa la uumbaji. Mamilioni ya miaka, inadaiwa, ilihitajika kwa ajili ya mgeuko wa dunia kutoka katika machafuko; na ili kuipatia nafasi Biblia katika ufunuo huu unaodhaniwa wa sayansi, siku za uumbaji zinachukuliwa kuwa zilikuwa nyingi sana, vipindi visivyo na mwisho, vikichukua maelfu au hata mamilioni ya miaka. 

“Hitimisho la namna hiyo, halihitajiki kabisa. Simulizi ya Biblia inapatana kwa yenyewe na mafundisho ya asili pia.”_—Ellen G. White, Education, uk. 128, 129._

**Masawali ya Kujadili**

`1. Kwa nini ubora wa imani yetu unaweza kuathiriwa ikiwa tunaamini kwamba visa hivi vya mianzo vilikuwa tu hekaya, “hadithi za kubuni zisizo za kweli” zilizoundwa tu kwa lengo la kutufundisha katika masomo ya kiroho lakini pasipo kuwa na ukweli wa kihistoria? Madokezo yapi katika kifungu cha Biblia yanaashiria kwamba mwandishi wa Biblia alijua kwamba vilikuwa vya “kihistoria” kama vile visa vingine katika kitabu cha Mwanzo? Ni upi ushuhuda wa Yesu kuhusu ukweli wa kihistoria wa visa hivi?`

`2. Kisa cha Mwanzo kinatufundisha nini kuhusu umuhimu wa uwakili wa dunia? Tunawezaje kuwa mawakili wema wa sayari yetu huku, wakati huo huo, tukiepuka hatari ya kuishia kuabudu uumbaji wenyewe, badala ya Muumbaji, ambalo ndilo jaribu halisi? (Tazama Rum. 1:25.)`

`3. Licha ya uharibifu wa dhambi kwa miaka elfu nyingi, ni kwa njia zipi ajabu ya awali na uzuri na fahari ya Uumbaji “chema sana” bado inajidhihirisha kwetu, ikituambia kwa namna yenye nguvu kuhusu wema na uweza wa Mungu?`