---
title:  Kuumbwa kwa Mwanadamu
date:  30/03/2022
---

Uumbaji wa wanadamu ni tendo la mwisho la Mungu la Uumbaji, angalau katika simulizi ya Mwanzo. Wanadamu ni kilele cha uumbaji wote duniani, kusudi lililofanya dunia iumbwe. 

`Soma Mwanzo 1:26-29 na Mwanzo 2:7. Kuna uhusiano gani kati ya simulizi hizi mbili tofauti kwa habari ya uumbaji wa mwanadamu?`

Kwamba Mungu amewaumba wanadamu kwa mfano wake ni moja ya kauli thabiti zaidi katika Biblia. Ni wanadamu ambao wameumbwa kwa mfano wa Mungu. Ingawa “Mungu akafanya mnyama wa mwitu kwa jinsi zake, na mnyama wa kufugwa kwa jinsi zake” (Mwa. 1:25), “Mungu akaumba mtu kwa mfano wake” (Mwa. 1:27). Kanuni hii mara nyingi imewekewa mpaka kwa asili ya kiroho tu ya wanadamu, inayotafsiriwa kumaanisha kwamba “mfano wa Mungu” unaeleweka kuonesha tu kazi ya kiutawala ya kumwakilisha Mungu, au kazi ya kiroho ya mahusiano na Mungu au mtu na mtu. 

Wakati ambapo uelewa huu ni sahihi, wanashindwa kujumuisha ukweli muhimu wa kimwili wa uumbaji. Nyanja zote, kwa kweli, zinajumuishwa katika maneno mawili _“mfano”_ na _“sura”_ zikielezea mchakato huu katika Mwanzo 1:26. Wakati neno la Kiebrania _tselem, “mfano,”_ likirejelea umbo linaloonekana/linaloshikika la mwili, neno _demut, “sura,”_ linarejelea sifa dhahania zinazofanana na Nafsi ya Kiungu. 

Kwa hiyo, dhana ya Kiebrania ya _“mfano wa Mungu”_ inapaswa kueleweka katika uelewa wa jumla wa mtazamo wa kibiblia wa asili ya mwanadamu. Kifungu cha Biblia kinathibitisha kwamba kila mwanadamu (wanaume na wanawake) wameumbwa kwa mfano wa Mungu kimwili, na kiroho vile vile. Kama Ellen G. White anavyoeleza wazi: “Adamu alipotoka katika mkono wa Muumbaji, katika asili yake ya kimwili, kiakili, na kiroho, alikuwa na sura ya Muumba wake.”_—Education, uk. 15._

Kwa kweli, uelewa huu jumuishi wa mfano wa Mungu, ukijumuisha mwili, unathibitishwa tena katika simulizi nyingine ya Uumbaji, unaosema kwamba “mtu akawa nafsi hai” (Mwa. 2:7), kihalisi “roho hai” (_nefesh_), kama matokeo ya utendaji wa aina mbili wa kiungu: Mungu “akaumba” na Mungu “akapuliza.” Zingatia kwamba “pumzi” mara nyingi hurejelea nyanja ya kiroho, lakini pia imefungamanishwa na uwezo wa kibiolojia wa kupumua, sehemu ya mwanadamu ambayo “iliumbwa ..... katika mavumbi ya ardhi.” Ni “pumzi ya uhai”; hii ni “pumzi (ya kiroho) na uhai (ya kimwili). 

`Mungu baadaye atatenda tendo la tatu, mara hii kumuumba mwanamke kutoka katika mwili wa mwanamume (Mwa. 2:21, 22), njia ya kusisitiza kwamba ana asili ile ile kama mwanamume.`