---
title:  Uumbaji
date:  28/03/2022
---

`Soma Mwanzo 1:4, 10, 12, 18, 21, 25, 31, na Mwanzo 2:1-3. Kiitikio “ni njema, vyema, chema” kina umuhimu gani katika simulizi ya kwanza ya Uumbaji? Ni somo gani linalodokezwa linalopatikana katika hitimisho la Uumbaji (Mwa. 2:1-3)?`

Katika kila hatua ya simulizi ya Uumbaji, Mungu anatathmini kuthibitisha kazi yake kama tov, “njema.” Inaeleweka kiujumla kwamba kivumishi hiki kinamaanisha kwamba kazi ya Mungu ya Uumbaji ilikamilika na kwamba tathmini ya Mungu kwamba “ ‘ni njema’ ” inamaanisha “ilifanikiwa.” Nuru ilikuwa inaangaza (Mwa. 1:4). Mimea ilikuwa inazaa matunda (Mwa. 1:12) na kadhalika. 

Lakini neno hili lilirejelea zaidi ya ufanisi wa kazi. Neno la Kiebrania _tov,_ pia linatumika katika Biblia kuelezea ukubali wa ujumi (tathmini ya) wa kitu kizuri (Mwa. 24:16). Linatumiwa pia kuelezea kinyume cha uovu (Mwa. 2:9), unaohusianishwa na kifo (Mwa. 2:17). 

Kirai “ni njema, vyema, chema” kinamaanisha kwamba viumbe vilikuwa vinatenda kazi vizuri, kwamba vilikuwa vizuri na vikamilifu, na kwamba hakukuwa na uovu ndani yake. Dunia “bado haikuwa” kama dunia yetu, iliyoathiriwa na dhambi na mauti, wazo linalothibitishwa katika utangulizi katika simulizi ya pili la Uumbaji (tazama Mwa. 2:5). 

Maelezo haya kuhusu Uumbaji yanapingana kabisa na nadharia za uibukaji, ambazo kishupavu zinasema kwamba ulimwengu ulijiumba wenyewe katika hatua kupitia mfuatano wa matokeo ya kiajali, kuanzia hali duni kwenda iliyo bora zaidi. 

Kinyume chake, mwandishi wa Biblia anathibitisha kwamba Mungu kwa kudhamiria na kwa ghafla aliumba ulimwengu (Mwa. 1:1). Hakukuwa na kitu kilichotokea chenyewe kwa nasibu. Ulimwengu haukutokea kwa wenyewe bali tu kama matokeo ya mapenzi na neno la Mungu (Mwa. 1:3). Neno _bara’, “umba,”_ lililotafsiri katika Mwanzo 1 kama hapo mwanzo Mungu “aliziumba” mbingu na nchi, hutokea na Mungu tu kama mtendaji wake, na linaashiria kutokutazamiwa: Mungu alitamka, na ikawa hivyo. 

Kifungu cha Uumbaji kinatujulisha kwamba “kila kitu” kilifanyika wakati huo (Mwa. 1:31), na kulingana na Muumbaji Mwenyewe, chote alikithibitisha kuwa “ni chema sana” (Mwa. 1:31). Mwanzo 1:1 kinaelezea tukio lenyewe, uumbaji wa mbingu na nchi; na Mwanzo 2:1 inasema kwamba tukio lilimalizika. Na likakamilika lote, ikiwa ni pamoja na Sabato, katika siku saba. 

`Kwa nini dhana ya mabilioni ya miaka ya nadharia ya mageuko inabatilisha kabisa kisa cha Mwanzo cha Uumbaji? Kwa nini dhana hizi mbili hazilandani kwa kila namna?`