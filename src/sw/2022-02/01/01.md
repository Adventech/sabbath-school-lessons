---
title:  Uumbaji
date:  26/03/2022
---

### Somo la Juma Hili
Zab. 100:1—3, Mwanzo 1-2, Kut. 20:8—11, Kut. 40:33, Mat. 25:14—30, Mat. 19:7—9.

> <p>Fungu la Kukariri</p>
> “Hapo mwanzo Mungu aliziumba mbingu na nchi” (Mwanzo 1:1)

Kitabu cha Mwanzo, na hivyo, Biblia yote inaanza kwa tendo la Mungu la Uumbaji. Ukweli huu ni muhimu sana kwa sababu unamaanisha kwamba kuumbwa kwetu ndiyo mwanzo wa historia ya mwanadamu na Biblia. Ukweli huu pia unamaanisha kwamba kisa cha Mwanzo cha Uumbaji kina ukweli ule ule wa kihistoria kama matukio mengine ya historia ya mwanadamu na Biblia. 

Vifungu viwili vinavyohusu Uumbaji katika Mwanzo 1-2 vina masomo kuhusu Mungu na binadamu. Tunapojifunza juma hili, tutaelewa vizuri maana ya kina ya Sabato ya siku ya saba. Tutatafakari tendo la Mungu la kuwaumba wanadamu kwa mfano wake, na kutoka katika mavumbi pia. Tutavutiwa sana na kusudi la mti wa ujuzi wa mema na mabaya na kuhusu kuhusiana kwake na mti wa uzima. 

Somo muhimu zaidi la visa vya mianzo ni somo la neema. Uwepo wetu kabisa ni tendo la neema. Mungu aliumba mbingu na nchi wakati ambapo wanadamu bado hawakuwepo. Kama ulivyo uumbaji wetu, ndivyo ulivyo ukombozi wetu pia, ni zawadi toka kwa Mungu. Na ina maana kiasi gani kwamba dhana zote, uumbaji na ukombozi, zipo katika amri ya Sabato ya siku ya saba. 

_Jifunze somo hili kwa maandalizi ya Sabato ya Aprili 2._