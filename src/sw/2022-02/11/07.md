---
title:  Jifunze zaidi
date:  10/06/2022
---

Jifunze Zaidi: Ellen G. White, “Joseph in Egypt” (Yusufu Akiwa Misri), uk. 213-223, katika Patriachs and Prophets. 

“Katika maisha ya awali, walipokuwa wakiuvuka umri wa ujana kwenda utu uzima, Yusufu na Danieli walitengwa na nyumba zao na kuchukuliwa kama mateka kwenda katika nchi za kipagani. Hasa Yusufu alikabiliwa na majaribu yaliyoambatana na mabadiliko makubwa ya ustawi. Katika nyumba ya baba yake mtoto aliyependwa sana; katika nyumba ya Potifa mtumwa, kisha msiri na mshirika; mtu wa biashara, aliyeelimika kwa kujifunza, uchunguzi, kukutana na watu; katika gereza la Farao mfungwa mwenye hadhi, aliyehukumiwa isivyo halali, bila tumaini la kuthibitishwa kuwa hana hatia au matarijio ya kuachiwa huru; aliyeitwa wakati wa zahama kubwa kuwa kiongozi wa taifa—kitu gani kilimwezesha kuhifadhi uadilifu wake? 

“Katika utoto wake, Yusufu alifundishwa upendo na hofu ya Mungu. Mara nyingi katika hema ya baba yake, chini ya nyota za Shamu, alikuwa amesimuliwa kisa cha njozi ya usiku ya Betheli, ya ngazi iliyotoka mbinguni hadi duniani, na malaika waliokuwa wakishuka na kupanda, na cha Yeye ambaye kutoka katika kiti cha enzi juu alifunua kwa Yakobo. Alisimuliwa kisa cha pambano la kando kando ya kivuko cha Yaboki, wakati, alipoacha dhambi pendwa, Yakobo alisimama akiwa mshindi, na kupokea jina la mtawala pamoja na Mungu. 

Kijana mchungaji, anayechunga kundi la baba yake, maisha ya Yusufu safi na ya kawaida yaliwezesha ukuaji wa nguvu ya kimwili na kiroho pia. Kwa ushirika na Mungu kupitia malezi na kujifunza kweli kubwa iliyotoka kwa baba kwenda kwa mwana kama dhamana takatifu, alipata nguvu ya akili na uthabiti wa kanuni. 

Katika zahama ya maisha yake, alipokuwa katika safari ile ya kutisha toka nyumbani pa utoto wake huko Kanaani kwenda katika utumwa uliokuwa unamngojea huko Misri, akitazama kwa mara ya mwisho milima ambayo ilikuwa imeyaficha mahema ya ndugu zake, Yusufu alimkumbuka Mungu wa baba yake. Alikumbuka masomo ya utoto wake, na moyo wake ukajawa furaha kuu kwa azimio la kujithibitisha kuwa wa kweli—daima kutenda kama aliye chini ya utawala wa Mfalme wa mbinguni.”_—Ellen G. White, Education, uk. 51, 52.

**Masawali ya Kujadili**

`1. Unawalinganishaje Yusufu pamoja na Danieli na Yesu. Ni mambo gani yanafanana? Ni kwa vipi Yusufu na Danieli, kwa namna yao wenyewe, wanadhihirisha tabia za Yesu na vile ambavyo Yesu angefanana?`

`2. Katika darasa, zungumzia kuhusu swali lililo mwishoni mwa somo la Alhamisi. Tunawezaje kujifunza kumtumaini Mungu wakati mambo hayatokei kwa namna nzuri kwetu vile vile kama yalivyotokea, hatimaye, kwa Yusufu?`