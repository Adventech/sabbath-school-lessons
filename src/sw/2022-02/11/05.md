---
title:  Yusufu, Mtumwa Huko Msiri 
date:  08/06/2022
---

Sasa tunaendelea na mtiririko wa visa vya Yusufu, ambao ulikuwa “umekatizwa” na tukio la Tamari. Yusufu sasa anamfanyia kazi kama mtumwa “mkuu wa askari,” ambaye ni mkuu wa gereza kwa ajili ya wahudumu wa mfalme (Mwa. 40:3, 4; Mwa. 41:10-12). 

`Soma Mwanzo 39, kutokana na mfano wa Yusufu akifanya kazi kama msimamizi chini ya Potifa, ni mambo gani yalileta mafanikio ya namna hiyo?`

Karibia mara moja, Yusufu anatajwa kama mtu wa ustawi (Mwa. 39:2, 3). Alikuwa mwema sana na bwana wake hivyo akamwamini “naye akamweka awe msimamizi juu ya nyumba yake, na yote yaliyomo akayaweka mkononi mwake” (Mwa. 39:4). 

Mafanikio ya Yusufu, hata hivyo, hayamfanyi apotoke. Wakati mke wa Potifa anamwona na kumtaka alale naye, Yusufu bila utata anakataa na kuona ni afadhali apoteze kazi yake na usalama wake kuliko “ ‘kufanya ubaya huu mkubwa nikamkose Mungu’ ” (Mwa. 39:9). Mwanamke huyu, akiwa amefedheheshwa kwa kukataa kwa Yusufu, anatoa taarifa ya uongo kwa watumishi wake na kwa mumewe kwamba Yusufu alitaka kumbaka. Matokeo yake, Yusufu anatupwa gerezani. 

Yusufu anapitia hapa uzoefu ambao sisi sote tumeupitia: hisia za kuachwa na Mungu hata hivyo, hata katika wakati huu mgumu, “Bwana alikuwa pamoja na Yusufu” (Mwa. 39:21). 

Hatimaye, Bwana anachukua hatua, na ina matokeo katika mahusiano ya Yusufu na mkuu wa gereza. Hapa, pia, kama katika nyumba ya Bwana wake, Bwana anambariki Yusufu. Kwa wazi kabisa ni mtu mwenye kipaji, na licha ya hali ya mambo yaliyo mabaya sasa (_hata hivyo, hapo kabla, alikuwa bado ni mtumwa!_), anatafuta kuitumia vizuri. Haidhuru vipawa alivyokuwa navyo, hata hivyo, fungu linaweka wazi kwamba, mwishoni, ilikuwa ni Mungu aliyempatia ustawi. “Wala mkuu wa gereza hakuangalia neno lililoko mkononi mwa Yusufu; kwa kuwa Bwana alikuwa pamoja naye. Bwana akayafanikisha yote aliyoyafanya” (Mwa. 39:23). Ni muhimu kiasi gani kwamba wote wenye vipawa, wote “wenye ustawi,” wakumbuke vyote vilipotokea! 

`Soma Mwanzo 39:7-12. Yusufu alimshindaje mke yule aliyemtaka alale naye? Kwa nini Yusufu Kimahususi alisema kwamba kufanya kile alichotaka ingekuwa ni kumkosa Mungu? Ni uelewa upi anauonesha kuhusiana na asili ya dhambi na kile ilicho?`