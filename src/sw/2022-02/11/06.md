---
title:  Ndoto za Farao 
date:  09/06/2022
---

`Soma Mwanzo 40:1—41:36. Ndoto za Farao zinahusianaje na ndoto za wakuu? Ufanani huu una umuhimu gani?`

Sifa ya kudra (_hali njema_) ya matukio inaendelea. Kwa kadri muda ulivyosogea, Yusufu anawekwa kuwa mkuu wa wafungwa, wawili ambao walikuwa wakuu wa waokaji na wanyweshaji wa Farao (Mwa. 41:9-11). Wote wanafadhaishwa na ndoto ambazo hawawezi kuzielewa, kwa sababu “hapana awezaye kuifasiri” (Mwa. 40:8). Kisha, Yusufu, anawatafsiria kila mmoja ndoto yake. 

Kwa ufanani wa ndoto wa hawa wakuu wawili, Farao pia anaota ndoto mbili, ambazo hapana awezaye kuzifasiri (Mwa. 41:1-8). Wakati ambapo kwa bahati njema anamkumbuka Yusufu na kumpendekeza kwa Farao (Mwa. 41:9-13). 

Kwa kufanana na ndoto zile zingine, Farao, kama wale wakuu, anafadhaishwa, na kama wao, anazielezea ndoto zake (Mwa. 41:14—24), Yusufu anazifasiri. Kama ndoto za wale wakuu, ndoto za Farao zinaonesha ufanani wa vielelezo: mfuatano wa ng’ombe saba saba (_wanono na waliokonda_) kama vile mfuatano wa masuke saba (_makubwa na membamba_) unawakilisha mfuatano wa aina mbili wa miaka mizuri na mibaya. Ng’ombe saba ni sawa na masuke saba, ikirudia ujumbe ule ule, uthibitisho wa kwamba zimetoka kwa Mungu, kama vile ndoto za Yusufu (Mwa. 41:32; linganisha na Mwa. 37:9). 

Ingawa Yusufu ndiye aliyemfasiria Farao ndoto, Yusufu anahakikisha kwamba Farao anajua kwamba alikuwa ni Mungu, Elohim, ndiye aliyemwonesha mfalme mambo ambayo Yeye, Mungu, atafanya (Mwa. 41:25, 28). Inaonekana, vile vile, kwamba Farao alipata ujumbe kwa sababu, alipoamua kumchagua mtu kutawala juu ya nchi, hoja yake ilikuwa kama ifuatavyo: “ ‘Kwa kuwa Mungu amekufahamisha hayo yote, hapana mwenye akili na hekima kama wewe. Basi wewe utakuwa juu ya nyumba yangu, na kwa neno lako watu wangu watatawaliwa’ ” (Mwa. 41:39, 40). 

Inavutia kiasi gani: ashukuriwe Mungu, Yusufu anatoka kuwa mtawala wa nyumba ya Potifa kwenda mtawala wa gereza kwenda kuwa mtawala wa Misri yote. Ni kisa chenye nguvu kiasi gani cha jinsi, hata kati ya kile kinachoonekana kuwa hali ya mambo ya kutisha, majaliwa ya Mungu yanavyofunuliwa. 

`Tunawezaje kujifunza kumtumaini Mungu na kuzishikilia ahadi zake wakati matukio hayaonekani kuwa mema kabisa na, kwa kweli, Mungu anaonekana kuwa kimya?`