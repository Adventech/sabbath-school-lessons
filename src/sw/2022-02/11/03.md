---
title:  Kushambuliwa kwa Yusufu 
date:  06/06/2022
---

Hata kama matukio yaliyokuwa yanafuata yalikuwa ya kutisha, hayakuwa magumu kufahamu. Kukaribiana sana, na hata kuhusiana na, mtu unayemchukia kunaweza kusababisha pasipo kuepukika, wakati fulani, matatizo tu. 

Na ilisababisha. 

`Soma Mwanzo 37:12-36. Hili linatufundisha nini kuhusu jinsi mioyo isiyotubu inavyoweza kuwa hatari na mibaya na kile inachoweza kumpelekea ye yote miongoni mwetu kutenda?`

Nduguze Yusufu walimchukia kwa sababu walionea wivu fadhila za Mungu (Mdo 7:9), fadhila ambazo zitathibitishwa kwa kila hatua katika matukio yanayofuata. Yusufu anapokuwa amepotea njia yake, mtu mmoja anakutana naye na kumwongoza (Mwa. 37:15). Wakati ndugu zake wanapanga kumwua Yusufu, Reubeni anaingilia kati na kupendekeza kwamba atumbukizwe shimoni badala yake (Mwa. 37:20-22). 

Ni vigumu kufikiria namna ya chuki iliyodhihirishwa hapa, hasa kwa mtu wa nyumbani mwao. Hawa vijana wangewezaje kutenda jambo la kikatili kiasi hicho? Je, hawakufikiri, japo kwa muda, jinsi ambavyo jambo hili lingeweza kumwathiri baba yao? Haidhuru ni chuki kiasi gani walikuwa nayo kwa baba yao kwa sababu alimpendelea Yusufu—kumfanyia hivi mmoja wa watoto wake, kweli, kulistahili hizaya. Udhihirisho wenye nguvu kiasi gani wanadamu wanavyoweza kuwa waovu. 

“Lakini baadhi yao [nduguze] walijisikia vibaya; hawakuhisi kuridhika kama walivyotarajia kwa kisasi chao. Punde kundi la wasafiri lilionekana likiwakaribia. Ulikuwa ni msafara wa Waishmaeli kutoka ng’ambo ya Yordani, wakiwa njiani kuelekea Misri huku wamebeba viungo pamoja na biashara zingine. Sasa Yuda alipendekeza kumwuza ndugu yao kwa wafanyabiashara hawa wapagani badala ya kumwacha afe. Wakati ambapo wangeondolewa kabisa kutoka kwao, wangebaki bila hatia ya damu yake.” _—Ellen G. White, Patriarchs and Prophets, uk. 211._

Baada ya kumtupa shimoni, wakipanga kumwua baadaye, msafara wa wafanyabiashara unapita, na Yuda anapendekeza kwa ndugu zake kumwuza Yusufu kwao (Mwa. 37:26, 27). Baada ya Yusufu kuuzwa kwa Wamidiani (Mwa. 37:28), Wamidiani wanamwuza kwa mtu mmoja huko Misri (Mwa. 37:36), hivyo kutazamia utukufu wake wa wakati ujao. 

`Kwa nini ni muhimu sana kutafuta uweza wa Mungu ili kubadilisha sifa mbaya za tabia kabla hazijajidhihirisha katika matendo fulani ambayo, wakati fulani katika maisha yako, kamwe usingeweza kufikiria kuyafanya wewe mwenyewe?`