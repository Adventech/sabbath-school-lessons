---
title:  Yakobo Aondoka 
date:  26/05/2022
---

Katika kisa hiki, Yakobo—aliyemdanganya baba yake na ndugu yake ili kupata haki ya mzaliwa wa kwanza, na aliyeiba baraka ambazo Isaka alipanga kumpatia mwanawe mkubwa—hata hivyo alibakia kimya kwa Labani na kumtumikia kwa uaminifu. Yakobo anajua vizuri kwamba amedanganywa na baba mkwe wake, walakini, anaachilia. Ni vigumu kuelewa ukimya wa Yakobo kwa kuzingatia haiba yake. Yakobo angeweza kuchukizwa, au angalau kumpinga Labani au kufanya mapatano naye. Lakini hakufanya hivyo. Alifanya tu vile alivyotaka, haidhuru kiasi gani haikuwa sawa. 

Hata hivyo, wakati wa kuzaliwa kwa Yusufu mwana wa kwanza wa Raheli, Yakobo hatimaye alifikia mwaka wa kumi na nne wa “utumishi” wake kwa Laban (Mwa. 30:26), na sasa anafikiria kuondoka kwa Labani ili kurudi katika Nchi ya Ahadi. Lakini Yakobo anahangaika kuhusu kupata mahitaji ya “ ‘nyumba yake mwenyewe’ ” (Mwa. 30:30). 

`Soma Mwanzo 30:25-32. Nini kinatokea hapa, na Yakobo anatumia aina gani ya hoja? Labani anajibuje?`

Imekuwa njia ndefu sana kwa Yakobo, ambaye mwanzo aliondoka nyumbani kwao kwenda kutafuta mke. Yumkini halikuwa kusudi lake la awali kukaa mbali na nchi yake kwa muda mrefu, lakini matukio yalimfanya akae mbali kwa miaka mingi. Sasa ni wakati wa kurudi nyumbani, na ni familia ya namna gani atakayorudi nayo pia. 

Kwa nini, hata hivyo, hakuondoka mapema kwa Labani? Maafikiano ya Yakobo yasiyo ya kawaida yanaashiria kwamba Yakobo huenda amebadilika; ameelewa somo la imani. Yaani, Yakobo alisubiri ishara ya Mungu ili kwenda. Ni pale tu Mungu anaposema ndipo Yakobo anaanza safari. 

Mungu anajifunua kwa Yakobo kama “ ‘Mungu wa Betheli’ ” na kumwamuru Yakobo kuondoka nyumbani kwa Labani na kurudi kwa “familia yako” (Mwa. 31:13) kwa maneno yale yale ambayo Mungu alitumia kumwita Abramu kuacha “nyumba ya baba yako” (Mwa. 12:1). 

Kilichomsaidia kuona kwamba ulikuwa wakati wa kwenda, pia, ulikuwa mtazamo wa wana wa Labani na Labani mwenyewe (tazama Mwa. 31:1, 2). “Yakobo angekuwa ametoka kwa jamaa yake huyu mwenye hila isipokuwa kwa sababu ya hofu ya kukabiliana na Esau. Sasa akihisi kuwa katika hatari ya wana wa Labani, ambao, walipotazama mali yake kama yao, wangeweza kujaribu kuitwaa kwa nguvu.”_—Ellen G. White, Patriarchs and Prophets, uk. 193._

Kwa hiyo, akaichukua familia yake na mali na kuondoka, hivyo kuanza hatua nyingine katika hadithi ndefu ya watu wa Mungu wa agano.

`null`