---
title:  Yakobo Mtwaa Mahali pa Wengine 
date:  21/05/2022
---

### Somo la Juma Hili
Mwa. 25:21-34, Mwa. 28:10—22, Mwa. 11:1-9, Mwa. 29:1—30, Mwa. 30:25—32.

> <p>Fungu la Kukariri</p>
> “ ‘Akasema, Je, Hakuitwa Yakobo kwa haki, maana amejitia mahali pangu mara mbili hizi? Alichukua haki yangu ya mzaliwa wa kwanza, na sasa amechukua mbaraka wangu. Akasema, Je, Hukuniwekea na mimi mbaraka?’ ” (Mwanzo 27:36). 

Sasa tunaendelea na historia ya familia iliyoendelea ya Isaka, mtoto wa muujiza na babu wa uzao ulioahidiwa. Kisa hakianzi kwa namna nzuri hasa, hata hivyo. Tabia yenye kasoro ya mwanawe Yakobo itadhihirika katika upinzani kati ya ndugu wawili kwa habari ya haki ya uzaliwa wa kwanza (Mwa. 25:27-34) na baadaye juu ya haki ya kupata baraka za Isaka (Mwa. 27). 

Kwa sababu Yakobo anamdanganya baba yake na kuiba baraka za ndugu yake mkubwa, itampasa kukimbia ili kuokoa maisha yake. Akiwa uhamishoni, Mungu anamkabili huko Betheli (Mwa. 28:10-22). Tangu wakati huo na kuendelea Yakobo, mdanganyifu, atapitia udanganyifu fulani yeye mwenyewe. Badala ya Raheli, ambaye Yakobo alimpenda (Mwanzo 29), Lea, binti mkubwa, atapewa Yakobo, na atapaswa kufanya kazi kwa miaka 14 ili kuwapata wakeze. 

Hata hivyo, Yakobo atapata baraka za Mungu, kwa kuwa akiwa uhamishoni atapata wanawe 12, na Mungu atauzidisha utajiri wake. 

Kwa hiyo, cho chote kingine tunachoweza kuona katika kisa hiki, tunaweza kuona jinsi Mungu atakavyozitimiza ahadi za agano lake, kwa njia moja au nyingine, bila kujali jinsi watu wake wanavyoshindwa mara kwa mara. 

_Jifunze somo hili kwa maandalizi ya Sabato ya Mei 28._