---
title:  Yakobo na Esau 
date:  22/05/2022
---

`Soma Mwanzo 25:21-34. Linganisha haiba za aina mbili za Yakobo na Esau. Sifa zipi za Yakobo zilimwongoza kustahili baraka za Isaka?`

Tayari tangu tumboni mwa mama yao tunaelewa kwamba Yakobo na Esau wanatofautiana na watapambana wao kwa wao. Wakati Esau anaelezewa kama mwindaji hodari akimbiaye nyikani, Yakobo anaonekana kama mtu “mtulivu” akaaye hemani na kutafakari. Neno la Kiebrania _tam_, linalotafsiriwa “_mtulivu,_” ni kitenzi kile kile kilichotumiwa kwa Ayubu na Nuhu, kinachotafsirrwa “mkamilifu” kwa Ayubu (Ayubu 8:20) na “mkamilifu” kwa Nuhu (Mwa. 6:9). 

Huu utofauti wa tabia unadhihirika zaidi baadaye katika maisha yao (Mwa. 27:1-28:5). Esau anapokuja nyumbani akiwa amechoka na mwenye njaa, Yakobo anampikia chakula cha dengu. Kwa Esau, furaha ya haraka ya chakula kinachoonekana cha kimwili “ ‘leo’ ” (Mwa. 25:31) ni muhimu zaidi kuliko baraka za wakati ujao zinazohusiana na haki yake ya uzaliwa wa kwanza (linganisha na Ebr. 12:16, 17). 

“Ahadi zilizotamkwa kwa Ibrahimu na kuthibitishwa kwa mwanawe zilishikiliwa na Isaka na Rebeka kama kusudi kuu la shauku na matumaini yao. Esau na Yakobo walikuwa wanajua kuhusu ahadi hizi. Walifundishwa kuchukulia haki ya uzaliwa kama jambo muhimu sana, kwa sababu halikuwa linajumaisha urithi wa mali ya dunia hii peke yake bali pia lilihusu kuwa na cheo kikuu katika mambo ya kiroho. Mtu ambaye angeipokea angekuwa kuhani wa familia yake, na katika mlolongo wa uzao wake Mkombozi wa ulimwengu angetokea. Kwa upande mwingine, kulikuwepo wajibu uliowekwa juu ya mtu mwenye haki ya uzaliwa. 

Kwa Yakobo, kinyume na ndugu yake, umuhimu wa kiroho wa wakati ujao wa baraka ndicho kipaumbele. Lakini, baadaye, kwa ushawishi wa mama yake (tazama Mwanzo 27), Yakobo kwa wazi na kwa kukusudia anamdanganya baba yake, hata kutumia jina la “ “BWANA Mungu wako’ ” (Mwa. 27:20) katika kufanya udanganyifu wake. Anaufanya udanganyifu huu wa kutisha, ingawa ulikuwa kwa ajili ya jambo alilojua lilikuwa jema. 

Matokea yalikuwa ya kuhuzunisha, kuongeza rusu (tabaka) kamili la mgogoro kwa familia mbayo tayari ina mafarakano. 

`Yakobo alihitaji kitu chema, kitu cha thamani, na kilichokuwa kinapendwa (hasa ikilinganishwa na mtazamo wa ndugu yake). Lakini, alitumia udanganyifu na uongo ili kukipata. Tunawezaje kuepuka kuangukia katika mtego ule ule wa kutenda mabaya ili kwamba “mazuri” yaweze kuja? `