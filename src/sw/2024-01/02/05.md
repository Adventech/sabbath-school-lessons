---
title:  Toka Kufa Moyo Hadi Tumaini
date:  10/01/2024
---

Yumkini sote tumekabiliana na nyakati ambazo kuwepo kwa Mungu kulionekana kuwa mbali sana nasi. Nani, nyakati fulani, hajafikiria: Hili lingewezaje kutokea? 

Watunga-zaburi. wanadamu kama sisi wengine, kwa hakika walikabiliwa na mambo ya kufanana. Ingawa, ndiyo, nyakati fulani dhambi zetu zinatuletea majaribu, nyakati zingine yanaonekana kuwa yasiyo haki, na tunahisi kana kwamba hatukustahili yale tunayokabiliana nayo sasa. Tena, ni nani ambaye hajawahi kuwa katika hali hiyo? 

`Soma Zaburi 13. Ni hali gani kuu mbili unaweza kutofautisha katika zaburi hii? Unafikiri ni uamuzi gani ulioleta mabadiliko makubwa katika mtazamo wa jumla wa mtunga-zaburi huyu?`

“Ee Bwana, hata lini utanisahau, hata milele? Hata lini utanificha uso wako?” (Zab. 13:1). Tena, ni nani asiyeweza kujihusisha na hisia hizi, kwa kadri zinavyoweza kuwa mbaya? (_Je, Mungu anaweza kumsahau ye yote kati yetu?_) 

Kwa hiyo, Zaburi ya 13 inaelekeza katika njia ya kuepuka kosa lingine la kawaida—kujitazama sisi wenyewe na matatizo yetu tunapoomba. Zaburi hii inaweza kubadilisha maombi yetu kwa kutuongoza kuthibitisha upya asili ya uaminifu na isiyobadilika ya namna Mungu anavyoshughulika na watu Wake. 

Hakika, ingawa zaburi inaanza na maombolezo na malalamiko, haiishii hapo. Na hilo ndilo jambo muhimu. 

Zaburi inatuongoza kuchagua kimakusudi kutumaini uweza wa Mungu wa ukombozi (Zab. 13:5), ili mahali pa hofu na wasiwasi wetu (Zab. 13:1-4) hatua kwa hatua pachukuliwe na wokovu wa Mungu, na tunaanza kupata mabadiliko kutoka katika maombolezo hadi kusifu, kutoka kufa moyo hadi tumaini (Zab. 13:5, 6). 

Hata hivyo, urudiaji tu wa maneno ya Zaburi kwa ufahamu mdogo tu wa maana yake hautaleta mabadiliko halisi yanayokusudiwa kwa matumizi yake. Tunapoomba kwa Zaburi. tunapaswa kumtafuta Roho Mtakatifu atuwezeshe kutenda kwa namna inavyotakiwa na zaburi. Zaburi ni Neno la Mungu ambalo kwalo tabia na matendo ya waumini vinabadilishwa, sio tu kufahamishwa. Kwa neema ya ungu, ahadi za Zaburi zinadhihirishwa katika maisha ya waumini. Hili linamaanisha kwamba tunaruhusu Neno la Mungu lituelekeze kulingana na mapenzi ya Mungu na kutuunganisha na Kristo, aliyedhihirisha mapenzi ya Mungu kikamilifu na, akiwa Mwana wa Mungu aliyefanyika mwili, aliomba pia kwa Zaburi. 

`Majaribu yako yanawezaje kukuvuta karibu zaidi na Mungu? Kwa nini, usipokuwa mwangalifu, yanaweza kukusukuma mbali Naye?`