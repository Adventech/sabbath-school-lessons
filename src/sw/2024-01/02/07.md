---
title:  Jifunze zaidi
date:  12/01/2024
---

Soma Zaburi 42:8 na Ellen G. White, “Poetry and Son (Ushairi na Wimbo),” uk. 159-168, katika Education (Elimus Sala na wimbo vinahusianaje kulingana na maandiko haya yaliyovuviwa? 

Ellen G. White anaelezea Zaburi ya Daudi ya toba (_kwa mfano, Zaburi 51_) kama lugha ya nafsi yake na maombi ambayo yanaonesha namna ya huzuni ya kweli kwa ajili ya dhambi (_tazama Steps to Christ, uk. 24, 25_). Anawahimiza waumini kukariri maandiko kutoka katika Zaburi kama njia ya kukuza hisia ya kuwepo kwa Mungu katika maisha yao na kukazia desturi ya Yesu ya kuinua sauti yake kwa Zaburi alipokutana na majaribu na hofu ilemeayo. Pia anasema: “Ni mara ngapi kwa maneno ya wimbo mtakatifu zinafunguliwa katika nafsi chemchemi za toba na imani, za tumaini na upendo na furaha! ... Hakika, nyimbo nyingi ni sala.” _— Education, uk. 162-168. _

Tunapoomba na kuimba kwa Zaburi. tunachukua ustahimilivu, ujasiri, ushujaa, na tumaini la watunga zaburi. Zinatutia shime kuendelea na safari yetu ya kiroho na kutufariji kwamba hatuko peke yetu. Watu wengine, kama sisi, wamepitia nyakati za giza na bado wakashinda kwa neema ya Mungu. Wakati uo huo, Zaburi zinatufunulia kuona uombezi wa Kristo wa bidii kwa niaba yetu, kama anavyoishi daima ili kutuombea (Ebr. 7:25). 

Kuhusisha zaburi katika maombi na ibada kunaifanya jumuiya ya waaminio kufahamu kiwango kamili cha uzoefu wa mwanadamu na kuwafundisha waabudu kushiriki katika vipengele mbalimbali vya uzoefu huo katika ibada. Zaburi ni maombi na nyimbo za kiungu na kibinadamu. Kwa sababu hiyo, kujumuisha Zaburi mara kwa mara katika ibada kunaleta jumuiya ya waaminio kwenye kiini cha mapenzi ya Mungu na neema yenye nguvu iponyayo.

**Masawali ya Kujadili**

`1. Kwa nini sala huria, isiyoongozwa si njia pekee ya kusali? Maisha yetu ya maombi yanawezaje kufaidika na Zaburi. maombi ya kibiblia?`

`2. Zaburi zinawezaje kutajirisha uzoefu wetu wa maombi ya jumuiya? Jadili baadhi ya njia za kivitendo ambazo kanisa lako mahalia linaweza kuendeleza matumizi ya Zaburi katika ibada zake.`

`3. Zaburi zinafunua nini kuhusu utata wa safari ya imani ya mwanadamu na uweza wa neema ya Mungu iponyayo?`