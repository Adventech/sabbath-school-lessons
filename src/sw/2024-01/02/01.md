---
title:  Tufundishe Sisi Kusali
date:  06/01/2024
---

### Somo la Juma Hili
Zab. 105:5, Kol. 3:16, Yak. 5:13, Zaburi 44, Zaburi 22, Zaburi 13, Zab. 60:1-5. 

> <p>Fungu la Kukariri</p>
> “Ikawa alipokuwa mahali fulani akiomba, alipokwisha, mmoja katika wanafunzi wake alimwambia, Bwana, tufundishe sisi kusali, kama vile Yohana alivyowafundisha wanafunzi wake.” (#Luka 11:1#).

Imani kwamba sala ya papo hapo tu, isiyojifunzwa (isiyofanyiwa mazoezi) ndiyo sala ya kweli inaonekana kuenea miongoni mwa baadhi ya Wakristo. Hata hivyo, Wanafunzi wa Yesu walinufaika sana walipomwomba Yesu awafundishe kusali. Mungu aliweka kitabu cha sala, Zaburi. katikati ya Biblia, si kutuonesha tu jinsi watu wa Mungu wa nyakati za kale walivyoomba lakini pia kutufundisha jinsi tunavyoweza kuomba leo. 

Tangu zama za Kale, Zaburi zimeelekeza maombi ya watu wa Mungu, yakiwemo maombi ya Yesu (1 Nya. 16:7, 9; Neh. 12:8; Mt. 27:46; Efe. 5:19). Juma hili tutaangalia jukumu/nafasi ya Zaburi katika kuwasaidia watu wa Mungu kupita Katika safari yao ya maisha na kukua katika uhusiano na Mungu. Tunapaswa kukumbuka kwamba Zaburi ni maombi na, kwa hiyo, ni za thamani sana, si tu kwa sababu ya umaizi wake wa kiteolojia bali pia kwa njia ambazo zinaweza Kuboresha na kubadilisha maombi yetu binafsi na ya jumuia. 

Kuomba kupitia Zaburi kumewasaidia waumini wengi kuanzisha na kudumisha maisha ya maombi ya kila siku na toshelevu. 

Juma hili tutaendelea kuzitazama Zaburi. hasa katika muktadha wa nyakati ambazo mambo hayaendi vizuri kwetu. 

_Jifunze somo la juma hili kwa maandalizi ya Sabato ya Januari 13_