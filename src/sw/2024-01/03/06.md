---
title:  Shuhuda Zako ni Amini Sana
date:  18/01/2024
---

`Soma Zaburi 19:7; Zaburi 93:5; Zaburi 119:165; Zaburi 1:2, 6, Zaburi 18:30; na Zaburi 25:10 . Ni mlolongo gani unaofanana unapatikana katika zote?`

Mamlaka ya juu kabisa ya Bwana ulimwenguni kama Muumbaji mwenye enzi kuu, Mfalme, na Hakimu ina athari za kiteolojia kutokana na kutumainiwa kwa shuhuda Zake. Shuhuda (_Kiebrania ‘edut, “agizo,” “sheria”_) zinarejelea kundi la sheria na maagizo ambavyo kwavyo Bwana anatawala maisha ya kidini na kijamii ya watu Wake (Kut. 32:15). Ni “amini sana” (Zab. 93: 5), zikiakisi uthabiti na kudumu kwa kiti cha enzi cha Mungu na ulimwengu ambao Mungu aliumba na kutegemeza (Zab. 93: 1, 2). Neno la Kiebrania linalotafsiriwa kama “amini”’ (_neno la Kiingereza amen linatokana na neno hili_) linatoa wazo la kutumainika, uaminifu, na uthabiti (2 Sam. 7:16, 1 Nya. 17:23). Sheria za Mungu hazibadiliki na haziwezi kuharibiwa. 

Mungu anakula kiapo cha uadilifu wa ahadi na amri Zake. Uaminifu wa Mungu unathibitisha kikamilifu katika kuhakikisha sifa isiyobadilika ya utawala Wake na wenye kuhitaji kabisa katika kutaka mwitikio wa watu wa uaminifu na utii kwa Mungu. 

Wakati uo huo, ukosefu wa haki duniani unaelezewa kishairi kama kutikisika kwa msingi wa dunia (Zab. 18:7, Isa. 24:18-21). Sheria ya Mungu inawafundisha watu njia ya maisha ya haki inayoweza kustahimili hukumu ya Mungu. Kwa hiyo, wenye haki, kwa hivyo, hawatatikisika, kwa sababu wamesimikwa kwa uthabiti katika sheria ya Mungu, kunakoleta uthabiti na usalama, na mioyo yao ni thabiti (_neno la Kiebrania kun, pia linamaanisha “kuwa thabiti,” “kuwa salama”_) katika Bwana (Zab. 112: 1, 6, 7). Hakuna kinachosababisha wale wanaoshika sheria ya Mungu kujikwaa (Zab. 119:165), kunakoashiria ulinzi na mwongozo wa Mungu maishani (Zab. 1:2, 3, 6). 

Neno la Mungu linaelezewa kama taa ya miguu ya mtunga-zaburi. na hivyo, linamlinda kutokana na mitego iliyofichwa ya adui (Zab. 119:105, 110). Amani kubwa, inayofurahiwa na wale wanaoipenda sheria ya Mungu (Zab. 119:165), kwa wazi haitokani na kutokuwepo kabisa kwa majaribu (Zab. 119:161). Badala yake inatokana na kukaa katika kuwepo kwa Mungu na kuwa na uhusiano mzuri Naye.

`Ni njia zipi za kivitendo ambazo kushika sheria na kanuni na shuhuda za Mungu vimekusaidia katika maisha yako? Kwa upande mwingine, umepatwa na nini kwa kuvikiuka?`