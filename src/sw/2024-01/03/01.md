---
title:  Bwana Ametamalaki
date:  13/01/2024
---

### Somo la Juma Hili
Zaburi 8; Zaburi 100; Zaburi 97; Zaburi 75; Zab. 105:7-10; Gal. 3:26-29; Zab. 25:10. 

> <p>Fungu la Kukariri</p>
> “Bwana ametamalaki, amejivika adhama, wana amejivika, na kujikaza nguvu. Naam, ulimwengu umethibitika usitikisike” (#Zaburi 93:1#). 

Zaburi zinathibitisha kwa uthabiti imani ya msingi katika enzi kuu ya Mungu. Bwana aliumba na anategemeza kila kitu alichokiumba. Yeye ndiye Mfalme mkuu juu ya ulimwengu wote, na anautawala ulimwengu kwa haki na uadilifu. Sheria na amri zake ni nzuri na zinawapatia uzima wale wazishikao. Bwana ni Hakimu mwenye haki ambaye anahakikisha kwamba ulimwengu unadumu katika utaratibu mzuri, na anafanya hivyo kwa kuwapa thawabu wenye haki na kuwaadhibu waovu, lakini kwa wakati wake, sio wetu.

Agano la Mungu na Israeli lina jukumu maalum katika kuulinda ulimwengu kwa sababu linatangaza wokovu wa Bwana. Bwana aliiasili Israeli kama mali yake ya thamani, na kuifanya Israeli, kati ya mataifa yote kuwa watu Wake. Bwana ni mwaminifu kwa agano Lake na anaendelea kulitunza kundi Lake licha ya kutokuwa kwao waaminifu na, nyakati fulani, uasi wa wazi. 

Kwa hiyo utawala wa enzi kuu wa Bwana unaufanya ulimwengu kuwa imara kabisa na salama. Watunga-zaburi wanataka msomaji aelewe ukweli huu wa msingi. Wakiwa na mtazamo huu wa ulimwengu kama mnara wao wa taa, watunga-zaburi wanatafuta kuneemeka na kumtumikia Mungu kwa kujitoa kikamilifu. 

_Jifunze somo la juma hili kwa maandalizi ya Sabato ya Januari 20_