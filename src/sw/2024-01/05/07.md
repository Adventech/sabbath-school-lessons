---
title:  Jifunze zaidi
date:  02/02/2024
---

Soma Zaburi 56; Ellen G. White, “Rejoicing in the Lord (Kufurahi Katika Bwana),” uk. 115-126, katika Steps to Christ. Kama watunga-zaburi. watu wa Mungu wa nyakati zote hujiuliza kila mara jinsi ya kuimba nyimbo za Bwana katika “nchi ya ugeni.” Imani yetu katika utawala mkuu wa Bwana inakuwa katika changamoto, nyakati fulani kali, na tunaweza kutafakari kama Mungu anatawala au kweli ni mwenye nguvu na mwema kama Maandiko yanavyosema. 

Imani ya kibiblia mara nyingi inadokeza kutokuwa na hakika na mashaka kama vile kujiamini na dai thabiti. Wakati mwingine kutokuwa na uhakika na mashaka, hasa wakati wa kukabiliwa na uovu na kuonekana kutokuwepo kwa Mungu, kunaweza kuwa karibu kutovumilika. Hata hivyo, kutokuwa na uhakika hakupaswi kuhusiana na Mungu, tabia Yake ya upendo na haki na kutumainika. Watunga-zaburi wanaweza wasiwe na uhakika kuhusu siku zijazo, lakini mara nyingi wanatumainia upendo na uaminifu wa Mungu visivyoshindwa (Zab. 36:5-10; Zab. 89:2, 8). 

Vivyo hivyo, tunapaswa kufuata mfano huo huo. “Kusanya nguvu zako zote kutazama juu, sio chini katika shida zako; ndipo hautazimia njiani. Si mbali utamwona Yesu nyuma ya wingu, akiunyosha mkono Wake kukusaidia; na unachotakiwa kufanya ni kumpa mkono wako kwa imani rahisi na kumruhusu akuongoze. Kadri unavyokuwa mwenye kutumaini, kwa njia ya imani katika Yesu, utakuwa mwenye tumaini.” _— Ellen G. ite, Testimonies for the Church, vol. 5, uk. 578, 579. _

Nyakati Mungu “anapouficha uso Wake” usipuuze nguvu ya maombi. Kinyume chake, matukio haya yanawafanya watunga-zaburi kujichunguza wenyewe, kukumbuka matendo ya Mungu ya kuokoa ya wakati uliopita, na kumtafuta Mungu kwa ungamo na maombi ya unyenyekevu (Zab. 77:10-12, Zab. 89:46-52). “Imani inakuwa na nguvu kwa kupambana na mashaka na mivuto pinzani. Uzoefu unaopatikana katika majaribu haya ni wa thamani zaidi kuliko vito vya gharama kubwa zaidi.” _— Ellen G. White, Testimonies for the Church, vol. 3, uk. 555. _

**Masawali ya Kujadili**

`1.Watunga-zaburi walipitia fadhaa gani walipokabiliwa na uovu? Ni fadhaa gani kama hizo umekabiliana nazo, na umeshughulikaje nazo? Unadumishaje imani yako katika nyakati hizi?`

`2. Ni wapi tunapaswa kutafuta majibu wakati imani yetu kwa Mungu inapopimwa kwa majaribu au na watu ambao mateso yao wenyewe yanawafanya kuwa na shaka juu ya wema na uweza wa Mungu?`

`3. Je, unajibuje swali la kawaida kuhusu uovu katika ulimwengu ulioumbwa na kutegemezwa na Mungu wa upendo mwenye uweza wote? Wazo la pambano kuu linasaidiaje kujibu, angalau kwa kiasi fulani, changamoto hii?`