---
title:  Asubuhi Huwa Furaha
date:  28/03/2024
---

`Soma Zaburi 5:3, Zaburi 30:5, Zaburi 49:14, Zaburi 59:16, Zaburi 92:2, Zaburi 119:147, 2 Petro 1:19, na Ufunuo 22:16. Ni wakati gani wa siku unaelezewa kwa njia ya mfano kama wakati wa ukombozi wa kiungu na kwa nini?`

Katika Zaburi. asubuhi kwa kawaida ni wakati ambapo ukombozi wa Mungu unatarajiwa. Asubuhi inafunua fadhila za Mungu, zinazokomesha usiku mrefu wa kukata tamaa na taabu (Zab. 130: 5, 6), Katika Zaburi 143, ukombozi wa Mungu utageuza giza la sasa la mauti (Zab. 143:3) kuwa nuru ya asubuhi mpya (Zab. 143:8), na kutoka kuwa shimoni (Zab. 143:7) kwenda kuishi katika “nchi sawa” (Zab. 143:10). 

`Soma Marko 16:1-8. Nini kilitokea asubuhi iliyozungumziwa hapa, na kwa nini hilo ni muhimu sana kwetu?`

Asubuhi ya ufufuo wa Yesu Kristo ilifungua njia kwa ajili ya asubuhi ya milele ya wokovu wa Mungu kwa wote wanaoliamini jina Lake. Wanafunzi wa Yesu walipata nguvu kamili ya ahadi katika Zaburi 30:5 : “Huenda kilio huja kukaa usiku, lakini asubuhi huwa furaha,” walipokutana na Bwana aliyefufuka. Ni kwa fadhila za Mungu tu na upendo usio na masharti kwamba kilio chetu kinabadilishwa kuwa furaha (Zab. 30:5, 7). 

Kama vile nyota ya asubuhi inavyotangaza kuzaliwa kwa siku mpya, ndivyo imani inavyotangaza uhalisi mpya wa uzima wa milele ndani ya watoto wa Mungu (2 Pet. 1:19). Yesu anaitwa nyota ya asubuhi na yenye Kung'aa (Ufu. 22:16), tunayemngoja kwa shauku ili asimamishe ufalme Wake ambao ndani yake hakutakuwa na usiku, uovu, na kifo (Ufu. 21:1-8, 25). Mwishoni, zaidi ya kitu kingine chochote, hiki ndicho tunachokingoja tunapozungumzia kumngoja Bwana. Na, kwa hakika, kusubiri kunastahili. 

“Kwenye kaburi lililokuwa wazi la Yusufu, Kristo alikuwa ametangaza kwa ushindi kwamba, ‘Mimi ndimi huo ufufuo, na uzima.’ Maneno haya yanatamkwa na Mungu peke yake. Viumbe wote walioumbwa wanaishi kwa mapenzi na uweza wa Mungu tu. Wao ni wapokeaji tegemezi wa uhai kutoka kwa Mungu. Kuanzia serafi wa juu kabisa hadi kiumbe wa chini kabisa, wote wanapewa nguvu kutoka kwa Chanzo cha uzima. Ni Yule tu aliye mmoja na Mungu ndiye awezaye kusema kwamba: Na utoa uhai Wangu, na kuutwaa tena. Katika Uungu Wake, Kristo alikuwa na uwezo wa kuvunja vifungo vya mauti.” _— Ellen G. White, Tumaini la Vizazi Vyote, Sehemu ya 2, uk. 397, 398. _

`Kifo, imesemwa, kimegandamana katika seli zetu wakati wa kuzaliwa. Ingawa ni kweli, angalau kwetu viumbe tulioanguka, ufufuo wa Yesu umetuahidi nini kuhusu kifo kuwa cha muda tu? Kwa nini hatupaswi kusahau kamwe jinsi kifo kilivyo cha muda kwetu?`