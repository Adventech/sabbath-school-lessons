---
title:  Umngoje Bwana
date:  23/03/2024
---

### Somo la Juma Hili
Zab. 27:14; Rum. 8:18-25; Zaburi 131; Mat. 18:3; Zaburi 126; Zaburi 92; Mk. 16:1—8; 2 Pet. 1:19. 

> <p>Fungu la Kukariri</p>
> “Umngoje Bwana, uwe hodari, Upige moyo konde, naam, umngoje Bwana” (#Zaburi 27:14#). 

Tumefikia juma la mwisho Katika masomo ya robo hii ya kitabu cha Zaburi. Safari ya kiroho imetupitisha katika uzoefu wa kicho mbele za Muumbaji mkuu, Mfalme, na Jaji; katika furaha ya ukombozi wa kiungu, msamaha, na wokovu; Katika nyakati za kujisalimisha kwa huzuni na maombolezo; na katika ahadi adhimu za kuwepo milele kwa Mungu na kutazamia ibada ya Mungu isiyokoma ya ulimwengu mzima. 

Safari inaendelea, hata hivyo, tunapoishi katika tumaini la kuja kwa Bwana, wakati shauku yetu kwa Mungu itakapotimizwa kabisa. Ikiwa kuna neno la mwisho tunaloweza kuchukua kutoka katika Zaburi. Kumngoja Bwana si kungojea bure bila matumaini wakati ufaao. Badala yake, kumngoja Bwana ni tendo lililojaa tumaini na imani, tumaini na imani vinavyodhihiriwa kwa matendo. 

Kumngoja Bwana kubadilisha jioni zetu zenye huzuni na matarajio ya asubuhi yenye furaha (Zab. 30:5, Zab. 143:8). Kunaimarisha mioyo yetu kwa tumaini jipya na amani. Kunatutia motisha kufanya Kazi wa bidii zaidi, tukileta miganda ya mavuno mengi kutoka katika shamba la Bwana la utume (Zab. 126:6, Mt. 9:36—38). Kumngoja Bwana hakutatutahayarisha kamwe, bali kutatupatia thawabu kwa wingi Kwa sababu Bwana ni mwaminifu kwa ahadi Zake zote (Zab. 37:7-11, 18, 34; Zab. 71:1; Zab. 119:137, 138). 

_Jifunze somo la juma hili kwa maandalizi ya Sabato ya Machi 30._