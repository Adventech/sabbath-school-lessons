---
title:  Jifunze zaidi
date:  05/01/2024
---

Soma Ellen G. White, “Hekalu na Kuwekwa Kwake Wakfu,” Gombo la Kwanza uk. 22-34, katika Manabii na Wafalme; “Faida za Muziki,” uk. 275, katika Ujumbe kwa Vijana.

Kitabu cha Zaburi kina zaburi 150, ambazo zimegawanywa katika vitabu vitano: 

- Kitabu I (Zaburi 1-41), 
- Kitabu cha II (Zaburi 42-72), 
- Kitabu cha III (Zaburi 73-89), 
- Kitabu cha IV (Zaburi 90-106), na 
- Kitabu V (Zaburi 107-150). 

Mgawanyo wa vitabu vitano wa Zaburi ni mapokeo ya awali ya Kiyahudi yanayofanana na mgawanyiko wa vitabu vitano vya Torati. 

Kitabu cha Zaburi kinatoa uthibitisho wa baadhi ya diwani (_mkusanyiko_) za Zaburi ambazo tayari zilikuwepo: diwani za Wakohathi (Zaburi 42-49, 84, 85, 87, 88), diwani za wana wa Asafu (Zaburi 73-83), Nyimbo za Hija (Zaburi. 120-134), na Zaburi za Aleluya (Zaburi 111-118, 146-150). Zaburi 72:20 inashuhudia (diwani) mkusanyiko mdogo wa Zaburi za Daudi. 

Wakati ambapo zaburi nyingi zinahusishwa na wakati wa Mfalme Daudi na utawala wa kifalme wa awali (karne ya kumi K.K.), mkusanyo wa Zaburi uliendelea kukua katika karne zilizofuata: ufalme uliogawanyika, uhamisho, na kipindi cha baada ya uhamisho. Inawezekana kwamba waandishi wa Kiebrania chini ya uongozi wa Ezra waliunganisha diwani ndogo za zaburi zilizokuwepo kuwa kitabu kimoja walipofanya kazi ya kuanzisha huduma za hekalu jipya. 

Ukweli kwamba waandishi waliunganisha Kitabu cha Zaburi hauondoi uvuvio wake wa kiungu. Waandishi, kama watunga-zaburi. walikuwa watumishi wa Mungu waliojitoa, na kazi yao iliongozwa na Mungu (Ezra 7:6, 10 ). Asili ya Uungu na ubinadamu ya Zaburi inafananishwa na muungano wa Kiungu na kibinadamu katika Bwana Yesu aliyefanyika mwili. “Lakini_Biblia, pamoja na ukweli wake wa Kiungu ambao umeelezwa katika lugha za kibinadamu, huonesha muungano wa Kiungu na kibinadamu. Muungano kama huo ulikuwepo katika asili ya Kristo, ambaye alikuwa Mwana wa Mungu na Mwana wa Adamu. Kwa hiyo huu ni ukweli unaoihusu Biblia, na ni ukweli uliomhusu Kristo, kwamba ‘Naye Neno alifanyika mwili, akakaa kwetu.’ ”_—Ellen G. White, Pambano Kuu, uk. 4. _

**Masawali ya Kujadili**

`1. Ina maana gani kwamba Zaburi ni maombi na nyimbo za kiungu na kibinadamu? Wazo hili, ingawa ni gumu kulielewa kikamilifu, linatusaidiaje kuona ukaribu ambao Mungu anautaka na watu Wake? Linafunuaje, kwa njia yake lenyewe, jinsi Mungu alivyo karibu na wanadamu, na kila mmoja wetu?`

`2. Darasani, zungumzia wakati ulipopata kitu fulani Katika Zaburi kinachozungumzia moja kwa moja hali yako mwenyewe. Ulipata faraja na tumaini gani hapo?`