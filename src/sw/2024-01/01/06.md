---
title:  Ulimwengu wa Zaburi
date:  04/01/2024
---

`Soma Zaburi 16:8; Zaburi 44:8; Zaburi 46:1; Zaburi 47:1, 7; Zaburi 57:2. Zaburi 62:8; Zaburi 82:8; na Zaburi 121:7. Mungu ana nafasi gani katika maisha ya mtunga-zaburi?`

Ulimwengu wa Zaburi umejikita kwa Mungu kabisa; unatafuta kuwasilisha, katika maombi na sifa, uzoefu wote wa maisha kwa Mungu. Mungu ndiye Muumba mkuu, Mfalme na Mwamuzi wa dunia yote. Anawapatia watoto Wake vitu vyote. Kwa hiyo, Anapaswa kutumainiwa wakati wote. Hata maadui wa watu wa Mungu wanauliza, “ “Yuko wapi Mungu wako?’ ” wakati watu wa Mungu wanaonekana kushindwa (Zab. 42:10). Kama vile Bwana alivyo Mungu aliyepo daima na asiyeshindwa kamwe wa watu Wake, kwa hiyo watu wa Mungu wanaye Mungu daima mbele yao. Hatimaye, Zaburi zinaleta taswira ya wakati ambapo watu wote na viumbe vyote vitamwabudu Mungu (Zab. 47:1, Zab. 64:9), 

Umuhimu wa Mungu katika maisha unaleta umuhimu wa ibada. Ibada ambayo Zaburi ziliishi ilikuwa tofauti kabisa na ibada kama inavyoeleweka kwa watu wengi leo, Kwa sababu ibada katika utamaduni wa kibiblia ilikuwa kiini cha asili na wazi cha maisha ya jamii nzima. Kwa hiyo, kila jambo lililotokea, lililo jema na baya, katika maisha ya watu wa Mungu bila shaka lilidhihirishwa katika ibada. Mungu anamsikia mtunga-zaburi. popote alipo, na kumjibu kwa wakati wake mkamilifu (Zab. 3:4, Zab. 18:6, Zab. 20:6). 

Mtunga-zaburi anajua kwamba makao ya Mungu ni mbinguni, lakini wakati uo huo, Mungu anakaa katika Sayuni, katika patakatifu kati ya watu wake. Mungu kwa wakati mmoja yuko mbali na karibu, kila mahali, na katika hekalu lake (Zab. 11:4), amefichwa (Zab. 10:1) na kufunuliwa (Zab. 41:12). Katika Zaburi hizi sifa dhahiri za Mungu za kipekee zenye pande mbili zinaletwa pamoja. Watunga-zaburi walielewa kwamba kuwa karibu na kuwa mbali hakuwezi kutenganishwa ndani ya nafsi/asili ya kweli ya Mungu (Zab. 24:7-10). Watunga-zaburi walielewa mabadiliko ya mvutano huu wa kiroho. Utambuzi wao wa wema na uwepo wa Mungu, katikati ya chochote walichokuwa wakipitia, ndiyo unaoimarisha tumaini lao huku wakimngojea Mungu kuingilia kati, kwa hali yoyote na wakati wowote anapochagua kufanya hivyo. 

`Zaburi zinawezaje kutusaidia kuelewa kwamba hatuwezi kumweka Mungu mipaka kwa nyanja fulani za kuwepo kwetu pekee? Zipi zinaweza kuwa sehemu za maisha yako unazotafuta kumweka Bwana mbali?`