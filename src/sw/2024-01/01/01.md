---
title:  Jinsi ya Kusoma Zaburi
date:  30/12/2023
---

### Somo la Juma Hili
1 Nya. 16:7; Neh. 12:8; Zab. 25:1-5; Zab. 33:1-3; Rum. 8:26, 27; Zab. 82:8; Zab. 121:7. 

> <p>Fungu la Kukariri</p>
> “Kisha akawaambia, Hayo ndiyo maneno yangu niliyowaambia nilipokuwa nikali pamoja nanyi, ya kwamba ni lazima yatimizwe yote niliyoandikiwa katika Torati ya Musa, na katika Manabii na Zaburi. Ndipo akawafunulia akili zao wapate kuelewa na Maandiko.” (#Luka 24:44, 45#).

Zaburi kimekuwa kitabu cha maombi na nyimbo kwa wote wawili Wayahudi na Wakristo kwa zama zote. Na ingawa Zaburi kwa sehemu kubwa ni maneno ya watunga-zaburi yaliyoelekezwa kwa Mungu, Zaburi hazikutoka kwa wanadamu wanaopatikana na mauti bali kwa Mungu, ambaye alivuvia mawazo yao. 

Hakika, Bwana aliwavuvia kuandika walichoandika, ndiyo maana, kama ilivyo katika Maandiko yote (2 Pet. 1:21), Mungu katika Zaburi anazungumza nasi kupitia watumishi wake na kwa Roho Wake. Yesu, mitume, na waandishi wa Agano Jipya walidondoa Zaburi na kuzirejelea kama Maandiko (Mk. 12:10; Yn. 10:34, 35; Yn. 13:18). Kwa hakika Zaburi ni Neno la Mungu kama vile vitabu vya Mwanzo na Warumi.

Zaburi zimeandikwa katika ushairi wa Kiebrania na waandishi tofauti tofauti kutoka katika Israeli ya kale, na hivyo Zaburi zinaakisi ulimwengu wao mahususi, hata kama ujumbe wake ni wa ulimwengu wote. Kuzikubali Zaburi kama Neno la Mungu na kuzingatia kwa makini sifa za kishairi za Zaburi. pamoja na miktadha yao ya kihistoria, kiteolojia, na kiliturujia, ni muhimu kwa ajili ya kuelewa ujumbe wake, ambao unavuka maelfu ya miaka hadi kufikia wakati wetu leo. 

_Jifunze somo la juma hili kwa maandalizi ya Sabato ya Januari 6._

