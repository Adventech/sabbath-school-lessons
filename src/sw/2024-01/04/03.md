---
title:  Uhakika wa Utunzaji wa Mungu
date:  22/01/2024
---

`Soma Zaburi 40:1-3, Zaburi 50:15, Zaburi 55:22, na Zaburi 121. Mungu anahusikaje katika mambo yetu ya kila siku?`

Bwana anajifunua katika Maandiko kama Mungu aliye hai anayetenda kwa niaba ya wale wamwitao. 

Kwa mtunga-zaburi. “nimemweka BWANA mbele yangu daima” (Zab. 16:8). Kwa hiyo, anamtumaini Mungu na kumwita (Zab. 7:1, Zab. 9:10). Bwana atamsikia hata wakati analia kutoka “vilindini” (Zab. 130: 1, 2), ikielezea kwamba hakuna hali ya maisha inayoushinda utawala wa enzi wa Mungu. Hivyo, kilio cha mtunga-zaburi. haidhuru ni cha haraka kiasi gani, kamwe hakikosi tumaini. 

Wakati huo huo, Zaburi ya 121 inaadhimisha uweza wa Muumbaji katika maisha ya mtu mwaminifu. Uweza huu unajumuisha: 

1. “Hatauacha mguu wako usogezwe” (Zab. 121:3). Taswira ya “mguu” mara nyingi inaelezea safari ya maisha ya mtu (Zab. 66:9, Zab. 119:105, Mit. 3:23). Neno la Kiebrania la “sogeza” linaelezea usalama ambao Mungu anautoa kwa ulimwengu (Zab. 93:1) na kwa Sayuni (Zab. 125:1). 
2. Mfano wa Bwana kama Mlinzi wa Israeli asiyesinzia wala kulala inakazia kuwa na hadhari daima kwa Bwana na utayari wa kutenda kwa niaba ya watoto Wake (Zab. 121:3, 4). 
3. Bwana ndiye “uvuli wako” (Zab. 121:5, 6) inakumbusha nguzo ya wingu wakati wa Kutoka (Kut. 13:21, 22). Vile vile, Bwana anatoa hifadhi ya kimwili na ya kiroho kwa watu Wake. 
4. Mungu yuko mkono wao wa kuume (Zab. 121:5). Mkono wa kuume kwa kawaida unadhihirisha mkono wa mtu wenye nguvu zaidi, mkono wa kutenda (Zab. 74:11, Zab. 89:13). Hapa unaelezea ukaribu na fadhila za Mungu (Zab. 16:8, Zab. 109:31, Zab. 110:5). 
5. Ulinzi wa Mungu kwa watu Wake unathibitishwa waziwazi katika Zaburi 121:6-8. Mungu atawalinda watoto Wake na mabaya yote. “Jua” wala “mwezi” havitawapiga. Mungu atawalinda ‘watokapo’ na ‘waingiapo’ . Vielelezo hivi vya kishairi vinasisitiza utunzaji wa Mungu mpana na Jambo la msingi zaidi? Mtunga-zaburi aliutumaini utunzaji wa Mungu wenye upendo. Sisi, bila shaka, tunapaswa kufanya vivyo hivyo. 

`Zipi ni baadhi ya njia za kivitendo ambazo unaweza kupata uzoefu bora wa uhalisi wa utunzaji wa Mungu? Unawezaje kushirikiana vyema na Mungu ili kumwezesha Yeye kufanya kazi ndani yako na kwa ajili yako?`