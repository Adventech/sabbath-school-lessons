---
title:  Bwana Anasikia na Kuponya
date:  20/01/2024
---

### Somo la Juma Hili
Zab. 139:1-18; Zaburi 121; Zab. 17:8; Mat. 23:37; 1 Kor. 10:1-4; Ebr. 4:15, 16. 

> <p>Fungu la Kukariri</p>
> “Walilia, naye Bwana akasikia, Akawaponya na taabu zao zote” (#Zaburi 34:17#).

Tena na tena, Zaburi zinakazia ukweli Kwamba Bwana Mwenye Mamlaka yote, aliyeumba na kutegemeza ulimwengu, pia anajidhihirisha kama Mungu wa binafsi anayeanzisha na kuendeleza uhusiano na watu Wake. 

Mungu yuko karibu na watu Wake na viumbe vyake, mbinguni na duniani (Zab. 73:23, 25). Ingawa “ameweka kiti chake cha enzi mbinguni” (Zab. 103:19) na “kupanda juu ya mawingu” (Zab. 68:4), Yeye pia “yu karibu na wote wamwitao, wote wamwitao kwa uaminifu” (Zab. 145:18). Zaburi kwa uthabiti zinaunga mkono ukweli kwamba Bwana ndiye Mungu aliye hai, ambaye anatenda kwa niaba ya wale wamwitao (Zab. 55:16—22). Zaburi zina maana kwa usahihi kabisa kwa sababu zinachochewa na, na zinaelekezwa kwa, Mungu aliye hai, asikiaye na kujibu maombi. 

Tunapaswa kukumbuka kwamba mwitikio unaofaa kwa ukaribu wa Bwana unajumuisha maisha ya imani Katika Yeye, na ya utii kwa amri Zake. Hakuna chochote isipokuwa imani hii na utii kitakachokubalika kwake, kama historia ya Israeli ilivyodhihirisha mara nyingi. 

_Jifunze somo la juma hili kwa maandalizi ya Sabato ya Januari 27._