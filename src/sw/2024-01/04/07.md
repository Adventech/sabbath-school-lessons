---
title:  Jifunze zaidi
date:  26/01/2024
---

Soma Ellen G. White, “Usiku wa Kupigana Mweleka,” uk. 198-206, katika Wazee na Manabii. Tunaweza kujifunza nini kutokana na uzoefu wa Yakobo kuhusu nguvu ya maombi yasiyokoma na kumtumaini Mungu kikamilifu? 

Zaburi zinaimarisha imani yetu kwa Mungu, ambaye ndiye Kimbilio lisiloshindwa kamwe kwa wale wanaokabidhi maisha yao mikononi mwake hodari. “Mungu atafanya makubwa kwa ajili ya wale wanaomtumainia. Sababu inayofanya watu Wake bayana kutokuwa na nguvu kubwa zaidi ni kwamba wanatumainia mno hekima zao wenyewe, na hawampi Bwana fursa ya kudhihirisha uweza Wake kwa niaba yao. Atawasaidia watoto Wake wanaoamini katika kila dharura iwapo wataweka imani yao yote Kwake na kumtii kwa uaminifu.”_ — Ellen G. White, Wazee na Manabii, Sehemu ya 2, uk. 134. _

Hata hivyo, baadhi ya Zaburi zinaweza kuleta changamoto kubwa wakati kile zinachoahidi, na hali yetu ya sasa, havifanani. Nyakati kama hizi, tunapaswa tu kujifunza kuutumaini wema wa Mungu, uliofunuliwa kwa nguvu zaidi msalabani. 

Pia, nyakati fulani Zaburi fulani zinaweza kutumiwa kukuza matumaini ya uongo. Jibu la Yesu kwa matumizi potovu ya Shetani ya Zaburi 91:11, 12 linaonesha kwamba kumtumaini Mungu hakupaswi kufananishwa na kumjaribu Mungu (Mt. 4:5-7) au kumwomba Mungu kwa kiburi afanye jambo lililo kinyume na mapenzi Yake. 

“Ushindi mkubwa zaidi kwa kanisa la Kristo au kwa Mkristo mmoja mmoja siyo ule unaopatikana kutokana na talanta au elimu, kwa mali au fadhila ya watu. Ni ushindi ule unaopatikana katika chumba cha mazungumzo na Mungu, wakati ambapo imani ya dhati, yenye kuteseka inashikilia mkono ule wenye uweza mkuu.” _— Ellen G. White, Wazee na Manabti, Sehemu ya 1, uk. 206. _

**Masawali ya Kujadili**

`1. Darasani, jadili jibu la swali la mwisho katika somo la Jumanne kuhusu kumwamini Mungu katikati ya taabu na wakati mambo yanapoharibika sana. Mtu anaelewaje mambo haya na jinsi yanavyoweza kuwatokea watu, hata pamoja na ahadi zote za kushangaza katika Zaburi kuhusu ulinzi wa Mungu? Fikiria jambo hili pia: Je, mtunga-zaburi. aliyeandika juu ya ahadi hizo za kushangaza, hakupatwa na shida au kujua watu waaminifu waliopatwa na shida, pia?`

`2. Tunawezaje kukuza imani kamilifu kwa Mungu katika hali zote (kwa mfano, Zab. 91:14; Zab. 143:8, 10; Zab. 145:18-20)? Ni nini kinachoweza kutufanya tupoteze imani hii? Kwa nini kumtumaini Mungu katika nyakati nzuri ni muhimu kwa ajili ya kujifunza kumtumaini katika nyakati mbaya, vilevile?`