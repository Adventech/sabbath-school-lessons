---
title:  Nitasimama
date:  03/02/2024
---

### Somo la Juma Hili
Zab. 18:3-18, Zab. 41:1-3, Kum. 15:7-11, Zaburi 82, Zab. 96:6-10, Zab. 99:1-4, Rum. 8:34.

> <p>Fungu la Kukariri</p>
> “Kwa ajili ya kuonewa kwao wanyonge, Kwa ajili ya kuugua kwao wahitaji, Sasa nitasimama, asema Bwana, Nitamweka salama yeye wanayemfyonya” (#Zaburi 12:5#). 

Zama zetu sio zama pekee ambazo uovu, dhuluma, na ukandamizaji vinaendelea_ vikali. Watunga-zaburi waliishi wakati kama huo, vile vile. Na hivyo, chochote kingine zilicho, Zaburi pia ni malalamiko ya Mungu dhidi ya ukatili na ukandamizaji ulimwenguni, katika ulimwengu wetu, na ule wa watunga-zaburi. pia. 

Ndiyo, Bwana ni mstahimilivu na anaizuia ghadhabu Yake kwa uvumilivu Wake mkubwa, hataki mtu ye yote apotee bali atubu na kubadili njia zake (2 Pet. 3:9-15). Na ingawa wakati wa Mungu ufaao wa kuingilia kati kwake daima haufanani na matarajio ya wanadamu, siku ya hukumu ya Mungu inakuja (Zab. 96:13, Zab. 98:9). Tunahitaji tu kumtumaini Yeye, na ahadi Zake, hata siku hiyo itakapofika. 

Ni Muumbaji pekee, ambaye kiti chake cha enzi kimejengwa juu ya maadili na haki (Zab. 89:14, Zab. 97:2), awezaye kutoa hukumu Yake kuu, utulivu na ustawi kwa ulimwengu. Nyanja mbili za hukumu ya Mungu ni pamoja na ukombozi wa waliokandamizwa na kuangamizwa kwa waovu (Zab. 7:6-17). Hili ndilo tuliloahidiwa, na hili ndilo, kwa kweli, siku moja litakuja—lakini kwa wakati wa Mungu, si wetu, jambo ambalo mtunga-zaburi analikazia. 

_Jifunze somo la juma hili kwa maandalizi ya Sabato ya Februari 10_