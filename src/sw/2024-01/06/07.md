---
title:  Jifunze zaidi
date:  09/02/2024
---

Soma Ellen G. White, “The Beatitudes,” uk. 6-13, 29-35, in Thoughts From the Mount of Blessing. 

Zaburi ni malalamiko dhidi ya binadamu kutojali udhalimu; zaburi ni kukataa kukubali uovu. Zinachochewa, si kwa shauku ya kulipiza kisasi bali na bidii ya kulitukuza jina la Mungu. Kwa hiyo, inafaa kwa wenye haki kufurahi watakapoona kisasi cha Mungu juu ya uovu, kwa sababu kwa njia hii jina la Mungu na haki yake vinarejeshwa duniani (Zab. 58:10, 11). Zaburi zinawataka watu kupaza sauti zao dhidi ya uovu na kutafuta kuja kwa ufalme wa Mungu katika utimilifu wake. Katika Zaburi. tunapewa uhakikisho wa faraja ya kiungu na ukombozi. Bwana atasimama! 

“ ‘Watu watakapowashutumu na kuwaudhi,’ Yesu alisema, ‘furahini, na kushangilia.’ Naye akawaelekeza wasikilizaji wake kwa manabii walionena kwa jina la Bwana, wawe ‘mfano wa kustahimili mabaya, na wa uvumilivu.’ Yakobo 5:10. Abeli, Mkristo wa kwanza kabisa wa watoto wa Adamu, alikufa kama mfiadini. Henoko alikwenda pamoja na Mungu, na ulimwengu haukumjua. Nuhu alidhihakiwa kama mshupavu wa mambo bila akili na mvumishaji wa mambo ya kutisha. ‘Wengine walijaribiwa kwa dhihaka na mapigo makali, naam, kwa mafungo na kwa kutiwa gerezani.’ ‘Lakini wengine waliumizwa vibaya hata kuuawa, wasikubali ukombozi; ili wapate ufufuo ulio bora.’ Waebrania 11:36, 35.” _—Ellen G. White, Thoughts From the Mount of Blessing, uk. 33. _

**Masawali ya Kujadili**

`1. Kwa sababu matokeo yenye uchungu ya uovu uliomo ulimwenguni yanaweza kumfanya mtu ajiulize kama kweli Bwana anatawala, tunawezaje kukuza imani isiyotikisika ambayo itasimama imara hata chini ya majaribu? Yaani, tunapaswa kuzingatia nini ili kudumisha imani yetu katika upendo na wema na uweza wa Mungu? Msalaba unapaswa kutuambia nini kumhusu Mungu na tabia Yake?`

`2. Kwa nini ni muhimu kutotegemea njia za kibinadamu (viongozi, taasisi, na harakati za kijamii) kama hekima kuu na suluhisho la haki ulimwenguni bali kutegemea kabisa Neno la Mungu na hukumu pekee?`

`3. Kuna maana gani ya kivitendo ya ukweli kwamba patakatifu ni mahali pa hukumu ya kiungu?`

`4. Tunawezaje kuelewa lugha kali ya baadhi ya Zaburi? Lugha hiyo inatusaidiaje kuhusiana na utu/wema wa wale walioziandika?`