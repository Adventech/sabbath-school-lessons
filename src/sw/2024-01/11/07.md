---
title:  Jifunze zaidi
date:  15/03/2024
---

Tafakari ujumbe wa Isaya 40 na Isaya 51:1-16. 

Nyimbo za Sayuni zinatoa ahadi thabiti ya kuikumbuka Sayuni na tumaini lililo hai katika utawala wa enzi kuu ya Mungu linaloliwakilisha. Wakati baraka nyingi za patakatifu pa Mungu zinapatikana katika maisha haya, tumaini la utimilifu wa maisha na furaha katika Sayuni bado viko katika siku zijazo. Wengi wa watoto wa Mungu wanatamani Sayuni ya mbinguni kwa machozi (Zab. 137:1). Kukumbuka Sayuni hakumaanishi tu wazo la mara moja, bali kukumbuka/kuzingatia kwa kudhamiria na uamuzi wa kuishi kulingana na kumbukumbu hiyo hai (Kut. 13:3, Kut. 20:8). 

Kwa hiyo, kuimba nyimbo za Sayuni kunabeba azimio lenye shauku ya kulidumisha tumaini katika urejeshaji wa ufalme wa Mungu katika nchi mpya (Ufu. 21:1-5). “Hapo, akili zisizokuwa na hali ya kufa zitatafakari kwa furaha isiyo na kikomo maajabu ya uwezo wa uumbaji, siri za upendo wa ukombozi. Hakutakuwa na adui katili wa kumjaribu mtu kumsahau Mungu. Kila uwezo utakuzwa, kila talanta itaongezwa. Matakwa ya kupata maarifa hayatachosha akili wala kudhoofisha uwezo. Pale shughuli muhimu kubwa zitaendelezwa, vilele vya juu vya matarajio vitafikiwa, matamanio ya juu kabisa yatapatikana; na bado kutatokea vilele vipya vya kupanda na kupita, maajabu mapya ya kufurahia, na ukweli mpya wa kujifunza, malengo mapya ya kuhitaji nguvu za akili na roho na mwili.” _—Ellen G. White, ambano Kuu, uk. 516, 517 _

Ahadi ya kutosahau Sayuni ni ahadi ya wazi ya mahujaji wa Bwana, kwamba kamwe hawataukubali ulimwengu huu kama nchi yao bali wanangojea mbingu mpya na nchi mpya. 

Kwa hiyo, Zaburi za Sayuni zinaweza kuimbwa na waumini wa vizazi vyote wanaotamani kuishi katika Yerusalemu Mpya (Ufu. 3:12). Nyimbo za Sayuni zinatutia shime kutazamia ulimwengu ujao kwa tumaini, lakini pia zinatutaka kuwa mawakala wa neema ya Mungu katika ulimwengu huu wa sasa.

**Masawali ya Kujadili**

`1. Tunachukuaje kanuni za kiroho na za kiteolojia ambazo zilizowalenga watu wa Mungu katika Sayuni, mahalihalisi katika Yerusalemu, na kuzitumia kwa kanisa na utume wake kwa ulimwengu?`

`2. Waumini wanawezaje kukaa katika patakatifu pa Mungu leo? (Yn. 1:14-18, Ebr. 12:22-24).`

`3. Sayuni itakuwaje mji wa mataifa yote kama ilivyotabiriwa katika Zaburi ya 87? (Rum. 5:10, Efe. 2:11-16, Kol. 1:19-23 ).`

`4. Unamjibuje mtu anayeelekeza katika uhalisi wa waovu kufanikiwa katika ulimwengu huu huku watu wengi “wema” wakiteseka? Unasema nini? Kwa nini ni muhimu kukiri kwamba hatuna majibu kamili kwa kila kitu hapa sasa?`