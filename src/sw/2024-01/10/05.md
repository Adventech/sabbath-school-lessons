---
title:  Mfano wa Mzabibu wa Bwana
date:  06/03/2024
---

`Soma Zaburi ya 80. Watu wa Mungu wanaelezewaje katika zaburi hii, na ni tumaini gani kuu wanaliombea?`

Israeli inaelezewa kama shamba la mizabibu ambalo Mungu aliling’oa kutoka Misri, nchi ya ukandamizaji, na kusafirishwa hadi Nchi ya Ahadi yenye vitu tele. Mfano wa shamba la mizabibu unawasilisha uchaguzi wa Mungu wa Israeli na utunzaji Wake wa kimajaliwa (soma pia Mwa. 49:11, 12, 22; Kum. 7:7-11). 

Hata hivyo, katika Zaburi 80, shamba la mizabibu la Mungu liko chini ya ghadhabu Yake (Zab. 80:12). Manabii wanatangaza kuharibiwa kwa shamba la mizabibu kama ishara ya hukumu ya Mungu kwa sababu mzabibu umegeuka kuwa mbaya (Isa. 5:1-7, Yer. 2:21). 

Hata hivyo, Zaburi ya 80 haitafakari sababu za hukumu ya Mungu. Kwa kuzingatia kina cha neema ya Mungu, mtunga-zaburi anatatanishwa kwamba Mungu anaweza kuzuia kuwepo Kwake toka kwa watu Wake kwa muda mrefu kama huo. Mvutano kati ya ghadhabu ya Mungu na hukumu, kwa upande mmoja, na neema ya Mungu na msamaha, kwa upande mwingine, unasababisha mtunga-zaburi kuogopa kwamba Ghadhabu ya Mungu inaweza kushinda na kuwaangamiza watu kabisa (Zab. 80:16). 

`Soma Hesabu 6:22-27. Je, baraka hii inatumiwaje na Zaburi 80?`

Kiitikio cha zaburi kinaibua ahadi ya Haruni ya baraka za Mungu za daima kwa watu Wake (Hes. 6:22-27) na kuangazia tumaini kwamba neema ya Mungu itashinda dhidi ya taabu/ mateso ya watu: “Ee Mungu, uturudishe; uangazie uso wako, nasi tutaokoka!” (Zab. 80:3, tazama pia Zab. 80:7, 19).

Neno la Kiebrania la “kurejesha” hapa linatokana na neno la kawaida linalomaanisha “kurudi,” na linatumika tena na tena katika Biblia kwa Mungu kuwaita watu Wake, waliotanga mbali, wamrudie Yeye. Linahusiana kwa karibu na wazo la toba, la kugeuka kutoka katika dhambi na kurudi kwa Mungu. “ ‘ “Nami nitawapa moyo, wanijue ya kuwa mimi ni Bwana; nao watakuwa watu wangu, nami nitakuwa Mungu wao; kwa maana watanirudia kwa moyo wao wote” ’ ” (Yer. 24:7).

`Umepataje uzoefu wa toba kwa ajili yako kama njia ya kurudi kwa Mungu?`