---
title:  Masomo ya Wakati Uliopita
date:  02/03/2024
---

### Somo la Juma Hili
Zaburi 78, Zaburi 105, Gal. 3:29, Zaburi 106, Zaburi 80, Hes. 6:22-27, Zaburi 135. 

> <p>Fungu la Kukariri</p>
> “Mambo tuliyoyasikia na kuyafahamu, Ambayo baba zetu walituambia. Hayo hatutawaficha wana wao, Huku tukiwaambia kizazi kingine, Sifa za Bwana, na nguvu zake, Na mambo yake ya ajabu aliyoyafanya” (#Zaburi 78:3, 4.#)

Katia Zaburi nyingi, sifa inaonekana kusimulia matendo makuu ya Bwana ya wokovu. Zaburi hizi mara nyingi zinaitwa “Zaburi za historia ya wokovu” au “Zaburi za kihistoria.” Zingine zinawasihi watu wa Mungu, zikiwaambia wajifunze kutokana na historia yao, hasa kutokana na makosa yao na ya mababu zao. Zaburi fulani za kihistoria zina noti iliyoenea ya nyimbo ambayo inaangazia matendo ya Mungu ya ajabu ya wakati uliopita kwa niaba ya watu wa Mungu na yanayolifanya imara tumaini lao kwa Bwana, aliye na uweza na mwaminifu kuwakomboa kutoka katika taabu zao za sasa. 

Mvuto wa pekee wa Zaburi za kihistoria ni kwamba zinatusaidia kuona maisha yetu kama sehemu ya historia ya watu wa Mungu na kudai zama hizo kama zetu. Kama tulivyoasiliwa katika familia ya watu wa kihistoria wa Mungu kupitia Kristo (Rum. 8:15; Rum. 9:24-26; Gal. 4:6, 7), urithi wa kihistoria wa watu wa kale wa Israeli kwa hakika ni simulizi la babu zetu wa kiroho. Kwa hiyo, tunaweza na tunapaswa kujifunza kutokana na maisha yao yaliopita, ambayo ni yetu pia. 

Kusudi la mwisho ni kutambua kwamba kila kizazi cha watu wa Mungu kinashiriki sehemu ndogo lakini muhimu katika ufunuo mkubwa wa kihistoria wa makusudi makubwa ya Mungu katika pambano kuu. 

_Jifunze somo la juma hili kwa maandalizi ya Sabato ya Machi 9._