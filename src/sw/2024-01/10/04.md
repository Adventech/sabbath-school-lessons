---
title:  Kukumbuka Historia na Toba
date:  05/03/2024
---

`Soma Zaburi 106. Ni matukio gani ya kihistoria na masomo yake yameangaziwa katika Zaburi hii?`

Zaburi 106 pia inaibua matukio makuu katika historia ya Israeli, ikijumuisha Kutoka. kusafiri jangwani, na maisha katika nchi ya Kanaani. Inakazia dhambi za kuchukiza za mababa ambazo zilizofikia kilele katika kizazi kilichopelekwa uhamishoni. Kwa hiyo, zaburi hiyo karibia bila shaka iliandikwa wakati taifa lilipokuwa Babeli, au baada ya wao kurudi nyumbani, na mtunga-zaburi. akivuviwa na Roho Mtakatifu, aliwasimulia watu wa Mungu matukio haya ya kihistoria na masomo ambayo watu walipaswa kujifunza kutoka kwayo. 

Zaburi hii, pia, kama zile zingine, inaelekeza kwenye uaminifu wa Mungu kwa agano lake la neema, ambalo kwalo aliwaokoa watu Wake zamani (Zab. 106:45). Inadhihirisha tumaini kwamba Mungu ataonesha fadhila tena kwa watu Wake wanaotubu na kuwakusanya kutoka kati ya mataifa (Zab. 106:47). Ombi la ukombozi kwa wakati wa sasa si fikira fulani la tamanifu, bali ni maombi ya imani yenye msingi wa uhakikisho wa ukombozi wa Mungu wa wakati uliopita (Zab. 106:1-3) na tabia isiyoshindwa ya uaminifu wa Mungu kwa agano Lake na watu Wake. 

Kumbukumbu ya kushindwa kwa Israeli kihistoria katika Zaburi 106 ni sehemu muhimu ya kuungama kwa watu dhambi zao na kukiri kwamba wao si bora kuliko baba zao. Kizazi cha sasa kinakubali kwamba ni kibaya zaidi kuliko mababu zao kwa sababu kilijua matokeo ya maovu ya vizazi vilivyopita na jinsi Mungu alivyotumia subira na neema Yake kuu katika kuwaokoa, ingawa walitembea kwa kukusudia katika njia za uovu wakati uliopita. Ikiwa hili lilikuwa kweli kwao, fikiria ni kiasi gani zaidi kwetu sisi, leo, ambao tuna ufunuo wa tabia ya Mungu na neema iokoayo kama ilivyofunuliwa katika Yesu na msalaba. 

Habari njema ya Zaburi 106 ni kwamba upendo thabiti wa Mungu daima unashinda dhambi za watu (Zab. 106:8-10, 30, 43-46). Jukumu muhimu la Musa na Finehasi katika kugeuza hasira ya Mungu linaelekeza katika umuhimu wa uombezi wa Kristo kwa niaba ya waumini. Ni uzoefu binafsi pekee wa neema ya Mungu unaweza kubadilisha kisa cha wakati uliopita kuwa kisa chetu. 

`Zaburi 106:13 inasema: “Wakayasahau matendo yake kwa haraka; Hawakulingojea shauri Lake.” Kwa nini hilo ni rahisi sana kwetu kufanya katika maisha yetu wenyewe, vilevile?`