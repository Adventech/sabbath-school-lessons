---
title: 'Geuza Mioyo Yao'
date: 20/11/2021
---

### Somo la Juma Hili
Kum. 5:22—29, Kum. 4:25—31; Kum. 30:1—10; Mt. 3:1—8; Mk 1:15; Mdo. 2:37, 38.

> <p>Fungu la Kukariri</p>
> “ ‘Lakini huko, kama mkimtafuta Bwana, Mungu wako, utampata, ukimtafuta kwa moyo wako wote, na roho yako yote’ ” (Kumbukumbu la Torati 4:29). 

Ukweli wa kawaida wa maisha huambatana nasi sote: Sisi tu wenye dhambi. Mara chache huwa tunasikia “mtaalamu” fulani akisikitikia dhana ya Kikristo ya upotovu wa msingi wa mwanadamu, lakini mtu akichukua siku moja au zaidi kidogo tu kuangalia habari za siku au kupitia kwa haraka historia ya mwanadamu, ukweli wa fundisho hili la Kikristo unaonekana dhahiri. 

Au, rahisi zaidi, yote apaswayo mtu kufanya ni kutazama kwenye kioo; sio mbali kiasi hicho, kwa kweli. Yeyote aliye na wasiri wa kuchunguza kwa kina ndani ya moyo wake binafsi (panapoweza kuwa mahali pa kutisha kwenda) anajua ukweli wa Warumi 3:9—23, inayohitimisha kwa maneno haya: “kwa sababu wote wamefanya dhambi, na kupungukiwa na utukufu wa Mungu” (Rum. 3:23). 

Bila shaka, habari njema inapatikana katika fungu hili, kuhusu “kuhesabiwa haki bure kwa neema yake, kwa njia ya ukombozi ulio katika Kristo Yesu” (Rum. 3:24). Kilicho muhimu kwa habari hii kubwa ni toba: kuitambua dhambi yetu, kuijutia, kumwomba Mungu msamaha kwayo na, hatimaye, kugeuka na kuiacha. Kwa sababu tu wenye dhambi, toba inapaswa kuwa kiini cha maisha yetu ya Ukristo. Na, juma hili, tutaona wazo la toba kama lilivyoelezwa katika Kumbukumbu la Torati. 

*Jifunze somo hili kwa maandalizi ya Sabato ya Novemba 27*