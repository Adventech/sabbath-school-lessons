---
title: 'Teshuvah (Toba)'
date: 23/11/2021
---

Pote katika kitabu cha Kumbukumbu la Torati, mada moja muhimu inaonekana: mtii Mungu ubarikiwe, acha kutii ukumbane na matokeo yake. Hakuna tofauti na Agano Jipya. “Msidanganyike, Mungu hadhihakiwi; kwa kuwa cho chote apandacho mtu, ndicho atakachovuna, Maana yeye apandaye kwa mwili wake, katika mwili wake atavuna uharibifu; bali yeye apandaye kwa Roho, katika Roho atavuna uzima wa milele” (Gal. 6:7, 8). 

Kwa bahati mbaya, angalau baada ya Anguko, dhambi inaonekana kuwa rahisi na ya kawaida kama kupumua. Na licha ya maonyo na ahadi—" 'Kwa maana maagizo haya nikuagizayo leo, si mazito mno kwako, wala si mbali' " (Kum. 30:11) —wengi wa watu walifanya hilo waziwazi: walianguka katika dhambi ambazo Mungu aliwaonya dhidi yake. 

Lakini, licha ya hayo, Mungu alikuwa tayari kuwarudisha ikiwa, kwa kutumia uhuru wa kuchagua, uchaguzi huru, walichagua kutubu na kumrudia. 

`Soma tena Kumbukumbu 30:1—10.Bwana anasema atawatendea watu wake, licha ya makosa yote waliyotenda? Ni katika sharti gani, hata hivyo, ambayo ahadi hizi zilijengwa?`

Wazo ni rahisi na la moja kwa moja: ukifanya vibaya, matokeo ya kutisha yatakupata na familia yako. Hicho ndicho dhambi inachofanya. Hata hivyo, licha ya hiyo, unaweza kutubu, naye Bwana atakurejesha na kukubariki.

Mara nyingi kiini kile kile cha neno la Kiebrania nyuma ya teshuvah kinaonekana katika mafungu haya. Katika Kumbukumbu la Torati 30:2, fungu linasema “ ‘nawe utakapomrudia Bwana, Mungu wako’ ”; katika Kumbukumbu la Torati 30:8, ingawa mara nyingi inatafsiriwa, na hiyo ni sahihi, “tena utaitii sauti ya BWANA,” ingeweza kutafsiriwa kihalisi, “Nawe urudi na kutii sauti ya Bwana.” hatimaye, katika Kumbukumbu la Torati 30:10, inaposomeka “ ‘ukimwelekea Bwana, Mungu wako, kwa moyo wako wote, na kwa roho yako yote,’ ” mara nyingine tena neno “_geuka_” kwa hakika ni “_rudi._” 

Kwa maneno mengine, licha ya yote yaliyowatokea, licha ya uvunjaji wao kabisa wa agano, Bwana Mungu bado alikuwa hajawaacha hawa watu, na kama hawakutaka awaache, wangelidhihirisha shauku hiyo kwa toba.

`Ingawa anashughulika na taifa kwa ujumla, ni kwa namna gani haya mafungu, licha ya muktadha tofauti na sisi leo, bado yanaakisi ukweli wa jinsi toba ya kweli ni ya maana kubwa kwetu sisi waumini ambao, wakati mwingine, tunavunja agano tulilofanya na Mungu, vile vile?`