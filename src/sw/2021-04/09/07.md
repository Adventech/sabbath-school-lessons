---
title: 'Jifunze zaidi'
date: 26/11/2021
---

“Katika kila hatua tunayopiga kusonga mbele katika uzoefu wetu wa Ukristo toba yetu itakuwa ya kina. Ni kwa wale ambao Bwana amewasamehe, wale anaowatambua kama watu wake, atasema ‘Ndipo mtazikumbuka njia zenu mbaya, na matendo yenu yasiyokuwa mema, nanyi mtajichukia nafsi zenu kwa macho yenu, kwa sababu ya maovu yenu na machukizo yenu.’ Eze. 36:31 

....Tena anasema, ‘Nami nitaweka imara agano langu nawe; nawe utajua ya kuwa mimi ndimi Bwana; upate kukumbuka, na kufadhaika, usifumbue kinywa chako tena, kwa sababu ya aibu yako; hapo nitakapokusamehe yote uliyoyatenda, asema Bwana MUNGU.' Eze. 16:62, 63. 

.... Ndipo midomo yetu haitafunguliwa katika kuitukuza nafsi. Tutajua kwamba utoshelevu wetu upo katika Kristo pekee. Tutalifanya ungamo la mtume kuwa letu binafsi. ‘Kwa maana najua ya kuwa ndani yangu, yaani, ndani ya mwili wangu, halikai neno jema.’ Rum. 7:18. ‘Lakini mimi, hasha, nisione fahari juu ya kitu cho chote ila msalaba wa Bwana wetu Yesu Kristo, ambao kwa huo ulimwengu umesulibishwa kwangu, na mimi kwa ulimwengu.’ Gal. 6:14.” *—Ellen G. White, Christ’s Object Lessons, uk. 160, 161.*

"Wema wa Mungu wakuvuta upate kutubu.’ Rum. 2:4. Mnyororo wa dhahabu, rehema na huruma za upendo wa kiungu zinapitishwa karibu na kila nafsi iliyo katika hatari. Bwana anasema, ‘nimekupenda kwa upendo wa milele, ndiyo maana nimekuvuta kwa fadhili zangu.’ Yer. 31:3" *—Ellen G. White, Christ’s Object Lessons, uk. 202.*

**Masawali ya Kujadili**

`1. Ingawa ni lazima tutubu, tunawezaje kuwa waangalifu kuepuka mtego wa kuifanya toba kama kitu kinachostahili kupongezwa, kana kwamba tendo la kutubu lenyewe ndilo linalotuhesabia haki mbele za Mungu? Ni kwa njia ipi pekee tunayoweza kuhesabiwa haki mbele za Mungu?`

`2. “Kisha Yuda, yule mwenye kumsaliti, alipoona ya kuwa amekwisha kuhukumiwa, alijuta, akawarudishia wakuu wa makuhani na wazee vile vipande thelathini vya fedha, akasema, ‘Nalikosa nilipoisaliti damu isiyo na hatia. Wakasema, Basi, haya yatupasani sisi? Yaangalie haya wewe mwenyewe!’ Akavitupa vile vipande vya fedha katika hekalu, akaondoka; akaenda, akajinyonga’ ” (Mat. 27:3—5). Hakuna shaka Yuda alihuzunikia kile alichomfanyia Yesu (isitoshe, alijiua). Kwa nini, hata hivyo, matendo yake hayachukuliwi kama kama toba ya kweli?`

`3. Kwa namna gani ukweli wa hali ya dhambi ya mwanadamu, hasa sisi wenyewe kuwa wenye dhambi, unatufanya kuwa wanyenyekevu mbele za wengine (*kwa kutowahukumu*) na mbele za Mungu? Kwa nini ukweli kwamba iligharimu msalaba, yaani, kifo cha Mwana wa Mungu, ili kutuokoa, hutuonesha vile dhambi ilivyo mbaya hasa?`