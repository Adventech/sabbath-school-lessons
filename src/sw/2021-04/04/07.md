---
title: 'Jifunze zaidi'
date: 22/10/2021
---

“Msalaba wa Kristo utakuwa sayansi na wimbo wa waliokombolewa kwa milele yote. Katika Kristo aliyetukuzwa watamwona Kristo aliyesulubiwa. Kamwe haitasahauliwa kwamba Yeye ambaye uweza wake uliumba na kuthibitisha malimwengu yasiyohesabika katika miliki pana ya anga, Yeye apendwaye na Mungu, Mtukufu wa mbinguni, 

Yeye ambaye makerubi na maserafi wang’aao walifurahia kumwabudu—alijinyenyekesha ili kumwinua mwanadamu aliyeanguka; hata akabeba hatia na aibu ya dhambi, na kufichwa kwa uso wa Baba yake, mpaka huzuni za ulimwengu uliopotea zikauvunja moyo wake na kuangamiza maisha yake katika msalaba wa Kalvari. 

Kwamba Muumba wa malimwengu yote, Mwamuzi wa hatima zote, aweke kando utukufu wake na kujifedhehesha kutokana na upendo kwa mwanadamu utachochea mshangao na ibada ya ulimwengu. Mataifa ya waliokombolewa watakapomtazama Mkombozi wao na kuuona utukufu wa Baba wa milele uking’aa katika uso wake; wakitazama kiti chake cha enzi, ambacho kimedumu milele na milele, na kujua kwamba ufalme wake hautakuwa na mwisho, wakalipuka kwa wimbo wa furaha: ‘Anastahili, anastahili Mwanakondoo aliyechinjwa, naye ametukomboa kwa Mungu kwa damu yake mwenyewe ya thamani!’ " *—Ellen G. White, The Great Controversy, uk. 651, 652.*

**Masawali ya Kujadili**

`1. Soma kauli ya Ellen G. White hapo juu. Inasema nini kinachopaswa kutusaidia kujua sababu ya upendo wetu kwa Mungu kupaswa kuwa upendo mkuu zaidi tulionao? Fikiria kuhusu kile kinachomaanisha kwamba Mungu, Yeye ambaye “alithibitisha malimwengu yasiyohesabika katika miliki pana ya anga” ndiye aliyekwenda msalabani kwa ajili yetu. Kwa nini ukweli huu unapaswa kuwa katika msingi wa mahusiano yetu na Mungu?`

`2. Tafakari zaidi juu ya dhana ya kumpenda na kumcha Mungu kwa wakati mmoja. Tunayafanyaje kwa pamoja, na kwa nini tunapaswa kufanya yote?`

`3. Ni jambo moja kumpenda Mungu wakati mambo yanapoenda vizuri maishani mwetu. Vipi kuhusu wakati mambo hayaendi vizuri, wakati msiba unapotufika? Kwa nini, katika nyakati kama hizo, kumpenda Mungu ni muhimu zaidi kuliko wakati mambo yanapoenda vizuri?`

`4. Pitia swali la mwisho katika somo la Alhamisi. Zipi ni baadhi ya njia unazoweza kutumia katika kumwelezea mtu asiye muumini kuhusu kile kumpenda Mungu kinachomaanisha? Kwa vipi sisi wanadamu tunaweza kumpenda yule ambaye hatujawahi kumwona kimwili? Kwa nini haidhuru kwamba hatujawahi kumwona, angalau kimwili?`