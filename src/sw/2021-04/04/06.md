---
title: 'Amri ya Kwanza'
date: 21/10/2021
---

Haidhuru ni kiasi gani baadhi ya Wakristo, kwa sababu mbalimbali, wanatafuta kutenganisha Agano la Kale na Jipya, haiwezi kufanyika, angalau pasipo kuliondolea Agano Jipya maana yake halisi. Agano Jipya, katika ufunuo wake wa Yesu na ufafanuzi wa kiteolojia wa maisha yake, kifo, ufufuo, huduma yake ya ukuhani mkuu, huelekeza katika utimizwaji wa unabii mwingi na mifano ya Agano la Kale. Kwa namna nyingi, Agano la Kale huweka usuli, muktadha, msingi kwa Agano Jipya. Maagano yote mawili hufunua wema na upendo wa Mungu 

Hii ni sababu moja kwa nini, mara nyingi, Agano Jipya, ikiwa ni pamoja na Yesu, hunukuu Agano la Kale. 

`Soma Marko 12:28—30. Ni swali lipi liliulizwa kuhusu “amri iliyo ya kwanza”? Yesu anajibu nini na analipata jibu lake kutoka wapi?`

Inavutia kwamba mwandishi, mtu ambaye alijitoa maisha yake katika ujuzi wa sheria na jinsi ya kuitumia, angeweza kuuliza swali hili. Hata hivyo, yawezakuwa waliamini kwamba walihitajika kutii sheria nyingi _(desturi ya baadaye ya kiyahudi ilisema kwamba kulikuwa na sheria 613)_, haishangazi kwamba wangetaka ifanyizwe iwe katika swali moja. 

`Naye Yesu anafanya nini?`

Anakwenda moja kwa moja katika Kumbukumbu la Torati 6, akianzia na “ ‘Sikiza, Ee Israeli; Bwana, Mungu wetu, Bwana ndiye mmoja!’ ” (Kum. 6:4), na kisha ananukuu fungu linalofuata vile vile, kuhusu kumpenda Mungu kwa moyo wako wote, roho, na nguvu. Alielekeza katika uthibitisho muhimu wa Bwana kama Mungu wao, Mungu wao pekee, na kutokana na ukweli huo mkuu, wanaitwa kumpenda sana. 

"Ukweli wa sasa" umekuwa nini zaidi ya amri hii? Katika siku za mwisho hasa, wakati matukio ya mwisho yanapotokea na kila mmoja ataitwa kuchagua upande mmoja au mwingine kwa namna ya kuvutia sana, amri za Mungu (Ufu. 14:12) zitakuwa na kazi muhimu. 

Hatimaye, upande tunaochagua, hata katikati ya mateso, utategemea ikiwa tunampenda Mungu au la. Hilo ndilo suala la uchaguzi, na tunaweza kufikia kumpenda Mungu kwa moyo wetu wote na roho na nguvu pale tu tunapofikia hatua ya kumjua kwa ajili yetu binafsi na kupata uzoefu binafsi wa wema, upendo, na neema yake. Ikilazimu, hilo ni jambo la kufia.

`Ikiwa mtu angekuuliza: Watu wanafikiaje kumpenda Mungu ambaye hawajamwona binafsi, ungesemaje? Katika darasa, zungumzia kuhusu jibu lako.`