---
title: 'Kumpenda Bwana Mungu Wako'
date: 16/10/2021
---

### Somo la Juma Hili
Kum. 6:4, 5; Kum. 10:12; Efe. 2:1—10; Ufu. 14:6, 7; Kum. 4:37; Kum. 11:1; Mk. 12:28—30

> <p>Fungu la Kukariri</p>
> “ ‘Nawe mpende Bwana, Mungu wako, kwa moyo wako wote, na kwa roho yako yote, na kwa nguvu zako zote' ” (Kumbukumbu la Torati 6:5).

Katika dini ya Kiyahudi, moja ya maombi muhimu linatolewa katika Kumbukumbu la Torati 6. Linajulikana kama “Shema,” kutokana na neno la kwanza la Kiebrania la ombi, kutoka katika mzizi, shama‘, linalomaanisha “kusikia,” au hata "kutii" —neno linalotokea mara nyingi, si tu katika Kumbukumbu la Torati lakini pote katika Agano la Kale. 

Mstari wa kwanza wa Shema unasomeka hivi: *Shema Yisrael Adonai Elohenu Adonai echad.*

Inamaanisha: “ ‘Sikiza, Ee Israeli; Bwana, Mungu wetu, Bwana ndiye mmoja!' " (Kum. 6:4). Mara nyingi Wayahudi wanapoomba ombi hilo, wanafunika macho yao, wazo likiwa ni kutoruhusu chochote kiwavuruge katika kumtafakari Mungu. Mstari huu wa kwanza wa Shema unachukuliwa kama uthibitisho wa asili ya Mungu mmoja wa Adonai Elohenu, “Bwana Mungu wetu,” na uaminifu wa Israeli kwake pekee na si kwa “mungu” mwingine. Kwa kweli, ingeweza kusomwa pia kama “Bwana ni Mungu wetu.” 

Huu mstari mmoja ni sehemu ya hotuba ya kwanza ambayo Musa alitoa kwa wana wa Israeli walipokuwa wanakaribia kuingia katika Nchi ya Ahadi. Kinachofuata baada ya mstari huo wa utangulizi, hata hivyo, ni udhihirisho wenye nguvu wa ukweli unaobaki ukiwa ni muhimu sasa kama ulivyokuwa wakati ule. 

*Jifunze somo hili kwa maandalizi ya Sabato ya Oktoba 23.*