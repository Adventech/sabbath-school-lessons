---
title: 'Mkinipenda, Mtazishika Amri Zangu'
date: 20/10/2021
---

Israeli —taifa kwa ujumla wake —waliitwa kumpenda Mungu. Lakini hili lilikuwa jambo ambalo lingetokea tu kwa mmoja mmoja. Kama mwanadamu mmoja aliye na uhuru wa kuchagua, kila Mwisraeli alipaswa afanye uchaguzi wa kumpenda Mungu —na walipaswa kuonesha upendo huo kupitia utii. 

**Mafungu haya yanafanana kwa lipi? Yaani, ni mada gani inayoonekana pote katika mafungu haya?**

`Kum. 5:10` 

`Kum. 7:9`

`Kum. 10:12` 

`Kum. 11:1`

`Kum. 19:9`

Neno la Mungu lingekuwa wazi kiasi gani? Kama vile ambavyo Mungu hasemi tu anatupenda bali ameufunua upendo huo kwetu kwa kile alichotutendea na bado anatenda, watu wa Mungu pia, wanapaswa kuonesha upendo wao kwa Mungu kwa matendo yao. Na katika mafungu haya tunaona kwamba upendo kwa Mungu unahusishwa pasipo kutenganishwa na utii kwake. 

Hii ndiyo sababu, Yohana anaposema mambo kama, “Kwa maana huku ndiko kumpenda Mungu, kwamba tuzishike amri zake; wala amri zake sinzito” (1 Yn. 5:3), au Yesu anaposema, " 'Mkinipenda, mtazishika amri zangu' " (Yn. 14:15), mafungu haya yanaeleza tu fundisho hili la msingi. Upendo kwa Mungu daima ni lazima udhihirishwe kwa utii kwa Mungu. Imekuwa hivyo daima, na itaendelea kuwa hivyo. Na huu utii kwa Mungu unamaanisha utii kwa sheria ya Mungu, Amri Kumi, ikiwa ni pamoja na amri ya nne vile vile, Sabato.

Kuitunza amri ya nne si ushupavu wa sheria zaidi kuliko kushika nyingine katika tisa zilizobaki. Ingawa utii kwa yoyote ya amri unaweza kuwa ushupavu wa sheria, aina hiyo ya utii haufanywi kutokana na upendo kwa Mungu. Tunapompenda Mungu kweli kweli, hasa kutokana na kile alichotutendea katika Kristo Yesu, tunataka kumtii, kwa sababu hicho ndicho anachotutaka tufanye. 

Wakati Musa alipowaambia Israeli mara nyingi kumpenda na kumtii Mungu, alifanya hivyo baada ya wao kukombolewa kutoka Misri. Yaani, upendo wao na utii vilikuwa mwitikio kwa ukombozi ambao Mungu amewapa. Walikombolewa na Bwana. Sasa wangeitikia kwa kutii amri zake kwa uaminifu. Je, kuna tofauti yoyote leo?

`Uzoefu wako binafsi ni upi katika kutafuta kumtii Mungu? Yaani, matilaba yako binafsi ni nini katika kumtii Mungu? Kwa nini unapaswa kufanywa kutokana na upendo kwake? Hofu ina kazi gani, ikiwepo yoyote, katika uelewa wa kibiblia wa hofu, vile vile? `