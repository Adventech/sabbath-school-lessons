---
title: 'Mbingu za Mbingu'
date: 06/12/2021
---

Kumbukumbu la Torati hutweka bayana kwamba sheria na agano vilikuwa msingi, sio tu mahusiano ya Israeli na Mungu lakini pia kwa kusudi la taifa kama watu “wateule” (Kum. 7:6, Kum. 14:2, Kum. 18:5).

`Soma Kumbukumbu la Torati 10:12—15, ambapo kwa wingi wazo hili la sheria na hali ya uteule wa Israeli linasisitizwa. Ni nini, hata hivyo, Biblia humaanisha kwa kirai “mbingu za mbingu”? Ni hoja gani Musa anatoa kwa hicho kirai?`

Kinachomaanishwa kwa “mbingu za mbingu hakikowazi kabisa, angalau katika muktadha huu wa karibu, lakini Musa anaelekeza katika ukuu, uweza, na utukufu wa Mungu. Yaani, sio tu mbingu peke yake lakini "mbingu za mbingu" ni zake, inavyoonekana sitiari inayoelekeza katika mamlaka kamili ya Mungu juu ya viumbe vyote. 

**Soma mafungu yafuatayo, yote yakiwa yamejengwa juu ya kirai kinachoonekana kwanza katika Kumbukumbu la Torati. Katika kila jambo, ni hoja gani inatolewa, na kwa namna tunaona mvuto wa Kumbukumbu la Torati hapa?**

`1 Fal. 8:28` 

`Neh. 9:6`

`Zab. 148:4` 

Kwa wazi zaidi katika Nehemia 9 kuna mada ya Mungu kama Muumbaji na ambaye pekee anapaswa kuabudiwa. Aliumba kila kitu, hata “mbingu za mbingu, pamoja na jeshi lake lote” (Neh. 9:6). Kwa kweli, Nehemia 9:3 inasema kwamba “wakasoma kitabu cha Torati,” inavyoonekana, kama katika kipindi cha Yosia, kitabu cha Kumbukumbu la Torati, kinachoelezea kwa nini mafungu machache baadaye Walawi, katikati ya kusifu kwao na kumwabudu Mungu, walitumia kirai hiki “mbingu za mbingu,” kilichotoka moja kwa moja katika Kumbukumbu la Torati.

`Mungu ni Muumbaji sio tu wa dunia lakini wa “mbingu za mbingu.” Na kisha kufikiri kwamba Mungu yule yule alikwenda msalabani! Kwa nini ibada ni mwitikio unaofaa kwa kile Mungu alichotutendea?`