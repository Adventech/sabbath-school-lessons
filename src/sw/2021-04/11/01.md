---
title: 'Kumbukumbu la Torati Katika Maandiko Yaliyofuata'
date: 04/12/2021
---

### Somo la Juma Hili
2 Fal. 22, Neh. 9:6, Yer. 7:1—7, Zab. 148:4, Yer. 29:13, MiK. 6:1—8 Dan. 9:1—19 

> <p>Fungu la Kukariri</p>
> " 'Lakini huko, kama mkimtafuta Bwana, Mungu wako, utampata, ukimtafuta kwa moyo wako wote, na roho yako yote' " (Kumbukumbu la Torati 4:29).

Moja ya mambo ya kuvutia sana kuhusu Biblia, hasa Agano la Kale, ni namna mara nyingi inavyojirejelea au kujidokeza yenyewe; yaani, waandishi waliofuata katika Agano la Kale wanawarejelea waliotangulia, wakiwatumia na maandiko yao kujenga hoja yao. 

Zaburi 81, kwa mfano, hurudi nyuma katika kitabu cha Kutoka na kisha kunukuu karibia kama ilivyosema dibaji ya Amri Kumi wakati mtunga Zaburi alipoandika: “Mimi ndimi Bwana, Mungu wako, Niliyekupandisha toka nchi ya Misri” (Zab. 81:10). 

Pote katika Agano la Kale, Mwanzo—hasa kisa cha Uumbaji—kinarejelewa, kama vile katika “Naliiangalia nchi, na tazama, ilikuwa ukiwa, haina watu; naliziangalia mbingu, nazo zilikuwa hazina nuru” (Yer. 4:23, tazama pia Mwa. 1:2). 

Na ndiyo, mara nyingi waandishi waliofuata wa Agano la Kale, kama vile manabii, walirejea nyuma katika kitabu cha Kumbukumbu la Torati, kilichokuwa na jukumu muhimu katika maisha ya agano ya Israeli ya awali. Juma hili tutalenga katika namna kitabu kilivyotumiwa na waandishi waliofuata. Ni sehemu ipi ya Kumbukumbu la Torati waliitumia, na hoja zipi walizokuwa wanatoa zinazofaa kwetu leo? 

*Jifunze somo hili kwa maandalizi ya Sabato ya Desemba 11.*