---
title: 'Bwana Anataka Nini?'
date: 08/12/2021
---

Mengi sana ya maandiko ya manabii yalijumuisha wito wa uaminifu. Na sio tu uaminifu kwa ujumla, lakini katika jambo maalumu, uaminifu kwa wajibu wao kwa agano, ambalo lilisisitizwa tena kabla tu hawajaingia katika nchi. Hiki ndicho ambacho kitabu cha Kumbukumbu la Torati kilieleza: kuthibitisha tena agano la Mungu na Israeli. Bwana sasa, baada ya miaka 40 ya kuzunguka jangwani, alikuwa anakaribia kutimiza (au anaanza kutimiza) nyingi za ahadi zake za agano, wajibu wake kwa mapatano. Hivyo, Musa aliwaasa kutimiza wajibu wao, vile vile. Kwa hakika, mengi ya maandiko ya mitume kimsingi yalikuwa yanafanana: wito kwa watu kuthibitisha upande wao wa agano. 

`Soma Mika 6:1—8. Nini Bwana anawaambia watu hapo, na kwa namna gani kinahusiana na kitabu cha Kumbukumbu la Torati? (Tazama pia Amo. 5:24 na Hos. 6:6).`

Wanazuoni wa Biblia wameona katika mafungu haya katika Mika kinachojulikana kama “daawa ya agano” ambapo Bwana “anawashtaki” au analeta mashtaka dhidi ya watu wake kwa kulihalifu agano. Kwa habari hii, Mika anasema kwamba Bwana “ana mateto na watu wake” (Mik. 6:2), ambapo neno “_mateto_” (riv) linaweza kumaanisha mjadala wa kisheria. Yaani, Bwana alikuwa analeta mashtaka ya kisheria dhidi yao, mfano unaomaanisha nyanja ya kisheria (kando ya kimahusiano) ya agano. Hili halipaswi kushangaza kwa sababu, hata hivyo, kiini cha agano kilikuwa sheria. 

Zingatia, pia, jinsi Mika anavyoazima lugha moja kwa moja toka katika Kumbukumbu la Torati: “ ‘Na sasa, Israeli, Bwana, Mungu wako, anataka nini kwako, ila umche Bwana, Mungu wako, na kwenda katika njia zake zote, na kumpenda, na kumtumikia Bwana, Mungu wako, kwa moyo wako wote, na kwa roho yako yote; kuzishika amri za Bwana na sheria zake, ninazokuamuru leo, upate uheri?’ ” (Kum. 10:12, 13). Badala ya, hata hivyo, kuinukuu moja kwa moja, Mika anaigeuza kwa kubadilisha “barua ya sheria” ya Kumbukumbu la Torati kuwa “roho ya sheria,” ambayo inahusu kutenda haki na kuwa na rehema. 

Kinachoonekana kutokea hapa ni kwamba, haidhuru mwonekano wa nje wa kidini na uchamungu (kafara nyingi za wanyama, yaani., “maelfu ya kondoo”), hicho sicho kinachosimamisha mahusiano ya agano ya Israeli na Mungu. Una faida gani huu uchamungu wa nje ikiwa, kwa mfano, “Nao hutamani mashamba, na kuyashika; na nyumba pia, nao huzichukua; nao humwonea mtu na nyumba yake, naam, mtu na urithi wake” (Mik. 2:2)? 

Israeli alikuwa anapaswa kuwa nuru kwa ulimwengu, ambayo mataifa wangesema, kwa mshangao: “Hakika taifa hili kubwa ni watu wenye hekima na akili” (Kum. 4:6). Kwa hiyo, walipaswa kutenda kwa hekima na kwa akili, kulikojumuisha kuwatendea watu kwa haki na rehema.