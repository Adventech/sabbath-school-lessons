---
title: 'Jifunze zaidi'
date: 10/12/2021
---

“Hii [Mika 6:1—8] ni moja ya vifungu vikuu vya Agano la Kale. Kifungu hiki, kama ilivyo Amosi 5:24 na Hosea 6:6, vinatoa muhtasari wa ujumbe wa manabii wa karne ya nane. Kifungu kinaanza kwa mfano mzuri wa mashtaka ya agano ambapo nabii anawaita watu kusikia dai la Mungu dhidi yao. Milima na vilima ndivyo baraza la mahakama kwa sababu vimekuwepo kwa muda mrefu na vimeshuhudia kushughulika kwa Mungu na Israeli Badala ya kuishtaki Israeli moja kwa moja kwa kulivunja agano, Mungu anawauliza Israeli ikiwa wana madai yoyote dhidi yake. ‘Nimewatenda nini? Nami nimewachosha na habari gani?’ katika kukosa haki baadhi ya watu maskini kwaweza kuwa ‘walikuwa wamechoka katika kutenda mema.’ Katikati ya fursa za kupata utajiri haraka baadhi ya wamiliki wa ardhi yawezakuwa walikuwa wamechoka kushika sheria za agano.” *—Ralph L. Smith, Word Biblical Commentary, Micah-Malachi, (Grand Rapids, MI: Word Books, 1984), vol. 32, uk. 50.*

“Katika matengenezo yaliyofuata, mfalme [Yosia] alielekeza umakini wake katika kuvunja masazo ya ibada ya sanamu. Kadri wakaaji wa nchi walivyoendelea kufuata desturi za mataifa yaliyowazunguka kwa kuzisujudia sanamu za mbao na mawe, kiasi cha kuonekana kuwa kama zaidi ya uwezo wa mwanadamu kuondoa dalili za maovu haya. Lakini Yosia aliweka bidii katika kuitakasa nchi.” *—Ellen G. White, Prophets and Kings, uk. 40].*

**Masawali ya Kujadili**

`1. Hakika, sisi ni Waadventista wa Sabato, pamoja na ujumbe wetu wa ukweli wa sasa, tunajiona wenyewe (na ni kweli) katika nafasi ambayo Israeli ya kale walikuwepo: kuwa na kweli ambazo ulimwengu uliowazunguka ulihitaji kusikia. Ni fadhila kubwa kwetu. Ni vizuri kiasi gani, hata hivyo, unadhani tunatimiza wajibu unaotokana na fadhila kama hiyo?`

`2. Hebu fikiria kuwa Danieli, baada ya kuona taifa lako likivamiwa na kushindwa, na kujua kwamba hekalu, kiini cha imani yote ya dini yako, limevunjwa na wapagani waabudu sanamu. Ni kwa vipi, hata hivyo, ujuzi wa kitabu cha Kumbukumbu la Torati ungemwezesha kudumisha imani (au Myahudi mwingine yeyote) kwa wakati huu? Yaani, ni kwa namna gani kilimsaidia kuelewa yote yaliyokuwa yanatokea na kwa nini yalitokea? Kwa namna ile ile, ni kwa namna gani uelewa wetu wa Maandiko kwa ujumla hutusaidia kushughulika na nyakati za majaribu na matukio ambayo vinginevyo, pasipo ujuzi wetu wa Maandiko, yangekuwa ya kutukatisha tamaa? Jibu linapaswa kutufundisha nini kuhusu jinsi ambavyo Biblia ni lazima iwe kiini cha imani yetu?`

`3. Katika darasa pitia unabii wa majuma 70 wa Danieli 9:24—27. Agano lina kazi gani katika unabii huo, na kwa nini dhana ya agano ni muhimu sana kwayo—na kwetu?`