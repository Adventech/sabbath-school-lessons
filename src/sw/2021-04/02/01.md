---
title: 'Somo la Musa la Historia'
date: 02/10/2021
---

### Somo la Juma Hili
Kum. 1—3, Kut. 32:29—32, Hes 14, Efe. 3:10, Mwa. 15:1—16, Yn 14:9. 

> <p>Fungu la Kukariri</p>
> "Wote wakala chakula kile kile cha roho; wote wakanywa kinywaji kile kile cha roho; kwa maana waliunywea mwamba wa roho uliowafuata; na mwamba ule ulikuwa ni Kristo" (1 Wakorintho 10:3, 4). 

Haya ndiyo maneno Musa aliyowaambia” (Kum. 1:1). Hivyo ndivyo kinavyoanza kitabu cha Kumbukumbu la Torati. Na ingawa, ndiyo, Musa na uwepo wa Musa hutawala kitabu kizima, tangu maneno haya ya ufunguzi hadi kifo chake katika nchi ya Moabu (Kum. 34:5), Kumbukumbu la Torati *(kama ilivyo Biblia yote)* kinamhusu Bwana Yesu. Kwa kuwa yeye ndiye aliyetuumba (Mwa. 1, 2; Yn. 1:1—3), anatutegemeza, (Kol. 1:15—17, Ebr. 1:3), na anatukomboa (Isa. 41:14, Tit. 2:14). Kwa uelewa rahisi wa maneno hayo, Kumbukumbu la Torati hufunua namna Bwana alivyoendelea kuumba, kutegemeza, na kuwakomboa watu wake kwa wakati huu muhimu katika historia ya wokovu. 

Kimsingi, wana wa Israeli wakiwa wanakaribia tu kuingia Kanaani hatimaye, Musa anawapa somo la historia, mada ambayo inarudiwa katika Biblia yote: kumbukeni kile Bwana alichowatendea wakati uliopita. 

Mausia haya yanapaswa kumaanisha kitu kwetu, sisi ambao tuko katika mipaka ya Nchi ya Ahadi iliyo bora zaidi: "Katika kupitia upya historia yetu iliyopita, baada ya kusafiri kila hatua ya kusonga mbele kufikia mahali tulipo sasa, ... nimejawa mshangao, na kwa ujasiri katika Kristo kama kiongozi. Hatuna cha kuogopa kuhusiana na wakati ujao, isipokuwa kama tutasahau namna Bwana alivyotuongoza, na mafundisho yake katika Historia yetu iliyopita." *—Ellen G. White, Life Sketches, uk. 196.*

*Jifunze somo hili kwa maandalizi ya Sabato ya Oktoba 9.*