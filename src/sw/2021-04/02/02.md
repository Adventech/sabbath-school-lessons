---
title: 'Huduma ya Musa'
date: 03/10/2021
---

Kote katika Biblia, uwepo wa Musa unahisiwa. Na ingawa hatajwi hadi kufikia Kutoka 2:2, aliandika kitabu cha Mwanzo, kisa cha Mungu chenye mamlaka na cha msingi kinachobainisha sisi ni nani, jinsi tulivyofika hapa, kwa nini mambo ni mabaya kama yalivyo, na bado, kwa nini tunaweza kuwa na tumaini hata hivyo. Uumbaji, Anguko, ahadi ya ukombozi, Gharika, Ibrahimu, injili —vyote vina chanzo chake katika Mwanzo, na mwandishi wake alikuwa nabii Musa. Ni vigumu kukisia vya kutosha mvuto ambao mtu huyu mmoja, ambaye alionesha kasoro kwa nadra sana, aliweza hata hivyo kuuonesha kwa ajili ya Mungu kwa sababu alimpenda Bwana na alitaka kumtumikia. 

`Soma Kutoka 32:29—32, inayoandika mazungumzo kati ya Bwana na Musa baada ya dhambi ya kutisha ya ndama wa dhahabu. Ni ufahamu gani kisa hiki hutufundisha kuhusu tabia ya Musa na kwa nini, licha ya kasoro zozote alizokuwa nazo, Mungu aliweza kumtumia kwa namna ya ajabu kiasi hicho?`

Ijapokuwa Musa hakuhusika na dhambi ile, alifanya hima kuomba kwa niaba ya watu wake wenye dhambi, hata kuwa tayari kuipoteza nafsi yake mwenyewe kwa niaba yao. Cha ajabu zaidi, katika Kutoka 32:32, Musa anapomwomba Mungu “kusamehe dhambi yao,” kitenzi kwa kweli kinamaanisha “kubeba.” Hivyo, Musa —akielewa ukubwa wa dhambi na kile kilichohitajika kuilipia —alimwomba Mungu hakika “kuibeba” dhambi yao. Na hiyo ni kwa sababu hii ndiyo njia pekee, bora kabisa, ambayo dhambi yao, dhambi yoyote, inaweza kusamehewa. 

Hivyo, mapema katika Biblia, tunao udhihirisho wenye nguvu wa mbadala, ambapo Mungu Mwenyewe, katika nafsi ya Yesu, atabeba katika yeye mwenyewe pigo kubwa na adhabu ya dhambi yetu —njia ya Mungu ya wokovu kwa wanadamu aliyoiweka tangu awali huku akidumu kushikilia kanuni za serikali na sheria Yake. 

Hakika, karne nyingi baadaye Petro aliweza kuandika kuhusu Yesu: “Yeye mwenyewe alizichukua dhambi zetu katika mwili wake juu ya mti, tukiwa wafu kwa mambo ya dhambi, tuwe hai kwa mambo ya haki; na kwa kupigwa kwake mliponywa” (1 Pet. 2:24). 

Wakati uo huo, tunachokiona katika kisa hiki cha Musa na mwitikio wake kwa dhambi yao ni Musa katika kazi ya mwombezi kwa niaba ya watu walioanguka, wenye dhambi, mtangulizi wa kile ambacho Yesu pia angefanya kwa ajili yetu (tazama Ebr. 7:25).

`Yuko tayari kupoteza nafsi yake mwenyewe kwa ajili ya watu wake? Fikiria zaidi kuhusu maana ya maneno hayo. Tunaweza kujifunza nini kutokana nayo kwa ajili yetu wenyewe kuhusu kile inachomaanisha kwa kweli kuwapenda wengine?`