---
title: 'Uovu wa Waamori'
date: 07/10/2021
---

Katika Kumbukumbu la Torati 2 na Torati 3, Musa anaendelea kusimulia historia ya Waisraeli na jinsi, kwa baraka za Mungu, waliwashinda kabisa adui zao; walipokuwa waaminifu, Mungu aliwapa ushindi, hata juu ya “majitu” (Kum. 2:11, 20; Kum. 3:13). 

Bila shaka, hili linaibua mada ngumu, ambayo ni lazima tuiguse angalau, kuhusiana na kuangamizwa kwa watu hawa. Ingawa wana wa Israeli mara nyingi wangezungumzia amani kwa taifa fulani (Kum. 20:10, 11), lakini ikiwa watu hawakuikubali ofa hiyo, wakati mwingine Waisraeli wangeenda na kuwaangamiza, ikiwa ni pamoja na wanawake na watoto. “ 'Bwana Mungu wetu, akamtoa mbele yetu, tukampiga yeye na wanawe, na watu wake wote. Tukatwaa miji yake yote wakati huo, tukaharibu kabisa kila mji uliokuwa na watu, pamoja na wanawake na wadogo; tusimsaze hata mmoja' ” (Kum. 2:33, 34). 

Wengine hujaribu kulichukulia hili kirahisi kwa kusema kwamba visa hivi sio vya kweli. Hata hivyo, kwa sababu tunaamini kwamba “Kila andiko, lenye pumzi ya Mungu, lafaa kwa mafundisho, na kwa kuwaonya watu makosa yao, na kwa kuwaongoza, na kwa kuwaadibisha katika haki” (2 Tim. 3:16), hilo si chaguo linalofaa kwa Waadventista wa Sabato. Hivyo, tunabaki na swali gumu kuhusiana na matukio haya. 

`Soma Mwanzo 15:1—16. Mungu alimwambia nini Abramu katika Mwanzo 15:16, na ni kwa namna gani inafafanua juu ya mada hii ngumu?`

Hakuna swali kwamba mengi ya haya mataifa ya kipagani yalikuwa katili sana na watu wakali ambao kwa kuthibitika wangeweza kukabiliana na ghadhabu na adhabu ya Mungu muda mrefu kabla ya hapo. Hiyo ni kweli, na hata kama Mungu alingoja kwa uvumilivu ili waweze kuzibadili njia zao, na hawakubadili —hii bado haikugeuza ukweli mgumu kuhusu kuua kila mtu, pamoja na watoto. (bila shaka, huenda watoto wengi waliuawa katika Gharika kuliko waliouawa na Waisraeli). 

Ukweli ni kwamba, kwa sasa, kwa kuwa hatuna taarifa ya kutosha kuhusu muktadha kamili wa matukio haya, tunahitaji tu kupokea ukweli huu mgumu na kutumaini katika wema wa Mungu, ambao umedhihirishwa kwa namna nyingine nyingi. Imani sio tu kuhusu kumpenda Mungu katika siku yenye kupendeza katika msitu mzuri wenye kujaa mwonekano mzuri na sauti. Inahusu pia kumtumaini licha ya kile ambacho hatukielewi kikamilifu. 

`Soma 1 Wakorintho 10:1—4 na Yohana 14:9. Mafungu haya, na mengine mengi, yanatusaidiaje kujifunza kutumaini katika upendo, haki, na wema wa Mungu, hata kama tunaona mambo yanayoonekana magumu kukubaliana na uelewa huu wa Mungu?`