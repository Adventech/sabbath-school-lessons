---
title: 'Jifunze zaidi'
date: 08/10/2021
---

Hivi ndivyo mwanazuoni mmoja anavyojitahidi kujibu maswali magumu kuhusu kile Waisraeli walichowatendea baadhi ya mataifa haya: 

“Kama Muumbaji wa vitu vyote na wanadamu wote na mtawala wa vyote, Mungu anaweza kufanya kitu chochote kwa mtu yeyote na kuwa na haki ya kufanya hivyo.... 

“Njia za Mungu ni siri. Kwa kuwa kamwe hatutamwelewa, tunaweza vile vile kutulia na maswali mioyoni mwetu. Isaya 55:8—9 hutoa faraja kiasi fulani. 

“Kulingana na taswira ya Biblia ya Wakanaani, hawa watu walikuwa waovu mno, na kuangamizwa kwao kuliwakilisha hukumu ya Mungu kwa ajili ya dhambi zao. Kuangamizwa kwa Wakanaani hakukuwa kwa mara ya kwanza wala ya mwisho Mungu angefanya hivi. Tofauti kati ya hatima ya Wakanaani na hatima ya wanadamu (isipokuwa kwa familia ya Nuhu) kama ilivyoelezwa katika Mwanzo 6—9 zinahusisha kiwango na njia ya kufanya .... 

“Mungu kamwe hakukusudia kwa Waisraeli kutengeneza sera ya herem [maangamizi kamili] kama sera ya jumla kwa watu wa nje. Kumbukumbu la Torati 7:1 inataja wazi na kwa hiyo inaweka mipaka kwa watu walengwa. Waisraeli hawakupaswa kuzifuata hizi sera dhidi ya Waaramu au Waedomu au Wamisri, au mtu mwingine yeyote (linganisha Kum. 20:10—18) .... 

“Wakanaani walifikia hatima ambayo hatimaye wenye dhambi wote watakabiliana nayo: hukumu ya Mungu.... 

“Mungu kuwaondosha Wakanaani ilikuwa ni hatua muhimu katika historia ya wokovu.... 

“Ingawa Wakanaani kwa ujumla walikuwa walengwa wa hukumu ya Mungu, walikuwa na angalau miaka arobaini ya maonyo kabla (tazama ungamo la Rahabu katika Yosh. 2:8—11).” *—Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), uk. 98, 99.*

**Masawali ya Kujadili**

`1. Fikiria kuhusu uelewa wetu wa milenia, ambayo tutakuwa na miaka elfu ya maswali yetu yote kujibiwa. Ni kwa namna gani uelewa huu hutusaidia kujifunza kumtumaini Mungu licha ya maswali yoyote magumu tuliyo nayo sasa?`

`2. Ni zipi baadhi ya njia ambazo Mungu alikuongoza kwa wakati uliopita zinazoweza kukusaidia kujifunza kumtumaini kwa wakati ujao? Kwa nini ni muhimu kutosahau jinsi Mungu alivyotenda kazi maishani mwetu?`

`3. Katika darasa, pitia swali mwishoni mwa somo la Jumapili, kuhusu utayari wa Musa kupoteza nafsi yake mwenyewe kwa ajili ya watu wake. Je, huo ni mwelekeo mzuri kuwa nao? Ni nini, ikiwapo chochote, kinachostahili mtu kupoteza nafsi yake kwacho, hasa ukizingatia kinachogharimu kukikomboa?`