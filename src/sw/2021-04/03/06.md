---
title: 'Mifano Mingine'
date: 14/10/2021
---

Elimu ya Biblia kwa muda imetambua ufanani kati ya agano la Israeli na Mungu na mapatano mengine ya agano kati ya falme. Mfanano huu haupaswi kushangaza. Mungu alikuwa akifanya kazi hasa na watu wake katika mazingira ambayo wangeweza kuelewa. 

Wakati uo huo, wazo la agano, mapatano ya kisheria kati ya pande husika, pamoja na sheria na masharti na taratibu, vinaweza kuonekana sio vyema sana na vya kuzoeleka sana. Ingawa kipengele hicho lazima kiwepo hakika _(Mungu ndiye Mtoa sheria)_, hakina upana wa kutosha kujumuisha kina na upana wa aina ya mahusiano Mungu aliyoyataka na watu wake. Kwa hiyo, taswira zingine zinatumika katika Kumbukumbu la Torati kusaidia kuelezea wazo hilo hilo kama agano kati ya Mungu na Isaeli, lakini tu kuliongezea ukubwa. 

`Soma Kumbukumbu la Torati 8:5; Kumbukumbu la Torati 14:1; na Kumbukumbu la Torati 32:6, 18—20. Ni taswira ya aina gani inatumiwa hapa, na kwa namna gani inasaidia kuonesha mahusiano Mungu aliyoyataka na watu wake?`

`Soma Kumbukumbu la Torati 4:20 na Kumbukumbu la Torati 32:9. Ni taswira gani inatumika hapa, na kwa namna gani, pia, inasaidia kuonesha aina ya mahusiano Mungu aliyoyataka na watu wake?`

Katika kila kisa, kuna dhana ya familia, ambayo, kikamilifu, inapaswa kuwa ya karibu zaidi, iliyounganishwa vizuri, na kifungo chenye upendo zaidi ya yote. Mungu daima ametaka aina hii ya mahusiano na watu wake. Hata baada ya kumkana kwa aibu Yesu wakati wa msalaba, Yesu alimwambia Mariamu baada ya kufufuka, “ 'enendeni,mkawaambie ndugu zangu waende Galilaya, ndiko watakakoniona' ” (Mat 28:10). 

Hata akiwa Kristo aliyefufuka, aliwaita wanafunzi wake “_ndugu zangu_,” mfano wa upendo na neema unaobubujika kutoka katika upendo kwa wale ambao kwa hakika hawakuustahili. Hayo kimsingi ndiyo yamekuwa mahusiano kati ya Mungu na wanadamu: kupewa neema na upendo kwa wasiostahili.

`Una mahusiano ya aina gani na Mungu? Unawezaje kuyafanya ya kina na kujifunza kumpenda, na wakati uo huo ukielewa wajibu wako wa agano kutii sheria yake? Kwa nini dhana hizi mbili hazipingani bali zinakamilishana?`