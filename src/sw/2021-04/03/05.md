---
title: 'Watu Wake Maalumu'
date: 13/10/2021
---

Ni vigumu kwetu leo kuelewa zaidi ulimwengu wa kale ulivyokuwa katika kipindi ambacho Israeli alikuwa akitangatanga jangwani. Ikiwa miliki kamili zimekuja na kutoweka, na magofu tu _(ikiwa hivyo)_ yanabaki, tunaweza kujua nini kuhusu mengi ya mataifa madogo madogo ya kipagani yaliyoishi katika eneo moja kama ilivyokuwa Israeli? 

Si kwa kiasi kikubwa, lakini tunajua jambo moja: watu hawa walijikita sana katika upagani, ibada ya miungu, na desturi zingine mbaya kabisa, zilizojumuisha kafara ya watoto. Jaribu kufikiri jinsi ambavyo utamaduni na dini vingekuwa mbaya na ovu ambavyo vingefanya hivyo kwa watoto wao wenyewe, na kufanya hivyo kwa jina la mungu fulani! 

Si ajabu, mara kwa mara, pote katika historia ya Israeli ya kale, Mungu aliwaonya watu wake dhidi ya kufuata desturi za mataifa yanayowazunguka. “ ‘Utakapokwisha kuingia katika nchi akupayo Bwana, Mungu wako usijifunze kutenda kwa mfano wa machukizo ya mataifa yale’ ” (Kum. 18:9). 

Na hiyo ni kwa sababu Mungu aliliita taifa hili kwa ajili ya kusudi maalum. Kwa kuingia katika agano na Mungu, walikuwa wawe watu maalumu, mashahidi kwa ulimwengu kuhusu Mungu aliyeumba mbingu na nchi —Mungu wa pekee. 

`Soma Kumbukumbu la Torati 26:16—19. Ni kwa namna gani mahusiano ya agano kati ya Mungu na Israeli yanatolewa muhtasari katika mafungu haya? Ni kwa namna gani uaminifu wao kwa agano unapaswa kudhihirishwa katika aina ya watu waliopaswa kuwa? Masomo yapi tunaweza kupata kutoka hapo, vile vile?`

Inavutia jinsi gani kwamba Musa anaanza mafungu haya manne kwa maneno “leo hivi,” ikimaanisha sasa hivi, tena, Mungu anakuamuru kuyafanya mambo haya (anarudia wazo katika fungu la 17). Amekuwa akiwaamuru muda wote kuyafanya mambo haya. Ni kana kwamba anawaambia wanahitaji kujitoa kwa wakati huu huu, tena, kuwa waaminifu, watakatifu, na watu maalumu hiyo ndiyo sababu kuu ya kuwepo kwao kama taifa la agano. 

Walikuwa ni taifa pekee, kama taifa, lililomjua Mungu wa kweli na kujua ukweli kuhusu Mungu na namna alivyotaka watu waishi. Kwa maana halisi, hawakuwa tu na “ukweli wa sasa” lakini walipaswa, kwa namna yao wenyewe, kuhifadhi ndani ukweli huo mpaka Yesu, “Kweli” Mwenyewe (Yn. 14:6), atakapokuja.

`Kwa nini wazo la “leo hivi” kujitoa kwa Mungu na kwa masharti ya agano lake linafaa hata kwetu, "leo hivi"?`