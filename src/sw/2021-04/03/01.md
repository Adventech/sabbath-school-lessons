---
title: 'Agano la Milele'
date: 09/10/2021
---

### Somo la Juma Hili
Mwa. 12:1—3, Rum. 4:1—5, Kut. 2:24, Kum. 5:1—21, Kum. 26:16—19, Kum. 8:5, Mt. 28:10.

> <p>Fungu la Kukariri</p>
> " 'Agano langu nitalifanya imara kati ya mimi na wewe, na uzao wako baada yako, na vizazi vyao, kuwa agano la milele, kwamba nitakuwa Mungu kwako na kwa uzao wako baada yako' " (Mwanzo 17:7). 

Kisha nikaona malaika mwingine, akiruka katikati ya mbingu, mwenye Injili ya milele, awahubiri hao wakaao juu ya nchi, na kila taifa na kabila na lugha na jamaa” (Uf 14:6). Zingatia, *“injili ya milele,”* ya milele kama katika kuwepo daima, kama katika kuwepo sikuzote, kama tulivyoahidiwa katika Kristo Yesu *“tangu milele”* (Tit. 1:2)

Kwa hiyo, haishangazi kwamba Biblia inazungumzia wakati fulani kuhusu “agano la milele” (Mwa. 17:7, Isa. 24:5, Ezek. 16:60, Ebr. 13:20), kwa sababu kiini cha injili ni agano, na kiini cha agano ni injili: Mungu kwa neema yake inayookoa na upendo anakupatia wokovu ambao huustahili na huwezi kuilipia; nawe, kwa kuitikia, mpende pia "kwa moyo wako wote, na kwa roho yako yote, na kwa akili zako zote, na kwa nguvu zako zote" (Mk. 12:30), upendo unaodhihirishwa kwa utii wa sheria yake: “Kwa maana huku ndiko kumpenda Mungu, kwamba tuzishike amri zake” (1 Yn. 5:3). 

Juma hili tutalitazama wazo la agano kama lilivyoelezwa katika kitabu cha Kumbukumbu la Torati, ambapo agano na yote yanayojumuishwa hudhihirishwa. 

*Jifunze somo hili kwa maandalizi ya Sabato ya Oktoba 16.*