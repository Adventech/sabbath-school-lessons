---
title: 'Kitabu cha Agano'
date: 12/10/2021
---

Ingawa wazo la agano _(berit katika Kiebrania)_, huelezea mahusiano ya Mungu na watu wake, linapatikana kote katika Biblia, neno hili linatokea mara nyingi katika Kumbukumbu la Torati hata Kumbukumbu la Torati kimeitwa “_Kitabu cha Agano._” 

`Tazama Kumbukumbu la Torati 5:1—21. Ni nini kinatokea hapa kinachotusaidia kuonesha jinsi wazo la agano lilivyo kiini katika kitabu cha Kumbukumbu la Torati?`

Muda si mrefu baada ya wana wa Israeli kuokolewa kutoka Misri, Mungu aliweka agano nao, huko Sinai, kabla tu hawajaingia katika Nchi ya Ahadi. Kisha, baada ya kuzunguka kwa miaka 40, kabla tu hawajaingia tena katika Nchi ya Ahadi, ambayo ilikuwa sehemu kuu ya ahadi ya agano (tazama Mwa. 12:7, Kut. 12:25), kupitia kwa Musa kama msemaji, Bwana kwa mara nyingine anawapa Amri Kumi, namna ya kusisitiza jinsi ilivyokuwa muhimu kwao kufanya upya wajibu wao wa agano, vile vile. 

Ndiyo, Bwana alikuwa katika kutimiza ahadi zake za agano kwao. Sasa, ingawa, wanawajibika kuwa waaminifu kwa upande wao wa mapatano: “ ‘Akawahubiri agano lake, alilowaamuru kulitenda, yaani, zile amri kumi; akaziandika juu ya mbao mbili za mawe’ ” (Kum. 4:13). Alilifanya huko Sinai, na sasa alikuwa analifanya tena, huko Moabu, kabla tu ya kuimiliki nchi waliyoahidiwa kupitia ahadi waliyopewa baba zao karne nyingi zilizopita, udhihirisho wa “agano la milele” lililokuwepo hata kabla ya ulimwengu. 

“Kabla ya misingi ya dunia kuwekwa, Baba na Mwana walikuwa wameungana katika agano kumwokoa mwanadamu endapo atashindwa na Shetani. Walishikana mikono yao katika ahadi ya dhati kwamba Kristo lazima awe dhamana kwa jamii ya wanadamu.” _—Ellen G. White, The Desire of Ages, uk. 834.`

`Soma Kumbukumbu la Torati 5:3. Tunalielewaje fungu hili?`

Musa alikuwa anawaambia nini? Inavyoonekana Musa alikuwa anasisitiza ukweli kwamba baba zao sasa walikuwa wametoweka, na ahadi za kushangaza za agano walizopewa baba zao walikuwa wanapewa sasa wao. Hii yawezekana ilikuwa namna ya Musa kuwafanya wajue kwamba hawapaswi kufanya makosa, kama kizazi kilichopita kilivyofanya. Ahadi _(na wajibu)_ sasa ni zao.