---
title: 'Agano na Israeli'
date: 11/10/2021
---

" 'Si kwa haki yako, wala kwa unyofu wa moyo wako, hivi uingiavyo kuimiliki nchi yao; lakini ni kwa uovu wa mataifa haya Bwana, Mungu wako, awafukuza nje mbele yako; tena apate kuliweka imara hilo neno Bwana alilowaapia baba zako Ibrahimu, na Isaka, na Yakobo' " (Kum. 9:5; tazama pia Kum. 9:27). Uhakika wa ahadi za agano umefanywaje dhahiri katika fungu hili? 

Hapa, pia, agano la neema linatokea: Mungu alitenda kwa ajili yao—licha ya makosa ya agano. (hili, kwa hakika, linapaswa sababu ya ahadi iliyowekwa kwa baba zao kwamba neema ya Mungu ilitolewa kwa vizazi vyao vijavyo. 

Musa katika kushughulika na watu ambao ahadi za agano zilitolewa kwao kwa ujumla, mara nyingi alirejea nyuma katika ahadi za agano zilizotolewa kwa wazee wao. 

`Soma Kutoka 2:24, Kutoka 6:8, na Mambo ya Walawi 26:42. Ni nini kinachosemwa hapa ambacho kinasaidia kuonesha jinsi ahadi za agano zinavyofanya kazi?`

Kutoka Misri, ishara kuu ya neema ya Mungu inayookoa, pia iljengwa juu ya agano ambalo Mungu alifanya na baba zao. Yaani, hata kabla ya wanufaika wa agano kuzaliwa, ahadi ziliwekwa kwa niaba yao. Hivyo, kupitia kutostahili kwao binafsi (kwa uchache), walipokea ahadi ya ukombozi ambayo Mungu aliwatendea kupitia muujiza na matukio ya Kutoka. 

Bila shaka, mambo hayakukomea hapo. Walitoka Misri kwenda—wapi? Naam, Sinai, ambapo agano liliwekwa “rasmi” pamoja nao (tazama Kut. 20). Na katika kiini cha agano kulikuwa na injili na sheria, Amri Kumi, ambazo waliitwa kuzitii, udhihirisho wa mahusiano yao na Mungu yanayookoa, ambaye tayari alikuwa amewakomboa (injili). Kwa hiyo, mara kwa mara katika Kumbukumbu la Torati, waliitwa kutii sheria hiyo kama sehemu ya agano, ambalo lilithibitishwa Sinai.

`Sheria ya Mungu ina kazi gani katika maisha yetu leo, sisi ambao tumeokolewa kwa neema, na kwa nini sheria ni , muhimu sana katika uzoefu wetu na Mungu?`