---
title: 'Jifunze zaidi'
date: 15/10/2021
---

"Roho ya utumwa inasababishwa na kutafuta kuishi kulingana na matakwa ya dini ya sheria, kupitia kujitahidi kukamilisha madai ya sheria kwa nguvu zetu wenyewe. Kuna tumaini kwa ajili yetu pale tunapokuwa chini ya agano la Ibrahimu, ambalo ni agano la neema kwa imani katika Kristo Yesu. Injili aliyohubiriwa Ibrahimu, ambayo kupitia hiyo alikuwa na tumaini, ilikuwa injili ile ile inayohubiriwa kwetu leo, ambayo kupitia kwayo tuna tumaini. Ibrahimu alimtazama Yesu, ambaye ndiye pia mwenye kuanzisha na mwenye kutimiza imani yetu.” *—Ellen G. White Comments, The SDA Bible Commentary, vol. 6, uk. 1077.*

Kabla ya misingi ya dunia kuwekwa, Baba na Mwana waliungana katika agano kumwokoa mwanadamu endapo atashindwa na Shetani. Walishikana mikono yao katika ahadi ya dhati kwamba Kristo lazima awe dhamana kwa jamii ya wanadamu. Ahadi hii Kristo ameitimiza. Wakati alipopaza sauti msalabani, ‘imekwisha,’ alizungumza na Baba. Mapatano yalitimizwa kikamilifu. Sasa anasema: Baba, imekwisha. Nimeyatenda mapenzi yako, Ee Mungu wangu. Nimekamilisha kazi ya ukombozi. Ikiwa haki yako imetoshelezwa, ‘hao ulionipa nataka wawe pamoja nami po pote nilipo.’ Yohana 19:30; Yohana 17:24.” *—Ellen G. White, The Desire of Ages, uk. 834.*

**Masawali ya Kujadili**

`1. Tafakari juu ya wazo kwamba hata kabla ya misingi ya dunia, Baba na Mwana “waliungana katika agano” kutukomboa ikiwa jamii ya wanadamu wangeanguka. Kwa nini hilo linapaswa kuwa la kutia moyo kwetu? Hili linapaswa kutufundisha ni kwa kiasi gani Mungu anatuhitaji tuokolewe katika ufalme wake?`

`2. Kama kanisa la Waadventista wa Sabato, kwa njia zipi tunapaswa kujaza majukumu ambayo Israeli ya kale ilipaswa kutimiza katika wakati wake? Tunawezaje kujifunza kuepuka makosa waliyoyafanya?`

`3. Kwa nini injili na ahadi za injili ni kiini katika dhana nzima ya Agano Jipya? Ni Mafungu yapi unayoweza kuyapata katika Agano Jipya yanayoonesha jinsi ambavyo sheria na utii kwa sheria havikuondolewa chini ya Agano Jipya, kama inavyofundishwa sana na Wakristo wengine? Kwa nini unafikiri Wakristo wengi wanasema kwamba injili inabatilisha hitaji la kuzishika Amri Kumi?`