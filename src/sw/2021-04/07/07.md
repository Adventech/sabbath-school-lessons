---
title: 'Jifunze zaidi'
date: 12/11/2021
---

“Adui wa Kristo, aliyeasi dhidi ya sheria ya Mungu mbinguni, kama jenerali hodari, amefanya kazi kwa nguvu zake zote, akitumia mbinu moja baada ya nyingine, udanganyifu kamili, kuifanya sheria ya Mungu kuwa isiyofaa, kigundua dhambi pekee cha kweli, kipimo cha haki" *—Ellen G. White, Review and Herald, November 18, 1890.* 

Makundi ya nyota trilioni mbili huangaza ulimwengu. Kila kundi moja la nyota lina jumla ya nyota bilioni mia moja. Yaani, 100,000,000,000. 

Makundi trilioni mbili ya nyota, yenye nyota bilioni 100, ni jumla ya nyota 200,000,000,000,000,000,000,000. 

Sasa, ni kanuni ya maisha: chochote kinachobuni na kuumba kitu lazima kiwe kikubwa zaidi na kuzidi kilichobuniwa na kuumba. Mchongaji ni mkubwa na anazidi kazi ya uchongaji. Mungu aliyebuni na kuumba ulimwengu wetu lazima awe mkubwa kuliko ulimwengu na kuuzidi pia. Ukiwa na hilo akilini, fikiria kuhusu fungu lifuatalo: "Hapo mwanzo kulikuwako Neno, naye Neno alikuwako kwa Mungu, naye Neno alikuwa Mungu. Huyo mwanzo alikuwako kwa Mungu. Vyote vilifanyika kwa huyo; wala pasipo yeye hakikufanyika cho chote kilichofanyika” (Yn. 1:1—3). 

Yaani, Mungu aliyeumba vyote vilivyoumbwa, nyota 200,000,000,000,000,000,000,000 na vingine vyote —alifanya nini? "alijishusha" akawa mtoto wa kibinadamu, akaishi maisha yasiyo na dhambi, kisha akafa msalabani, akibeba ndani yake mwenyewe adhabu ya dhambi zetu na uovu ili tuweze kupata ahadi ya uzima wa milele. 

Mbele yetu kuna ukweli mkuu: neema tuliyopewa katika Yesu Kristo msalabani. Na Mungu anahitaji nini kwetu kama mwitikio? “Hii ndiyo jumla ya maneno; yote yamekwisha sikiwa; Mche Mungu, nawe uzishike amri zake, maana kwa jumla ndiyo impasayo mtu” (Mhu. 12:13).

**Masawali ya Kujadili**

`1. Katika darasa, pitia swali mwishoni mwa somo la Jumatatu, kuhusu jinsi ambavyo watu wanaoamini katika kushika sheria ya Mungu, Amri Kumi (ikiwemo na ya nne) wanaweza kuepuka mitego ya hila ya ushupavu wa sheria. Ni kwa namna gani utii, hasa utii halisi na thabiti, hutofautiana na ushupavu wa sheria, na kwa namna gani tunaweza kujua utofauti kati ya hayo mawili?`

`2. Ni visa vipi baadhi umewahi kusikia (au kuvijua binafsi) kuhusu namna wale waliovunja Amri Kumi walivyopata matokeo ya kutisha kutokana na uvunjaji huo? Hili linapaswa kutufundisha nini kuhusu jinsi sheria inavyoakisi ukweli wa upendo wa Mungu kwetu?`

`3. Kwa nini msalaba unapaswa kutuonesha jinsi kujaribu kwenda mbinguni kwa matendo yetu kusivyoleta manufaa?`