---
title: 'Sheria na Neema'
date: 06/11/2021
---

### Somo la Juma Hili
Eze. 28:15, 16; Kum. 4:44; Rum. 3:20; Kum. 10:1—15, Kum. 5:6—22, Kum. 9:1—6,

> <p>Fungu la Kukariri</p>
> “ ‘Siibatili neema ya Mungu; maana, ikiwa haki hupatikana kwa njia ya sheria, basi Kristo alikufa bure’ ” (Wagalatia 2:21).

Wakristo wa madhehebu mengi wanazungumza kuhusu sheria na neema na wanaelewa uhusiano kati ya hayo mawili. Sheria ni kipimo cha utakatifu na haki, na uvunjaji wa hiyo sheria ni dhambi. "Kila atendaye dhambi, afanya uasi; kwa kuwa dhambi ni uasi" (1 Yn. 3:4). Na kwa sababu sisi sote tumeivunja hiyo sheria —"Lakini andiko limeyafunga yote chini ya nguvu ya dhambi" (Gal. 3:22) —ni neema tu ya Mungu inayoweza kutuokoa. “Kwa maana mmeokolewa kwa neema, kwa njia ya imani; ambayo hiyo haikutokana na nafsi zenu, ni kipawa cha Mungu” (Waefeso 2:8) 

(Bila shaka kuna “maelezo machache” ya Sabato ya siku ya saba kama sehemu ya sheria. Japo, kwa sababu mbalimbali, Wakristo wengi wamekusudia, angalau kwa sasa, kuikataa Sabato ya siku ya Saba, wakiibuka na kila aina ya udhuru dhaifu kuhalalisha kuikataa kwao. Lakini yote hiyo ni mada nyingine.) 

Hata kama ikielezwa kwa namna tofauti tofauti na matukio mbalimbali, mada ya sheria na neema kwa hakika inapatikana pote katika Biblia, ikiwa ni pamoja na Kumbukumbu la Torati. Ndiyo, Kumbukumbu la Torati, pia, huwasilisha uhusiano kati ya sheria na neema lakini katika muktadha wa kipekee. 

*Jifunze somo hili kwa maandalizi ya Sabato ya Novemba 13.*