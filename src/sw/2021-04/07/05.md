---
title: 'Mtumwa Katika Nchi ya Misri'
date: 10/11/2021
---

Katika kitabu cha Kumbukumbu la Torati, mada moja hujirudia: ile ya Bwana kuwakomboa watu wake Israeli kutoka katika nchi ya Misri. Mara nyingi, wanakumbushwa kile Mungu alichowatendea: “ ‘ “Bwana akatutoa kutoka Misri kwa mkono wa nguvu, na kwa mkono ulionyoshwa, na kwa utisho mwingi, na kwa ishara, na kwa maajabu” ’ ” (Kum. 26:8, tazama pia Kum. 16:1—6)

Pote katika Agano la Kale, kwa kweli, kisa cha Kutoka kimerejelewa kama mfano wa wokovu mkuu wa Mungu, kwa neema yake, kutoka katika utumwa na mateso ya Misri: "Kwa maana nalikupandisha kutoka nchi ya Misri, na kukukomboa utoke katika nyumba ya utumwa" (Mik. 6:4). 

Hata katika Agano Jipya, dhana hii hujitokeza, kwa Kutoka katika nchi ya Misri kwa uweza mkuu wa Mungu ni ishara ya wokovu kwa imani katika Kristo: “Kwa imani wakapita kati ya Bahari ya Shamu, kama katika nchi kavu; Wamisri walipojaribu kufanya vivyo wakatoswa” (Ebr. 11:29, tazama pia 1 Kor. 10:1—4).

`Soma Kumbukumbu la Torati 5:6—22, ambapo Musa anairudia sheria, Amri Kumi, uwekwaji wa msingi wa agano lao na Yahweh. Zingatia amri ya nne na sababu inayotolewa hapa kwa ajili yake. Ni nini kinasemwa hapo kinachofunua ukweli wa sheria na neema?`

Musa anarudia amri ya msingi ya kupumzika katika Sabato ya siku ya saba, lakini anaiongezea msisitizo. Yaani, ingawa iliandikwa kwenye jiwe katika Kutoka, hapa Musa anapanua kile ambacho tayari walikuwa wamekwisha pewa. Itunzeni Sabato, sio kama ukumbusho wa uumbaji, lakini pia kama ukumbusho wa ukombozi toka Misri. Neema ya Mungu iliwaokoa toka Misri na kuwapatia pumziko kutoka katika kazi zao (Ebr. 4:1—5) Sasa, katika mwitikio kwa neema Mungu aliyowapatia, walihitaji kueneza neema kwa wengine. 

Katika kisa hiki, basi, Sabato ya siku ya saba inakuwa sio tu alama yenye nguvu uumbaji lakini alama yenye nguvu ya ukombozi na neema. Kila mmoja katika famila, sio watoto tu, lakini, watumishi, wanyama, na hata wageni miongoni mwao, wanaweza kupumzika. Sabato hueneza neema waliyopewa Wayahudi kwenda kwa wengine pia, hata wale wasio miongoni mwa watu wa agano wenyewe. Na inapatikana katika kiini cha sheria ya Mungu. Kile Mungu alichowatendea kwa neema, wanahitaji kuwatendea wengine. Ni rahisi hivyo. 

`Soma Mathayo 18:21—35. Kwa njia ipi kanuni katika mfano huu inafunuliwa katika amri ya Sabato, hasa kama ilivyosisitizwa katika Kumbukumbu la Torati?`