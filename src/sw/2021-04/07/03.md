---
title: 'Sheria Katika Kumbukumbu la Torati'
date: 08/11/2021
---

Taifa la Waebrania wakiwa katika mipaka ya Kanaani, watu wa Mungu aliowachagua, hatimaye wanakaribia kuirithi nchi ambayo Mungu aliwaahidi. Na, kama tulivyoona, Kumbukumbu la Torati ni maelekezo ya mwisho ya Musa kwa Waebrania kabla hawajaichukua nchi. Na miongoni mwa maelekezo hayo zilikuwa ni amri za kutii.

`Soma mafungu yafuatayo. Ni hoja gani inayoelezewa kwa kurudiwa tena na tena, na kwa nini hoja hii ni ya muhimu sana kwa watu? (Kum. 4:44, Kum. 17:19, Kum. 28:58, Kum. 30:10, Kum. 31:12, Kum. 32:46, Kum. 33:2).`

Hata usomaji wa juu juu tu wa kitabu cha Kumbukumbu unaonesha jinsi utii kwa sheria ulivyokuwa muhimu kwa taifa la Israeli. Kwa maana halisi, ulikuwa wajibu wao wa agano. Mungu alikuwa amewatendea mengi sana na angeendelea kuwatendea mengi zaidi —mambo ambayo wasingeweza kujitendea wenyewe na ambayo hawakustahili tangu mwanzo (ambayo ndiyo neema, Mungu kutupatia tusichokistahili). Na alichotaka kama mwitikio ulikuwa, naam, utii kwa sheria yake. 

Hakuna tofauti sasa. Neema ya Mungu inatuokoa, tofauti na matendo ya sheria —"Basi, twaona ya kuwa mwanadamu huhesabiwa haki kwa imani pasipo matendo ya sheria" (Rum. 3:28) —na mwitikio wetu ni utii kwa sheria. Tunatii sheria, ingawa, si katika jaribio la bure ili kuokolewa nayo —"kwasababu hakuna mwenye mwili atakayehesabiwa haki mbele zake kwa matendo ya sheria; kwa maana kutambua dhambi huja kwa njia ya sheria" (Rum. 3:20) —lakini kama matokeo ya wokovu ambao tumepewa kwa neema. “Mkinipenda, mtazishika amri zangu” (Yn. 14:15). 

Kumbukumbu la Torati ingeweza kuonekana kama somo la mfano katika neema na sheria. Kwa neema Mungu anatuokoa, akitutendea kile ambacho tusingeweza kujitendea (zaidi kuliko ambavyo Israeli wangeweza kutoka Misri kwa wenyewe), na kwa mwitikio tunaishi, kwa imani, maisha ya utii kwake na sheria yake. 

Tangu anguko la Adamu na kuendelea, hata wakati wa wale watakaoishi katika kipindi cha taabu cha alama ya mnyama, watu wanaoelezewa kama wale “wazishikao amri za Mungu na imani ya Yesu” (Ufu. 14:12) —mahusiano ya Mungu na watu wake wa agano ni ya sheria na neema. Neema ya Mungu hutusamehe kwa kuivunja sheria yake, na neema ya Mungu inatuwezesha kuitii Sheria yake vile vile, utii unaotokana na mahusiano yetu ya agano Naye.

`Tunawezaje kuepuka mtego wa kutokuwa washupavu wa sheria tunapoitii sheria?`