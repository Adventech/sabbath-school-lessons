---
title: 'Letov Lak (Upate Kheri)'
date: 09/11/2021
---

Watu wenye nadharia ya kushuku, wanaotafuta sababu za kuikataa Biblia, mara nyingi wanaelekeza katika maneno ya Mungu yenye nguvu yanayoonekana katika Agano la Kale. Wazo ni kwamba Mungu wa Agano la Kale alikuwa mkali, mwenye kisasi, asiye mwema, hasa akilinganishwa na Yesu. Hii sio hoja mpya, lakini ni dhaifu sasa kama vile ilivyokuwa ilivyokuzwa kwa mara ya kwanza karne nyingi zilizopita. 

Mara nyingi, Agano la Kale humwasilisha Mungu kama mwenye kuwapenda watu wake wa Israeli ya Kale na kuwatakia tu yaliyo mema. Na upendo huu unaonekana kwa nguvu katika kitabu cha Kumbukumbu la Torati. 

`Soma Kumbukumbu la Torati 10:1—15. Ni muktadha upi wa karibu unaozunguka mafungu haya, na yanatufundisha nini kuhusu jinsi Mungu alivyojisikia juu ya watu wake, hata baada ya dhambi yao? Yanatufundisha nini, hakika, kuhusu neema?` 

Neema ya Mungu na upendo kwa Israeli vinatoka katika mafungu haya. Zingatia, hasa, fungu la 12 na 13. Ni sentensi moja ndefu, swali, na swali hilo ni rahisi: Ni nini mimi, Bwana, ninayotaka ufanye ila yafuatayo .... Kwenda katika njia zangu, kunipenda, kunitumikia, na kuzishika amri zangu upate uheri? 

Pote katika Kiebrania katika fungu hili maneno yanayomaanisha “wako” na “wewe” yako katika umoja. Ingawa Mungu kwa hakika anazungumza na taifa kwa ujumla, maneno yake yatafaidia nini ikiwa watu, kila mmoja binafsi, hakuyati? Kitu kamili ni kizuri tu kama jumla ya sehemu zake. Mungu alikuwa anazungumza na mtu mmoja mmoja binafsi, na Israeli kama taifa. 

Hatuwezi kusahau, kadhalika, mwishoni mwa fungu la 13: kuyashika haya _letov lak,_ yaani, _"upate uheri."_ Kwa maneno mengine, Mungu anawaamuru kutii kwa sababu ni kwa manufaa yao kufanya hivyo. Mungu aliwaumba, Mungu anawategemeza, Mungu anajua kilicho bora kwa ajili yao, na anawatakia kilicho bora. Utii kwa sheria, kwa Amri Zake Kumi, unaweza kuleta tu manufaa kwao. 

Sheria mara nyingi imelinganishwa na ua, ukuta wa ulinzi, na kwa kukaa ndani ya ukuta, wafuasi wake wanalindwa dhidi ya uovu mwingi ambao vinginevyo ungeweza kuwakumba na kuwaangamiza. Kwa ufupi, kwa upendo kwa watu wake, Mungu aliwapa sheria yake, na utii kwa sheria yake _“ungewaletea uheri.”`

`Ni kwa njia zipi tunaweza kujionea wenyewe jinsi ambavyo utii kwa sheria ya Mungu, kwa hakika umekuwa kwa “uheri wetu wenyewe”?`