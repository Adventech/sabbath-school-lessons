---
title: 'Jifunze zaidi'
date: 24/12/2021
---

“Walipolia kwa hasira, ‘Tuwatokezee maji katika mwamba huu?’ walijiweka katika nafasi ya Mungu, kana kwamba wanao uwezo wenyewe, wanadamu wenye udhaifu na tamaa. Akiwa amechoshwa na manung’uniko ya kudumu na uasi wa watu, Musa akamsahau Msaada wake Mwenye nguvu, na pasipo nguvu ya Kiungu aliachwa aharibu rekodi yake kwa kudhihirisha udhaifu wa kibinadamu. Mtu ambaye angeweza kusimama akiwa safi, imara, bila ubinafsi hadi mwisho wa kazi yake alishindwa hatimaye. Mungu alidharauliwa mbele ya makutano ya Israeli, wakati ambapo angetukuzwa na kuinuliwa.” *—Ellen G. White, Patriarchs and Prophets, uk. 418.*

"Juu ya mlima Yesu alipobadilika sura Musa alikuwepo pamoja na Eliya, aliyehamishwa. Walitumwa kama wabeba nuru na utukufu toka kwa Baba kwenda kwa Mwanaye. Na hivyo ombi la Musa, alilotoa karne nyingi kabla, hatimaye lilitimia. Alisimama juu ya ‘mlima mtakatifu,’ katikati ya urithi wa watu wake, akimshuhudia yeye ambaye kwake ahadi zote kwa Israeli zimejengwa. Hilo ni tukio la mwisho lililofunuliwa kwa mtu wa kufa kuona katika historia ya yule aliyeheshimiwa sana na Mbingu" —ukurasa wa 479.

**Masawali ya Kujadili**

`1. Kwa namna moja, ndiyo, Musa alifufuliwa na kupelekwa mbinguni muda mfupi baada ya kufufuka kwake. Lakini kwa wakati uo huo, maskini Musa (tunadhani) anashuhudia uharibifu wa kutisha wa vitu hapa chini. Ni bahati iliyoje kwamba wengi wetu tutafufuliwa baada ya mapambano yote duniani kuwa yamekwisha angalau kabla ya Kuja Mara ya Pili. Ni kwa njia zipi basi, hii ni baraka kubwa sana kuliko uzoefu alioupitia Musa?`

`2. Kisa cha kifo cha Musa na baadaye ufufuo vinatuoneshaje jinsi ambavyo Agano Jipya, licha ya kujengwa juu ya Agano la Kale, halitupeleki mbele zaidi ya Agano la Kale na kwa kweli linaweza kuiangazia zaidi nuru mpya?`

`3. Ni kwa jinsi gani kisa cha maisha ya Musa, pamoja na kupiga kwake mwamba kwa hasira ya ghafla, ni mfano wa kinachomaanisha kuishi kwa imani na kuokolewa kwa imani, tofauti na matendo ya sheria?`

`4. Katika darasa, zungumzia kuhusu ahadi ya ufufuo katika mwisho wa wakati. Kwa nini hii ni kiini cha tumaini letu lote? Pia, ikiwa tunaweza kumtumaini Mungu juu ya hili, yaani, kutufufua toka mautini, je, hatuwezi kumtumaini kwa kitu kingine chochote? Hata hivyo, ikiwa anaweza kufanya hilo kwa ajili yetu, ni kitu gani ambacho hawezi kufanya?`