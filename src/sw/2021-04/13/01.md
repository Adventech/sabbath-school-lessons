---
title: 'Ufufuo wa Musa'
date: 18/12/2021
---

### Somo la Juma Hili
Hes. 20:1—13, Kum. 31:2, Kum. 34:4, Kum. 34:1—12, Yud 9, 1 Kor. 15:13—22.

> <p>Fungu la Kukariri</p>
> “Lakini Mikaeli, malaika mkuu, aliposhindana na Ibilisi, na kuhojiana naye kwa ajili ya mwili wa Musa, hakuthubutu kumshitaki kwa kumlaumu, bali alisema, ‘Bwana na akukemee’ ” (Yuda 9)

Kama tulivyoona katika robo yote, Musa ndiye kiini kikuu cha Kumbukumbu la Torati aliyedumu hadi kufa. Maisha yake, tabia yake, ujumbe wake huenea kote katika kitabu. Ingawa, ndiyo, Kumbukumbu la Torati kinamhusu Mungu na upendo wake kwake *‘am yisra’el*, “*watu wa Israeli*,” mara nyingi Mungu alimtumia Musa kuudhihirisha upendo huo na kuzungumza na watu wake Israeli. 

Sasa, tunapofika mwisho wa robo, mwisho wa kujifunza kwetu juu ya Kitabu cha Kumbukumbu la Torati, tunafikia pia mwisho wa maisha ya Musa, angalau maisha yake hapa. 

Kama Ellen G. White alivyolieleza: "Musa alijua kwamba alipaswa kufa peke yake; hakuna rafiki wa kidunia angeruhusiwa kumhudumia katika saa zake ya mwisho. Kulikuwa na siri na utisho' kuhusu tukio lililokuwa mbele yake, ambalo lilifanya moyo wake uogope. Jaribu kali zaidi lilikuwa kutengwa kwake na watu aliowajali na kuwapenda —watu ambao maslahi yake na maisha yake kwa muda mrefu vilikuwa vimefungamana nao. Lakini alikuwa amejifunza kumtumaini Mungu, na kwa imani isiyo na maswali alijitoa mwenyewe na watu wake kwa upendo wake na rehema." *—Patriarchs and Prophets, uk. 470, 471.*

Kama vile maisha na huduma ya Musa vilivyotoa ufunuo Mwingi wa tabia ya Mungu, vivyo, pia, kifo chake na ufufuo. 

*Jifunze somo hili kwa maandalizi ya Sabato ya Desemba 25.*

