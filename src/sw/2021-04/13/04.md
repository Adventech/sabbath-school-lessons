---
title: 'Kifo cha Musa'
date: 21/12/2021
---

Maskini Musa! Baada ya kutoka mbali sana, baada ya kupitia mengu sana, anaondolewa katika utimilifu wa ahadi aliyopewa Ibrahimu karne nyingi zilizopita: “ ‘Uzao wako nitawapa nchi hii’ ” (Mwa. 12:7) 

`Soma Kumbukumbu la Torati 34:1—12. Nini kilimtokea Musa, na Bwana alisema nini juu ya Musa kilichoonesha jinsi alivyokuwa mtu wa pekee?`

“Akiwa katika upweke Musa alitafakari juu ya maisha yake yenye mabadiliko na magumu tangu alipoachana na heshima ya kifalme na kutoka katika ufalme alioutazamia katika Misri, kuungana na wateule wa Mungu. Alikumbuka ile miaka mingi jangwani akiwa na kundi la kondoo wa Yethro, kutokea kwa Malaika katika kichaka kilichowaka moto, na wito wake kuwakomboa Israeli. Tena aliiona miujiza mikuu ya uweza wa Mungu ikidhihirishwa kwa niaba ya wateule hao, na rehema yake isiyokoma katika miaka ya kutangatanga kwao na uasi. Licha ya yote aliyowatendea, licha ya maombi yake binafsi na kazi, wawili tu katika watu wazima kwenye jeshi kubwa lililotoka Misri walidhihirika kuwa waaminifu ambao wangeweza kuingia katika Nchi ya Ahadi. Kadri Musa alivyoyapitia matokeo ya kazi zake, maisha yake ya majaribu na kujitoa kafara yalionekana karibia kuwa bure.” _—Ellen G. White, Patriarchs and Prophets, uk. 471, 472.`

Kumbukumbu la Torati 34:4 inasema kitu cha kufurahisha sana. “Hii ndiyo nchi niliyowaapia Ibrahimu, na Isaka, na Yakobo, nikisema, ‘ “Nitawapa wazao wako.” ’ ” Bwana alikuwa anatumia lugha karibia ya maneno yale yale toka kwa yale aliyoyasema mara nyingi kwa wazee na watoto wao, kuhusu kuwapatia nchi hii. Sasa alikuwa akiirudia kwa Musa. 

Bwana pia alisema kwamba " 'Basi nimekuonesha kwa macho yako, lakini hutavuka huko' " (Kum. 34:4). Haiwezekani kwamba Musa, akiwa amesimama alipokuwa, angeweza kuona kwa uoni wa kawaida yale yote Bwana aliyomwonesha —toka Moabu hadi Dani mpaka Naftali, na kadhalika. Ellen G. White alikuwa wazi: ulikuwa ufunuo usio wa kawaida, siyo tu wa nchi ile, lakini wa ambavyo ingeonekana baada ya kuimiliki. 

Kwa namna fulani, ingeweza kuonekana kana kwamba Bwana alikuwa anamdhihaki Musa, kwa kusisitiza: Ungekuwa hapa ikiwa tu ungenitii kama ulivyopaswa, au kitu kama hicho. Badala yake, Bwana alikuwa anamwonesha Musa kwamba licha ya yote, hata licha ya kosa la Musa, bado Mungu alisalia mwaminifu kwa ahadi za agano alilofanya na baba zao na Israeli yenyewe. Kama tutakavyoona, pia, Bwana aliandaa kitu kilicho bora sana kwa mtumishi wake mwaminifu lakini mwenye mapungufu.