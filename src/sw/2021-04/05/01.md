---
title: 'Mgeni Ndani ya Malango Yako'
date: 23/10/2021
---

### Somo la Juma Hili
Mk. 12:29—31, Kum. 10:1—19, Zab. 146:5—10, Mt. 7:12, Kum. 27:19, Yak. 1:27—2:11.

> <p>Fungu la Kukariri</p>
> " 'Basi, mpendeni mgeni, kwa sababu ninyi wenyewe mlikuwa wageni katika nchi ya Misri' " (Kumbukumbu la Torati 10:19).

Kama tulivyosoma juma lililopita, alipoulizwa na mwandishi kuhusu " 'amri iliyo ya kwanza' "(Mk. 12:28), Yesu alijibu kwa kutoa uthibitisho wa Mungu kuwa mmoja, na kisha akasema: " ' "Nawe mpende Bwana Mungu wako kwa moyo wako wote, na kwa roho yako yote, na kwa akili zako zote, na kwa nguvu zako zote." Hii ndiyo amri ya kwanza' " (Mk. 12:30) 

Hata hivyo, Yesu aliendelea, kuzungumza “na ya pili yafanana nayo’ ” (Mk. 12:31), jambo ambalo mwandishi hakuulizia. Hata hivyo, Yesu, akijua jinsi lilivyokuwa muhimu, alisema: “ ‘Na ya pili yafanana nayo, nayo ni hii: " 'Mpende jirani yako kama nafsi yako.' " Hakuna amri nyingine iliyo kuu kuliko hizi’ ” (Mk. 12:31). 

Hakuna amri iliyo kuu kuliko hizi? Yesu alihusianisha upendo kwa Mungu na upendo kwa jirani katika amri moja, na hiyo amri ilikuwa ndiyo kuu kuliko zote. 

Tena, Yesu hakuwa anaibua jambo jipya, jambo ambalo Wayahudi hawakuwahi kusikia hapo kabla. Badala yake, wito wa kumpenda sana —dhana ya mtu kumpenda jirani yake na kuwapenda watu wengine kama namna ya kudhihirisha upendo kwa Mungu, ndiyo, ilitolewa kutoka katika kitabu cha Kumbukumbu la Torati. 

*Jifunze somo hili kwa maandalizi ya Sabato ya Oktoba 30.*