---
title: 'Mpende Mgeni'
date: 25/10/2021
---

Katikati ya maonyo haya Musa anatamka: " 'Tazama, mbingu ni mali za Bwana, Mungu wako, na mbingu za mbingu, na nchi, na vitu vyote vilivyomo' " (Kum. 10:14). Ni udhihirisho wenye nguvu kiasi gani wa ukuu wa Bwana, dhana inayopatikana katika maeneo mengine ya Biblia, vile vile: “Nchi na vyote viijazavyo ni mali ya Bwana, Dunia na wote wakaao ndani yake” (Zab. 24:1). 

`Soma Kumbukumbu la Torati 10:17—19. Ni tamko gani lingine analotoa Musa kuhusu Bwana hapa, vile vile? Na muhimu zaidi, Mungu anawaamuru nini watu wake kama matokeo ya tamko hilo?`

Yahweh si tu mtawala wa mbingu na dunia, Yeye pia ni “Mungu wa miungu, na Bwana wa mabwana” (Kum. 10:17). Hii haimaanishi kwamba kuna miungu mingine, miungu wadogo, kama ile miungu iliyodhaniwa kuabudiwa na wapagani waliowazunguka. Badala yake, ilikuwa ni namna ya kuzungumza kuhusu, zaidi ya kuwa kwake Mungu pekee (" ' “Fahamu sasa ya kuwa Mimi, naam, Mimi ndiye, Wala hapana Mungu mwingine ila Mimi” ' " [Kum. 32:39], inathibitisha ukuu wake kamili juu ya mamlaka yote, halisi au ya kufikirika, ikiwa ni mbinguni au duniani. 

`Fungu linasema pia, kwamba Yeye ni “Mungu mkuu, mwenye kuogofya, asiyependelea nyuso za watu, wala hakubali rushwa.” Yote hii ni sehemu ya ujumbe mkubwa zaidi: Yahweh ni Mungu wenu, nanyi, watu wake, mnahitaji kumtii.`

Ni utofauti kiasi gani unawasilishwa hapa, vile vile. Naam, Yahweh (BWANA) ni Mungu wa miungu na Bwana wa mabwana, mtawala mkuu na mtegemezaji wa viumbe (Kol. 1:16, 17), lakini pia anawajali yatima, mjane, na mgeni, na kuonesha huko kujali kwa kuwahudumia kwa mahitaji ya haraka ya kimwili. 

Mungu anayefahamu ikiwa shomoro amedondoka chini (Mat. 10:29) anajua kuhusu taabu ya wale walio wa hali ya chini katika jamii. Kwa maneno mengine Mungu anawaambia watu kwamba, Sawa, huenda mmechaguliwa, ninyi ni wa pekee, na ninawapenda, lakini nawapenda wengine pia, pamoja na wahitaji na wasiojiweza miongoni mwenu. Na kama vile ninavyowapenda, ni lazima muwapende, vile, vile. Hii ni moja ya wajibu wenu wa agano, nha muhimu sana, pia.

`Soma Zaburi 146:5—10. Ni ujumbe gani wa Zaburi unaoakisi kile Mungu anachokisema hapa, na hili linapaswa kumaanisha nini kwetu leo, kama Wakristo?`