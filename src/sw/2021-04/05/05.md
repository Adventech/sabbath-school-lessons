---
title: 'Hukumuni kwa Haki'
date: 27/10/2021
---

Kama waumini, tumeitwa kuiakisi tabia ya Mungu. Paulo aliandika, “Vitoto vyangu, ambao kwamba nawaonea utungu tena mpaka Kristo aumbike ndani yenu” (Gal. 4:19).Hata hivyo, tuliumbwa mwanzo “kwa sura ya Mungu” (Mwa. 1:27), sura ambayo baadaye iliharibiwa na dhambi. Na kama tulivyoona, Musa alipozungumza kuhusu uweza na ukuu wa Mungu, alisema pia kwamba Mungu hakubali rushwa na kwamba aliwajali wanyonge na waliokataliwa na jamii. Mungu anafanya hili; kwa hiyo, tunahitaji kufanya hivyo, vile vile. 

**Soma mafungu yafuatayo katika Kumbukumbu Ia Torati. Ni mada gani inayojirudia katika mafungu yote?**

`Kum. 1:16`

`Kum. 16:19`

`Kum. 24:17`

`Kum. 27:19`

Inafahamika sana jinsi wasiojiweza, maskini, waliokataliwa na jamii wasivyopata "haki" sawa katika mahakama nyingi za kibinadamu kama wale wenye pesa, mamlaka, na wenye kujuana. Haidhuru ni nchi gani, enzi, utamaduni, au jinsi zilivyo bora kanuni za haki na usawa zilizohifadhiwa katika katiba au sheria au chochote; ukweli unabaki vile vile: maskini, wasiojiweza karibia hawapati kamwe haki ambayo wengine huipata. 

Hilo ndilo jambo la ajabu ambalo Mungu mwenyewe alikuwa analisema hapa. Huku kutotenda kwa usawa, kunakopatikana kwingine kote, kusifanyike katika Israeli, miongoni mwa watu wa Mungu, wale wanaopaswa kumwakilisha ulimwenguni. Inavyoonekana, kwa kutumia neno kutoka katika enzi ya sasa, Bwana alitaka kuwepo _“haki sawa chini ya sheria”_ katika Israeli ya kale. 

Lakini hili linaenda ndani zaidi kuliko sayansi na falsafa ya sheria ya binadamu tu. " ' "Mtakuwa watakatifu; kwa kuwa mimi Bwana, Mungu wenu, ni mtakatifu" ' "(Law. 19:2). Ndiyo, walimjua Mungu wa kweli, na walikuwa na mtindo sahihi wa ibada, na walileta aina sahihi ya sadaka. Yote hiyo ni sawa. Lakini mwishoni, yote hiyo ilifaa nini ikiwa waliwatendea vibaya wasiojiweza na maskini walio miongoni mwao? Mara nyingi, kupitia kwa manabii, Bwana anakaripia wanaowatesa maskini na wahitaji katika Israeli. Unawezaje kuwa “mtakatifu” na huku ukiwatendea vibaya wengine kwa wakati uo huo? Huwezi, haidhuru kwa namna gani unafuata kabisa kaida sahihi za kidini. 

`Soma Amosi 2:6; Amosi 4:1; Amosi 5:11; Isaya 3:14, 15; Isaya 10:1, 2; na Yeremia 2:34. Manabii wanasema nini kinachoakisi kile Bwana alichowaonya Israeli ya kale? Maneno haya yanatuambia nini leo?`