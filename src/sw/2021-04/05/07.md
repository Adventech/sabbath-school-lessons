---
title: 'Jifunze zaidi'
date: 29/10/2021
---

Ni vigumu kufikiri jinsi ambavyo hata katika nyakati bora, kama vile chini ya Daudi na Sulemani, taifa la Israeli lilivyoweza kubarikiwa sana na Mungu na bado likaweza kuwatesa sana maskini, wasiojiweza, na waliokataliwa na jamii miongoni mwao. 

“Basi, kwa kuwa mnamkanyaga maskini, na kumtoza ngano; ninyi mmejenga nyumba za mawe yaliyochongwa, lakini hamtakaa ndani yake; ninyi mmepanda mashamba mazuri ya mizabibu, lakini hamtakunywa divai yake. Maana mimi najua jinsi maasi yenu yalivyo mengi, na jinsi dhambi zenu zilivyo kubwa; ninyi mnaowaonea wenye haki, mnaopokea rushwa, na kuwageuza wahitaji langoni wasipate haki yao.” (Amo. 5:11, 12). 

*“Bwana ataingia katika kuwahukumu wazee wa watu wake na wakuu wao; ‘Ninyi ndinyi mliokula shamba la mizabibu; vitu mlivyowateka maskini vi ndani ya nyumba zenu’ ” (Isa. 3:14).*

**Masawali ya Kujadili**

`1. Israeli walihitaji kukumbuka kwamba walikuwa “wageni” nchini Misri, iliyokuwa sababu moja kwa nini walipaswa kuwatendea na waliokataliwa na jamii katika Israeli kama ambavyo wangetamani watendewe walipokuwa wametengwa. Ni kwa namna gani ukweli huu unahusiana na injili, katika dhana kwamba, kupitia kwa damu ya Yesu, tumewekwa huru kutoka utumwa wa dhambi? Kwa nini, na katika ufanani upi, kile Yesu alichotutendea kinapaswa kuathiri namna tunavyowatendea wengine, hasa wale wasiojiweza miongoni mwetu?`

`2. Hebu fikiria kuhusu hili. Tunaweza kuabudu katika siku sahihi, kuelewa ukweli kuhusu kifo, jehanamu, alama ya mnyama na kadhalika. Hiyo ni sawa. Lakini yote inamaanisha nini ikiwa tunawatendea wengine kwa ubaya au kuwatesa wasiojiweza walio miongoni mwetu au kutotoa haki kwa usawa wakati tunapohitaji kuamua jambo fulani? Hasa kwa sababu ya ukweli tulionao, kwa nini lazima tuwe waangalifu zaidi kutofikiri kwamba, kwa namna fulani, kujua tu ukweli, peke yake, ndio yote Mungu anayohitaji kwetu? Kwa nini huo unaweza kuwa mtego wa hatari sana kwetu?`

`3. Imani yetu inapaswa kuwa na jukumu gani katika kutusaidia kuelewa kile kinachorejelewa kwa kawaida kama “haki za binadamu”?`