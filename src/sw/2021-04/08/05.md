---
title: 'Si Magumu Kiasi cha Kukushinda'
date: 17/11/2021
---

Kumbukumbu la Torati 30 huanza kwa Bwana kuwaambia ambacho kingetokea ikiwa watu wangetubu na kuacha njia zao mbaya. Ni ahadi za kushangaza kiasi gani walizopewa! 

`Soma Kumbukumbu la Torati 30:1—10. Ni ahadi zipi wanapewa na Mungu, hata licha ya ukweli kwamba hili linazungumzia kile ambacho kingewatokea ikiwa wasingetii? Hili linatufundisha nini kuhusu neema ya Mungu?`

Hilo kwa hakika lingekuwa jambo la kuleta faraja kulisikia. Hata hivyo, hoja haikuwa kwamba haidhuru ikiwa wakigeuka na kuacha kile Mungu alichoamuru. Bwana hampi yeyote neema rahisi. lkiwa hivyo, lazima ingewaonesha upendo wa Mungu, na hivyo, kama mwitikio, wangempenda vile vile. Wakiufunua upendo wao kwa kuwa watii kwa kile alichowaambia kufanya. 

`Soma Kumbukumbu la Torati 30:11—14. Bwana anawaambia nini hapa? Kuna ahadi gani ya msingi katika mafungu haya, na ni mafungu yapi ya Agano Jipya unayoweza kuyafikiria ambayo yanaakisi ahadi hiyo hiyo?`

Kwa lugha hii nzuri, iliyo na mantiki thabiti, tazama wito unaotolewa hapa. Bwana hataki kwao jambo fulani gumu ambalo hawawezi kulitenda, Agizo la Mungu si “gumu” sana au “fumbo” kwao kuelewa. Wala haliko mbali sana nao hata wasilifikie. Haliko juu mbinguni, mbali sana kwamba mtu mwingine anapaswa kuwapatia: wala haliko ng’ambo ya bahari, kwamba mtu mwingine tofauti lazima awaletee. Badala yake, Bwana anasema: “Lakini neno li karibu nawe sana, li katika kinywa chako na moyo wako, upate kulifanya” (Kum. 30:14). Yaani, unalijua vizuri sana kiasi cha kuweza kulitamka, na li katika moyo wako kwa hiyo unajua lazima ulifanye. Kwa hiyo, hakuna udhuru kwa kutotii. "Amri zake zote ni wezeshi" _—Ellen G. White, Christ' Object Lessons, uk. 333.`

Kwa kweli, mtume Paulo ananukuu mafungu haya katika muktadha wa wokovu katika Kristo; yaani, Paulo anayarejelea kama mfano wa kuhesabiwa haki kwa imani. (tazama Rum. 10:6—10). 

Na ndipo, baada ya mafungu haya katika Kumbukumbu la Torati, wana wa Israeli wanaambiwa, ndiyo, kuchagua uzima au mauti, baraka au laana. Na ikiwa, kwa neema na kwa imani, wanachagua uzima, Wataupata.

`Hakuna tofauti leo, au sio ? `