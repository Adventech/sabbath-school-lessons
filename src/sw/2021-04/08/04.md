---
title: 'Uzima na Wema, Mauti na Uovu, Baraka na Laana'
date: 16/11/2021
---

Kuelekea mwishoni mwa kitabu cha Kumbukumbu la Torati, baada ya hotuba ndefu kuhusu kitakachotokea kwa watu ikiwa hawatamtii Bwana na kuzivunja ahadi za agano, Kumbukumbu la Torati 30 inaanza kwa ahadi kwamba hata kama walianguka katika kutotii na waliadhibiwa kwa kupelekwa uhamishoni, Mungu hata hivyo angewarejesha katika nchi hiyo.

Yaani, ikiwa wangetubu na kuacha njia zao mbaya. 

`Soma Kumbukumbu la Torati 30:15—20. Ni chaguzi zipi walizopewa Israeli ya kale hapa, na kwa namna gani hizo chaguzi zinaakisi kile tulichoona pote katika Biblia yote?`

Bwana yuko wazi kabisa: Yeye, Yahweh, ameweka mbele yao chaguo moja au mbili, kimsingi kile alichofanya kwa Adamu na Hawa. Kwa kweli, neno la Kiebrania linalomaanisha “wema” _(tov)_ na “uovu” _(ra’)_ katika Kumbukumbu 30:15 ni maneno yale yale ya Kiebrania yaliyotumiwa katika Mwanzo kwa habari ya mti wa ujuzi wa “mema” (tov) na “mabaya” (ra’). Hapa, kama ilivyo pote katika Biblia, hakuna eneo la katikati, hakuna sehemu ya kutokuwa upande wowote. Ama watamtumikia Mungu na kuwa na uzima, au watachagua mauti. Ni sawa na kwetu pia. 

Uzima, wema, baraka vikilinganishwa na mauti, uovu na laana. Mwishoni, ingawa, mtu kwa haki angeweza kutoa hoja kwamba Mungu anawapatia tu mema, uzima tu, na baraka tu. Lakini wakigeuka wakamwacha, haya mambo mabaya yatakuwa matokeo ya asili, kwa sababu hawana tena ulinzi wake maalumu. 

Kwa hali yoyote tunayoielewa, watu hawa wanapewa hayo mambo mawili ya kuchagua. Ni wazi sana, pia, uhalisi wa uhuru wa kuchagua, chaguzi zao huru. Mafungu haya, sambamba na sehemu kubwa ya Biblia, Agano la Kale na Jipya, hayana maana pasipo na kipawa kitakatifu cha uhuru wa kuchagua, uchaguzi huru. 

Katika maana halisi, Bwana aliwaambia: Kwa hiyo, kwa uhuru wa kuchagua niliowapa —chagua uzima, chagua baraka, chagua wema, sio mauti, uovu, na laana. 

Inaonekana wazi kile ambacho uchaguzi sahihi ungekuwa, au siyo? Walakini, tunajua kilichotokea. Pambano kuu lilikuwa halisi kama lilivyo sasa, na tunapaswa kujifunza kutokana na mfano wa Israeli kile kinachoweza kutokea kama hatutajitoa kikamilifu kwa Bwana na kuchagua uzima na yote ambayo uchaguzi huu unajumuisha.

`Soma Kumbukumbu la Torati 30:20. Zingatia hapa muunganike kati ya upendo na utii. Ni nini Israeli lazima afanye ili awe mwaminifu wa Bwana? kwa namna gani kanuni zile zile zinatumika kwetu leo?`