---
title: 'Mti wa Uzima'
date: 14/11/2021
---

Hakuna miongoni mwetu aliyeomba kuwepo hapa, au siyo? Hatukuchagua kuwepo kama ambavyo hatukuchagua wapi na lini tuzaliwe na nani wawe wazazi wetu. 

Ilikuwa vile vile kwa Adamu na Hawa. Hawakuchagua kuumbwa na Mungu kama ilivyokuwa kwa jani, mwamba, mlima. Kama wanadamu, hatujapewa tu hali ya uwepo (mwamba una uwepo), na sio uzima tu (amiba ana uzima), bali maisha kama viumbe huru wenye akili walioumbwa kwa sura ya Mungu. 

Lakini hatukuchagua kuwepo kama viumbe wenye akili walioumbwa kwa sura ya Mungu, vile vile. Kile Mungu anachotupatia, hata hivyo, ni uchaguzi wa kudumu katika uwepo; yaani, kuchagua kuwa na uzima, uzima wa milele, katika Yeye, ambao ndio tunaweza kuwa nao kwa sababu ya Yesu na kifo chake msalabani. 

`Soma Mwanzo 2:8, 9, 15-17 na Mwanzo 3:22, 23. Ni chaguzi zipi mbili ambazo Mungu alimpatia Adamu kuhusiana na: uwepo wake?`

“Katikati ya Edeni ulikuwepo mti wa uzima, ambao matunda yake yalikuwa na nguvu ya kudumisha uhai. Ikiwa Adamu angebakia mwaminifu kwa Mungu, angeendelea kufurahia fursa ya kuufikia kwa uhuru mti huu naye angeweza kuishi milele. Lakini alipotenda dhambi alikatiliwa mbali kula matunda ya mti wa uzima, na kuwa mwenye kupatwa na mauti. Hukumu ya Mungu, ‘kwa maana u mavumbi wewe, nawe mavumbi utarudi,’ inaelekeza katika kukomesha kabisa uzima.” _—Ellen G. White, The Great Controversy, uk. 532, 533.`

Inapendeza pia, namna “mti wa uzima,” ambao Maandiko yanasema unatoa kutokufa, na kwamba kwa mara ya kwanza unaonekana katika kitabu cha kwanza cha Biblia, unaonekana tena katika kitabu cha mwisho. Soma Ufunuo 2:7 na Ufunuo 22:2, 14. 

Huenda ujumbe ni kwamba ingawa tulipaswa kuwa na fursa ya kuufikia mti wa uzima, na kwa sababu ya dhambi tuliipoteza hiyo fursa ya kuufikia; basi, mwishoni, mara tatizo la dhambi litapokuwa limemalizwa kabisa hatimaye, ashukuriwe Yesu na mpango wake wa wokovu, waliokombolewa, wale waliochagua uzima, watapata fursa ya kuufikia mti wa uzima kama tulivyopaswa tangu mwanzo.

`Fikiria kuhusu hili: Kwa chaguzi zetu za kila siku, tunachaguaje ama kwa uzima au mauti?`