---
title: 'Jifunze zaidi'
date: 19/11/2021
---

Wakati ule, kama ilivyo sasa, wote tunapewa fursa ya kuchagua. Neno muhimu hapa ni uchaguzi. Tofauti na uelewa fulani wa Ukristo, ambapo, hata kabla ya wanadamu kuumbwa, Mungu alikwishaamua baadhi ya watu sio tu kupotea lakini hata kuungua katika jehanamu milele. Maandiko yanafundisha kuwa uchaguzi wetu huru wa uzima au mauti, baraka au laana, wema au uovu, huamua ni seti ipi ya vitu vitatu pamoja (uzima, wema, baraka —au kifo, uovu laana) tutakavyokabiliwa navyo hatimaye. Na jinsi ilivyo vizuri kujua kwamba hata ikiwa mtu anafanya uchaguzi mbaya, matokeo ni kifo, kifo cha milele, si mateso ya milele katika ziwa la moto lisilokoma. 

" 'Kwa maana mshahara wa dhambi ni mauti; bali karama ya Mungu ni uzima wa milele katika Kristo Yesu Bwana wetu.' Warumi 6:23. Wakati uzima ndiyo urithi wa wenye haki, mauti ni fungu la waovu. Musa aliwaambia Waisraeli: ‘Angalia, nimekuwekea leo mbele yako uzima na mema, na mauti na mabaya.’ Kumbukumbu la Torati 30:15. Mauti iliyorejelewa katika Maandiko haya sio ile iliyotangazwa juu ya Adamu, kwa kila mwanadamu anapata adhabu ya uasi wake. Ni “mauti ya pili’ inayowekwa kinyume na uzima wa milele.” *—Ellen G. White, The Great Controversy, uk. 544.*

**Masawali ya Kujadili**

`1. Katika darasa, zungumzia zaidi kuhusu dhana iliyowasilishwa katika somo la siku ya Jumanne, kuhusu ikiwa Mungu ndiye anayeleta adhabu moja kwa moja hapa kwa wakati huu kwa sababu ya kutotii au ikiwa inakuja kama matokeo ya matendo ya kutotii sheria. Au vyaweza kuwa vyote pamoja? Au inaweza kuwepo wakati ambapo ni moja au lingine? Tunaielewaje mada hii?`

`2. Mafungu tuliyoyatazama leo katika kauli ya Ellen White yanatufundisha nini kuhusu uweza wa Mungu uliopo kwetu kwa ajili ya kuishinda dhambi?`

`3. Soma Warumi 10:1—10, ambapo Paulo ananukuu kutoka katika Kumbukumbu la Torati 30:11—14 anapoelezea kuhusu wokovu kwa njia ya imani katika Yesu kinyume cha kutafuta wokovu na haki kupitia sheria. Unadhani ni kwa nini alitumia mafungu haya kutoka katika Kumbukumbu la Torati? Zingatia zaidi Warumi 10:10: “Kwa maana kwa moyo mtu huamini hata kupata haki, na kwa kinywa hukiri hata kupata wokovu.” Ni hoja gani Paulo anatoa hapa?`

`4. Ni njia zipi ambazo utamaduni wako, jamii yako, watu wako, wanaweza kushikilia mawazo ambayo, usipokuwa mwangalifu, yanaweza kukupeleka katika ibada isiyo ya kweli?`