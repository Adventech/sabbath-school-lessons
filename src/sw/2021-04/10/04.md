---
title: 'Jihadhari .... Usije Ukasahau'
date: 30/11/2021
---

`Soma Kumbukumbu la Torati 4:9, 23. Ni nini Bwana anachowaambia hapa wafanye, na kwa nini onyo hili ni la muhimu sana kwa taifa?`

Vitenzi viwili vinatawala mwanzoni mwa mafungu haya yote: "jihadhari," na “sahau.” Bwana anachowaambia ni: jihadhari ili usisahau. Yaani, usisahau kile Bwana alichokutendea wala agano alilofanya nawe. 

Kitenzi “_jihadhari,_” _smr_ (ambacho pia kinatumika kwa muundo tofauti katika Kumbukumbu la Torati 4:9, kinachotafsiriwa “_jilinde_”), hutokea pote katika Agano la Kale, na humaanisha “tunza,” “kutazama,” “kuhifadhi,” au “kulinda.” Cha ajabu zaidi, kwa mara ya kwanza kitenzi hiki kutokea katika Maandiko ni kabla ya dhambi, wakati Bwana alipomwambia Adamu “kuitunza” bustani aliyokuwa amempa (Mwa. 2:15). 

Sasa, ingawa, Bwana anawaambia watu, kila mtu mmoja mmoja (kitenzi kiko katika umoja), kujilinda wenyewe, wasije wakasahau. Hii sio “kusahau” sana katika maana ya kupoteza kumbukumbu (ingawa ukipita muda mrefu na katika vizazi vipya hilo linaweza kutokea) lakini zaidi katika maana ya kuwa wazembe kuhusu wajibu wao kwa agano. Yaani, walipaswa kuwa wenye hadhari kwamba walikuwa nani na hiyo ilimaanisha nini kwa habari ya namna walivyopaswa kuishi mbele za Mungu, mbele ya Waebrania wengine, mbele ya wageni waliokuwa miongoni mwao, na mbele ya mataifa yaliyowazunguka.

`Soma tena Kumbukumbu la Torati 4:9 (tazama pia Kum. 6:7 na Kum. 11:19), lakini zingatia zaidi katika sehemu ya mwisho, kuhusu kuwafundisha watoto wao na wajukuu. Hilo lingehusianaje na kuwasaidia wasisahau?`

Haikutokea kwa nasibu kwamba mara tu baada ya Musa kuwaambia wasije wakasahau, wasije wakaruhusu mambo haya, “yakatoka moyoni mwako,” anawaambia kufundisha mambo haya kwa kizazi kijacho na kizazi kinachofuata. Sio watoto wao walihitaji kusikia kuhusu haya mambo, lakini pengine muhimu zaidi, kwa kusimulia na kusimulia tena visa vya yale Mungu aliyowatendea, watu wasingeyasahau mambo hayo. Kwa hiyo, ni njia zipi bora za kuhifadhi elimu ya yale Bwana aliyowatendea watu wake wateule?

`Kwa namna gani kuwasimulia wengine juu ya uzoefu wako na Bwana kumeleta manufaa sio tu kwa wengine, lakini kwako mwenyewe, vile vile? Ni kwa namna gani kusimulia uongozi wa Mungu kumekusaidia kutosahau uongozi wake?`