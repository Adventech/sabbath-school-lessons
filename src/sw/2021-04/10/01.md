---
title: 'Kumbuka, Usisahau'
date: 27/11/2021
---

### Somo la Juma Hili
Mwa. 9:8—17; Kum. 4:32—39; Ufu. 14:12; Kum. 4:9, 23; Kum. 6:7; Kum. 8:7–18; Efe. 2:8—13.

> <p>Fungu la Kukariri</p>
> “ ‘Kumbuka, usisahau ulivyomtia Bwana, Mungu wako, kasirani jangwani; tangu siku uliyotoka nchi ya Misri hata mlipofika mahali hapa, mmekuwa na uasi juu ya Bwana’ ” (Kumbukumbu la Torati 9:7).

Maneno mawili yanaonekana pote katika Biblia: kumbuka na sahau. Yote mawili hurejelea kwa mwanadamu, kitu kinachotokea katika akili zetu. Yote ni vitenzi, na ni maneno yaliyo kinyume cha kila moja: kukumbuka sio kusahau, na kusahau sio kukumbuka. 

Mungu mara nyingi anawaambia watu wake kukumbuka mambo yote aliyowatendea; kukumbuka neema yake kwa ajili yao na wema wake kwao. Sehemu kubwa ya Agano la Kale inajumuisha manabii kuwaambia watu, Waebrania, kutosahau kile Bwana alichowatendea. Lakini pia, muhimu zaidi, hawakupaswa kusahau kuhusu wito wao katika Yeye na aina ya watu waliopaswa kuwa katika kuonesha mwitikio kwa wito huo. “Nitayakumbuka matendo ya Bwana; Naam, nitayakumbuka maajabu yako ya kale” (Zab. 77:11). 

Je, kuna tofauti yoyote kwetu leo, kwenye kiwango cha umoja ha, hata zaidi sana, kwa mtu mmoja mmoja? Ni rahisi kiasi gani kusahau yale Mungu aliyotutendea. 

Juma hili, kama ilivyoelezwa katika Kumbukumbu la Torati, tutaangalia kanuni hii muhimu, ile ya kukumbuka na kutosahau Mungu anavyohusiana na maisha yetu. 

*Jifunze somo hili kwa maandalizi ya Sabato ya Desemba 4.*