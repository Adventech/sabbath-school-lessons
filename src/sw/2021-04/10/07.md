---
title: 'Jifunze zaidi'
date: 03/12/2021
---

“Ni kukuu kiasi gani kujishusha kwa Mungu na huruma zake kwa viumbe wake wanaokosea kwa kuweka upinde wa mvua mzuri katika mawingu kama ishara ya agano lake na wanadamu! Mungu anasema kwamba anapoutazama upinde, atakumbuka agano lake. Hii haimaanishi kwamba angeweza kusahau; lakini anazungumza nasi katika lugha yetu wenyewe, ili tuweze kumwelewa vizuri zaidi. 

.... Lilikuwa kusudi la Mungu kwamba kama watoto wa baada ya vizazi vingi wakiuliza maana ya safina ya kupendeza linalovuka mbingu, wazazi wao wanapaswa kurudia kisa cha Gharika, na kuwaambia kwamba Aliye juu sana alikunja upinde na kuuweka katika mawingu kama uhakikisho kwamba maji kamwe hayataigharikisha tena dunia. Hivyo kizazi hata kizazi utashuhudia juu ya upendo wa Mungu kwa mwanadamu na kuweza kuimarisha ujasiri wake kwa Mungu.” *—Ellen G. White, Patriarchs and Prophets, uk. 106, 107.*

Tangu kuanza kwa Ukristo, hakujawahi kuwepo kanisa ambalo limeshiriki utajiri na ustawi ambao kanisa katika karne kadhaa za ulimwengu linaupata leo. Swali ni, Kwa gharama gani? Utajiri wa namna hiyo kwa hakika huathiri hali yetu ya kiroho —na wala sio kwa wema. Inawezekanaje? Tangu lini utajiri na wingi wa vitu vikakuza maadili ya Kikristo ya kujikana nafsi na kujitoa kafara? Mara nyingi, kinyume chake hutokea: kadri watu wanavyozidi kuwa na vingi, ndivyo wanavyozidi kujitoshea nafsi, na kuelekea kupunguza mno kumtegemea Mungu. Utajiri na ustawi, licha ya kuwa mzuri, huja na mitego mingi hatari ya kiroho.

**Masawali ya Kujadili**

`1. Jadili swali la jinsi utajiri (unaoweza kutofautiana sana; yaani, mtu asiyechukuliwa kuwa tajiri katika nchi yake anaweza kuonekana kama tajiri sana kwa wale wa nchi nyingine) na namna unavyoathiri hali yetu ya kiroho. Ni njia zipi ambazo wale "wenye pesa" wanaweza kujilinda kutokana na hatari kadhaa ambazo utajiri unaweza kusababisha?`

`2. Katika darasa zungumzia kuhusu matukio ya mwisho ya maisha ya Kristo na yanayotuambia kuhusu upendo wa Mungu kwetu na kwa nini kamwe hatupaswi kusahau ukweli wa upendo huo. Ni mambo gani mengine unayoweza kuyafikiria yanayofunua wema wa Mungu, na kwa nini tunapaswa kudumisha ukweli huu akilini?`

`3. Ingawa baadhi ya wanasayansi wanasema haikuwepo gharika ya dunia nzima, licha ya Biblia kusema kwamba ilikuwepo (*na upinde wa mvua*), wengine wanasema hakukuwa na siku sita za uumbaji, aidha, licha ya Biblia kusema kwamba zilikuwepo (*na Sabato ya siku ya saba kuwa ukumbusho wake*). Hili linapaswa kutuambia nini kuhusu athari ya utamaduni inavyoweza kuwa yenye nguvu, na hasi kwa imani?`