---
title: 'Usiongeze wala Kupunguza'
date: 31/10/2021
---

`Soma Kumbukumbu 4:1, 2. Ni onyo gani bayana ambalo Bwana aliwapa kuhusiana na amri na hukumu zake,” na kwa nini hili lilikuwa jambo ambalo walionywa kwalo mara moja? (tazama pia Kum. 12:32).`

Bwana anawaambia kuzitii “amri na hukumu” na kutoziongezea wala kuzipunguzia neno. Kwa nini kusema hivyo? Hata hivyo, kwa nini mtu atake kuibadili sheria ya Mungu? 

Tunajua jibu, bila shaka. 

"Shetani amekuwa akivumilia na pasipo kuchoka katika jitihada zake za kuendelea na kazi aliyoianza mbinguni, kuibadili sheria ya Mungu. Amefanikiwa katika kuifanya dunia iamini nadharia aliyoiwasilisha mbinguni kabla ya anguko lake, kwamba sheria ya Mungu ilikuwa na makosa, na ilihitaji kusahihishwa. Sehemu kubwa inayodai kuwa Kanisa la Kikristo, kwa mtazamo wao, kama si kwa maneno yao, inaonesha kwamba imelikubali kosa lile lile" _—Ellen G. White, Selected Messages, Book 2, uk. 107.`

Unapofikiria kuhusu kisa cha Israeli ya kale, unaona kwamba kwa namna nyingi waliingia katika shida kwa sababu sio tu kwamba walipuuza maagizo fulani ya sheria, ambayo kwa ajili ya makusudi yote ya kiutendaji walikuwa wakipunguza neno katika sheria, lakini waliweza kuiongezea neno, katika maana ya kuleta desturi ambazo hazikuainishwa katika sheria na huko, kwa hakika, kulisababisha hatimaye katika kuivunja. 

`Soma Mathayo 15:1—9. Tunaonaje mfano hapa wa kanuni ambayo, ingawa katika muktadha mwingine, Musa aliwaonya wana wa Israeli kwayo?`

Waebrania hatimaye walipoipata nchi waliyoahidiwa, walipuuza mara nyingi maonyo ya wazi kuhusu, kwa mfano, ibada ya sanamu. Matokeo yake, walifuata desturi nyingi za kipagani, wakati mwingine hata sehemu ya ibada yao iliyopaswa kwa Yahweh. Kwa wakati wa Yesu, hata hivyo, waliongeza aina zote za mapokeo ya wanadamu ambazo, kama Yesu mwenyewe alivyosema, “wakalitangua neno la Mungu.” 

Kwa vyovyote vile, kuongeza au kupunguza, sheria ilibadilishwa, na matokeo yake taifa likaadhibiwa.

`Kwa njia zipi tunahitaji kuwa waangalifu kuhusu kutoongeza au kupunguza kile Mungu anachotwambia tufanye?`