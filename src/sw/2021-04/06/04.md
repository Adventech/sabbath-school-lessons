---
title: 'Ambatana na Bwana Mungu Wako'
date: 02/11/2021
---

Maelfu walikufa katika dhambi na Baal-peori. “Wote waliomfuata Baal-peori” waliangamizwa. Hata hivyo, wengi hawakujiunga katika asi.

Walikuwa akina nani? 

“Bali ninyi mlioambatana na Bwana, Mungu wenu, mnaishi kila mmoja wenu, hata leo” (Kum. 4:4). Ni kwa namna gani fungu hili linaelezea tofauti kati ya wale walioanguka katika dhambi na wale ambao hawakuanguka? Kuna ujumbe gani muhimu kwa ajili yetu hapa kuhusiana na dhambi na majaribu na uweza wa Mungu katika maisha yetu? 

Zingatia tofauti kati ya neno “wote” katika fungu hili na fungu la kabla yake. "Wote" waliomfuata Baal-peori waliangamizwa; lakini “kila mmoja wenu” aliyeambatana na Bwana aliishi. Hakukuwa na eneo la katikati wakati huo, na hakuna sasa, pia. Ama tuko upande wa au kinyume cha Yesu (Mat. 12:30). 

Neno la Kiebrania linalomaanisha “walioambatana,” _dbq_ mara nyingi huelekeza katika kujitia kwa uthabiti katika sharti/ahadi ya kushikamana na kitu kilicho nje ya mtu. Mzizi wa neno lile lile la Kiebrania unatumiwa katika Mwanzo 2:24 wakati ambapo mtu ataacha familia yake na “kuambatana” kwa mke wake (tazama pia Rut. 1:14). Limetokea, katika muktadha huu, mara nne zaidi katika Kumbukumbu la Torati (Kum. 10:20, Kum. 11:22, Kum. 13:4, Kum. 30:20), na katika kila kisa wazo lilikuwa lile lile: wao, watu, walipaswa kuambatana na Mungu wao. Yaani, walipaswa kujitoa binafsi kwake na kuchota uwezo na nguvu kutoka kwake. 

Jambo la muhimu kukumbuka ni kwamba watu wenyewe ni kiima cha kitenzi: ni lazima wafanye kitendo cha kuambatana. Ni lazima wachague “kuambatana” na Mungu ndipo, katika uweza na nguvu zake, wataepuka kuanguka katika dhambi. 

`Soma Yuda 24 na 1 Wakorintho 16:13, Ni nini kinasema hapa katika Agano Jipya kinachopatika pia katika Kumbukumbu la Torati 13:4?`

Mungu ni mwaminifu, Mungu anao uwezo wa kutufanya tusianguke. Lakini tunapaswa kufanya uamuzi wa makusudi, kama walivyofanya wale waaminifu kwa Baal-peori, kuambatana na Mungu. Ikiwa hivyo, basi tunaweza kuthibitishiwa kwamba, jaribu liwalo lote, tunaweza kuwa waaminifu. 

`Kwa namna gani mambo kama maombi, kusoma Biblia, ibada, na shirika vinatusaidia kuambatana na Bwana?`