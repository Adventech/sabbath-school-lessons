---
title: 'Tena Liko Taifa Gani Kubwa?'
date: 03/11/2021
---

Kinachofuata katika mafungu machache yanayofuata baada ya Kumbukumbu la Torati 4:4 ni baadhi ya mafungu ya maana sana na mazuri katika Maandiko yote (Kiebrania kinaeleza kwa uzuri sana!) Mtu anaweza kutoa hoja kwamba, kimsingi, ujumbe wa Kumbukumbu la Torati unapatikana hapa, na kingine chochote ni ufafanuzi, Unaposoma mafungu haya, fikiria njia mbalimbali za namna ambavyo kanuni inayopatikana hapa ingeweza kutumika kwetu leo, vile vile. 

`Soma Kumbukumbu la Torati 4:5—9. Kwa nini Bwana kupitia kwa Musa aliweza kusema kile alichokisema hapa kwa Israeli?`

Bwana anawataka watu kutambua kwamba wameitwa, wamechaguliwa, kwa sababu maalumu. Wao ni taifa “kubwa,” kama vile Mungu alivyomwambia Abramu tangu wito wa kwanza kutoka kwa Wakaldayo kwamba, " 'Nami nitakufanya wewe kuwa taifa kubwa' "(Mwa. 12:2, tazama pia Mwa. 18:18), 

Lakini kusudi la kuwafanya kuwa taifa kubwa lilikuwa kwamba waweze kuwa “baraka” (Mwa. 12:2) kwa “jamaa zote za dunia” (Mwa. 12:3). Na ingawa baraka bora kabisa ingekuwa kwamba Yesu, Masihi, angetokea katika ukoo wao, mpaka wakati huo walipaswa kuwa nuru ya ulimwengu. " ' " nitakutoa uwe nuru ya mataifa, upate kuawa wokovu wangu hata miisho ya dunia" ' " (Isa. 49:6). Sio kwamba wokovu ulikuwa unapatikana kwao, lakini kwamba, kupitia kwao, Mungu wa kweli, ambaye pekee aweza kuokoa, alikuwa adhihirishwe. 

Israeli ilikuwa ikimwabudu na kumtumikia Mungu aliyeumba ulimwengu, Bwana wa mbingu na nchi; wapagani walikuwa wanaabudu miamba, mawe, mbao, na mashetani (Kum. 32:17, Zab. 106:37). 

Tofauti ya wazi iliyoje! 

Katika mafungu haya, Musa alielekeza katika mambo mawili yaliyofanya Israeli iwe ya kipekee. Kwanza, Bwana alikuwa karibu nao, kama alivyokuwa kwa namna ya kipekee kama vile kupita hekalu, na pili, kwa sababu ya “amri na hukumu za haki kama zilivyo katika amri yote hii.” 

Soma Kumbukumbu la Torati 4:32—35. Nini kingine Bwana alikuwa anawaambia ambacho kingepaswa kuwafanya watambue ni wote wa kipekee kiasi gani waliokuwa wamepewa?

`Hakuna swali, Israeli walipewa vingi. Sasa wangeitikiaje ? `