---
title: 'Hekima Yenu na Akili Zenu'
date: 04/11/2021
---

Kumbukumbu la Torati 4:1—9, kama tulivyoona, ilikuwa ni udhihirisho wenye nguvu na sio tu wa hadhi ya kipekee ya taifa lakini wa wito wake wa kimisionari, vile vile. Katika mafungu hayo yote limefumwa wazo kwamba walihitaji kutii, kufuata, kufanya kile Bwana alichowaamuru wafanye. 

`Soma tena Kumbukumbu la Torati 4:6. Ni nini hasa Bwana anachosema ni “hekima na akili yao” machoni pa mataifa haya?`

Kwa mtupo wa jicho wa kwanza inaweza kuonekana kana kwamba amri na hukumu vyenyewe ndivyo vilivyokuwa na hekima na akili. Lakini hicho sicho fungu linachosema. Bwana aliwafundisha amri na hukumu, ndiyo; lakini hekima yao na akili ilitokana na kuzishika, kutokana na kuzitii. Utii wao —ulikuwa hekima yao na akili yao. 

Israeli ingeweza kuwa na mfumo wa ajabu wa sheria na kanuni na taratibu kuwahi kuwepo (kwa hakika, ilikuwa nao), lakini yote hiyo ingefaa nini ikiwa Israeli hawakuufuata? Badala yake, hekima yao, akili yao, ulitokana na udhihirisho wa wakati sahihi wa sheria za Mungu katika maisha yao. Walipaswa kuziishi kweli ambazo Mungu aliwapa, na wangeweza kufanya hivyo tu kwa kuzitii. Nuru yote na kweli yote visingewafaidia kitu wao au wapagani waliowazunguka ikiwa Israeli hawakuuishi huo ukweli. Kwa hiyo, tena na tena wanaitwa kutii, kwa sababu utii wao kwa amri na hukumu, sio amri na hukumu zenyewe, ndizo zilizokuwa muhimu, kwa habari ya kuwa ushuhuda kwa ulimwengu. 

“Utii wao kwa sheria ya Mungu ungewafanya wawe wa kushangaza kwa ustawi mbele ya mataifa mengine ya dunia. Yeye ambaye angewapa hekima na ujuzi katika kazi yote ya ustadi angeendelea kuwa mwalimu wao, na angewakuza na kuwainua kupitia utii kwa sheria zake. Wangekuwa watiifu, wangelindwa dhidi ya magonjwa yaliyowatesa mataifa mengine nao wangebarikiwa kwa nguvu ya akili. Utukufu wa Mungu, ukuu wake na uweza, vilipaswa kudhihirishwa katika ustawi wao wote. Walipaswa kuwa ufalme wa makuhani na wafalme. Mungu aliwapatia kila nyenzo za kuwafanya wawe taifa kubwa sana duniani.” _—Ellen G. White, Christ’s Object Lessons, uk. 288.`

`Soma Mathayo 5:13—16. Katika mafungu haya, Yesu anatwambia nini kinachoakisi kile kile alichowaambia Israeli ya kale? Kwa namna gani, hasa kwetu Waadventista wa Sabato hili linapaswa kutumika kwetu?`