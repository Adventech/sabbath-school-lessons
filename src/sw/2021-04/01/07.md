---
title: 'Jifunze zaidi'
date: 01/10/2021
---

Kwa ajili ya kujifunza mada ya pambano kuu kwa kina na kwa kuzingatiwa na kupangiliwa vizuri, ikijikita juu ya wazo la Mungu kama upendo, na kuandikwa na Mwadventista wa Sabato, tazama *John Peckham's Theodicy of Love: Cosmic Conflict and the Problem of Evil (Grand Rapids, MI: Baker Academic, 2018).* Ukweli kwamba kazi hii imechapishwa na kiwanda cha uchapishaji kisicho cha Kiadventista unaonesha jinsi utaalamu mzuri wa kibiblia unavyoweza kufunua ukweli wa pambano kuu kama ulivyooneshwa katika Maandiko. 

“Kwa ufupi, ninatoa hoja kwamba upendo wa Mungu (ukieleweka vizuri) upo Katikati ya mjadala wa kidunia na kwamba kujitoa kwa Mungu kupenda hutoa sababu kamili ya kiadili kwa Mungu kuruhusu uovu, pamoja na kipengee muhimu kwa ajili ya kuelewa majaliwa ya Kiungu kama yanavyotenda kazi ndani ya kile ninachokiita sheria za agano la mfungamano.” *—John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), uk. 4.*

“Amri kwamba Israeli wasingeingia Kanaani kwa miaka arubaini ilikuwa ya kukatisha tamaa kuchungu kwa Musa na Haruni, Kalebu na Yoshua; bali pasipo manung’uniko walipokea uamuzi wa Mungu. Lakini wale waliokuwa wanalalamika jinsi Mungu alivyoshughulika nao, na kusema kwamba wangerudi Misri, walilia na kuomboleza mno wakati baraka walizozidharau zilipoondolewa kwao. Hakuna kilichofanya walalamike, na sasa Mungu aliwapa chanzo cha kulia. 

Kama wangeomboleza kwa ajili ya dhambi yao ilipodhihirishwa kwa uaminifu mbele zao, hukumu hii isingetangazwa; lakini waliomboleza kwa sababu ya hukumu; huzuni yao haikuwa toba, na isingewahakikishia utanguzi wa hukumu yao.” *—Ellen G. White, Patriarchs and Prophets, uk. 392.*

**Masawali ya Kujadili**

`1. Jadili hoja ya uhuru wa kuchagua na upendo. Kwa nini lazima upendo, ili uwe upendo, utolewe bure? Kwa kuzingatia mateso yote duniani, wengine wanaweza kutoa hoja kwamba upendo haukuyastahili. Ungewezaje kujibu changamoto hiyo?`

`2. Ikiwa utii ndio kiini hasa cha Biblia yote, ushupavu wa sheria ni nini basi? Ni sababu zipi zinazoweza kugeuza jaribio la kuwa mwaminifu kwa Mungu na Neno lake na amri kuwa mtego wa ushupavu wa sheria?`

`3. Katika darasa, jadili swali lililoulizwa mwishoni mwa somo la Jumanne kuhusiana na ufanani kati ya Israeli ya kale na Kanisa la Waadventista wa Sabato. Ufanani huo ni upi, na kwa nini tunapaswa kujishughulisha nao?`