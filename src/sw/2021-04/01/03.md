---
title: 'Anguko na Gharika'
date: 27/09/2021
---

Karibia kila mtoto wa shule amesikia kisa kuhusu tufaa likidondoka katika kichwa cha Isaac Newton, na Ndipo! Newton aligundua mvutano. Ikiwa tofaa lilidondoka au halikudondoka kichwani mwake si hoja ya muhimu; badala yake, hoja ni kwamba utambuzi mkubwa wa Newton _(wala hakugundua mvutano; mtu yeyote aliyeanguka chini tayari alijua kuhusu mvutano)_ ulikuwa kuelewa kwamba nguvu ile ile iliyodondosha tofaa _(mvutano)_ pia iliudumisha mwezi katika mzingo wake kuizunguka dunia, dunia katika mzingo wake kulizunguka jua, na kadhalika. 

Hii ilikuwa muhimu kwa sababu, kwa miaka maelfu, watu wengi waliamini kwamba kanuni zilizotawala anga zilikuwa tofauti na kanuni zilizotawala dunia. Newton alionesha kwamba imani hii haikuwa sahihi. 

Na ingawa mchango wa Newton ulikuwa kwenye eneo la kanuni ya asili, kanuni hiyo hiyo ni kweli pia kuhusiana na sheria ya maadili. Uhuru ule ule, uhuru uliotokana na upendo, uliosababisha anguko la Lusifa mbinguni ulisababisha anguko la mwanadamu duniani pia. 

`Soma Mwanzo 2:16, 17 na Mwanzo 3:1—7. Kwa namna gani mafungu haya kuhusu watu wakamilifu, katika mazingira makamilifu, walioumbwa na Mungu mkamilifu, pia wanafunua ukweli wenye nguvu kuhusu uhuru unaotokana na upendo? `

Baada ya Anguko, mambo yalizidi kuwa mabaya, hata kufikia hatua ambapo Bwana alisema juu ya wanadamu “kwamba kila kusudi analowaza moyoni mwake ni baya tu sikuzote” (Mwa. 6:5). Na ikiwa mawazo yao yalikuwa mabaya, matendo yao kwa hakika yalikuwa mabaya, vilevile, mpaka mambo yalipokuwa maovu hata Bwana akaharibu dunia yote kwa Gharika —ili kwa namna fulani kuwapatia wanadamu nafasi ya kuanza upya, kama namna fulani ya uumbaji wa pili. 

Hata hivyo, kama vile kisa cha mnara wa Babeli kinavyoonesha (Mwa. 11:1—9) wanadamu bado walionekana kukusudia kumkataa Mungu. "Wakati mnara ulipokamilika kwa sehemu, sehemu yake ilichukuliwa kama sehemu ya makazi ya wajenzi; vyumba vingine, vikiwa na samani nzuri sana na kupambwa, vilitengwa kwa ajili ya Sanamu zao. Watu walifurahi katika mafanikio yao, na kuisifu miungu ya fedha na dhahabu, na kujiweka kinyume chake Mtawala wa mbingu ha nchi." _—Ellen G. White, Patriarchs and Prophets, uk. 119.` 

Hivyo, kando ya kuvuruga lugha yao, Mungu alitawanya jamii iliyoanguka katika uso wa dunia yote. 

`Chukua kumbukumbu ya mawazo yako kwa siku nzima. Hii inakufundisha nini kuhusu hali ya moyo wako mwenyewe?`