---
title: 'Uasi na Adhabu'
date: 30/09/2021
---

" 'Hayo yote aliyoyasema Bwana tutayatenda' " (Kut. 19:8 tazama pia Kut. 24:3, Kut. 24:7). Ingawa, hakuna shaka, watu waliyamaanisha maneno hayo kila wakati walipoyasema, historia takatifu inaonesha kwamba, kwa bahati mbaya, matendo yao tena na tena yalipingana na maneno yao. Ingawa walikuwa watu wateule, ingawa waliingia bure katika agano na Bwana, hawakuwa waaminifu kwa upande wao wa mapatano, ambako kwa hakika kulisababishwa na jambo moja. 

`Ipi ilikuwa sehemu muhimu kwa Israeli kuhusiana na agano? (Kut. 19:4, 5).`

Wito wa kumtii Mungu, kushika sheria yake, haukuwa ushupavu sana wa sheria wakati huo kuliko ulivyo sasa (tazama Mat. 7:24—27; Yn. 14:15; Yak. 2:20; Rum 6:11, 12), walakini, mara nyingi wana wa Israeli walishindwa kudumisha upande wao wa mapatano. 

Kwa kweli, mapema sana, hata mbele ya Mlima Sinai wenyewe, waliangukia katika uasi mbaya kabisa (tazama Kut. 32:1—6). Kwa bahati mbaya, kukosa uaminifu kulionekana kuwa kawaida kuliko jambo lisilo la kawaida, na hivyo, badala ya kuingia upesi katika Nchi ya Ahadi, walitangatanga jangwani kwa miaka 40. 

`Soma Hesabu 14:28—35. Ni adhabu gani ilitolewa kwa taifa kwa sababu ya kukataa kwao kutumaini kile Bwana alichowaambia kufanya?`

Wakati ule, kama vile sasa, mara nyingi sana kutotii kunatokea, si tu kwa uasi wa wazi (ingawa hilo hutokea) lakini kutokana na kushindwa kutumainia kile Mungu anachotuambia. Kilichofanya dhambi hii kuwa mbaya zaidi kwa Israeli ulikuwa ni ukweli kwamba, kama Mungu mwenyewe alivyosema, watu hawa wote “ ‘ambao wameuona utukufu wangu na ishara zangu, nilizozitenda huko Misri, na huko jangwani, pamoja na haya wamenijaribu mara hizi kumi’ ” (Hes. 14:22). Licha ya yote waliyoyaona na kuyapitia, bado walikataa kumtii Bwana na kuichukua nchi, licha ya ahadi za Mungu kwamba wangefanikiwa (Hesabu 13—Hesabu 14).

`Fikiria kuhusu kile kilichosemwa hapo juu: Kwamba mara nyingi sana kutotii huja kutokana na kukosa kulitumaini Neno la Mungu kwetu. Kwa nini hili ni kweli, na tunawezaje, kwa kweli, kujifunza kumtumaini Mungu zaidi?`