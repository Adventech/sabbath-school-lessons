---
title: 'Wito wa Abramu'
date: 28/09/2021
---

Abramu (aliyeitwa Ibrahimu baadaye) anaonekana kwa mara ya kwanza kwenye nasaba ya Mwanzo 11, inayotokea tu mara baada ya kutajwa kwa kutawanyika kutoka Babeli. 

`Soma Mwanzo 12:1—3, wito wa Mungu kwa Abramu. Leo, tukitazama nyuma baada ya msalaba, baada ya kifo cha Yesu na kuenea kwa injili, tunaelewaje kile Mungu alichokuwa anaahidi kufanya kupitia kwa Abramu?`

Karne nyingi baadaye, mtume Paulo, akitafuta kushughulikia uasi wa Wagalatia, alirejea nyuma kwa wito wa Ibrahimu, akiuonesha kuwa udhihirisho wa awali wa vile kusudi la Mungu lilivyo daima: injili kwa ulimwengu. “Fahamuni basi, ya kuwa wale walio wa imani, hao ndio wana wa Ibrahimu. Na andiko, kwa vile lilivyoona tangu zamani kwamba Mungu atawahesabia haki Mataifa kwa imani, lilimhubiri Ibrahimu habari njema zamani, kusema, ‘Katika wewe Mataifa yote watabarikiwa.’ Basi hao walio wa imani hubarikiwa pamoja na Ibrahimu aliyekuwa mwenye imani” (Gal. 3:7—9). 

Wito wa Abrahamu ulielezwa kwanza katika Mwanzo 12; sehemu kubwa iliyobaki ya Mwanzo ni kisa cha uzao wake, uzao mmoja wenye mafarakano baada ya mwingine, ukianzisha familia moja iliyovurugika baada ya nyingine, na bado, kupitia kwao ahadi hatimaye ilikuwa itimizwe, kufikia hatua muhimu kwa wito wa Musa. 

`Soma Matendo ya Mitume 7:20—36, maelezo ya mfiadini Stefano yanamwoneshaje Musa na Kutoka. Haya maelezo hulandanaje na ahadi ya Mungu ya mwanzo kwa Ibrahimu?`

Katika ulimwengu uliokithiri katika ujinga, makosa, na ukosefu wa ufahamu wa kweli kwa ujumla (_mambo hayajabadilika sana kwa zaidi ya miaka elfu tatu, au siyo?_), Bwana aliwaita watu, watu wake, uzao wa Ibrahimu, kutoka Misri. Alitafuta kwao si tu kuhifadhi ufahamu wa kweli; yaani, ufahamu wake, Yahweh, na mpango wa wokovu, lakini pia kueneza ufahamu huo kwa ulimwengu wote.

`Leo, sisi Waadventista Wasabato tunajionaje katika mahusiano na ulimwengu wote? Yaani, kuna ufanani gani uliopo kati yetu na Israeli ya kale? Muhimu zaidi, ni jukumu gani ufanano huu huweka kwa kila mmoja wetu binafsi? `