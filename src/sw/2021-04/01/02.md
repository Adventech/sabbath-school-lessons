---
title: 'Upendo, Kupendwa'
date: 26/09/2021
---

1 Yohana 4:8 inasema, “Mungu ni upendo.” Hata kama maneno hayo matatu _(manne katika Kiyunani)_ ni rahisi kiasi gani, wazo lililo nyuma yake ni la kina sana, kubwa sana, kiasi kwamba tunaweza kuelewa kwa shida maana yake. Hayasemi kwamba Mungu anapenda, au kwamba Mungu hufunua upendo, au kwamba Mungu ni udhihirisho wa upendo lakini kwamba Mungu ndiye upendo. Ndiye upendo —kana kwamba upendo ni kiini cha utambulisho wa Mungu Mwenyewe. Kama wanadamu tulioanguka, tukiwa na pauni chache tu za mkusanyiko wa seli na kemikali katika vichwa vyetu tunazotumia kuelewa uhalisia, hatuwezi hasa kutambua kabisa kile ambacho “Mungu ni upendo” humaanisha kikamilifu. 

Lakini tunaweza, kwa hakika, kuelewa vya kutosha kujua kwamba ni habari njema sana. Ikiwa, badala ya “Mungu ni upendo,” ingesema “Mungu ni chuki” au “Mungu ni mwenye kisasi” au “Mungu ni asiyejali,” huu ufunuo kuhusu Mungu ungekuwa kitu cha kuleta wasiwasi. 

Na ukweli kwamba “Mungu ni upendo” unatusaidia kuelewa vizuri wazo kwamba serikali ya Mungu, anavyotawala viumbe vyote, inaakisiwa katika huo upendo. Upendo huenea kote ulimwenguni, pengine hata zaidi ya mvutano unavyoenea. Mungu anatupenda; na sisi, pia, tunapaswa kumpenda Mungu vilevile, kama mwitikio wa upendo wake. (tazama Kum. 6:5, Mk. 12:30). 

Upendo, hata hivyo, ili uwe upendo, lazima utolewe bure. Mungu hawezi kuulazimisha upendo; akifanya hivyo tu, si upendo tena. Hivyo, Mungu alipoumba viumbe wenye akili na kufikiri kimantiki mbinguni na duniani wakiwa na uwezo wa kupenda, hatari imekuwepo daima kwamba wanaweza wasimpende pia kama anavyowapenda. Baadhi hawakumpenda —na, matokeo yake, mianzo ya kile tukijuacho kama pambano kuu. 

`Kwa nini mafungu yafuatayo yanaleta maana tu katika muktadha wa uhuru, na hatari, inayohusika na upendo? (Isa. 14:12—14, Ezek. 28:12—17, Uf. 12:7)`

Lenye utambuzi zaidi ni Ezekieli 28:15, linaloonesha kwamba ingawa malaika huyu, Lusifa, alikuwa kiumbe mkamilifu aliyeumbwa na Mungu mkamilifu, uovu ulionekana ndani yake. Haikuwa kwasababu aliumbwa na huo uovu tangu mwanzo. Badala yake, aliumbwa na uwezo wa kupenda, Lusifa alikuwa na uhuru wa kweli wa maadili, na licha ya vyote ambavyo alikuwa amepewa (_“Kila jiwe la thamani lilikuwa kifuniko chako”_), huyu malaika alitaka zaidi. Kitu moja kiliongoza kwa kingine mpaka, naam, kulikuwa na “vita mbinguni.” 

`Katika maeneo fulani unaweza kununua mbwa wa roboti, watakaotii amri zako, kamwe hawatachafua zulia, au kutafuna samani. Je, unaweza, hata hivyo, kuwa na mahusiano ya maana na huyu “mbwa”? Jibu lako linasaidiaje katika kuelewa kwa nini Mungu alitaka viumbe ambao wangeweza, kwa kweli, kumpenda kama mwitikio wa upendo wake kwao?`