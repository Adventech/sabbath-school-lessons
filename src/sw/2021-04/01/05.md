---
title: 'Agano Sinai'
date: 29/09/2021
---

Kutoka na mambo yote iliyojumuisha, kuanzia damu kwenye miimo ya mlango huko Misri hadi tukio la kuvutia katika bahari ya Shamu —uzoefu ulioje! Hakuna shaka kulileta mvuto kwa wale waliosalimika kwayo. (Na wale waliokufa, kuanzia kwa watoto wazaliwa wa kwanza wa Misri hadi kwa askari chini ya bahari Mungu atawahukumu kwa haki.) Kama Bwana alivyosema: “ ‘ “Mmeona jinsi nilivyowatendea Wamisri, na jinsi nilivyowachukua ninyi juu ya mbawa za tai, nikawaleta ninyi kwangu mimi” ’ ” (Kut. 19:4). 

Kwa nini Bwana alifanya wokovu huu mzuri na wa kuvutia sana, kwa kweli kutoa taifa moja kutoka kwa taifa lingine, au, kama Musa mwenyewe alivyowaambia: “ “Au Mungu amekwenda wakati gani akajitwalia taifa toka kati ya taifa lingine, kwa majaribu, na kwa ishara, na kwa maajabu, na kwa vita, na kwa mkono hodari, na kwa mkono ulionyoshwa, na kwa maogofya makuu, kama vile Bwana, Mungu wenu, alivyowatendea ninyi katika Misri, mbele ya macho yenu?” ” (Kum. 4:34)? 

`Soma Kutoka 19:4—8. Kwa nini Bwana aliwaita watu wotoke Misri?`

Ilikuwa rahisi kiasi hicho. Mungu aliwaita watoke, uzao, vizazi vya mababa, Ibrahimu, Isaka, na Yakobo. Na kwa vizazi hivi Mungu aliweka agano lake, na wangekuwa, kwa hakika, " "tunu kwangu kuliko makabila yote ya watu; maana dunia yote pia ni mali yangu" " (Kut. 19:5). Mahusiano haya yalikuwa kiini katika agano. 

Wazo hili la _“tunu” (segullah)_, hata hivyo, lingeweza (na lilikuwa, kwa kweli) kupotoshwa kirahisi. Upekee wao haukuja kutokana na kitu chochote kitakatifu kwa asili na chenye haki ndani yao na kwa wao wenyewe. Badala yake, ilikuwa kwa sababu ya neema ya Mungu waliyopewa na kwa sababu ya kweli za kushangaza alizowapatia kweli ambazo walipaswa kuzifuata na, kama “ufalme wa makuhani,” hatimaye wangezieneza kwa ulimwengu. 

Kisha Mungu akawapa masharti kadhaa ya agano, pia (sehemu yao ya mapatano, kama yatakavyokuwa), Amri Kumi (Kut. 20), na ndipo agano hili liliridhiwa. Baada ya kupaka madhabahu mpya iliyojengwa kwa damu ya sadaka za kafara, Musa “Kisha akakitwaa kitabu cha agano akakisoma masikioni mwa watu” (Kut. 24:7). Watu wakasema tena kwamba wangetii. 

`“Maana kila amri ilipokwisha kunenwa na Musa kwa hao watu wote, kama ilivyoamuru sheria, aliitwaa damu... akakinyunyizia kitabu chenyewe, na watu wote, akisema, ‘Hii ni damu ya agano mliloamriwa na Mungu’ ” (Ebr. 9:19, 20). Damu inaonesha nini, na kwa nini ni muhimu sana, hata kwetu sisi leo?`