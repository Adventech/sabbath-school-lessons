---
title: 'Dibaji ya Kumbukumbu la Torati'
date: 25/09/2021
---

### Somo la Juma Hili
Isa14:12—14, Ezek. 28:12—17, Mwa. 3:1—7, Mwa. 12:1—3, Mdo. 7:20—36, Kut. 19:4—8.

> <p>Fungu la Kukariri</p>
> “Yeye asiyependa, hakumjua Mungu, kwa maana Mungu ni upendo” (1 Yohana 4:8). 

Kitabu cha Kumbukumbu la Torati, bila shaka, hakikuzuka. Kama ilivyo kwa kila kitu katika maisha, Kumbukumbu la Torati kipo katika muktadha; na, kama ilivyo kwa kila kitu katika maisha, muktadha huo unachangia sana katika kuelewa kile kitabu kinachomaanisha na kusudi lake.

Historia nyingi zilitokea kabla yake —historia zilizoelezea hali ya mambo, si tu ya kitabu chenyewe bali ya ulimwengu na mazingira yaliyounda muktadha wake. Kama ambavyo ingekuwa vigumu kuelewa kusudi na kazi ya kifuto cha kioo cha gari nje ya muktadha wa gari, inaweza kuwa vigumu kuelewa Kumbukumbu la Torati, hasa katika mwanga/uelewa wa mada yetu (Kumbukumbu la Torati na ukweli wa Sasa), nje ya muktadha wake kilikotokea. 

Mtu mmoja alikuwa amesoma kitabu cha Mrusi Leo Tolstoy War and Peace (Vita na Amani) yapata kurasa 1,500 katika siku tatu tu. Alipoulizwa kitabu kilihusu nini, msomaji alijibu: "Kinahusu Urusi."

Kujifunza kwa somo la juma moja maelfu ya miaka ya historia kabla hatujafika katika Kumbukumbu la Torati ni kufanya kwa kiasi fulani kitu kile kile. Lakini kwa kulenga katika mambo ya muhimu, tunaweza kuona muktadha unaohitajika ili kukielewa vizuri zaidi hiki kitabu, kilichojawa na *“ukweli wa sasa.”*

*Jifunze somo hili kwa maandalizi ya Sabato ya Oktoba 2*