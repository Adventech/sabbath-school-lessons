---
title: 'Nabii Mfano Wako'
date: 15/12/2021
---

Tena na tena, Bwana aliwaonya Israeli kutofuata desturi za mataifa yaliyowazunguka. Kinyume chake, walipaswa kuwa mashahidi kwa mataifa hayo (Kum. 4:6—8). Katika Kumbukumbu la Torati 18:9—14, Musa tena anawaonya kuhusu desturi zao fulani, ambazo zilikuwa “machukizo kwa BWANA” (Torati 18:12). Katika muktadha huo basi, anawaambia kwamba ni lazima “uwe mkamilifu kwa Bwana, Mungu wako” (Kum. 18:13). 

`Soma Kumbukumbu la Torati 18:15—19. Ni nini Musa anawambia hapo? Kisha linganisha hilina Matendo ya Mitume 3:22 na Matendo ya Mitume 7:37. Kwa namna gani Petro na Stefano wanatumia Kumbukumbu la Torati 18:18?`

Kwa kurejelea agano la Sinai, Musa anazungumzia kuhusu jinsi wana wa Israeli, wakati wa ufunuo wa sheria ya Mungu (Kut. 20:18—21), walitaka Musa kuwa kama mpatanishi, mwombezi kati yao na Mungu. Ni kutokea hapo Musa anawaahidi, mara mbili (Kum. 18:15), kwamba Bwana atamwinua nabii mfano wa Musa, wazo likiwa, katika muktadha huo, kwamba huyu nabii, mfano wa Musa, miongoni mwa mengine atakuwa pia mwombezi kati ya watu na Bwana. 

Karne nyingi baadaye, wote pamoja Petro na Stefano wananukuu fungu linalomrejelea Yesu. Kwa Petro, Yesu alikuwa utimilifu wa kile kilichonenwa na “manabii wake watakatifu” (Mdo. 3:21), na kwamba viongozi wanahitaji kumtii na kile anachokisema. Yaani, Petro analitumia fungu hili, ambalo Wayahudi walilifahamu, na kulitumia moja kwa moja kwa Yesu, pamoja na wazo kwamba walihitaji kutubu kwa kile walichomtendea (Mdo. 3:19). 

Inayofuata, katika Matendo ya Mitume 7:37, wakati ambapo Stefano, licha ya kuwa katika muktadha tofauti na wa Petro, alikuwa anamtangaza Yesu, yeye, pia, alirejea nyuma katika ahadi ile mashuhuri, naye, pia, alidai kwamba ilielekeza kwa Yesu. Alikuwa anasema kwamba Musa, katika jukumu lake katika historia na kuwaongoza Wayahudi, alitabiri kuhusu Yesu. 

Yaani, kama alivyofanya Petro, Stefano alikuwa anatafuta kuwaonesha watu kwamba Yesu alikuwa utimilifu wa unabii na kwamba walihitaji kumsikiliza. Kinyume na mashtaka dhidi yake, kwamba Stefano alikuwa “ ‘akinena maneno ya kumtukana Musa na Mungu’ ” (Mdo. 6:11), Stefano alimtangaza Yesu kama Masihi, utimilifu wa moja kwa moja wa ahadi ya Mungu kupitia kwa Musa.

`Ni kwa namna gani mafungu haya yanatuonesha jinsi Yesu alivyokuwa kiini cha Biblia yote, na kwa nini uelewa wetu wote wa Biblia lazima ulenge kwa Yesu?`