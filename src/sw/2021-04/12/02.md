---
title: 'Imeandikwa '
date: 12/12/2021
---

`Soma Mathayo 4:1—11. Yesu aliyakabilije majaribu ya Shetani jangwani, na kuna somo gani hapa muhimu kwa ajili yetu katika jibu lake?`

Yesu hakubishana na Shetani wala kujadiliana naye. Alinukuu tu maandiko kwa sababu, kwa vile Neno la Mungu, “li hai, tena lina nguvu, tena lina ukali kuliko upanga uwao wote ukatao kuwili” (Ebr. 4:12). Na katika kila kisa Neno alilolinukuu lilitoka katika Kumbukumbu la Torati. Ni jambo la ajabu kwamba Yesu, akiwa jangwani, alichagua kunukuu mafungu yaliyotolewa kwa Israeli wakiwa jangwani, vile vile. 

Katika jaribu la kwanza, Yesu alirejelea Kumbukumbu 8:3. Musa alikuwa anawasimulia Israeli ya kale jinsi Bwana alivyowakimu kwa miaka yote hiyo jangwani, pamoja na kuwapatia chakula kilichotoka mbinguni —sehemu zote za mchakato wa utakasaji, Bwana akitafuta kuwafundisha masomo ya kiroho. Na miongoni mwa haya masomo lilikuwepo la “mtu hataishi kwa mkate tu, ila kwa kila neno litokalo katika kinywa cha Mungu.” Bwana aliwalisha chakula cha kimwili, lakini pia anakupatia chakula la kiroho. Huwezi kuchukua cha kwanza pasipo cha pili. Yesu alitumia ishara ya mkate kama mpito kwenda kwenye Kumbukumbu la Torati na kumkemea Shetani na mashaka aliyojaribu kutia ndani ya Yesu. 

Katika jaribu la pili, Yesu anarejea katika Kumbukumbu la Torati 6:16, ambapo Musa aliwadokezea watu uasi wao huko Masa (tazama Torati 17:1—7) akisema, “ ‘Msimjaribu Bwana, Mungu wenu, kama mlivyomjaribu huko Masa.’ ” Neno linalomaanisha “_jaribu_” linaweza kumaanisha “_shtaki_” au “_pima_.” Bwana tayari alikuwa amewaonesha, mara nyingi, uweza wake na utayari wake wa kuwakimu; lakini, wakati taabu ilipokuja, walipiga kelele —"Je! Bwana yu kati yetu au sivyo?" ” (Kut. 17:7). Na ilikuwa kutokana na hicho kisa kwamba Yesu alichukua toka katika Neno la Mungu kumkemea Shetani. 

Katika jaribu la tatu, Shetani mara hii alitafuta kumfanya Kristo kumsujudia na kumwabudu. Ni ufunuo wa wazi na dhahiri kiasi gani wa yeye ni nani na kile alichohitaji! Pasipo majadiliano, Yesu anamkemea Shetani na tena anarejea Neno la Mungu, Kumbukumbu la Torati, ambapo Bwana alikuwa anawaonya watu wake kuhusu ambacho kingewatokea ikiwa wangeteleza na kuabudu miungu mingine. “ ‘Mche Bwana, Mungu wako; ndiye utakayemtumikia’ ” (Kumbukumbu la torati 6:13), ikimaanisha Yeye na Yeye peke yake.

`Tunawezaje kujifunza tujipatia nguvu zaidi katika maisha yetu binafsi toka katika kujifunza kwetu Neno la Mungu ili kuakisi kikamilifu zaidi tabia ya Yesu na, kama yeye, tupinge majaribu ya Shetani? `