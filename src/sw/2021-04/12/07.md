---
title: 'Jifunze zaidi'
date: 17/12/2021
---

Kama vile Agano la Kale linavyojinukuu (yaani, baadhi ya manabii wangenukuu au kurejelea, kwa mfano, mafungu toka katika vitabu vitano vya Musa), Agano Jipya limejaa nukuu za moja kwa moja, rejea, na madokezo kutoka Agano la Kale. Zaburi, Isaya, na Kumbukumbu la Torati vilikuwa miongoni mwa vitabu vilivyonukuliwa zaidi. 

Mara nyingi, pia, waandishi wa Agano Jipya waliweza kunukuu kutoka kwa kile kinachojulikana kama tafsiri ya Biblia ya Kiebrania Agano la Kale, wakati mwingine inaitwa “Agano la Kale la Kiyunani,” ambayo ilikuwa tafsiri ya awali kabisa iliyojulikana ya Kiyunani ya Biblia ya Kiebrania. Vitabu vya kwanza vya Biblia, vinavyojulikana kama Torati au vitabu vitano vya sheria, vilitafsiriwa katika karne ya tatu K.K., na sehemu iliyobaki ya Agano la Kale karibia karne ya pili K.K. 

Mtu anaweza kujifunza vingi, pia, kuhusu jinsi ya kuitafsiri Biblia kwa namna waandishi waliovuviwa wa Agano Jipya walivyotumia Agano la Kale. Na moja ya masomo ya kwanza ambayo tungeweza kujifunza ni kwamba, tofauti na usomi mwingi wa Biblia leo, waandishi wa Agano Jipya kamwe hawakuibua swali lolote kuhusu uhalali au mamlaka ya vitabu vya Agano la Kale. Hakuna kitu katika maandiko yao kilichofunua, kwa mfano, mashaka kuhusu uhalisia wa matukio ya visa vya Agano la Kale, tangu kuwepo kwa Adamu na Hawa, Anguko, hadi wakati wa kuitwa kwa Ibrahimu, na kuendelea. “Usomi” unaohoji mambo haya ni nadharia ya kushuku tu, na haipaswi kuwa na nafasi katika mioyo na akili ya Waadventista Wasabato.

**Masawali ya Kujadili**

`1. Kwa kuzingatia nuru yote tuliyopewa kama Waadventista wa Sabato, inapaswa kutufundisha nini kuhusu wajibu mkuu tulionao wa kuwa waaminifu kwa kweli ambazo tumepewa?`

`2. Soma tena Kumbukumbu la Torati 18:9—14. Ni dalili zipi za sasa za haya “machukizo kwa Bwana” yapo leo, na tunawezaje kuhakikisha tunayaepuka?`

`3. Kwa nini, kwa watu wote, Wakristo wanaoelewa kuwa kifo cha Kristo msalabani ni kwa ajili ya ulimwengu mzima, hawapaswi kamwe “kuinua nyuso” (tazama somo la Jumatatu)? Tunawezaje kutambua ndani yetu wenyewe mwelekeo wa kufanya hivyo tu (na je, hatujidanganyi wenyewe ikiwa tunakataa kwamba kuna angalau mwelekeo fulani ndani yetu wa kufanya hivyo tu?). Kwa namna gani msalaba, na kudumisha msalaba mbele yetu, unaweza kutuponya na mwelekeo huu mbaya?`