---
title: 'Kumbukumbu la Torati Katika Agano Jipya'
date: 11/12/2021
---

### Somo la Juma Hili
Mt. 4:1—11, Kum. 8:3, Mdo. 10:34, Gal. 3:1—14, Mdo. 7:37, Ebr. 10:28—31.

> <p>Fungu la Kukariri</p>
> “ ‘Naye akajibu akasema, Imeandikwa, “Mtu hataishi kwa mkate tu, ila kwa kila neno litokalo katika kinywa cha Mungu” ’” (Mathayo 4:4). 

Agano Jipya limejawa na Agano la Kale. Yaani, waandishi waliovuviwa wa Agano Jipya walinukuu waandishi waliovuviwa wa Agano la Kale kama chanzo cha mamlaka. Yesu mwenyewe alisema, “Imeandikwa” (Mat. 4:4), maana yake, “Imeandikwa katika Agano la Kale;” na alisema kwamba “ ‘Maandiko yapate kutimia’ ” (Mk. 14:49) —kumaanisha Maandiko ya Agano la Kale. Na Yesu alipokutana na wanafunzi wawili katika njia ya kwenda Emau, badala ya kufanya muujiza kuwaonesha alikuwa nani, “akaanza kutoka Musa na manabii wote, akawaeleza katika maandiko yote mambo yaliyomhusu yeye mwenyewe” (Lk. 24:27). 

Ikiwa ni kwa kutumia nukuu za moja kwa moja toka Agano la Kale, au madokezo, au rejea Za visa au unabii, waandishi wa Agano Jipya daima walitumia Agano la Kale kukazia, hata kuthibitisha, madai yao. 

Na miongoni mwa vitabu ambavyo mara nyingi vilinukuliwa au kurejelewa kilikuwa Kumbukumbu la Torati (sambamba na Zaburi na Isaya). Mathayo, Marko, Luka —Matendo ya Mitume, Yohana, Warumi, Wagalatia, Wakorintho wa 1 na 2, Waebrania, Nyaraka za Kichungaji, na Ufunuo vyote vinarudi nyuma katika Kumbukumbu la Torati. 

Juma hili tutatazama chache miongoni mwa matukio hayo na kuona ukweli upi, ukweli wa sasa, tunaweza kupata toka kwayo. 

*Jifunze somo hili kwa maandalizi ya Sabato ya Desemba 18.*