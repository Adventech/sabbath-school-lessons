---
title:  Yesu, Mhubiri wa Amani
date:  26/07/2023
---

`Paulo anatoaje muhtasari wa huduma ya Kristo katika Waefeso 2:17, 18?`

Dhana ya amani ni muhimu katika Waefeso, kwa waraka kuanza na kumalizia na baraka za amani “zitokazo kwa Mungu Baba yetu na kwa Bwana wetu Yesu Kristo” (Efe. 1:2, linganisha Efe 6:23). Mapema katika Waefeso 2:11-22, Paulo alitoa hoja kwamba Kristo anaipa nafsi amani, “Kwa maana Yeye ndiye amani yetu,” na kwamba Msalaba Wake unaiumba (Efe. 2:14-16). Kristo sio tu kwamba anaharibu kitu—uadui kati ya Myahudi na Mmataifa (Efe. 2:14, 15)—Anaumba upya jamii ya wanadamu, wenye alama ya uhusiano wa upatanisho na amani (Efe. 2:15-17). Amani kama hiyo sio tu kutokuwepo kwa migogoro bali inayopatana na dhana ya Kiebrania ya shalom—amani, uzoefu wa ukamilifu na ustawi, pote katika uhusiano wetu na Mungu (Rum. 5:1) na watu wengine. 

`Paulo anawazaje juu ya waumini kushiriki katika kutangaza kwa wengine ujumbe wa Yesu wa amani? Efe. 4:3; Efe. 6:14, 15; linganisha Rum. 10:14, 15 na Efe. 2:17-19, Isa. 52:7, Isa. 57:19.`

Vitabu vya Injili vina mifano ya Yesu kama mhubiri wa amani. Katika ujumbe Wake wa kuwaaga wanafunzi, anawaahidi—na sisi—“ “Amani nawaachieni, amani yangu nawapa’ ” (Yn. 14:27). Naye anamalizia, “ “Hayo nimewaambieni, mpate kuwa na amani ndani yangu. Ulimwenguni mnayo dhiki. Lakini jipeni moyo; mimi nimeushinda ulimwengu’ ” (Yn. 16:33). Baada ya ufufuo Wake, anapowatokea wanafunzi, anawaambia tena na tena, “ “Amani iwe kwenu’ ” (Yn. 20:19, 21, 26). 

Katika Waefeso 2:17, 18, Paulo ana shauku ya kueleza kwamba kuhubiri kwa Kristo amani kulienda zaidi ya wakati wa huduma Yake duniani. “Akihubiri amani” kwa wakati huu kwa wote “walio mbali” (_waumini Wamataifa kabla hawajaongoka_) na “wale waliokuwa karibu” (_Waumini wa Kiyahudi, linganisha Efe. 2:11-13_). Baada ya kukubali tangazo hili, waumini wote wanapata baraka kubwa.

`Tunawezaje kujifunza kuwa wahubiri wa amani tofauti na watu wanaoleta migogoro? Ni kwa hali gani, hivi sasa, unaweza kusaidia kuleta uponyaji?`