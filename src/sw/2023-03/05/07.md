---
title:  Jifunze zaidi
date:  28/07/2023
---

Jifunze kwa makini utangulizi ufuatao wa maswali ya mjadala yaliyoorodheshwa hapa chini: 

Ni kwa muktadha gani mahususi Paulo anaandika Waefeso 2:11-22 anapoelezea matokeo makubwa ya Msalaba kwenye uhusiano wa kibinadamu? Anazungumzia uhusiano kati ya waumini wa Kiyahudi na Wamataifa ambao kwa pamoja ni washiriki wa kanisa. Anaonesha kujali kwa wazi kwamba waelewe na kuiishi hadhi yao moja, ya kupatanishwa kama washiriki wenza wa nyumba ya Mungu (Efe. 2:19). Hata hivyo, katika muktadha wa waraka kwa ujumla, Paulo anadhihirisha kusudi pana sana. Mada yake ni mpango mkuu, wa mwisho wa Mungu wa kuunganisha vitu vyote katika Kristo (Efe. 1:9, 10) na mawanda yake yanajumuisha “kila jamaa mbinguni na duniani” (Efe. 3:15). 

Muhimu zaidi, umoja wa washiriki ndani ya kanisa — mada maalum anayoizungumzia katika Waefeso 2:11-22 — yenyewe ina kusudi pana zaidi ambalo Paulo analifunua katika Waefeso 3:10: “ili sasa, kwa njia ya kanisa, hekima ya Mungu [kwa kuliunda kanisa kutokana na Wayahudi na Wamataifa] iliyo ya namna nyingi ijulikane na falme na mamlaka katika ulimwengu wa roho.” Kupitia kutimiliza umoja ambao Kristo aliushinda msalabani, waumini wanapaswa kuashiria kwamba mpango mkuu wa Mungu wa kuunganisha vitu vyote katika Kristo unaendelea. Uhusiano wao uliopatanishwa unaashiria mpango wa Mungu kwa ulimwengu uliounganishwa katika Kristo. Kwa hivyo inafaa kuitazama Waefeso 2:11-22, ikiwa katika muktadha wa Waefeso kwa ujumla, kwa kanuni za kibiblia zinazohusu mada muhimu leo, uhusiano kati ya makundi ya watu au jamii.

**Masawali ya Kujadili**

`1. Ni kanuni gani za kibiblia kuhusu uhusiano wa kimbari umetolewa katika Waefeso 2:11-22? Kifungu hiki kinatoaje njia ya kipekee, iliyojengwa kwa Kristo ya kushughulikia mada ya jinsi washiriki wa mbari moja wanavyopaswa kuhusiana na washiriki wa mbari nyingine?`

`2. Kutokana na mpango wa Mungu wa siku zijazo za jamii ya wanadamu (Efe. 1:9, 10; Efe. 2:11-22), ni muhimu kiasi gani kwa kanisa kushughulika na masuala yake ya ndani na migogoro kati ya watu wa jamii tofauti?`

`3. Ni masuala gani yanayozuka kati ya makabila, ambayo mara nyingi sana yanaweza kufichwa na kupuuzwa, yapo katika jumuiya yako? Ni kwa namna gani kanisa lako linaweza kuwa na jukumu chanya katika kutimiza kazi ya kujenga umoja ambayo Kristo tayari ameikamilisha msalabani? Unawezaje kushiriki katika kazi hiyo?`