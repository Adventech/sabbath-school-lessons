---
title:  Waefeso Moyoni
date:  23/09/2023
---

### Somo la Juma Hili
Waefeso 1- 6.

> <p>Fungu la Kukariri</p>
> “Kwa maana mmeokolewa kwa neema, kwa njia ya imani; ambayo hiyo haikutokana na nafsi zenu, ni kipawa cha Mungu; wala si kwa matendo, mtu awaye yote asije akajisifu. Maana tu kazi yake, tuliumbwa katika Kristo Yesu, tutende matendo mema, ambayo tokea awali Mungu aliyatengeneza ili tuenende nayo” (Waefeso 2:8-10). 

Wageni wanaotembelea London hupanda kwenye London Eye, kivutio cha gurudumu kama la Ferris. Kutoka futi 450 juu ya Mto Thames unaweza kuona vyote: Big Ben, Nyumba za Bunge, na majumba mengi ya kihistoria na makanisa makubwa. Kwa mwanazuoni wa Agano Jipya Nicholas Thomas “Tom” Wright, “waraka kwa Waefeso ukilinganisha na nyaraka zingine za Paulo unasimama kama gurudumu la London Eye (Jicho la London). Sio mrefu zaidi au mpana zaidi wa maandiko yake, lakini -unatoa mtazamo wa kupendeza wa mandhari yote. Kuanzia hapa, gurudumu linapozunguka, unaona mandhari ya mada moja baada ya nyingine.” — Paul for Every: The Prison Letters (London: S.P.C.K. Society for Promoting Christian Knowledge Publishing], 2004), uk. 3_

Katika Waefeso, Paulo hasisitizi masuala ya eneo mahalia tu. Waraka unasomeka kana kwamba Paulo alikuwa akiwaandikia waumini kila mahali na makanisa ya Kikristo popote yalipo. Mguso usiopitwa na wakati wa waraka huu huruhusu “mtazamo wa kustaajabisha” anaoutoa Paulo kuingia katika ulimwengu na mawazo yetu wenyewe. Tunapopitia kila sura, hebu tukumbuke swali hili: Ni kweli zipi muhimu zilizotiwa ndani ya Waefeso zinapaswa kuendelea kuyajenga maisha yetu kama waumini? 

_Jifunze somo la juma hili kwa maandalizi ya Sabato ya Septemba 30._