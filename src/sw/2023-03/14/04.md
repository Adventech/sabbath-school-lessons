---
title:  Sisi ni Kanisa la Mungu Aliye Hai
date:  26/09/2023
---

`Kwa nini ni jambo muhimu na la kusisimua kuwa sehemu ya kanisa la Mungu? Waefeso 3.`

Tunatiwa moyo tunaposikia washiriki wa kanisa wakisema mambo mazuri kuhusu kanisa. Hata hivyo, walio na shauku zaidi miongoni mwetu wanapungukiwa na ushuhuda wa Paulo wenye uchangamfu katika Waefeso 3 kuhusu kanisa. Paulo anatoa taarifa ya maombi yake kwa ajili ya waumini katika Efeso (Efe. 3:1; linganisha Efe. 1:15-23) lakini anaanza kujadili uundaji wa Mungu wa kanisa (Efe. 3:2-13), na kisha anakamilisha taarifa yake ya maombi (Efe. 3:14-21). Njiani tunapata kuelewa mambo muhimu kuhusu “mpango” au “siri” ya Mungu:

- Kwa umilele, Mungu anafikiria/anatunga “siri” au “mpango” kuhusu kanisa (Efe. 3:3-5, 9, 11). 
- Kupitia maisha na kifo cha Yesu, mpango huo uliofichwa kwa muda mrefu “unatimizwa” (Efe. 3:11, linganisha Efe. 2:11-22). 
- Kwa ufunuo, Paulo anajifunza “siri” ya kanisa na ukweli wa kushangaza kwamba Wamataifa wanapaswa kuwa washirika - kamili ndani yake (Efe. 3:3-6). 
- Paulo anashiriki katika kueneza habari hii njema kama mhubiri kwa watu wa Mataifa kuhusu “utajiri Wake Kristo usiopimika” (Efe. 3:8, 9). 
- Huku wengi wakiwa wameongolewa kwa Kristo, kanisa, linaloundwa kama lilivyo la wote Wayahudi na Wamataifa, linadhihirisha “hekima ya Mungu iliyo ya namna nyingi” kwa “falme na mamlaka katika ulimwengu wa roho” (Efe. 3:10), likitangaza adhabu yao inayokuja (linganisha Efe. 6:10-20). Mpango wa kuunganisha vitu vyote katika Kristo (Efe. 1:10) unaendelea, na wakati wao ni mfupi. 

Uelewa huu wa kanisa unamsukuma Paulo kuwaombea waumini. Kwa nini usimfikirie akiomba ombi la dhati la Waefeso 3:14-21 kukuhusu? Kwa nini usimfikirie akiomba kwamba “ujazwe utimilifu wote wa Mungu” (Efe. 3:19) na ushiriki kikamilifu katika siri ya kustaajabisha, inayofunuliwa ya kanisa lenye umoja? 

`Ni aina gani za vizuizi kati ya waumini katika kanisa letu ambavyo, kwa kuzingatia yale ambayo Paulo ameyaandika, havipaswi kuwepo? Unaweza kufanya nini ili kuviondoa?`