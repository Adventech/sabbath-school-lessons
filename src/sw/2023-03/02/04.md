---
title:  Mpango Mkuu wa Mungu Uliojikita kwa Kristo
date:  04/07/2023
---

`“Mpango wa Mungu kwa wakati mkamilifu” na utekelezwaji wake una mapana gani? Efe. 1:9, 10.`

Paulo anatumia vitambulisho vitatu kumaanisha mpango wa Mungu. Ni 

- (1) “siri ya mapenzi yake,” 
- (2) “kusudi lake,” na 
- (3) “mpango kwa wakati mkamilifu.” Je, mpango wa Mungu bora kabisa, wa mwisho ni upi? Kuunganisha vitu vyote, kila mahali, katika Yesu. 

Neno analotumia Paulo kuelezea mpango huo ni la kupendeza (Kiyunani, _anakephalaidsasthai_), “kuongoza” au “kujumlisha” vitu vyote katika Kristo. Katika desturi ya kale ya uhasibu, ungeweza “kujumlisha” safu ya takwimu na kuweka jumla kwa juu. Yesu anaongoza mpango wa mwisho wa Mungu wa wakati wa mwisho. Mpango huu unaojikita kwa Kristo uliundwa “kabla ya kuwekwa misingi ya ulimwengu” (Efe. 1:4) na ni mpana sana kiasi kwamba unahusisha wakati wote (“_wakati mkamilifu,_”) na nafasi (“vitu vyote”... vitu vya mbinguni na vya duniani pia,”). Paulo anatangaza umoja katika Kristo kama lengo kuu la kiungu kwa ulimwengu. 

`Katika kuzungumzia “mpango wa wakati mkamilifu” wa Mungu (Efe. 1:10), Paulo anashiriki mada atakayopenyeza katika waraka. Mungu anaanza mpango Wake wa kuunganisha vitu vyote, wenye chimbuko katika kifo, ufufuo, kupaa mbinguni, na kutukuzwa kwa Yesu (Efe. 1:15-2:10), kwa kuanzisha kanisa na kuunganisha vipengele tofauti vya jamii ya wanadamu, Wayahudi na Wamataifa, ndani yake (Efe. 2:11-3:13).`

Kwa njia hii, kanisa linaziashiria mamlaka za uovu kwamba mpango wa Mungu unaendelea na utawala wao wenye kutenganisha utakoma (Efe. 3:10). Kama Biblia inavyosema mahali pengine: “Kwa maana yule Ibilisi ameshuka kwenu mwenye ghadhabu nyingi, akijua ya kuwa ana wakati mchache tu” (Ufu. 12:12). 

Nusu ya mwisho ya waraka wa Paulo inaanza kwa wito wenye shauku kwa ajili ya umoja (Efe. 4:1-16) na kuendelea na himizo refu la kuepuka tabia inayoharibu umoja na, badala yake, kujenga mshikamano na waumini wenzetu (Efe. 4:17-6:9). Paulo anamalizia kwa mfano wa kusisimka wa kanisa kama jeshi lililounganishwa, likishiriki kwa nguvu katika kuendeleza amani katika jina la Kristo (Efe. 6:10-20).

`Unawezaje kutambua na kusherehekea kwamba ukombozi ulioupata katika Kristo Yesu ni sehemu ya kitu kikubwa mno kinachoendelea, sehemu muhimu ya mpango wa Mungu uliokusudiwa na wa mwisho wa kuunganisha vitu vyote katika Kristo?`