---
title:  Jifunze zaidi
date:  07/07/2023
---

Je, Waefeso 1:3-14 inafundisha kwamba Mungu hupanga mustakabali wa wanadamu, akiwapangia wengine uzima wa milele na wengine mauti ya milele? Watu wengi, kwa bahati wa mbaya, wanaamini hili. Hata hivyo, zingatia, mawazo haya: 

1. Katika kifungu hiki, jukumu Ia Kristo ni la kiuamuzi, kwa kuwa uchaguzi wa kiungu kutuasili unatokea “kupitia Yesu Kristo” (Efe. 1:5) au “katika Yeye” (Efe. 1:4, 11). Hili linadokeza kwamba uchaguzi na uamuzi wa Mungu wa kabla unafanywa kwa wote wanaochagua imani katika Kristo na wala si kuchagua ni nani atakayeokolewa au kupotea kila mmoja kwa namna na hali yake hata kabla ya watu kuzaliwa. Uamuzi wa Mungu ni mwitikio wa kiungu wenye makusudi, ulioamuliwa kabla, kwa wale wanaodhihirisha imani katika Kristo. 
2. Waefeso 1:3-14 pia ina lugha ya wazi ya kimahusiano juu ya kazi ya Mungu ya wokovu. Mungu ni “Baba,” na sisi ni watoto Wake “Aliowaasili” (Efe. 1:3-5), ambao tunapokea baraka Zake kwa wingi (Efe. 1:8). Ni lazima tuelewe lugha kuhusu uchaguzi wa Mungu na uamuzi wake wa kabla kulingana na lugha hii pana, ya kimahusiano. Mungu si mwamuzi aliye mbali, asiye na huruma atoaye amri kutokea mbali bali Baba mwenye kujali watoto wake wote (tazama Efe. 3:15). 

Kwamba Mungu anaheshimu uchaguzi wa mwanadamu inadhihirishwa katika Waefeso 1:3-14 (hasa Waefeso 1:13, ambapo “kusikia” na “kuamini” vinaoneshwa kuwa muhimu), mahali pengine katika waraka huu (Efe. 2:8, Efe. 3:17, Efe. 4:1-6:20, ambapo pote panasisitiza au kudhania utumiaji wa uchaguzi na mwitikio wa imani), na katika vifungu vingine katika Agano Jipya (mf 1 Tim. 2:4; Mdo. 17:22-31). Au, kama Ellen G. White alivyoeleza: “Katika kipawa kisicho na kifani cha Mwanawe, Mungu ameuzunguka ulimwengu wote kwa angahewa la neema halisi kama hewa inayozunguka dunia nzima. Wote wanaochagua kuvuta hewa katika angahewa hili liletalo uzima wataishi na kukua hadi kufikia kimo cha wanaume na wanawake katika Kristo Yesu.” _— Steps to Christ, uk. 68. _

**Masawali ya Kujadili**

`1. Unaweza kuongeza hoja zipi kwa hizo zilizotolewa hapo juu zinazounga mkono wazo kwamba Mungu hachagui kabla hatujaumbwa nani ataokolewa na nani atapotea?`

`2. Ni chaguo la nani hatimaye huamua kama mtu kupata wokovu katika Yesu au la?`

`3. “Katika yeye huyo, kwa damu yake, tunao ukombozi wetu, masamaha ya dhambi, sawasawa na wingi wa neema yake” (Efe. 1:7). Fungu hili linadhihirishaje ukweli wa wokovu kwa imani pekee na si kwa matendo ya sheria?`