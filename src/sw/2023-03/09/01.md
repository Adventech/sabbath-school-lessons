---
title:  Kuishi kwa Hekima
date:  19/08/2023
---

### Somo la Juma Hili
Efe. 5:1-20; 1 Kor. 5:1-11; Ufu. 16:1-16; Kol. 4:5; Mit. 20:1; Mit. 23:29-35; Mdo. 16:25.

> <p>Fungu la Kukariri</p>
> “Basi angalieni sana jinsi mnavyoenenda; si kama watu wasio na hekima bali kama watu wenye hekima; mkiukomboa wakati kwa maana zamani hizi ni za uovu. Kwa sababu hiyo msiwe wajinga, bali mfahamu ni nini yaliyo mapenzi ya Bwana” (Waefeso 5:15-17). 

Muda si mrefu uliopita jagi la fuwele liliwekwa mnadani nchini Uingereza. Madalali walilielezea kama “jagi la Kifaransa la karne ya kumi na tisa,” na kukadiria thamani yake kuwa dola za Kimarekani 200. Wazabuni wawili makini walitambua jagi hilo kama chungu kikubwa adimu sana cha Kiislamu. Je ni kweli, thamani yake halisi? Pauni milioni 5 (kama dola milioni 6.5). Nini kilimfanya mzabuni huyo kuondoka na makubaliano ya bei kama hiyo? Mzabuni alijua kitu ambacho dalali hakujua: thamani halisi jagi: 

Katika Waefeso 5:1-20, Paulo anatofautisha kile ambacho wapagani na waumini walikithamini. Wapagani walithamini hadithi ya upuuzi (Efe. 5:4), karamu ya ulevi (Efe. 5:18), na ngono potovu (Efe. 5:3, 5) kuwa hazina kuu ya maisha. Waumini, hata hivyo, wanajua siku ya mwisho ya tathmini inakuja, wakati thamani ya kweli ya vitu vyote itakapodhihirika (Efe. 5:5, 6). Badala ya kuweka thamani yao katika karamu na ulevi, wao wanathamini, miongoni mwa mambo mengine, “wema wote na haki na kweli” (Efe. 5:9) katika Kristo. Kwa hiyo, Paulo, anawasihi kununua upesi kile kinachopatikana katika Kristo wanapoishi (kama sisi sote tunavyoishi) katika ukingo wa umilele (Efe. 5:15-17). 

_Jifunze somo la juma hili kwa maandalizi ya Sabato ya Agosti 26_