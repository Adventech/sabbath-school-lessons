---
title:  Kushiriki Katika Uweza wa Ufufuo
date:  11/07/2023
---

Katika mafungu yaliyosalia ya taarifa ya maombi ya Paulo, Waefeso 1:20-23, Paulo anapanua mada ya tatu ya utambuzi anaotumaini kwamba Roho Mtakatifu atawaletea waamini: ukubwa usio kifani wa uweza wa Mungu, anaoutumia kwa niaba yao. Anaanza kwa kutaja matukio mawili ya historia ya wokovu kama vielelezo vya kwanza vya uweza wa Mungu: _(1)_ ufufuo wa Yesu kutoka kwa wafu; _(2)_ kutukuzwa kwa Yesu katika kiti cha enzi cha ulimwengu (Efe. 1:20). 

`Uweza wa Mungu unadhihirishwaje kupitia ufufuo wa Yesu? Efe. 1:20; 1 Kor. 15:20-22; Flp. 3:8-11; Ebr. 13:20, 21; 1 Pet. 1:3.`

Ufufuo wa Yesu ni imani ya Kikristo isiyohitaji mjadala (1Kor. 15:14, 17). Ni kwa sababu Kristo amefufuka ndiyo maana waumini waaminifu wanangojea ufufuo mkuu, ujao kuingia katika uzima wa milele wakati wa kurudi kwa Kristo (1 Kor. 15:20-23). Ni kwa sababu Kristo amefufuka kwamba tunaweza kumtazamia leo kwa ajili ya baraka zote za injili, ikiwa ni pamoja na uwepo wa Roho Mtakatifu katika maisha yetu. 

Taswira, kwamba Mungu “amemweka [Kristo] mkono wake wa kuume” (Efe. 1:20), imetolewa kutoka katika Zaburi 110:1, kifungu kinachonukuliwa mara kwa mara katika Agano Jipya (_vifungu vyote vilivyonukuliwa vinaonekana kutolewa kwacho_). Kutukuzwa kwa Kristo kunapewa kipaumbele katika Waefeso. Waumini “wameketishwa pamoja ..... naye [Kristo Yesu] katika ulimwengu wa roho” (Efe. 2:6). Kwa kuongezea, Paulo anarejelea kupaa kwa Kristo kama utangulizi wa Kristo kuvijaza vitu vyote na kutoa vipawa kwa kanisa Lake (tazama Efe. 4:8-11). 

Katika Waefeso 4:8-11, Paulo anatuonya tusichukue tu taswira ya Kristo aliyetulia katika kiti cha enzi cha Baba, akionyesha zaidi “picha ya Agano Jipya ya Kristo aliyetukuzwa aendaye kwa Roho Wake katika ulimwengu wote, akishinda na kushinda.” _— F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), uk. 133._ Kwa hiyo Paulo anaelezea kutukuzwa/kutawazwa kwa Kristo si tu kama kielelezo cha uweza wa kiungu unaotolewa kwa waumini, bali kama chanzo cha uweza huo. 

`Je, ni njia zipi unazohitaji uweza wa Kristo maishani mwako, na tunawezaje kujipatia uweza huo? Ni mazoea gani yanaweza kutuzuia kuufikia uweza Wake?`