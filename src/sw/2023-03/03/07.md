---
title:  Jifunze zaidi
date:  14/07/2023
---

Jifunze maelezo haya mawili ya kutukuzwa kwa Kristo kutoka katika maandishi ya Ellen G. White: 

“Kristo alipopita katika malango ya mbinguni, alitawazwa katikati ya ibada ya malaika. Mara tu karamu hii ilipokamilika, Roho Mtakatifu alishuka juu ya wanafunzi katika mikondo yenye nguvu, na Kristo alitukuzwa kwa kweli, katika utukufu aliokuwa nao na Baba tangu milele. Kumwagwa kwa Roho katika siku ya Pentekoste kulikuwa ni ujumbe wa Mbingu kwamba kutawazwa kwa Mkombozi kulikuwa kumekamilika. Sawasawa na ahadi yake alikuwa amemtuma Roho Mtakatifu kutoka mbinguni kwa wafuasi wake kama ishara ya kwamba Yeye, kama kuhani na mfalme, amepokea mamlaka yote mbinguni na duniani, na alikuwa mtiwa mafuta juu ya watu Wake.” _— The Acts of the Apostle, uk. 38, 39. _

“Mikono ya Baba ikamkumbatia Mwanawe, na tamko likatolewa, ‘Na wamsujudu malaika wote wa Mungu.’ Waebrania 1:6. “Kwa furaha isiyotamkika, watawala na falme na mamlaka wanakiri ukuu wa Mfalme wa uzima. Jeshi la malaika linaanguka kifudifudi mbele Zake, huku kelele za furaha zikijaza nyua zote za mbinguni, “ Astahili Mwana-Kondoo aliyechinjwa, kuupokea uweza, na utajiri, na hekima, na nguvu, na heshima, na utukufu, na baraka.” Ufunuo 5:12. 

“Nyimbo za ushindi zilichanganyika na muziki kutoka katika vinubi vya malaika, hadi mbingu inaonekana kufurika kwa furaha, na sifa. Upendo umeshinda. Aliyepotea amepatikana. Mbingu inarindima kwa sauti za juu kabisa zikisema, ‘Baraka, na heshima, na utukufu, na uweza una Yeye aketiye juu ya kiti cha enzi, na Yeye Mwana-Kondoo hata milele na milele.’ Ufu. 5:13.” _— The Desire of Ages, uk. 834, 835. _

**Masawali ya Kujadili**

`1. Tafakari kutukuzwa kwa Yesu kwa “sasa” na “ambako bado”. Ni katika maana gani Yesu tayari ni Bwana wa “vitu vyote,” huku nguvu za pepo wabaya zikimtii—yaani, “sasa”? Na ni katika maana gani utawala Wake kamili juu ya vitu vyote unatazamia wakati ujao—“bado”? (Tazama 1 Kor. 15:24-28).`

`2. Kwa kiasi gani unaishi kwa kuzingatia utawala wa Kristo juu ya vitu vyote? Au ni kwa kiasi gani unaishi chini ya mamlaka ya tawala hizi zingine, tawala zilizoanguka, ambazo mamlaka yake yanadhoofika hata hivyo? Unawezaje kuzitofautisha, na unawezaje kuziepuka nguvu za uovu ambazo, ingawa zimeshindwa kwa hakika, bado zimeenea katika ulimwengu wetu?`