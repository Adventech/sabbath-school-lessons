---
title:  Uweza wa Yesu Aliyetukuzwa
date:  08/07/2023
---

### Somo la Juma Hili
Efe. 1:15-23; Efe. 3:14-21; 1 Thes. 5:16-18; Kum. 9:29; 1 Kor. 15:20-22; 
Zaburi 110:1

> <p>Fungu la Kukariri</p>
> “Na ubora wa ukuu wa uweza wake ndani yetu tuaminio jinsi ulivyo; kwa kadiri ya utendaji wa nguvu za uweza wake; aliotenda katika Kristo alipomfufua katika wafu, akamweka mkono wake wa kuume katika ulimwengu wa roho” (Waefeso 1:19, 20)

Wanadamu, inaonekana, daima wanatafuta nguvu zaidi. Kwa mfano, mtengenezaji wa magari Devel Motors, alitangaza sampuli ya toleo lake la Devel Sixteen, gari lenye silinda 16, injini ya lita 12.3 inayozalisha nguvu farasi 5000. Au, kama hiyo haitoshi,  fikiria lori la Peterbilt linalotumia injini tatu Za ndege za Pratt & Whitney J34-48. Kwa kujivunia nguvu farasi 36,000, lori huenda umbali wa robo maili kwa sekunde 6.5, na mara kwa mara linakwenda maili 376 kwa saa kabla ya kutandaza parachuti zake mbili. 

Kinyume chake, Paulo anaomba kwamba waumini huko Efeso, walio katika jaribu la kuhusudu mamlaka na miungu mbalimbali ya utamaduni wao, wapate kupitia kwa Roho Mtakatifu ukubwa wa uweza ambao Mungu anafanya upatikane kwao katika Kristo. Uweza huu wa kiungu haupimwi kwa nguvu farasi, au uchawi, bali unaonekana katika matukio manne yabadilishayo dunia ya historia ya wokovu: _(1)_ ufufuo wa Yesu; _(2)_ Kutukuzwa kwake katika kiti cha enzi cha Mungu; _(3)_ vitu vyote kuwekwa chini ya Kristo; _(4)_ Kristo kutolewa kwa kanisa kama Kichwa chake (Efe. 1:19-23). 

Katika kuzingatia matukio haya manne, waumini wanaweza kuanza kufahamu—na kupata uzoefu—mawanda mapana ya uweza ambao Mungu anatumia kwa niaba yao. 

_jifunze somo la juma hili kwa maandalizi ya Sabato ya Julai 15._