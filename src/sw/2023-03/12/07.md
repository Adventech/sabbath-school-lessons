---
title:  Jifunze zaidi
date:  15/09/2023
---

“Kazi yetu ni ya kushambulia, na kama askari waaminifu wa Yesu, lazima tubebe bendera yenye madoa ya damu kwenda ndani kabisa ya ngome za adui. ‘Kwa maana kushindana kwetu sisi si juu ya damu na nyama; bali ni juu ya falme na mamlaka, juu ya wakuu wa giza hili, juu ya majeshi ya pepo wabaya katika ulimwengu wa roho.’ Ikiwa tutakubali kuweka chini silaha zetu, kushusha bendera iliyotiwa damu, ili kuwa mateka na watumishi wa Shetani, tunaweza kuachiliwa kutoka katika pambano na mateso. Lakini amani hii itapatikana tu kwa kupata hasara ya Kristo na mbingu. Hatuwezi kukubali amani Kwa masharti kama hayo. Hebu iwe vita, vita, hadi mwisho wa historia ya dunia, badala ya amani kupitia uasi na dhambi.” —Ellen G. White, The Review and Herald, May 8, 1888. _

Waefeso 6:10-20 inahusianaje na kitabu cha Ufunuo? Kifungu hiki kinathibitisha mtazamo ule ule wa msingi wa matukio ya siku za mwisho, au eskatologia, kama wazo la vita Katika kitabu cha Ufunuo (tazama Ufunuo 12, Ufu. 16:12-16, Ufu. 19:17-21, Ufu. 7-10). Katika vyote viwili, watu wa Mungu wanashambuliwa na adui aliye “katika ulimwengu wa roho” na “atendaye kazi na mwenye nguvu katika zama za sasa.” Katika vyote viwili, watu wa Mungu wanatiwa moyo na “taswira ya wakati ujao.” Zaidi ya hayo, “matukio yote mawili yanaelekeza dhahiri katika pambano la mwisho wakati adui atakaposhindwa kabisa na kisha zama mpya itaanzishwa milele,” zama mpya ambamo “hali ya mwisho ya utukufu ya watu wa Mungu” na “maangamizi ya milele ya adui” yatadhihirika. (tazama Yordan Kalev Zhekov, Eschatology of Ephesians (Osijek, Kroatia: Seminari ya Kitheolojia ya Kiinjili, 2005), uk. 217, 233-235).

**Masawali ya Kujadili**

`1. Ni wakati gani umekabiliana kwa uwazi kabisa na nguvu za giza? Ni mikakati gani umegundua kuwa yenye manufaa zaidi nyakati hizo?`

`2. Kwa kufahamu kutokana na Waefeso 6:10-20, unawezaje kumhudumia mtu ambaye anaonekana kukandamizwa hasa na “majeshi ya pepo wabaya” (Efe. 6:12)?`

`3. Tunawezaje kutambua vizuri zaidi na kukataa “hila za Shetani” (Efe. 6:11)? Kwa mfano, ni mara ngapi unahisi kuwa tayari kuacha imani yako kwa sababu unahisi kwamba wewe ni mwenye dhambi sana, mfisadi sana kiasi kwamba hauwezi kuokolewa? Ni nani anayeweka wazo hilo kichwani mwako Kristo au majeshi ya giza? Hasa nyakati kama hizo, kwa nini ni lazima udai ahadi nyingi za ajabu ambazo tumepewa katika Yesu?`