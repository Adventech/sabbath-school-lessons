---
title:  Maisha Yaliyoumbwa kwa Namna ya Kristo na Usemi Unaoongozwa na Roho
date:  12/08/2023
---

### Somo la Juma Hili
Efe. 4:17-32; Kol. 3:1-17; Zek. 3:3-5; Zek. 8:16; Isa. 63:10; Rum. 8:16, 26, 27. 

> <p>Fungu la Kukariri</p>
> “Mvue kwa habari ya mwenendo wa kwanza utu wa zamani, unaoharibika kwa kuzifuata tamaa zenye kudanganya; na mfanywe wapya katika roho ya nia zenu; mkavae utu mpya, ulioumbwa kwa namna ya Mungu katika haki na utakatifu wa kweli” (#Waefeso 4:22-24#). 

Jose Antonio aliishi katika mitaa ya Palma, Uhispania, kama mtu asiye na makazi kwa miaka mingi. Akiwa na mvi, nywele na ndevu zilizotawanyika, Jose alionekana mzee kuliko umri wake wa miaka 57. Siku moja, Salva Garcia, mmiliki wa saluni ya nywele, alimwendea Jose na kupendekezea badiliko kamili. 

Jose akiwa kwenye kiti cha saluni, timu yenye bidii ilimnyoa, kutia rangi, na kuweka katika mtindo mzuri vitita vilivyosokotana vya nywele na ndevu. Kisha, Jose akapata nguo mpya maridadi. Kisha ukaja wakati wa kufunua kilichokuwa kimejificha! Jose alipokaa mbele ya kioo machozi yalimtoka. “Huyu ni mimi? Nimekuwa tofauti sana; hakuna mtu atakayenitambua!” Baadaye aliongeza, “Halikuwa tu badiliko la sura. Ilibadilisha maisha yangu.” 

Katika Waefeso 4:17-32, Paulo anatoa hoja kwamba waumini wamepata badiliko kamili. Wameuvua utu wao wa kale na wameukubali utambulisho wao mpya. Kwa kiasi fulani kama badiliko la Jose, ingawa, hili si badiliko la nje tu. Linajumuisha “kufanywa upya katika roho ya nia zenu” (Efe. 4:23), kuleta katika maisha “haki ya kweli na utakatifu” (Efe. 4:24). Hili ni badiliko bora kabisa. 

_Jifunze somo la juma hili kwa maandalizi ya Sabato ya Agosti 19._