---
title:  Usemi Uliojaa Neema Unaojenga Umoja
date:  15/08/2023
---

Ni lipi kati ya maneno ya Paulo ya ushauri kuhusu matumizi ya usemi miongoni mwa waumini ambalo ni muhimu zaidi kwako sasa hivi? Kwa nini? (Efe. 4:25-29). 

Paulo tena na tena anatumia muundo wa kuvutia katika Waefeso 4:25-32, unaofafanuliwa na Waefeso 4:25: amri hasi (“uvueni uongo”); amri chanya inayofuata (” ‘mkaseme kweli kila mtu na jirani yake’ ”); na kisha urazini (“kwa maana tu viungo, kila mmoja kiungo cha mwenzake,” unaoonekana kumaanisha kuwa “kwa sababu tu viungo vya mwili mmoja na kuhusiana sana kama viungo vya mwili huo mmoja”). Ushauri wa Paulo “mkusema kweli” sio mwaliko wa kuwakabili washiriki wengine wa kanisa kwa masimulizi ya kweli bila busara. Paulo anarejelea Zekaria 8:16, inayohimiza kusema kweli kama njia ya kukuza amani. 

Kwa kuwa katika Waefeso 4:31 Paulo anaondoa hasira na usemi wa hasira, maneno yake katika Waefeso 4:26 hayatoi kibali cha kutumia hasira ndani ya kanisa. Badala yake, Paulo anakubali uwezekano wa kuwepo hasira, huku akiwekea mipaka kwa kuoneshwa kwake kwa utambuzi, “Mkiwa na hasira, msiiache izae matunda katika dhambi kamili.” 

Paulo anaonekana kukatiza mada yake ya hotuba kwa amri hasi kuhusu wezi: “Mwibaji asiibe tena” (Efe. 4:28). Kwa namna chanya, mwizi anapaswa “kufanya juhudi, akitenda kazi iliyo nzuri kwa mikono yake mwenyewe” (Efe. 4:28, tazama pia 1 Kor. 4:12, 1 The. 4:11) kutokana na urazini, “apate kuwa na kitu cha kumgawia mhitaji” (Efe. 4:28). Huenda Paulo anajumuisha neno hili kuhusu wezi hapa kwa sababu ya uhusiano kati ya wizi na kusema uongo kama inavyodhihirishwa na kisa cha Anania na Safira katika Matendo 5:1-11. Imani ya Paulo katika uweza wa Kristo ubadilishao ni wenye nguvu sana kiasi kwamba anawawazia wezi kuwa wafadhili! 

Kisha Paulo anaamuru, “Neno lo lote lililo ovu lisitoke vinywani mwenu” (Efe. 4:29), ambalo linaelezea neno lenye uharibifu linaloelekea bila kuzuilika katika midomo ili kufanya kazi yake yenye kudhuru. Kwa hakika, Paulo anawazia si usemi wowote mbaya kukomeshwa tu, bali nafasi yake kuchukuliwa na usemi unaodhihirisha vigezo vitatu: 

1. “lililo jema,” 
2. “la kufaa mwenye kuhitaji,” na 
3. “linalowapa neema wanaosikia” (Efe. 4:29). Laiti maneno yetu yote yangekuwa hivyo!