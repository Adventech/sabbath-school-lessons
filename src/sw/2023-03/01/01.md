---
title:  Paulo na Waefeso
date:  24/06/2023
---

### Somo la Juma Hili
Mdo. 18:18-21; Mdo. 19:13-20:1; Mdo. 20:17-38; Efe. 1:1, 2 Efe. 6:21-24; Efe. 3:13; Efe. 1:9, 10.

> <p>Fungu la Kukariri</p>
> “Akiisha kutujulisha siri ya mapenzi yake, sawasawa na uradhi wake, alioukusudia Katika yeye huyo. Yaani, kuleta madaraka ya wakati mkamilifu atavijumlisha vitu vyote katika Kristo, vitu vya mbinguni na vitu vya duniani pia. Naam, katika yeye huyo.” (Waefeso 1:9, 10). 

Tunapoandika kitu, tunakuwa na kusudi la kufanya hivyo, wakati mwingine kusudi zito hasa. Abraham Lincoln, kwa mfano, aliandika hotuba yake maarufu ya Gettysburg mnamo 1863, baada ya uharibifu wa kutisha katika Vita vya Wenyewe kwa Wenyewe vya huko Marekani, vilivyosababisha vifo vya wanajeshi takribani 7,000. Katika hotuba hiyo, akiwataja waasisi wa taifa, Lincoln alielezea imani yake kwamba Vita vya Wenyewe kwa Wenyewe vilikuwa mtihani wa mwisho kuona ikiwa taifa lililoanzishwa mnamo 1776 lingestahimili au “_lingeangamia kutoka duniani._” 

Paulo ana kusudi kubwa linalosababisha aandike barua yake. Sehemu fulani ni kwa sababu ya kufungwa kwake (Efe. 3:13, Efe. 6:20), na kwa sehemu ni kutokana na mateso na majaribu yanayoendelea, Waefeso wanajaribiwa kukata tamaa. Paulo anawakumbusha juu ya kile kilichotokea walipoongoka, kumkubali Kristo kama Mwokozi wao na kuwa sehemu ya kanisa. Wamekuwa mwili wa Kristo (Efe. 1:19-23, Efe. 4:1-16), vifaa vya ujenzi katika hekalu (Efe. 2:19-22), bibi-arusi wa Kristo (Efe. 5:21-33), na jeshi lililo na silaha za kutosha (Efe. 6:10-20). Wanabeba jukumu la kimkakati katika kutimiza mpango mkuu wa Mungu, kuunganisha kila kitu katika Kristo (Efe. 1:9, 10). Paulo anaandika ili kuwaamsha waumini huko Efeso kukumbuka utambulisho wao kamili na fadhila kwao kama wafuasi wa Kristo. 

_Jifunze somo la juma hili kwa maandalizi ya Sabato ya Julai 1._