---
title:  Jifunze zaidi
date:  30/06/2023
---

Kisa cha wapunga pepo kutumia vibaya majina ya Yesu na Paulo (Matendo 19:13-20; tazama somo la Jumapili) kinasaidia kueleza kwa nini Paulo anatumia lugha mbalimbali kuhusu mamlaka katika waraka kwa Waefeso. Baadhi ya waumini wapya, chini ya usadikisho mpya wa ukuu wa Yesu, wanatupa vitabu vyao vya uchawi vya gharama kubwa kwenye moto. Tunamshukuru Mungu kwa ugunduzi wa mafunjo 250 hivi yanayohusu uchawi na mambo mengine yaliyogunduliwa, tuna vielelezo vya kutosha vya matambiko, maapizo, kanuni, laana, n.k., sawa na yale ambayo huenda yakajumuishwa katika vitabu hivi vya mwongozo wa uchawi. Vitabu hivyo vilikuwa vimewashauri waumini jinsi ya kufanya desturi hizo ili kuishawishi miungu, miungu ya kike, na nguvu za roho ili kufanya lolote ambalo wangeomba. 

Luka anatuambia kwamba vitabu hivyo vilikuwa na thamani ya sarafu za fedha 50,000, au mshahara wa siku 50,000. (Katika mazingira ya leo, ikiwa unapata $80/siku ya mshahara kwa mfanyakazi mwenye ujuzi, hii ni sawa na $4 milioni!). Maelezo haya yanadhihirisha umuhimu wa vitabu hivi kwa maisha yao ya kila siku. “Ilihitaji uingiliaji kati mkuu wa Mungu ili waweze kusadikishwa vya kutosha kwamba walipaswa kutubu kikamilifu kwa matumizi yao yanayoendelea ya hirizi, uchawi, kupandisha mashetani, na njia za kimapokeo za kupata nguvu za kiroho.” — Clinton E. Arnold, Ephesians (Grand Rapids, MI: Zondervan, 2010 , uk. 34._

Tunapata kuelewa kwamba waraka kwa Waefeso uliandikwa kwa waumini waliohitaji maelekezo kuhusu “jinsi ya kukabiliana na mvuto unaoendelea na mashambulizi ya ‘mamlaka’ za uovu za ulimwengu.” — Clinton E. Arnold, Power and Magic: The Concept o Power in phesians (Grand Rapids, MI: Baker Books, 1992), uk. 16._ Jibu la Paulo ni Waraka kwa Waefeso, ambamo anaelekeza kwa Kristo kama Yeye ambaye amewekwa juu ya mamlaka zote (Efe. 1:20-23) na kusisitiza ubora wa nguvu ambayo Mungu anawapatia waumini (Efe. 2:15-19, Efe. 3:14-21, Efe. 6:10-20).

**Masawali ya Kujadili**

`1. Ni nguvu au mamlaka gani zinatenda kazi katika ulimwengu wetu na maishani mwako leo? Nguvu hizi zinajidhihirishaje, zikiwajaribu waumini kuziheshimu badala ya kutoa utii/uaminifu usiochanganywa kwa Kristo aliyetukuzwa?`

`2. Katika muktadha wa mpango wa Mungu wa “utimilifu wa wakati” wa kuunganisha vitu vyote katika Kristo, Paulo anaelezea tumaini la siku zijazo. Pitia matumizi yake ya neno “tumaini” katika Waefeso 1:18, Waefeso 2:12, na Waefeso 4:4. Kwa nini anaamini kuna tumaini kwa wakati ujao?`

`3. Katika vifungu vifuatavyo vya Waefeso, Paulo anaelekezaje katika tumaini kuu la wakati ujao la kurudi kwa Kristo? Efe. 1:13, 14; Efe. 1:21; Efe. 2:7; Efe. 4:30; Efe. 5:5. Tumaini hili lina maana gani kwetu sasa?`