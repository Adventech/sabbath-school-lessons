---
title:  Kusikia Waraka Kwa Waefeso
date:  27/06/2023
---

Paulo aliandika waraka kwa Waefeso usomwe kwa sauti katika makanisa ya nyumbani ya waumini katika Efeso kuu. Katika miaka ya kati tangu kuondoka kwa Paulo, vuguvugu la Kikristo katika Efeso lilikuwa limeongezeka, na idadi ya makanisa ya nyumbani ilikuwa imeongezeka. Kwa waumini hao wa awali, lingekuwa tukio muhimu kuwa na Tikiko, mwakilishi binafsi wa mtume mwanzilishi Paulo, kusimama kati yao na kushiriki (kusoma) waraka kutoka kwake. Kama ilivyopendekezwa na waraka wenyewe, kundi lililokusanyika huenda lilijumuisha washiriki wa kaya waliokuwa —baba, mama, watoto, na watumwa (Efe. 5:21-6:9). Wakati huo, kaya ilijumuisha wengine pia—wategemezi (_watu walio huru ambao walimtegemea mwenye nyumba ili kupata msaada_) na hata wateja. Kwa hivyo hawa wanaweza kuwapo pia, pamoja na washiriki wa kaya zingine. 

`Pamoja na muhtasari wa waraka hapa chini, soma waraka mzima, ikiwezekana kwa sauti (itachukua takribani dakika 15 kufanya hivyo). Ni mada gani zinatoa mwangwi katika waraka wote kwa ujumla?`

I. Salamu za Ufunguzi (Efe. 1:1, 2) 

II. Baraka ya Utangulizi (Efe. 1:3-14) 

III. Kuwaombea Waumini Kupokea Hekima Iliyojikita kwa Kristo (Efe. 1:15-23) 

IV. Waliokuwa Wafu Kiroho; Sasa Wameinuliwa Pamoja na Kristo (Efe. 2:1-10)

V. Uundaji wa Kristo wa Kanisa Kutokana na Wayahudi na Wayunani (Efe. 2:11-22) 

VI. Paulo Kama Mhubiri wa Kristo kwa Mataifa (Efe. 3:1-13) 

VII. Kuwaombea Waumini Kupata Uzoefu wa Upendo wa Kristo (Efe. 3:14-21) 

VIII. Shikilia Umoja wa Kanisa Unaoongozwa na Roho (Efe. 4:1-16) 

IX. Ishi Maisha Mapya, Yanayokuza Umoja (Efe. 4:17-32) 

X. Tembea Katika Upendo, Nuru, na Hekima (Efe. 5:1-20) 

XI. Kuishi Maisha Yanayoelekezwa na Kristo Katika Familia ya Kikristo (Efe. 5:21-6:9) 

XII. Simama Pamoja: Kanisa Kama Jeshi la Mungu (Efe. 6:10-20) 

XIII. Salamu za Kufunga (Efe. 6:21-24)

`Ni mada gani kuu inayoonekana kutokeza katika waraka huu? Je, inakuambia nini? Ni wazo au mawazo gani mahsusi ambayo unatambua ni kweli?`