---
title:  Watumwa wa Kristo
date:  06/09/2023
---

`Paulo anawataka watumwa Wakristo wafanye nini katika maagizo yake ya kina kwao? Efe. 6:5-8.`

Paulo anawataka watumwa Wakristo wawatii mabwana zao, wakitoa huduma bora kabisa ya dhati. Kinachotambulika ni kurejelea kwake mara kwa mara kwa ubadilisho mkuu ........  ambao anawataka waufanye. Hawapaswi kumweka bwana wao mahali pa Kristo, wakimpa utii ambao ni wa Kristo pekee. Badala yake, katika kujitoa na utii unaochochea utumishi wao bora kabisa, wa dhati, wanapaswa kuchukua mahali pa Kristo, Bwana, badala ya bwana wao. Katika kuhimiza mbadala huu muhimu, Paulo anatoa uelewa uliobadilishwa, wa Kikristo wa uhusiano wa bwana na mtumwa. 

Angalia njia kadhaa ambazo Paulo anasisitiza mbadala huu juu yao:`

—••• Mabwana zao wanashushwa na Paulo kama “mabwana wao wa kidunia,” akielekeza kwa Bwana halisi na wa mbinguni (Efe. 6:5). 

—••• Wanapaswa kuwatumikia “kwa hofu na kutetemeka, kwa moyo mnyofu, kana kwamba ni kumtii Kristo” (Efe. 6:5). 

—••• Paulo anabainisha mbadala huu kwa uwazi zaidi kwa kutoa hoja kwamba watumwa Wakristo wanapaswa kutoa utumishi wa kweli wakiwa watumwa, si wa mabwana zao, bali kama “watumwa wa Kristo” (Efe. 6:6). 

—••• Katika kufanya utumishi wao, wanapaswa kufanya “wakitenda yampendezayo Mungu kwa moyo,” wakitoa utumishi wa dhati unaoelekezwa kwa Mungu (Efe. 6:6). 

—••• Paulo anaalika huduma yenye motisha chanya, inayotolewa “kama kumtumikia Bwana wala si mwanadamu” (Efe. 6:7). 

Kwa utumishi wao wa dhati, watumwa Wakristo wanaweza kutarajia thawabu kamili kutoka kwa Kristo atakaporudi. Wamefanya kazi yao kwa ajili Yake na wanaweza kutarajia thawabu kutoka Kwake, wazo la kuvutia hasa kwa watumwa wasiolipwa. Mtumwa anaweza kuhisi kutothaminiwa au kibaya zaidi kutoka kwa bwana wa kidunia (linganisha 1 Pet. 2:19, 20). Hata hivyo, mtumwa muumini ana Bwana msikivu, akiona “kila neno jema alitendalo mtu” (Efe. 6:8), na kutoa thawabu ya hakika. 

`Ingawa tunaweza kutamani kwamba Maandiko yangelaani waziwazi desturi hii mbaya, hayafanyi hivyo. Hata hivyo, ni kanuni gani tunaweza kupata kutokana na maneno ya Paulo katika muktadha huu kuhusu jinsi tunavyohusiana na watu tunaofanya nao kazi katika muktadha wetu wenyewe?`