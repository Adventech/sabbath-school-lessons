---
title:  Jifunze zaidi
date:  08/09/2023
---

Heshima ya Paulo kwa watoto kama waumini wenzetu (Efe. 6:1-3) inazidisha kushughulika kwetu na njia ambazo watoto wanatendewa katika ulimwengu wetu leo. Neno lake kwa akina baba (Efe. 6:4) linatualika kuzingatia wajibu wa wazazi. Kutumia ushauri wa Paulo kwa watumwa (Efe. 6:5-8), na, hasa, ushauri wake kwa mabwana wa watumwa (Efe. 6:9), inaleta changamoto zaidi, kwa kuwa mazingira ya kijamii yako mbali kwa wengi wetu na kwa sababu tunajua kwamba utumwa, kwa namna yoyote ile, ni mojawapo ya maovu makubwa zaidi ya kiadili.

Hata hivyo, kwa kuwa maneno hayo ni sehemu ya Maandiko yaliyovuviwa, tunapaswa kutafakari jinsi ya kuyatumia leo. Pamoja na waumini wa Efeso katika karne ya kwanza, tuna fursa na wajibu wa kutumia kanuni za injili katika mahusiano yetu. Maswali ya kujadili hapa chini yamekusudiwa kukuza kazi hiyo muhimu.

**Masawali ya Kujadili**

`1. Inamaanisha nini kwa Waadventista kwamba upendo kwa watoto unatambuliwa kama uthibitisho wa “kumwekea Bwana tayari watu waliotengenezwa”? Luka 1:17 (ikinukuu Mal. 4:6).`

`2. Heshima ya wazi ya Paulo kwa watoto inaashiria swali la msingi: Jukumu letu ni lipi kutoa utunzaji wa Kristo kwa watoto waliopitia ukatili, unyanyasaji wa kingono, na aibu katika maisha yao ya awali? Kwa kuzingatia utafiti kuhusu athari mbaya za uzoefu wa utotoni (*au ACEs; tazama https://www.cdc.gov/violenceprevention/*), wajibu wetu ni nini kwazo?`

`3. Kama nyongeza ya heshima ya Paulo kwa watoto na utunzaji wa Yesu kwao, kanisa lina wajibu gani kulea na kulinda watoto katika uangalizi wake? Ni mifumo na taratibu zipi zinapaswa kuwekwa ili kufanya hivyo?`

`4. Ushauri wa Paulo kwa watumwa na mabwana, Waefeso 6:5-9, mara nyingi unatumika katika uhusiano kati ya waajiriwa na waajiri. Ni kwa njia zipi hili linaweza kufaa? Ni hatari zipi zinajitokeza kwa kufanya hivyo?`

`5. Utumwa unadumu kuwa uhalisi mchungu katika ulimwengu wetu, huku zaidi ya watu milioni 40 wakiwa watumwa (kulingana na “The Global Slavery Index (Orodha ya Kiwango cha Utumwa Duniani kwa nchi mbalimbali),” http://www.globalslaveryindex.org/). Kama watu huru ambao mababu zetu wa kiroho walijitoa kwa uthabiti kukomesha utumwa, wajibu wetu na Mungu ni upi kwa hawa wana na binti walio utumwani tunapomwimbia Kristo, “Ataivunja minyororo; kwa maana mtumwa ni ndugu yetu, na kwa jina lake ukandamizaji wote utakoma” (maneno ya wimbo (“O Holy Night”)?`