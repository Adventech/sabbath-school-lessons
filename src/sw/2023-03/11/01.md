---
title:  Kujizoeza Uaminifu Mkuu kwa Kristo
date:  02/09/2023
---

### Somo la Juma Hili
Efe. 6:1-9; Mk. 10:13-16; Kol. 3:21; 1 Pet. 2:18-25; 2 Kor. 5:10; Kol. 3:24, 25.

> <p>Fungu la Kukariri</p>
> “Nanyi, akina bwana, watendeeni wao yayo hayo, mkiacha kuwaogofya, huku mkijua ya kuwa yeye aliye Bwana wao na wenu yuko mbinguni, wala kwake hakuna upendeleo” (Waefeso 6:9). 

Mnamo mwaka wa 2018, kitu cha kale kilichobuniwa katika Jumba la Makumbusho la Biblia huko Washington D.C, kiliwavutia watu wengi. Ilikuwa ni Biblia iliyofupishwa iliyokusudiwa kufundisha mambo muhimu ya imani huku ikifuta kifungu chochote kinachochochea uasi kwa watumwa. Ikiwa imechapishwa mnamo 1808, maandiko hayo hayaondoi tu kifungu hapa au pale. Asilimia tisini ya Agano la Kale haipo, asilimia hamsini ya Agano Jipya. Kati ya sura 1,189 za Biblia, ni sura 232 pekee zimebaki. 

Vifungu vinavyoonekana kuchochea kuanzishwa kwa utumwa, hasa kwa kukosekana kwa masimulizi mengi ya Biblia ya “habari Njema,” vimeachwa vikiwa kamili, vikijumuisha maandiko yanayotumiwa vibaya mara nyingi kama vile “Enyi watumwa, watiini wao walio bwana zenu kwa jinsi ya mwili, kwa hofu na kutetemeka, kwa unyofu wa moyo, kana kwamba ni kumtii Kristo” (Efe. 6:5). 

Leo, katika wakati na utamaduni wetu, changamoto yetu muhimu ni kusoma Waefeso 6:1-9 katika muktadha wa kisa kamili cha wokovu, kama kinavyofunuliwa katika Biblia nzima. Tunaweza kujifunza nini tunapomtazama Paulo akitumia kanuni za injili katika mitindo ya kijamii yenye dosari ya siku zake? 

_Jifunze somo la juma hili kwa maandalizi ya Sabato ya Septemba 9._