---
title:  Jifunze zaidi
date:  21/07/2023
---

Msingi wa Waraka kwa Waefeso ni kisa ambacho mara nyingi kinasomwa kwa sehemu au kinadokezwa ndani yake. Matukio makuu katika simulizi hii ni haya: 

_1._ Uchaguzi wa Mungu wa watu “kabla ya kuwekwa misingi ya ulimwengu” (Efe. 1:4, 5, 11). 

_2._ Maisha yao ya zamani, upotevu (Efe. 2:1-3, 11, 12; Efe. 4:17-19, 22; Efe. 5:8). 

_3._ Kuingilia kati kwa Mungu katika Kristo ili kuwaokoa (Efe. 1:7, 8; Efe. 2:4-6, 13-19; Efe. 4:1, 20, 21; Efe. 5:2, 8, 23, 25, 26). 

_4._ Kukubali kwao injili (Efe. 1:12, 13 na kudokezwa mahali pengine). Kwa kuwa zamani hawakuwa na “tumaini” (Efe. 2:12), sasa wana “tumaini moja” ambalo waamini wanakwenda kwalo (Efe. 4:4; linganisha Efe. 1:18). 

_5._ Maisha ya sasa ya walengwa kama wanafunzi. Ingawa wanaishi katika wakati uliojaa hatari na upinzani wa nguvu za uovu, wanaweza kutumia rasilimali zinazotolewa na Bwana wao aliyetukuzwa (Efe. 1:15-23, Efe. 2:6, Efe. 3:14-21. Efe. 4:7-16, Efe. 6:10-20). 

_6._ Katika kilele cha historia katika siku zijazo, kazi ya Roho kama “dhamana” (Efe. 1:13, 14), au “muhuri” (Efe. 4:30), inazaa matunda. Katika wakati huu wa hitimisho, wanaandikiwa wanapewa thawabu kwa uaminifu wao kwa kutwaa umiliki wa “urithi” ambao tayari wamepewa katika Kristo (Efe. 2:7; Efe. 6:8, 9); na, kupitia imani yao katika Kristo, watapewa nafasi katika enzi ya Kristo inayokuja (Efe. 1:21; Efe. 2:7, 19-22; Efe. 4:13, 15; Efe. 5:27). 

**Masawali ya Kujadili**

`1. Kisa cha msingi cha Waefeso (tazama hapo juu) sio tu kisa cha waumini katika karne ya kwanza. Ni kisa chetu wenyewe. Ni ipi kati ya hatua kuu za kisa hicho inakupa tumaini zaidi katika wakati huu?`

`2. Unafikiri ni kwa nini Paulo mara nyingi anakumbuka wakati uliopita wa dhambi wa wasomaji wake, akiwaalika watafakari maisha yao ya kabla ya kuongoka?`

`3. Linganisha muhtasari wa Paulo wa injili katika Waefeso 2:8-10 na muhtasari wake wa awali katika Warumi 1:16, 17. Ni mada Zipi zinazofanana zinajitokeza? Kwa njia zipi mihtasari hii inatofautiana?`

`4. Ingawa matendo mema ya waumini hayana nafasi katika ukombozi wao, kwa kuwa hayawezi kamwe kuwapa watu ustahili wa wokovu mbele za Mungu, yana umuhimu gani katika mipango ya Mungu kwa waumini? Efe. 2:10.`