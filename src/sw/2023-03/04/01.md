---
title:  Jinsi Mungu Anavyotuokoa
date:  15/07/2023
---

### Somo la Juma Hili
Efe. 2:1-10; Efe. 5:14; Rum. 5:17; Efe. 5:6; 2 Tim. 1:7.

> <p>Fungu la Kukariri</p>
> “Lakini Mungu, kwa kuwa ni mwingi wa rehema, kwa mapenzi yake makuu aliyotupenda; hata wakati ule tulipokuwa wafu kwa sababu ya makosa yetu; alituhuisha pamoja na Kristo; yaani, tumeokolewa kwa neema” (Waefeso 2:4, 5).

Mnamo Oktoba 14, 1987, Jessica McClure mwenye umri wa miezi kumi na nane alikuwa akicheza kwenye uwanja wa nyuma ya nyumba ya shangazi yake alipoanguka futi ishirini na mbili katika kisima kilichotelekezwa. Hali yake mbaya ilivutia vyombo vya habari kutoka kote duniani hadi Midland, Texas. Watazamaji wa dunia yote walimtazama “Mtoto Jessica” akilala, akilia, akiimba na kumwita mama yake. Walitazama wakati Wahudumu wa dharura wakipitisha hewa safi kwenda kwenye kisima. 

Hatimaye, saa hamsini na nane baada ya kuanguka kwa Jessica, watazamaji wa dunia yote walitazama Jessica alipokuwa akitolewa katika kisima cha inchi nane ambacho kilikuwa kimemnasa kwa zaidi ya siku mbili. Picha ya mpiga picha Scott Shaw iliyoshinda Tuzo bora ya mwaka ya Pulitzer ilipigwa wakati huu: kamba ya uokoaji inagawa katikati nyuso zenye wasiwasi za waokoaji wa Jessica wakitazama chini katika kifurushi kilichofungwa kwenye kiini cha tukio, Mtoto Jessica. 

Hakuna kitu kinachovutia sana kama kisa kizuri cha uokoaji, na Paulo, katika Waefeso 2:1-10, anatupatia mtazamo wa karibu na binafsi wa utume mkuu zaidi wa uokoaji wa wakati wote —juhudi za Mungu za kuwakomboa wanadamu. Mfululizo wa mambo ya kuvutia ya kisa unazidishwa kwa kujua kwamba sisi si watazamaji tu wa uokoaji wa mtu mwingine bali mashahidi wa uokoaji wetu wenyewe. 

_Jifunze somo la juma hili kwa maandalizi ya Sabato ya Julai 22._