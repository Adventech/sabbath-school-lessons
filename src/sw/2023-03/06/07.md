---
title:  Jifunze zaidi
date:  04/08/2023
---

Ellen G. White, “Modern Revivals (Uamsho wa Kisasa),” katika The Great Controversy, uk. 461-478. “Tunawezaje kupatanisha hali yetu ya kiroho iliyodumaa na uwasilishaji wa andiko letu [Efe. 3:14-19] unaoelezea utimilifu wa maarifa ambayo ni fursa yetu kuwa nayo? Mbingu inawezaje kututazama sisi, ambao tumekuwa na kila manufaa ya kiroho na ya dunia hii ili tuweze kukua katika neema, wakati hatujaboresha fursa zetu? Mtume hakuandika maneno haya ili kututia shauku bure, kutudanganya, au kuinua matarajio yetu ili tu yatukatishe tamaa katika uzoefu wetu. Aliandika maneno haya ili kutuonesha kile tunachoweza na tunachopaswa kuwa, ikiwa tunataka kuwa warithi wa ufalme wa Mungu. Tunawezaje kuwa watenda kazi pamoja na Mungu, ikiwa tuna uzoefu uliodumaa? Tuna ujuzi wa fursa ya Kikristo, na tunapaswa kutafuta ufahamu huo wa kina, wa kiroho katika mambo ya Mungu ambayo Bwana ana shauku tuyapate. 

“Je, kweli tunaiamini Biblia? Je, tunaamini kwa kweli kwamba tunaweza kuufikia ujuzi wa Mungu ambao umewasilishwa mbele yetu katika kifungu hiki? Je, tunaliamini kila neno litokalo katika kinywa cha Mungu? Je, tunayaamini maneno ambayo yamesemwa na manabii na mitume, na Yesu Kristo, ambaye ndiye mwanzilishi wa nuru na baraka zote, na ambaye ndani yake unakaa utajiri wote na utimilifu? Je, kweli tunamwamini Mungu, na Mwana wake?” — Ellen G. White, The Advent Review and Sabbath Herald, Oktoba 1, 1889. _

**Masawali ya Kujadili**

`1. Linganisha maneno ya sifa ya Paulo kwa Mungu katika Waefeso 3:20, 21 na maneno mengine ya sifa kwa Mungu Katika Agano Jipya —Rum. 11:33—36; Rum. 16:25—27; Fil. 4:20; 2 Pet. 3:18; Yuda 24, 25. Ni mada au mawazo yapi yanatokea Katika vifungu hivi? Tunawezaje kuiga mtazamo wa sifa na ibada vinaouelezea?`

`2. Linganisha matumizi manne ya Paulo ya neno la Kiyunani Pléroma (“utimilifu”) katika Waefeso (Efe. 1:10, 23; Efe. 3:19; Efe. 4:13). Kwa nini unafikiri wazo hili ni muhimu kwa Paulo?`

`3. Kati ya matendo yote ya Mungu ambayo Paulo anayasifu katika Waefeso 3, ni lipi linakutia moyo zaidi? Kwa nini?`

`4. Paulo anahitimisha nusu ya kwanza ya Waefeso kama vile alivyoianza (Efe. 1:3–21), akitumia lugha ya maombi na sifa. Anashangilia uweza wa Mungu, uliopo katika maisha ya waumini kupitia Kristo na Roho (Efe. 3:16—21). Tunawezaje, kama Ellen G. White alivyoandika hapo juu, kupata vizuri zaidi uzoefu wa uweza huu katika maisha yetu?`