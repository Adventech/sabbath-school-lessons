---
title:  Siri ya Injili
date:  29/07/2023
---

### Somo la Juma Hili
Waefeso 3; Ayu. 11:5-9; Eze. 43:13-16; Amo. 7:7, 8; Ufu. 11:1, 2.

> <p>Fungu la Kukariri</p>
> “Basi atukuzwe yeye awezaye kufanya mambo ya ajabu mno kuliko yote tuyaombayo au tuyawazayo, kwa kadiri ya nguvu itendayo kazi ndani yetu; naam, atukuzwe katika Kanisa na katika Kristo Yesu hata vizazi vyote vya milele na milele. Amina” (Waefeso 3:20, 21). 

Katika Waefeso 3, Paulo anaanza na mada ambayo tayari alikuwa ameigusa hapo awali: “ya kwamba Mataifa ni warithi pamoja nasi wa urithi mmoja, na wa mwili mmoja, na washiriki pamoja nasi wa ahadi Yake iliyo katika Kristo Yesu kwa njia ya Injili” (Efe. 3:6). Na ingawa hilo linaweza lisiwe jambo la kustaajabisha sana kwa kanisa la leo, linaloundwa na watu wengi wa Mataifa, lilikuwa ni jambo ambalo lilionekana kuwa jipya sana kwa wasomaji wake wengi wakati huo. 

Kisha Paulo anaendelea na maneno yake yaliyovuviwa, mtume anapotafakari shauku yake ya kuhubiri injili ya Yesu kwa Wamataifa. 

Pia, tunajulishwa kuhusu taabu yake ya sasa katika kueneza huduma hiyo, taabu inayojumuisha wakati wa kuwa katika gereza la Rumi. 

Na pia tunasikia kujitoa kwake kwa siri iliyo katika kiini cha injili, siri ambayo, katika kanisa, Wamataifa wako sawa na kaka na dada zao Wayahudi. Tunaiona shauku yake kwa ajili ya kanisa na utume wake kwa ulimwengu. Tunasikiliza anapoomba, akimsifu Mungu kwa kudhihirisha neema Yake kupitia kanisa. 

Kwa ufupi, tunatiwa moyo kuungana na Paulo katika shauku yake kwa ajili ya injili. 

_Jifunze somo la juma hili kwa maandalizi ya Sabato ya Agosti_