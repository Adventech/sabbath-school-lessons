---
title:  Mwili Mmoja wa Kristo
date:  05/08/2023
---

### Somo la Juma Hili
Efe. 4:1-16; Flp. 2:3; Zab. 68:18; Mdo. 2; 1 Kor. 12:4-11, 27-30; Isa. 5:4. 

> <p>Fungu la Kukariri</p>
> “Naye alitoa wengine kuwa mitume, na wengine kuwa manabii; na wengine kuwa wainjilisti na wengine kuwa wachungaji na walimu; kwa kusudi la kuwakamilisha watakatifu, hata kazi ya huduma itendeke, hata mwili wa Kristo ujengwe" (Waefeso 4:11, 12). 

Moja ya hekaya za Aesop inaitwa “_Tumbo na Miguu._” Inasema hivi: “Tumbo na miguu vilikuwa vinabishana juu ya umuhimu wake, na miguu ilipoendelea kusema kwamba ina nguvu zaidi hata inaweza kubeba tumbo kwenda mahali popote, tumbo likajibu, ‘Lakini, marafiki zangu wazuri, ikiwa sikula chakula, msingeweza kubeba chochote.’ ” _—Lloyd W. Daly, Aesop Without Morals (New York: Thomas Yoseloff, 1961), uk. 148. _

Hata hivyo, Paulo alitumia mwili wa mwanadamu kujenga hoja ya kiroho. Kwa Paulo, mwili wa mwanadamu—na kanisa kama mwili wa Kristo — unaundwa na viungo mbalimbali vyenye uwezo tofauti, ambavyo vyote vinapaswa kufanya kazi pamoja ili mwili uwe na afya. Katika Waefeso 4:1-16, Paulo anatumia tena sitiari ya mwili ambayo aliitumia kwa ufanisi hapo awali (Rum. 12:3-8, 1 Kor. 12:12-31). Kristo sasa ndiye Kichwa cha mwili, akiupatia mwili watu “wenye vipawa” wanaosaidia kuunganisha mwili, na kila kiungo—kila mshiriki wa kanisa—akichangia uwezo wake kwa utendaji wa mwili. 

Mfano wa Paulo wa mwili wenye afya, uliounganishwa unatusaidia kuelewa lengo la Mungu kwetu: kuwa sehemu za kanisa lenye kuzaa matunda lililounganishwa katika Kristo. 

_Jifunze somo la juma hili kwa maandalizi ya Sabato ya Agosti 12._