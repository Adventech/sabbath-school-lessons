---
title:  Jifunze zaidi
date:  11/08/2023
---

Vidokezo viwili vinasaidia kupanua somo letu la Waefeso 4:7-10: 

_1._ Kutafsiri Waefeso 4:9. Baadhi ya tafsiri zinaonesha kwamba kushuka hutokea kabla ya kupaa (k.m., NKJV, “Yeye naye alishuka kwanza"; KJV, RSV, ESV, NASB). Tafsiri zingine zinafuata matini ya Kiyunani kwa ukaribu zaidi, na kuacha suala la muda wa kupaa na kushuka likiwa wazi (mfano, NIV, “Alipaa juu,” inamaanisha nini isipokuwa kwamba kwanza alikuja chini duniani?” ASV, HCSB , LEB, NLT), inayoruhusu maoni, yaliyoelezewa katika somo la Jumanne, kwamba mpangilio wa masimulizi ya Zaburi 68:18 unapaswa kufuatwa, na kutukuzwa kwa Kristo mbinguni (“kupaa”) kutokea kwanza, kukifuatiwa na “kushuka” Kwake katika Roho. 

_2._ Kuteka mateka. Katika kunukuu Zaburi 68:18 kutoka katika Biblia ya Agano la Kale la Kiyunani, inayoitwa Septuagint (tafsiri ya kale ya Kiyunani ya Agano la Kale), Paulo anatumia kirai katika Waefeso 4:8 kinachosomeka sisisi, “alichukua mateka” (kinachoakisiwa katika baadhi ya tafsiri, mfano, KJV, NKJV, NRSV), lakini ambacho kinathibitishwa kwa upana kumaanisha, “alichukua kama wafungwa kundi la mateka” (kinaakisiwa katika ESV, NASB, NIV, nk.). Waadventista wa Sabato mara nyingi wameelewa kirai hiki kurejelea tendo la Kristo la kwenda pamoja Naye mbinguni, wakati wa kupaa Kwake, wale waliofufuliwa katika ufufuo maalum wakati wa ufufuo Wake mwenyewe (Mt. 27:51-53). Hawa ni “mganda wa kutikiswa,” malimbuko ya waliokombolewa, ambayo anawasilisha kwa Baba wakati wa kurudi Kwake katika nyua za mbinguni (_tazama The SDA Bible Commentary, gombo la 6, uk. 1022; The Desire of Ages, uk. 834_). , linganisha (_The Desire of Ages, uk. 785, 786_). Badala yake, kulingana na Wakolosai 2:15, kifungu hicho kingeweza kuchukuliwa, kama picha ya ushindi wa Kristo juu ya adui Zake—Shetani na malaika zake waovu—ambao wanaonyeshwa kuwa wafungwa walioshindwa.

**Masawali ya Kujadili**

`1. Linganisha orodha ya “karama za Roho” katika Waefeso 4:11 na orodha katika 1 Wakorintho 12:4-11, 27-30; Warumi 12:4-8; na 1 Petro 4:10, 11. Unaona tofauti na ufanani gani?`

`2. Darasani, zungumza kuhusu baadhi ya “pepo za elimu” zinazovuma katika kanisa leo. Ona jinsi Paulo anavyosema kwamba tusitupwe huku na huku na hizi pepo. Je, ni njia zipi mahususi ambazo tunaweza kusaidia kujilinda wenyewe, na wengine katika kanisa, kutokana na uharibifu ambao pepo hizi zinaweza kuleta juu yetu?`

`3. Paulo anakazia kupitia Waefeso mada ya “umoja.” Lakini je, tunatafuta umoja kwa gharama yoyote? Kwa maneno mengine, ni wakati gani shauku ya umoja inaweza kuwa kinyume na matarajio? Jadili.`