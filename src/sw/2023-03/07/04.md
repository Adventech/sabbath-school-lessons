---
title:  Kristo Aliyetukuzwa, Mpaji wa Vipawa
date:  08/08/2023
---

“Lakini kila mmoja wetu alipewa neema kwa kadri ya kipimo cha kipawa chake Kristo. Hivyo husema, 

‘Alipopaa juu aliteka mateka, 

akawapa watu wake zawadi.’ 

`“Ona kwamba inasema ‘alipaa.’ Hii ina maana ya wazi kwamba Kristo pia alishuka katika ulimwengu wetu wa hali ya chini. Naye aliyeshuka ndiye aliyepaa juu sana kupita mbingu zote, ili kuujaza ulimwengu wote kwa nafsi yake mwenyewe” (Efe. 4:7-10). Nini kinatokea hapa, na hoja ya Paulo ni nini katika mafungu haya?`

Hapa Paulo alinukuu Zaburi 68:18, inayosema:“ Wewe umepaa juu, umeteka mateka, Umepewa vipawa katikati ya wanadamu; Naam, hata na wakaidi, Bwana Mungu akae nao.” Zaburi 68:18 inamwelezea Bwana, Yahwe, kama jemedari ashindaye ambaye, baada ya kuwashinda adui Zake, anapanda mlima ambapo mji wake mkuu umejengwa, pamoja na mateka wa vita katika msafara Wake (tazama Zab. 68:1, 2) .... Kisha anapokea shukrani “zawadi alizopokea”) kutoka kwa adui Zake aliowashinda ikibainisha kwamba Paulo anapatanisha taswira hii na Kristo aliyetukuzwa “akitoa vipawa,” kulingana na muktadha mpana wa Zaburi, tazama Zab. 68:35). 

Tukifuata mpangilio wa Zaburi 68:18, kupaa kwa Kristo aliyepaa mbinguni (Efe. 1:21-23)—kunatokea kwanza, kukifuatiwa na kushuka ambapo Yesu aliyefufuka, aliyetukuzwa anatoa vipawa na kuvijaza vitu vyote. Hii ndiyo namna ya Paulo ya kuelezea kumwagwa wakati wa Pentekoste kwa Roho Mtakatifu (tazama Matendo 2). Mtazamo huu unathibitishwa na Waefeso 4:11, 12, ambayo inabainisha vipawa vilivyotolewa na Yesu aliyetukuzwa kama karama za Roho. 

“Kristo alipaa juu, akiongoza mateka, nakuwapatia wanadamu vipawa. Wakati, baada ya kupaa kwa Kristo, Roho alishuka chini kama ilivyoahidiwa, kama upepo uendao kasi, wenye nguvu, na kujaza sehemu yote walipokuwa wamekusanyika wanafunzi, matokeo yalikuwaje? Maelfu ya watu waliongoka kwa siku moja.” _— Ellen G. White, Ye Shall Receive Power, uk. 158. _

`Haidhuru mafungu haya machache katika Waefeso yanaweza kuwa ya kina kiasi gani, tunawezaje kujifunza kupata faraja kutokana na kile yanachotuonesha ambacho Kristo ametufanyia na atafanya, hasa wakati atakapokamilika “kwa vyote katika vyote” (Efe. 1:23)?`