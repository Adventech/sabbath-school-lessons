---
title:  Jifunze zaidi
date:  22/09/2023
---

“Jeshi katika vita lingechanganyikiwa na kudhoofika isipokuwa kama wote wangefanya kazi kwa pamoja. Ikiwa askari wangefanya kwa mawazo yao wenyewe kwa harara, bila kurejelea nafasi na kazi ya kila mmoja wao, wangekuwa mkusanyiko wa atomu zinazojitegemea; wasingeweza kufanya kazi ya kikosi chenye utaratibu. Kwa hiyo askari wa Kristo wanapaswa kutenda kwa kupatana. Hawapaswi kujithamini kila mmoja peke yake. Wakifanya hivi, watu wa Bwana mahali pakuwa katika upatanifu mkamilifu, wa nia moja, kusudi moja, na kuweka wakfu kwa lengo moja kuu, juhudi hazitazaa matunda, muda na uwezo wao utakuwa umepotea. Umoja ni nguvu. Roho chache zilizoongoka zikitenda kwa kupatana, zikitenda kwa kusudi moja kuu, chini ya kichwa kimoja, zitapata ushindi katika kila pambano.” — Ellen G. White, Spalding and Magan Collection, uk. 121. _

Umuhimu wa Paulo kujiita “mjumbe/balozi katika minyororo” ni nini? (Efe. 6:20)? Mabalozi mara nyingi walikuwa na majukumu magumu wakati wa vita, kwahivyo, maelezo binafsi ya Paulo yanafaa katika muktadha wa sitiari yake ya kijeshi. Mabalozi walipaswa kutendewa kwa heshima inayostahili mtu au nchi iliyowatuma. Kwa hiyo kuna tofauti kubwa kati ya hadhi ya Paulo kama balozi wa Mtawala Mkuu wa ulimwengu na kukosekana kabisa kwa heshima kunakooneshwa na minyororo yake (_“mnyororo”, halisi_). Hata hivyo, kwa kuwa mabalozi wangevaa “mnyororo wa ofisi,” kutaja kwa Paulo “mnyororo” kunaweza “kukolezwa kwa kinaya/ kielelezo,” ambapo yeye anauona mnyororo wake kama “pambo linalopaswa kuvaliwa kwa heshima.” _— David J. Williams, Paul's Metaphors: Their Context and Character (Peabody, MA: Hendrickson, 1999), uk. 152. _

**Masawali ya Kujadili**

`1. Katika sehemu yako ya ulimwengu iliyojitenga na yenye vita, ina maana gani kwako na kanisa lako ‘kuendeleza amani’? Tunawezaje kuwa mawakala wa amani katika ulimwengu unaozidi kuwa na uchokozi na ukatili?`

`2. Ni “mishale gani ya moto” hasa inayorushwa kukuelekea? Unawezaje kuhakikisha kwamba unayo “ngao ya imani” ili kuizima?`

`3. Wakati fulani tunawazungumzia “mashujaa wa maombi.” Tunawezaje kuendesha “huduma ya maombi” kulingana na Waefeso 6:18-20?`

`4. Tunapaswa kuwatendeaje wale waliojeruhiwa kwenye uwanja wa vita vya pambano kuu? Tunapaswa kumtendeaje muumini Mkristo ambaye, katikati ya vita kali, anakimbia kwa woga au kujisalimisha waziwazi upande mwingine?`