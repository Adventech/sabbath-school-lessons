---
title:  'Waume na Wake: Pamoja Msalabani'
date:  26/08/2023
---

### Somo la Juma Hili
Efe. 5:21-33; Flp. 2:3, 4; Ezek. 16:1-14; 2 Kor. 11:1-4; Mwa. 2:15-25. 

> <p>Fungu la Kukariri</p>
> “Enyi waume, wapendeni wake zenu, kama Kristo naye alivyolipenda Kanisa, akajitoa kwa ajili yake; ili makusudi alitakase na kulisafisha kwa maji katika neno; apate kujiletea Kanisa tukufu, lisilo na ila wala kunyanzi wala lo lote kama hayo; bali liwe takatifu lisilo na mawaa” (#Waefeso 5:25-27#). 

Katika Waefeso 5:21-33, Paulo anajenga juu ya wazo la utii wa waumini kila mmoja kwa mwenzake (Efe. 5:21); kisha anatoa ushauri kwa wake (Efe. 5:22-24) na waume Wakristo (Efe. 5:25-32); na anamalizia kwa kutoa mafundisho kwa wote (Efe. 5:33). 

Katika ushauri huu, wanafunzi wa Biblia leo wanaweza kumsikia Kristo aliyefufuka akizungumzia mahusiano yetu. Tuna nafasi ya kufanya hivyo tunapoelewa Waefeso 5:21-6:9 kama njia ya Paulo ya kutimiza mada kuu ya waraka huu, umoja, lakini sasa kwa ajili ya nyumba ya Kikristo. Huku akitoa ukosoaji mkubwa wa miundo ya kijamii yenye kasoro ya utu wa zamani (tazama Efe. 4:22), pia anaadhimisha uumbaji wa utu mpya (tazama Efe. 2:15) uliofungamanishwa ndani ya jamii pana ya wanadamu na miundo yake yenye kasoro. Kutoka ndani ya miundo hii, waumini wanadhihirisha kwamba mamlaka mpya, Roho Mtakatifu (Efe. 2:22; Efe. 3:16; Efe. 5:18-21; Efe. 6:17, 18) na maadili mapya yaliyofuata mtindo wa Kristo (Efe. 4:13, 15, 20-24, 32; Efe. 5:2, 10, 17, 21-33) yamefunguliwa, yanayoelekeza katika utimilifu wa mwisho wa mpango wa Mungu kwa watu Wake na ulimwengu. 

_Jifunze somo la juma hili kwa maandalizi ya Sabato ya Septemba 2._