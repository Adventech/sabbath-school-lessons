---
title:  Mfano wa Ndoa wa “Mwili Mmoja”
date:  31/08/2023
---

`Jifunze simulizi ya Uumbaji ya Mwanzo Mwanzo 2:15-25. Nini kinatokea katika kisa kabla ya tamko kuhusu mume na mke kuwa “mwili mmoja” (Mwa. 2:24)?`

Ufunguo wa kutumia ushauri wa Paulo kwa wake na waume ni kuona nukuu yake ya Mwanzo 2:24 (katika Waefeso 5:31) kama kilele chake. Anapotafakari kisa cha Uumbaji katika Mwanzo, Paulo anafikiria mahitaji ya makanisa ya Kikristo na ustawi wa uhusiano wa familia ndani yao. Anasikia katika Mwanzo 2:24 ujumbe unaotoa mwangwi kwa muda mrefu. Kwa mpango wa kiungu, ndoa inakusudiwa kuwa uhusiano wa “_mwili mmoja_”, na umoja wa tendo la ndoa ukiakisiwa katika umoja wa kihisia na kiroho, na umoja wa kihisia na kiroho ukileta maana kwa uhusiano wa kingono/tendo la ndoa. 

Kumbuka kwamba kwa kuchagua Mwanzo 2:24, Paulo anachagua kauli kuhusu ndoa iliyotolewa kabla ya Anguko na kuitumia kwa uhusiano kati ya waume na wake wa Kikristo. Katika ulimwengu wetu dhahiri wa baada ya Anguko, unyonyaji ulioenea wa uhusiano wa kingono kati ya mwanamume na mwanamke unafunua jinsi ambavyo wazo kwamba umoja katika tendo la ndoa unawakilisha kuwatumikisha mwanamke limejikita sana katika tamaduni za kisasa. Paulo anatoa hoja kwamba uhusiano wa kingono, kama ulivyoakisiwa katika Mwanzo, sio wa kuwatumikisha bali wa muungano. Haimaanishi au kudhihirisha utawala wa mwanamume bali muungano wa mume na mke, kiasi kwamba wao ni “mwili mmoja.” Tunaweza kuangalia pote katika Waefeso 5:21-33 na Mwanzo 2:24, basi, kwa ajili ya teolojia muhimu, inayotofautiana na utamaduni, na inayosahihisha ya ndoa na ujinsia. 

Katika muktadha huu huu, Paulo katika fungu linalofuata anazungumzia “siri kubwa” (tazama Efe. 5:32). Hii inajumuisha pande zote za sitiari mbili ambazo Paulo amekuwa akiijadili: Ndoa ya Kikristo inaeleweka kwa kuzingatia uhusiano wa Kristo na kanisa lake (Efe. 5:32) na uhusiano wa Kristo na kanisa lake unaeleweka kwa kuzingatia ndoa ya Kikristo (Efe. 5:32). 

Ndoa ya Kikristo inainuliwa kwa kuilinganisha na uhusiano kati ya Kristo na kanisa. Kwa kuongezea, kwa kufikiria uhusiano wa kanisa na Kristo kwa mtazamo wa ndoa inayojali, ya Kikristo, waumini wanapata uwazi mpya kuhusu uhusiano wao wa pamoja na Kristo.

`Ni kwa njia gani Waefeso 5:33 inatumika kama muhtasari mfupi wa ushauri wa Paulo katika Waefeso 5:21-32? Ikiwa uko katika ndoa, unawezaje kutafuta kutekeleza kikamilifu kanuni hizi katika ndoa yako?`