---
title:  Jifunze zaidi
date:  01/09/2023
---

Ellen G. White, “Responsibilities of Married Life,” Testimonies for the Church, vol. 7, uk. 45-50, na “Mutual Obligations,” The Adventist Home, uk. 114-120. 

Ellen G. White kwa uthabiti anawahimiza wenzi wa ndoa kujiepusha na jitihada za kumtawala mwingine: “Msijaribu kulazimishana kukubaliana na matakwa yenu. Hamwezi kufanya hivi na kudumisha upendo wa kila mmoja. Uwe mwenye fadhili, mvumilivu, mstahimilivu, mwenye huruma, na mwenye adabu/ heshima.” _— The Adventist Home, uk. 118. _

Anatoa wazo moja kwa moja juu ya ufasiri na matumizi ya Wakolosai 3:18 (na Efe. 5:22-24): “Swali linaulizwa mara nyingi, ‘Je, mke hana mapenzi yake mwenyewe?’ Biblia inasema dhahiri kwamba mume ndiye kichwa cha familia. ‘Enyi wake, watiini waume zenu.’ Ikiwa amri hii ingekomea hapa, tunaweza kusema kwamba nafasi ya mke si ya kuhusudiwa..... Waume wengi wanakomea kwenye maneno, ‘Enyi wake, watiini,’ lakini tutasoma hitimisho la agizo lilelile, ambalo ni, “Kama ipendezavyo katika Bwana’ [Kol. 3:18]. Mungu anahitaji kwamba mke adumishe hofu na utukufu wa Mungu mbele yake daima. Utii wote unapaswa kutolewa kwa Bwana Yesu Kristo pekee, ambaye amemnunua kama mtoto Wake mwenyewe kwa bei isiyo na kikomo ya uhai Wake. ... Kuna Ambaye anasimama juu zaidi kuliko mume kwa mke; ni Mkombozi wake, na utii wake kwa mume wake unapaswa kutolewa kwa namna Mungu alivyoagiza—“kama ipendezavyo katika Bwana.” _— The Adventist Home, uk. 115, 116. _

**Masawali ya Kujadili**

`1. Hebu fikiria mtu akitoa hoja kwamba Waefeso 5:21-33 ni kifungu kilichopitwa na wakati ambacho hakishughuliki tena na uhusiano wa Kikristo kwa vile kinashurutisha mfano wa ndoa inayokazia mamlaka na utawala wa mume. Ungeitikiaje? Ni vipengele gani kutoka katika kifungu chenyewe vingekupatia jibu lako?`

`2. Ushauri wa Paulo katika Waefeso 5:21-33 unaweza kuwapatia nini wale wanaojikuta katika uhusiano wa ndoa yenye changamoto na matatizo?`

`3. Baadhi ya Wakristo wanatoa hoja kwamba masimulizi ya Uumbaji ya Mwanzo katika Mwanzo 1 na Mwanzo 2 ni sitiari tu na kwamba hayawezi kuelezea kile kilichotokea kwa kweli, ambacho kilikuwa mabilioni ya miaka ya mgeuko. Matumizi ya Paulo ya masimulizi hayo yanatufundisha nini kuhusu jinsi alivyoyachukua kihalisi?`

`4. Tafakari zaidi mada ya “mwili mmoja.” Hii inatusaidiaje kuelewa vizuri zaidi utakatifu wa ndoa na kwa nini wanandoa lazima wafanye kila liwezekanalo ili kuulinda utakatifu huo?`