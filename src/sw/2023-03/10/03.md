---
title:  'Kanisa Kama Bibi Arusi wa Kristo: Sehemu ya 1'
date:  28/08/2023
---

`Linganisha Waefeso 5:25-27, 29 na kisa cha mwana mkiwa aliyetelekezwa na wazazi wake (mtoto wa kuokotwa) cha Ezekieli 16:1-14. Ni vipengele gani vya kisa hicho ambavyo Paulo anaakisi katika kielelezo chake mwenyewe?`

Kama vile Paulo, katika Waefeso 5:25-27, 29, anavyotumia sitiari yake ya harusi—ndoa kumaanisha kanisa na uhusiano wake na Kristo, anatumia kwa ubunifu desturi na dhima ya arusi ya kale. Katika uhusiano na kanisa kama bibi arusi, Kristo ni Bwana arusi wa kiungu ambaye: 

1. Analipenda kanisa kama bibi arusi (Efe. 5:25). Hatupaswi kamwe kusahau kwamba hii ni kazi ya moyoni kwa Yesu. Anatupenda! 
2. Anajitoa kama mahari. Katika muktadha wa taratibu za arusi za kale, bwana arusi ‘angemnunua’ bibi-arusi kwa “mahari,” ambayo kwa kawaida ilikuwa kiasi kikubwa cha pesa na vitu vya thamani, kikubwa sana kiasi kwamba uchumi wa kale wa vijiji ulitegemea desturi hiyo. Kristo analipa bei kubwa kabisa kwa ajili ya kanisa kama bibi arusi wake kwa kuwa “alijitoa kwa ajili yake” (Efe. 5:25). Katika kufanyika mwili na msalabani, anajitoa Mwenyewe kama mahari. 
3. Anamwosha bibi arusi Wake. Maandalizi ya bibi arusi yalikuwa sehemu muhimu ya sikukuu za harusi za kale. Kama ilivyo leo, wasindikizaji wa kike wa maharusi na jamaa wa kike wa bibi harusi ndio waliomtayarisha kwa ajili ya sherehe. Hata hivyo, Paulo anamwazia Bwana arusi wa kiungu akimtayarisha bibi arusi Wake kwa ajili arusi! Ni Yeye ndiye anayemtakasa “_kwa kumsafisha kwa maji” (Efe. 5:26), mfano unaorejelea ubatizo. 
4. Ananena neno la ahadi. Utakaso huu unafanywa “kwa neno” (Efe. 5:26), likielekeza katika neno la ahadi ambalo Bwana arusi wa kiungu anazungumza na bibi arusi Wake, yumkini katika muktadha wa Sherehe ya uchumba/posa (linganisha Efe. 1:3-14, Efe. 2:1-10, kubainisha ahadi za Mungu kwa waumini wakati wa kuongoka kwao). Posa ilikuwa tafsiri ya zamani ya ahadi ya ndoa ya kisasa, lakini ilikuwa mkusanyiko wa makubaliano mazito zaidi, ambayo yalijumuisha mapatano ya kimaandishi kuhusu bei ya mahari (_kutoka wa mume) na mapambo (vitu ambavyo bibi arusi angeleta kwenye ndoa kutoka kwa familia yake). 
5. Anamtayarisha na kupamba bibi harusi. Bibi arusi anapotolewa kwa Bwana harusi wake, anaonekana mrembo sana, akionekana katika fahari isiyo na dosari (Efe. 5:27). Kristo sio tu anamsafisha bibi arusi; anamwandaa na kumpamba pia.

`Mafungu haya yanatusaidiaje kuelewa jinsi Kristo anavyojisikia kuhusu sisi? Kwa nini jambo hili liwe lenye kufariji sana kwetu?`