---
title:  Salamu, Mfalme wa Wayahudi!
date:  16/09/2024
---

`Soma Marko 15:15-20. Askari walimfanyia nini Yesu, na umuhimu wake ni nini?`

Warumi walitumia namna ya kuwapiga vikali wafungwa ili kuwaandaa kwa ajili ya kuuawa. Mhanga alivuliwa nguo zake, kufungwa kwenye nguzo na kisha kupigwa kwa mijeledi ya ngozi ambayo ilifungwa vipande vya mifupa, kioo, mawe na misumari,

Baada ya Yesu kupigwa mijeledi, askari waliopewa jukumu la kumwua waliiendeleza fadhaa Yake kwa kumvika vazi la rangi ya zambarau, kumvika taji ya miiba kichwani na kumdhihaki kama mfalme wa Wayahudi. Kikosi cha askari kinaitwa batalioni, katika kisa hiki ni kuanzia watu 200 hadi 600.

Jambo lililo kinyume katika tukio hili ni dhahiri kwa msomaji kwa sababu Yesu kweli ni Mfalme, na maneno ya dhihaka ya askari yanatangaza ukweli huu. Kitendo cha askari hao kilikuwa cha kuchekesha cha jinsi askari walivyomsalimu mfalme wa Kirumi kwa maneno, “Salamu, Mfalme mkuu, Kaisari!” Kwa hivyo, kuna ulinganifu thabiti na mfalme mkuu wa Kirumi.

Matendo ya askari katika kumdhihaki Yesu ni “kumpiga” kichwa Chake kwa mwanzi, “kumtemea mate” na “kupiga magoti” kwa heshima ya dhihaka. Matendo haya yote matatu yanaelezwa katika Kiyunani kwa wakati usio mtimilifu. Katika mpangilio huu, wakati huu unabeba wazo la tendo la kujirudia. Hivyo, waliendelea kumpiga, wakaendelea kumtemea mate na kuendelea kumpigia magoti kwa heshima ya dhihaka. Yesu anakubali haya yote kwa ukimya, hajibu hata kidogo

Mfano wa kawaida wa Kirumi wa kuuawa kwa kusulubisha ulihusisha kumfanya mtu aliyetiwa hatiani kubeba msalaba akiwa uchi hadi mahali pa kuuawa. Mtindo huu, tena, ulikuwa wa kumfedhehesha na kumwaibisha mtu huyo kabisa mbele ya jamii.

Lakini Wayahudi walichukizwa na kuwa uchi hadharani. Marko 15:20 inaeleza kwamba walimvua lile vazi la rangi ya zambarau na kumvika tena nguo zake mwenyewe. Kwa hivyo, hili linaonekana kuwa ukubali ambao Warumi walitoa kwa Wayahudi kwa wakati huo na mahali hapo.

Fikiria juu ya jambo hili la kushangaza hapa. Kusujudu kwao na kutoa heshima” kwa Yesu kama Mfalme, yote ilikuwa kejeli ingawa Yesu alikuwa Mfalme, si wa Wayahudi tu bali pia Mfalme wa Warumi.

`Watu hawa hawakujua walichokuwa wakikifanya. Hata hivyo kwa nini ujinga wao hautakuwa udhuru kwao Siku ya Hukumu?`