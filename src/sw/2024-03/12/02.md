---
title:  Wewe Ndiwe Mfalme wa Wayahudi?
date:  15/09/2024
---

`Soma Marko 15:1-15. Kuna hali gani ya kushangaza inatokea hapa?`

Pontio Pilato alikuwa gavana wa Yudea kuanzia mwaka wa 26-36 B.K. Hakuwa kiongozi mwema, na matendo yake kadhaa yalisababisha hofu kuu na mshangao miongoni mwa wakazi wa nchi (linganisha na Lk. 13:1). Shitaka la Kiyahudi dhidi ya Yesu lilisababisha hukumu ya kifo kwa kukufuru. Lakini chini ya utawala wa Kirumi katika masuala mengi Wayahudi hawakuweza kuwaua watu, na hivyo, walimleta Yesu kwa Pilato ili amhukumu.

Shitaka dhidi ya Yesu mbele ya Pilato halijatajwa, lakini inawezekana kuyakinisha shtaka hilo kwa mujibu wa swali fupi ambalo Pilato anamwuliza Yesu, “ “Wewe ndiwe Mfalme wa Wayahudi?' ” (Marko 15:2). Katika nyakati za Agano la Kale, Israeli waliwatia mafuta wafalme wake; kwa hivyo, si vigumu kuona jinsi neno Masihi (“Mtiwa Mafuta”) lingeweza kupotoshwa ili kudai heshima kama mfalme katika kushindana na mfalme mkuu. Hivyo, shitaka lililoletwa mbele ya baraza kuu la Kiyahudi (Sanhedrin) lilikuwa la kukufuru wakati shitaka lililoletwa mbele ya gavana lilikuwa la uhaini/uchochezi, ambalo lingesababisha kifo.

Jambo la kushangaza ni kwamba Yesu ni Masihi na Mfalme wa Wayahudi. Kupatikana Kwake na hatia ya kukufuru na uhaini/uasi kulikosewa; Alipaswa kupokea heshima na ibada badala yake. Hata hivyo, Yesu angali anatenda kwa namna ya kifalme. Jibu lake kwa Pilato, “Wewe umesema'” (Mk. 15:2), si la kukwepa. Hakatai au kuthibitisha cheo. Jibu hili linaweza kuashiria kwamba Yeye ni mfalme, lakini wa namna tofauti (linganisha na Yn. 18:33-38).

Marko 15:6 inaanzisha simulizi ya desturi ya kumweka huru mfungwa wakati wa Pasaka. Katika Marko 15:9, Pilato anauliza kama wanataka awafungulie " “Mfalme wa Wayahudi,” ” na ingawa inaweza kuwa hakumaanisha hivyo, hilo linamgonganisha/linamchonganisha

Marko 15:9,10 ni somo la utambuzi na kutotambua. Pilato anaona kwamba viongozi wa kidini walimkabidhi Yesu ahukumiwe kwa sababu ya wivu, lakini haoni kwamba, kwa kuuliza umati, anafanya bila kukusudia kile wanachotaka viongozi wa kidini. Wanawachochea umati na kutaka Yesu asulubiwe. Pilato anarudi nyuma kwa hofu. Kusulubiwa ilikuwa njia ya kuogofya sana ya kufa, hasa kwa mtu ambaye alimwona hana hatia. Inashangaza kiasi gani kwamba gavana mpagani alitaka kumwachilia Masihi, wakati viongozi wa kidini walitaka asulubiwe.

`NI nini kinachoweza kukuzuia usiufuate umati wakati shinikizo ni kubwa kufanya hivyo?`