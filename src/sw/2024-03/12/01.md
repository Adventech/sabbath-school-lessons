---
title:  Kushtakiwa na Kusulubiwa
date:  14/09/2024
---

### Somo la Juma Hili
Marko 15, Lk. 13:1, Zab. 22:18, Yn. 20:24-29, Yn. 1:1-3, Dan. 9:24-27.

> <p>Fungu la Kukariri</p>
>  “Na saa tisa Yesu akapaza sauti yake kwa nguvu, Eloi, Eloi, lama sabakthani? Maana yake, Mungu wangu, Mungu wangu, mbona umeniacha?” (Marko 15:34).

Marko 15 ndio kiini cha Simulizi ya Mateso. Inaelezea mashtaka ya Yesu, hukumu Yake, kudhihakiwa na askari, kusulubiwa Kwake na kisha kifo na kuzikwa Kwake. Matukio katika sura hii yamewasilishwa kwa maelezo ya kina na wazi, huenda kwa sababu mwandishi alitaka ukweli udhihirike wenyewe.

Katika sura nzima, “kinaya” kinachukua nafasi muhimu. Kwa sababu hii, inafaa kuwa na fasili ya wazi ya kinaya.

Mara nyingi “kinaya” kina sehemu tatu: _(1)_ Maana katika sehemu mbili, _(2)_ sehemu hizo mbili zinakinzana au zinatofautiana, na _(3)_ mtu haoni kinaya na hivyo hatambui kinachotokea na hajui kwamba yeye ndiye atakayeathiriwa na matokeo husika.

Juma hili, kuanzia swali la Pilato, “ 'Wewe ndiwe mfalme wa Wayahudi?' ” hadi kwa askari wanaodhihaki, anuani iliyo juu ya msalaba, dhihaka ya viongozi wa kidini,” “Aliponya wengine; hawezi kujiponya mwenyewe' ” hadi kutokea kusikotarajiwa kwa Yusufu wa Arimathaya, sura hii imejaa mambo mengi ya kushangaza ambayo hata hivyo yanafunua kweli zenye nguvu kuhusu kifo cha Yesu na kile kinachomaanisha.

_Jifunze somo la juma hili kwa maandalizi ya Sabato ya Septemba 21_