---
title:  Jifunze zaidi
date:  20/09/2024
---

Soma Ellen G. White, “Katika Ukumbi wa Hukumu wa Pilato," “Kalvari,” na “ 'Imekwisha,' ” katika Tumaini la Vizazi Wote, Sehemu ya pili, uk. 334-380.

“Pilato alitamani kumwokoa Yesu. Lakini aliona kuwa hawezi kufanya hivyo na kubakia na cheo na heshima yake. Kuliko kupoteza mamlaka yake ya kiulimwengu, alichagua kumtoa kafara mtu asiyekuwa na hatia. Ni wangapi, ili kuepuka hasara au mateso, kwa namna ile ile wanatupilia mbali kanuni. Dhamiri na wajibu huelekeza katika njia moja, na ubinafsi huelekeza upande mwingine. Mkondo huelekezwa kwa nguvu katika mwelekeo usio sahihi, na yule anayeridhia uovu anakokotwa kupelekwa katika giza la hatia.” _—Ellen G. White, Tumaini la Vizazi Vyote, Sehemu ya pili, uk. 352._

“Juu ya Kristo ambaye ni mbadala wetu na mdhamini wetu yalitwikwa maovu yetu sisi sote. Alihesabiwa kama mkosaji, ili apate kutukomboa kutoka katika hukumu ya sheria. Hatia ya kila mzao wa Adamu iliuelemea moyo Wake. Ghadhabu ya Mungu dhidi ya dhambi, udhihirisho wa kutisha wa chuki Yake dhidi ya uovu, viliujaza moyo wa Mwanawe kwa fadhaa. Maisha Yake yote Kristo alikuwa akitangaza kwa ulimwengu ulioanguka habari njema ya rehema za Baba na upendo Wake unaosamehe. Dhamira Yake daima ilikuwa wokovu wa aliye mwenye dhambi mkuu. Lakini sasa akiwa amelemewa na uzito wa kutisha wa hatia aliyoibeba, hakuweza kuuona uso wa upatanisho wa Baba. Kuondolewa kwa uso wa kiungu kutoka kwa Mwokozi katika saa hii ya uchungu mkuu kuliuchoma moyo Wake kwa huzuni ambayo kamwe haiwezi kueleweka kikamilifu kwa mwanadamu. Uchungu huu ulikuwa mkubwa mno kiasi kwamba maumivu Yake ya kimwili hayakuhisiwa.”_—Uk. 366, 67,_

**Masawali ya Kujadili**

`Ona jinsi teolojia ya mbadala ilivyokuwa muhimu kwa Ellen G. White (na Biblia; tazama, kwa mfano, Isaya 53). Kwa nini teolojia yoyote inayotweza jukumu kuu la mbadala na kufa kwa Kristo badala yetu, akilipa Yeye Mwenyewe adhabu ya dhambi zetu, ni teolojia ya uongo?`

`“Baraba” ni nani au nini katika ulimwengu wa leo anayeombwa / kinachoombwa badala ya Yesu?`

`Kisa cha Yusufu wa Arimathaya kinapaswa kutuambia nini kuhusu kutohukumu mwonekano wa nje?`

`Pitia Danieli 9:24-27. Kwa nini unapaswa kutoa mafundisho ya Biblia kuhusu sehemu hii kwa mtu yeyote anayeuliza? Unaweza?`