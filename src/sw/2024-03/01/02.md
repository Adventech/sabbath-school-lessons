---
title:  Mmisionari Aliyeshindwa
date:  30/06/2024
---

`Soma Matendo ya Mitume 12:12. Marko anatambulishwaje katika kitabu cha Matendo ya Mitume?`

Inaonekana yamkini kwamba Yohana Marko. anayeelekea zaidi kuwa mwandishi wa Injili ya Marko. alikuwa kijana wakati matukio katika Matendo 12 yalipotokea, pengine katikati ya miaka ya 40 B.K. Anatambulishwa katika fungu la 12 kama mwana wa mwanamke aitwaye Mariamu. Ni dhahiri alikuwa mfuasi tajiri wa kanisa na alifanya mkutano wa maombi nyumbani kwake, aliyefanywa mashuhuri katika Matendo 12. Kisa cha kutoroka kwa Petro kutoka gerezani na matendo yaliyofuata, na kisha kifo cha Herode, vimejaa tofauti za kushangaza, hata kuchekesha, kati ya Petro na mfalme, Yohana Marko hahusiki kabisa katika kisa, lakini kutambulishwa kwake katika hatua hii kunaandaa uhusiano wake wa baadaye na Barnaba na Sauli.

`Soma Matendo 13:1—5, 13. Yohana Marko alipataje kuambatana na Sauli na Barnaba, na matokeo yalikuwa nini?`

Matendo 13 inaelezea safari ya kwanza ya kimisionari ya Sauli na Barnaba, kuanzia karibu mwaka wa 46 B.K. Yohana Marko hatajwi hadi fungu la 5, na jukumu lake ni kama msaidizi au mtumishi. Hakuna rejea nyingine yoyote inayotolewa kwa kijana huyo hadi fungu la 13, ambapo simulizi fupi inaelezea kwamba alirudi Yerusalemu.

Hakuna sababu inayotolewa kwa kuondoka huku na kutokuwepo kwa maelezo yoyote ya hisia zake au mihemko hakutoi maelezo ya kutosha ya kile kilichomsukuma kujitoa katika juhudi ya umisionari, ambayo bila shaka ilijawa na hatari na changamoto. Ellen G. White anaeleza kwamba “Marko. akizidiwa na hofu na kuvunjika moyo, akatetereka kwa muda katika kusudi lake la kujitoa kwa moyo wote kwa kazi ya Bwana. Akiwa hajazoea taabu, alikatishwa tamaa na hatari na hali mbaya ya njia.”_—The Acts of the Apostles, uk. 169._ Kwa ufupi, mambo yalimwia magumu na hivyo akataka kujitoa.

`Kumbuka wakati uliporudi nyuma kutoka katika jambo fulani, au hata kushindwa kabisa katika hilo, hasa jambo la kiroho au linalohusika na safari yako ya Ukristo? Ulijifunza nini kutokana na uzoefu huo?`