---
title:  Mwanzo wa Injili
date:  29/06/2024
---

### Somo la Juma Hili
Mdo.13:1-5, 13; Mdo. 15:36-39,; Mk. 1:1-15; Isa. 40:3; Dan. 9:24-27.

> <p>Fungu la Kukariri</p>
> “Hata baada ya Yohana kutiwa gerezani, Yesu akaenda Galilaya, akiihubiri Habari Njema ya Mungu, akisema, Wakati umetimia, na ufalme wa Mungu umekaribia; tubuni, na kuiamini Injili.” (Marko 1:14, 15).

Ni nani aliyeandika Injili ya Marko na kwa nini iliandikwa? Hakuna kitabu cha Injili kinachotaja jina la mwandishi. Anayekuja karibu zaidi ni Yohana. kwa kumrejelea mwanafunzi mpendwa (tazama Yn. 21:20, 24).

Hata hivyo, tangu nyakati za awali kila moja ya vitabu vya Injili vinavyokubalika kimehusishwa na ama mtume (Mathayo. Yohana) au na mshirika wa mtume. Kwa mfano, Injili ya Luka inahusianishwa na Paulo (tazama Kol. 4:14, 2 Tim. 4:11, Fil. 1:24). Injili ya Marko inahusianishwa na Petro (tazama 1 Pet. 5:13).

Ingawa mwandishi wa Marko hakulitaja jina lake katika kifungu, mapokeo ya kanisa la awali yanaonesha kwamba mwandishi wa Injili ya Marko alikuwa Yohana Marko. ambaye wakati fulani alikuwa mshirika katika safari pamoja na Paulo na Barnaba (Mdo. 13:2, 5) na baadaye mshirika wa Petro (1 Pet. 5:13).

Hatua ya kwanza juma hili itakuwa kujifunza kuhusu Marko kama anavyoelezewa katika Maandiko, kuona kushindwa kwake awali na kurejea kwake tena. Kisha somo litageukia sehemu ya mwanzo wa Marko kwa kutazamia mahali kisa kinapoelekea na kuangalia nyuma kwa nini mmisionari aliyeshindwa na kisha kurejea aandike maandiko kama haya.

_Jifunze somo la juma hili kwa maandalizi ya Sabato ya Julai 6._