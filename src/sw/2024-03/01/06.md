---
title:  Injili kwa Mujibu wa Yesu
date:  04/07/2024
---

`Soma Marko 1:14,15. Zipi ni sehemu tatu za ujumbe wa injili aliyoihubiri Yesu?`

Marko anatoa muhtasari hapa wa ujumbe rahisi na wa moja kwa moja wa Yesu. Sehemu zake tatu zimeelezewa kwenye jedwali lifuatalo:

| Aina | Maudhui |
| --- | --- |
| Unabii wa Wakati | Wakati umetimia |
| Ahadi ya Agano | Ufalme wa Mungu u karibu |
| Wito wa Uanafunzi | Tubuni na kuiamini injili |

Unabii wa wakati ambao Yesu anaurejelea ni unabii wa majuma 70 wa Danieli 9:24-27. Unabii huu unatimizwa katika ubatizo wa Yesu, ambapo anatiwa mafuta na Roho Mtakatifu na kuanza huduma Yake (Mdo. 10:38), Unabii wa ajabu wa majuma 70 unaelezewa katika chati ifuatayo:

![Chart](chart.png)

Katika unabii huu, siku moja inawakilisha mwaka mmoja (Hes. 14:34, Eze.  4:6). Unabii huo ulianza mwaka wa 457 K.K. kwa amri iliyotolewa na Artashasta, mfalme wa Uajemi, kukamilisha kazi ya kuurejesha mji wa Yerusalemu (tazama Ezra 7).

Majuma sitini na tisa ya kiunabii yangekwenda hadi mwaka 27 B.K., wakati ambapo Yesu alibatizwa na kutiwa mafuta kwa Roho Mtakatifu mwanzoni mwa huduma Yake.

Kusulubishwa kwake kungetokea miaka mitatu na nusu baadaye.

Hatimaye, kukamilika kwa juma la sabini kungetokea mwake wa 34 B.K. wakati Stefano alipopigwa mawe na ujumbe wa injili kuanza kwenda kwa watu wa Matatfa, na vilevile kwa Wayahudi.

`Ni lini mara ya mwisho ulipojifunza unabii wa majuma 70. Kuujua unabii huu kunawezaje kusaidia kuongeza imani yako si kwa Yesu tu bali katika kuaminika kwa Neno la kiunabii?`