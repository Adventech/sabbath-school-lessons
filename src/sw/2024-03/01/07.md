---
title:  Jifunze zaidi
date:  05/07/2024
---

Soma Ellen G. White, “Sauti Nyikani,” uk. 73–85 katika Tumaini la Vizazi Vyote, Sehemu ya kwanza; na “Heralds of the Gospel,” uk. 166–176 katika Acts of Apostles.

Inafurahisha kiasi gani kwamba Ufunuo 14:6, 7, ujumbe wa malaika wa kwanza, unafanana na ujumbe wa injili wa Yesu katika Marko 1:15.

Malaika wa kwanza analeta injili ya milele kwa ulimwengu katika siku za mwisho kwa ajili ya maandalizi ya Kuja kwa Yesu Mara ya Pili. Kama vile ujumbe wa Yesu, injili ya wakati wa mwisho ya malaika ina vipengele vitatu vinavyofanana kama inavyoelezewa katika jedwali hapa chini:

| Marko 1 | Aina | Ufunuo 14 |
| --- | --- | --- |
| Wakati Watimizwa (Danieli 9) | Unabii wa Wakati | Saa ya Hukumu (Danieli 7, 8) |
| Ufalme U karibu | Ahadi ya Agano | Injili ya Milele |
| Tubu, Amini | Wito wa Uanafunzi | Mche, Mtukuze, Mwabudu Mungu |

Ujumbe wa malaika wa kwanza unatangaza mwanzo wa hukumu ya upelelezi, iliyotabiriwa katika unabii wa siku 2,300 wa Danieli 8:14, ulioanza mwaka wa 1844. Hukumu hiyo inaleta ufalme wa Mungu kwa watu wake wanaoteswa (Dan. 7:22) Wito wa malaika wa kwanza wa kumcha, kumtukuza, na kumwabudu Mungu ni mwito wa uanafunzi, uliotolewa kwa ulimwengu katika siku za mwisho wakati mamlaka za wanyama za Ufunuo 13 zinapomleta mungu wa uongo ili kumcha, kumtukuza, na kumwabudu.

Kama vile ujumbe wa Yesu katika Marko 1 unavyohusiana kwa karibu na unabii wa Danieli katika mwanzo wa kuhubiriwa kwa injili, vivyo hivyo ujumbe wa malaika wa kwanza unahusiana na Danieli mwishoni mwa historia ya dunia.

**Masawali ya Kujadili**

`Walinganishe na kuwatofautisha Yohana Mbatizaji na Yesu katika Marko 1:1-13. Ni masomo gani maalum unajifunza kutokana na jinsi yanavyowasilishwa?`

`Fikiria maana ya ubatizo. Soma Warumi 6:1—4 na Yohana 3:1-8, na uyalinganishe na ubatizo wa Yesu katika Marko 1:9-13. Unaona ufanani na utofauti gani? Hili linakusaidiaje kuelewa kwa uwazi zaidi maana ya ubatizo?`

`Linganisha na kutofautisha injili kwa mujibu wa Yesu katika Marko 1:14, 15 na ujumbe wa malaika wa kwanza katika Ufunuo 14:6, 7. Kuelewa ujumbe huu kunakusaidiaje kuuona vizuri zaidi utume wako kwa leo?`