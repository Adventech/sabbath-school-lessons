---
title:  Jifunze zaidi
date:  27/09/2024
---

Soma Ellen G. White, “ “Bwana Amefufuka,” uk. 393-400; “Enendeni Mkawafundishe Mataifa Yote,” uk. 428-441, katika Tumaini la Vizazi Vyote, Sehemu ya pili.

“Kwa mwamini, Kristo ni ufufuo na uzima. Katika Mwokozi wetu uzima uliopotea kwa sababu ya dhambi unarejeshwa; maana anao uzima ndani Yake ili kumhuisha amtakaye. Amepewa haki ya kutoa hali ya kutokufa. Uhai alioutoa katika ubinadamu, anautwaa tena, na kuwapa wanadamu. Anasema: “Mimi nalikuja 'ili wawe na uzima, kisha wawe nao tele.' ” “Ye yote atakayekunywa maji yale nitakayompa mimi hataona kiu milele; bali yale maji nitakayompa yatakuwa ndani yake chemchemi ya maji, yakibubujikia uzima wa milele.” “Aulaye mwili wangu na kuinywa damu yangu anao uzima wa milele; nami nitamfufua siku ya mwisho.' Yohana 10:10, 4:14, 6:54.

“Kwa Muumini, mauti ni jambo dogo tu. Kristo anazungumza juu yake kana kwamba ni ya kitambo kidogo. “Mtu akishika neno Langu hataona mauti kamwe,” “hataonja mauti kamwe.” Kwa Mkristo, kifo ni usingizi tu, dakika ya ukimya na giza. Uhai umefichwa pamoja na Kristo katika Mungu, na “Kristo, aliye uzima wetu, atakapofunuliwa, ndipo ninyi nanyi mtakapotokea pamoja naye katika utukufu.” Yohana 8:51, 52; Kol. 3:4.”_—Ellen G. White, Tumaini la Vizazi Vyote, Sehemu ya pili, uk. 399._

Hata wanahistoria wanaomkana Mungu, wale ambao hawawezi kuukubali uhalisia wa Ufufuo, wanakiri si tu kwamba Yesu aliuawa lakini kwamba baada ya kifo Chake watu wengi walidai kuwa wamemwona Kristo aliyefufuka, na matokeo yake walianzisha kiini cha kile ambacho hatimaye kilikuwa kanisa la Kikristo. Wengine, katika kujaribu kueleza kwa nini walidai hivi, walisema kwamba Yesu alikuwa na ndugu pacha au wanafunzi wa awali waliona ndoto, wakifikiri kwamba walimwona Yesu. Wengine walisema kwamba Yesu hakufa kabisa, bali alizimia tu na kisha, baadaye, akahuishwa. Mtu mwingine alidai kwamba wageni walishuka na kuuchukua mwili Wake. Kwa kuangalia hoja hizi zote, na namna Zisivyo za kweli, tazama _Clifford Goldstein, Risen: Finding Hope in the Empty Tomb (Nampa Idaho: Pacific Press, 2021)._

**Masawali ya Kujadili**

`Kwa nini wanafunzi wangesema uongo kuhusu ufufuo wa Yesu? Kutokana na yote tunayojua, walikabiliwa na chuki tu, kutengwa, na mateso kwa ajili ya imani yao. Wangefaidi nini kwa kubuni tu kisa hiki?`

`Ni uthibitisho gani wa ufufuo wa Yesu unaokusadikisha zaidi? Shiriki sababu zako na darasa Iako.`

`Tafakari zaidi tumaini kuu ambalo ufufuo wa Yesu unatupatia. Soma 1 Wakorintho 15. Paulo anaupatia ufufuo wa Yesu umuhimu kiasi gani?`