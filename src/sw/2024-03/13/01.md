---
title:  Bwana Aliyefufuka
date:  21/09/2024
---

### Somo la Juma Hili
Mk. 15:42-47, Mk. 16, Kol. 2:10-12, 1 Kor 15:1-8, Dan. 9:24-27, Yn. 20:11-18.

> <p>Fungu la Kukariri</p>
> “Naye akawaambia, Msistaajabu; mnamtafuta Yesu Mnazareti, aliyesulubiwa; amefufuka; hayupo hapa; patazameni mahali walipomweka” (Marko 16:6).

Kusulubiwa kwa Yesu kulivunja tumaini na imani ya wanafunzi Wake. Ulikuwa mwisho wa juma wenye giza kwao kwani hawakupambana tu na kifo cha Bwana wao bali walihofia maisha yao wenyewe, pia (Yn. 20:19).

Katika Marko 16, sura ya mwisho katika kitabu hiki cha Injili, tutaangalia kile kilichofuata baada ya kifo chake.

_Kwanza,_ tutaangalia mpangilio wa muda wa ufufuo wa Yesu na kwa nini wanawake walikuja kaburini siku hiyo ya Jumapili asubuhi. Waadventista wakati mwingine wamejiepusha na asubuhi ya ufufuo kwa sababu ya jinsi inavyotumiwa vibaya kuunga mkono utakatifu wa Jumapili. Badala yake tutaona jinsi tunavyoweza kuufurahia ufufuo wa Jumapili, licha ya teolojia ya uongo ambayo, kwa bahati mbaya, imetokana nayo.

_Pili,_ somo linaelezea aya za kwanza za Marko 16, likiunganisha maneno haya na mada inayopatikana katika kitabu kizima. Masomo yetu ya Jumatatu na Jumanne yatachunguza dhana hizi.

_Tatu,_ masomo ya Jumatano na Alhamisi yatachunguza sehemu iliyobaki ya Marko 16 na kuzingatia utume inayoweka mbele yetu. Somo hili litahitimishwa kwa changamoto kwa msomaji wa Marko kupeleka injili ulimwenguni kote.

_Jifunze somo la juma hili kwa maandalizi ya Sabato ya Septemba 28._