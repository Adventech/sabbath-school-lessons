---
title:  Jiwe Limeviringishwa
date:  23/09/2024
---

`Soma Marko 16:1-8 na 1 Wakorintho 15:1-8. Aya hizi zinafanana katika mambo gani?`

Kisa cha ufufuo kinatokea katika kila kitabu cha Injili. Kila mwandishi wa Injili anawasilisha kisa hiki kwa mtazamo tofauti, lakini zote zina dhana za msingi zinazoonekana pia katika Wakorintho 15:1-8.

Dhana nne zinatokea tena na tena—alikufa, akazikwa, akafufuka, akaonekana. Katika Marko “kufa” na “kuzikwa” vinapatikana katika sura ya 15, “Kufufuka” na “kuonekana” vinaonekana katika sura ya 16, lakini kwa kugeuzwa. Marko 16:7 inazungumzia kukutana huko Galilaya na huko mtamwona (tazama Yohana 21).

Baadhi ya watu wanaona ni ajabu kwamba Wakristo wanaamini katika Bwana aliyefufuka. Lakini ushahidi wa kufufuka Kwake ni thabiti/mkubwa na unapatana na mantiki.

Kwanza, mtu anachopaswa kufanya ni kumwamini Mungu kama Muumba ( tazama Mwanzo 1 na 2) na wazo la ufufuo, la muujiza, linakuwa la kimantiki. Mungu aliyeumba ulimwengu, kisha uhai duniani, bila shaka alikuwa na uweza, ikiwa angechagua, kumfufua Yesu. Kuwepo kwa Mungu hakufanyi ufufuo wa Yesu kuwa jambo lisiloepukika, bali ni jambo linalopatana na akili.

Kisha, kaburi lilikuwa tupu. Hata wanahistoria wasiomwamini Mungu wanakubali ukweli huo. Kama sivyo, madai ya kufufuka Kwake yangeshindwa tangu mwanzo. kwa sababu kuwepo kwa mwili Wake huko kungeharibu madai yoyote ya kufufuka Kwake.

Kisha, maelezo kwamba wanafunzi Wake waliuiba mwili si ya kweli. Kwa hakika wanafunzi wasingeweza kuwapita walinzi. Na hata kama walikuwa wamefanya hivyo, na kuuchukua mwili, kwa nini wanafunzi hawakukamatwa kwa kuuiba? Jibu ni kwamba viongozi wa kidini walijua kwamba wanafunzi hawakufanya hivyo.

Pia, watu wengi walishuhudia kwamba walimwona Kristo aliyefufuka. Wengi, ikiwa ni pamoja na wanafunzi, mwanzoni hawakuamini. Na adui mmoja thabiti sana, Paulo, sio tu anadai kuwa amemwona Bwana aliyefufuka, lakini kwamba uzoefu huu ulibadilisha mwelekeo mzima wa maisha yake, kwa njia tofauti sana, pia.

Hatimaye (ingawa kuna sababu zingine nyingi), mtu anaelezaje kuhusu kuinuka kwa kanisa la Kikristo, lililoanzishwa na watu waliodai kuwa wamemwona Bwana aliyefufuka? Kwa nini watu hawa wangekuwa tayari kufa kwa kile walichojua ni uongo? Ushuhuda wao thabiti, mara tu baada ya kifo Chake (Mdo. 3:15), na miaka mingi baadaye (1 Pet. 1:3) unatoa ushahidi wenye nguvu kwa ufufuo Wake.

`Ungesema nini ikiwa mtu angekuuliza, Una uthibitisho gani wa ufufuo wa Kristo?`