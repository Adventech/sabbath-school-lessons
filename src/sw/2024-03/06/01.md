---
title:  Kwa Undani
date:  03/08/2024
---

### Somo la Juma Hili
Marko 7, Isa. 29:13, Kut. 20:12, Mk. 8:11-21.

> <p>Fungu la Kukariri</p>
> “Hakuna kitu kilicho nje ya mtu ambacho kikimwingia chaweza kumtia unajisi, bali vile vimtokavyo, ndivyo vimtiavyo unajisi yule mtu” (Marko 7:15).

Somo la juma hili linapatikana katika Marko 7 na nusu ya kwanza ya Marko 8. Mwanzoni mwa Marko 7, Yesu anasababisha pambano kwa kukataa Kwake mapokeo ya kidini. Hata hivyo, anafanya hivyo kwa namna ambayo inaunga mkono jambo fulani muhimu sana kwa maisha ya Kikristo leo.

Kisha Yesu anatoa fumbo linalofungua mlango kwa ajili ya ufahamu wa kweli wa kile imani inachohusu hasa.

Baada ya haya anaenda Tiro na Sidoni na kukutana na mwanamke ambaye alikuwa mtu pekee katika Injili kushinda hoja dhidi ya Yesu. Kukutana Kwake naye si kwa kawaida, na chini yake kuna taarifa chache za siri ambazo mwanamke huyo alizifahamu, na kwa sababu ya imani yake Yesu alikubali ombi lake.

Marko 7, na uponyaji mwingine, inafunua ukweli muhimu kwamba, hata kama miujiza inaweza kuwa ya kuvutia kiasi gani kwa yenyewe mara nyingi haitoshi kufungua mioyo kupokea ukweli. Hata hivyo, miujiza hiyo iliwasaidiaje viongozi wa kidini waliokuwa wamedhamiria kumkataa Yesu?

Katika Marko 8 somo linachunguza umuhimu wa mkate kama ishara ya mafundisho na mapokeo. Visa hivi vina masomo makubwa kuhusu maana na desturi ya maisha ya kidini.

_Jifunze somo la juma hili kwa maandalizi ya Sabato ya Agosti 10._