---
title:  Jifunze zaidi
date:  09/08/2024
---

Soma Ellen G. White, “Mapokeo,” uk. 372-376, Sehemu ya kwanza; “Vizuizi Vyavunjwa,” uk. 4-9, Sehemu ya pili; “Ishara ya Kweli,” uk. 10-16, katika Tumaini la Vizazi Vyote.

“Miongoni mwa wafuasi wa Bwana leo, kama ilivyokuwa zamani, dhambi hii ya hila na udanganyifu imeenea kiasi gani! Ni mara ngapi huduma yetu kwa Kristo, ushirika wetu sisi kwa sisi, vinaharibiwa na tamaa ya siri ya kujitukuza nafsi! Ni la haraka kiasi gani wazo la kujifurahisha nafsi, na shauku ya kukubaliwa na wanadamu! Ni kujipenda nafsi, tamaa ya njia rahisi zaidi kuliko aliyoiweka Mungu ambayo inasababisha kuweka nadharia na mapokeo ya kibinadamu mahali pa maagizo ya Mungu. Kwa wanafunzi Wake mwenyewe maneno ya onyo ya Kristo yananenwa, ‘Angalieni, jilindeni na chachu ya Mafarisayo.’

“Dini ya Kristo ni unyofu wenyewe. Bidii kwa ajili ya utukufu wa Mungu ni nia iliyowekwa na Roho Mtakatifu; na utendaji pekee wenye ufanisi wa Roho ndio unaoweza kuweka nia hii. Ni uweza wa Mungu pekee ndizo unaoweza kuondoa matakwa ya kibinafsi na unafiki. Badiliko hili ni ishara ya kuwa anatenda kazi. Imani tunayoipokea inapoharibu ubinafsi na kujifanya, inapotuongoza kuutafuta utukufu wa Mungu na wala si wetu, tunaweza kujua kuwa ni ile iliyo njema. Msingi wa maisha ya Kristo ulikuwa, “Baba, ulitukuze jina lako” (Yohana 12:28), na tukimfuata, huu utakuwa msingi wa maisha yetu. Anatuamuru “tuenende kama yeye alivyoenenda;” na ‘katika hili twajua ya kuwa tumemjua yeye, ikiwa tunashika amri zake.’  1 Yohana 2:6, 3 .” _—Ellen G. White, Tumaini la Vizazi Vyote. uk. 16._

**Masawali ya Kujadili**

`Umepata desturi gani za Kikristo ambazo zitasaidia kudumisha moyo safi?`

`Watu “najisi” katika jamii yako ni akina nani? Unaweza kufanya nini ili kusaidia kuwavuta katika Injili?`

`Tafakari, kama darasa, mnachoweza kufanya ili kukuza ushiriki katika injili kwa njia rahisi na majirani zenu.`

`Soma Marko 8:1-10, kulishwa kwa watu 4,000. Inaleta tofauti gani kwa tafsiri ya aya hii kwamba umati huu wa watu inaelekea ulikuwa wa watu wa Mataifa? Kwa nini haipaswi kuleta tofauti yoyote?`

`Tunawezaje kujilinda kwa bidii kutokana na tamaa ya asili tuliyo nayo sote, kama viumbe walioanguka ya kujiinua?`