---
title:  Mikono Safi au Moyo Safi?
date:  05/08/2024
---

`Soma Marko 7:14-19. Yesu alimaanisha nini kwa fumbo la Marko 7: 15?`

Maneno ya Yesu katika aya hii yamekuwa fumbo kwa wengi wanapotafakari uhusiano wao na mafundisho ya Mambo ya Walawi 11 kuhusu vyakula safi na najisi. Je, Yesu anaondoa tofauti hizo? Je, Waadventista wa Sabato wamekosea katika kufundisha kwamba washiriki wa kanisa wanaokula nyama wanapaswa kuila tu kutoka katika orodha ya wanyama safi?

`Kwanza, lingekuwa jambo la ajabu kwa Yesu ghafla kuyatupilia mbali maagizo ya Musa katika Marko 7:14-19 wakati alikuwa ametoka tu kumtetea Musa dhidi ya mapokeo katika Marko 7:6-13. Pili, mapokeo yale yale ambayo Mafarisayo walikuwa wanayaendeleza hayana msingi katika mafundisho ya Agano la Kale; sheria za chakula, kinyume chake, zina msingi wake katika mafundisho ya Agano la Kale.`

Tatu, Marko 7:19 inachomaanisha inaposema kwamba Yesu anatakasa vyakula vyote si kwamba sheria za vyakula zimefutwa, bali ni kwamba mapokeo ya unajisi wa kugusa ambayo Mafarisayo walikuwa wameyatunga yalikuwa batili. Hii, kwa mfano, ni ile dhana potofu kwamba ikiwa unaweza kunajisiwa kwa kugusana na watu wa Mataifa, basi unaweza pia kunajisiwa kwa kugusa chakula walichogusa.

`Soma Marko 7:20-23. Yesu alisema ni nini kinachosababisha kunajisiwa kwa mtu?`

Katika Marko 7:19 Yesu anabainisha kwamba chakula hakiingii moyoni bali tumboni na kisha kupitia njia ya mfumo wa utumbo. Lakini katika Marko 7:21â€”23, Anabainisha kwamba uovu unatoka ndani ya moyo, kutoka katika kiini cha mtu alivyo. Anatoa orodha ya maovu yanayoanza kutokana na mawazo mabaya na kisha kuishia katika matendo maovu.

Wakati rejea ya amri ya tano Katika Marko 7:10 inapojumuishwa na orodha ya maovu, kila amri ya ubamba wa pili wa Amri Kumi iko hapo. Zaidi ya hayo, Yesu anarejelea ibada ya bure, katika Marko 7:7, kuvunja kile kilicho katika kiini cha amri nne za kwanza za Amri Kumi. Hivyo, Yesu anasimama kama mtetezi wa Sheria ya Mungu katika aya hii.

`Unaweza kuwa na teolojia sahihi, lakini ni nani hasa unampenda kikamilifu?`