---
title:  Makombo kwa Ajili ya Mbwa
date:  06/08/2024
---

`Soma Marko 7:24-30. Ni masomo gani muhimu yanapatikana katika kisa hiki?`

Kikifuatia punde tu baada ya kifungu chenye changamoto katika somo la jana, kisa katika kifungu hiki pia kinazua maswali yanayotatiza. Kwa nini Yesu anamjibu kwa ukali sana mwanamke huyu, kwa maneno mengi akimwita mbwa?

Haelezei waziwazi, lakini sifa mbili katika jibu Lake kwake zinaashiria kile anachofundisha. Katika Marko 7:27, Anasema kwamba watoto wanapaswa kulishwa “kwanza.” Ikiwa kuna “kwanza,”’ inaonekana kuna mantiki kwamba kutakuwa na “pili.” Sifa nyingine ni kwamba Yesu anatumia muundo unaoonesha udogo wa neno mbwa, si kumaanisha watoto wa mbwa bali, katika muktadha, mbwa wanaofugwa nyumbani tofauti na mbwa wa mitaani. Mwanamke huyo anatumia alama hizi mbili katika majibu yake kwa Yesu, ambayo inasaidia kuelezea majibu yake.

Jibu la mwanamke badala yake ni la wazi. Anajibu: “Bwana, lakini hata ... mbwa walio chini ya meza hula makombo ya watoto” (Marko 7:28).

Mwanamke huyu alifikiriaje kumjibu Yesu namna hii? Kwa hakika upendo kwa bintiye ulimsukuma. Lakini pia alimtia shime. Alisema ‘"kwanza,” akimaanisha kunaweza kuwa na “pili.” Zaidi ya hayo, Alidokeza kwamba alikuwa mbwa aliye chini ya meza. Kama vile mbwa alivyokuwa ndani ya nyumba chini ya meza, ndivyo alivyo kuwa miguuni pa Yesu akimsihi kwa ajili ya binti yake. Kwa hivyo, alidai haki ya mbwa ya chakula kilichodondoka sakafuni.

Jibu la mwanamke linafunua imani yake. Kuuita muujiza mkubwa wa kumponya binti yake kutokea mbali kuwa “makombo” kulionesha kwamba uweza wa Yesu ulikuwa mkubwa sana (_Ikiwa muujiza kama huo ulikuwa makombo, mkate mzima ungekuwa nini?_) na kwamba kukubali ombi lake kulikuwa jambo dogo sana Kwake. Yesu aliguswa na kumkubalia ombi lake.

“Kwa kushughulika naye, ameonesha kwamba yeye ambaye alikuwa amechukuliwa kama aliyetengwa na Israeli si mgeni tena, bali ni mtoto katika kaya ya Mungu. Kama mtoto ni fursa yake kushiriki vipawa vya Baba.” _—Ellen G. White, Tumaini la Vizazi Vyote, Sehemu ya pili uk. 7._

`Kwa nini ubaguzi dhidi ya jamii na mataifa mengine ni kinyume na mafundisho ya Yesu? Tunawezaje kutafuta kuondokana na uovu huu?`