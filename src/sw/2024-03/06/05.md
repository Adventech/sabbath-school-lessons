---
title:  Utusi
date:  07/08/2024
---

`Soma Marko 7:31-37. Nani aliletwa kwa Yesu, na Yesu alimtendea nini?`

Yesu hakutumia njia fupi zaidi kurudi Galilaya kutoka eneo la Tiro na Sidoni. Inaonekana Yesu alienda kaskazini kutokea eneo la Tiro, akapanda kupitia eneo la Sidoni, kisha akapita bara kutelemkia eneo la kaskazini-mashariki mwa Bahari ya Galilaya, hatimaye akafika karibu na bahari yenyewe. Ilikuwa njia ya mzunguko, yaelekea ikiwa na muda wa ziada kwa ajili Yake kuwafundisha wanafunzi Wake.

Aya hii hailielezi ni nani hasa aliyemleta mtu huyo kwa Yesu, lakini tatizo lake lilikuwa wazi vya kutosha—alikuwa kiziwi na alikuwa na mwenye utasi. Kupoteza uwezo wa kusikia kunawatenga watu na mazingira yao, na kuwa kiziwi kabisa kunaweza kufanya kuwe vigumu kujifunza jinsi ya kuzungumza. Tatizo la mtu huyu linaweza kuwa Iilikuwa la muda mrefu.

Yesu anaelewa hali mbaya ya mtu huyo na anamtenga faraghani. Namna ya Bwana ya kumponya mtu huyo inaibua hisia ya kutaka  kujua, hasa kwa wasomaji wa kisasa. Anaweka vidole vyake katika masikio ya mtu huyo, anatemea mate, anagusa ulimi wake na kuugua. Yesu anagusa viungo vilivyoathirika vya mtu huyo ambavyo ataviponya, lakini kwa nini anaugua? “Alihema kana kwamba masikio hayo hayatafunguka ili kuisikia kweli, ndimi zilizokataa kumkiri Mkombozi.”_—Ellen G. White, Tumaini la Vizazi Vyote, Sehemu ya pili uk. 10._

Yesu alirejesha kimuujiza kusikia kwa mtu huyo na kumwezesha kusema kwa ufasaha. Kuugua kwake kunaelezea mipaka ambayo Mungu amejiwekea kuhusu uchaguzi huru wa mwanadamu. Hatalazimisha nia/kutaka. Wanadamu wote wako huru kuchagua atakayeongoza maisha yao—Mkuu wa Uzima au mkuu wa giza. Yesu angeweza kufungua masikio ya viziwi lakini asingelazimisha mioyo isiyoamini kukiri Umasihi Wake.

Kisa hiki kifupi pia kinaelezea kile ambacho Mungu anaweza kufanya kwa wale wanaomgeukia kwa hiari. Huenda umekuwa mkimya kushiriki imani yako, ukihisi utasi kuhusu kile cha kusema. Muujiza huu unatia shime kwamba Bwana Yesu anaweza kuyafungua masikio yako ili uwe mwepesi kuhisi mahitaji ya wengine na kushiriki neno lililo tayari kuwainua katika safari yao.

`Unafanyia nini vipawa ulivyopewa kuhusu kusikia na kuzungumza (kwa kuwa ni vipawa)? Unavitumiaje?`