---
title:  'Kuwafundisha Wanafunzi: Sehemu ya 1'
date:  10/08/2024
---

### Somo la Juma Hili
Marko 8:22-38; Mat. 20:29-34; Yn. 12:25; Mk 9:1-50; Mal. 4:5, 6; Lk. 9:30, 31.

> <p>Fungu la Kukariri</p>
> “Akawaita mkutano pamoja na wanafunzi wake, akawaambia, Mtu ye yote akitaka kunifuata na ajikane mwenyewe, ajitwike na msalaba wake, anifuate” (Marko 8:34).

Nusu  ya kwanza ya Marko inajikita kuelezea juu ya Yesu ni nani. Mafundisho Yake yenye nguvu na miujiza vinaelekeza upande uleule: Yeye ndiye Masihi. Katika hatua hii muhimu ya badiliko katika simulizi, Yesu atawauliza wanafunzi wanamwamini Yeye kuwa ni nani.

Petro atatoa jibu la wazi kwa swali hilo, na Yesu ataanza mara moja kuelezea hatua Zake kama Masihi zinakoelekea, ambao tunajua ni msalaba.

Katika sehemu ya mwisho ya Marko 8 hadi mwisho wa Marko 10, Yesu anajikita katika kuwafundisha wanafunzi Wake kuhusu safari Yake. Katika sura hizi, atatoa utabiri kuhusu msalaba. Huu utafuatiwa na maelekezo maalum juu ya uanafunzi. Masomo haya yenye nguvu yanabaki kuwa ya muhimu leo.

Sehemu hii ya pili ya Injili inatengenishwa na uponyaji wa vipofu wawili tofauti, mmoja katikati ya Marko 8 na mwingine mwishoni mwa Marko 10. Miujiza hii “inayoanza na kuhitimisha kisa” inaelezea kwa kuvutia jinsi uanafunzi unavyojumuisha umaizi wa kiroho kuhusu Yesu ni nani na anakokwenda. Kama vile mafundisho Yake yalivyowapa changamoto wanafunzi kumi na wawili miaka 2,000 iliyopita, ndivyo yanavyoendelea kuwakabili wanafunzi leo kwa gharama kubwa,na kwa faida, ya kumfuata Yesu.

_Jifunze somo la juma hili kwa maandalizi ya Sabato ya Agosti 17._