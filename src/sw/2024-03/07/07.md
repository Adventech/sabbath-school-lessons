---
title:  Jifunze zaidi
date:  16/08/2024
---

Soma Ellen G. White, “Huduma” na “Ni Nani Aliye Mkubwa, ” katika Tumaini la Vizazi Vyote, Sehemu ya Pili, uk. 34—53.

“Kabla ya kupata heshima kuna unyenyekevu. Ili kupata cheo mbele za wanadamu, Mbingu humchagua mtenda kazi ambaye, kama Yohana Mbatizaji, anajinyenyekeza mbele za Mungu. Mwanafunzi aliye zaidi kama mtoto ndiye afaaye zaidi katika kazi ya Mungu. Mawakala wa mbinguni wanaweza kushirikiana na yule anayetafuta, kutokujiinua nafsi, bali kuokoa roho.”_—Ellen G. White, Tumaini la Vizazi Vyote, Sehemu ya 2, uk. 45._

“Kwa yote yale ambayo yametufanya tuonekane bora kuliko wengine,—iwe ni elimu na ustaarabu, uzuri wa tabia, mafunzo ya Kikristo, uzoefu wa kidini,—tunalo deni kwa wale wasio na nafasi kama yetu; na, kadiri inavyokuwa chini ya uwezo wetu, tunapaswa kuwahudumia. Ikiwa tuna nguvu, tunapaswa kuinua mikono ya walio dhaifu. Malaika wenye utukufu, ambao daima wanautazama uso wa Baba aliye mbinguni, wanafurahia kuwahudumia watoto Wake walio wadogo. Roho zinazotetemeka, ambazo zina kasoro nyingi za kitabia, ndio kazi yao maalum. Malaika daima wanakuwepo pale ambapo wanahitajika sana, pamoja na wale wanaopigana vita kali dhidi ya nafsi, na ambao mazingira yao yanavunja moyo kabisa. Na katika huduma hii wafuasi wa kweli wa Kristo watashiriki.”_—Uk. 50._

**Masawali ya Kujadili**

`Soma tena Marko 8:27-29. Ni mara ngapi unakiri kwa Wengine imani yako kwa Yesu kama Kristo?`

`Upi ni uwiano sahihi kati ya uzoefu wa ushirika na Kristo katika kilele cha mlima na uzoefu wa chini uwandani wa kuhudumia mahitaji ya wengine?`

`Darasani, jadili jibu la swali kuhusu ukubwa mwishoni mwa somo la Jumatano. Uligundua ni nini tofauti kati ya jinsi ulimwengu unavyotazama ukubwa na jinsi Mungu anavyoutazama? Ni watu gani ambao ulimwengu unawaona kuwa wakubwa ambao huenda Mungu hawachukulii hivyo? Kinyume chake, ni nani ambaye Mungu anaweza kumchukulia kuwa mkubwa ambaye ulimwengu unampuuza au hata kumtweza? Tofauti hii inatuambia nini kuhusu jinsi kanuni za ulimwengu zilivyopinda na kupotoka?`

`Tunawezaje kujifunza kuchukulia dhambi kwa uzito sana kiasi kwamba, kama Yesu alivyosema, ni afadhali uwe kilema kuliko kutenda dhambi?`