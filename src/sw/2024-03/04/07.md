---
title:  Jifunze zaidi
date:  26/07/2024
---

Soma Ellen G. White, “ ‘Mpanzi Alitoka Kwenda Kupanda,’” uk. 33-61, katika _Christ’s Object Lessons_.

“Utakatifu wa kweli ni ukamilifu katika utumishi wa Mungu. Hii ndiyo hali ya maisha ya kweli ya Kikristo. Kristo anatutaka kujiweka wakfu kikamilifu Kwake, utumishi usiogawanyika. Anadai moyo, akili, roho, nguvu. Nafsi haipaswi kuthaminiwa sana. Anayeishi kwa ajili ya nafsi yake si Mkristo.

“Upendo lazima uwe kanuni ya utendaji. Upendo ndio kanuni ya msingi ya serikali ya Mungu mbinguni na duniani, na ni lazima uwe msingi wa tabia ya Mkristo. Hili pekee linaweza kumfanya na kumdumisha kuwa thabiti. Hili pekee linaweza kumwezesha kustahimili maonjo na majaribu.

“Na upendo utadhihirishwa kwa kafara. Mpango wa ukombozi uliwekwa katika kafara—kafara pana na ya kina na ya juu sana ambayo haiwezi kupimika. Kristo alitoa yote kwa ajili yetu, na wale wanaompokea Kristo watakuwa tayari kutoa kafara yote kwa ajili ya Mkombozi wao. Wazo la heshima na utukufu Wake litakuja kabla ya kitu kingine chochote.”_—Ellen G. White, Christ’s Object Lessons, uk. 48, 49._

**Masawali ya Kujadili**

`“Upendo lazima uwe kanuni ya utendaji. Upendo ndiyo kanuni ya msingi ya serikali ya Mungu mbinguni na duniani.” Msalaba unatufunuliaje ukweli huu wa ajabu? Katika maisha yetu, tunawezaje kuakisi aina hii ya upendo? Kwa nini ni lazima tuuakisi?`

`Unawezaje kumjibu mtu ambaye alisisitiza kwamba Yesu alisema kwa mifano ili wageni/walio nje wasielewe? Kwa nini Yesu, ambaye alikufa kwa ajili ya kila mwanadamu (tazama 1 Yohana 2:2), kwa makusudi awaweke gizani watu ambao alikufa msalabani ili kuwaokoa?`

`Taa inapaswa kuwa juu ya kiango, si chini ya pishi (Marko 4:21). Tumia kanuni hii katika kujishughulisha kwa kanisa lako na jumuiya yako mahalia. Unawezaje kuinua mwanga juu zaidi?`

`Fikiria mfano wa mbegu inayokua (Marko 4:26-29). Wanadamu wana jukumu gani katika kusaidia mbegu ya injili kukua, na Mungu ana sehemu gani? Ingawa kwa hakika tuna jukumu, tunawezaje bado kuhakikisha kwamba tunamtegemea Mungu kabisa? Je, huenda mtazamo huu wa utegemezi kamili unaweza kuwa sehemu ya kile tunachohitaji kufanya ili kukua?`