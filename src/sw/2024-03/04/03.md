---
title:  Fasiri ya Yesu
date:  22/07/2024
---

Yesu alimaliza mfano huo, pasipo maelezo yaliyotolewa mara moja kutoa ufafanuzi. Kulingana na andiko la (Marko 4:1), Yesu alisema jambo hilo mbele ya “mkutano mkubwa mno.” Baadaye tu, akiwa na kundi dogo (Mk. 4:10), alieleza maana ya mfano huo.

`Soma Marko 4:13—20. Yesu alifasirije mfano wa mpanzi?`

Yesu anafasiri mfano huu kwa kutambulisha mambo yaliyo nje ya kisa ambayo maelezo kadhaa katika kisa yanamaanisha. Ufafanuzi unaeleza kwamba kisa ni istiari huru inayorejelea ulimwengu halisi, si lazima iwe rejea kwa kila kitu kimoja.

Yesu anaitambulisha mbegu kama “neno.” Hili lingerejelea Neno la Mungu, hasa kama lilivyohubiriwa na Yesu. Yakobo 1:21 inasema, “‘Lakini iweni watendaji wa neno, wala si wasikiaji tu, hali mkijidanganya nafsi zenu.”’

Udongo wa aina tofauti ni aina tofauti za wasikilizaji. Katika tafsiri ya Yesu, kila mtu analisikia Neno; yaani, aina zote za udongo mbegu imepandwa juu yake. Lakini upokeaji ni tofauti. Udongo wa njia ni mgumu, na ndege wanyakua mbegu. Yesu anahusianisha hili na kuondoa kwa Shetani ukweli. Udongo wa kwenye mwamba una kina kidogo. Yesu anahusianisha hili na watu wasiojitoa sana; hawajahesabu gharama ya uanafunzi. Udongo wenye miiba huisonga mbegu iliyopandwa juu yake. Yesu anaeleza kwamba hili linawakilisha mahangaiko ya maisha na utajiri ambao hulisonga Neno. Lakini udongo mzuri ni wale walisikiao Neno na kulipokea ili lipate kukua na kuzaa mazao mengi.

Maelezo marefu zaidi yanahusu udongo kwenye mwamba na udongo kwenye miiba. Katika kueleza wasikilizaji wa udongo kwenye mwamba, Yesu anaelekeza katika vitu vinavyotofautiana wanalipokea Neno kwa furaha lakini ni wanafunzi wa muda. Mateso yanapokuja, wanaanguka. Wasikilizaji wa udongo wa kwenye miiba ni tofauti. Hawarudi nyuma kwa sababu ya nyakati ngumu bali kwa sababu ya nyakati nzuri—wamekaza fikra zao katika mambo ya dunia badala ya ufalme wa Mungu. Wanachoangalia na kujali ni huzunguka kile ulimwengu unachotoa.

`Fikiria maisha yako mwenyewe. Je, kuna sifa zozote za njiani, udongo wa kwenye mwamba, au udongo wa kwenye miiba zinazoingia polepole katika uzoefu wako? Hili linawezaje kutokea kwa hila zaidi kuliko unavyotambua. Ni uchaguzi gani unaweza kuufanya ili kubadilika, ikiwa ni lazima?`