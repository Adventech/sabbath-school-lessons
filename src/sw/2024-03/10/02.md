---
title:  Sarafu Mbili Ndogo Katika Sadaka
date:  01/09/2024
---

`Soma Marko 12:41-44. Mwanamke mjane alitoa kiasi gani, na Yesu alisema nini kuhusu hilo?`

Hekalu la Yerusalemu lilikuwa jengo maridadi ajabu. Mlima wa hekalu ulichukua sehemu kubwa ya mji, na mawe makubwa yaliyohusika katika ujenzi wake ni ya kustaajabisha hata leo, mengine yakiwa na uzani wa mamia ya tani. Kujenga upya na upanuzi wa hekalu na mlima wa hekalu vilianza chini ya Herode Mkuu karibu 20 B.K., lakini ujenzi na upambaji wa jengo uliendelea hadi miaka ya 60 ya B.K.

Watu wengi walileta sadaka nyingi ili kuweka katika masanduku 13 yaliyo katika Ua wa Wanawake karibu na hekalu. Hapa ndipo Yesu alipokuwa ameketi alipomwona mjane akija na kutoa senti mbili. Hii itakuwa sawa na sehemu 1/32 ya dinari, mshahara wa kawaida wa mfanyakazi kwa siku. Kwa hiyo, sadaka ya mwanamke huyo ilikuwa ndogo sana.

Hata hivyo, Yesu aliguswa na sadaka yake. Matajiri wengi waliweka pesa nyingi, lakini hakutoa maoni juu ya zawadi zao walipokuwa wakiziweka. Lakini sadaka ya mjane huyu aliisifu. Anasema kwamba alitoa zaidi ya wengine wote. Hilo linawezekanaje? Yesu anasema kwamba walitoa katika mali yao iliyowazidi lakini yeye alitoa kutoka katika umaskini wake. Walikuwa wamebakiwa na nyingi; alitoa riziki yake yote, Ukweli huu unafanya zawadi yake kuwa ya kupita kiasi, ingawa thamani yake ya kifedha ilikuwa ndogo.

Kisa hiki kina somo la kina kuhusu usimamizi wa rasilimali. Kutoa kwa ajili ya kazi ya Mungu hakutegemei matendo ya viongozi ili kuwa na uhalali. Uongozi wa kidini wa hekalu ulipotoka, lakini Yesu hakuthibitisha kwa njia hiyo uzuiaji wa matoleo. Ikiwa kulikuwa na viongozi wa kidini wapotovu (Kayafa? Anasi?), hao kwa wakati huu walikuwa miongoni mwa wabaya zaidi. Na Yesu alijua pia.

Ni kweli kwamba viongozi wana wajibu mtakatifu wa kutumia rasilimali kulingana na mapenzi ya Mungu, lakini hata kama hawafanyi hivyo, wale wanaotoa kwa ajili ya kazi ya Mungu bado wanabarikiwa katika utoaji wao, kama ilivyokuwa kwa mwanamke huyu.

Kuzuia zaka au sadaka, kwa upande mwingine, viongozi wanapofanya jambo lisilopendeza, ina maana kwamba utoaji unafungamana na matendo yao badala ya kufanywa kwa shukrani kwa Mungu. ingawa inaweza kushawishi sana kufanya hivyo, ni kosa.

`Kisa hiki kinapaswa kutufundisha nini kuhusu umuhimu wa kuwa waaminifu katika kile tunachotoa kwa kazi ya Bwana?`