---
title:  Jifunze zaidi
date:  06/09/2024
---

Soma Ellen G. White, “Kwenye Mlima wa Mizeituni,” katika Tumaini la Vizazi Vyote, Sehemu ya pili, uk. 237-247,

Mambo mengi yanatokea duniani yanayovuruga sana. Watu wanaogopa sana kile kinachotokea. Kama Waadventista wa Sabato, tukiwa na aina fulani ya “ufahamu wa pekee” wa matukio, tunawezaje kutumia mambo haya kuwaelekeza watu katika tumaini tulilo nalo katika Yesu na ahadi ya kuja Kwake?

“Kwa sababu hatujui wakati kamili wa kuja Kwake, tumeagizwa kukesha. 'Heri watumwa wale ambao Bwana ajapo atawakuta wanakesha,' Luka 12:37. Wale wanaokesha kwa ajili ya kuja kwa Bwana hawawezi kungoja katika hali ya kukaa bila kufanya kazi. Kutarajia kuja kwa Kristo ni kuwafanya watu wamche Bwana, na kuogopa hukumu Zake juu ya uasi. Ni kuwaamsha ili waijue dhambi kubwa ya kukataa rehema anayoitoa. Wale wanaokesha wakimsubiri Bwana wanazitakasa roho zao kwa kuitii ile kweli.

Pamoja na bidii ya kukesha kutakuwepo na kufanya kazi kwa dhati. Kwa kuwa wanajua kwamba Bwana yupo mlangoni, juhudi yao inaamshwa ili kushirikiana na viumbe watakatifu wenye uwezo wa juu katika kazi ya wokovu wa roho. Hawa ni watumwa waaminifu na wenye hekima ambao watawapatia watu wa nyumba ya Bwana “posho kwa wakati wake.' Luka 12:42 . Wanatangaza ukweli ambao unapaswa kuutangazwa sasa. Kama vile Henoko, Nuhu, Ibrahimu na Musa kila mmoja alivyotangaza ukweli kwa wakati wake, ndivyo watumishi wa Kristo sasa watakavyotangaza onyo maalum kwa kizazi chao.” _—Ellen G. White, Tumaini la Vizazi Vyote, Sehemu ya pili, uk. 245._

**Masawali ya Kujadili**

`Ni jambo moja kutoa kwa ajili ya kazi ya Bwana. Ni jambo tofauti kutos kwa kujitoa kafara. Kuna tofauti gani na kwa nini tofauti hiyo ni muhimu?`

`Kwa nini Mungu hakuzula kuteswa kwa watu Wake kwa karne nyingi na katika ulimwenga wa leo? Ni kwa namna gani wazo la pambano kuu linatusaidia kuelewa, kwa kiasi fulani, kwa nini mateso yapo?`

`Ni ishara gani za kuja kwa Kristo zinajitokeza wazi kwako hasa katika ulimwengu wa sasa?`

`Fikiria juu ya hali ya wafu na ukweli kwamba wafu wanziala badi Kristo atakaporudi. Watu hufumba macho katika auti, na ni jambo gani basa linalofuata wanalolijua? Wazo hili atusaidiaje kuona, kwa kila mtu binafsi, jinsi kuja kwa Kristo Mara ya pili daima ku karibu sana?`