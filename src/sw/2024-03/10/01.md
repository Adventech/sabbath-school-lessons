---
title:  Siku Za Mwisho
date:  31/08/2024
---

### Somo la Juma Hili
Mk. 12:41-44, Mk. 13:1-32, Dan. 9:24-27, Dan. 7:25, 1 The. 4:13-18.

> <p>Fungu la Kukariri</p>
> “Hapo ndipo watakapomwona Mwana wa Adamu akija mawinguni kwa nguvu nyingi na utukufu. Ndipo atakapowatuma malaika na kuwakusanya wateule wake toka pepo nne, toka upande wa mwisho wa nchi hata upande wa mwisho wa mbingu” (Marko 13:26, 27).

Somo la juma hili linaanza na kisa kifupi sana mwisho wa Marko 12, ambapo Yesu anatoa kauli ya kina kuhusu tendo dogo la mwanamke mjane. Sehemu kubwa ya somo la juma hili, hata hivyo, inashughulika na Marko 13, unabii wa kushangaza kuhusu hatima ya hekalu la Yerusalemu na zaidi. Sura hii, pamoja na ufanani wake na Mathayo 24 na Luka 21, zinaelezea anguko la Yerusalemu Na zaidi, hata mwisho wa dunia.

Kile Marko 13 inachoweka wazi kabisa ni kwamba unabii Unaanzia wakati wa nabii, Yesu, hadi wakati wa mwisho, ujio Wake wa pili. Mtindo huu unafuata kile kinachojulikana kama “ufafanuzi wa kihistoria wa unabii wa wakati wa mwisho,” kinyume na jaribio la kuweka unabii huu katika wakati uliopita au mbali zaidi katika wakati ujao

Kama mafundisho mengi ya Yesu katika Marko. maelekezo Bwana ni kujibu swali au kutoelewana kwa wanafunzi Wake. Maswali haya au kutoelewana vinampa Yesu fursa ya kufundisha kweli muhimu kwa maisha na uzoefu wa Kikristo. Yesu hatabiri tu wakati ujao bali pia anawaelekeza wanafunzi Wake wakati huo na sasa jinsi ya kujiandaa kwa majaribu yanayokuja.

_Jifunze somo la juma hili kwa maandalizi ya Sabato ya Septemba 7._