---
title:  Dhiki Kubwa
date:  04/09/2024
---

`Soma Marko 13:19. Aya hii linarejelea nini?`

Marko 13:14 kuhusu chukizo la uharibifu ndiyo kiini cha sura (tazama somo la Jumanne). Marko 13:19 inaashiria hatua ya mpito, vile vile. Inarejelea dhiki kuu ambayo haina mfano tangu kuumbwa kwa ulimwengu. Hii inaashiria mateso makubwa zaidi kuliko yale yaliyokuwa yametokea wakati wa anguko la Yerusalemu. Marko 13:19 pia inahamia wakati ujao, ikielekeza katika matukio yaliyo mbali zaidi na wakati wa Yesu.

Kama vile Marko 13:14 inavyotoa mwangwi unabii wa Danieli 9, hapa katika Marko 13:19-23 mateso makubwa yaliyoelezwa yanatoa mwangwi wa unabii wa Danieli 7 na 8, ambapo mamlaka ya pembe ndogo inawatesa watu wa Mungu kwa “wakati na nyakati mbili na nusu wakati” (Dan. 7:25). Kipindi hiki cha kiunabii cha siku 1,260 ni sawa na miaka 1,260 halisi (Hes. 14:34, Eze. 4:6). Wakati huu ulianzia mwaka 538 B.K. hadi 1798 B.K. Mnamo mwaka 1798 B.K., Napoleon alimtuma jenerali wake kumchukua papa mateka. Katika kipindi hiki cha muda wa miaka 1,260, mamlaka ya pembe ndogo ilitesa na kuwaua wale ambao hawakukubaliana na mfumo wake wa utawala wa kanisa.

`Soma Marko 13:20-23. Ni tumaini gani Mungu anawapa watu Wake wakati wa mateso, na ni onyo gani anawapa mambo yanapokoma?`

Marko 13:20 inazungumzia mateso kufupishwa kwa ajili ya watu wa Mungu. Kihistoria, moto wa mateso ulipungua baada ya kutokea kwa Matengenezo ya Kiprotestanti, kufupisha wakati wa dhiki. Mamlaka ya pembe ndogo ilipodhoofika, watu wengi zaidi walijiunga na matengenezo. Lakini ile mamlaka ya pembe ndogo ingeinuka kutawala tena, kama unabii wa Ufunuo 13 unavyoeleza.

Katika Marko 13:21–23, Yesu anaonya juu ya tishio lingine, lile la manabii wa uongo na makristo wa uongo, ambao watatokea kabla ya kurudi Kwake. Yesu anawaonya wafuasi Wake wajihadhari nao.

`Wakati Yesa alipoonya kuhusu Makristo wa uongo, harakati Zake zilikuwa bado hazijaanza, hata hivyo, aliweza kutoa utabiri wa ajabu kama huo, ambao umetimia (hata leo watu wanadai kuwa wao ni Yesu). Utabiri huu unapaswa kuongezaje imani yetu katika Neno la Mungu?`