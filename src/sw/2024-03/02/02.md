---
title:  “Mnifuate”
date:  07/07/2024
---

`Soma Marko 1:16-20. Ni watu gani Yesu aliwaita kama wanafunzi, na mwitikio wao ulikuwaje?`

Marko 1 haijaandika maneno mengi ya Yesu. Hata hivyo, Marko 1:17 ina maneno kwa wavuvi wawili, Simoni, ambaye baadaye ataitwa “Petro,” na nduguye Andrea. Hawa watu wawili wamesimama kando ya Bahari ya Galilaya, wakitupa jarife.

Haitajwi mashua au zana zingine za uvuvi, inayoweza kudokeza kwamba hawa watu wawili hawana fedha nyingi. Katika Marko 1:19, 20, Yakobo na Yohana wako ndani ya mashua pamoja na baba yao na watumishi, inayoashiria kwamba walikuwa na fedha ya kutosha kuliko Petro na Andrea. Luka anaelezea kwamba Petro ana mashua na kwamba, kwa kweli, Yakobo na Yohana walikuwa washirika wa Petro na Andrea (tazama Lk. 5:1-11). Lakini injili ya Marko inaweza ikawa inawasilisha tofauti kati ya seti ya ndugu wawili wawili na ili kuelezea utofauti huo Yesu anawaita katika uanafunzi wote pamoja, wale wenye rasilimali chache na wale wenye nyingi.

Wito wa Yesu kwa hawa watu ni rahisi, wa moja kwa moja na wa kiunabii. Anawaita wamfuate, yaani, wawe wanafunzi Wake. Anaelezea kwamba ikiwa wataitikia wito Wake, itakuwa kazi Yake kuwafanya kuwa wavuvi wa watu.

`Tafakari kwa nini hawa watu (Mk. 1:16-20) waache kila kitu mara moja na kumfuata Yesu?`

Injili ya Yohana inaijaza taswira hii kwa ukamilifu zaidi (tazama Yn. 1:29-42) Inaonekana kwamba hawa ndugu walikuwa wafuasi wa Yohana Mbatizaji na walisikia hubiri lake kwamba Yesu alikuwa  “ 'Mwana-kondoo wa Mungu aichukuaye dhambi ya ulimwengu’ "(Yn. 1:29). Walikutana na Yesu na kukaa Naye karibu na Mto Yordani. Kwa hiyo, kupokea kwao wito wa Yesu kwa ajili ya huduma hakukuwa mzaha au tendo la utani. Walilitafakari hili kwa kina.

Lakini kwa nini Marko hatoi maelezo zaidi? Huenda, ni kusisitiza uweza wa Yesu. Anatoa wito, na wavuvi walio tayari, wanaitikia na maisha yao, na ulimwengu wenyewe, kamwe havibaki vilevile.

`Umeitwa kuacha nini ili umfuate Yesu? (Fikiria maana ya jibu lako, hasa ikiwa huwezi kufikiria chochote).`