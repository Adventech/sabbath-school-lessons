---
title:  Siku Katika Huduma ya Yesu
date:  06/07/2024
---

### Somo la Juma Hili
Mk. 1:16-45, Yn. 1:29-42, Mk. 5:41, Lk. 6:12, Law. 13.

> <p>Fungu la Kukariri</p>
> “Yesu akawaambia, ‘Njoni mnifuate, nami nitawafanya kuwa wavuvi wa watu” (Marko 1:17).

Kila kitabu cha Injili kinawasilisha mwanzo wa huduma ya Yesu kwa namna ya pekee. Mathayo anamwelezea Yesu akiwaita wanafunzi na kisha anatoa Hubiri juu ya Mlima.

Luka anasimulia Kisa cha hubiri la Yesu la uzinduzi siku ya Sabato katika sinagogi huko Nazareti.

Yohana anasimulia wito wa baadhi ya wanafunzi wa awali na arusi huko Kana, ambako Yesu anafanya ishara Yake ya kwanza.

Injili ya Marko inasimulia wito wa wanafunzi wanne na kuelezea Sabato moja huko Kapernaumu na kilichofuata.

“Sabato hii pamoja na Yesu” mwanzoni mwa kitabu ch Marko kinampatia msomaji utambuzi wa Yesu ni nani. Katika sehemu yote ya somo la juma hili kuna maneno yake machache yameandikwa: wito mfupi wa uanafunzi, kumwamuru pepo, mpango wa kutembelea mahali pengine, hasa kuwaponya watu. Mwandishi wa Injili anapenda kutumia neno mara kuelezea mwendo wa haraka wa huduma ya Yesu.

_Jifunze somo la juma hili kwa maandalizi ya Sabato ya Julai 13._