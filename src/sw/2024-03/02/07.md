---
title:  Jifunze zaidi
date:  12/07/2024
---

Soma Ellen G. White, “Kapernaumu;” na “Waweza Kunitakasa," uk, 226-237, katika Tumaini la Vizazi Vvote, Sehemu ya kwanza.

Marko 1 inatoa taswira gani ya Yesu? Yesu ana mamlaka ya kuwaita wanafunzi, nao wanaitikia. Yeye ni mtakatifu tofauti na pepo wachafu chini ya Shetani. Vita kubwa inaendelea kati ya wema na waovu, na Yesu ana nguvu zaidi ya pepo waovu. Yesu anawahurumia wagonjwa na kuwasaidia, akiwagusa wakati ambapo hakuna mtu mwingine angewagusa.

“Yesu ndani ya sinagogi alizungumzia ufalme aliokuja kuuanzisha na utume Wake wa kuwaweka huru wafungwa wa Shetani. Alikatishwa na kelele za hofu. Mtu mwenye pepo mchafu alikimbia kutoka katikati ya watu, akisema, ‘Tuna nini nawe, Yesu wa Nazareti? Je! Umekuja kutuangamiza? Nakutambua u nani, Mtakatifu wa Mungu.’

“Mambo yalichafuka na kuvurugika. Usikivu wa watu uligeuzwa kutoka kwa Kristo na maneno Yake hayakuzingatiwa. Hili lilikuwa kusudi la Shetani kumpeleka mateka wake katika sinagogi. Lakini Yesu akamkemea yule pepo, akisema, “Fumba kinywa, umtoke. Ndipo yule pepo akamwangusha katikati, akamtoka asimdhuru neno.” . . . Yeye ambaye alimshinda Shetani katika majaribu ya jangwani alikutana tena uso kwa uso na adui Yake. Pepo mchafu alitumia uwezo wake wote ili amshikilie mateka wake. Kushindwa hapa kungempatia Yesu ashindi ... Lakini Mwokozi aliamuru, na kumweka huru mateka huyo.”’_—Ellen - G. White, Tumaini la Vizazi Vyote, Sehemu ya kwanza, uk. 229, 230._

Wakati uo huo, Bwana wetu aliendelea na huduma yenye shughuli nyingi, akienda kutoka sehemu moja kwenda nyingine, karibu siku zote akikutana na watu wengi. Ni kwa namna gani alidumisha utaribu makini na thabiti katika huduma na kwa watu? Bila shaka ilikuwa kupitia uzoefu Wake wa kila siku wa maombi.

Fikiria kuhusu ratiba inayoweza kutumika kwako kwa habari ya muda wa maombi na kujifunza Maandiko. Tafuta kile kinachofaa kwako na utumie muda huo kukuza roho ya amani, inayoongozwa na Roho na Neno la Mungu.

**Masawali ya Kujadili**

`Zungumza darasani kuhusu suala la maombi na kwa nini ni muhimu sana katika maisha ya Kikristo. Yapi ni baadhi ya maswali walio nayo watu kuhusu kusudi na kufaa kwa maombi?`

`Darasani, zungumza kuhusu matukio ambapo inaweza kufaa, nyakati fulani, kutosema mengi kuhusu imani yetu. Ni wakati gani hilo linaweza kuwa ndilo jambo la busara kufanya lakini tunawezaje kufanya hivyo bila kuhatarisha ushuhuda wetu?`

`Nani ni “wakoma” katika utamaduni wako leo? Kanisa lako linawezaje kuwafikia na “kuwagusa” watu hawa ili kuwaletea injili?`