---
title:  Mti Uliolaaniwa na Hekalu Lililotakaswa
date:  26/08/2024
---

`Soma Marko 11:12-26. Matukio yaliyoelezewa hapa yana umuhimu gani?`

Asubuhi, akitoka Bethania, karibu kilometa mbili (zaidi kidogo ya kilomita tatu) kutoka Yerusalemu, Yesu alikuwa na njaa. Akauona mtini wenye majani, akauendea labda apate matunda ya awali. Kitendo hiki kisingechukuliwa kama wizi, kwa kuwa kwa mujibu wa sheria ya Agano la Kale, mtu angeweza kula chakula kutoka katika shamba la jirani au bustani ili kupoza njaa (Law 19:9, Lawi 23: 22, Kumb. 23: 25). Lakini hakupata matunda na akauambia m" 'Tangu leo hata milele mtu asile matunda kwako' " (Mk. 11:14). Lilikuwa tendo la ajabu sana na lisilo la kawaida kwa Yesu, lakini kinachofuata baada ya hapo kinashangaza zaidi.

Inaelekea jambo lililofuata lilitokea katika Ua kwaajili ya watu wa Mataifa (katika hekalu la Israeli), ambapo uuzaji wa wanyama  wa kafara ulifanyika (uliokuwa umeanzishwa muda si mrefu na Kayafa). Yesu anawafukuza wauzaji kutoka katika nyua ili ibada tulivu irudi. Kitendo Chake ni kashfa ya moja kwa moja kwa wale wanaosimamia mfumo wa hekalu.

Yesu anaunganisha vifungu viwili vya Agano la Kale kama karipio kali la biashara hiyo mwovu. Anasisitiza kwamba hekalu linapaswa kuwa nyumba ya sala kwa watu wote (Isa. 56:7), kwa mkazo ukiwa ni  pamoja na watu wa Mataifa. Kisha Anasema viongozi wamelifanya hekalu kuwa pango la wanyang'anyi (Yer. 7:11). Kisha mwisho wa siku hii ya kustaajabisha, Yesu anaondoka mjini na wanafunzi wake (Marko 11:19)

Asubuhi iliyofuata, wakirudi mjini (tazama Marko 11:20-26 wanafunzi wanashangaa kuona mtini umenyauka kuanzia kwenye mizizi. Yesu anatoa somo kuhusu maombi na msamaha katika ufafanuzi wake wa kile kilichotokea. Haya yote yanamaanisha nini? Visa hivi viwili ni kisa cha nne kinachodakiza katikati ya kisa kingine katika Marko. (tazama somo la 3). Katika visa kama hivi, jambo la kushangaza lililoigizwa hutokea kwa kwa wahusika wanaofanana kufanya vitendo tofauti au wahusika tofauti kufanya vitendo vinavyofanana. Katika kisa hiki mtini na hekalu vinasimama sambamba. Yesu anaulaani mtini lakini anasafisha hekalu, matendo yaliyo kinyume. Lakini jambo la kushangaza ni kwamba viongozi wa kidini sasa watapanga njama ya kumuua Yesu, na hatua hiyo itaashiria mwisho wa umuhimu wa huduma za hekalu, ambazo zilitimizwa katika Yesu.

`Ni vitu gani maishani mwako unahitaji Yesu avisafishe? Hili linatokeaje?`