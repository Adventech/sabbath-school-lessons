---
title:  Jifunze zaidi
date:  30/08/2024
---

“Soma Ellen G. White, “Watu wa Kuangamia,” "Hekalu latakaswa tena" na “Pambano,” katika The Desire of Ages, Sehemu ya pili, uk. 187-216.

“Tendo la Kristo la kuulaani mti aliouumba kwa uweza Wake Mwenyewe husimama kama onyo kwa makanisa na kwa Wakristo wote. Hakuna anayeweza kuishi kwa sheria ya Mungu bila kuwahudumia wengine. Kuna watu wengi ambao hawaishi maisha ya Kristo ya fadhili, yasiyo na ubinafsi. Wengine ambao wanadhani kuwa Wakristo wazuri hawajui utumishi kwa Mungu unamaanisha nini. Wanapanga na kujifunza kwa ajili ya kujifurahisha wao wenyewe. Wanatenda tu kwa kurejelea nafsi zao. Muda ni wathamani kwao ikiwa tu wanaweza kujinufaisha wenyewe. Katika mambo yote ya maisha yao hili ndilo kusudi lao. Si kwa ajili ya wengine bali wanajihudumia wao wenyewe. Mungu aliwaumba ili waishi duniani ambapo huduma isiyo ya kibinafsi inapaswa kufanywa. Aliwafanya ili wawasaidie wanadamu wenzao kwa kila hali iwezekanayo. Lakini ubinafsi ni mkubwa sana kiasi kwamba hawawezi kuona kitu kingine chochote. Hawana habari na wanadamu. Wale wanaoishi hivyo kwa ajili ya nafsi zao ni kama mtini ule ambao ulijionesha kwa nje lakini haukuwa na matunda. Wanafuata mtindo wa ibada, lakini bila toba au imani. Wanadai kuiheshimu sheria ya Mungu, lakini hawatii. Wanasema, lakini hawatendi. Katika hukumu iliyotamkwa kwa mtini Kristo anaonesha jinsi unafiki huu unavyochukiza machoni Pake. Anasema kwamba mtu anayetenda dhambi kwa wazi hana hatia zaidi ya yule anayedai kumtumikia Mungu, lakini asiyezaa matunda kwa ajili ya utukufu Wake.”_—Ellen G. White, Tumaini la Vizazi vyote, Sehemu ya pili, uk. 190, 191._

**Masawali ya Kujadili**

`Tafakari maana ya Kristo kutakasa hekalu. Kanuni hiyo inaweza kutumikaje kwa kanisa letu leo? Utakaso kama huo unapaswa kufanyikaje?`

`Katika Injili zote, tena na tena, Yesu anarejelea Maandiko na jinsi yanapaswa kutimizwa. Hili linatuambia nini kuhusu jinsi yalivyo kiini cha maisha ya imani? Kwa nini ni lazima tukatae kwa bidii jaribio lolote la kudharau mamlaka ya Maandiko, hasa wazo kwamba Maandiko ni mawazo ya watu wenyewe kuhusu Mungu, Mungu alivyo, na jinsi Anavyotenda kazi?`

`Uko wapi mpaka unaofaa kati ya kanisa na serikali? Fundisho la Yesu katika Marko 12:13-17 linaongozaje mjadala huu?`

`Tafuta aya zinazozungumzia ufufuo. Kwa nini fundisho hili ni la msingi sana katika  imani yetu, hasa tukizingatia hali ya wafu.`