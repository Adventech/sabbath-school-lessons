---
title:  Wajibu wa Duniani na Matokeo ya Mbinguni
date:  28/08/2024
---

`Soma Marko 12:13-27. Nini kinaendelea hapa na ni kweli zipi Yesu anafundisha?`

Viongozi wa kidini walikuwa wakijaribu kumshika Yesu katika jambo ambalo wangeweza kutumia ili kumtia hatiani, ama kwa gavana wa Kirumi au kwa watu. Katika pambano hili, lilikuwa ni suala la kulipa kodi. Katika wakati huu na mahali hapa, kukataa kulipa kodi kunaweza kuchukuliwa kama uasi dhidi ya serikali ya Kirumi, kosa kubwa.

Jibu la Yesu la kumpa Kaisari yaliyo ya Kaisari na Mungu yaliyo ya Mungu lilimtoa mtegoni lakini pia lilitoa maelekezo mazito juu ya wajibu wa muumini kwa serikali. “Aliwaambia kuwa kwa kuwa walikuwa wanaishi chini ya ulinzi wa Warumi. ni haki kabisa kulipa kodi kwao, kwa kuwa hili halikupingana na wajibu wao mkuu. Lakini wakijisalimisha chini ya sheria za Warumi. utii wao unapaswa daima uwe kwa Mungu kwanza.”_—Ellen. G. White, Tumami la Vizazi Vyote, Sehemu ya pili, uk. 209._

Kinachofuata ni swali kuhusu ufufuo wa wafu Masadukayo walikuwa kundi la makuhani lililokubali tu vitabu vitano vya Musa kama Maandiko. Hawakuamini katika ufufuo wa wafu. Tukio wanaloliwasilisha kwa Yesu yumkini lilikuwa la kubuni. Lilihusisha ndugu saba na mwanamke mmoja. Kwa mujibu wa sheria ya Musa kudumisha mali katika ukoo, wakati mtu aliyekufa hakuacha wana ndugu yake angemwoa mjane aliyeachwa, na watoto wowote waliozaliwa katika muungano huo kisheria wangekuwa wa yule mtu aliyekufa (Kum 25:5—10)

Wakitafuta kutosadiki fundisho la ufufuo, Masadukayo wanaelekeza katika mtanziko wa kimaadili kuhusu mwanamke huyo angekuwa wa nani katika ufufuo. Yesu anapinga hoja yao kwa hatua mbili, akirejelea Maandiko na uweza wa Mungu. Kwanza, anaelezea uweza wa Mungu katika ufufuo na kuonesha kwamba hakutakuwa na kuoa mbinguni. Kisha Anatetea fundisho la ufufuo kwa kujenga msingi katika Kutoka 3:1-22, ambapo Mungu anaelezea kwamba Yeye ni Mungu wa Ibrahimu, Isaka, na Yakobo. Yesu anadeokeza kwamba hili linamaanisha kwamba watafufuliwa, hawawezi kudumu ufuni ikiwa Mungu ni Mungu wa Ibrahimu, Isaka na Yakobo ambao kwa sasa wamekufa.

`Ikiwa mtu angekuuliza, "Je, unaujua uweza wa Mungu"? ungejibu nini na kwa nini?`