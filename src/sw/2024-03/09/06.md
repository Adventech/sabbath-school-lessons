---
title:  Amri Iliyo Kuu
date:  29/08/2024
---

`Soma Marko 12:28-34 Ni swali gani la kina huyo mwandishi mwema aliuliza, na Yesu alitoa majibu gani mawili?`

Katika Injili ya Marko hadi kufikia hatua hii, wengi wa viongozi wa kidini, isipokuwa wachache wanampinga Yesu. Hili ni kweli hasa katika Yerusalemu, ambapo Yesu amekabaliana na uongozi juu ya ibada ya hekaluni—inayosimama katika kiini cha Dini ya kiyahudi. Hivyo, kwa mwandishi kusikiliza mjadala na kukubali majibu ya Yesu kuonesha uaminifu na ujasiri mbele ya chuki iliyoenea dhidi ya Yesu. Ingekuwa rahisi tu kusimama mbali na kutazama, hata kama mtu angemhurumia Yesu. Lakini mtu huyu hafanyi hivyo.

Mwandishi anafika katika kiini cha dini kwa swali lake kuhusu ni amri ipi iliyo muhimu zaidi. Yesu anajibu kwa usahili na kwa uwazi, akinukuu shema, ungamo la imani katika dini ya Kiyahudi katika Kumbukumbu la Torati 6:4, 5 Yesu asema amri kuu zaidi ni kumpenda Mungu kwa moyo wako wote, roho yako yote akili yako yote, na nguvu zako zote—yaani, kwa jumla ya vile ulivyo. Yesu anampa mwandishi jibu la ziada kwa kutaja amri ya pili muhimu zaidi, akinukuu Agano la Kale tena, wakati huu kutoka Mambo ya Walawi 19:18, kumpenda jirani yako kama nafsi yako.

Wakati mwingine watu wanashangaa inawezekanaje kuamrisha upendo. Muktadha wa kitamaduni wa amri katika Kumbukumbu la Torati unasaidia kufafanua. Lugha hiyo inatokana na mikataba ya zamani kati ya wahusika, na neno linalomaanisha “upendo” linamaanisha kuwa mwaminifu kwa matakwa/masharti ya mkataba huo, na kuyatimiza kwa uaminifu. Kwa hivyo, wakati ambapo haliondoi dhana ya mapenzi ya kina kati ya wahusika, limejikita zaidi katika matendo yanayodhihirisha uaminifu kama huo.

Mwandishi alikuwa mwaminifu na aliona uwazi na usahili wa jibu la Yesu na akasema hivyo. Mtu anaweza kukisia nyuso zilizokunjamana toka kwa viongozi wengine wa kidini kwa kuwa mwandishi huyo mwaminifu amethibitisha jibu la Yesu kuwa halali, jambo ambalo hakuna mtu mwingine alikuwa tayari kufanya. Yesu pia alimthibitisha mwandishi kwa jibu lake la kweli, akisema hayuko mbali na ufalme wa Mungu. Kutokuwa mbalimbali hakumaanishi ndani. Ambacho mwandishi bado alihitaji ni kutambua Yesu alikuwa nani na kumfuata, hatua zaidi katika safari ya imani.

`Je, tunajifunzaje kumpenda Mungu na kuwapenda jirani zetu kama sisi wenyewe? Kwa nini msalaba ndio ufunguo wa kufuata amri hizi?`