---
title:  Mapambano
date:  13/07/2024
---

### Somo la Juma Hili
Mk. 2:1-3:6, Mik 6:6-8, 1 Sam. 21:1-6, Mk. 3:20-35, Lk. 12:53, Lk. 14:26.

> <p>Fungu la Kukariri</p>
> “Akawaambia, ‘Sabato ilifanyika kwa ajili ya mwanadamu, si mwanadamu kwa ajili ya sabato. Basi Mwana wa Adamu ndiye Bwana wa sabato pia.’ ” (Marko 2:27, 28).

Marko 2:1—3:6 ina visa vitano vinavyoelezea Mafundisho ya Yesu tofauti na mafundisho ya viongozi wa dini. Visa hivyo viko katika muundo maalum ambapo kila kisa kinachofuata kinaunganika na kile kilichotangulia kupitia ufanani wa mada. Kisa cha mwisho kinazunguka na kuunganika tena na cha kwanza.

Kila moja ya visa hivi kinaelezea nyanja fulani kuhusu Yesu ni nani, kama ilivyotolewa mfano na maelezo katika Marko 2:10, 17, 20, 28. Kujifunza kwetu katika siku za Jumapili, Jumatatu na Jumanne kutachunguza kwa kina zaidi maana ya masimulizi hayo na kauli ya Kristo ndani yake.

Marko 3:20-35 ndilo somo la kujifunza Jumatano na Alhamisi.

Tutakachoona, pia, ni mfano wa mbinu ambayo mwandishi wa Injili anaitumia inayoitwa “Visa vinavyodakiza katikati ya visa vingine.” Mtindo huu wa masimulizi unaonekana angalau mara sita katika Marko. Katika kila tukio, nyanja fulani muhimu ya asili ya Yesu na jukumu Lake kama Masihi au asili ya uanafunzi, ndiyo kiini.

Juma hili, tutasoma masimulizi kadhaa juu ya Yesu na kuona kile tunachoweza kujifunza kutokana nayo.

_Jifunze somo la juma hili kwa maandalizi ya Sabato ya Julai 20._