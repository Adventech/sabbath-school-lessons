---
title:  Mapambano
date:  14/07/2024
---

`Soma Marko 2:1–12. Mwenye kupooza alikuwa anatafuta nini alipoletwa kwa Yesu, na alipokea nini?`

Mtu huyo alikuwa amepooza; kwa hiyo, marafiki zake wanne iliwabidi kumbeba hadi kwa Yesu. Baada ya kutoboa dari na kumshusha mtu huyo mbele za Yesu, Marko 2:5 inaeleza kwamba Yesu aliona imani yao. Imani inaweza kuonekanaje? Kama upendo, unaonekana katika matendo. kama ambavyo kuzidi kusonga mbele kwa marafiki kunavyoonesha wazi.

Hitaji dhahiri la mtu huyo lilikuwa la kimwili. Hata hivyo anapokuja katika kuwepo kwa Yesu, maneno ya kwanza ambayo Yesu anatamka yanarejelea msamaha wa dhambi. Mtu huyo hasemi neno lolote wakati wa tukio zima. Badala yake, ni viongozi wa kidini wanaopinga (katika akili zao) kile Yesu alichotoka kusema. Wanayachukulia maneno Yake kama kufuru, ya kumkashifu Mungu na kuchukua haki ambayo ni ya Mungu pekee.

Yesu anawakabili hawa wapingaji katika msimamo wao wenyewe kwa kutumia mtindo wa kawaida wa kutoa hoja kwa marabi unaoitwa “kufikia hitimisho la jambo kwa hoja yenye ushawishi/nguvu zaidi. Ni jambo moja kusema kwamba dhambi za mtu zimesamehewa; ni jambo lingine kumfanya mtu aliyepooza atembee. Ikiwa Yesu anaweza kumfanya mtu huyo atembee kwa nguvu za Mungu, basi dai Lake la kusamehe dhambi linapata uthibitisho.

`Soma Mika 6:6—8. Kifungu hiki kinaelezeaje kile kilichokuwa kinatoka kati ya Yesu na viongozi?`

Hawa viongozi wa dini hawakuona lililo muhimu zaidi: haki, rehema na kutembea kwa unyenyekevu mbele za Mungu. Wakiwa wameshikilia sana kutetea ufahamu wao juu ya Mungu, walipofushwa wasione utendaji wa Mungu mbele ya macho yao. Hakuna kilichoonesha kwamba watu hao walibadili mawazo yao juu ya Yesu, ingawa aliwapa ushahidi wa kutosha kujua kwamba Yesu alitoka kwa Mungu: si tu kwa kuwajulisha kwamba angeweza kusoma mawazo yao (si jambo rahisi kwa lenyewe). Lakini pia kwa kumponya yule aliyepooza mbele yao kwa namna ambayo wasingeweza kukana.

`Tunawezaje kuwa waangalifu ili kuepuka mtego uleule ambao watu hawa waliuangukia: kushikilia sana desturi za dini kiasi kwamba hawakuona kile kilichokuwa muhimu zaidi katika dini ya kweli (tazuma Yakobo 1:27)?`