---
title:  Jifunze zaidi
date:  19/07/2024
---

Soma Ellen G. White, “Lawi-Matthew,” uk. 248-257; na “Sabato,” uk. 258-266, katika Tumaini la Vizazi Vyote, Sehemu ya kwanza.

“Wakamwuliza, wakisema, Ni halali kuponya watu siku ya sabato? Wapate kumshitaki. Akawaambia, Ni mtu yupi miongoni mwenu mwenye kondoo mmoja, na yule kondoo ametumbukia shimoni siku ya sabato, asiyemshika akamwopoa? Je! Mtu ni bora kuliko kondoo mara ngapi? Basi ni halali kutenda mema siku ya sabato.’ ” Mt. 12:10-12.

“Wale wapelelezi hawakuthubutu kumjibu Kristo mbele ya kusanyiko, kwa kuogopa kujiingiza matatani. Walijua kwamba alikuwa akinena yaliyo ya kweli. Kuliko kukiuka mapokeo yao, wangemwacha mtu ateseke, ilhali wangemsaidia mnyama kwa sababu ya hasara kwa mmiliki ikiwa angepuuzwa. Hivyo uangalifu mkubwa ulioneshwa kwa mnyama, anayeongozwa na silika tu, kuliko mwanadamu, aliyeumbwa kwa mfano wa Mungu. Hiki ni kielelezo cha utendaji wa dini zote za uongo. Zinaanzia katika tamaa ya mwanadamu ya kujiinua juu ya Mungu, lakini matokeo yake ni kumshusha hadhi mwanadamu na kuwa chini zaidi ya mnyama.

Kila dini inayopingana na enzi kuu ya Mungu humwondolea mwanadamu utukufu ambao ulikuwa wake wakati wa uumbaji, na ambao atarejeshewa katika Kristo. Kila dini ya uongo inafundisha wafuasi wake kutojali mahitaji, mateso na haki za wanadamu. Injili inaweka thamani kubwa kwa mwanadamu kama aliyenunuliwa kwa damu ya Kristo, na inafundisha kujali kwa upole mahitaji na huzuni za mwanadamu. Bwana anasema, ‘nitafanya wanadamu kuadimika kuliko dhahabu safi, na watu kuliko dhahabu ya Ofiri.’ Isa. 13:12.”_—Ellen G. White, Tumaini la Vizazi Vyote, Sehemu ya kwanza, uk. 263, 264._

**Masawali ya Kujadili**

`Ni mikakati gani au desturi zipi zinakusaidia wewe na kanisa lako mahalia kuwa wepesi kuwatambua watu wanaoteseka kimyakimya kama yule mwenye kupooza katika Marko 2?`

`Fikiria jinsi viongozi wa kidini waliomkataa Yesu walivyopofushwa na chuki, mapokeo, mfumo wa imani na dini kwa ujumla, kiasi kwamba hata miujiza Yake, ambayo ingewafungua fikira zao, haikufungua. Sisi kama watu tunawezaje kuwa waangalifu ili jambo kama hilo lisitutokee?`

`Kanisa lako mahalia linawezaje kuwa “familia” kwa wale ambao familia yao ya karibu ya kinasaba inaweza kuwa imewakataa kwa sababu ya imani yao?`

`Tafakari zaidi suala la “dhambi isiyosameheka.” Darasani, jadili maana yake na jinsi tunavyoweza kuwa na uhakika wa kutoitenda.`