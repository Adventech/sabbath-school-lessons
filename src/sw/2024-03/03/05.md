---
title:  'Kisa Kinachodakiza Katikati ya Kisa Kingine: Sehemu ya 1'
date:  17/07/2024
---

`Soma Marko 3:20-35. Unaona uhusiano gani kati ya visa viwili vilivyofungamana katika kifungu hiki?`

Kifungu hiki ni “Kisa kinachodakiza katikati ya kisa kingine” cha kwanza katika Marko. ambapo kisa kimoja kinaanza na kisha kinakatizwa na kisa kingine, na kisa cha kwanza kikamilishwa baadaye.

Kisa cha nje kinawahusu jamaa za Yesu wanaotoka kwenda kumkamata kwa sababu wanafikiri amerukwa na akili (Marko 3:21). Kisa cha ndani kinawahusu waandishi kutoka Yerusalemu wanaomshtaki Yesu kwa kuwa na ushirika na Shetani. (Somo la leo linalenga kisa cha ndani kinachopatikana katika Marko 3:22-30.)

Katika Marko 3:22, waandishi wanaleta shitaka kwamba nguvu za uponyaji za Yesu zinatoka kwa Ibilisi. Yesu anajibu kwanza kwa swali muhimu zaidi, “Awezaje Shetani kumtoa Shetani?” Haileti maana kwamba Shetani angefanya kazi kinyume chake mwenyewe. Yesu anaendelea kwa kuzungumia habari ya kufitinika ndani ya ufalme, nyumba, na Shetani mwenyewe, akionesha jinsi ambavyo kufitinika huko kungekuwa jambo la kipuuzi kwa mafanikio yao. Lakini ndipo Bwana anabadili hali ya mambo na kuzungumzia juu ya kumfunga mtu mwenye nguvu ili kuviteka vitu vyake. Katika mfano huu wa mwisho Yesu ndiye mwizi anayeingia katika nyumba ya Shetani, akimfunga mkuu wa giza kuwaweka huru mateka wake.

`Soma Marko 3:28-30. Dhambi isiyosamehewa ni ipi na hilo linamaanisha nini?`

Dhambi isiyosamehewa ni kumkufuru Roho Mtakatifu, kuita kazi ya Roho wa Mungu kuwa ni kazi ya Shetani. Ona katika Marko 3:30 sababu ya kwa nini Yesu anatoa kauli Yake katika Marko 3:28, 29 ni kwa sababu waandishi wanasema kwamba ana pepo mchafu, wakati kwa kweli ana Roho Mtakatifu. Ikiwa unaiita kazi ya Roho Mtakatifu kazi ya shetani, basi hautamsikiliza Roho Mtakatifu kwa sababu hakuna mtu katika akili yake timamu anayetaka kufuata uongozi wa Shetani.

`Kwa nini hofu kwamba huenda umetenda “dhambi isiyosamehewa” inadhihirisha kwamba hujaitenda? Kwa nini hofu yenyewe ni ushahidi kwamba haujatenda?`