---
title:  Lisilosahaulika
date:  08/09/2024
---

`Soma Marko 14:1-11. Visa gani viwili vimefungamana hapa na vinatofautianaje?`

Marko 14:1 inaeleza kwamba zilikuwa zimesalia siku mbili kabla ya Pasaka, Mkutano huu yumkini ulifanyika Jumanne usiku au Jumatano ya juma hilo. Viongozi wa dini wameandaa mpango na wakati. Wanahitaji tu njia ya kulitimiza lengo lao. Itakuja kutoka upande wa kushangaza.

Aya hii ni kisa cha tano kinachodakiza katikati ya kisa kingine katika Marko (tazama somo la 3). Kisa cha njama dhidi ya Yesu kinahusishwa na kisa cha mwanamke aliyepaka kichwa cha Yesu manukato ya thamani. Wahusika wawili wanaofanana wanafanya matendo yanayotofautiana, wakielezea utofauti wa kushangaza.

Mwanamke huyo hapa hajafunuliwa na Marko kuwa ni nani. Zawadi yake ya ajabu kwa Yesu inatofautiana na udanganyifu wa Yuda katika kumsaliti Bwana Wake. Hakutajwa jina; anatajwa kama mmoja wa wale Kumi na Wawili. Thamani ya zawadi yake imetajwa; bei yake ni ahadi tu ya pesa.

Hakuna sababu mahsusi inayotolewa kwa nini anafanya hivyo, lakini wageni waliokuwepo katika mlo wa jioni wanashtushwa na kile wanachoona kama ni upotevu mkubwa wa karibu mshahara wa mwaka mmoja kwa kummiminia Yesu manukato hayo. Yesu, hata hivyo, anaingilia kati kumtetea na kusema kwamba kile alichokifanya kitajumuishwa katika kutangazwa kwa injili ulimwenguni kote kwa ukumbusho wake. Halitasahaulika. Kwa kweli, Vitabu vyote vinne vya Injili vinasimulia kisa hiki kwa namna moja au nyingine, huenda kwa sababu ya maneno ya Yesu ya kukumbuka tendo lake.

Usaliti wa Yuda pia hauwezi kusahaulika. Marko anadokeza kwamba nia yake ilikuwa ya tamaa. Injili ya Yohana inaiweka wazi (Yohana 12:4-6).

Marko inatumia mchezo wa neno “jema/mema” ili kuonesha kwamba nia mbili tofauti, au mtiririko wa visa, unaendelea katika visa hivi. Yesu analiita tendo la mwanamke kuwa “jema/zuri” katika Marko 14:6. Anasema unaweza daima kuwatendea “mema” maskini (Marko 14:7) na katika Marko 14:9, Anaita tendo lake sehemu ya “Habari Njema/Injili.” Katika Marko 14:11, Yuda anatafuta “wakati wa kufaa” wa kumsaliti Yesu. Kile mchezo huu wa maneno unachopendekeza ni kwamba njama ya wanadamu kumwangamiza Masihi kwa hakika itakuwa sehemu ya kisa cha injili kwa sababu inafanikisha mapenzi ya Mungu katika kumtoa Mwanawe kwa ajili ya wokovu wa wanadamu.

`Warumi 8:28 inatusaidiaje kueleza kile kitakachotokea hapa?`