---
title:  Kuchukuliwa na Kushtakiwa
date:  07/09/2024
---

### Somo la Juma Hili
Marko 14, Yn. 12:4-6, Rum. 8:28, Kut. 24:8, Yer. 31:31-34, Zek. 13:7.

> <p>Fungu la Kukariri</p>
> “Akasema, Aba, Baba, yote yawezekana kwako; uniondolee kikombe hiki; walakini, si kama nitakavyo mimi, bali utakavyo wewe” (Marko 14:36).

Sura ya 14 hadi 16 katika Marko zinajulikana kama Masimulizi ya Mateso ya Yesu Kristo kwa sababu zinaelezea mateso, kifo na ufufuo wa Yesu. Kama ilivyoelezewa katika somo la 9, sura sita za mwisho za Marko zinahusisha juma moja tu. Matukio mengi katika Marko 14-16 yanatokea Alhamisi na Ijumaa ya Juma hili la Mateso. Kifo Cha Yesu kilitokea Ijumaa, na kufufuka Kwake siku ya Jumapili.

Somo la juma hili linajikita katika Marko 14, likianza na kisa cha tano kinachodakiza katikati ya kisa kingine, kinachounganisha matendo mawili yanayotofautiana kuhusiana na Yesu. Hiki kisa kinafuatwa na Mlo wa Mwisho wa Yesu na wanafunzi Wake, ukifuatiwa na pambano la Yesu bustanini Gethsemane. Huko anakamatwa na kupelekwa mbele ya viongozi kushtakiwa. Tukio la kushtakiwa linahusishwa na Petro kumkana Yesu na kutengeneza kisa cha sita na cha mwisho kinachodakiza katikati ya kisa kingine katika Marko. Tena, matendo mawili yanayotofautiana yanatokea, lakini kwa badiliko la kushangaza, yanathibitisha ukweli ule ule.

Katika masimulizi yote, mtiririko wa aina mbili tofauti wa visa vinaambatana. Kwa mtindo mwepesi, Marko anaweka mbele ya msomaji visa hivi vinavyokinzana huku akiufunua ushindi wa Yesu.

_Jifunze somo la juma hili kwa maandalizi ya Sabato ya Septemba 14._