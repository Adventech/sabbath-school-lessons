---
title:  Jifunze zaidi
date:  13/09/2024
---

Soma Ellen G. White, “Mbele ya Anasi na Mahakama ya Kayafa,” na “Yuda.” katika Tumaini la Vizazi Vyote, Sehemu ya pili, uk. 308-333.

“Wakati kiapo cha aibu kilipokuwa kingali kipya mdomoni mwa Petro na mlio wa jogoo ungali ukisikika masikioni mwake, Mwokozi aligeuza uso Wake toka kwa wahukumu wenye nyuso zilizokunjamana na kumtazama mwanafunzi Wake maskini. Wakati huo huo macho ya Petro yalivutwa kumwangalia Bwana wake. Katika uso huo mpole aliona huruma na huzuni nyingi, lakini hakukuwa na hasira hapo.

“Kwa kuutazama uso ule wa huzuni, unaoteseka, ile midomo inayotetemeka, kule kutazama huruma na msamaha, kuliuchoma  moyo wake kama mshale. Dhamiri iliamshwa. Kumbukumbu zikarejeshwa. Petro alikumbuka ahadi yake ya saa chache kabla kwamba angemwandama Bwana wake gerezani na kifoni. Alikumbuka huzuni aliyokuwa nayo wakati Mwokozi alipomwambia katika chumba cha juu kwamba atamkana Bwana wake mara tatu usiku uo huo. Petro alikuwa ametoka tu kusema kwamba hamjui Yesu, ila sasa alitambua kwa huzuni kubwa jinsi Bwana wake alivyomjua vizuri, na jinsi alivyokuwa ameusoma moyo wake kwa usahihi, uongo ambao haukujulikana hata kwake mwenyewe.” _—Ellen G. White. Tumaini la Vizazi vyote, uk. 321, 322._

**Masawali ya Kujadili**

`Tunaonaje, kwa kusoma tu kile alichotabiri Yesu katika Marko 14:9, utabiri mwingine wa Yesu—utabiri usioelekea kutokea kabisa kutokana na mazingira ambayo umenenwa ukitimizwa hakika?`

`Walinganishe na kuwatofautisha Yuda na Petro. Walifananaje na walitofautianaje kwa jinsi walivyotenda katika Simulizi ya Mateso ya Yesu?`

`Jadili maana ya Meza ya Bwana. Tunawezaje kufanya hii iwe na maana zaidi katika kanisa letu na kuhusisha washiriki wengi zaidi katika kuiadhimisha?`

`Jadili ukweli kwamba Mungu alisema hapana kwa ombi la Yesu bustanini Gethsemane, Inamaanisha nini Mungu anapotuambia hapana?`

`Ingawa Petro alimhuzunisha sana Yesu kwa kumkana Kwake, Yesu hakumtupa. Unaweza kupata tumaini gani kwa ajili yako mwenyewe kutokana na ukweli huu?`