---
title:  Mwaweza kunywea Kikombe Ninyweacho Mimi?
date:  21/08/2024
---

`Soma Marko 10:32-45. Aya hizi zinafunuaje ujinga unaoendelea wa wanafunzi kuhusu si tu utume wa Yesu bali maana ya kumfuata?`

Yesu anasogea karibu zaidi na Yerusalemu katika safari Zake na anapoenda anawafunulia wanafunzi Wake kile kitakachotokea huko, Si tukio wanaloliamini au wanalotaka kulisikia. Kuwa mahsusi kwa Yesu kuhusu maelezo ya kifo na ufufuo Wake kunashangaza. Lakini wakati ikiwa sio kile unachotaka kusikia, ni rahisi sana kukataa.

Inaonekana hili ndilo Yakobo na Yohana wanalilofanya wanapokuja kwa Yesu na ombi la faragha. Yesu, kwa kweli, anaomba maelezo mahususi zaidi, nao wanajibu kwamba wanataka kuketi upande Wake wa kuume na wa kushoto katika utukufu Wake. Ni rahisi kukosoa ombi lao kama ubinafsi wa hali ya juu. Lakini watu hawa wawili wamejiweka wakfu kwa huduma ya Yesu, na yumkini shauku zao hazikuwa za ubinafsi kabisa.

Yesu anatafuta kuzidisha uelewa wao wa kile wanachoomba. Anauliza ikiwa wanaweza kunywea kikombe Chake au kubatizwa kwa ubatizo Wake. Kikombe Chake kitakuwa kikombe cha mateso katika Gethsemane na msalabani (linganisha na Marko 14:36), na ubatizo Wake utakuwa kifo Chake na kuzikwa (Marko 15:33-47), ambapo matukio hayo yanafanana na ubatizo Wake ulioandikwa katika Marko 1.

Lakini Yakobo na Yohana hawaoni. Wanatoa jibu rahisi kwamba wanaweza. Kisha Yesu anatabiri kwamba hakika watakinywea kikombe Chake na kubatizwa kwa ubatizo Wake. Yakobo alikuwa wa kwanza kwa mitume kufa kifo cha ufiadini (Matendo 12:2). Yohana aliishi muda mrefu zaidi kati ya mitume na alipelekwa uhamishoni huko Patmo (Ufu. 1:9). Lakini Yesu anaeleza kwamba Mungu ndiye anaweka mahali katika utukufu.

Wanafunzi wengine waliitikiaje jibu la Yesu? Sio vizuri sana. Neno lile lile la Kiyunani, aganakteo “aliwakasirikia, kuudhika,” limetumika katika Marko 10:41 kama katika Marko 10:14, kuhusu hasira ya Yesu juu ya kuwafukuza watoto mbali Naye.

Kisha Yesu analiita kundi pamoja ili kutoa mojawapo ya mafundisho Yake ya kina zaidi. Anaeleza kwamba watawala wasio wa Mataifa wanatumia mamlaka kwa manufaa binafsi. Lakini katika ufalme wa Mungu nguvu lazima zitumike siku zote kuwainua na kuwabariki wengine. Yesu anaongoza njia kama Mfalme wa ufalme wa Mungu. Kwa namna gani? Kwa kutoa uhai Wake Mwenyewe kama fidia—si kile ambacho wafuasi Wake walitarajia kusikia.

`Inamaanisha nini kama Mkristo kuwa “mtumishi” kwa wengine? Yaani, unaidhihirishaje kanuni hii katika mwingiliano wako wa kila siku na watu?`