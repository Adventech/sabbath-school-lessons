---
title:  Jifunze zaidi
date:  23/08/2024
---

Soma Ellen G. White, “Kubariki Watoto,” na “ 'Umepungukiwa Jambo Moja,'” katika _Tumaini la Vizazi Vyote_, Sehemu ya Pili, uk. 123—133.

“Daima Yesu alikuwa mpenda watoto. Alikubali huruma yao ya kitoto na upendo wa wazi ambao haujaathiriwa. Sifa yao ya shukrani kutoka katika midomo yao safi ilikuwa muziki masikioni Mwake, iliiburudisha roho Yake baada ya kuumizwa na watu wenye hila na wanafiki. Popote alipokwenda Mwokozi, hali Yake ya wema na fadhili iliwavutia sana watoto.” _— Ellen G. White, Tumaini la Vizazi Vyote, Sehemu ya Pili, uk. 123._

“Kwa wale ambao, kama mtawala kijana, wana madaraka na mali nyingi, inaweza kuonekana kuwa kafara kubwa sana kuacha vyote ili kumfuata Kristo. Lakini hii ndiyo kanuni ya mwenendo kwa wale wote ambao wanataka kuwa wanafunzi Wake. Huwezi kukubaliwa bila kuwa tayari kutii. Kujisalimisha nafsi ni kiini cha mafundisho ya Kristo. Mara nyingi huwasilishwa kwa lugha ambayo inaonekana kuwa yenye mamlaka, kwa sababu hakuna njia nyingine ya kumwokoa mwanadamu zaidi ya kuondoa yale mambo ambayo, ikiwa yataendekezwa, yatamharibu kabisa.” _— Tumaini la Vizazi Vyote, Sehemu ya Pili, uk. 133._

**Masawali ya Kujadili**

`Ni kwa njia zipi unaweza kuwasaidia watoto na vijana kuendelea kushikamana na Kristo na kanisa? Kwanini si muhimu sana kwamba tufanye hivi?`

`Nyakati fulani tunasikia watu wakisema kwamba hawajali kuhusu fedha. Hilo si kweli. Kila mtu anajali fedha, na hakuna kitu kibaya kwa hilo. Basi, tatizo la fedha linaweza kuwa nini na kwa nini Wakristo waaminifu, wawe matajiri au maskini, ni lazima wawe waangalifu kwa namna wanavyohusiana na pesa?`

`Ikiwa Yesu angekuuliza, “Wataka Nikufanyie nini?” ungejibuje?`

`Tafakari zaidi maneno ya Yesu katika Marko 10:43—45. Inamaanisha nini kuishi hivi? Tunajifunzaje kutumikia badala ya kutumikiwa? Hili linamaanisha nini kuhusiana na jinsi tunavyoishi na kuhusiana na wengine?`