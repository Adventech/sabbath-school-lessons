---
title:  'Kuwafundisha Wanafunzi: Sehemu ya 2'
date:  17/08/2024
---

### Somo la Juma Hili
Marko 10; Mwa. 1:27; Mwa. 2:24; Gal. 4:1, 2; Rum. 6:1—11; Isaya 11:1—16

> <p>Fungu la Kukariri</p>
> “Kwa maana Mwana wa Adamu naye hakuja kutumikiwa, bali kutumika, na kutoa nafsi yake iwe fidia ya wengi” (Marko 10:45).

Juma hili linaimaliza Marko 10, kukamilisha sehemu maalum ambapo Yesu anawafundisha wanafunzi Wake kujiandaa kwa ajili ya msalaba. Karibu nusu ya sura inawahusu wanafunzi wenyewe na sehemu iliyobaki inahusu masuala muhimu kuhusu uanafunzi lakini yanasimuliwa kwa mtazamo wa wengine wanaokutana na Yesu. Mafarisayo wanakuja na kushindana Naye juu ya suala la talaka. Wazazi wanawaleta watoto wao ili Yesu awabariki. Tajiri anaulizia habari ya uzima wa milele, na kipofu anaomba apate kuona.

Sura hii ya Marko inabeba mafundisho muhimu kuhusu inachomaanisha kumfuata Yesu, hasa inavyohusiana na kuishi kwa wakati huu: ndoa, watoto, jinsi ya kuhusiana na utajiri, na thawabu na gharama ya kumfuata. Tukio la mwisho katika sura hii ni kuponywa kwa kipofu wa pili (Marko 10:46—52. linganisha na Marko 8:22—26), linalotoa hitimisho la sehemu hiyo (Marko 8:22—10:52) na maelezo mazuri ya kile ambacho kumfuata Yesu hugharimu na kusababisha. Kwa pamoja, masomo haya yanamwandaa mfuasi wa Yesu awe wanafunzi miaka 2,000 iliyopita au wanafunzi katika karne ya ishirini na moja—kwa ajili ya changamoto zinazoambatana na wanafunzi.

_Jifunze somo la Juma hili kwa maandalizi ya Sabato ya Agosti 24._