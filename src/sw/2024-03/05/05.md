---
title:  Kukataliwa na Kupokelewa
date:  31/07/2024
---

`Soma Marko 6:1-6. Kwa nini watu wa nchi ya kwao Yesu walimkataa?`

Kwa kawaida mtu wa mji mdogo anapokuwa maarufu, watu wa nyumbani kwao hufurahia. Sio Nazareti. Walichukizwa na kushangazwa na mafanikio ya Yesu kama mwalimu na mponyaji. Kutoka kwake kuwa mjenzi hadi kuwa mwalimu kulionekana kuwa jambo gumu kwao kukubali. Huenda pia kulikuwa na chuki fulani kwamba Alifanya miujiza Yake mingi huko Kapernaumu (tazama Luka 4:23). Na tayari alikuwa ametofautiana na familia Yake (Marko 3:31-35).

`Soma Marko 6:7-30. Utume wa Mitume Kumi na Wawili unatofautianaje na kukatwa kichwa kwa Yohana Mbatizaji?`

Hiki ni kisa cha tatu Kinachokatiza katikati ya kisa kingine katika Marko (tazama somo la 3). Utume wa Mitume Kumi na mbili katika kupeleka ujumbe wa Yesu kila mahali unatofautiana kabisa na kutiwa gerezani na kunyamazishwa kwa Mbatizaji. Wanafunzi wanaambiwa wasibebe kitu na kutegemea wengine ili kupata msaada. Mkakati huu kwa hakika unawafanya wamisionari kuwategemea watu wanaowahudumia, jambo linalowasaidia kuwaunganisha na wale wanaohitaji ujumbe wao.

Lakini Mbatizaji hakuwa na uhusiano kama huo na Herode na familia yake. Kifo cha Yohana kinasimuliwa kwa undani wa kushtua huku Herodia anayepanga njama akitumia fursa ya hisia kinzani na tamaa ya Herode. Binti ya Herodia anaonekana kuchochea mpango huo wenye kashfa kwa ombi la ajabu kwamba kichwa cha Mbatizaji kiletwe katika kombe.

Kunyamazishwa kwa sauti ya wazi ya Mbatizaji kunatokea wakati ule ule Mitume Kumi na Wawili wanapohubiri toba, kama vile Mbatizaji alivyofanya. Kifo cha Yohana kinakuwa kivuli cha kifo cha Yesu. Yohana anauawa, kuzikwa, na kuripotiwa kuwa amefufuka kutoka kwa wafu (Marko 6:14-16, 29), kama ambavyo ingetokea kwa Yesu (Marko 15 na 16).Visa hivi vinavyofanana zinaelekeza katika zahama inayokuja kwa Yesu na wafuasi Wake.

`Je, umewahi kukataliwa kama Yesu alivyokataliwa au umepitia zahama fulani iliyo ngumu kuelewa? Umejifunza nini kutokana na uzoefu huo ambacho pengine kinaweza kukusaidia wakati jambo kama hilo linapotokea?`