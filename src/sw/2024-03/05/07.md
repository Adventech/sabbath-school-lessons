---
title:  Jifunze zaidi
date:  02/08/2024
---

Soma Ellen G. White, “Nyamaza, Utulie” uk. 312-320 na “Mguso wa Imani,” uk. 321-325 katika Tumaini la Vizazi Vyote, Sehemu ya kwanza.

“Ndani ya wote walio katika mafunzo ya Mungu inawapasa wadhihirishe maisha ambayo hayapatani na ulimwengu, mila zake, wala desturi zake; na kila mtu anahitaji kuwa na uzoefu binafsi katika kupata maarifa ya mapenzi ya Mungu. Ni lazima kila mmoja wetu amsikie akinena moyoni. Wakati kila sauti nyingine inaponyamazishwa na kwa utulivu tukingojea mbele Zake, ukimya wa nafsi huifanya sauti ya Mungu kusikika kwa ubora zaidi. Anatuambia, “Acheni mjue ya kuwa Mimi ni Mungu.” Zab. 46:10. Hapa pekee ndipo pumziko la kweli linapoweza kupatikana. Na haya ndiyo maandalizi yanayofaa kwa wote wanaofanya kazi ya Mungu. Katikati ya umati wenye haraka, na ‘shinikizo la shughuli nyingi za maisha, roho ambayo imehuishwa ndiyo itazungukwa na angahewa la nuru na amani. Maisha yatatoa harufu ya manukato na yatadhihirisha uweza wa Mungu ambao utaifikia mioyo ya watu.” _—Ellen G. White, Tumaini la Vizazi Vyote, Sehemu ya kwanza uk. 342._

“Mioyo yao isiyoridhika iliuliza kwa nini, ikiwa Yesu angeweza kufanya miujiza mingi kama ambavyo wameshuhudia, je, asingeweza kuwapa watu Wake wote afya, nguvu na utajiri, kuwaweka huru dhidi ya watesi wao, na kuwainua katika mamlaka na heshima? Ukweli kwamba alidai kuwa Aliyetumwa na Mungu, huku akikataa kuwa mfalme wa Israeli, ulikuwa fumbo ambalo hawakulielewa. Kukataa Kwake kulitafsiriwa vibaya. Wengi walihitimisha kwamba Yeye hakuthubutu kutetea madai Yake kwa sababu Yeye Mwenyewe aliona mashaka kuhusu sifa ya kiungu ya utume Wake. Kwa hiyo walifungua mioyo yao ya kutokuamini, na mbegu ambayo Shetani aliipanda ilizaa tunda la aina yake, katika kutokuelewa na kuasi.” _—Tumaini la Vizazi Vyote, Sehemu ya kwanza, uk. 360._

**Masawali ya Kujadili**

`Ikiwa mtu angekuuliza, Yesu amekuweka huru dhidi ya nini, ungejibu nini?`

`Jadili kwa nini wakati fulani Mungu anaruhusu mtu mwema kama Yohana Mbatizaji kuwekwa gerezani na kuuawa. Ni faraja au tumaini gani tunaweza kupata, licha ya mambo haya magumu?`

`Kuna masomo gani katika kulisha watu 5,000 kwa kusanyiko la kanisa lenye raslimali chache?`

`Linganisha mitazamo ya wengi juu ya Yesu leo na taswira yake katika Marko 5 na 6. Yaani, vipi kuhusu wale wanaomtumia Yesu kutafuta mamlaka ya kisiasa na kutawala wengine?`