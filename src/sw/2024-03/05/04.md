---
title:  Kwenye Miinuko na Miinamo Mikali Pamoja na Yesu
date:  30/07/2024
---

`Soma Marko 5:21-24. Ni sifa zipi hasa zinajitokeza kuhusu Yairo?`

Viongozi wa kidini kama Yairo hawakuwa marafiki wa kawaida wa Yesu (tazama Marko 1:22; Marko 3:2, 6; Luka 13:14). Kwa hiyo, kuna uwezekano kwamba amekata tamaa. Kukata tamaa huku kunadhihirishwa na Yairo kuanguka magotini mbele za Yesu. Ombi lake linaeleweka kwa mzazi yeyote—binti yake anakufa. Lakini ana imani kwamba Yesu anaweza kumsaidia. Bila kusema neno, Yesu anaondoka na baba huyu kwenda nyumbani kwake.

`Soma Marko 5:25—34. Ni nini kinachoingilia mwendo wa kusonga mbele kuelekea nyumba ya Yairo?`

Kisa hiki kinakatishwa na tukio lingine ambalo linatia huruma mwanamke anayepitia miaka kumi na mbili ya kutisha ya ugonjwa. Kisa hiki cha Yairo na mwanamke ni Kisa cha pili Kinachodakiza katikati ya kisa kingine katika Marko (tazama Marko 3:20-35, iliyosomwa katika somo la 3). Katika kisa hiki wahusika tofauti, Yairo na mwanamke, wanakuja kwa Yesu ili kupata msaada.

Mwanamke anakuja nyuma ya Yesu na kugusa mavazi Yake. Mara moja, anapona. Lakini Yesu anasimama na kuuliza, “Ni nani aliyegusa mavazi yangu?”

Mwanamke ambaye alikuwa mgonjwa sana, ghafla alikuwa mzima. Hata hivyo, aliogopa kwamba Yesu alikasirishwa na jambo lililotokea. Ulikuwa ni uzoefu mgumu sana kwa hisia zake. Lakini Yesu alitaka kumponya, si mwili wake tu bali roho yake pia.

Kisha, tunarudi kwa Yairo (tazama Marko 5:35—43). Haikuwa hali ya kawaida kihisia kwa mtawala wa sinagogi, vile vile. Yesu hakuruhusu mtu mwingine yeyote kwenda pamoja Naye na wazazi isipokuwa Petro, Yakobo na Yohana. Yesu anasema kwamba msichana huyo hajafa bali amelala. Anawafukuza waombolezaji wote na kuingia katika chumba alimolala msichana aliyekufa. Akimshika mkono Anasema, “Talitha kumi” Marko anatafsiri maneno haya, “Msichana, nakuambia inuka.” Kwa kweli, neno Talitha linamaanisha “mwana-kondoo,” na hivyo lingekuwa neno la upendo kwa mtoto nyumbani. Amri ya kufanya mambo kuwa siri ni sehemu ya wazo la ufunuo/usiri ambalo linaenea katika Marko na kuelekeza Yesu ni nani na kwamba, hatimaye, hatadumu kufichika.