---
title:  Miujiza Katika Eneo la Ziwa
date:  27/07/2024
---

### Somo la Juma Hili
Mk 4:35–41, Zab. 104:1–9, Mk 5:1—43, Hes. 27:17.

> <p>Fungu la Kukariri</p>
> “lakini hakumruhusu, bali alimwambia, Enenda zako nyumbani kwako, kwa watu wa kwenu, kawahubiri ni mambo gani makuu aliyokutendea Bwana, na jinsi alivyokurehemu” (Marko 5:19).

Huduma ya Yesu ilijikita zaidi Galilaya, hasa ndani na kuzunguka Bahari ya Galilaya, ziwa ambalo ni takriban maili 13 kwa urefu (km 21) na maili 8 (km 13) kwa upana. Ni eneo kubwa zaidi la maji katika eneo hilo na lilikuwa kitovu cha maisha ya watu wanaoishi karibu.

Marko 4 inamalizika kwa Yesu na wanafunzi Wake wakisafiri kuvuka Bahari ya Galilaya. Dhoruba inatokea ambayo Yesu anaituliza kwa kuongea na upepo na mawimbi. Marko 6 inamalizika kwa tukio kama hilo hilo, lakini wakati huu Yesu akitembea juu ya maji kuelekea kwa wanafunzi Wake ndani ya mashua. Katikati ya matukio haya juu ya maji kuna miujiza mingi ya Yesu ambayo ilifanyika nchi kavu, na shughuli ya kwanza ya umisionari ya wanafunzi Wake. Visa hivi ni mada ya somo la juma hili.

Sifa kubwa ya visa hivi vya kuvutia ni kumwezesha msomaji aone Yesu ni nani. Yeye ndiye awezaye kutuliza dhoruba, kuponya mwenye pepo, kumponya mwanamke anayegusa tu nguo Zake, kumfufua msichana aliyekufa, kuhubiri katika mji wa nyumbani Kwake, kuwatuma wanafunzi Wake katika utume wa kuhubiri, kuwalisha watu 5,000 kwa mikate michache na samaki na kutembea juu ya maji—udhihirisho wa ajabu wa uweza ambao unawavuta wanafunzi karibu na uelewa kwamba Yeye ni Mwana wa Mungu.

_Jifunze somo la Juma hili kwa maandalizi ya Sabato ya Agosti 3._