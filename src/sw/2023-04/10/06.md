---
title:  Kuvuka Mstari
date:  07/12/2023
---

`Kuvuka Mstari Soma Matendo ya Mitume 17:24-34, Paulo anaendelezaje ushuhuda wake? `

Inafurahisha pia kuona kwamba Paulo kwa hakika alinukuu baadhi ya waandishi wao wenyewe, ambao, baada ya kuandika jambo lililo karibu kabisa na ukweli wa Biblia, walimpa Paulo mwanzo wa kuwapeleka wasikilizaji wake mbele zaidi. Yaani, alitumia kufahamu kwake imani zao kutafuta hoja wanayokubaliana wote, kisha kuipeleka mbele zaidi. Hakuna swali: katika kutafuta kuwafikia wengine, kufahamu kile wanachoamini na kutafuta hoja mnazokubaliana wote kunaweza kuwa njia yenye nguvu ya kuwafikia watu. 

Ona, pia, kwamba Paulo anatumia hoja hii anayokubaliana nao ili hatimaye kwenda pale alipotaka kwenda: ufufuo wa Yesu na tumaini ambalo ulitoa kwao wote. Luka alielezea mwitikio kwa maneno ya mwisho ya Paulo kuhusu Ufufuo. Wengine walidharau wazo hilo; wengine walisema walitaka kumsikia Paulo tena juu ya suala hilo; na wengine waliamini. Kilicho muhimu katika kisa hiki kwa kusudi letu ni kwamba wote kwa hakika walikuwa wamesikiliza. Na hilo lilikuwa tumaini la Paulo tangu mwanzo. 

Tunajua kwamba baadhi ya watu wataikataa injili, lakini ni lazima tufanye kila linalowezekana ili kuhakikisha kwamba kabla ya kuikataa, wanaelewa kile wanachokataa. Paulo, kwa mbinu yake ya kufanya kazi miongoni mwa Waathene na-utumiaji wake wa kimkakati wa kile alichokuwa amekichunguza na kujifunza kutoka kwao, alihakikisha kwamba walisikiza kwa utayari kwamba kuna Mungu ambaye hawakumjua lakini ambaye alikuwa amewaumba. Mungu huyu aliwapenda na alitaka wamjue. Alikuwa amewahurumia pamoja na ujinga wao. Lakini Siku ya Hukumu ilikuwa inakuja. Na ikiwa haya yote yalionekana kama yasiyoweza kuaminika kabisa, kulikuwa na ushahidi wa kuthibitika kwayo katika ufufuo wa Kristo. 

Sasa kwa vile watu walikuwa wamesikia na kuuelewa ujumbe huo, walipaswa kuchagua wenyewe ama kuukataa mara moja au kuchunguza zaidi. Na wengine walichunguza zaidi na kuwa wafuasi wa Yesu (Mdo. 17:34). 

`Changamoto: Katika sala, omba mwongozo maalumu wa Mungu katika kujua namna bora ya kumshuhudia mtu unayemfahamu. `

`Kabili Changamoto: _Chunguza mitandao ya kijamii kama “_Areopago” iwezekanayo kwako ili kuwakilisha injili—kwa uwazi na busara ya Paulo kwa wasioamini.`