---
title:  'Utume kwa Ambao Hawajafikiwa: Sehemu ya 1'
date:  02/12/2023
---

### Somo la Juma Hili
Matendo ya Mitume 17; 1 Kor. 2:2; Rum. 1:18—25. 

> <p>Fungu la Kukariri</p>
> “Mungu aliyeufanya ulimwengu na vitu vyote vilivyomo, yeye, kwa kuwa ni Bwana wa mbingu na nchi, hakai katika hekalu zilizojengwa kwa mikono” (#Matendo ya Mitume 17:24#). 

Akielezea kile Paulo alichokifanya huko Athene, Luka aliandika: “Basi katika sinagogi akahojiana na Wayahudi na waliomcha Mungu, na wale waliokutana naye sokoni kila siku” (Mdo. 17:17). Kwa kawaida, Paulo angestareheka zaidi kufanya kazi miongoni mwa Wayahudi, mwili na damu yake (_ndugu zake_) mwenyewe. Lakini Paulo alikataa kuridhika kufanya kazi miongoni mwa watu wake tu. Alikuwa ameitwa kuwafikia wengine pia. 

Au Paulo angeweza kufanya kazi pamoja na Wamataifa “wacha Mungu,” ambao mtazamo wao wa kilimwengu tayari ulikuwa umepitia mabadiliko makubwa. Walikuwa na msingi wa kibiblia ambao Paulo angeweza kujenga juu yake, hata kama bado walihitaji kumjua Mungu ambaye ‘walimwogopa’ Yesu Masihi. 

Lakini, hapana. Akiwa Athene, mji uliojulikana sana kwa falsafa yake, Paulo alitafuta kuwafikia watu huko pia. Wengi wa hawa walikuwa na usuli na mtazamo wa kiulimwengu tofauti kabisa na ule wa Waebrania na historia yao takatifu, ambayo iliunda msingi wa imani ambayo Paulo alitaka kuwafundisha Waathene. 

Paulo alifanyaje ili kuwafikia watu hawa, na tunaweza kujifunza nini kutokana na jitihada zake? 

_Jifunze somo la juma hili kwa maandalizi ya Sabato ya Desemba 9. _