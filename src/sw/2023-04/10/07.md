---
title:  Kujifunza Zaidi
date:  08/12/2023
---

Moja ya mambo ya msingi kuondoka nayo katika kisa cha uzoefu wa Paulo katika Areopago ni uchunguzi wake wa mahali husika wa jinsi ya kuwafikia kundi la watu ambao hawajafikiwa la wasioamini, uliosababisha kundi dogo la waumini kuanza huko Athene. 

“Maneno ya mtume, na maelezo ya mtazamo wake na mazingira yake, kama yalivyoandikwa na kalamu ya uvuvio, vilipaswa kurithishwa kwa vizazi vyote vijavyo, vikishuhudia matumaini yake yasiyotikiswa, ujasiri wake katika upweke na shida, na ushindi alioupata kwa ajili ya Ukristo katika kiini hasa cha upagani. 

“Maneno ya Paulo yana hazina ya maarifa kwa ajili ya kanisa. Alikuwa katika nafasi ambayo angeweza kusema kwa urahisi jambo ambalo lingewakasirisha wasikilizaji wake wenye kiburi na kujiletea matatizo. Kama hotuba yake ingekuwa shambulio la moja kwa moja juu ya miungu yao na watu wakuu wa mji, angekuwa katika hatari ya kukutana na hatima ya Socrates. Lakini kwa busara iliyotokana na upendo wa kiungu, alivuta akili zao kwa uangalifu kutoka kwa miungu ya kipagani, kwa kuwafunulia Mungu wa kweli, ambaye hakujulikana kwao”_—Ellen G. White, The Acts of the Apostles, uk. 240. 241. _

Kwa kukutana kwake na watu moja kwa moja, uchunguzi wa utamaduni na dini yao, na kuheshimu kwake hali yao ya kupenda mambo ya kiroho, Paulo aliweza jambo fulani la kutambulika huko Athene—jambo ambalo ni hazina ya ujuzi kwa kanisa. Aliepuka kuwakasirisha wasikilizaji wake. Haya kwa yenyewe yalikuwa, mafanikio makubwa, yaliyoongozwa na Mungu. 

Hii, kwa mujibu wa Ellen G. White, ni hazina ya maarifa ambayo sisi kama Kanisa tunapaswa kuzingatia katika kisa hiki. 

**Masawali ya Kujadili**

`1. Ukitumia kisa cha Paulo huko Athene kama kielelezo, ipi ni hatua ya kwanza kwa yeyote anayeanza kazi mpya ya uinjilisti katika mji?`

`2. Ni aina gani ya tabia inayotakiwa kwa Mkristo ili kujenga madaraja na watu wa mjini (na kusema kweli, popote pengine) wasiomjua Mungu?`

`3. Tunapokasirishwa na aina za sanamu za kisasa, tunapaswa kuepuka kufanya nini, hasa mwanzoni kabisa, katika kuanzisha kazi mpya miongoni mwa watu wanaoziabudu sanamu hizo?`

`4. Paulo angeweza kuishia tu kwa kuwatambulisha watu kwa Mungu huyu aliyewapenda, na wangeweza kufurahishwa sana. Lakini basi alivuka mstari uliowafanya watu wafikiri kwamba alidanganyika alipoleta suala la Ufufuo. Je, alipaswa kufanya hivyo? Kwa nini, au kwa nini sivyo?`