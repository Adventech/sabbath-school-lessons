---
title:  Kushiriki Utume wa Mungu
date:  21/10/2023
---

### Somo la Juma Hili
Mwanzo 18; Yak. 5:16; Rum. 8:34; Ebr. 7:25; Mwa. 19:1-29; Mwa. 12:1-9. 

> <p>Fungu la Kukariri</p>
> “Amri mpya nawapa, Mpendane. Kama vile nilivyowapenda ninyi, nanyi mpendane vivyo hivyo. Hivyo watu wote watatambua ya kuwa ninyi mmekuwa wanafunzi wangu, mkiwa na upendo ninyi kwa ninyi.”  (#Yohana 13:34, 35#). 

Tangu mwanzo, Ibrahimu alitaka kutumiwa na Mungu kwa ajili ya utume. Ukweli huu unaweza kuonekana, kwa mfano, katika Mwanzo 18, wakati Mungu alipomhadharisha kuhusu kile ambacho kingetokea kwa Sodoma na Gomora. “Hakika Bwana MUNGU hatafanya neno lo lote, bila kuwafunulia watumishi wake manabii siri yake” (Amo. 3:7). Na katika kisa cha Sodoma na Gomora, “Mtumishi wake nabii” alikuwa Ibrahimu. 

Ibrahimu alikuwa amepumzika wakati wa joto la mchana alipowaona wasafiri watatu. “Ibrahimu alikuwa amewaona wageni wake hawa kama wasafiri watatu waliochoka, bila kufikiri hata kidogo kwamba miongoni mwao alikuwepo Mmoja ambaye angeweza kumwabudu asiye na dhambi.”_—Ellen G. White, Wazee na Manabii, uk. 136. _

Hata hivyo, Abrahamu, punde tu alihusika binafsi katika utume wa Mungu. Kujihusisha kwake, kama kulivyofunuliwa katika sura hii, kulikuwa ni kuwaombea na kusihi kwa ajili ya watu wa Sodoma na Gomora. Yaani, alitaka kuona ikiwa, kwa namna fulani, watu hawa, licha ya vile walivyokuwa, wangeweza kuokolewa. Kwa namna fulani, kama huo si kile utume unachohusu—unahusu nini basi? 

Katika sura hii yote, sifa tatu kuu za kiroho za Ibrahimu zinafichuliwa: _ukarimu, upendo, na maombi_—sifa ambazo zinaweza kusaidia sana katika utume pia. 

_Jifunze somo la juma hili kwa maandalizi ya Sabato ya Oktoba 27._