---
title:  'Kuwashuhudia Wasomi: Nikodemo'
date:  28/11/2023
---

Nikodemo alikuwa mtu mwenye elimu. Biblia inamwelezea kama mkuu wa Wayahudi (Yn. 3:1). Yesu alimrejelea kama mwalimu wa Israeli (Yn. 3:10). Alikuwa na ufahamu mzuri wa Biblia na alikuwa na njaa ya kiroho kwa ajili ya Bwana. Kwa mtazamo wa kibinadamu, huenda alionekana kana kwamba alikuwa mfuasi wa Mungu. Alizishika amri zote, na alikuwa kiongozi aliyeheshimika miongoni mwa Wayahudi. Alikuwa na nguvu na tajiri. Wengi walivitazama hivi kama ishara kwamba Mungu alikuwa amembariki. Hata hivyo, inatokea kwamba mionekano ya nje ilikuwa hivyo tu—mionekano ya nje. 

`Soma Yohana 3:1-12. Kisa hiki kinafunua nini kuhusu mahitaji ya kiroho ya Nikodemo na jinsi Yesu alivyoyashughulikia mara moja? `

Nikodemo alipomjia Yesu, alijaribu kudumisha sura ya kinafiki, hali kama ilivyo. Lakini Mungu aliujua moyo wake. Vivyo hivyo, Mungu anajua mioyo na mahitaji ya matajiri na wenye nguvu wote, bila kujali historia yao. Nikodemo alikuja kwa Yesu kwa sababu mafundisho ya Yesu yalikuwa yamemsadikisha. Kiburi chake kilimzuia kumkiri waziwazi Yesu Kristo kama Bwana, lakini usiku ule ulimbadilisha milele. Hata baada ya kusadikishwa kwamba Yesu alitumwa na Mungu, bado hakukiri waziwazi kwamba alikuwa mfuasi wa Yesu Kristo. 

`Soma Yohana 7:43—52 na Yohana 19:39. Maandiko haya yanatuambia nini kuhusu Nikodemo na Yesu? `

Tunaweza kuona hapa katika mafungu haya kwamba Nikodemo alikuwa, kwa hakika, ameguswa sana na Yesu. Alitafuta kumlinda Yesu alipokuwa hai na kumheshimu Yesu baada ya kufa kwake. Hakuna swali, Yesu alikuwa amemfikia Nikodemo, ambaye, hata katika ujuzi na hekima yake yenye majivuno, alikuwa na hitaji kubwa la Mwokozi, kama sisi sote tunavyohitaji. 

`Kwa nini ni lazima tuwe waangalifu na mtego wa kufikiri kwamba kwa sababu “tunao ukweli” (ambao tunao), basi ujuzi wa ukweli huu pekee unatosha kutuokoa? Ni roho ngapi zitapotea ambazo zilikuwa na ufahamu zaidi wa kutosha, hata ujumbe wa malaika watatu, kuokolewa?`