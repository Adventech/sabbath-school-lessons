---
title:  Kujifunza Zaidi
date:  01/12/2023
---

Soma Ellen G. White, “Ministry to the Rich,” The Ministry of Healing, uk. 209-216; “Captive Maid Shows Concern for Naaman,” Reflecting Christ, uk. 337. 

Upendo wa Yesu ni uleule kwa maskini kama ulivyo kwa matajiri na watu wenye nguvu duniani. Alikufa kwa ajili ya wakuu na kwa ajili ya maskini pia. Yesu alijua njia yenye matokeo zaidi ya kufikia mioyo yao. Alituonya kwamba “ ‘ni rahisi zaidi ngamia kupita katika tundu la sindano kuliko tajiri kuingia katika ufalme wa Mungu’ ” (Mk. 10:25), Tumepewa changamoto juma hili kuwafikia watu wenye nguvu na matajiri na injili ya Yesu Kristo. Wanahitaji sana wokovu kama mtu mwingine yeyote, hata kama, kwa bahati mbaya, wanaweza wasiitambue kwa sababu ya “usalama” ambao wanaamini unatolewa na utajiri wao. 

“Mengi yanasemwa kuhusu wajibu wetu kwa maskini waliopuuzwa; je, hakupaswi kuwa na uangalifu kwa matajiri waliopuuzwa? Wengi wanalitazama tabaka hili kama lisilo na matumaini. .... Maelfu ya matajiri wamekufa bila kuonywa. Lakini kwa kadri wanavyoweza kuonekana kutojali, wengi miongoni mwa matajiri wana mzigo kwa ajili ya roho.” _—Ellen G. White, The Ministry of Healing, uk. 210. _

**Masawali ya Kujadili**

`1. Yesu alivunja vizuizi vya hadhi na kitabaka alipokuwa akiwahudumia matajiri na maskini wakati wa huduma Yake duniani. Sisi kama Waadventista tunalishughulikiaje suala hili, lile la ufa kati ya matajiri na maskini, ambao umetopea katika jamii zetu zote?`

`2. Yesu alisema yafuatayo: “ ‘Naye aliyepandwa penye miiba, huyo ndiye alisikiaye lile neno; na shughuli za dunia, na udanganyifu wa mali hulisonga lile neno; likawa halizai’ ” (Mt. 13:22). Unafikiri Yesu alimaanisha nini aliposema “udanganyifu wa mali”? Kwa nini si lazima tuwe matajiri ili tudanganywe na utajiri?`

`3. Darasani, pitia swali lililoulizwa mwishoni mwa somo Ia Jumanne kuhusu ukweli kwamba kuifahamu kweli si sawa na kuokolewa nayo. Kwa nini hii ni tofauti muhimu sana kwetu kuiweka? Ikiwa kuifahamu kweli pekee sio kinachotuokoa, ni nini kinachotuokoa?`

`4. Ni sababu gani zingine unaweza kufikiria kwa nini mtawala kijana tajiri alimkataa Yesu wakati Zakayo akimkubali?`