---
title:  Utume kwa Wenye Nguvu
date:  25/11/2023
---

### Somo la Juma Hili
Danieli 4; 2 Fal. 8:1-19; Yn. 3:1-12; Yn. 7:43-52; Mat. 19:16-22; Yn. 19:38-42., 

> <p>Fungu la Kukariri</p>
> “Kwani atafaidiwa nini mtu akiupata ulimwengu wote, na kupata hasara ya nafsi yake? Au mtu atatoa nini badala ya nafsi yake?” (#Mathayo 16:26#).

Ingawa iliandikwa miaka mingi iliyopita, Biblia, Neno la Mungu, ni ufunuo wa ukweli wa Mungu kwa ulimwengu wetu. Na miongoni mwa kweli nyingi inazofunua ni ule wa asili ya mwanadamu, na kwamba—iwe katika Uyahudi ya karne ya saba au Brazili ya karne ya ishirini na moja—watu kimsingi ni sawa: wenye dhambi wanaohitaji neema ya kiungu. 

Hii ni pamoja na matajiri na wenye nguvu. Matajiri na wenye nguvu wa nyakati za Biblia hawakuwa tofauti na matajiri na wenye nguvu katika nyakati za sasa, hasa katika kutafuta kwao mali na umaarufu na mamlaka, mara nyingi (_lakini si mara zote_) kwa hasara ya watu walio dhaifu. Lakini, Mungu anajali sana wokovu wa matajiri na wenye nguvu kama anavyojali ule wa wanyonge na wahitaji. Maandiko yanatoa mifano kadha wa kadha ya kuvutia ya wahusika katika Biblia waliokuwa na nguvu, au matajiri, au yote kwa pamoja, na jinsi Mungu alivyowatumia kuwa baraka kwa mataifa: Ibrahimu, Isaka, Ayubu. Sulemani, na Yusufu, tukitaja mifano michache. 

Juma hili tutachunguza utume wa Mungu kwa matajiri na wenye nguvu. Safiri pamoja nasi tunapoona jinsi Mungu alivyowafikia baadhi ya watu hawa na jinsi anavyowaita na kuwaandaa Waadventista wa Sabato ili kuwashuhudia leo, pia. 

_Jifunze somo la juma hili kwa maandalizi ya Sabato ya Desemba 2. _