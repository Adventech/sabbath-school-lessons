---
title:  Utume kwa Jirani Yangu
date:  11/11/2023
---

### Somo la Juma Hili
Lk. 10:25-37; 2 Tim. 3:16; Yak. 2:17-22; Mt. 22:37-40; Gal.5:14; Mik. 6:6-8. 

> <p>Fungu la Kukariri</p>
> “Akajibu akasema, “ ‘ “Mpende Bwana Mungu wako kwa moyo wako wote, na kwa roho yako yote, na kwa nguvu zako zote, na kwa akili zako zote; na jirani yako kama nafsi yako” ’ ” (#Luka 10:27#). 

Sote tunajua andiko hili: “ ‘ “Mpende Bwana Mungu wako kwa moyo wako wote, na kwa roho yako yote, na kwa nguvu zako zote, na kwa akili zako zote,’ ”(Luka 10:27). Lakini upendo wetu kwa Mungu unaweza kuwa wa juu juu tu ikiwa tunasema kwamba tunampenda Mungu lakini hatumtii. Tunadhani kwamba tunampenda Mungu, lakini upendo huu unadhihirishwaje katika maisha yetu ya siku kwa siku? Kumpenda Mungu kunahitaji kujitoa kikamilifu kwa moyo, roho, mwili, na akili zetu—kila siku. Mtu yeyote anaweza kusema kwamba anampenda Mungu; kufanya hivyo, hata hivyo, kunahitaji juhudi za makusudi. 

Hata hivyo, ingawa kumpenda Mungu ni jambo jema na muhimu, Mungu pia anataka tuwapende wengine, kwa sababu upendo wetu kwa wengine unaakisi upendo wetu kwa Mungu, na unafanya hivyo kwa njia yenye nguvu na halisi. 1 Yohana 4:20 inasema “Mtu akisema, ‘Nampenda Mungu, naye anamchukia ndugu yake, ni mwongo; kwa maana asiyempenda ndugu yake ambaye amemwona, hawezi kumpenda Mungu ambaye hakumwona?” Paulo pia anasema katika Wagalatia 5:14 kwamba “Maana torati yote imetimilika katika neno moja, nalo ni hili, Umpende jirani yako kama nafsi yako”

Juma hili tutakuwa tunajifunza jinsi somo hili linavyoweza kutumika katika maisha yetu. 

_Jifunze somo la juma hili kwa maandalizi ya Sabato ya Novemba 18. _