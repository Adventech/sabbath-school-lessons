---
title:  “Mliyemsulubisha”
date:  08/11/2023
---

Matendo 2 inarekodi kumwagwa kwa Roho Mtakatifu siku ya Pentekoste. Wafuasi wa Yesu walipokuwa wakiomba, ndimi za moto zilikaa juu ya vichwa vyao. Walitambua kwamba uwezo ulioahidiwa wa Roho Mtakatifu ulikuwa umetolewa. 

`Soma Matendo ya Mitume 2:1-41. Nini kilitokea wanafunzi kama matokeo ya kupokea Roho Mtakatifu siku ya Pentekoste? `

Wanafunzi walianza kunena kwa lugha nyingine “kama Roho alivyowajalia kunena” (Matendo 2:4). Kilicho muhimu hapa ni kwamba Mungu alimwezesha kila mtu kwa ajili ya manufaa ya wasioamini. Baraka haikukusudiwa kwa manufaa yao wenyewe tu. Haikuwa baraka ya kuwafanya wafae kwenda mbinguni au baraka ya kufanya iwe rahisi kufanya biashara katika lugha ya kigeni. Baraka ilitolewa kwa ajili ya kutimiza utume wa Mungu kwa waliopotea. Leo Mungu anamwita kila mmoja wa wafuasi wake kutumia karama zao binafsi kwa manufaa ya utume wake kwa wasioamini. Tumepewa karama: ni wito gani mkuu wa utume kuliko kutumia kile tulichopewa kuwafikia wengine? 

Kumwagwa kwa Roho Mtakatifu kulileta matokeo ya watu wengi kutubu kwa kumkataa Masihi, kwa hakika baadhi yao walikuwapo Yerusalemu alipokufa. Fikiria kuhusu nguvu hapa: Petro aliwashutumu baadhi yao kwa kumsulubisha Kristo. Kwa wazi, walitambua walichokuwa wamekifanya na, wakiwa wamesadikishwa, wakapaza sauti: “Tutendeje ndugu zetu?” (Mdo. 2:37). 

Walakini hata wao wangeweza kupokea msamaha. Petro akawaambia: “ 'Tubuni mkabatizwe kila mmoja kwa jina lake Yesu Kristo, mpate ondoleo la dhambi zenu, nanyi mtapokea kipawa cha Roho Mtakatifu' ” (Matendo 2:38). 

Wakifanya kazi pamoja, kwa kupatana na Roho Mtakatifu na wao kwa wao, wafuasi hawa wa Yesu walihubiri toba na msamaha wa dhambi—hata kwa wale ambao wangeweza kuhusika moja kwa moja katika kumsulubisha Yesu! Hiyo ndiyo nguvu ya injili. Ikiwa ujumbe haututii motisha kwa ajili ya utume, ni kitu gani kitatupa motisha? Tumeitwa kuihubiri injili kwa ulimwengu, ulimwengu wenye dhambi, ulioanguka, uliopotoka ulio na watu wenye dhambi, walioanguka, na wapotovu. Kazi yetu si kuhukumu; kazi yetu ni kuushuhudia uweza wa wokovu wa Yesu.

`Kwa nini wazo kwamba hata baadhi ya wale waliohusika katika kifo cha Kristo walipewa wokovu linapaswa (1) kututia shime kwa ajili ya nafsi zetu wenyewe, na (2) kututia shime kuwahubiria wengine, haidhuru wanaweza kuonekana kuwa wabaya kiasi gani?`