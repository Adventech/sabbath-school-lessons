---
title:  Taswira ya Kanisa la Awali
date:  09/11/2023
---

`Soma Matendo ya Mitume 2:41-47. Ni taswira ya aina gani ya kanisa la gwali iko hapa? `

Matendo 2 inamalizika kwa taswira nzuri ya jinsi kanisa la awali jilivyokuwa. Matendo 2:41 inasema kwamba wale waliobatizwa “wakaongezeka.” Tungeweza kusoma hili ili kusema kwamba mtu fulani alifanya hesabu na kuongeza idadi ya waumini wapya kwenye idadi ya waumini waliokuwepo na kuweka jumla mpya ya washiriki wa kundi. Lakini huo ni uelewa wa juu juu. Lililofichwa katika maneno ni wazo kwamba waumini hawa wapya waliobatizwa walikuwa sehemu ya kundi kama walio sawa. 

Wakati uo huo, kazi kuu ya kanisa la awali la Kikristo ilikuwa kufanya wanafunzi (wafuasi). Washiriki wapya walipoongezeka, walifanywa kuwa wanafunzi kwa njia tatu. Kwanza, waliendelea kufundishwa kwa mafundisho ya mitume na ushirika. Maneno “mafundisho” na “ushirika’ katika kifungu hiki kihalisi inamaanisha “maelekezo” na “ushirika” Mahubiri ya mitume yalikabili imani zisizo sahihi na kutoa maelezo mapya kwa yale watu waliyokuwa wakiyaona na kuyapitia. Lakini hayakuwafundisha jinsi ya kuudhihirisha ukweli huo mpya maishani mwao. Badala yake, matumizi ya ukweli kwa maisha ya mtu yalitokea katika uhusiano kama sehemu ya kundi. Waumini wapya walifanywa kuwa wanafunzi kwa uangalifu na kimakusudi kupitia mafundisho ya moja kwa moja, vile vile kwa kushiriki katika maisha ya kila siku ya waumini wengine, wote wakiwa chini ya usimamizi na uongozi wa mitume waliokomaa na wenye msingi wa kiroho. 

Ni mahubiri hafifu ambayo huwaambia watu nini cha kufanya lakini si jinsi ya kukifanya. Hata hivyo, hata mtu akisoma vitabu vya jinsi ya kufanya jambo au kusikiliza mahubiri yanayoeleza jinsi ya kufanya mambo, hakuna mbadala wa kuona watu wakilifanya kisha kuwaiga. Paulo alijua hilo na kuwaagiza wafuasi wake wamwige jinsi alivyomwiga Yesu (1Kor. 11:1). Wakati wengine wanapoweza kukuona na uhalisi wa uzoefu wako na Kristo, unaweza kuleta mguso kwao, vilevile. 

`Changamoto: Fikiria mtu fulani maishani mwako ambaye unatamani angekuwa muumini. Mwombee kila siku ili apate uzoefu binafsi na Yesu. `

`Kabili Changamoto: Je, ni nani unamfanya kuwa mwanafunzi na kumwongoza katika uhusiano na Yesu? Tafuta njia za kumleta katika ushirika na waumini wengine.`