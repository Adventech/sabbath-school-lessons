---
title:  Motisha na Maandalizi kwa Ajili ya Utume
date:  04/11/2023
---

### Somo la Juma Hili
Lk. 24:1-12; Lk. 24:36-49; Mdo. 1:12-26; Ebr. 10:24, 25; Mdo 2:1-41; 1 Kor. 11:1. 

> <p>Fungu la Kukariri</p>
> “Kisha akawaambia, Hayo ndiyo maneno yangu niliyowaambia nilipokuwa nikali pamoja nanyi, ya kwamba ni lazima yatimizwe yote niliyoandikiwa katika Torati ya Musa, na katika Manabii na Zaburi” (#Luka 24:44#). 

Paulo aliwaandikia Wafilipi: “Wengine wanahubiri habari za Kristo kwa sababu ya husuda na fitina; na wengine kwa nia njema. Hawa wanamhubiri kwa pendo, wakijua ya kuwa nimewekwa ili niitetee Injili; bali wengine wanamhubiri Kristo kwa fitina, wala si kwa moyo mweupe, wakidhani kuongeza dhiki za kufungwa kwangu. Yadhuru nini? Lakini kwa njia zote, ikiwa ni kwa hila, au ikiwa ni kwa kweli, Kristo anahubiriwa; na kwa hiyo nafurahi, naam, nami nitafurahi’’ (Flp. 1:15-18). 

Maneno yenye nguvu! Ikiwa ni kwa “hila au ikiwa ni kwa kweli,” Kristo anahubiriwa—na hilo ndilo jambo lililo muhimu kwa Paulo. Hata hivyo, kwa kufaa, nia zetu za kumhubiri Kristo, kwa ajili ya utume, kwa ajili ya kuwafikia wengine kwa habari njema, zinapaswa kutokana na upendo, na kutokana na kweli—na si kwa ubinafsi, husuda, au ugomvi. 

Basi, zipi ni baadhi ya motisha za kumhubiri Kristo, na zipi ni baadhi ya njia tunazoweza kujiandaa kwa ajili ya kufanya hivi? 

Juma hili tutaangalia baadhi ya matukio katika kanisa la awali yanayoweza kutupatia mwongozo juu ya sehemu hizi muhimu za utume. 

_Jifunze somo la juma hili kwa maandalizi ya Sabato ya Novemba 4._