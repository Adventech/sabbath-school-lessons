---
title:  Kujifunza Zaidi
date:  10/11/2023
---

Kazi yetu ya utume lazima itokane na upendo wa kina na shukrani kwa kile Yesu alichofanya na anachofanya katika maisha yetu. Motisha nyingine yoyote ni potovu. Kudumu kuzama katika Neno na kupatana na Neno ndio ufunguo wa kuwafikia wengine na uinjilisti wenye mafanikio. 

“Maisha yetu yanapaswa kufungamanishwa na maisha ya Kristo; inatupasa kuchota daima kutoka Kwake, kumwonja, Yeye Mkate ulio hai ulioshuka kutoka mbinguni, tukichota kutoka kwenye chemchemi safi daima, inayotoa daima hazina zake nyingi. Ikiwa tutadumu kumweka Bwana mbele yetu, tukiruhusu mioyo yetu kumfikia kwa shukrani na sifa, tutakuwa na upya daima katika maisha yetu ya kidini. Maombi yetu yatakuwa katika namna ya mazungumzo na Mungu kama vile kuzungumza na rafiki. Atazungumza siri zake kwetu binafsi. Mara nyingi kutakuja kwetu hisia tamu ya furaha ya uwepo wa Yesu. Mara nyingi mioyo yetu itawaka ndani yetu anaposogea karibu kuzungumza nasi kama alivyofanya na Henoko. Huu kwa kweli unapokuwa uzoefu wa Mkristo, kunaonekana katika maisha yake usahili, unyenyekevu, upole, na kujishusha, vinavyoonesha kwa wote anaoshirikiana nao kwamba amekuwa pamoja na Yesu na kujifunza kwake.”_—Ellen G. White, Christ’s Object Lessons, uk. 129, 130. _

“Hakuwezi kuwa na ukuaji au kuzaa matunda katika maisha ambayo yamejikita katika nafsi. Ikiwa umemkubali Kristo kama Mwokozi binafsi, unapaswa kuisahau nafsi yake, na kujaribu kuwasaidia wengine. Zungumzia upendo wa Kristo, waambie [wengine kuhusu kifo chake cha kujitoa kafara kwa ajili yao]. ... Unapopokea Roho wa Kristo—Roho wa upendo usio na ubinafsi na kufanya kazi kwa ajili ya wengine—utakua na kuzaa matunda. .... Imani yako itaongezeka, usadikisho wako utaongezeka, upendo wako utafanywa kamilifu.”_—Christ’s Object Lessons, uk. 67, 68. _

**Masawali ya Kujadili**

`1. Unaelewaje maneno ya Paulo katika Wafilipi kuhusu kuhubiriwa kwa Kristo kwa husuda, fitina, au tamaa ya ubinafsi? Tunawezaje kuhakikisha kwamba sisi wenyewe hatuna hatia ya kufanya hivyo hasa?`

`2. Uzoefu wako binafsi umekuwa upi kuhusu uhalisi wa Mungu na upendo wa Mungu? Yaani, kutokana na uzoefu wako mwenyewe, je, ungeweza kuwahubiria wengine kwa unyofu na uaminifu kuhusu wema na upendo wa Mungu? Ushuhuda wako ungekuwa nini?`

`3. Uzoefu wako umekuwaje katika kumngoja Bwana, na umekufundisha nini kuhusu kumtumaini Yeye na kuhusu imani kwa ujumla?`