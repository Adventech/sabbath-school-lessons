---
title:  Kujifunza Zaidi
date:  03/11/2023
---

Ellen G. White ana onyo thabiti kwa wale wanaositasita kufuata wito wa Yesu wa kuwashuhudia wale wanaowazunguka. 

“Visingizio vya wale wanaoshindwa kufanya kazi hii haviwaondolei wajibu huo, na wakiamua kutofanya kazi hii, wanazipuuza roho ambazo Kristo alizifia, wanapuuza wajibu wao waliopewa na Mungu, nao wanaandikwa katika vitabu vya mbinguni kama watumishi wasio waaminifu. Je, mhudumu anafanya kazi kama alivyofanya Bwana, ili kuwa nguvu na baraka kwa wengine, anapojifungia mbali na wale wanaohitaji msaada wake? Wale wanaopuuza mwingiliano binafsi na watu, wanakuwa wabinafsi, na wanahitaji uzoefu huu huu wa kujiweka wenyewe katika mawasiliano na ndugu zao, ili wapate kuelewa hali yao ya kiroho, na kujua jinsi ya kulilisha kundi la Mungu, wakimpa kila mtu sehemu yake ya chakula kwa wakati wake. Wale wanaopuuza kazi hii wanadhihirisha kwamba wanahitaji matengenezo ya kimaadili, na ndipo wataona kwamba hawajabeba mzigo wa kazi”_—Ellen G. White, The Advent Review and Sabbath Herald, Agosti 30, 1892. _

Wakati haya maneno ni makali sana yakiangazia umuhimu ambao Mungu ameweka katika utume, hatujaachwa bila tumaini. “Katika agizo alilopewa, Yona alikuwa amepewa wajibu mzito; lakini Yeye aliyemwambia aende alikuwa anaweza kumtegemeza mtumishi wake na kumpa ufanisi. Kama nabii huyu angetii pasipo shaka, angeliepushiwa uzoefu mwingi wenye kuleta machungu, na angebarikiwa sana. Lakini bado katika saa ya kukata tamaa kwa Yona, Bwana hakumwacha. Kupitia kwa mfululizo wa majaribio na majaliwa ya ajabu, imani ya nabii kwa Mungu na nguvu Zake zisizo na kikomo za kuokoa ingehuishwa.”_—Ellen G. White. Manabii na Wafalme, uk. 229. _

Kama vile Yona, tunaweza kutoa visingizio kwa urahisi kwa kutoshiriki katika utume. Motisha wetu kwa visingizio hivi unaweza kuwa mojawapo ya nyingi. Hata hivyo, wito wetu wa utume ni maalum kama ulivyokuwa wito wa Yona. Swali ni, Utachagua kujibuje? 

**Masawali ya Kujadili**

`1. Ni visingizio gani umejaribiwa kutumia kwa kutojihusisha katika utume? Ninawi yako ni nini?`

`2. Fikiria jinsi ukweli ulivyo wa thamani tulio nao sisi kama Waadventista wa Sabato. Fikiria jinsi ulivyobarikiwa kuwa na kweli hizi. Ni nini kinakuzuia kushiriki na wengine kile tunachopenda sana?`

`3. Unawezaje kujifunza kwa neema ya Mungu kushinda hofu yoyote unayoweza kuwa nayo kuhusu kushuhudia na utume?`