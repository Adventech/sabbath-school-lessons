---
title:  'Kuwafanya Wanafunzi: Lengo la Utume'
date:  09/10/2023
---

`Soma Mathayo 28:16-20. Ni vipengele gani vya uanafunzi unaweza kuvitambua katika kifungu hiki? `

Mathayo 28:16-20 inatangaza agizo la kibiblia, linalotambulika kwa kawaida kama Agizo Kuu (Mt. 28:18-20), ambapo Yesu anawaagiza wafuasi Wake kutoka nje na kuwafanya watu kuwa wanafunzi(wafuasi), wakiwafundisha kwa imani, na kuwaanzisha katika ushirika. (tazama pia Mk. 16:15, 16; Lk. 24:44-49; Yn. 20:21-23; Mdo. 1:8). 

Sehemu za msingi za Mathayo 28:16-20 zinaweza kuonekana katika vipengele vinne sahili: _(1)_ Yesu anawaamuru wanafunzi Wake waende Galilaya kukutana Naye (Mt. 28:16, 17), _(2)_ Yesu anakuja kwao, akitangaza mamlaka na enzi yake kuu (Mt. 28:18), _(3)_ Kisha Yesu anawaagiza wanafunzi Wake kufanya kazi maalum—yaani, kuwafanya watu kuwa wanafunzi (wafuasi) —(Mt. 28:19, 20); na hatimaye, _(4)_ Yesu anaahidi kuwa pamoja na wanafunzi wake mpaka mwisho (Mt. 28:20).

Kuwafanya watu kuwa wafuasi ndilo lengo kuu la Agizo Kuu, na kazi kuu ya utume. Kihalisi, katika lugha ya asili ya Kiyunani, mwanzo wa Mathayo 28:19 inasema, “Kwa hiyo, mkiwa katika kwenda, fanyeni wanafunzi(wafuasi) [...]” Neno “basi” linalipatia agizo msingi wake juu ya kile ambacho kimetolewa hivi punde (Mt. 28:18): uweza, mamlaka, na ukuu wa Yesu—vyote hivi vikitokana na ushindi uliopatikana katika ufufuo Wake.

Ni muhimu kusisitiza kwamba kitenzi kinachoelezea tendo chenye nguvu ya kuamuru tu katika Agizo Kuu ni “kuwafanya kuwa wanafunzi(wafuasi).” Kumfundisha kila mtu, kuwabatiza, na kushiriki mafundisho ya Yesu kwa ulimwengu wote ni sifa za mchakato wa uanafunzi. Hapa Yesu anawaelekeza waziwazi wanafunzi Wake katika kusudi moja: kuwafanya watu kuwa wafuasi. Kwa hakika hiki ni moja ya vifungu vikuu vya utume katika Maandiko yote. Inahitimishwa na ahadi ya Yesu ya uwepo wa kudumu na wafuasi Wake.

Kwa wazi, Agizo Kuu lilikusudiwa kuwa kwa ajili ya zaidi ya wanafunzi wa kwanza tu waliokusanyika katika mazingira hayo husika. Wasingeweza kwenda kwa “mataifa yote” peke yao ili kutimiza utume mpya waliopewa wa kuwafanya watu kuwa wafuasi Wake. Kwa hiyo, agizo hilo ni la ulimwengu wote katika mawanda yake: kila mfuasi wa kweli wa Yesu Kristo anapaswa kushiriki katika kufanya wafuasi. Zaidi ya hayo, ujumbe utakaowasilishwa injili ya milele ya Yesu Kristo—unakusudiwa kuwa kwa ajili ya ulimwengu mzima, bila mipaka ya kijiografia, kijamii, au kikabila.

`Utume ni “kuwafanya watu kuwa wanafunzi.” Agizo hili la Bwana linaathirije jinsi unavyoishi na kuwahudumia wengine? Unaweza kufanya nini ili kushiriki zaidi katika kile ulichoitwa kufanya?`