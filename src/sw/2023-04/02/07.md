---
title:  Kujifunza Zaidi
date:  13/10/2023
---

Kuwa ushuhuda kwa mataifa yote. “Maneno ya Mwokozi, ‘Ninyi ni nuru ya ulimwengu,’ yanaelekeza katika ukweli kwamba amewakabidhi wafuasi wake utume wa ulimwengu mzima. Kama miale ya jua inavyopenya hadi pembe za mbali zaidi za dunia, ndivyo Mungu anavyokusudia kwamba nuru ya injili ifike kwa kila nafsi duniani. Kama kanisa la Kristo lingekuwa linatimiza kusudi la Bwana wetu, nuru ingeangaziwa kwa wote wakaao katika giza na katika nchi na uvuli wa mauti; badala ya kukusanyika pamoja na kupuuza wajibu na kubeba msalaba, washiriki wa kanisa wangetawanyika katika nchi zote, wakiruhusu nuru ya Kristo iangaze kutoka kwao, wakifanya kazi kama alivyofanya kwa ajili ya wokovu wa roho, na hii ‘habari njema ya utalme.’ ingeweza kupelekwa kwa haraka kwa ulimwengu wote. 

“Kutoka katika nchi zote wito wa Makedonia unasikika, ‘Njoo huku utusaidie.’ Mungu amefungua mashamba mbele yetu. Viumbe wa mbinguni wamekuwa wakishirikiana na wanadamu. Majaliwa yametangulia mbele yetu, na uweza wa kiungu unatenda kazi pamoja na juhudi za kibinadamu. Ni lazima yawe na upofu hasa macho ambayo hayaoni utendaji wa Bwana, na masikio yenye kiziwi ambayo hayasikii wito wa Mchungaji wa kweli kwa kondoo wake. Wengine wamesikia wito wa Mungu, na wameitikia. Hebu kila moyo uliotakaswa sasa uitikie, kwa kutafuta kutangaza ujumbe utoao uzima. Ikiwa wanaume na wanawake kwa unyenyekevu na uaminifu watashiriki katika kazi iliyopangwa na waliyopewa na Mungu, nguvu ya kiungu itadhihirishwa katika uongofu wa wengi katika kweli. Matokeo ya juhudi zao yatakuwa ya kushangaza.”_  —Ellen G. White, The Advent Review and Sabbath Herald, Novemba 14, 1912. _

**Masawali ya Kujadili**

`1. Kuaminika kwa mvuto wa kanisa katika jamii kunategemea hasa kiwango ambacho sisi  —mwili wa Kristo  —tunaonesha mfano katika maisha yetu upendo wa Mungu katika kutimiza utume Wake. Unaitikiaje changamoto hii wewe binafsi?`

`2. Unafikiri kanisa lako linaonekana na kuelewekaje kwa majirani zake wasio Waadventista? Unajuaje? Ikiwa mtazamo ni chanya, unaweza kufanya nini ili kuuimarisha zaidi? Ikiwa ni hasi, unaweza kufanya nini ili kuubadilisha?`

`3. Kwa nini kudumisha “injili ya mileie” kama kiini cha utume wetu kwa ulimwengu ni muhimu sana? Ni tumaini gani kuu tunaloweza kumpatia mtu yeyote, popote pale, ambalo halitokani na tumaini kuu tulilo nalo kwa sababu ya injili, habari njema ya kile Yesu alichotufanyia msalabani?`