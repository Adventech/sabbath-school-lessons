---
title:  'Utume wa Mungu Kwetu: Sehemu ya 2'
date:  07/10/2023
---

### Somo la Juma Hili
Yn. 20:21, 22; Mt. 28:16 —20; Ufu. 14:6, 7; Kum. 7:6, 11, 12; Ufu. 7:9, 10. 

> <p>Fungu la Kukariri</p>
> “Basi, enendeni, mkawafanye mataifa yote kuwa wanafunzi, mkiwabatiza kwa jina la Baba, na Mwana, na Roho Mtakatifu.” (#Mathayo 28:19#). 

Mada, ile ya Mungu kama Mungu wa utume, imeenea katika Maandiko yote. Ni uzi unaounganisha historia ya mwanadamu, na inadhihirisha kusudi la Mungu kwa uumbaji Wake. Zaidi ya hayo, inaunganisha ufunuo wa kiungu na lengo kuu: urejeshaji wa sura ya Mungu kwa watoto Wake walioanguka (linganisha na Kol. 3:9, 10; 1 Yoh. 3:2). 

Utume wa Mungu pia unafanya kazi kama usuli ambao kwa huo tunapaswa kuona na kuelewa Neno la Mungu kwetu. Tunaposoma Biblia, tunaweza kumtambua Mungu ambaye kimakusudi anajaribu kuchukua hatua ya kututafuta. Licha ya utengano unaosababishwa na dhambi (Isa. 59:2), kupitia utume wake Mungu anaendelea kurejesha uhusiano uliovunjika na wanadamu hadi wakati adhimu ambapo “Atafanya yote kuwa mapya” (Ufu. 21:5).

Wakati huo huo, Mungu amechagua kujidhihirisha kwetu kwa njia ambayo tunaweza kuelewa asili na kusudi Lake, na zaidi ya yote, tunaweza kuwa na uhusiano halisi na wa kudumu Naye. Kwa maneno mengine, hatufikii tu kumjua Yeye bali pia kushiriki, na wengine, uzoefu wetu Naye na upendo Wake unaookoa. 

Katika Maandiko, basi, Mungu anatupatia mambo ya msingi yanayohusu utume Wake. 

_Jifunze somo la juma hili kwa maandalizi ya Sabato ya Oktoba 14. _