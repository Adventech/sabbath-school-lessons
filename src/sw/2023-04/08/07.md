---
title:  Kujifunza Zaidi
date:  24/11/2023
---

Soma Arthur White, “A Few Days at Long Point,” Ellen G. White: The Australian Years: 1891-1900, vol. 4, uk. 100-104. 

Waandishi wa Injili waliandika mifano ya desturi ya Yesu ya kujenga madaraja na watu kutoka katika tamaduni zingine ili kuwaokoa (Mt. 8:28-34, Mk. 5:1-20). Vile vile, sisi pia tumeitwa kufanya marafiki na kuwahudumia watu kutoka katika tamaduni zingine pia. Kifo cha Kristo kilikuwa kwa ajili ya kila mtu, bila kujali rangi, taifa, mali, au usuli (chimbuko/asili). Hili ni jambo ambalo hatupaswi kulisahau kamwe. “naye ndiye kipatanisho kwa dhambi zetu; wala si kwa dhambi zetu tu, bali na kwa dhambi za ulimwengu wote” (1 Yohana 2:2). 

“Wanaume na wanawake hawatimizi mpango wa Mungu, wanapodhihirisha tu upendo kwa watu wa familia zao wenyewe, .... huku wakiwatenga na upendo wao wale ambao wangeweza kuwafariji na kuwabariki kwa kutuliza/kupunguza shida zao. .....” 

“Bwana anapotuamuru kuwatendea wengine mema nje ya nyumba yetu, hamaanishi kwamba mapenzi yetu kwa nyumba yetu yatapungua, na kwamba hatutawapenda jamaa zetu au nchi yetu kwa sababu ana shauku kwamba tueneze huruma zetu. Lakini hatupaswi kufungia upendo wetu na huruma ndani ya kuta nne, na kufungia baraka ambayo Mungu ametupatia ili wengine wasifaidike nasi katika kuifurahia kwake.”_—Ellen G. White, The Advent Review na Sabbath Herald, Oktoba 15, 1895. _

Jukumu tulilopewa la kuwa baraka kwa wale walio nje ya eneo letu tulilolizoea, wawe wanatoka katika utamaduni mwingine au tu mtu asiyejiweza, ni agizo lisilopingika kutoka kwa Yesu Kristo Mwenyewe (Mdo. 1:8, Mk. 11:17).

**Masawali ya Kujadili**

`1. Eneo lako ulilozoea ni lipi, na kwa nini unapaswa kuwa tayari kutoka nje yake inapohitajika?`

`2. Nini maana ya tukio wakati Yesu alipoitwa “ ‘mlafi huyu, na mlevi, rafiki yao watoza ushuru na wenye dhambi’ ” (Mt. 11:19)? Yesu alikuwa akifanya nini ambacho kingeleta shutuma hiyo, na linatufundisha nini kuhusu utume?`

`3. Mkristo anapaswa kushiriki kwa kiwango gani katika sherehe za watu wasio waumini? Wakristo wanawezaje kufanya hivyo bila kuhatarisha kanuni za kibiblia?`