---
title:  Utume Kwa Wenye Uhitaji
date:  18/11/2023
---

### Somo la Juma Hili
Lk. 5:17-26, Yn. 5:1-9, Kum. 10:19, Law. 23:22, Mt. 25:34-40, Yn. 15:13. 

> <p>Fungu la Kukariri</p>
> “Na Mfalme atajibu, akiwaambia, Amin, nawaambia, kadiri mlivyomtendea mmojawapo wa hao ndugu zangu walio wadogo, mlinitendea mimi.” (#Mathayo 25:40#). 

Luka 5:17-26 inatoa vielelezo vingi vya jinsi Mungu anavyosaidia wahitaji. Wakati mwingine Mungu huwatumia wengine kutusaidia, au anatutumia sisi kuwasaidia wengine. Kazi hii inaweza kuwa yenye changamoto, lakini huleta thawabu kubwa. Kwa kuwasaidia wenye mahitaji, tunakuwa kielelezo cha huduma ya Yesu Kristo. Wakati mwingine ni rahisi kujua ni nani anayehitaji msaada; wakati mwingine ni vigumu kujua. Hata hali iweje, tumeitwa kuwa wasaidizi wa Mungu kwa watu wote wanaohitaji, bila kujali mazingira yao usuli. 

Biblia inatutia shime tuwakaribie wageni, na kwa kuwafanya watuamini tunaweza kujifunza njia bora zaidi za kuwasaidia kumpata Yesu. 

Katika somo la juma hili, mada yetu, “Utume kwa Wenye Uhitaji,” inaonesha kwamba Mungu ana mpango wa kuwafikia wale wanaoweza kuwa wahitaji kwa njia yoyote. Mahitaji yao yanaweza kuwa ya kimwili, kihisia, kifedha, au hata kijamii: yaani, wengine wanaweza kuchukuliwa kama watu waliotengwa na jamii au familia zao. Haidhuru mahitaji ni yapi, ni lazima tuwe tayari kufanya tuwezalo kusaidia. Hii ni sehemu muhimu ya kile inachomaanisha kuwa Mkristo na kile utume unachopaswa kujumuisha. 

_Jifunze somo la juma hili kwa maandalizi ya Sabato ya Novemba 25_