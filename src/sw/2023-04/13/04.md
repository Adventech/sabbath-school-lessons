---
title:  Zahama ya Mwisho
date:  26/12/2023
---

Yesu aliwaambia wanafunzi wake na sisi: “ ‘Basi, enendeni, mkawafanye mataifa yote kuwa wanafunzi, mkiwabatiza kwa jina la Baba, na la Mwana, na la Roho Mtakatifu, na kuwafundisha kushika yote niliyowaamuru ninyi; na tazama, mimi nipo pamoja nanyi siku zote, hata ukamilifu wa dahari’ Amina” (Mt. 28:19, 20). Hili ni Agizo Kuu la Utume, na kwa njia nyingi ujumbe wa malaika watatu, wenye wito kwa “kila taifa, na kabila, na lugha, na jamaa” (Ufu. 14:6), ni “_ukweli wa leo_” (2 Pet. 1:12) maelezo ya Agizo la Utume. 

`Soma 1 Yohana 4:8, 2 Petro 3:9, 1 Timotheo 2:4, na Mwanzo 12:3. Kwa nini kila kundi la watu lina umuhimu kwa Mungu? `

Upendo wa Kristo ni kwa wanadamu wote, bila kundi lolote la watu kutengwa. Kinyume na teolojia inayofundisha kwamba Kristo alikufa tu kwa ajili ya wasomi waliochaguliwa kabla, Biblia iko wazi kwamba kifo cha Kristo kilikuwa kwa ajili ya watu wote, bila kujali rangi, kabila, au hali nyingine yoyote. Ikiwa wewe ni mwanadamu, Kristo alikufa kwa ajili yako. Nukta. Swali pekee lililobaki kwa mtu ye yote ni, Unaitikiaje kifo Chake? 

Yesu atakaporudi, kutakuwa na kambi mbili tu za wazi: wale waliojisalimisha kwa mamlaka ya Shetani kupitia taasisi za kidini na za kisiasa: kama ilivyooneshwa katika Ufunuo 13 na 17, na wale ambao wamejisalimisha kikamilifu kwa Yesu Kristo, ambaye imani yake inadhihirishwa na kwa kushika kwao “amri za Mungu” (Ufu. 14:12). 

Tangu mwanzo, wanadamu wamekuwa na ushahidi juu ya Mungu ni nani na njia Yake ya haki na upendo (Rum. 1:18-21). Kwa hivyo, wanadamu wote tangu zama zilizopita watahukumiwa kulingana na jinsi walivyoshirikiana na Mungu na jinsi walivyoishi—bila kujali ni kiasi gani walielewa au hawakuelewa (Rum. 2:11-16). 

Lakini katika wakati huu wa mwisho, kuna ukingamizaji unaokua, na uhuru wa dhamiri hautaheshimiwa tena. Watu watashinikizwa kufungamana na kundi la Shetani. Ni muhimu kwamba injili ihubiriwe na habari za kweli kuhusu mbinu za Shetani zifichuliwe. Na hicho ndicho hasa ujumbe wa malaika watatu, na utume wetu, vinahusu.

`Tafakari ukweli kwamba Kristo amekufa kwa ajili yako binafsi. Ni nini kinachoweza kukufanya ufikiri kwamba chochote ulichofanya, haidhuru ni kibaya kiasi gani, kisingeweza kulipiwa kiasi cha kutosha kwa kifo cha Kristo msalabani?`