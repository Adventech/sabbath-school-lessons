---
title:  Utume Umekamilika
date:  28/12/2023
---

`Soma Ufunuo 21:1-4 na Ufunuo 21:22-22:5 . Ni tukio gani linaelezewa hapa? `

Dunia mpya itakuwa paradiso iliyoje! Kifo na dhambi vitaondolewa, Shetani na uovu wataharibiwa. Tutakutana na Mwokozi wetu mwenye pendo na kuungana tena na wapendwa wetu. Na dunia mpya itajawa na wawakilishi toka kila kabila na lugha. 

Bodi ya Utume ya Konferensi Kuu imeidhinisha vipimo vya Utume Ulimwenguni ambavyo vinaweza kutumika kubainisha kama kundi la watu limefikiwa au halijafikiwa. “_Kundi la watu lililofikiwa_” ni lile lenye idadi ya kutosha ya watu na nyenzo ili kushuhudia kwa ufanisi kwa waliobaki katika kundi lao bila kuhitaji msaada kutoka nje; lina ibada, Biblia, na machapisho mengine katika lugha yao ya kwanza; na kuna viongozi wazawa wa kanisa wanaoweza kushuhudia watu wengine wa kundi lao bila kufanya kazi kupitia mkalimani. 

“Kundi la watu ambao hawajafikiwa” ni lile ambalo halina jumuiya ya wazawa ya Waadventista wanaoamini wenye idadi ya kutosha ya watu na rasilimali ili kushuhudia kwa ufanisi kundi lao bila msaada kutoka nje ya utamaduni wao. 

Kila kanisa mahalia na konferensi lazima viamue makundi ya watu katika jamii yao wanaohitaji kufikiwa. Wakati ni sasa wa kuwekeza katika utume wa Mungu wa kufanya wanafunzi katika makundi yote ya watu, ili kuharakisha kurudi kwa Mwokozi wetu na, hatimaye, kuishi nao katika mbingu mpya na nchi mpya tuliyoahidiwa hapa. 

`Changamoto: Unaharakishaje kurudi kwa Kristo? Je, unapanda mbegu za tumaini katika mioyo ya wale wanaohitaji kusikia habari njema? Je, “unawamwagilia maji” waumini wapya kwa kuwasaidia kujifunza kile kinachomaanisha kuishi maisha ya utii wa uaminifu kwa Kristo? Omba kwa ajili ya fursa za kuwasilisha ahadi ya nchi iliyofanywa mpya kwa watu walio kwenye orodha yako ya maombi ya kila siku. `

`Kabili Changamoto: Baadhi ya “wanafunzi” wako wanaweza kuwa tayari kumpokea Kristo. Hili ni pamoja na kujiunga na kanisa au kundi la waumini. Jiweke katika nafasi yake na fikiria kuhudhuria kanisa lako kwa mara ya kwanza. Je, angekuwa na uzoefu wa namna gani? Je, kanisa lako limejiandaa vipi kuwakaribisha na kuwafanya wanafunzi watu wapya? Je, uko tayari kuanzisha makundi mapya ya waumini, na si tu kujenga kanisa lako lililopo? Tengeneza mkakati wa kushughulikia maeneo yenye udhaifu. Shiriki mawazo yako na uongozi wa kanisa lako, na ushirikiane nao kutekeleza mpango wa kuwa kanisa linalokusudia zaidi kufanya wanafunzi.`