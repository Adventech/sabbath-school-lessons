---
title:  Mwisho wa Utume wa Mungu
date:  23/12/2023
---

### Somo la Juma Hili
Ufu. 1:1-7; 1 Pet. 2:9; Ufu. 14:6-12; Lk. 11:23; 1 Tim. 2:4; Ufu. 21:1-4. 

> <p>Fungu la Kukariri</p>
> “Basi, kwa kuwa vitu hivi vyote vitafumuliwa hivyo, imewapasa ninyi kuwa watu wa tabia gani katika mwenendo mtakatifu na utauwa, mkitazamia hata ije siku ile ya Mungu, na kuihimiza .. .?” (#2 Petro 3:11, 12#). 

Kitabu cha Ufunuo kinajaza akili na matukio ya mwisho. Kiini cha kitabu kinahusika na pambano la ulimwengu mzima kati ya Kristo na Shetani. Shetani amepoteza umiliki wake halali wa dunia, na sasa anawaandama wale wanaodumu kuwa waaminifu kwa Mungu. Kitabu kinafikia kilele kwa kurudi kwa Yesu kuwakomboa watoto Wake, wenye haki walio hai na wale waaminifu waliokufa tangu anguko la Adamu na Hawa. Kitabu kinatuonesha, pia, kuangamizwa kwa Shetani na waovu kwa moto, na kuanzisha kwa Yesu ufalme Wake wa milele katika nchi iliyofanywa upya. 

Wanafunzi wa Ufunuo wanachunguza kwa shauku na kutafuta kutambua ishara na matukio yaliyotabiriwa yanayotambulisha historia ya kanisa tangu karne ya kwanza B.K. hadi siku zetu katika mwisho wa wakati. Wako sahihi kufanya hivyo, pia. 

Hata hivyo, katika somo la mwisho la robo hii, tutaona kwamba Ufunuo ni kitabu cha kimisionari kinachomlenga Mungu mmisionari anayetuita kuwa kanisa la kimisionari. Wito wetu wa kuutangaza “_ukweli wa sasa_” kwa ulimwengu utadumu hadi kila mtu afanye uchaguzi wa kuwa upande wa au kinyume na Mungu. 

_Jifunze somo la juma hili kwa maandalizi ya Sabato ya Desemba 30._