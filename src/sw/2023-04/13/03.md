---
title:  Ujumbe wa Malaika Watatu na Utume
date:  25/12/2023
---

Kitabu cha Ufunuo kinatupatia taswira yenye nguvu na bayana ya mada ya pambano kuu, huenda inayofafanuliwa kwa namna ya kushangaza zaidi katika Ufunuo 12:12: “ ‘Kwa hiyo shangilieni, enyi mbingu, nanyi mkaao humo, Ole wa nchi na bahari! Kwa maana yule Ibilisi ameshuka kwenu mwenye ghadhabu nyingi, akijua ya kuwa ana wakati mchache tu’ ” Ni vigumu kufikiria jinsi mtu yeyote anavyoweza kuelewa cho chote katika Maandiko isipokuwa wazo/ kipengele cha pambano kuu, litakalofikia kilele katika siku za mwisho. 

`Soma Ufunuo 14:6-12. Nini kinaelezewa hapa, na mafungu haya yana uhusiano gani na utume na ujumbe wetu? `

Kiini cha utume, utume wa Mungu, ni ujumbe, ujumbe wa Mungu: injili. Ujumbe, kwa maana halisi, ni utume. Ulimwengu unahitaji kuonywa juu ya kile kinachoujia, na kila mtu atalazimika kufanya uchaguzi, uchaguzi kwa uzima au mauti. 

`“Mtu ambaye si pamoja nami yu kinyume changu, na mtu asiyekusanya pamoja nami hutawanya” (Luka 11:23). Yesu anasema nini hapa kinachohusika moja kwa moja na utume wetu? `

Ujumbe wa malaika watatu wa Ufunuo 14 unaunda kiini, cha kile ambacho sisi kama Waadventista wa Sabato tumeitwa kutangaza kwa ulimwengu. Kiini chake, msingi wake, ni mada mbili: “Injili ya milele” (Ufu. 14:6) na ibada ya Muumbaji. Mada hizi mbili zinaonekana katika maelezo haya kuhusu watakatifu: “Hapa ndipo penye subira ya watakatifu; hao wazishikao amri za Mungu na imani ya Yesu” (Ufu. 14:12). Haidhuru ni kitu gani kingine tunafanya—mema yote tunayofanya katika kuwasaidia watu—hatupaswi kamwe kupoteza utambuzi wa wito wetu maalumu na utume, ambao ni kutangaza kwa ulimwengu uliopotea tumaini linalopatikana katika “injili ya milele” pamoja na kuuonya ulimwengu kuhusu kile ambacho siku moja kitaujia. 

`“Mtu ambaye si pamoja nami yu kinyume changu” (Luka 1 1:23). Unaelewaje kile Yesu anachotuambia hapa? Kwa nini maneno haya yanapaswa kutufanya tuchunguze mioyo yetu ilipo hasa?`