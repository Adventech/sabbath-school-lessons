---
title:  Kujifunza Zaidi
date:  06/10/2023
---

“Mpango wa ukombozi wetu haukuwa wazo mbadala, haukuundwa baada ya Adamu kuanguka dhambini. Ulikuwa “mafunuo ya ile siri iliyofichika tangu zama za milele.” Warumi 16:25,....Ulikuwa ni ufunuo wa mambo yaliyofichika kale na kale katika kiti cha enzi cha Mungu. Tangu mwanzo, Mungu na Kristo walijua juu ya uasi wa Shetani, na juu ya anguko la mwanadamu kupitia nguvu ya udanganyifu za yule mwasi. Mungu hakuruhusu kwamba dhambi iwepo, bali aliiona dhambi ikitokea, naye akafanya matayarisho ya kuikabili dhambi hiyo. Upendo wake kwa ulimwengu ulikuwa mkubwa sana kiasi cha kuweka agano la kumtoa Mwanawe wa pekee, ili kila amwaminiye asipotee, bali awe na uzima wa milele.’ Yohana 3:16.”_ —Ellen G. White, Tumaini la Vizazi Vyote, uk. 10. _

“Kristo hakuwaambia wanafunzi Wake kwamba kazi yao ingekuwa rahisi. Lakini wasingeachwa wapigane peke yao. Aliwahakikishia kwamba angekuwa pamoja nao; na kwamba kama wangeenda kwa imani, watasonga chini ya ngao ya Mweza wa yote. ..... Kwa Kadri walivyotii neno Lake, na kufanya kazi katika uhusiano Naye, wasingeweza kushindwa. Enendeni kwa mataifa yote, Aliwaamuru. Enendeni hadi sehemu ya mbali zaidi ya ulimwengu unaokaliwa na watu na muwe na uhakika kwamba uwepo Wangu utakuwa pamoja nanyi hata huko. Fanyeni kazi kwa imani na kujiamini; kwa maana hautakuja wakati nitakapowaacha. Nitakuwa pamoja nanyi daima, nikiwasaidia kutekeleza wajibu wenu, nikiwaongoza, kuwafariji, kuwatakasa, kuwategemeza, nikiwapa mafanikio katika kunena maneno ambayo yatavuta usikivu wa wengine kuelekea mbinguni.”_ —Ellen G. White, The Acts of the Apostle, uk. 29. _

**Masawali ya Kujadili**

`1. Fikiria kile inachomaanisha kwamba maneno ya kwanza ya Mungu  —kwa wanadamu walioanguka hayakuwa “Umefanya nini?” Au “Kwa nini umeniasi?” Badala yake maneno ya Kwanza yalikuwa, “Uko wapi?”? Ukweli huu unapaswa kutupatia faraja gani kuhusu kusudi la Mungu kwa ajili yetu na wapendwa wetu?`

`2. Fikiria kuhusu inachomaanisha kwamba Mungu Mwenyewe, katika nafsi ya Yesu, alikuja katika ulimwengu huu ili kutuokoa. Kristo msalabani alikuwa udhihirisho mkuu kabisa wa Mungu kama Mungu wa utume. Hili linatuambia nini kuhusu tabia Yake?`

`3. Utume ni wa Mungu. Kwa hiyo, Atawaandaa na kuwawezesha watu Kwa ajili ya kazi hiyo. Kwa kuzingatia ukweli huu, unapotazama changamoto za uinjilishaji duniani kote, unawezaje kukabiliana na hisia na mitazamo ya kutokufaa au hofu?`