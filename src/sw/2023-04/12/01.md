---
title:  Esta na Mordekai
date:  16/12/2023
---

### Somo la Juma Hili
Dan. 1:1-12; Dan. 6:1-9; Est. 2:1-10, 20; Est. 3:1-15; Est. 4:1-14; Est. 9:1-12 

> <p>Fungu la Kukariri</p>
> “Nitakutoa uwe nuru ya mataifa, upate kuwa wokovu wangu hata miisho ya dunia” (#Isaya 49:6#).

Moja ya masimulizi yenye kutia moyo sana ya “_huduma kwa tamaduni mbalimbali_” katika Biblia linaweza kupatikana katika kitabu cha Esta. Mambo mengi yameandikwa kwa milenia kadhaa kuhusu kitabu hiki, na hadi leo Wayahudi wengi wanasherehekea sikukuu ya Purimu, kutokana na Esta 9:26-31. 

Esta na binamu wake Mordekai walikuwa Wayahudi waliokuwa wakiishi katika mji mkuu wa Ufalme wa Uajemi, Susa. Kwa sababu yoyote ile, tofauti na Wayahudi wengine waliorudi Yuda, wao, pamoja na wengine, walibaki katika nchi waliyochukuliwa mateka. 

Kisha, kupitia mfululizo wa majaliwa, Esta anakuwa malkia. “Mfalme akampenda Esta kuliko wanawake wote, naye akapata neema na kibali machoni pake kuliko mabikira wote; basi akamtia taji ya kifalme kichwani pake, akamfanya awe malkia badala ya Vashti” (Est. 2:17). 

llikuwa katika jukumu hili ambapo Esta, hata kama kwa kusitasita, aliweza kubeba jukumu kubwa katika historia ya Biblia. Kwa namna yake ya kipekee, kisa hiki kinaonesha jinsi watu wa Mungu, hata katika mazingira ya kigeni, wanavyoweza kushuhudia ukweli. 

Kwa kadri upatavyo muda, soma (_au pitia kwa haraka_) kitabu cha Esta kwa ajili ya somo la juma hili. 

_Jifunze somo la juma hili kwa maandalizi ya Sabato ya Desemba 23 _