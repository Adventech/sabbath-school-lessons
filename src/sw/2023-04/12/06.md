---
title:  Muujiza wa Purimu
date:  21/12/2023
---

Wachambuzi wa milenia nyingi wameona kwamba jina la Mungu halionekani katika kitabu cha Esta. Hiki ndicho kitabu pekee cha Biblia ambapo jambo kama hilo linatokea. Hata hivyo, Wayahudi waliweza kutambua matendo ya Mungu katika ukombozi mkubwa uliofanywa kwa ajili yao, na kitabu hiki kilichaguliwa na watu wa Mungu ili kijumuishwe katika orodha ya vitabu vya Biblia vinavyotambulika. 

Je, tunaweza kugundua kuwepo kwa Mungu zaidi ya kile tunachoweza kuona katika maisha yetu ya kila siku? Matendo ya Mungu yanaweza kuwa na mwonekano wa matukio ya kawaida, ya asili, na ikiwa hatutazingatia kwa uangalifu, hatutatambua uwepo wa Mungu. 

`Soma Esta 9:1-12. Jitihada ya Esta ilikuwa na matokeo gani? `

Muujiza wa Purimu unachukua sura isiyo ya kawaida sana. Muujiza umefichwa, umejificha katika matukio yanayoonekana ya asili. Amri ya kuwaangamiza Wayahudi haikubatilishwa, bali amri mpya iliandikwa, kuwaruhusu Wayahudi kujitetea. 

Pia, ona kitu gani kingine kilikuwa kimetokea, na jinsi Mungu alivyoweza kushughulikia matukio haya. Waajemi waliona matendo ya Mungu kwa niaba ya Wayahudi. 

`Na matokeo? `

“Hata wengi wa watu wa nchi wakajifanya Wayahudi” (Est. 8:17). Huu ni mfano mzuri wa jinsi Bwana alivyoweza kufanya kazi kuleta roho zilizopotea katika ujuzi Wake. 

Viongozi wa Wayahudi waliitambua kazi ya Mungu. Wayahudi waliposhinda katika kujitetea, walitangaza wakati wa kila mwaka (_ulioitwa Purimu_) kwa ukumbusho na kusherehekea ushindi wao. Siku hizi bado zinatumika kimapokeo katika kumshukuru Mungu kwa ukumbusho wa ukombozi wake. 

`Changamoto: Omba kwamba Mungu akupe ujasiri wa kushiriki kitu ambacho Amekufanyia na mmoja wa watu kwenye orodha yako ya maombi wiki hii. `

`Kabili Changamoto: _Anzisha shajara ya mambo madogo maalumu (_au mambo makubwa_) ambayo Mungu anakufanyia. Ipitie na uombe kwamba Mungu akukumbushe mambo haya kwa wakati unaofaa ili wweze kuyashiriki na mtu fulani.`