---
title:  Mateka Katika Nchi ya Ugeni
date:  17/12/2023
---

Si jambo rahisi kuhamishiwa katika utamaduni wa kigeni. Inaweza kuwa vigumu kwetu leo kuelewa kile Wayahudi walichokabili, kwanza chini ya Wababeli na kisha Waajemi. 

Hakuna hata mmoja wetu, kwa mfano, anayeishi katika nchi ya Kiadventista ambapo kanuni za imani yetu, kwa kiwango fulani, ni sheria ya nchi. Lakini kabla ya kufukuzwa, Wayahudi walikuwa wakiishi katika nchi yao wenyewe, ambapo kanuni za imani yao ziliwekwa katika sheria za nchi. 

Kwa kiwango kimoja, fikiria jinsi ambavyo hiyo ingefanya iwe rahisi kwako kuwa mwaminifu kwa Mungu. Hata hivyo, ingekuwa rahisi kiasi gani kushika Sabato ya siku ya saba ikiwa, kwa kweli, kushika Sabato ya siku ya saba kulihifadhiwa katika vifungu vya sheria ya nchi ? 

Kwa upande mwingine, historia takatifu imetuonesha kwamba haidhuru sheria za nchi ziweje, hata kama zinapatana na imani, uaminifu lazima utoke moyoni, utoke ndani, vinginevyo dhambi, uasi, na uharibifu kwa hakika vitafuata. 

“Bwana akanena, Kwa kuwa watu hawa hunikaribia na kuniheshimu kwa vinywa vyao, bali kwa mioyo yao wamefarakana nami, na kicho chao walicho nacho kwangu ni maagizo ya wanadamu waliyofundishwa” (Isa. 29:13). 

Kinyume chake, kwa wale waliokusudia kuwa waaminifu, hata mazingira yasiyofaa zaidi hayawezi kuwazuia kuwa watii. 

`Soma Danieli 1:1-12, Danieli 3:1-12, na Danieli 6:1-9. Ingawa kila hali ni ya kipekee, masimulizi hayo yanafunua nini kuhusu changamoto ambazo watu wa Mungu wanaweza kukabiliana nazo kuishi katika utamaduni wa kigeni? `

Haidhuru sisi ni nani, au tunaishi wapi, tumezama katika mazingira ambayo kwa kiwango fulani, ama kwa sheria zenyewe au kwa utamaduni, au vyote pamoja, vinaweza kuwa changamoto kwa imani yetu na ushuhuda wetu. Masimulizi haya katika Danieli, ingawa daima yanahitimika “kwa furaha,” yanafunua kwamba hata kwa hali ngumu watu wanaweza kudumu kuwa waaminifu kwa Mungu. Hata kama kuna lo lote kati ya masimulizi haya lililokuwa na mwisho mwema, hakuna shaka kwamba watu hawa bado walifanya jambo sahihi.

`Ni changamoto zipi kwa imani yako unazokabiliana nazo katika utamaduni wako? Unaziitikiaje? `