---
title:  Kuwatafuta Makutano
date:  11/12/2023
---

Licha ya changamoto, za nje na za ndani, Yesu kwa neema anatupatia sote wito kwa ajili ya utume Wake katika miji. 

`Soma Mathayo 9:35-38. Hili linatufundisha nini kuhusu utume kwa makutano, popote tunapowakuta? `

Yesu alisukumwa na huruma kwa ajili ya makutano, kama wale walio katika miji. Luka 19:41 inaelezea jinsi Yesu alivyoulilia Yerusalemu. Tunaweza tusielewe kina cha upendo wa Yesu kwa watoto Wake, hata kwa “watu wengi wasiotambulika” wanaoishi mijini. Hii ndiyo sababu katika Mathayo 9:38 Yesu anatuambia tuombe, ili nia na mioyo yetu iwe kama Yake. 

`Soma Mathayo 4:23-25. Yesu alipoanza huduma Yake, watu walitoka maeneo gani ya kijiografia? `

Katika Mathayo 4:25, makutano waliomfuata Yesu walitoka Galilaya, katika miji kumi ya Dekapoli kuelekea mashariki; kutoka Yerusalemu; na kutoka Uyahudi hadi kusini. Kando ya Samaria, ni eneo gani lililokosekana? Eneo la pwani la Tiro na Sidoni, sehemu ya Foinike, kando ya Bahari ya Mediterania na kaskazini-magharibi mwa Galilaya. Sasa tunaona kwa nini Yesu alienda katika eneo hili! Safari hii ya kwenda eneo la Tiro na Sidoni ilikuwa mojawapo ya safari za Yesu za utume kwa utamaduni tofauti. 

“Baada ya makabiliano na Mafarisayo, Yesu aliondoka Kapernaumu, akivuka Galilaya, alizuru nchi ya vilima katika mipaka ya Foinike. Akitazama upande wa magharibi, aliweza kuona, ikiwa imetandaa katika uwanda wa chini, miji ya kale ya Tiro na Sidoni, pamoja na mahekalu yao ya kipagani, majumba yao ya kifahari na masoko ya biashara, na bandari zilizojaa meli.” _—Ellen G. White, The Desire of Ages, uk. 399. _

`Tunawezaje kuwasaidia watu kuona jinsi “majumba yao ya fahari na maduka yao ya biashara” yasivyo na manufaa, na kwa nini wanamhitaji Yesu? `