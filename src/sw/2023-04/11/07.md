---
title:  Kujifunza Zaidi
date:  15/12/2023
---

“Kati ya watu wale ambao Wayahudi waliwaona kama wamataifa ni watu ambao walikuwa na uelewa mzuri wa unabii wa Maandiko kuhusu Masihi kuliko uelewa waliokuwa nao walimu wa Israeli. Kuna ambao walitarajia kuja kwake kama mkombozi kutoka dhambini. Wanafalsafa walijitahidi kujifunza siri ya ustawi wa maisha ya Waebrania. Lakini ubaguzi wa Wayahudi ulizuia nuru kuangaza” _—Ellen G. White, Tumaini la Vizazi Vyote, uk. 22._ 

“Bwana Yesu, Mwokozi mkuu, amezifia roho hizi. Anaweza kuwaamsha kutoka katika kutojali kwao, anaweza kuamsha huruma zao, anaweza kuilainisha mioyo yao, anaweza kuzifunulia nafsi zao uzuri na nguvu ya ukweli. Mtenda kazi Stadi ni Mungu, na si mwanadamu mwenye ukomo; walakini anawaita wanadamu kuwa mawakala ambao kupitia kwao anaweza kutoa nuru kwa wale walio gizani. Mungu ana vito vya thamani katika makanisa yote, na si juu yetu kutoa shutuma kali/ nyingi kwa ulimwengu unaodai kuwa wa kidini, bali kwa unyenyekevu na upendo, kuwasilisha ukweli wote kama ulivyo katika Yesu. Hebu watu waone utauwa na kujitoa, hebu waone kufanana na Kristo katika tabia, nao watavutwa katika kweli  .... Wanapaswa kumwinua Yesu, Mkombozi wa ulimwengu; wanapaswa kulishikilia neno la uzima.” _—Ellen G. White, The Advent Review and Sabbath Herald, Januari 17, 1893. _

**Masawali ya Kujadili**

`1. Yapi ni baadhi ya mahitaji ya haraka katika maeneo unayoishi yanayoweza kukupa wewe na kanisa lako fursa ya kufikia roho ambazo hazijui kweli tunazozijua?`

`2. Angalia maneno ya Ellen G. White hapo juu kuhusiana na wale wa imani nyingine: “Mungu ana vito vya thamani katika makanisa yote, na si juu yetu kutoa shutuma nyingi kwa ulimwengu unaodai kuwa wa kidini.” Kwa maneno mengine, tunawezaje kuwaonesha watu makosa ya njia zao na wakati uo huo kutowadhalilisha watu kibinafsi?`

`3. “ ‘Atakapokuja Mwana wa Adamu, je! Ataiona imani duniani?’ ” (Lk. 18:8). Yesu anamaanisha nini kwa swali hili la kidadisi (lisilohitaji jibu)? Kuna tofauti gani kati ya imani na kuamini ? Kwa nini watu walio na imani sahihi wanaweza kukutwa bila imani Kristo anaporudi?`