---
title:  Imani Duniani?
date:  14/12/2023
---

Katika Luka 18:8, Yesu anauliza swali hili mwishoni mwa moja ya mifano yake: “ ‘Atakapokuja Mwana wa Adamu, je! Ataiona imani duniani?’ ” Kama wanafunzi wa Kristo leo, tunahitaji kuona kile ambacho Yesu anakitafuta. Katika kisa hiki, tunaweza kuona kwamba Yesu anatafuta imani ambayo inang'aa hata katikati ya giza. 

`Soma Mathayo 8:10, 13; Mathayo 9:2; Mathayo 20:29-34; Marko 2:5; Marko 10:46-52; na Luka 18:35-43 . Katika vifungu hivi, Yesu anamwelezea nani kama mwenye imani? `

Orodha hii inajumuisha watu wenye imani waliong'aa hata katika miji yenye giza. Huko Kapernaumu, Yesu anasisitizia watu kadhaa wenye imani. Katika Mathayo 8:10, 13, tunamwona akida mpagani aliyeongoka akiwa na imani kuu. Tunakutana na marafiki wanne waliojaa imani ambao walitoboa dari ili kumleta rafiki yao aliyepooza kwa Yesu (Mt. 9:2, Mk. 2:5). Katika Marko 10, tunakutana na mtu aliyekuwa kipofu, Bartimayo, ambaye imani yake inang’aa sana huko Yeriko. 

Wakati uo huo, tungetarajia kwamba kungekuwa na imani kubwa kati ya watu wa Mungu. Lakini, hata katika mji wa nyumbani wa Yesu, Nazareti, imani ndogo—au hata kutokuamini kabisa—ilikuwa ni kikwazo cha huduma ya Kristo. Miongoni mwa wanafunzi Wake, mara kadhaa Yesu anasema kuhusu Israeli, “Enyi wa imani haba!” (Mt. 6:30, Mt. 8:26, Mt. 14:31, Mt. 16:8). Na katika Mathayo 17:17 Yesu anapaza sauti, “Enyi kizazi kisichoamini, kilichopotoka”! 

Somo moja tunaloweza kutumia leo ni kwamba imani inapatikana katika: Sehemu zisizotarajiwa: katika miji kati ya wageni, wapagani, na watu wa dini Mbalimbali. Kwa unyenyekevu, ni lazima twende mijini kama Yesu alivyofanya, tukiwatafuta wale ambao, wakipatiwa ukweli, wataitikia kwa imani yenye kuokoa katika Yesu. Na kweli wapo huko nje. 

`Changamoto: Fungua moyo wako katika maombi kwa sehemu kubwa ya imani ambayo unaweza kushiriki upendo wako kwa wale walio karibu na wa mbali, `

`Kabili Changamoto: Ulipataje kumjua Yesu na ujumbe wa thamani wa malaika watatu? Orodhesha baraka tatu za kiroho ambazo umepata kutoka kwa Yesu katika maisha yako binafsi. Jiandae kushiriki dhana hizi na darasa lako la Shule ya Sabato.`