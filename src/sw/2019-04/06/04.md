---
title:  Kusoma na kulifasiri Neno
date:   05/11/2019
---

`Soma Nehemia 8:4-8. Usomaji wa torati ulifanywaje?`

Kulikuwako na makundi mawili ya wanaume 13 waliosimam pamoja na Ezra wakati wa kusoma. Kundi la kwanza la watu (Nehemia 8:40 walisaidia katika kulisoma Neno la Mungu. n kundi la pili la watu 13 (Nehemia 8:7) lilisaidia katika kuyafahamu mafungu yale. Hatuna taarifa yoyote kuhusu jinsi mpangilio huu ulivyofanya kazi katika uwanja wa wazi; hata hivyo, huenda wale watu waliosaidia katika kusoma waliibeba Torati (Magombo ya Torati yaliyoandikwa kwa Kiebrania yalikuwa mazito na yalihitajika kukunjuliwa na watu wengine) na pia kuisoma kwa zamu, wakipokezana mtu na mtu. Kwa kuwa walikuwa wanasoma tangu asubuhi hadi katikati ya siku, walifikiria njia ya kuweza kumfikia kila mmoja aliyekuwapo pale kwenye uwanja

Misemo "wakaeleza maana yake" na "wakayafahamu yaliyosomwa" (Nehemia 8:8) inaweza kumaanisha ufafanuzi au tafsiri ya mafungu yale. Katika mfano huu yote mawili yanawezekana. Watu walikuwa ndio wametoka Babeli, ambako walikuwa wameishi miaka mingi, na lugha ya kwanza pale ilikuwa Kiaramu. Kwa hiyo, kusikia Kiebrania kikisomwa huenda isingekuwa jambo rahisi kufahamu kwa wengi, hasa vizazi vya vijana. Wakati uo huo, wasomaji wa Biblia wanaweza kupata faida kutoka katika maelezo au tafsiri. Kuhubiri na maelezo hufanya fungu kuwa hai na kuwasukuma wasikilizaji kutumia taarifa hiyo kama mtu binafsi.

`Soma Matendo ya Mitume 8:26-38. Kitu gani kilitokea hapa ambacho kilifanana na kile kilichokuwa kinatokea kule Yerusalemu katika mafungu yaliyopo hapo juu? Ni masomo gani yapo hapa kwa ajili yetu?`

Kama Waprotestanti, tunafahamu kuwa waumini binafsi ni lazima walifahamu Neno la Mungu kwa ajili yao wao wenyewe, na kwamba hatupaswi kupokea neno la mtu yeyote kuhusu kweli za kibiblia pasipo kufikiri, bila kujali mamlaka yao. Wakati uo huo, ni nani ambaye hajawahi kubarikiwa kwa kuwa na mtu fulani kumsaidia kuelezea maana ya fungu? Tunahitaji, kila mmoja wetu kufahamu kile tunachokiamini kwa ajili yetu sisi wenyewe, lakini hii haimaanishi kwamba, kwa nyakati fulani, hatuwezi kuelimishwa na mafundisho ya watu wengine.