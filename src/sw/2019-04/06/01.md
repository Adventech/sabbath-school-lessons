---
title:  Kusomwa kwa Neno
date:   02/11/2019
---

### Soma Mafungu Yafuatayo kwa Ajili ya Somo la Juma Hili
Nehemia 8:7-8. Kumbukumbu la Torati 31:9-13. Mathayo 17:5. Acts 8:26-38, Nehemia 8:9-12. Mambo ya Walawi 23:39 43.

> <p>Fungu la kukariri</p>
> "Nao wakasoma katika kitabu, katika torati ya Mungu, kwa sauti ya kusikilika: wakaeleza maana yake, hata wakayafahamu yaliyosomwa" (Nehemia 8:8).

Ukuta wa Yerusalemu umemalizika. Kwa kuwekwa malango, Waisraeli. chini ya uongozi wa Nehemia, kwa jinsi hiyo walikuwa wamekamilisha kazi kuu. Ukuta ulipokamilishwa, mataifa yanayowazunguka yalishikwa na hofu na wakatambua kuwa kazi hiyo ilitendwa na Mungu" (Nehemia 6:16). Maadui walitambua kwamba Mungu wa Israeli alikuwa ni Mungu halisi kwa sababu, licha ya upinzani na chuki ya ajabu waliyopitia Waisraeli, bado walikuwa wamekamilisha kazi waliyodhamiria kuifanya.

Kufuatia ukamilishaji wa ukuta, Nehemia alimteua liwali wa Yerusalemu (ndugu yake Hanania) na jemadari wa ngome ya kuulida mji (Hanania). Watu hawa wawili walichaguliwa katika msingi wa uadilifu, uaminifu, na kicho kwa Mungu (Nehemia 7:2) kuliko kuhusu nasaba. Ukuta ulikamilishwa wakati wa mwezi wa Eluli (Mwezi wa sita; Nehemia 6:15).

Ni shughuli gani ilipaswa kufuata? Sura zinazofuata za Nehemia (Nehemia 8-10) huelezea mfululizo muhimu wa matukio katika mwezi wa Ishri, mwezi wa saba (Nehemia 8:2). Katika mafungu haya tunaweza kuona mifano ya jinsi ambavyo wana wa Israeli walikuwa wamedhamiria kulitii Neno la Mungu na jinsi walivyolifurahia.