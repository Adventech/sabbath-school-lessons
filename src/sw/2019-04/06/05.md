---
title:  Itikio la Watu
date:   06/11/2019
---

Ezra anapolifungua Neno la Mungu. Torati ya Kiebrania, watu wanasimama. Kabla Ezra hajasoma, anamwomba Mungu. Baada ya kumaliza kusoma, watu wanaitikia kwa pamoja "Amina, Aminal" huku wakiinua mikono yao kuelekea mbinguni (Nehemia 8:5, 6). Kisha wanamainamisha vichwa vyao chini na kuabudu nyuso zao zikiwa chini ardhini.

`Coma Nehemia 8:9-12. Kwa nini viongozi waliwaambia watu "msiomboleze wala msilie"?`

Kwa hiyo, katika miaka ya baadaye, sheria ya Mungu iliposomwa kule Yerusalemu kwa mateka waliorudi kutoka Babeli, na watu wakalia kwa sababu ya dhambi zao, maneno ya neema yalisemwa: "Msiomboleze... Enendeni zenu, mle kilichonona, na kunywa kilicho kitamu, tena mpelekeeni sehemu yeye asiyewekewa kitu: maana siku hii ni takatifu kwa Bwana wetu: wala msihuzunike, kwa kuwa furaha ya Bwana ni nguvu zenu. Nehemia 8:9, 10." Ellen G. White, The Ministry of Healing, uk. 281.

Watu walipokuwa wakisikiliza maneno ya Mungu, walijazwa na huzuni na hali yao ya dhambi nao wakaanza kulia. Mungu anapojidhihirisha Mwenyewe kwetu na tukaanza kuelewa kwamba Mungu ni mwingi wa wema, rehema, na uaminifu, upungufu wetu wenyewe na kushindwa kuwa kile ambacho tulipaswa kuwa kunajitokeza mbele. Kuona utakatifu wa Mungu kupitia katika Neno lake hutusababisha kuona ubaya wetu katika nuru mpya. Utambuzi huu ulisababisha Israeli kulia na kuomboleza, lakini haikuwapasa kuhuzunika, "kwa kuwa furaha ya Bwana ni nguvu zenu" (Nehemia 8:10). Kwa maneno mengine, licha ya kushindwa kwao, wangeweza kutumainia uweza wa Mungu.

Hii ilikuwa pia siku maalum, siku takatifu. Sikukuu ya Baragumu (Rosh Hashanah). siku ambayo ndani yake sauti fupi fupi za baragumu ziliashiria umuhimu wa maandalizi ya "moyo" kwa ajili ya hukumu ya Bwana (Siku ya Upatanisho, iliyosherehekewa mnamo siku ya 10 ya mwezi Tishri). Kupigwa kwa baragumu kuliashiria wito wa kusimama mbele za Mungu na kutubu. Kwa sababu siku ile ilikusudiwa kuwakumbusha watu kumgeukia Mungu, kule kulia na kuomboleza kunaeleweka. Lakini viongozi waliwakumbusha watu kwamba mara tu walipokwisha kutubu. Mungu aliwasikia, na kwa hiyo ilikuwa ni wakati wa kufurahia msamaha wa Mungu.

`Inapaswa kutueleza kitu gani kuhusu jinsi ambavyo dhambi ni mbaya kiasi cha kumweka Yesu juu ya msalaba kama njia pekee ya kusuluhisha tatizo la dhambi na kutupa tumaini?`