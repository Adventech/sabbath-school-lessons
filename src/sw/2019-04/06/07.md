---
title:  Wazo Zaidi
date:   08/11/2019
---

Ellen G. White, â€œKufundishwa na Sheria ya Mungu-Instructed in the Law of God," uk. 661-668, katika Prophets and Kings.

"Sasa ni lazima waoneshe imani katika ahadi zake. Mungu alikuwa amekubali toba yao, sasa iliwapasa kufurahi katika uhakikisho wa kusamehewa dhambi na urejeshwaji wao katika mapenzi ya Mungu...

Kila badiliko la kweli kumwelekea Bwana linaleta furaha inayodumu katika maisha. Mwenye dhambi anapojisalimisha katika uwezo wa Roho Mtakatifu, anaona hatia yake mwenyewe na uchafu ukilinganisha na utakatifu wa Mchunguzi mkuu wa mioyo. Anajiona kuwa amehukumiwa kama mwenye dhambi. Lakini hapaswi, kwa sababu ya hili, kutoa nafasi kwa ajili ya kukata tamaa; kwa sababu msamaha wake umekwisha kupatikana. Anaweza kufurahi katika wazo la dhambi zilizosamehewa, katika upendo wa Baba wa mbinguni mwenye kusamehe. Ni fahari kwa Mungu kuwazunguka wanadamu wenye dhambi, wanaotubu kwa mikono ya upendo wake, kufunga pamoja majeraha yao, kuwatakasa kutoka katika dhambi zao, na kuwavika kwa mavazi ya wokovu."-Ellen G. White, Prophets and Kings, uk. 668.

**Maswali ya Mjadala**:

`1. Ni katika masharti gani unaweza kupata uzoefu wa "furaha katika Bwana" (Nehemia 8:10) kama nguvu yako? Yaani, je kuna jambo tunalopaswa kutenda ili tupate uzoefu wa kuhisi nguvu za Mungu na msamaha wake katika maisha yetu? Kama ndivyo, kitu gani?`

`2. Tunapataje uwiano sahihi katika kuomboleza juu ya dhambi na bado, wakati uo huo, kufurahi katika Bwana? Je haya hayapingani yenyewe kwa yenyewe? Je ni jinsi gani sheria pamoja na injili kwa pamoja hutoa jibu? (Angalia Warumi 3:19-24.)`

`3. Soma Nehemia 8:10, ambapo Nehemia anawaambia watu, "Enendenizenu, mle kilichonona, na kunywa kilicho kitamu, tena mpelekeeni sehemu yeye asiyewekewa kitu; maana siku hii ni takatifu kwa Bwana wetu; wala msihuzunike; kwa kuwa furaha ya Bwana ni nguvu zenu." Kula kilichonona, kunywa kilicho kitamu mpelekeeni sehemu yeye asiyewekewa kitu-na mfanye haya yote kwa sababu Siku hii ni takatifu kwa Bwana"? Hili linatufundisha nini kuhusu njia ambazo kwazo tunaweza kufurahi katika Bwana? Ukweli kwamba ni "takatifu" humaanisha nini katika muktadha huu?`