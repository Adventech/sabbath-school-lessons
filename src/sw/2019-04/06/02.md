---
title:  Watu Wakusanyika
date:   03/11/2019
---

`Soma Nehemia 8:1, 2. Hii inapaswa kutueleza nini kuhusu jinsi Neno la Mungu lilivyokuwa muhimu kwa watu?`

Hatimaye Wayahudi walipokamilisha ujenzi wa ukuta na kuhamia Yerusalemu, wote walikusanyika katika sehemu ya wazi ya Yerusalemu katika mwezi wa saba. Mwezi wa saba, mwezi wa Tishri, huenda ulikuwa ndio mwezi muhimu kuliko yote kwa Waisraeli, kwa kuwa ulikuwa umetengwa kwa ajili ya Sikukuu ya Baragumu (maandalizi kwa ajili ya hukumu ya Mungu, siku ya kwanza ya mwezi huu), Siku ya Upatanisho (Siku ya hukumu. siku ya 10 ya mwezi), na Sikukuu ya Vibanda (kukumbuka va ukombozi wa Mungu kutoka Misri na upaji wake katika safari ya jangwani, siku ya 15 ya mwezi huu). Mkusanyiko huu ulifanyika katika siku ya kwanza ya mwezi huu, ambapo Sikukuu ya Baragumu ilisherehekewa. Viongozi waliwaita pamoja wanaume na wanawake wa taifa hili kwa ajili ya kusanyiko hili la pekee ili kwamba, kupitia kusomwa kwa Sheria, watoe fursa kwa ajili yao kujifunza kuhusu Mungu wao na historia yao.

Watu walimwalika Ezra kuleta kitabu cha Sheria ya Musa mbele yao na kukisoma. Hata walijenga jukwaa, mimbari, kwa ajili ya tukio hili. Halikuwa jambo ambalo viongozi walililazimisha kwa kusanyiko hili. Kinyume chake, "wao,‚Äù watu wenyewe, walimwambia Ezra kukileta kitabu kile. Inaelekea zaidi kuwa Ezra alisoma kwa watu kutoka katika vitabu vya Musa, ambavyo vilijumuisha sheria aliyopewa Musa juu ya Mlima Sinai.

`Soma Kumbukumbu la Torati 31:9-13. Bwana aliwaambia nini. na ni masomo gani tunaweza kupata kutoka pale kwa ajili yetu sisi wenyewe?`

Katika Torati 31:9-13, Musa aliwaambia Waisraeli kwamba, katika Sikuku ya Vibanda, walipaswa kukusanyika na kusoma pamoja Sheria ya Mungu, na inataja makundi mbalimbali amb kukusanyika: wanaume, wanawake, watoto, na wageni wanaoishi ndani ya malango yao.

`Usomaji wa moja kwa moja wa Nehemia 8.1 unasema kwamba walikusanyika pamoja "kama mtu mmoja." Hilo linatuambia nini kuhusu umuhimu wa umoja miongoni mwa jamii ya waumini?`