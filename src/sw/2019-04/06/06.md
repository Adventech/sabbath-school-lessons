---
title:  Furaha ya Bwana
date:   07/11/2019
---

"Furaha ya Bwana ni nguvu zenu" (Nehemia 8:10) hutumika kama kumbusho kwamba ni mapenzi ya Mungu kwamba tushangilie na kufurahia maisha. Zaidi ya yote, siyo aina yoyote ya furaha, bali ni furaha inayokuja kwa kuwa tunamfahamu Mungu na uhalisi wa pendo lake. Kufurahi katika Mungu, katika wema wake, na kufurahi kwa sababu ya kila kitu ambacho Mungu ametoa kwa ajili yetu ni jambo ambalo tunapaswa kujitahidi kulitenda kila siku. Zaidi ya hayo, kufurahi katika Mungu hutupa nguvu za kuikabili siku na kushughulikia kile kinachokuja katika njia yetu.

`Soma Nehemia 8:13-18. Kitu gani kilitokea hapa, na kinatuonesha nini kuhusu watu wale na viongozi wao kwa wakati huu?`

Siku iliyofuata viongozi wa watu walikuja kwa Ezra ili kujifunza zaidi kutoka katika kitabu cha Mungu. Moyo huu wa kujituma uliodhihirishwa na viongozi ulionesha shauku yao ya kutaka kuiongoza jamii ile kumwelekea Mungu. Walifahamu kwamba kuwaongoza watu kwa njia iliyo sahihi kusingetokea iwapo wao wenyewe wasingemtafuta Mungu na kutafuta maarifa kutoka kwake.

`Soma Mambo ya Walawi 23:39-43. Waisraeli waliamriwa kufanya nini, na kwa nini?`

Zingatia kwamba katika Nehemia 8:15, mafungu haya yanataja ukweli kwamba kile walichokuwa wanakitenda kilikuwa ni kulingana na kile kilichoandikwa." Tunaona hapa mfano mwingine wa jinsi ambavyo sasa kwa makini walitaka kulitii Neno la Mungu, Kimsingi kwa sababu baada ya miongo mingi utumwani walikuwa wamejifunza ubaya wa kutokutii. Pia, katika mafungu ya Mambo ya Walawi walipaswa kusherehekea sikukuu ile kwa kufurahi "mbele za Bwana, Mungu wenu, muda wa siku saba." (Mambo ya Walawi 23:40). Kwa maneno mengine, kadiri walivyokumbuka matendo va Mungu ya rehema na neema na wokovu, watu walitoli.. kwa kile ambacho Bwana alikuwa amewatendea.

`Hebu fikiri kuhusu kile ambacho tumepewa katika Yesu, ambaye alioneshwa kwa ishara katika sikukuu zote za Israeli ya kale. Tunawezaje kujifunza kufurahi katika Bwana hata katika wakati wa majaribio magumu na yenye kuumiza? Kwa nini, hasa katika nyakati hizi. inakuwa ni muhimu kwetu kufanya  hivyo?`