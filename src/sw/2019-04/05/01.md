---
title:  Kukiuka Kusudio la Sheria
date:   26/10/2019
---

### Soma Mafungu Yafuatayo kwa Ajili ya Somo la Juma Hili
Nehemia 5:1-5; Kutoka 21:2–7: Mika 6:8; Nehemia 5:7-12: Kumbukumbu la Torati 23.21–23; Nehemia 5:14-19.

> <p>Fungu la Kukariri</p>
> “ 'Naomba, warudishieni leo hivi mashamba yao, na mashamba yao ya mizabibu, na mashamba yao ya mizeituni, na nyumba zao, na lile fungu la mia la fedha, na la ngano na la divai, na la mafuta, mnalowatoza."" (Nehemia 5:11).

Hadi leo, sisi wanadamu tunapambana na hoja ya utajiri, umaskini, na pengo baina ya matajiri na maskini na kile kinachoweza kufanywa kuhusiana nalo. Ndio, Yesu alisema "siku zote mnao maskini pamoja nanyi" (Mathayo 26:11), lakini hiyo si udhuru hata kidogo wa kutofanya kitu chochote kuhusu kuwasaidia. Kinyume chake, Maandiko yanatuonya kufanya sehemu yetu katika kusaidia. Vinginevyo hatuwezi kabisa kujiita Wakristo.

Inavutia kiasi gani pia, kwamba hata katikati ya majaribio na dhiki za waliorudi toka uhamishoni ili kuujenga Yerusalemu, mada hii inajitokeza, siyo tu ile ya umaskini na maskini, bali pia hata ile ya hoja venye shida zaidi ya matajiri kuwaonea maskini. Hili lilikuwa tatizo kabla ya kuhamishwa, na sasa, hata wakiwa wamerudi katika nchi yao wenyewe, linajitokeza tena.

Juma hili tutaona onesho lingine la mada hii ya miaka mingi. na jinsi ambavyo Nehemia alitenda kazi katika kushughulika nayo. Kama ambavyo tutaona, kilichofanya uonevu huu kuwa mbaya zaidi ni kwamba ulikuwa ukifanyika, tunaweza kusema, "kwa kisingizio cha sheria," mfano wenye nguvu wa jinsi ambavyo tunahitajika kuwa waangalifu kutoruhusu masharti na kanuni kwa zenyewe kuwa lengo letu badala ya kuwa njia ya kuufikia lengo letu, ambao ni kuakisi tabia ya Yesu.

_* Jifunze somo la juma hili kwa kujiandaa na Sabato ya Novemba_