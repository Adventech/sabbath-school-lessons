---
title:  Mfano wa Nehemia
date:   31/10/2019
---

`Soma Nehemia 5:14-19. Ni sababu zipi Nehemia anazitoa kwa kudai "chakula cha liwali (malipol‚Äù (Nehemia 5:18).`

Inalekea zaidi kuwa Nehemia aliandika rekodi ya mafungu haya baada ya kurudi katika ikulu ya mfalme Artashasta, baada ya muda wake wa miaka 12 kama liwali wa Yuda. Ingawa maliwali walistahili kupokea fedha kutoka kwa waliotawaliwa nao, Nehemia hakudai haki hii, lakini badala yake aliyagharamia maisha yake mwenyewe. Siyo tu kwamba alilipia matumizi yake mwenyewe, bali pia aliwafadhili familia yake pamoja na watu wote wa nyumbani kwake. Zerubabeli, liwali wa kwanza, ndiye liwali pekee ambaye jina lake tunalifahamu. Nehemia anaposema "maliwali wa kwanza walionitangulia," inaelekea kabisa kwamba anawataja maliwali walioko kati ya Zerubabeli na yeye mwenyewe. Kama matokeo yake, kufikia wakati anapomaliza muda wake wa uongozi, inaelekea zaidi kuwa alipoteza fedha. Badala ya kujipatia utajiri, kama ambavyo watu wangetegemea kutoka katika nafasi ya fahari, huenda yeye alipoteza utajiri na mali. Nehemia alikuwa ni tajiri, ndiyo sababu aliweza kutoa chakula cha kila siku kwa watu wengi, na alikuwa mkarimu katika kutoa kwa wingi kwa watu wengine (Nehemia 5:17, 18).

Ijapokuwa hakikuwa kitu sawa na kile alichokitenda Ibrahimu baada ya kuwaokoa mateka kutoka kwa mataifa yaliyomzunguka (angalia Mwanzo 14), kile anachokifanya Nehemia hapa hata hivyo hudhihirisha kanuni ile ile muhimu.

`Soma Nehemia 5:19. Anasema nini pale, na tunalifahamuje hili kulingana na injili?`

Kile tunachokiona kwa Nehemia ni mfano wa mtu ambaye anamweka Bwana na kazi ya Bwana mbele ya mapato na manufaa yake binafsi. Ni somo jema kwetu sote, bila kujali hali yetu mahususi. Ni rahisi kumtendea Bwana kazi pale ambapo haitugharimu zaidi.

`Soma Wafilipi 2:3-8. Ni kwa njia zipi, sasa hivi, unaweza kudhihirisha katika maisha yako mwenyewe kanuni za kujikana nafsi zilizooneshwa hapa?`