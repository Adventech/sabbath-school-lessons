---
title:  Nehemia Anajiandaa kwa Ajili ya Kazi Yake
date:   10/10/2019
---

Hakuna swali, Bwana alikuwa amemwita Nehemia kwa ajili ya kazÄ± hii na angempatia vyote ambavyo angehitaji. Akiwa na silaha ya ufahamu wa ahadi za Mungu na uhakika wa wito wa Mungu, Nehemia aliendelea mbele. Lakini alisonga mbele kwa uangalifu na kwa maombi. Kwa maneno mengine, ingawa alijua kuwa Mungu yuko pamoja naye, ufahamu huu haukumzuia, kimsingi kufikiri kuhusu kile ambacho alipaswa kukifanya.

`Soma Nehemia 2:11-20.  Nehemia anafanya kitu gani katika kujiandaa na mradi wa kuujenga upya ukuta?`

Nehemia hamwambii mtu yeyote ni jambo gani alilolitia Mungu wangu moyoni mwangu, nilitende kwa ajili ya Yerusalemu (Nehemia 2:12). Siyo tu kwamba hamwambii adui, bali pia anaizuia kwa viongozi wa Kiyahudi. Yupo katika utume wa ukaguzi ili kuweza kuelewa Kile kinachohitajiwa kufanyika.

Kabla ya kuwasilisha kitu chochote, Nehemia anafanya matayarisho yake na kupanga kazi yote itakayohitajika. Anapozungumza kuhusu kazi ile, Nehemia kwanza anaeleza kwa muhtasari kile ambacho Mungu amekwisha kufanya hadi hapo katika kuiongoza safari hii, na kisha anaongeza maneno ya mfalme.

Anatia moyo kabla ya kuagiza kujitoa. Kwa kweli ni jambo la muujiza kwamba Wayahudi wanaitikia kwa kuunga mkono jinsi ile na kuamua kujenga, licha ya upinzani ambao utakuja. Mungu hakuwa amemwandaa mfalme peke yake kupitia kwa maombi na kufunga kwa Nehemia, bali pia Wayahudi, ili wapate kuitikia kwa uthabiti na ujasiri.

`Soma Nehemia 2:19, 20,  Aya hizi zinatuambia nini kuhusu imani ya Nehemia? Mafungu *Kumbukumbu la Torati 7:9,  Zaburi 23:1-6, na Hesabu 19:19. inawezekana yalimsaidiaje Nenemia?`

Mazungumzo yetu yanaeleza kuwa sisi ni akina nani na kile ambacho kwa kweli tunakiamini. Nehemia anaelekea kuzungumza maneno yenye kutia moyo. Haogopi kumjumuisha Mungu katika yote anayoyasema na pia kumtukuza, hata pale watu wanapomzomea na kumcheka. Ingawa Nehemia anafahamu dharau ambayo adui wanayo juu yao, anasema waziwazi bila kuficha neno au kumwachaMungu nje ya mazungumzo.  Kama Yusufu kule Misri miaka mingi iliyotangulia, Nehemia haogopi kumwinua Mungu wake miongoni mwa watu ambao hawamwamini [Mungu].