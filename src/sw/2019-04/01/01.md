---
title:  'Kuielewa Historia: Zerubabeli na Ezra'
date:   28/09/2019
---

### Soma Kwa Ajili ya Somo la Juma Hili
Yeremia 25:11, 12; Danieli 9:1, 2; Ezra 4:1–7; Isaya 55:8, 9; Ezra 7:1–28.

> <p>Fungu la Kukariri</p>
> “Koreshi mfalme wa Uajemi asema hivi: Bwana Mungu wa mbinguni amenipa falme zote za dunia; naye ameniagiza nimjengee nyumba katika Yerusalemu ulioko Yuda”(Ezra 1:2).

Katika maandiko ya Yeremia, Mungu alikuwa ameahidi kwamba watu wake wangerudi baada ya miaka 70 ya uhamishoni Babeli. Mfalme Koreshi alikuwa ni chombo cha Mungu katika kuruhusu kurudi huku kufanyika. Masihi wa Mungu (Isaya 45:1), Koreshi alitoa amri kama mwaka 538 K.K., akiwaweka huru watu wa Mungu wapate kurudi katika nchi yao na kujenga upya hekalu.

Alikuwa ni Mungu (wala si Koreshi) aliyezungumza kuhusu Yerusalemu: “Utajengwa; na hilo hekalu, Msingi wako utawekwa.” (Isaya 44:28). Mungu ndiye aliahidi kuwa Yerusalemu ingejengwa tena, naye aliusukuma moyo wa Koreshi kutoa ruhusa ya kuijenga hekalu.

Siku zote inatia moyo, pia, kuona watu wa Mungu wakiitikia vyema matendo ya Bwana: “Ndipo wakaondoka wakuu wa mbari za mababa, wa Yuda na Benyamini, na makuhani, na Walawi, naam, watu wote ambao Mungu amewaamsha roho zao kukwea, ili kuijenga nyumba ya Bwana, iliyoko Yerusalemu” (Ezra 1:5).

Hapa tunaona mfano wa watu kuitikia vyema matendo makuu na ya neema ya Mungu. Utendaji wetu bora kabisa huja kutokana na utambuzi wa jinsi Mungu alivyo na kile ambacho amekwisha kukifanya, na kutokana na kufahamu jinsi ambavyo kwa upendo anaingilia kati kwa niaba ya watu wake.

_*Jifunze somo la juma hili ukijiandaa kwa Sabato ya Oktoba 5._