---
title:  Tafakari Zaidi
date:  15/11/2019
---

Soma Ellen G. White, “Confession-Ungamo” uk. 37-41, katika Steps to Christ/Njia Salama.

Katika Nehemia 9:25, Waebrania waliongea kuhusu jinsi ambavyo mababu zao walivyo “jifurahisha” katika wema wa Mungu ulio mwingi. Mzizi wa kitenzi ni sawa kama jina Edeni, kama ilivyo katika “bustani ya Edeni” (Mwanzo 2:15). Huenda tafsiri bora kabisa ingekuwa “walijiedenisha wenyewe” iwapo tu kama kujiedenisha ingekuwa ni kitenzi.

Injili, hata hivyo, ni urejeshwaji, na ni alama gani nzuri zaidi inaweza kuwapo kuliko Edeni kuwakilisha kile ambacho hatimaye tunapaswa kurejeshwa kuwa? Mungu aliwainua Waebrania na kuwaleta katika njia panda ya ulimwengu wa kale ili wapate kutengeneza picha ya karibu kabisa ya Edeni ambayo ingeweza kuwapo katika dunia iliyoanguka. Hata baada ya utumwa na kurudi, uwezekano bado ulikuwapo pale. “Maana Bwana ameufariji Sayuni; amepafariji mahali pake palipokuwa ukiwa; amefanya jangwa lake kuwa kama bustani ya Edeni, na nyika yake kama bustani ya Bwana; furaha na kicheko zitaonekana ndani yake, kushukuru, na sauti ya kuimba” (Isaya 51:3).

Ndio, watu walifurahia baraka za mali ambazo Bwana alikuwa amewaahidi, baraka ambazo, kwa kiwango chochote kilichowezekana katika dunia iliyoanguka, zingelikumbusha utele wa Edeni. Na hilo lilikuwa ni vyema. Iliwapasa kuyafurahia. Mungu aliuumba ulimwengu wa kimwili kwa namna hasa ambayo wanadamu wangeweza kuufurahia, na Israeli ya kale –waliobarikiwa na Mungu-waliifurahia pia. Dhambi yao haikuwa katika “kujiedenisha wenyewe” katika wema wa Mungu ulio mkuu bali katika kumsahau Bwana (Ezekieli 23:35), ambaye wema wake walikuwa wakiufurahia. Baraka zilikuwa ndio mwisho kwa zenyewe badala ya kuwa njia ya kuufikia mwisho huo, ambao ulikuwa ni kumdhihirisha Mungu kwa wale waliowazunguka.

**Maswali ya Mjadala**

`1. Yesu alisema, “Naye aliyepandwa penye miiba, huyo ndiye alisikiaye lile neno; na shughuli za dunia, na udanganyifu wa mali hulisonga lile neno; likawa halizai.” (Mathayo 13:22). Anamaanisha nini na “udanganyifu wa mali,” na hili linahusianaje na ombi na ungamo tuliojifunza ndani ya juma hili?`

`2. Fikiri sana juu ya fundisho la uumbaji. Zingatia katika ombi la Nehemia 9 kwamba karibu mara moja walimzungumzia Bwana kama Muumbaji na Mhimili. Hilo linaeleza nini kuhusu jinsi ambavyo fundisho hili ni la msingi kwa imani yetu?`

`3. Tunawezaje kupata uwiano sahihi katika kukubali hali yetu ya asili ya dhambi na bado, wakati uo huo, tusimruhusu Shetani kutumia hali yetu ya dhambi kwa jinsi ambazo zingeliweza kutusababisha kuvunjwa moyo na kuacha kabisa imani yetu?`