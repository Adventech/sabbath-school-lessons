---
title:  Wajibu Wetu
date:   17/10/2019
---

Ikiwa tumeitwa na Mungu, bado tunayo hiari ya kukabili au kukataa wito huo, sawa kabisa na tulivyo na hiari ya kukubali au kuukataa wokovu uliotolewa kwa ajili ya yetu sisi. Anaweza kutuweka katika sehemu mahususi, lakini tunaweza kuchagua kutofuata amri zake. Ndiyo anatutaka kufanya mambo maalum kwa ajili yake, sawa kabisa na anavyotuita tufanane naye. Uteuzi wa Mungu kwa ajili ya kazi maalum ni sehemu ya mpango wake kwa ajili ya wokovu wetu. Kwa kutenda kile anachotuita kufanya, tunadhihirisha katika maisha yetu uhalisia wa wokovu wetu. Kwa kutenda kile anachotuita kufanya, tunadhihirisha katika maisha yetu uhalisi wa wokovu ambao ametupa.

Mfalme Sauli alipewa nafasi kama mfalme. Kwa bahati mbaya, Sauli hakutoa moyo wake kikamilifu kwa Mungu, licha ya kazi aliyopewa. Kwa sababu tu kwamba mtu ameitwa na Mungu kufanya kazi fulani maalum kwa ajili yake haimaanishi kwamba mtu huyu atampokea Mungu kwa moyo. Hiari yetu inabakia kuwa kipengele kinachoamua, na kama tusipofuata uongozi wa Mungu, tunaweza kupoteza kila kitu.

`Soma kutoka 3 na 4. Hili linatufundisha nini kuhusu kile kinachotokea pale ambapo Bwana anamwita mtu fulani kwa ajili ya kazi yake?`

Itiko letu linaweza kuwa kama lile la Ezra na Nehemia, ambao walikwenda bila kuhoji, au tunaweza kuwa kama Musa, ambaye alikuwa na vipingamizi na udhuru. Hatimaye Musa alikwenda, lakini si bila kujaribu kukwepa. Alipinga, akidai kuwa hakuwa mzuri kiasi cha kutosha, mtu duni, na hakuwa na cheo muhimu. Sasa Farao angewezaje kumsikiliza? Pia alikuwa na mashaka kwamba Wayahudi wasingemwamini au kumsikiliza, na kazi yote ingekuwa sifuri. Kwa nyongeza alilalamika kuwa hakuwa na sifa "maana mimi si mwepesi wa kusema, na ulimi wangu ni mzito." (kutoka 4:10) na hakuwa na ujuzi uliohitajika. Mwishowe alimwomba Mungu wazi wazi apate kumtuma mtu mwingine. Lakini bado, kama tunavyosoma kisa cha Musa, tunajifunza ambavyo Musa alikuja kuwa kiongozi mwenye uwezo mkubwa, japo mwenye mapungufu. Alikuwa ni mtu ambaye kwa uaminifu alitenda kazi ambayo Bwana alimwita kutenda.

`Ni udhuru upi mara nyingi tunaupata ambao unatuzuia kutenda mambo ambayo Bwana angelipenda tufanye?`