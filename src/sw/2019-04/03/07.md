---
title:  Wazo zaidi
date:   18/10/2019
---

Soma kwa makini mashujaa wa imani prophets and kings, Uk. 697-699, kuhusu unabii wa majuma 70 na utimilizwaji wake kihistoria.

Nyakati za kuja kwa Kristo, kupakwa mafuta kwake na Roho Mtakatifu, kifo chake, na kutolewa kwa injili kwa mataifa, kwa hakika zilizooneshwa waziwazi. Ilikuwa ni fadhila ya wayahudi kufahamu unabii huu, na kutambua kutimilizwa kwake katika utume wa Yesu. Kristo aliwasisitizia sana wanafunzi wake kuhusu umuhimu wa kujifunza unabii. Alitaja unabii aliopewa Danieli kuhusiana na wakati wao, alisema, 'asomaye na afahamu' Mathayo 24:15. Baada ya kufufuka kwake aliwaeleza wanafunzi kuhusu 'manabii wote' 'mambo yaliyomhusu yeye mwenyewe'. Luka 24:27. Mwokozi alizungumza kupitia kwa manabii wote. 'Roho wa Kristo aliyekuwa ndani yao,' 'ambaye alitangulia kuyashuhudia mateso yatakayompata Kristo, na utukufu utakaokuwako baada ya hayo.' 1 Petro 1:11" Ellen G. White, The desire of ages, ukurasa 234.

**Maswali ya mjadala**

`1. Fikiri sana juu ya wazo hili la Mungu kukuita kutenda jambo fulani unalopenda kulitenda. Ni kanuni zipi ungeliweza kuzifuata ili kujua iwapo unatenda mapenzi ya Mungu, si tu kwa jambo lile unalopenda kulifanya, bali kwa jumla?`

`2. Soma kisa cha Yona na jinsi alivyoitikia wito wa Mungu katika maisha yake. Ni masomo gani unaweza kupata kutoka katika uzoefu wake? Wakati uo huo, tofautisha kile ambacho Yona alikitenda na kile alichokitenda Paulo alipoitwa na Bwana. (angalia matendo ya mitume 9:1-20). Tofauti kuu baina yao zilikuwa ni zipi?`

`3. Kisa cha Yuda kinawasilisha mwisho wa kuhuzunisha wa maisha ambayo yangeweza kumpa Mungu heshima. Iwapo Yuda angekufa kabla ya safari yake ya mwisho kwenda Yerusalemu angeweza kuchukuliwa kwamba ni mtu anayestahili nafasi miongoni mwa wale thenashara, mtu ambaye watu wangehisi sana kukosa uwapo wake". Ellen G. White, the desire of ages, Uk. 716. Fikiri kuhusu kisa cha Yuda Iskariote. Je "kuitwa" kwake kulikuwa ni kwa ajili ya kumsaliti Yesu? Kama ndivyo, hili lingelikuwa vyema kwake jinsi gani? Tunawezaje kumfahamu Yuda na fursa alizokuwa nazo ukitofautisha na kile ambacho hatimaye alimalizia kutenda? Ni masomo gani tunaweza kupata kutoka katika kisa chake kuhusu uwezo wa uhuru wa kuchagua katika maisha yetu?`