---
title:  Wito wa Mungu
date:   12/10/2019
---

> <p>Fungu la kukariri</p>
> "Na ahimidiwe Bwana, Mungu wa baba zetu, aliyetia neno kama hilo katika moyo wa mfalme, kuipamba nyumba ya Bwana iliyoko Yerusalemu" Ezra 7:27

Je Mungu humwita kila mtu kwa ajili ya kazi maalum? Je kuna vigezo ambavyo vinafanya mtu fulani kuwa na sifa zaidi ya wengine kwa ajili ya kazi fulani? Je vigezo vile vinaonekana katika macho ya kibinadamu tofauti na vinavyoonekana katika macho ya Mungu? Wengi wetu huenda wangesema ndio, hasa kwa maswali mawili ya mwisho. Kuna nyakati ambapo Mungu anatuandaa, kupitia elimu au uzoefu, kwa ajili ya kazi fulani maalum, nyakati zingine anatuchagua kuhudumu kwa sababu tu tunahiari na ni wanyenyekevu. Ingawa, siku zote si rahisi kufahamu, wito wa Mungu ni upi katika maisha yetu? Hata hivyo, Biblia imejaa tele Visa vya watu ambao Mungu aliwachagua kwa ajili ya uteuzi maalum.

Cha kufurahisha ni kuwa, Ezra na Nehemia waliitwa na Mungu kwa ajili ya kazi maalum:ya kujenga upya kile kilichokuwa kimegeuka magofu. Hata hivyo, kujenga upya katika mfano huu kunahusisha kazi mbalimbali. Walipaswa kuwaongoza watu wa Israeli kurudi Yerusalemu na kujenga upya hekalu pamoja na mji ule. Wakati uo huo, walipaswa kuwafundisha watu kuhusu Mungu na juu ya yote kuwaongoza kurudi katika uhusiano imara pamoja na yeye. Zungumzia wito kutoka kwa Mungu, wito ule ambao pia ni muhimu.