---
title:  Majuma 70 na siku 2,300
date:   15/10/2019
---

Neno "umeamriwa" linalopatikana katika Danieli 9:24, "Muda wa majuma sabini umeamriwa, moja kwa moja humaanisha, "Muda wa majuma sabini _umekatwa kutoka_." Ingawa neno lililotafsiriwa kama ""umeamriwa" halitumiki sehemu nyingine yoyote katika Biblia, linapatikana katika fasihi ya Kiyahudi, na linamaanisha "kukata kutoka" katika kitu kingine kilicho kirefu zaidi. Madaamu Danieli 8 inawasilisha unabii wa siku 2,300, ambao mwanzo wake haujaelezwa katika Danieli 8, kimantiki inafuatia kuwa wakati sura inayofuatia (Danieli 9)- inapozungumza kuhusu miaka 490 kuwa "imeamriwa au "imekatwa kutoka," inaweza tu "kukatwa kutoka" kwa miaka 2,300 ya kinabii ambayo imetajwa katika sura iliyotangulia. Hata hivyo, ni kutoka wapi kwingine kipindi hiki kingeliweza kukatwa, kama si kutoka katika muda mwingine, mrefu, wa kinabii?

`Soma Danieli 8. Ni sehemu ipi moja ya njozi hii iliyotolewa ambayo haikuelezwa (angalia hasa Danieli 8:14, 26, 27)?`

Kuna sababu nyingi ni kwa nini unabii wa majuma 70 wa Danieli 9:24-27 na unabii wa jioni na asubuhi 2,300 wa Danieli 8:14 ni kitu kimoja: 

- (1) Vyote viwili ni unabii unaohusu muda; 
- (2) maneno mahususi "maono" na "ufahamu" huviunganisha (angalia Danieli 8:26, 27 na 9:23);
- (3) tafsiri za maono yote mawili ilitolewa na Gabrieli (angalia Danieli 8:16 na 9:21);
- (4) sehemu pekee ya maono haya (angalia Danieli 8:16 na 9:21); (4) sehemu pekee ya maono haya ambayo haikuelezewa ni maono kuhusu jioni na asubuhi 2,300 (nyakati zingine hutafsiriwa kama "siku") katika Danieli 8:14;
- (5) Danieli 8 ina maono na kisha tafsiri yake kwa sehemu, wakati ambapo Danieli 9 ina tafsiri peke yake, katika hali hii ni tafsiri ya sehemu ile pekee ambayo haikutafsiriwa ya Danieli 8 ambayo ilikuwa ni unabii wa siku 2,300 wa Danieli 8:14, sehemu ile ya maono ambayo Danieli hakuielewa (angalia Danieli 8:27).

Taarifa inayotolewa kwetu Katika Ezra inajaza zinazokosekana za tabiri za unabii katika kitabu cha Danieli, yaani ni lini kihistoria tuanze kuhesabu muda wa kinabii unaohusu vipengele muhimu vya huduma ya Kristo kwa niaba yetu.

<img style="max-width:100%" src="https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png" />