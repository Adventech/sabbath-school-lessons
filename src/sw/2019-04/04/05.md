---
title:  Nehemia Anachukua Hatua (444 K.K)
date:   23/10/2019
---

`Soma Nehemia 4. Wayahudi walifanya nini chini ya uongozi wa Nehemia ili kuweza kuukabili upinzani? Kwa nini ilikuwa ni muhimu kwao kujiandaa wenyewe kupigana, badala ya kukaa tu kimya, wakiamini kuwa Mungu angeliwalinda?`

Baada ya mianzo ya kusimama kwingi, watu walianza kufanya kazi tena. Wayahudi waliomba, na kisha Nehemia aliweka walinzi imara. Watu walizunguka kwa zamu wakati wa mchana na wakati wa usiku ili kujiandaa na mashambulizi yoyote yaliyotishia. Nehemia pia aliwapanga watu kuzunguka ukuta wakiwa na silaha kiasi kwamba kila familia ilikuwa tayari kupigana vita. Kwa kuongezea aliwagawanya watumishi wake katika makundi mawili, moja lilikuwa linafanya kazi na linguine likiwa limebeba silaha. Pia kulikuwapo na maandalizi ya pekee kwa wale wote waliofanya kazi katika ukuta, kwa kuwa walikuwa karibu zaidi na hatari. Kila mmoja wa wajenzi alichukua upanga kwa mkono mmoja na kwa mkono mwingine alibeba matofali au mawe na chokaa-mota kwenda katika ukuta. Walikuwa tayari kukabiliana na upinzani. Walifanya sehemu yao; Mungu alifanya yaliyobaki. Imani ya Nehemia kwa ajili ya ulinzi wa Mungu inatia moyo. Hata hivyo, hakukaa chini kwenye kochi na kutegemea kuwa Mungu atatenda kila kitu. Walijiandaa kulingana na uwezo wao wa juu kabisa.

Mafungu mawili hayo, "Msiwaogope; mkumbukeni Bwana, aliye mkuu mwenye kuogofya, mkawapiganie ndugu zeni, na wana wenu, na binti zenu, na wake zenu, na nyumba zenu" (Nehemia 4:13, 14), na "Mungu wetu atatupigania." (Nehemia 4:19, 20) ni miongoni mwa kauli zenye kutia nguvu mno zinazopatikan katika Biblia.

Wayahudi waneweza kuacha tena kujenga kwa sababu ya upinzani ulioendelea kuwapo, lakini, safari hii, badala ya kuzidiwa na hofu, walishikilia ahadi ya kwamba Mungu angepigana vita kwa ajili yao. Pale tunapokutana na upinzani kwa ajili ya jina la Mungu, kwa sababu ya imani yetu, au kwa ajili ya kile ambacho Mungu anatuita kutenda, tunapaswa kukumbuka kwamba "Mungu wetu atatupigania."

Mwishowe, wayahudi walitambua kuwa Bwana alikuwa nyuma ya kile walichokuwa wanakitenda, na hili liliwapa ujasiri wa kusonga mbele.

`Kwa nini ni muhimu kiasi kile kufahamu kuwa kile unachokitenda ni mapenzi ya Mungu? Hivyo, swali muhimu kuhoji ni kwamba: ninawezaje kufahamu iwapo kile ninachokitenda ni mapenzi ya Mungu?`