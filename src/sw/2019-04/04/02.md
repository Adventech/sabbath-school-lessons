---
title:  Upinzani Unaanza
date:   20/10/2019
---

`Soma Ezra 4:1-5. Kwa nini unadhani masalia ya Waisraeli walikataa misaada ya watu wengine kujenga hekalu?`

Kwa juu juu, ombi lile ilionekana Kama jambo jema la ujirani, sasa kwa nini kuukataa msaada? Kwa namna moja, jibu linapatikana katika fungu hilo lenyewe. "Maadui" walikuja ili kuwapa msaada. _Maadui?_ Hilo peke yake linatoa dokezo lenye nguvu kwa nini Waisraeli walilipokea ombi lile] kama walivyofanya.

Kwa nini watu wale waliitwa "maadui"? 2Wafalme 17:24-41 inaeleza kwamba watu hawa waliingizwa kutoka mataifa mengine kuja Samaria na majimbo mengine baada ya Waisraeli wa Ufalme wa Kaskazini kuhamishwa. Mfalme wa Ashuru alituma makuhani kwao, ambao walipaswa kuwafundisha jinsi ya kumwabudu Mungu wa taifa hili, yaani, Mungu wa Israeli. Hata hivyo, dini iliyotokea iliunganisha miungu ya Wakanaani pia. Kwa hiyo, masalia ya Waisraeli waliogopa kwamba dini hii ingeletwa katika ibada yao ya hekaluni. Hivyo, jambo jema kabisa na lenye busara kutenda ni lile walilolitenda, ambalo lilikuwa ni kusema, "Hapana, ahsante."

Tunapaswa pia kwa kuanzia kukumbuka, ni kwa nini basi yote haya yalikuwa yanatokea. Yalikuwa ni mapatano ya daima ya wazazi wao na imani za kipagani zilizowazunguka ambayo yalisababisha uharibifu wa hekalu,- pamoja na kupelekwa kwao uhamishoni. Inawezekana, wakati wakiwa katika mchakato wenyewe wa kujenga upya hekalu lile, jambo ambalo wasingetaka kabisa kulifanya ni kufungamana kwa karibu sana na watu waliowazunguka.

`Ni kitu gani kingine katika mafungu haya huonesha kwa nin√≠ kukataa ndilo lilikuwa jambo jema la kufanya? (Angalia Ezra 4:4, 5.)`

`Hebu fikiri ni rahisi kiasi gani wangeliweza kulitazama jambo hili kimantiki na kupokea msaada huu. 2 Wakorintho 6:14 inaeleza nini katika muktadha huu?`