---
title:  Kuukabili Upinzani
date:   19/10/2019
---

### Soma Mafungu Yafuatayo kwa Ajili ya Somo la Juma Hili
Ezra 4:1-5, 2 Wakorintho. 6:14, Ezra 5:1-5, Hagai 1, Ezra 4:6-24, Nehemia 4, Nehemia 6:1-13.

> <p>Fungu la kukariri</p>
> "Lakini jicho la Mungu lilikuwa likiwaelekea wazee wa Wayahudi, hao wasiwazuie, hata habari ile imfikilie Dario, ndipo jawabu litakapopatikana kwa waraka" (Ezra 5:5).

Ezra 3-6 imeundwa kwa kufuata visa, ikielezea nyakati mbalimbali za historia ya upinzani juu ya ujengaji upya wa hekalu. Kutambua mtazamo huu wa kivisa kutasaidia katika kubainisha-kueleza waziwazi ujumbe wa jumla.

Ezra anatajwa kwa mara ya kwanza kwa jina katika Ezra 7:1. Kwa kuwasili kwake mnamo mwaka 457 K.K., mambo yalibadilika, na mji wa Yerusalemu pamoja na kuta zake ulianza kujengwa kwa vipindi.

Miaka kumi na tatu baadaye Nehemia alifika (akiwa ametunmwa na Artashasta mnamo mwaka 444 K.K.), na ujenzi wa kuta hatimaye ulianza tena. Ingawa upinzani ulikuwa mkali, kazi hii ilikamilishwa katika siku 52 (Nehemia 6:15).

Nguvu ya upinzani kwa kazi ya Mungu ni mada iliyocnea katika vitabu hivi viwili vya Ezra na Nehemia; kwa hiyo, haishangazi kwamba Ujengaji upya wa hekalu na Yerusalemu ulichochea upinzani na mateso.

Kokote tunakogeukia katika ulimwengu wa sasa, kazi ya Bwana inapingwa. Shetani anajaribu kuhakikisha kwamba injili haienei kwa haraka, kwa kuwa inautishia ufalme wake. Katika Ezra na Nehemia, Wayahudi walishughulikiaje upinzani?