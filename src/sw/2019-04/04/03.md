---
title:  Manabii Wanatia Moyo
date:   21/10/2019
---

Kwa habari mbaya, upinzani ambao Wayahudi walikutana nao kutoka mataifa yaliyowazunguka, kama ilivyoelezwa katika Ezra 4-6, uliwafanya kuwa na hofu na kutotaka kufanya kazi katika hekalu.

Kama ilivyoelezwa hapo kabla, Ezra 4:6-6:22 hsikuandikwa kwa kufuata utaratibu wa matukio yaliyotokea. Kwa hiyo tutaangalia sura ya tano kabla ya sura ya nne.

`Soma Ezra 5:1-5. Kwa nini Mungu aliwatuma manabii Hagai na Zekaria kwa Wayahudi? Matokeo ya unabii walioutoa yalikuwa ni nini?`

Wayahudi walikuwa wameacha kujenga kwa sababu walikuwa na hofu. Lakini Mungu alikuwa amewatuma kwenda Yuda kwa ajili ya kujenga upya hekalu na mji ule, naye alikuwa na mpango. Maadam walikuwa na hofu, alipaswa kufanya jambo fulani ili kuwatia moyo. Kwa hiyo, aliwaita manabii wawili kujishughulisha na suala hili. Upinzani wa kibinadamu haumzuii Mungu; hata kama Wayahudi walichangia upinzani huu kwa matendo yao, Mungu hakuwaacha. Alifanya kazi kupitia kwa manabii kuwatia moyo na kuwatia nguvu kusonga mbele tena katika utendaji.

`Soma Hagai 1. Ujumbe kwao ni upi, na tunaweza kupata kitu gani kutoka katika ujumbe huu cha kutunufaisha?`

"manabii Hagai na Zekaria waliinuliwa ili kukabiliana na zahama. Kwa shuhuda zinazoshawishi wajumbe hawa walioteuliwa walidhihirisha kwa watu chanzo cha matatizo yao. Kukosekana kwa ustawi wa kidunia kulikuwa kumetokana na kutokuweka maslahi ya Mungu kuwa ya kwanza, manabii walitangaza. Kama waisraeli wangemheshimu Mungu, kama wangemuonesha heshima na adabu aliyostahili, kwa kufanya ujenzi wa nyumba yake kuwa kazi yao ya kwanza, wangeweza kualika kuwepo kwake pamoja na baraka."