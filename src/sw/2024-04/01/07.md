---
title:  Jifunze zaidi
date:  04/10/2024
---

“Yesu hakuwa amempa (mtu huyo mlemavu) uhakikisho wowote wa msaada wa Mungu. Huenda mtu huyo angeamua kuwa na shaka, na kupoteza nafasi yake moja ya uponyaji. Lakini aliamini neno la Kristo, na kwa kulitenda alipokea nguvu.

“Kupitia imani hiyo hiyo tunaweza kupokea uponyaji wa kiroho. Kwa dhambi tumetengwa na uzima wa Mungu. Nafsi zetu zimepooza. Sisi wenyewe hatuna uwezo wa kuishi maisha matakatifu kama vile yule mtu asiyejiweza alivyokuwa bila uwezo wa kutembea. … Acha hawa waliokata tamaa, wanaohangaika watazame juu. Mwokozi anainama kwa ajili ya hawa aliowanunua kwa damu Yake, akisema Kwa upole na huruma isiyoweza kuelezeka, ‘Je! Wataka kuwa mzima? Anakutaka uinuke katika afya na amani. Usisubiri hadi ujisikie kwamba umeponywa. Amini neno Lake, nalo litatimizwa. Weka nia yako upande wa Kristo. Weka nia katika kumtumikia Yeye, na katika kutenda kulingana na neno Lake utapokea nguvu. Mazoea yoyote maovu, shauku kuu ambayo kwa kuiendekeza kwa muda mrefu hufunga roho na mwili, Kristo anaweza na anatamani kukuondoa kutoka katika hali hiyo. Ataipa nafsi uhai, nafsi ambayo imekufa 'kwa sababu ya makosa.’ Efe. 2:1. Atawaweka huru mateka ambao wameshikiliwa na udhaifu na bahati mbaya na minyororo ya dhambi.” _— Ellen G. White, The Desire of Ages, uk. 203._

“Yesu alikanusha shitaka la kukufuru. Akasema, “Mamlaka yangu, kwa kufanya kazi ambayo mnanishitaki kwayo, ni kwamba Mimi ni Mwana wa Mungu, ambaye niko mmoja pamoja Naye katika asili, katika nia, na makusudi.” _— Tumaini la Vizazi Vyote, uk. 111._

**Masawali ya Kujadili**

`1. Hebu tafakari somo la juma hili. Imani ilikuwa ndio ufunguo uliofanya uponyaji huu ukawezekana. Viongozi, kinyume chake, walidhihirisha hatari za mashaka na kutokuamini. Ni kwa nini inatupasa tusichanganyikiwe kati ya kuwa na maswali (ambayo sote huwa tunayo) na kuwa na mashaka? Kwa nini haya yote sio kitu kile kile, na Kwa nini ni muhimu kujua tofauti kati yake?`

`2. Tazama swali la mwisho la Alhamisi. Kwa nini, kama Waadventista wa Sabato, lazima tuwe waangalifu hasa kuhusu hatari hii? Ingawa ni muhimu, kwa mfano, kujua na hata kushika siku sahihi ya Sabato au kujua kuhusu hali ya wafu—kwa nini kweli hizi hazituokoi? Nini kinachotuokoa, na jinsi gani?`

`3. langalie kwa makini Yohana 5:47. Je, wale ambao leo, kwa mfano, wanakataa kwamba Gharika ilikuwa ya ulimwengu mzima, au Uumbaji ulikuwa halisi wa siku sita, wanafanyaje na kile hasa ambacho Yesu alionya dhidi yake hapa?`