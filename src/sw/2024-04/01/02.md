---
title:  Harusi Pale Kana
date:  29/09/2024
---

`Soma Yohana 2:1-11. Ni ishara gani aliyoifanya Yesu pale na Je, iliwasaidiaje wanafunzi Wake katika kufikia hatua ya kumwamini?`

Kumwona Yesu akitenda muujiza wa kubadilisha maji kuwa divai kulionesha ushahidi uliokubaliana na uamuzi wa wanafunzi wa kumfuata Yesu. Ni kwa namna gani isingekuwa ishara kubwa iliyoelekeza Kwake kama aliyetoka kwa Mungu? (_Pengine walikuwa hawajawa tayari kuelewa kwamba Alikuwa Mungu._)

Musa alikuwa kiongozi wa Waisraeli, na aliwatoa Israeli nchini Misri kwa wingi wa “ishara na maajabu” (Kum. 6:22; Kum. 26:8). Yeye Ndiye ambaye Mungu alimtumia kuwaweka huru Israeli kutoka kwa Wamisri. (_Kwa namna fulani, alikuwa “mwokozi” wao._)

Mungu alitabiri kupitia kwa Musa kwamba nabii angeinuka ambaye alikuwa awe kama Musa. Mungu aliwaomba Israeli wamsikie Yeye (Kum. 18:15; Mt. 17:5; Mdo 7:37). Huyu “nabii” alikuwa ni Yesu, na katika Yohana 2, Yesu alifanya muujiza Wake wa kwanza, ambao huo wenyewe ulielekeza kwenye ukombozi wa wana wa Israeli kutoka Misri.

Mto Naili ulikuwa ndiyo raslimali kuu na mungu kwa Wamisri. Moja ya mapigo kumi lilielekezwa kwenye mto – kubadilishwa kwa maji yake kuwa damu. Pale Kana, Yesu alitenda muujiza wa namna hiyo hiyo, lakini, badala ya kugeuza maji kuwa damu, Yeye aliyageuza kuwa divai.

Maji yalitoka kwenye mitungi sita ya maji ambayo yalitumika kwa makusudi ya utakaso kwenye sherehe za Kiyahudi, hilo likihusianisha muujiza kwa karibu zaidi na mada za kibiblia za wokovu. Kwa kuelezea tukio la kugeuza maji kuwa divai, na hivyo kurejea katika uzoefu wa Kutoka. Yohana alikuwa akielekeza kwa Yesu kama Mkombozi.

Je, mkuu wa karamu alifikiria nini juu ya divai isiyochachuka ambayo Yesu aliitoa? Kwa kweli alishangazwa na ubora wa kinywaji na. bila kujua muujiza ambao Yesu alikuwa ameutenda pale, alidhani kwamba walikuwa wametunza iliyokuwa bora. Neno la Kiyunani oinos linatumika kwa sharubati (juisi) mpya na pia iliyochachuka (_taz. The Seventh–day Adventist Bible Dictionary, uk. 1177_). Ellen. G White anasema kwamba sharubati iliyotengenezwa katika muujiza huo haikuwa na kilevi (_taz “At the Marriage Feast ,” The Desire of Ages, uk. 149_), Hakuna shaka, wale waliojua kilichotokea, walishangazwa na tukio hilo.)

`Je, una sababu gani za kukufanya umfuate Yesu? (tumepewa nyingi, sivyo?)`