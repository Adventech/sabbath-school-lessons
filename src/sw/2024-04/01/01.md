---
title:  Ishara Zinazoelekeza Njia
date:  28/09/2024
---

### Somo la Juma Hili
Yohana 2:1-11; Yohana 4:46-54; Yohana 5:1-16; Marko 3:22, 23; Mathayo 12:9-14; Yohana 5:16-47.

> <p>Fungu la Kukariri</p>
> “Basi kuna ishara nyingine nyingi alizozifanya Yesu mbele ya wanafunzi wake, zisizoandikwa katika kitabu hiki. Lakini hizi zimeandikwa ili mpate kuamini ya kwamba Yesu ndiye Kristo, Mwana wa Mungu; na kwa kuamini mwe na uzima kwa jina lake” (#Yohana 20:30, 31#).

Kwa nini Yohana aliandika Injili yake? Je, alitamani kusisitiza juu ya miujiza ya Yesu? Au kusisitizia baadhi ya mafundisho mahsusi ya Yesu? Sababu ya kuandika hivyo ilikuwa ni nini?

Kwa nguvu na mguso wa Roho Mtakatifu, Yohana anaelezea sababu. Anasema kwamba ingawa mambo mengine mengi yangeandikwa juu ya maisha ya Kristo (Yohana 21:25), visa alivyovihusisha viliandikwa ili “mpate kuamini ya kwamba Yesu ndiye Kristo, Mwana wa Mungu; na kwa kuamini mwe na uzima kwa jina lake” (Yohana 20:31).

Juma hili tutatazama katika simulizi ya Yohana baadhi ya miujiza ya Bwana Yesu ya awali – kutokea alipobadilisha maji kuwa divai harusini, hadi alipomrejeshea afya mtoto wa mtu fulani aliyekuwa mgonjwa sana, hadi katika uponyaji wa mtu kwenye kisima cha Bethzatha.

Yohana anaiita miujiza hii “ishara.” Hamaanishi kitu kama ishara au alama za barabarani, bali tukio la kimuujiza linaloelekeza kwenye uhalisia wa kina: Yesu kama yule Masihi. Katika taarifa zote hizi, tunaona mifano ya watu walioitika kwa imani, na mifano yao inatuvuta kutenda vivyo hivyo.

_Jifunze somo hili kwa maandalizi ya Sabato ya Oktoba 5._