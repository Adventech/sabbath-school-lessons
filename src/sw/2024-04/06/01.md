---
title:  Shuhuda Zaidi Juu ya Yesu
date:  02/11/2024
---

### Somo la Juma Hili
Yohana 3:25-36; Yohana 1:32-36; Dan. 7:18; Yohana 6:51-71; Yohana 5:36-38; Yohana 7:37-52.

> <p>Fungu la Kukariri</p>
> “Nami nikiinuliwa juu ya nchi, nitawavuta wote kwangu” (#Yohana 12:32#).

Bwana Yesu hasemi tu mambo ya kustaajabisha juu Yake Mwenyewe au kwamba Yeye ni nani au juu ya Aliyemtuma au kuhusu Alikotoka. Alionesha pia kuwa Yeye ni nani kwa miujiza na ishara alizofanya. Kama wengine wanavyomshuhudia Yesu waziwazi: “ ‘Atakapokuja Kristo, je! Atafanya ishara nyingi zaidi kuliko hizi alizozifanya huyu?’ ” (Yn. 7:31). Aliunga mkono maneno Yake Kwa matendo yaliyothibitisha ukweli wa maneno Yake.

Lakini wakati mfululizo wa matukio unapoendelea, mgawanyiko unaanza kati ya watu. Uponyaji wa mtu huyo karibu na kisima cha Bethesda unaamsha hasira za viongozi fulani. Mjadala huko Kapernaumu baada ya kulisha watu 5,000 unaleta matokeo ya kukataliwa kwa Yesu na makutano. Ufufuo wa Lazaro anajenga imani kwa wengine huku ukichochea kwa wengine uadui ambao utasababisha kesi ya Yesu na kuuawa Kwake.

Somo la juma hili linaangalia baadhi ya wale walioshuhudia na kuwa mashahidi wa Yesu. Katika kila moja ya matukio haya, baadhi ya vipengele vinavyoonesha kama Yesu ni nani kweli vimefunuliwa, na kwa pamoja wanaunda maono ya kina zaidi ya Yesu, aliye Masihi.

_Jifunze somo la juma hili unapojiandaa kwa ajili ya Sabato, Novemba 9._