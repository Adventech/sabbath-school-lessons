---
title:  'Kisa Usuli: Utangulizi'
date:  12/10/2024
---

### Somo la Juma Hili
Yohana 1:1-5; Mwa. 1:1; Yohana 1:9-13; Yohana 3:16-21; Yohana 9:35-41; Mathayo 7:21-23; Yohana 17:1-5.

> <p>Fungu la Kukariri</p>
> “Hapo mwanzo kulikuwako Neno, naye Neno alikuwako kwa Mungu, naye Neno alikuwa Mungu” (#Yohana 1:1#)

Juma la kwanza lilishughulikia mwisho wa injili ya Yohana. ambapo alielezea sababu ya kuandika Injili yake. Somo la juma hili, litarejea mwanzo wa Injili hii, ambapo Yohana mwenyewe akiwa amevuviwa na Roho Mtakatifu, anaonesha mwelekeo anaokusudia kumpeleka msomaji. Katika maneno na ibara za awali za uandishi wao, waandishi wa Agano Jipya mara kwa mara wanawasilisha mada wanazokusudia kuzielezea. Ndivyo alivyo Yohana. ambaye mada zake zinawasilishwa kama sehemu ya upeo mpana wa kiulimwengu unaoonesha kweli zinazoongoza kuhusu Bwana Yesu Kristo — kweli zinazorudi nyuma kabisa hata kabla ya Uumbaji.

Wasilisho hili, mwanzoni mwa kitabu hiki, linawapatia wasomaji, wakijua tayari kwamba Bwana Yesu ni Masihi, faida ambayo hata wale wahusika waliomo kwenye kitabu chenyewe hawakuwa nayo. Msomaji anaweza kuona kwa uwazi mada kuu ambazo huyu mwinjilisti (Yohana) anazirejea anapoelezea kisa cha Yesu. Mada hizi kuu zinawekwa katika kipindi cha kihistoria cha maisha ya Bwana Yesu hapa duniani.

Somo la juma hili litaanza kwa Utangulizi (Yohana 1:1-18) na kisha kufupisha mada zake kuu. Mada hizi zitaangaliwa katika sehemu zingine kwenye injili ya Yohana pia.

_Soma somo la juma hili ukijiandaa kwa ajili ya Sabato, Oktoba 19._