---
title:  Jifunze zaidi
date:  18/10/2024
---

Soma Ellen G. White, “Mungu Pamoja Nasi,” (Sura ya 1) uk. 7 - 15, katika Tumaini la Vizazi Vyote.

“Bwana, Yesu Kristo, Mwana wa Mungu, alikuwepo tangu milele, nafsi bainifu, na bado akiwa mmoja pamoja na Baba. Alikuwa na utukufu uliong’ara zaidi wa mbinguni. Alikuwa amiri wa majeshi ya kimbingu, naye alipokea heshima kuu na ibada kama haki Yake. Hii haikuwa hali ya kumnyang’anya Mungu (Mit. 8:22-27 imenukuliwa).

“Kuna nuru na utukufu katika ukweli kwamba Kristo alikuwa Mmoja na Baba kabla ya kuwekwa kwa msingi wa ulimwengu. Hii ndiyo nuru inayong’aa gizani, ikionekana kwa ufahari na utukufu wa asili wa Mungu. Ukweli huu, ambao ni wa ajabu kwa wenyewe, unaelezea kweli zingine za ajabu na ambazo kwa namna nyingine hazielezeki, wakati ikiwa imezingwa na nuru isiyoingilika na isiyo rahisi kuelezeka.” _—Ellen G. White, Comments, The Seventh-day Adventist Bible Commentary, gombo la 5, uk. 1126._

“Yesu amesema, “Nami nikiinuliwa juu ya nchi, nitawavuta wote kwangu.” Yohana 12:32. Sharti Kristo adhihirishwe kwa mwenye dhambi kama Mwokozi anayekufa kwa ajili ya dhambi za ulimwengu; na tunapodumu kumtazama Mwana kondoo wa Mungu kwenye msalaba wa Kalvari, siri ya ukombozi inaanza kufunuliwa mawazoni mwetu na wema wa Mungu unatuongoza hadi katika toba. Katika kufa kwa ajili ya wenye dhambi, Kristo alidhihirisha upendo kuzidi kifani; na mwenye dhambi anapotazama upendo huu, hilo hulainisha moyo wake, hugusa akili yake na kuchochea toba moyoni...Wakati wowote [watu] wanapojitahidi kufanya matengenezo, kutokana na shauku ya dhati ya kutenda haki, ni nguvu ya Kristo inayowavuta. Mvuto ambao bila kutambua unafanya kazi rohoni, na dhamiri huamshwa na mwenendo wa nje wa maisha hurekebishwa. Na kama Kristo anavyowavuta kuutazama msalaba Wake, kumwona Yeye ambaye dhambi zao zimemchoma, amri inakuwa imefikia mahali pake kwenye dhamiri.” _– Ellen G. White, Steps to Christ, uk. 26, 27._

**Masawali ya Kujadili**

`1. Kwa nini Yohana alianza kujadili juu ya Yesu katika nafasi Yake kama Muumbaji? Hii inatuambia nini kuhusu umuhimu wa Uumbaji katika teolojia yote? Kwa nini basi, ni muhimu kwamba tuwe na uelewa sahihi wa Uumbaji, kama ulivyodhihirishwa katika Maandiko?`

`2. Tumia muda zaidi katika swali lililoulizwa mwishoni mwa somo la Jumapili. Kitu gani kinachotokea msalabani ikiwa, badala ya Mungu aliye wa milele kufa hapo, kiumbe ndiye angekufa? Tunapoteza nini ikiwa Yesu angekuwa kiumbe kingine chochote tofauti na Mungu wa milele?`