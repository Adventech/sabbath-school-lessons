---
title:  Baba, Mwana na Roho
date:  07/12/2024
---

### Somo la Juma Hili
Yohana 14: 10, 24. Mwanzo 3:7-9; Yohana 16:17,28; Yohana 16:7 - 11, Yohana 17:1-26.

> <p>Fungu la Kukariri</p>
> “Lakini huyo Msaidizi, huyo Roho Mtakatifu, ambaye Baba atampeleka kwa jina langu, atawafundisha yote, na kuwakumbusha yote niliyowaambia” (#Yohana 14:26#).

Injili ya Yohana ni mpangilio wa mada. Yohana anatumia ishara (miujiza) ili kuonesha kwamba Yesu ni Masihi aliyeahidiwa na manabii.  Yohana anatumia utaratibu mzuri uliopangwa wa mashahidi kumtangaza Yesu kama Kristo. Anatumia pia kauli za “MIMI NIKO” kuelekeza kwenye Uungu Wake.

Nafsi zote tatu za Uungu zinatajwa kwenye Yohana (Yohana 1:1-4, 14, 18, 32-34). Kwa karne nyingi wanadamu wamejaribu kikamilifu kuelewa asili ya Mungu, lakini kwa sababu hatuwezi, wengi hukataa wazo hili. Hata hivyo, ni upumbavu kiasi kukataa kitu kwa sababu tu hatuwezi kukielewa kikamilifu au kwa sababu hakikuweza kutosha ndani ya akili finyu zenye ukomo za kibinadamu.

Yohana anasema kwamba ikiwa unataka kumwelewa Mungu, ni lazima umtazame Yesu na kile ambacho kimefunuliwa kwenye Neno. Mtazamo huu unatufungulia uhusiano wa ulimwengu mpya katika ujumla wake - kati ya nafsi tatu za Mungu, kati ya Nafsi hizo za Mungu na binadamu, na kati ya wanadamu wenyewe. Somo la juma hili linaangalia jinsi injili ya  Yohana inavyomwasilisha Baba, Mwana na Roho Mtakatifu, Lakini sasa katika muktadha wa hotuba ya kuaga (Yohana 13-17).

_Jifunze somo la juma hili unapojiandaa kwa ajili ya Sabato, Desemba 14._