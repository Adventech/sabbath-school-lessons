---
title:  Yesu na Baba
date:  09/12/2024
---

Tuliumbwa na Mungu —nafsi zote tatu —kwa ajili ya uhusiano binafsi nao (Mwa. 1:26, 27). Licha ya hivyo, kwa sababu ya dhambi, uhusiano huo ulivurugwa kabisa. Tunaweza kuona mguso mara moja wa kuvurugwa huku katika kisa cha Bustani ya Edeni.

`Soma Mwanzo 3:7-9. Hiki kinadhihirishaje ufa ambao dhambi iliusababisha na inamaanisha nini kwamba ni Mungu aliyekuwa akiwatafuta, wala sio kinyume chake?`

Kusudio la Utatu Mtakatifu lilikuwa kuwapatia Uponyaji binadamu wote kutokana na ufa uliosababishwa na dhambi, hata kama binadamu wote wasingekubali kile utatu huo ulichowapatia.

Ili kutimiza urejeshwaji wa uhusiano huu, mmoja katika nafsi za Mungu akawa mwanadamu. Hivyo, Neno akawa mwili na kukaa kati yetu, akidhihirisha utukufu wa Mungu (Yohana 1:14-18). Matokeo yake, binadamu amepokea ukamilifu na neema Yake. Hiki ndicho Bwana Yesu alichokuja kukishiriki, kutangaza utukufu wa Mungu ili kwamba uhusiano uliovunjwa na dhambi upate kurejeshwa, angalau kwa wote walio tayari kukubali kwa imani kile ambacho kimetolewa kwa ajili yao katika Kristo Yesu.

`Ni tumaini la kushangaza linaloonekana kwa ajili yetu katika aya hizi? Yohana 1:1, 2; Yohana 5:16-18; Yohana 10:10, 30; Yohana 20:28.`

“Katika Kristo kuna uzima, usioazimwa, wenye asili Kwake Mwenyewe, usiotoka pengine.” _—Ellen G. White, Tumaini la Vizazi Vyote, uk. 141_

Mungu hakutambuliwa na binadamu (Yohana 17:25). Hivyo, alimtuma Mwana Wake pekee (Yohana 9:4; Yohana 16:5) ili Yeye, Baba, apate kujulikana.

`Katika muktadha wa ulimwengu, mkana Mungu aliandika, "Katika giza letu, katika ukubwa wote huu, hakuna dokezo kwamba msaada utakuja kutoka mahali pengine kutuokoa kutokana na sisi wenyewe.” Ni kitu gani kinachofundishwa na Biblia, kinachoonesha jinsi mtu huyu asivyosahihi?`