---
title:  Kumjua Mwana ni Kumjua Baba
date:  10/12/2024
---

Kote katika Injili ya Yohana. mtume anaelezea jinsi Yesu aliye Mwana, anavyotenda mambo yanayoelekeza kwa Baba. Bwana Yesu anaelezea kuwa Baba ni nani na anaonesha kuwa uhusiano Wake na ulimwengu ukoje. Haya yote ni katika kupelekana na Yohana 1:8, inayosema kwamba Yeye anafanya Baba ajulikane (_Kiyunani: exegeomai: kuelezea, kufasiri, kufafanua_). Tena na tena Yesu analifanya hili. Neno Baba (patÄ“r) linaonekana mara 136 kwenye Yohana na mara 18 kwenye Yohana wa kwanza hadi wa tatu, zaidi ya theluthi ya matumizi yote katika Agano Jipya. Hotuba ya kuaga ni moja kati ya maeneo makuu katika Injili ambapo Yesu anamfanya Mungu ajulikane.

Yesu alikuwa mwakilishi wa Baba duniani, Naye alikuja ili kuyaishi mapenzi ya Baba katika mwili wa kibinadamu. Kwa kweli, Bwana Yesu alisema kwamba katika mambo yote alitaka kutenda mapenzi ya Baba na wala sio Yake Mwenyewe (Yohana 5:30). Kwa haraka, kauli hii inaweza kuonekana kuwa ya kushtusha, hali inaonesha jinsi Yesu alivyojisalimisha kikamilifu, kama mwanadamu, kwa Baba.

Bwana Yesu alisema pia, kuwa alikuwa ametumwa na Baba ili akamilishe kazi Yake - wokovu wa binadamu - na kwamba Baba Mwenyewe alikuwa na ushuhuda kwa kazi Yake (Yohana 5:36-38).

Bwana Yesu alitamka kwamba Baba alimtuma Yeye kutumika kama ambaye kupitia kwake pekee binadamu anaweza kumjia Baba (Yohana 6:40, 44). Baba anataka watu wapate uzima wa milele unaopatikana katika Yesu, aliyeahidi kuwafufua katika ufufuo

`Aya zifuatazo zinatufundisha nini kuhusu uhusiano kati ya Yesu na Baba? Yohana 7:16; Yohana 8:38; Yohana 14:10, 23; Yohana 15:1, 9, 10; Yohana 16:27, 28; Yohana 17:3.`

Madai ya Bwana Yesu kuhusu uhusiano Wake na Baba yanashangaza. Anadai kwamba mafundisho Yake yote ni mafundisho ya Baba kwamba yote anayoyasema alikuwa ameyasikia kutoka kwa Baba, kwamba imani katika Yeye ni sawa na imani katika Baba, kwamba maneno Yake yote na matendo Yake yote ni ya Baba, na kwamba Yeye na Baba wameunganika katika kupenda na kufanyia kazi wokovu wa binadamu. Ni ushuhuda wenye nguvu kiasi gani wa ukaribu wa Yesu na Baba Yake mbinguni!

`Maisha yako yangebadilikaje ikiwa mawazo na matendo yako yangekuwa ni onesho kamilifu la mapenzi ya Mungu kwa ajili ya maisha yako? Yaani, ni kwa namna tunaweza kuishi kwa namna iliyo bora zaidi kulingana na kile tunachojua kutoka kwa Yesu kuwa ni mapenzi ya Mungu kwa ajili ya maisha yetu?`