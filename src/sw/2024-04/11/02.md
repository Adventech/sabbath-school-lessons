---
title:  Baba wa Mbinguni
date:  08/12/2024
---

Injili ya Yohana imeandikwa kutoka katika mtazamo wa maelezo ya jumla ya kibiblia, ikianza na mwanzo wetu. “Hapo mwanzo Mungu aliziumba mbingu na nchi” (Mwa. 1:1). Au: Hapo mwanzo. Baba, Mwana na Roho Mtakatifu waliziumba mbingu na nchi. Wao ndio chanzo cha vyote vilivyopo. Waliumba ulimwengu wote, wakiwemo wote wanaokaa ndani yake. Katika sayari yetu kulikuwa na uumbaji maalum wa uzima, na kilichokuwa cha pekee zaidi cha uumbaji huo ilikuwa ni binadamu. Na kusudio la Mungu kuumba binadamu lilikuwa kwamba ili tupate kuishi katika upatanifu wa upendo pamoja na Yeye na pia sisi kwa sisi.

Jambo la kusikitisha, Lusifa alileta dhambi hapa duniani. Kati ya mambo mengine, dhambi ni utengano wa uhusiano wetu na Mungu. Inapotosha ukweli kwamba Mungu ni nani. Hivyo, Yesu alijitwika asili yetu ya kibinadamu ili kurejesha ujuzi wa Mungu na kuleta wokovu kwa binadamu.

Wakati akiwa hapa, Bwana Yesu alisalimisha uzima Wake kwa Baba, akiishi kulingana na uongozi Wake. Alisema, “Mimi na Baba tu umoja” (Yohana 10:30). “Baba yu ndani yangu, nami ni ndani ya Baba” (Yohana 10:38). “Kama sizitendi kazi za Baba yangu, msiniamini” (Yohana 10:37).

**Baba alichukua nafasi gani kimajukumu, kama yalivyoelezwa katika aya zifuatazo?”**

`Yohana 3:16, 17; Yohana 6:57`

`Yohana 5:22, 30`

`Yohana 6:32; Yohana 14:10, 24`

`Yohana 6:45`

`Yohana 15:16; Yohana 16:23`

`Aya hizi zinamwasilisha Baba katika uhusiano wa karibu zaidi na Yesu Kristo, Mwana Wake. Baba ana ushirika wa karibu na wa kina sana na dunia na wekezo la kina sana katika wokovu wetu. Ukweli huu unatufundisha nini kuhusu upendo wa Mungu kwa ajili yetu?`