---
title:  Ombi la Yesu
date:  12/12/2024
---

Wakati fulani Yohana 17 inaitwa sala ya ukuhani mkuu wa Yesu. Ina hotuba ya kuaga. Yesu alikuja duniani ili hatimaye ubinadamu uweze kurejeshwa, kwenye uhusiano wake wa awali wa kibinafsi na Mungu. Kwa uaminifu alifanya ishara ambazo Mungu alimpa kufanya. Katika maneno na matendo. Alimwasilisha Mungu kwa watu.

Bwana Yesu alikuwa amekaribia kuondoka duniani. Alitamani kushiriki mara moja zaidi upendo Wake kwa ajili ya wanafunzi Wake. Alitaka waelewe uhusiano wa karibu sana kati Yake, Baba, na Roho Mtakatifu. Na alitaka kuwaleta katika uhusiano huo wa binafsi na Mungu Baba na Roho ambaye Yeye mwenyewe alikuwa Naye.

`Soma Yohana 17:1-26. Ni maneno ni au virai vipi katika sura hii vinavyoelezea hamu ya Yesu kwa ajili ya uhusiano wa karibu wa upendo kati Yake mwenyewe, Baba, na wanafunzi Wake?`

Wengi huwa wanaiona Yohana 17 ikimaanisha kwamba jambo pekee la maana hapa ni umoja na upendo. Hapana shaka, kusudi la Mungu ni kuturejesha katika hali ya uhusiano binafsi na Yeye na watu wote. Lakini ikisomwa kwa uangalifu zaidi inaonekana ikipendekeza muunganiko zaidi wa msingi kati ya upendo na ile kweli

“ “Uzima wa milele ndio huu, wakujue wewe, Mungu wa pekee wa kweli' ” (Yohana 17:3), si Mungu, haidhuru tunafikiri Yeye ni nani. “Jina lako nimewadhihirishia watu wale ulionipa...na neno lako wamelishika. .. . wakajua hakika ya kuwa nalitoka kwako” (Yohana 17:6, 8). “Uwatakase na ile kweli; neno lako ndiyo kweli” (Yohana 17:17).

Kristo alikuja kumfunua Baba. Ufunuo huu ulikuwa muhimu kwa sababu ya imani nyingi potovu kumhusu Mungu. Injili ya Yohana inaonesha jinsi Yesu alivyochukua utume huu kwa uzito. Aliwakilisha vyema na kwa usahihi Neno na matendo ya Mungu. Ikiwa ukweli haukuwa jambo la maana hivyo, kwa nini achukue hatua nzito hivyo ?

Yesu aliishi maisha magumu sana hatimaye akakataliwa na mamlaka za kidini. Aliteswa na kutojali kwa watu na hata, nyakati fulani, kutoka kwa wanafunzi wake mwenyewe. Mmoja wa wanafunzi Wake akamsaliti, na mwingine akamkana mara tatu. Alipitia kesi mfululizo na kufa msalabani mikononi mwa hao hao Aliokuja kuwaokoa.

`Unawezaje kutafakari vizuri zaidi upendo wa Mungu, kama vile ulivyo katika Yesu na Baba, katika maisha yako mwenyewe?`