---
title:  Jifunze zaidi
date:  13/12/2024
---

Soma Ellen G. White, “Msifadhaike Mioyoni Mwenu,” uk. 275 — 295, katika Tumaini la Vizazi Vyote, “ Maelezo ya Nyongeza kuhusu (Yohana) Sura 1,” The SDA Bible Commentary, gombo la 5, uk. 911—919.

Katika kutathmini kuwa Yesu ni nani, maadui Zake walimpima kwa viwango vya kibinadamu kwa “kufuata mambo ya mwili” (Yohana 8:15). Pengine hii ilikuwa mbaya zaidi kuliko kuhukumu “kwa kuonekana tu” (Yohana 7:24). Hapa walikimbilia kwenye vigezo vya kimwili, vya ubinadamu ulioanguka, katika ulimwengu ulioanguka, bila udhibiti unaoshawishi wa Roho (taz. Yohana 3:3-7). Waliuona “mwili” wake kama ulivyokuwa, lakini hawakufikiria kwamba angeweza kuwa ndiye Neno aliyefanyika mwili (Yohana 1:14). Kumfikiria Kristo kwa vigezo hivyo finyu ni kumpima kwa mtazamo wa kidunia (2 Kor. 5:16).

“Huyo Mfariji anaitwa “Roho wa Kweli” Kazi yake ni kufafanua na kudumisha kweli. Kwanza hukaa moyoni kama Roho wa kweli na hivyo kuwa Mfariji. Kuna amani na faraja katika kweli lakini hakuna faraja katika uongo. Ni katika nadharia za uongo na mapokeo ambapo Shetani hutawala akili za watu. Kwa kuwaongoza watu katika viwango vya uongo huipotosha tabia. Kupitia katika Maandiko Roho Mtakatifu anazungumza na akili na kuuweka ukweli katika moyo. Ndiyo maana Roho Mtakatifu hudhihirisha makosa na kuyaondoa kutoka moyoni. Ni kwa njia ya Roho wa kweli, akitenda kazi kwa Neno la Mungu, Kristo huwatiisha kwake mwenyewe watu Wake Aliowachagua.” _— The Desire of Ages, Uk. 671._

**Masawali ya Kujadili**

`1. Uzima wa milele ni kumjua Mungu (Yohana 17:3). Kumjua Mungu maana yake ni nini, kinyume na kujua tu ukweli fulani juu yake, yaani, Yeye ni mwenye nguvu au mwenye upendo au ni Mungu wa haki? Ikiwa mtu angekuuliza, “Je, unamjua Mungu?” ungesema nini? Yesu anaendana vipi na jibu lako?`

`2. Kwa vitendo, maneno yatumikayo kila siku, nini kinachomaanishwa na maneno ya Yesu “Neno lako ndiyo kweli” (Yohana 17:17)?`

`3. Yesu aliomba, “Mimi siombi kwamba uwatoe katika ulimwengu; bali uwalinde na yule mwovu” (Yohana 17:15). Ni kwa namna gani chaguzi zetu wenyewe huathiri jinsi hii sala iwezavyo kujibiwa vizuri maishani mwetu?`