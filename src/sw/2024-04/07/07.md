---
title:  Jifunze zaidi
date:  15/11/2024
---

Soma Ellen G. White, “Jaribio la Imani,” uk. 156-167, kwenye Wazee na Manabii; 334-354, katika Tumaini la Vizazi Vyote.

Tomaso “akaanguka miguuni pa Yesu akilia: “Bwana wangu na Mungu wangu!

Yesu alipokea ungamo lake, lakini kwa upole akakemea kutokuamini kwake: “Tomaso, wewe, kwa kuwa umeniona, umesadiki; wa heri wale wasioona, wakasadiki.” Imani ya Tomaso ingempendeza zaidi Kristo kama angekubali kuamini ushuhuda wa ndugu zake. Ikiwa ulimwengu sasa utafuata mfano wa Tomaso, hakuna mtu atakayeamini hadi kuokolewa; kwa maana wote wanaompokea Kristo lazima wafanye hivyo kwa ushuhuda wa wengine.

“Wengi wanaotawaliwa na mashaka wanakuwa na kisingizio kwa kusema kwamba kama wangekuwa na ushahidi ambao Tomaso alikuwa nao kutoka kwa wenzake, basi wangeamini. Hawatambui kwamba hawana ushahidi huo tu, bali wana ushahidi zaidi. Wengi ambao, kama Tomaso hungojea mpaka kila sababu ya kuwa na shaka imeondolewa kamwe hawatafikia tumaini lao. Kwa taratibu huthibitika katika kutokuamini kwao. Wale ambao wanajizoeza kutazama upande wa giza, na kunung’unika na kulalamika, hawajui wanachokifanya. Wanapanda mbegu za mashaka, na watavuna mashaka yao. Wakati imani na matumaini ni vya muhimu sana, wengi watajikuta pasipo kuwa na nguvu za kutumaini na kuamini.” _– Ellen G. White, Tumaini la Vizazi Vyote, uk. 418, 419._

**Masawali ya Kujadili**

`1. Tofauti ya msingi katika namna ya kudhihirisha imani kati ya Ibrahimu na Tomaso ilikuwa ni ipi? Tunaweza kujifunza nini kutokana na visa vyao?`

`2. Kwenye darasa, ruhusu wale walio radhi kuleta ushuhuda wa Yesu, kama ambavyo tumeona katika Injili ya Yohana. Ingawa taarifa zinatofautiana, watu wanasema nini, na wote wanauchukuaje ushuhuda kwa Bwana yule yule?`

`3. Pilato aliuliza swali la kifalsafa: “Kweli ni nini?” Leta jibu kwa swali hilo ukizingatia yote ambayo tumejifunza mpaka sasa katika kitabu cha Yohana.`

`4. Tazama unabii wa Danieli 2 na Danieli 7. Ingawa wale waliokuwepo wakati wa Bwana Yesu walikuwa na sura hizi pia, ni faida gani kubwa tuliyo nayo leo ambayo hawakuwa nayo wakati ule, kulingana na kuona unabii huo ukitimizwa na hivyo kuwa na sababu zaidi za kuamini?`