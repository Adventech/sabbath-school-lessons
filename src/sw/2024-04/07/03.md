---
title:  Ushuhuda wa Mariamu
date:  11/11/2024
---

Siku sita kabla ya Pasaka, Bwana Yesu alikuja kuwatembelea Mariamu, Martha na Lazaro kaka yao, ambaye Yeye Bwana Yesu alikuwa amemfufua. Simoni, aliyekuwa ameponywa ukoma, akaandaa karamu ya shukrani kwa ajili ya kile ambacho Bwana Yesu alikuwa amemtendea. Martha alikuwa akihudumu na Lazaro alikuwa ameketi karibu na meza pamoja na wageni (Yohana 12:1-8).

`Matendo ya Mariamu yalikuwa na umuhimu gani hapa? Ni kwa namna gani kitendo hiki kilikuwa ushuhuda unaoonesha kuwa Yesu alikuwa nani hasa? (taz. Yohana 12:1-3.)`

Manukato haya yalikuwa aghali sana, yenye thamani ya ujira wa mwaka kwa mfanyakazi wa kawaida. Pengine Mariamu alileta zawadi hii kama udhihirisho wa shukrani kwa Mwokozi kwa msamaha wa dhambi zake na kwa kufufuliwa kwa kaka yake. Lakini ndipo akasikia kwamba Yesu alikuwa anakwenda kutawadhwa kuwa Mfalme. Katika hilo, angekuwa wa kwanza kumwonesha heshima.

Pengine Mariamu hakukusudia kitendo chake kionekane kwa watu, lakini Yohana anaandika, "Nayo nyumba pia ikajaa harufu ya marhamu” (Yohana 12:3). Yuda Iskariote akaibuka kwa kemeo, akisema kwamba yale manukato yangepaswa yauzwe na pesa yake wapewe maskini. Mara ile Bwana Yesu akamtuliza Mariamu kwa kusema, Basi Yesu alisema, “Mwache... maskini mnao sikuzote pamoja nanyi; bali mimi hamnami sikuzote” (Yohana 12:7, 8).

Mada hii inayojirudia rudia ipo kwenye Injili ya Yohana yote. Yesu anajua kile kilicho ndani ya watu (Yohana 2:24, 25; Yohana 6:70, 71; Yohana 13:11; Yohana 16:19). Katika tukio hili kwenye karamu ya Simoni, Yesu anajua kilichomo ndani ya Yuda. Yohana ni mwangalifu kiasi cha kutaja kuwa Yuda alikuwa nani – mwizi aliyejitwalia vitu (Yohana 12:6).

Manukato ambayo Mariamu angepaka maiti ya Mwokozi, aliyamimina kwenye mwili Wake ulio hai. Kwenye maziko yake, uzuri wa manukato hiyo ungeenea kaburini tu; lakini sasa ikafurahisha moyo wake Kristo kwa uhakika wa imani na upendo wake... Kristo alipoingia katika giza la taabu yake kuu, alikwenda na kumbukumbu ya kitendo hicho cha udhati wa upendo ambao ungekuwa Wake kutoka kwa watu Wake waliokombolewa milele.” _– Ellen G. White, Tumaini la Vizazi Vyote, uk. 167, 168._

`Bwana Yesu alijua kile kilichokuwa ndani ya moyo wa Mariamu na moyo wa Yuda Iskariote. Yeye anajua kilicho ndani ya moyo wako pia. Ukweli huu yapasa utuambie nini kuhusu hitaji la Kristo haki yetu, inayotubadilisha na kutufunika pia?`