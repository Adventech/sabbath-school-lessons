---
title:  Heri Wenye Kusadiki
date:  09/11/2024
---

### Somo la Juma Hili
Yohana 8:54-58; Mwanzo 12:3; Rum. 4:1-5; Yohana 12:1-8; Yohana 19:4-22; Yohana 20:19-31; Danieli 2; Danieli 7.

> <p>Fungu la Kukariri</p>
> “Yesu akamwambia, Wewe, kwa kuwa umeniona, umesadiki; wa heri wale wasioona, wakasadiki” (#Yohana 20:29#).

Kwenye kitabu hiki chote cha Injili, Yohana anao watu katika namna zao anuwai – watu wenye mazingira usuli mbalimbali, imani na uzoefu – wote wakishuhudia Yesu alikuwa ni nani.

“ ‘Tazama Mwana-kondoo wa Mungu!’ ” (Yohana 1:36). “ ‘Tumemwona Masihi' ” (Yohana 1:41). “Tumemwona yeye aliyeandikiwa na Musa” (Yohana 1:45). “Rabi, wewe u Mwana wa Mungu, ndiwe Mfalme wa Israeli” (Yohana 1:49) Je! Haimkini huyu kuwa ndiye Kristo? (Yohana 4:29). “Sisi tumesikia wenyewe, tena twajua ya kuwa hakika huyu ndiye Mwokozi wa ulimwengu” (Yohana 4:42). “Bwana! Twende kwa nani? Wewe unayo maneno ya uzima wa milele” (Yohana 6:68), “Bwana, mimi nimesadiki ya kwamba wewe ndiwe Kristo, Mwana wa Mungu, yule ajaye ulimwenguni” (Yohana 11:27). “Nalikuwa kipofu na sasa naona” (Yohana 9:25), “Tazama, Mfalme wenu!” (Yohana 19:14). “Mimi sioni hatia kwake” (Yohana 19:6) “Bwana wangu na Mungu wangu!” (Yohana 20:28).

Baadhi ya watu hawa walikuwa ni nani, na ni kwa nini walishuhudia hivyo kuhusu utambulisho wa Bwana Yesu?

_Jifunze somo la juma hili unapojiandaa kwa ajili ya Sabato, Novemba 16._