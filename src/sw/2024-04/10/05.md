---
title:  MIMI Ndimi Kweli
date:  04/12/2024
---

`Soma Yohana 1:14, 17; Yohana 8:32; Yohana 14:6 na Yohana 15:26. Yohana anafungamanishaje dhana ya ile kweli moja kwa moja na Yesu?`

Tena na tena katika Injili ya Yohana. kweli inaunganishwa na Yesu na Baba yake na Roho Mtakatifu. Kweli inaunganishwa na Yesu, Neno (logos) na inaunganishwa na nuru —katika kuilinganisha na giza (Yohana 1:1-14, Yohana 3:19-21) Na vilevile uongo inaunganishwa na mwovu na dhambi (Yohana 8:44-46). Matokeo yake, _"kweli"_ katika Yohana siyo tu suala la taarifa na idadi. Japo inahusisha mambo ya namna hiyo, lakini zaidi ya hayo, dhana ya ile kweli inahusisha kipengele cha kimaadili cha uaminifu kwa Mungu na kwa mapenzi yake.

“Wako wengi wanaomlilia Mungu aliye hai, wakiwa na hamu ya kuwako kwa Mungu. Nadharia ya kifalsafa  au insha za vitabu, hata ziwe na ustadi kiasi gani, haziwezi kutosheleza moyo. Uthabiti wa maneno na uvumbuzi wa wanadamu havina thamani yoyote. Acha neno la Mungu liwazungumzie wanadamu. Waache wale ambao wamesikia tu mapokeo na nadharia za kibinadamu na kanuni za wanadamu wasikie sauti Yake Yeye ambaye neno Lake linaweza kuifanya upya roho mpaka ifikie uzima wa milele _—Ellen G. White, Lulu za uzima uk 17_

Hebu tafakari juu ya maana ya Yesu kuwa ndiye Kweli. Yesu ni logos  Neno aliyekuwa na Mungu tangu mwanzo na aliyekuwa Muumbaji wa vitu vyote vilivyoumbwa (Yohana 1:1-4). Mmoja pamoja na Baba tangu milele hadi milele, Yesu anazo sifa na tabia za Baba na hivyo Yeye pia ndiye “MIMI NIKO.” Uwepo Wake hauko chini ya yeyote wala chochote. Hakuna kilicho ukiwepo ufahamu, ambao upo kando yake Yeye. Kila kitu kilichopo, kilichoumbwa, kiliumbwa na Yesu tu na kipo katika Yeye pia. “Kwa kuwa katika yeye vitu vyote viliumbwa, vilivyo mbinguni na vilivyo juu ya nchi, vinavyoonekana na visivyoonekana; ikiwa ni vitu vya enzi, au usultani, au enzi, au mamlaka; vitu vyote viliumbwa kwa njia yake, na kwa ajili yake. Naye amekuwako kabla ya vitu vyote, na vitu vyote hushikana katika yeye” (Kol. 1:16, 17).

Yesu, siyo tu mfano halisi wa ile kweli; Yeye ndiye Kweli. Kweli siyo dhana au muundo wa maneno, Ni Nafsi!

Huyu Kweli, Yesu Kristo, anaweza kufananishwa na jua linaloangazia ulimwengu (Yohana 8:12). Hii inakwenda sambamba na kile CS. Lewis alichokisema kuhusu Ukristo; “Ninaamini katika Ukristo kama ninavyoamini kwamba Jua limechomoza, siyo tu kwa sababu ninaliona, bali kwa sababu kutokana nalo ninaona kila kitu kingine.” _—Is Theology Poetry?” (n.p.: Samizdat University Press, 2014), uk. 15, kwa mara ya kwanza iliwasilishwa mwaka 1944_

Ni kwa njia ya Yesu, aliye Kweli, kwamba tunaweza kuufasiri ulimwengu unaotuzunguka kwa usahihi