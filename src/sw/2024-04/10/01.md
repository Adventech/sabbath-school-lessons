---
title:  Njia, Kweli na Uzima
date:  30/11/2024
---

### Somo la Juma Hili
Yohana 13:1-20; Yohana 14:1-3; Danieli 7:27; Yohana 14:5-11; Yohana 1:14; Kol. 1:16, 17; Yohana 5:38 - 40.


> <p>Fungu la Kukariri</p>
> “Hakuna mtu aliyemwona Mungu wakati wo wote; Mungu Mwana pekee aliye katika kifua cha Baba, huyu ndiye aliyemfunua” (#Yohana 1:18#).

Injili ya Yohana ipo katika sehemu kuu nne: Dibaji (Yohana 1:1-18), Kitabu cha Ishara (Yohana 1:19 - 12:50), na Kitabu cha Utukufu (Yohana 13:1-20:31), na Hitimisho (Yohana 21:1-25). Hadi sasa, somo letu limelenga hasa katika Dibaji na Kitabu cha Ishara, ikijenga msingi kwamba Yesu ni nani kupitia kwa miujiza Yake (ishara), mijadala na mafundisho. Sasa, mafundisho yanahama hususani kwenda katika sehemu ya tatu ya Yohana. Kitabu cha Utukufu.

Jambo la kupendeza, kauli saba maarufu za “MIMI NI” zinatengeneza daraja linalopita Kitabu cha Ishara na Kitabu cha Utukufu. Hizi ni “Mkate wa uzima” (Yohana 6:35, 41, 48, 51), “nuru ya ulimwengu” (Yohana 8:12; Yohana 9:5), “mlango” (Yohana 10:7, 9), “mchungaji mwema” (Yohana 10:11, 14), “ufufuo na uzima” (Yohana 11:25), “njia, kweli na uzima” (Yohana 14:6), na “mzabibu wa kweli” (Yohana 15:1, 5).

Somo la juma hili litaanza na kusudi la hotuba ya kuaga na utangulizi wake na tukio muhimu la Bwana Yesu kuosha miguu ya wanafunzi Wake. Kisha litageukia katika kauli ya “ MIMI NI...” katika sura ya 14 (“Mimi ni njia, kweli, na uzima”).

_Jifunze somo la juma hili unapojiandaa kwa ajili ya Sabato, Desemba 7._