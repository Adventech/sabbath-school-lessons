---
title:  Jifunze zaidi
date:  06/12/2024
---

Soma Ellen G. White,  “Nuru ya Uzima,” ” uk. 73-88, katika Tumaini la Vizazi Vyote; E. Edward Zinke, “The Authority of the Bible and the Certainty of the Second Coming,” The Certainty of the Second Coming (Hagerstown, MD: Review and Herald Publishing Association, 2000) uk. 23-30.

Bwana Yesu aliposema, “Mimi ni nuru ya ulimwengu,” “Alikuwa katika ua wa hekalu uliohusianishwa hasa na huduma ya Sikukuu ya Vibanda. Katikati ya ua huu ilisimama mihimili miwili mirefu, iliyoshikilia nguzo za taa zilizo kubwa. Baada ya kafara ya jioni, taa Zote ziliwashwa, zikitoa mwangawake juu ya Yerusalemu yote. Sherehe hii ilikuwa ni ukumbusho wa nguzo ya nuru ambayo iliwaongoza Israeli huko jangwani, pia ilichukuliwa kuwa ilikuwa ikionesha mbele katika kuja kwa Masihi. Wakati wa jioni pale taa zilipowashwa, ua huu ulikuwa ni mandhari ya kuamsha furaha kubwa...

“Katika mwanga wa Yerusalemu, watu walionesha tumaini lao la ujio wa Masihi ili kueneza nuru Yake juu ya Israeli. Lakini kwa Yesu mandhari hii ilikuwa na maana pana zaidi. Kama vile taa angavu za hekalu zilivyowashwa na kuwaangazia wote, ndivyo Kristo, chanzo cha nuru ya kiroho, Anavyoangaza giza la ulimwengu. Lakini ishara hiyo haikuwa kamilifu. Nuru hiyo kubwa ambayo mkono Wake mwenyewe uliiweka juu angani ilikuwa ni kiwakilishi cha kweli cha utukufu wa kazi Yake.

“Ilikuwa asubuhi; jua ndipo tu lilikuwa limechomoza juu ya mlima wa Mizeituni, na miale yake ilikuwa ikianguka kwa uangavu wenye kutia kiwi kwenye hekalu lenye marumaru, na kumulika kuta za dhahabu za hekalu, wakati Yesu, akionesha kidole kwake, alisema, “Mimi ndimi nuru ya ulimwengu.” _—Ellen G. White, Tumaini la Vizazi Vyote, uk. 73._

**Masawali ya Kujadili**

`1. Darasani, zungumzia jibu lako la swali la mwisho la siku ya Alhamisi. Ni kweli zipi muhimu sana zinazofundishwa kwenye Biblia ambazo kamwe tusingeweza, hata kwa kanuni, kujifunza kutokana na sayansi? Kwa mfano, juu ya Msalaba? Au Ufufuo? Au juu ya Ujio wa Mara ya Pili? Ni kweli  zipi zingine muhimu za kibiblia ambazo lazima zifunuliwe kwetu - vinginevyo, kamwe tusingeweza kuzijua?`

`2. Tafakari juu ya anguko la Lusifa, kiumbe aliyekuwa mkamilifu akiwa na ujuzi mwingi wa kiakili wa Mungu na wa kujua Mungu alivyo. Na licha ya hivyo, pamoja na kuwa na yote hayo, aliasi dhidi ya Mungu. Hili linatuambia nini juu ya ukweli wa nia huru, nia ile ile huru tuliyo nayo —na kwa nini, kila muda upitao, tunahitajika kuchagua kusalimisha nia hiyo kwa Mungu?`