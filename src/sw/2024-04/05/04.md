---
title:  “Bwana, Unipe Maji Hayo”
date:  29/10/2024
---

“Nami nitawanyunyizia maji safi, nanyi mtakuwa safi; nitawatakaseni na uchafu wenu wote, na vinyago vyenu vyote. Nami nitawapa ninyi moyo mpya, nami nitatia roho mpya ndani yenu, nami nitatoa moyo wa jiwe uliomo ndani ya mwili wenu, nami nitawapa moyo wa nyama. Nami nitatia roho yangu ndani yenu, na kuwaendesha katika sheria zangu, nanyi mtazishika hukumu zangu, na kuzitenda” (Eze. 36:25-27).

`Soma Ezekieli 36:25 - 27 Inaakisije hoja za ile kweli ambazo Bwana Yesu alitaka kumpatia Nikodemo na yule mwanamke kisimani?`

Katika matukio yote mawili, Bwana Yesu alikuwa akitaka kuwafikia watu hawa kwa ukweli wa kiroho, hata ingawa alitumia vielelezo vitokavyo kwenye ulimwengu wa asili kufanya jambo hilo.

Mwanzoni, hakuna hata mmoja kati yao aliyeelewa kile Bwana Yesu alichomaanisha. Nikodemo alihoji, mtu anawezaje kuzaliwa tena? Yaani, mtu anawezaje kurudi kwenye tumbo la mama yake? Ni wazi kwamba Nikodemo alikuwa akishughulika katika kiwango cha kawaida sana cha kidunia, hata ingawa Bwana Yesu kwa uwazi kabisa alikuwa akimwelekeza kwenye ukweli wa kiroho. Yule mwanamke pia, aliyachukulia maneno ya Bwana Yesu kuhusu maji katika maana halisi wakati ambapo wana Yesu ni wazi alikuwa akizungumzia jambo la kiroho.

Mwitiko wa yule mwanamke kwa mwaliko wa Bwana Yesu kwa ajili ya maji ya uzima ulikuwa, “Bwana, unipe maji hayo, nisione kiu, wala nisije hapa kuteka” (Yohana 4:15). Alidhani kwamba maji aliyoyatoa Bwana Yesu yangeepusha safari za kwenda kisimani, hilo lingepunguza hatimaye hatihati ya kuonana na wengine. Inashangaza sana ya kwamba mazungumzo yalihama haraka sana kutoka kwa Bwana Yesu kuomba maji hadi kwa mwanamke kumwomba Yeye maji.

`Soma Yohana 4:16. Bwana Yesu aliitikiaje ombi la yule mwanamke?`

Ghafla, Bwana Yesu anabadilisha mada ya mjadala, akimwambia yule mwanamke aende akamwite mumewe na kurudi. Kwa nini badiliko la katika mada? Matendo ya yule mwanamke yalitangulia kuonesha hali ya kukwepa. Bwana Yesu aliweza kuusoma moyo wake. Sharti akabiliane na hali yake ili apate uponyaji. Kabla roho hii haijapokea karama iliyotamani Bwana Yesu aitoe, alimpasa atambue dhambi yake na amtahamu Mwokozi wake.” _– Ellen G. White, Tumaini la Vizazi Vyote, uk. 163._