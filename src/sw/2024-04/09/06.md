---
title:  Hukumu
date:  28/11/2024
---

“Amwaminiye yeye hahukumiwi; asiyeamini amekwisha kuhukumiwa; kwa sababu hakuliamini jina la Mwana pekee wa Mungu. ...Kila mtu atendaye mabaya huichukia nuru, wala haji kwenye nuru, matendo yake yasije yakakemewa. Bali yeye atendaye kweli huja kwenye nuru, ili matendo yake yaonekane wazi ya kuwa yametendwa katika Mungu” (Yohana 3:18-21; linganisha na Yohana 1:10).

`Kwanini watu huijia hukumu? Yohana 3:18, 36; Yohana 5:24, 38; Yohana 8:24; Yohana 12:47.`

Kumkataa Yesu Kristo, Nuru ya ulimwengu, kunatuacha katika hali ya mashaka na majaribu kutoka kwa mwovu. Ni kuipa nuru mgongo na kuligeukia giza.

Hawa alipewa nuru ya namna ya kuhusiana na mti uliokuwa katikati ya bustani ya Edeni. Shetani alimjaribu kwa kumfanya atilie shaka nuru. Alilitia katika jaribu neno la Mungu kwa kuwaza kwamba Mungu wa upendo asingeharibu viumbe alivyoviumba. Aliendelea pia kutegemea data za ufahamu wake, Nyoka amekula matunda ya ule mti na sasa anao uwezo wa kuzungumza. Pengine nyoka yule alikuwa sahihi. Nikila tunda la mti huo, ninaweza kuwa kama Mungu! Akiwa amedanganywa, aliiacha nuru. Na mumewe naye akachagua njia ile ile.

`Soma Mathayo 4:14. Ni kanuni gani alizozitumia Kristo katika jangwa la majaribu kukabiliana na udanganyifu wa Shetani?`

Katika uwezo Wake, Kristo alikuwa na zana ya kibinadamu ya wazo lililotumiwa na Adamu na Hawa, watu walioishi kabla ya gharika na Israeli pale Kadesh-barnea. Angeweza kuhoji kwa nini Mungu wa upendo amwache Mwana Wake jangwani kwa siku 40 mchana na usiku bila chakula wala ulinzi. Angeweza pia kukusudia kuthibitisha u - Mwana Wake kwa kugeuza mawe kuwa mkate! Badala yake, alijibu kwa Neno la Mungu. Alitenda katika kiwango cha mambo ya kimbingu badala ya mfumo wa kidunia wa mawazo. Ilikuwa rahisi kiasi gani Kwake kutumia mantiki ya kujenga nia yake ya kufanya uamuzi usio sahihi, jambo ambalo watu wengi sana, hata wenye imani hufanya.