---
title:  Chimbuko la Uzima
date:  23/11/2024
---

### Somo la Juma Hili
Yohana 1:4; Yohana 10:10; Yohana 1:12, 13; Yohana 6:61-68; Hesabu 13:23-33; Mt. 4:1-4.

> <p>Fungu la Kukariri</p>
> “Mimi ndimi njia, na kweli, na uzima; mtu haji kwa Baba, ila kwa njia ya mimi” (#Yohana 14:6#).

Katika Injili ya Yohana. Bwana Yesu alipoulizwa kama Yeye alikuwa nani, alijibu kwa neno linaloonesha uungu. “MIMI NIKO” ilikuwa rejea isiyo na makosa imhusuyo Bwana Mwenyewe, Aliyemtokea Musa kwenye kichaka. “ NIKO AMBAYE NIKO,” ndivyo alivyomwambia Musa (Kut 3:14). Na Mungu huyu huyu, ambaye ndiye “MIMI NIKO,” alifanyika “mwili, akakaa kwetu; nasi tukauona utukufu wake, utukufu kama wa Mwana pekee atokaye kwa Baba; amejaa neema na kweli” (Yohana 1:14).

Mada ya “ NIKO” inatiririka kote katika Yohana. Fungu la kukariri la juma hili linaakisi mada hiyo: “Mimi ndimi njia, na kweli, na uzima” (Yohana 14:6). Huyu “MIMI NIKO” ni nuru ya ulimwengu, Mkate wa Uzima, Lango au Mlango wa kondoo, Mchungaji Mwema na Mzabibu wa Kweli.

Juma hili linaendelea na udhihirisho wa Mungu kama tulivyopewa na Yohana. Kwa ukamilifu zaidi tutaangalia upande mwingine wa mambo. ambapo, licha ya ushahidi wenye nguvu kumhusu Yesu kama Masihi, baadhi walimkataa. Tutajifunza juu ya wazo hili kwa sababu mbili: kuepuka makosa yale yale, lakini pia kufikiria jinsi tunavyoweza kuwafikia wale walio hatarini kufanya kosa lile lile pia.

_Jifunze somo la juma hili unapojiandaa kwa ajili ya Sabato, Novemba 30._