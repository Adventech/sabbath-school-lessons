---
title:  Nuru na Giza
date:  24/12/2024
---

`Soma Yohana 1:4—10; Yohana 3:19-21; Yohana 5:35; Yohana 8:12; Yohana 9:5; Yohana 11:9, 10; na Yohana 12:35. Ni tofauti gani kuu iliyopo hapa, na kwa nini utofauti huu ni wa msingi sana katika kuelewa kweli?`

Ulimwengu uko gizani; unajitenga na nuru na hauwezi, kwa wenyewe, kumfikia Mungu wa kweli, Mungu wa binafsi wa Uumbaji, ufunuo na Ukombozi.

“Kamwe ubinadamu, kwa wenyewe, hauwezi kuufikia ujuzi wa Mungu. “Ni juu mno kama mbingu; waweza kufanya nini wewe? Ni wenye kina kuliko kuzimuni; waweza kujua nini wewe? Ayubu 11:8. Roho ya kufanywa wana pekee ndiyo inayoweza kutufunulia mambo ya siri/ ya kina ya Mungu, ambayo 'jicho halikuyaona, wala sikio halikuyasikia, wala hayakuingia katika moyo wa mwanadamu.' —'Mungu ametufunulia kwa Roho Wake.' ” _— Ellen G. White, The Desire of Ages, uk. 412._

Yesu Kristo pekee “huyu ndiye aliyemfunua,” Baba (Yn. 1:18). Kitenzi cha Kiyunani ni exegeomai, ambacho kinamaanisha “kutafsiri,” “kueleza,” “kufafanua.” Yohana anamwelezea Yesu kama mjumbe wa kimbingu, Yule anayeeleza kile kinachomaanisha kumjua Mungu. Kupitia kwa Yesu pekee ndipo tunaweza kumjua Mungu kweli.

`Soma Yohana 8:42-44. Yesu anafafanuaje msingi wa uongo ambao viongozi wa kidini wa Israeli walikuwa wamejenga imani yao Juu yake?`

Wale ambao hawasimami katika kweli husema kutokana na akili zao wenyewe. "Wanaona" maana ya maandiko tu kutokana na mtazamo wa kibinadamu. Kinyume chake ni lazima tukubali kwamba Kristo ndiye nuru ya ulimwengu na kumfuata katika tafsiri yetu ya Neno lake. Kinyume chake, Shetani anazungumza “kwa namna yake mwenyewe” (Yn. 8:44). Tusipokuwa waangalifu na tukajisalimisha katika imani na utii kwa Mungu tuko katika hatari ya kufanya jambo lile lile: kusoma maandiko kwa kutegemea tu tamaa, matakwa na mitazamo yetu wenyewe, jambo ambalo ni rahisi zaidi kufanya kuliko tunavyoweza kutambua.

`Je, unaziitikiaje kweli “zinazokukasirisha,” kinyume na jinsi Unavyopaswa kuitikia kweli hizo?`