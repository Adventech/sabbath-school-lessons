---
title:  Kukutana Huko Galilaya
date:  22/12/2024
---

`Soma Yohana 21:1-9. Ni kweli zipi muhimu zinafunuliwa hapa, hasa kuhusu neema ya Mungu —unyenyekevu wa kibinadamu?`

Yohana 20 inahitimishwa kwa kusudi la kitabu, ambalo lingekuwa mahali pazuri pa kumalizia, lakini kuna sura moja zaidi Sura ya 21 inaanza na wanafunzi kadhaa huko Galilaya, huku Petro akipendekeza kwenda kuvua samaki usiku mmoja. Inaonekana kana kwamba nyakati za kale zimerudi, na wanafunzi wamerudi kwenye biashara yao ya zamani ya uvuvi. Lakini hawakupata chochote usiku huo.

Asubuhi, mgeni wa ajabu ufuoni anawaambia watupe jarife lao upande wa kulia wa mashua. Kisha wanakamata samaki wengi  sana kiasi kwamba hawawezi kuvuta  jarife lao. Ilikuwa kama mwanzo wa huduma yao na Yesu (Tazama Lk. 5:1-11). Yohana anamtambua Yesu mara moja na kumwambia Petro, ambaye mara moja anaruka majini na kuogelea mpaka ufuoni.

Yesu anamwuliza Petro maswali matatu, yote kuhusu upendo kwa Bwana wake. Kabla ya Kusulubishwa kwa Kristo, Petro alisisitiza kwamba angetoa maisha yake kwa ajili ya Yesu (Yn. 13:37). Hapo ndipo Yesu alipotabiri juu ya Petro kumkana mara tatu (Yn. 13:38). Katika mkutano huu wa Galilaya, Petro hajifanyi msingi wa tathmini, bali anamfanya Yesu kuwa: “ 'Bwana, wewe wajua yote; wewe umetambua ya kuwa nakupenda' ” (Yn. 21:17).

Wengine wanaona kwamba Yesu anatumia kitenzi agapao, ambacho kinamaanisha kupenda, katika kumwuliza Petro (_isipokuwa kwa mara ya mwisho_), na kwamba Petro daima anajibu phileo, inayomaanisha kupenda, lakini kama rafiki tu. Maana yake ni kwamba Petro hajafikia aina ya juu zaidi ya upendo.

Kwa kweli, jibu la Petro linajikita katika unyenyekevu. Huku kushindwa kwa Petro kukidumu kuwa mbele yake, kuna uwezekano mkubwa zaidi kwamba anatumia “neno dogo” kwa unyenyekevu, asithubutu kujidai kupita kiasi. Na ni unyenyekevu huu ambao Yesu anauthibitisha, na unakuwa muhimu katika kumrejesha Petro katika huduma. Hakuna shaka, unyenyekevu ni mojawapo ya sifa kuu za huduma, kwa sababu lengo basi linakuwa Yesu Kristo, na sio nafsi.

Kurejeshwa kwa Petro na jukumu lake kama kiongozi katika kanisa la awali ni mojawapo ya ushahidi wenye nguvu zaidi kwamba Yesu alifufuka ufuni. Ingekuwa vigumu kueleza umashuhuri wa Petro ikiwa Yesu asingemrejesha katika huduma mbele ya wanafunzi wengine.

`Kwa nini unyenyekevu ni muhimu sana kwa yeyote anayetafuta kumjua Bwana? Kwa kuzingatia msalaba, yeyote kati yetu anapaswa kujivunia nini?`