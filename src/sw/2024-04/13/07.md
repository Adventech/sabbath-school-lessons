---
title:  Jifunze zaidi
date:  27/12/2024
---

Mtazamo wa Mungu ni tofauti sana na ule wa wanadamu. Mungu anashiriki mtazamo Wake nasi kupitia Neno Lake, Biblia, chini ya uweza wa Roho Mtakatifu. Ni uchaguzi wetu ikiwa tunataka kutembea gizani au kukubali nuru itokayo kwa Yesu Kristo kama inavyofunuliwa katika Neno.

Kilicho muhimu kwa uchaguzi huu ni kujisalimisha kwetu binafsi kwa Yesu Kristo, Mwana wa Mungu na Mkombozi wa wanadamu. Kupitia uweza wa Roho Mtakatifu Mungu Baba ametufunulia — katika maisha, kifo, na ufufuo wa Yesu kina cha upendo Wake. Na tunajua habari za Yesu kwa sababu maisha, kifo, na ufufuo Wake vimeandikwa katika Neno la Mungu.

“Malaika wa Mungu daima wanapita kutoka duniani kwenda mbinguni, na kutoka mbinguni kuja duniani. Miujiza ya Kristo kwa wanaoumizwa na kuteseka ilitendwa kwa uweza wa Mungu kupitia huduma ya malaika. Na ni kwa njia ya Kristo, kwa huduma ya wajumbe Wake wa kimbingu, kwamba kila baraka hutoka kwa Mungu huja kwetu. Katika kutwaa Kwake ubinadamu, Mwokozi wetu anaunganisha maslahi Yake na yale ya wana na binti za Adamu walioanguka, huku kupitia Uungu Wake anakishika kiti cha enzi cha Mungu. Na hivyo Kristo ndiye njia ya mawasiliano ya wanadamu na Mungu, na ya Mungu na wanadamu.” _— Ellen G. White, The Desire of Ages, uk. 143._

**Masawali ya Kujadili**

`1. Kati ya visa vyote katika kitabu cha Yohana. ni kipi kinazungumza nawe kwa sauti kubwa kuhusu upendo na tabia ya Mungu? Shiriki na darasa lako kwa nini unaona hicho kuwa cha kuvutia sana.`

`2. Kwa jinsi ya kivitendo, mtu anapaswa kufanyaje kuitafuta kweli?`

`3. Kwa nini kwa kawaida ni vigumu kuweka kando nafsi kama mpatanishi wa kweli? Je, tunaweza kuifanya kikamilifu, au ubinadamu wetu, kwa kiwango fulani, bado utaathiri jinsi tunavyotazama Maandiko? Kwa nini ni lazima tutambue ukweli huu, na jinsi unyenyekevu unavyotusaidia kusalimisha ubaguzi wetu kwa Neno la Mungu?`

`4. Historia ya Ukristo wa Magharibi imejaa mifano ya kutisha ya kile kinachotokea wakati Neno la Mungu linawekwa chini ya siasa na ubaguzi wa wanadamu. Ni ipi baadhi ya mifano hiyo, na ni somo gani tunaloweza kujifunza kutoka kwayo leo kuhusu jinsi ilivyo hatari wakati mitazamo ya wanadamu inapokuwa chujio kuu la “kuifasiri” Biblia?`

`5.  Fupisha kwa maneno yako mwenyewe wazo kuu la Injili ya Yohana. Ujumbe wake mkuu ni upi kwetu leo?`