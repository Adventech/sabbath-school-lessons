---
title:  Ishara Za Uungu
date:  05/10/2024
---

### Somo la Juma Hili
Yohana 6:1-15; Isaya 53:4-6; 1 Kor. 5:7: Yohana 6:26-36; Yohana 9:1-41; 1 Kor. 1:26-29; Yohana 11.

> <p>Fungu la Kukariri</p>
> “Yesu akamwambia, Mimi ndimi huo ufufuo, na uzima. Yeye aniaminiye mimi, ajapokufa, atakuwa anaishi; naye kila aishiye na kuniamini hatakufa kabisa hata milele. Je! Unayasadiki hayo?” (#Yohana 11:25, 26#).

Biblia iko wazi kwamba Yesu Kristo ni Mwana Aliye wa milele, mmoja na Baba, asiye na mwanzo na ambaye hakuumbwa. Yesu ndiye aliyeumba vyote vilivyoumbwa (Yohana 1:1-3). Hivyo, Yesu amekuwepo siku zote; hakukuwa na wakati ambapo Yeye hakuwepo. Ingawa Yesu alikuja katika ulimwengu huu na kutwaa ubinadamu wetu, Yeye daima alikuwa na Uungu Wake, na kwa nyakati maalumu Alisema na kufanya mambo ambayo yalifunua Uungu huu.

Ukweli huu ulikuwa muhimu kwa Yohana. ndiyo maana, alipokuwa akisimulia baadhi ya miujiza ya Yesu, Yohana aliitumia kuonesha Uungu wa Kristo. Yesu hakusema tu mambo ambayo yalidhihirisha Uungu Wake bali aliunga mkono maneno Yake kwa matendo yaliyodhihirisha uungu Wake.

Somo la juma hili linaweka mtazamo wake kwenye ishara tatu kuu za Yesu za uungu Wake. Kinachoshangaza ni kwamba katika kila hali baadhi ya watu hawakuamini muujiza huo au kutambua umuhimu wake. Kwa baadhi yao ulikuwa ni wakati wa kumwacha Yesu; kwa wengine, wakati wa kukuza upofu; na kwa wengine, wakati wa kupanga njama za kifo cha Yesu. Na, kwa wengine—wakati wa kuamini kwamba Yesu alikuwa Masihi.

_Jifunze somo la juma hili kwa maandalizi ya Sabato, Oktoba 12._