---
title:  “Hakika, Huyu Ndiye Nabii Yule”
date:  07/10/2024
---

`Soma Yohana 6:14, 15, 26-36. Watu waliitikiaje muujiza Wake, Naye Bwana Yesu aliutumiaje muujiza huu kujaribu kuwafundisha kuwa Yeye alikuwa nani?`

Watu wa Yudea walikuwa wakitazamia masihi wa kidunia ambaye angewakomboa kutoka katika ukandamizaji wa Milki ya Kirumi. Mambo mawili magumu zaidi yanayokabiliwa vitani ni kuwalisha wanajeshi na kuwahudumia waliojeruhiwa na waliokufa, Kwa miujiza Yake, Yesu alionesha kwamba angeweza kufanya yote mawili.

Lakini hiyo haikuwa sababu ya ujio wa Yesu, na hilo halikuwa kusudi la muujiza Wake. Badala yake, simulizi ya kulisha watu elfu tano ilitoa fursa ya kuonesha kwamba Yesu Ndiye Mkate wa Uzima, kwamba Mungu Mwenyewe alishuka kutoka mbinguni. “ 'Mimi ndimi mkate wa uzima,' ” Alisema.“ “ 'Yeye ajaye kwangu hataona njaa kamwe’ ” (Yohana 6:35).

Hii ndiyo kauli ya kwanza kati ya zile saba za “mimi ni” katika Injili ya Yohana. ambapo “mimi ni” inaunganishwa na kiarifu “mkate wa uzima,” Yohana 6:35; “nuru ya ulimwengu,” Yohana 8:12; “mlango,” Yohana 10:7, 9 “Mchungaji Mwema,” Yohana. 10:11, 14; “ Ufunuo na uzima,” Yohana 11:25; "njia, kweli na uzima," Yohana 14:6; “mzabibu wa kweli,” Yoh 15:1, 5). Kila moja ya hoja hizi inaelekeza kwenye ukweli muhimu kuhusu ‘Yesu. Kauli za “MIMI NDIMI” zinaelekeza nyuma Kwenye Kutoka 3, ambapo Mungu anajionesha kwa Musa kama NIKO mkuu (linganisha na , Yohana 8:58). Yesu ndiye MIMI NIKO mkuu.

Lakini watu walishindwa kuyatambua haya yote.

“Mioyo yao isiyotosheka iliuliza kwa nini, ikiwa Yesu angeweza kufanya kazi nyingi za ajabu kama walizoshuhudia, Je, Asingeweza kuwapa watu Wake wote afya, nguvu, na utajiri, kuwaweka huru kutoka kwa watesi wao, na kuwainua kwenye mamlaka na heshima? Ukweli kwamba alidai kuwa Aliyetumwa na Mungu, na bado akakataa kuwa mfalme wa Israeli, lilikuwa ni fumbo ambalo hawakuweza kulifahamu. Kukataa kwake kulitafsiriwa vibaya. Wengi walihitimisha kwamba hakuthubutu kudai madai Yake kwa sababu Yeye Mwenyewe alitilia shaka tabia ya Kiungu ya utume Wake. Hivyo walifungua mioyo yao kwa kutokuamini, na mbegu ambayo Shetani alipanda ikazaa matunda ya aina yake, katika kutokuelewa na kuasi.” _— Ellen G. White, The Desire of Ages, uk. 385._

Walikuwa wakitafuta manufaa ya kimwili badala ya kweli ambayo inadumu hadi uzima wa milele. Huu ni mtego ambao sote tunaweza kukumbana nao ikiwa hatutakuwa waangalifu.

`Tunawezaje kuepuka kujiingiza katika mambo ya kimwili ambayo kwa kufanya hivyo tunaharibu mambo ya kiroho?`