---
title:  Jifunze zaidi
date:  11/10/2024
---

Soma Ellen G. White, “Hatari Katika Galilaya,” uk. 211 -218; “Kufufuliwa kwa Lazaro” uk. 295 - 301; na “Makuhani na Wakuu Wanaendelea na Njama Yao” uk. 302 - 304, katika Tumaini la Vizazi Vyote.

“Uzima wa Kristo unaofanya ulimwengu upate uzima umo katika neno Lake. Kwa neno Lake tu, Yesu aliponya magonjwa ya kila namna na kutoa pepo; kwa neno Lake aliituliza bahari, na kufufua wafu; na watu wakashuhudia kwamba neno Lake lilikuwa na nguvu. Alinena neno la Mungu, kama alivyokuwa amenena kupitia kwa manabii na walimu wote wa Agano la Kale. Biblia nzima ni udhihirisho wa Kristo, na Mwokozi alitamani kuimarisha imani ya wafuasi Wake katika hilo neno. Hata uwepo Wake unapoonekana kuondoka, neno lazima liwe chanzo chao cha nguvu. Kama Bwana wao, walipaswa kuishi ‘kwa kila neno litokalo katika kinywa cha Mungu.’ Mt. 4:4.

“Kama ambavyo maisha yetu ya kimwili yanategemezwa kwa chakula, ndivyo maisha yetu ya kiroho yanavyotegemezwa na neno la Mungu. Na kila nafsi inapaswa kuupokea uzima kutoka kwa neno la Mungu kwa ajili yake mwenyewe. Kama vile tunavyopaswa kula sisi wenyewe ili kupokea lishe, ndivyo tunapaswa kupokea neno kwa ajili yetu wenyewe. Hatupaswi kuipata kwa njia ya akili ya mtu mwingine. Tunapaswa kujifunza Biblia kwa uangalifu, tukimwomba Mungu msaada wa Roho Mtakatifu, ili tuweze kuelewa neno Lake.” _—Ellen G. White, Tumaini la Vizazi Vyote, uk. 215._

**Masawali ya Kujadili**

`1. Juma hili tulimtazama Yesu akilisha wale watu elfu tano, akimponya aliyekuwa kipofu tangu kuzaliwa, na kisha kumfufua Lazaro toka kwa wafu. Katika kila tukio, Bwana Yesu alionesha uthibitisho wa uungu Wake. Hata hivyo, miujiza hii, licha ya kuwa ya kushangaza vile, ilitengeneza mgawanyiko. Baadhi yao waliitikia kwa imani, huku wengine wakiwa na mashaka. Hali hii inatufundisha nini jinsi ambavyo, hata katika mazingira ya uthibitisho mzito kabisa, bado watu wanaweza kuchagua kumkataa Mungu?`

`2. Hivi visa vyote vinaelekeza kwa Kristo kama Mwana wa Mungu aliyetoka mbinguni. Kwa nini uungu Wake ni muhimu hivyo katika hoja ya imani katika Yesu kama Mwokozi?`

`3. Tazama tena 1 Wakorintho 1:26 -29. Ni kwa njia gani katika karne ya 21, tunaona kanuni ile ile ikitenda kazi? Ni yapi ambayo ni “mambo mapumbavu” wanayoyaamini Wakristo, mambo ambayo, “wenye hekima ya mwilini,” wanayadharau na kuyakataa? Ni yapi tunayoyaamini ambayo pia “yanaaibisha “vyenye nguvu’?`