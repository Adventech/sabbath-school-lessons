---
title:  Mashahidi wa Kristo Kama Masihi
date:  19/10/2024
---

### Somo la Juma Hili
Yohana 1:19-23; Isaya 40:1-5; Yohana 1:29 - 37; Rum. 5:6; Yohana 1:35-39; Yohana 1:43-51; Yohana 3:1-21.

> <p>Fungu la Kukariri</p>
> “Yesu akajibu, akamwambia, Amin, amin, nakuambia, Mtu asipozaliwa mara ya pili, hawezi kuuona ufalme wa Mungu” (#Yohana 3:3#).

Hapana shaka, Yesu aliwapa watu ushahidi madhubuti wa kimaandiko kuunga mkono madai ambayo Alikuwa akiyatoa kumhusu Yeye Mwenyewe, ikiwemo, “Amini, amini, nawaambia, yeye aaminiye yuna uzima wa milele” (Yohana 6:47).

Lakini kuna zaidi ya hilo: kugeuza maji kuwa divai; kulisha maelfu kwa mikate michache; kumponya mwana wa mkuu; kumponya mtu kwenye bwawa la Bethzatha; kumpa kuona aliyekuwa kipofu tangu kuzaliwa; kumfufua Lazaro kutoka kwa wafu. Mwinjilisti anaonesha aina mbalimbali za matukio, na watu—Myahudi, Mmataifa, tajiri, maskini, mwanamume, mwanamke, watawala, watu wa kawaida, wenye elimu na wasio na elimu — kushuhudia juu ya Yesu ni nani.

Yohana anaelekeza hata kwa ushuhuda wa Baba Mwenyewe, na kwa Maandiko, yote yakitoa ushahidi wa utambulisho wa Yesu.

Juma hili linaanza na ushuhuda mzito wa Yohana Mbatizaji. Mashahidi wengine wanakuja jukwaani pia: Andrea na Simoni Petro, Filipo na Nathanaeli na shahidi asiyetarajiwa kabisa, yule Farisayo Nikodemo. Lakini shahidi mwingine anasimama nyuma kwenye vivuli (huyo mwanafunzi mwingine pamoja na Andrea, katika Yohana 1:35, 40) —Yohana mwenyewe.

_Soma somo la juma hili ukijiandaa kwa ajili ya Sabato, Oktoba 26._