---
title:  Jifunze zaidi
date:  25/10/2024
---

Soma Ellen G. White, “Nikodemo,” uk. 145 - 154, katika Tumaini la Vizazi Vyote.

Nikodemo “Alichunguza Maandiko kwa namna mpya, si kwa ajili ya kufanya mijadala ya kinadharia, bali ili apate uzima katika nafsi yake. Alianza kuuona ufalme wa mbinguni alipojisalimisha kwa uongozi wa Roho Mtakatifu...

“Tunapokea neema ya Mungu kwa imani, lakini imani si wokovu wetu. Haileti chochote. Ni mkono tu unaoweza kumshika Kristo, ambaye Ndiye dawa ya dhambi... Toba hutoka kwa Kristo, kama vile ilivyo msamaha wa dhambi.

“ 'Kama vile ambavyo Musa aliinua nyoka jangwani,’ ndivyo hivyo Mwana wa Adamu alivyoinuliwa, na kila mtu ambaye amedanganywa na kuumwa na nyoka anaweza kumtazama akaishi. “ 'Tazama, Mwana-kondoo wa Mungu, aichukuaye dhambi ya ulimwengu!” Yohana 1:29. Nuru inayong’aa kutoka msalabani huufunua upendo wa Mungu. Upendo Wake hutuvuta Kwake. Tusipokaidi upendo huu tutaongozwa mpaka chini ya msalaba na kutubu dhambi zile zilizomsulubisha Mwokozi. Halafu Roho wa Mungu huleta uzima mpya kwa imani. Mawazo na shauku zinatiishwa kufuata Mapenzi ya Kristo. Moyo na nia huumbwa upya kwa mfano Wake atendaye kazi ndani yetu ambaye huvitiisha, vyote chini Yake. Halafu sheria ya Mungu huandikwa katika dhamiri zetu na roho zetu, nasi tunaweza kusema Pamoja na Kristo, kwamba: “Kuyafanya mapenzi yako. ee Mungu, ndiyo furaha yangu. Zaburi 40:8.” _– Ellen G. White, Tumaini la Vizazi Vyote, uk. 152-153._

**Masawali ya Kujadili**

`1. Yohana Mbatizaji alikuja kuandaa njia kwa ajili ya Yesu. Je, kama ungeipima huduma yake ungesema imekuwa na mafanikio kiasi gani, angalau kulingana na mtazamo wa kibinadamu? Vilevile, unapofikiria jibu lako, uliza swali hili muhimu: Je, unafasilije “mafanikio” katika mambo ya kiroho?`

`2. Baadaye, Yohana Mbatizaji alitamka mashaka yake halisi (Mt. 11:2,3; Luka 7:19). Ni kitu gani kilichosababisha maswali haya na tunaweza kujifunza nini kutokana na hayo maswali kuhusu namna tuavyoweza kuwa na imani katika imani yetu?`

`3. Kwenye darasa, jadili wazo la namna ambavyo mtu kama vile Nikodemo, kiongozi kwenye kanisa la kweli, mtu ambaye kwa hakika alikuwa na ujuzi mwingi, awezavyo kuwa mjinga hivyo kiroho katika mambo ya msingi kabisa. Tunaweza kupata mafundisho gani kutokana na hali hii?`