---
title:  Kutimiza Unabii wa Agano la Kale
date:  16/11/2024
---

### Somo la Juma Hili
Yohana 5:17, 20, 36-40, 46, 47; Yohana 13:18; Yohana 17:12; Yer. 2:13; Zek. 9:9; Yohana 8:12-30.

> <p>Fungu la Kukariri</p>
> “Lakini ushuhuda nilio nao mimi ni mkubwa kuliko ule wa Yohana; kwa kuwa zile kazi alizonipa Baba ili nizimalize, kazi hizo zenyewe ninazozitenda, zanishuhudia ya kwamba Baba amenituma” (#Yohana 5:36#).

Tunaweza kuona tena na tena katika kitabu cha Yohana mambo yote Bwana Yesu aliyoyasema na kufanya yaliyofunua kwamba, ndiyo, Masihi (hammashiach), alikuwa amekuja Israeli. Naye alikuwa amekuja, kwa kweli, kama mmoja wao, Myahudi aliyezaliwa katika Bethlehemu, kama Maandiko yalivyotabiri.

Hata hivyo, kama Yohana alivyoandika, “Alikuwako ulimwenguni, hata kwa yeye ulimwengu ulipata kuwako, wala ulimwengu haukumtambua” (Yohana 1:10).

Alikuwako ulimwenguni, ulimwengu ulifanyika kupitia kwake Yeye, licha ya hivyo, ulimwengu haukumtambua Yeye? Hiyo ni kauli ya kushangaza. Na kama tuwezavyo kuona katika Yohana na katika vitabu vingine vya Injili, watu wengi hawakumjua Yeye hata ingawa iliwapasa wamjue, hasa kwa sababu ya yale yote ambayo Bwana Yesu aliyasema na kufanya. Na hata zaidi ya hayo, kwa sababu Maandiko ya Agano la Kale yalielekeza kwake Yeye.

Juma hili tutatazama kwa njia zingine zaidi ambazo kwazo Yohana alimfunua Yesu kama Masihi, na pia, tutaangalia kwa nini baadhi ya watu waliendelea kumkataa - licha ya sababu zote zenye nguvu zinazomthibitisha Yeye kama Kristo,

Tunaweza kujifunza nini kutokana na makosa yao?

_Jifunze somo la juma hili unapojiandaa kwa ajili ya Sabato, Novemba 23._