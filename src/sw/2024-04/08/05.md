---
title:  'Unabii wa Yesu Katika Agano la Kale: Sehemu ya II'
date:  20/11/2024
---

Bwana Yesu aliwaambia viongozi wa kidini: “Mwayachunguza maandiko, kwa sababu mnadhani kwamba ninyi mna uzima wa milele ndani yake; na hayo ndiyo yanayonishuhudia” (Yohana 5:39). Hili ni dai zito kiasi gani alilolitoa kumhusu Yeye Mwenyewe!

Maoni yapo anuwai, lakini baadhi ya wanazuoni wanasimamia kwamba Yesu wa Nazareti alitimiza mamia ya kauli za kinabii za Agano la Kale. Bila kujali wingi wake, uwezekano wa mtu kutimiliza hata kauli chache za kinabii kati ya zote, ukiacha zote, ni jambo la kushangaza sana. Mara kwa mara mtu ataweza kutumia taswira kama hii: hebu fikiria kama mtu angejaza jimbo zima la Texas kwa sarafu ukizirundika hadi kufikia futi mbili kwenda juu huku katika zote hizo ukipaka rangi nyekundu na kisha ukazichanganya sarafu zile zote kabisa. Kisha umpatie nafasi moja tu mtu aliyefungwa kabisa kitambaa machoni kuokota ile sarafu yenye rangi nyekundu. Kuna uwezekano gani, kwa kuokota mara moja, kwamba mtu huyo ataiokota ile sarafu nyekundu?

Hakuna mashaka - kuzaliwa, maisha na kifo cha Kristo, vilitabiriwa na Agano la Kale, uthibitisho wa kushangaza wa utambulisho Wake kama Masihi aliyetabiriwa. Yohana anaelekeza kwa aya hizi za Agano la Kale kuweka bayana ile hoja kumhusu Yesu kwamba alikuwa nani, na pia, kwa nini tuamini katika Yeye na kukubali wokovu anaotupatia.

**Kila moja ya aya zifuatazo kutoka katika Injili ya Yohana inadhihirisha, nini kuhusu Yesu kama utimilifu wa unabii wa Kimasihi?**

`Yohana 12:13; Zaburi 118:26`

`Yohana 12:14, 15; Zek. 9:9`

`Yohana 13:18; Zab. 41:9`

`Yohana 19:37: Zek. 12:10; Zek. 13:6`

`Je, uko imara kiasi katika kile unachoamini? Kama mtu angekujia na kukupa changamoto kwamba kwa nini unamwamini  Yesu kama Masihi, ungetoa majibu gani? Ungeenda wapi, na kwa nini, ili kupata msaada wa kutetea Imani hiyo?`