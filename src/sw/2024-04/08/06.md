---
title:  Wa Chini
date:  21/11/2024
---

Katika somo letu la Yohana hadi sasa, tumeona kwamba Yohana anaonesha jinsi ambavyo Yesu hakika ndiye Masihi aliyeahidiwa tumaini kuu ambalo watu wa Kiyahudi walikuwa wakilitamani.

Licha ya hivyo, wengi kati ya viongozi wa kidini, viongozi wa kiroho wa watu, walikuwa maadui zake wakubwa badala yake.

Kwa nini?

`Soma Yohana 8:12-30. Ni namna gani ya mwingiliano hapa uliokuwepo kati ya Bwana Yesu na hawa Viongozi wa kidini? Ni aya zipi zinazoelezea kwa ubora zaidi kwa nini wengi walimkataa Yeye?`

Bwana Yesu anasema kwamba hamjui Yeye wala Baba (Yohana 8:19). Iliwapasa wawajue wote, watu hawa walikuwa wamejidanganya, Walikuwa wameshikiliwa sana na mapokeo na falsafa zao kiasi kwamba  licha ya Bwana Yesu kuwa mbele yao, akitenda mambo yote aliyoyatenda na kusema yote aliyosema - udhihirisho wenye nguvu sana wa Baba —bado walimkataa Yeye.

Pili, Yesu anawaambia, “Ninyi ni wa chini” (Yohana 8:23). maneno mengine, hata kama walikuwa wa kidini kiasi gani, hawa hawakuwa watu wa kiroho, watauwa. Walikuwa na mfano wa  utauwa” (2 Tim. 3:5) lakini hiyo ndiyo ilikuwa yote. Walikuwa na mfano wa uchaji Mungu wa nje lakini ndani wakiwa na hali ya kutokuamini.

Hili halikuwa jipya "Kwa kuwa watu hawa. hunikaribia na kuniheshimu kwa vinywa vyao, bali mioyo yao wamefarakana nami, na kicho chao walicho nacho kwangu ni maagizo ya wanadamu waliyofundishwa” (Isa. 29:13). Dhana hii hii inaletwa kama mwangwi na Bwana Yesu karne kadhaa baadaye, pale aliposema "Nao waniabudu bure wakifundisha mafundisho yaliyo maagizo ya wanadamu (Marko 7:7). Mafundisho yao ya kibinadamu, maagizo ya kibinadamu, yalikuwa ya "ulimwengu huu" (Yohana 8:23) na kama Yesu alivyosema wakati huo "mimi si wa ulimwengu huu" (Yohana 8:23). Kwamba watu hawa walikuwa wakijidanganya   wenyewe lilikuwa ni jambo baya kiasi cha kutosha; cha kusikitisha zaidi ni kwamba waliongoza wengine katika upotovu, hata ingawa jambo la kuvutia ni kwamba, Yohana aliandika kwamba, kama matokeo ya mjadala ulioonekana katika aya hizi, “wengi walimwamini” (Yohana 8:30).

Hivyo, hata licha ya uongozi mbaya, Wayahudi wengi waliweza kuizidi hali hiyo na kujionea wenyewe, kuwa Yesu alikuwa nani.

`Ni mafundisho gani unayoyapata kutoka katika mjadala wa Yesu na viongozi wa kidini? Tunawezaje kuwa “wa juu” na wala siyo "wa chini” —na tunawezaje kujua tofauti?`