---
title:  'Unabii wa Yesu Katika Agano la Kale: Sehemu ya 1'
date:  19/11/2024
---

Kwenye mjadala pamoja na viongozi wa kidini kuhusu utambulisho Wake, Yesu alithibitisha mamlaka ya Maandiko. Kwa kuangalia kwa juu juu, ingeonekana kutokuwa muhimu kwa Yeye kufanya hilo kwa sababu viongozi wa kidini waliamini katika Maandiko. Hata hivyo, hata kwao, Bwana Yesu alikuwa asisitizie mamlaka ya maandiko, Naye alifanya hivyo ili kuwaonesha kuwa Yeye alikuwa ni nani - bila kujali kiwango cha ugumu wa mioyo yao, na bila kujali kiasi gani walijaribu kupambana na usadikisho huo.

Wakati huo, Yohana anarekodi nukuu nyingi za moja kwa moja na vidokezo kwa Agano la Kale zinazomwonesha Yesu kama utimilifu wa ahadi ya Masihi ya Agano la Kale.

**Aya zifuatazo za Agano Jipya na la Kale zina uhusiano gani? Yaani, Agano Jipya linatumiaje aya hizi kumshuhudia Yesu?**

`Yohana 1:23; Isa. 40:3`

`Yohana 2:16, 17; Zab. 69:9`

`Yohana 7:38; Yer. 2:13`

`Yohana 19:36; Hes. 9:12`

Siyo Yohana tu, bali pia Petro, Paulo, Mathayo. Marko. Luka na waandishi wote wa Agano Jipya, wakivuviwa kwa Roho Mtakatifu, mara kwa mara wanasisitiza jinsi maisha ya Yesu wa Nazareti, kifo na ufufuo Wake na kupaa kwake hadi kwenye kiti cha enzi cha Mungu, vyote ni utimilifu wa unabii wa Agano la kale

Vilevile, wakati wote Bwana Yesu alidumu kuwaelekeza wanafunzi kwenye Maandiko, yale yaliyotabiri juu ya huduma Yake — ni lini ambapo hatimaye wanafunzi walielewa kwamba yale Maandiko yalielekeza hadi kwenye kifo na ufufuo Wake? Ni pale tu baada ya kufa kwake Naye alifufuka na kuwatokea ndipo nao, hatimaye walielewa. “Basi alipofufuka katika wafu, wanafunzi wake wakakumbuka ya kuwa alisema hivi, wakaliamini lile andiko na lile neno alilolinena Yesu” (Yohana 2:22; tazama pia Yohana 20:9).