---
title:  Jifunze zaidi
date:  20/12/2024
---

Soma Ellen G. White, “ “Imekwisha,” ” uk. 758-764; “ “Bwana Amefufuka, ” uk. 779-787; na “ “Unalilia Nini?' ” uk. 788-794 katika The Desire of Ages. Tazama pia Clifford Goldstein, Risen Finding Hope in the Empty Tomb (Nampa, ID: Pacific Press 2020),

“Pilato alitamani kumweka huru Yesu, Lakini aliona kwamba asingeweza kufanya hivi na bado akabaki na cheo chake na heshima. Badala ya kupoteza mamlaka yake aliamua kumtoa kafara mtu asiye na hatia. Ni wangapi, ili kuepuka  hasara au mateso, kwa namna ileile wanatoa kafara kanuni. Dhamiri na wajibu vinaelekeza katika njia moja na ubinafsi huelekeza katika katika njia nyingine. Mkondo huelekeza kwa nguvu kabisa katika mwelekeo mbaya na yule anayefanya maridhiano na uovu anapeperushwa mbali kwenye giza nene la hatia.” _—Ellen G. White, The Desire of Ages uk 738_

“Kristo hakuutoa uhai Wake mpaka alipomaliza kazi aliyokuja kuifanya, na kwa pumzi  yake iliyokuwa inatoka alisema, “Imekwisha.” Yohana 19:30. Alikuwa ameshinda vita. Mkono wake wa kuume na mkono wake mtakatifu ulikuwa umempatia ushindi. Kama mshindi alisimika bendera Yake juu ya vilele vya milele. Je hapakuwa na furaha miongoni mwa malaika? Mbingu zote zilishinda katika ushindi wa Mwokozi, shetani alishindwa, na alijua kwamba ufalme ulikuwa umepotea

“Kwa malaika na malimwengu ambavyo hayakuanguka kilio, “Imekwisha,” kilikuwa na maana kubwa. Ilikuwa kwa ajili yao na kwetu sisi kwamba kazi kubwa ya ukombozi ilikuwa imetimizwa. Wao pamoja na sisi tunashiriki matunda ya ushindi wa Kristo.” _— Ellen G. White, The Desire of Ages, uk. 758._

**Masawali ya Kujadili**

`1. Ni michakato gani ya kufanya uamuzi inayoweza kukusaidia kuepuka kufanya kosa ambalo Pilato alilifanya?`

`2. Kwanini Yesu alipaswa kufa badala yetu? Kwa nini ilimbidi awe mbadala wetu? Kwanini kifo chake kilikuwa cha lazima ili tupate wokovu? Ni vifungu vipi vya Maandiko vinavyounga mkono jibu lako?`

`3. Kuna uhusiano gani kati ya uthibitisho wa Maandiko na uthibitisho wa kihistoria linapokuja suala la imani katika ufufuo wa Yesu? Yaani, ni uthibitisho gani wa kihistoria unaothibitisha kwa nguvu ufufuo wa Yesu?`

`4. Tafakari 1 Wakorintho 15:12-20. Mtu anaelewaje maana ya wazo kwamba, pasipo ufufuo wa Kristo, “waliolala katika Kristo wamepotea” (1 Kor. 15:18), ikiwa wale “waliolala katika Kristo” wataenda mbinguni mara moja? Maneno ya Paulo hapa yanathibitishaje ukweli kwamba wafu wanalala mpaka ufufuo wakati wa kurudi kwa Kristo?`