---
title:  “ Imekwisha”
date:  17/12/2024
---

Kama Yohana 19:17-22 inavyoonesha, Pilato aliandika anuani kwa lugha ya Kilatini, Kiyunani na Kiebrania iliyosema, “ “Yesu Mnazareti, Mfalme wa Wayahudi' ” (Yn. 19:19). Viongozi wa kidini walitaka ibadilishwe. Pilato hakukubali, na anuani hiyo ilibaki, ushuhuda wa kimya wa ukweli kuhusu Yesu na moja ya alama kwamba Yesu ametawazwa msalabani kama Mfalme. Hapa alikuwa Yesu, Mfalme wao kweli, Mfalme wa Wayahudi, akining'inia msalabani kama mhalifu wa kawaida.

“Mamlaka ya juu kuliko Pilato au Wayahudi ilikuwa imeelekeza kuwekwa kwa anuani hiyo juu ya kichwa cha Yesu. Kwa majaliwa ya Mungu ilipaswa kuamsha, mawazo, na uchunguzi wa Maandiko.” _— Ellen G. White, The Desire of Ages Uk 475_

`Soma Yohana 19:25-27. Ni tukio gani lenye mguso kuhusu mama yake Yesu lililotokea msalabani?`

Miongoni mwa wale waliosimama chini ya msalaba siku ile walikuwa Yohana. mwanafunzi mpendwa, pamoja na Mariamu, mama yake Yesu, na wengine. Miaka mingi kabla, Simeoni alikuwa ametabiri uzoefu huu wakati Yusufu na Mariamu walipomleta Yesu hekaluni ili kumweka wakfu/ambariki (linganisha na Lk. 2:34, 35). Sasa katika wakati wa kufa Kwake, Yesu anazungumza na mama yake. “Mama, tazama mwanao! ” na kwa Yohana anasema, ” “Tazama mama yako! ” (Yn. 19:26, 27).

`Soma Yohana 19:28-30. Ni nini umuhimu wa maneno ya Yesu ya kufa, “Imekwisha”? ”`

Kitenzi cha Kigiriki teleo (kumaliza, kukamilisha, kutekeleza) katika aya ya 28 ("_yote yamekwisha kumalizika,_”) ni kitenzi kile kile kinachotumiwa katika aya ya 30 (“_Imekwisha_”). Zaidi ya hayo, neno linalohusiana, _teleioo_ hilo (_kumaliza, kukamilisha_) pia linaonekana katika aya ya 28 kurejelea kutimizwa kwa Maandiko (“_andiko litimizwe,_”). Ijapokuwa tukio hilo lilikuwa la kutisha, kila kitu kilikuwa kinatimizwa, malizika na kukamilishwa.

Yesu anaposema “Imekwisha!” Anakamilisha, anatimiza, kazi ambayo Baba alimpa aifanye.

`Yesu aliposema, “Imekwisha,” hilo linamaanisha nini kwa kila mmoja wetu? Nini ilikuwa imekwisha, na hilo linatumikaje maishani mwetu?`