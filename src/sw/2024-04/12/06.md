---
title:  Yesu na Mariamu
date:  19/12/2024
---

`Soma Yohana 20:11-13. Nini kilitokea hapa kinachoonesha kwa nini Mariamu Magdalene bado hakuelewa maana ya kaburi lililo tupu?`

Rejea ya mwisho kuhusu Mariamu katika aya kabla ya hii ni pale anapowaambia Petro na Yohana kuhusu kaburi tupu (Yn 20:2). Wakakimbia hadi kaburini, naye akarudi huko baadaye kidogo. Baada ya Petro na Yohana kulikagua kaburi, waliondoka humo. Lakini Mariamu alirudi na, akilia, akakawia huko. Bila shaka alikuwa amelia sana katika siku chache zilizopita. Na sasa hili nalo? Akainama, akatazama ndani.

Kwa kushangazwa, malaika wawili waliovaa mavazi meupe walikuwa ndani ya kaburi, wameketi mahali ambapo mwili wa Yesu ulikuwa umelazwa. Walimwuliza, “ “Mama, unalilia nini? ” (Yn. 20:13). Jibu lake la uchungu lilikuwa kwamba wamemwondoa Bwana wake, wala hakujua walikomweka.

`Soma Yohana 20:14-18. Nini kilibadilisha kila kitu kwa Mariamu?`

Kupitia macho yaliyojaa machozi, Mariamu aligeuka na kuona mtu amesimama nyuma yake. Kwa maneno yanayofanana na yale ya malaika, Mgeni anauliza, “ “Mama, unalilia nini? Unamtafuta nani? “” (Yn. 20:15). Anafikiri anazungumza na mtunza bustani na kumwomba amsaidie kuupata mwili wa Yesu.

Mgeni anasema neno moja, “ Mariamu." Ulikuwa ni ufunuo wa neno moja uliobadilisha yote Ghafla, Mariamu aliyeshangaa anatambua kwamba Yesu aliyefufuka anazungumza naye na anamtambua. Yesu anasisitiza kwamba asimzuie, kwani ni lazima apae kwenda kwa Baba Yake. Lakini kazi yake ni kwenda na kuwaambia wanafunzi kwamba Anapaa kwenda  “kwa Baba yangu Naye ni Baba yenu, kwa Mungu wangu Naye ni Mungu wenu, ” (Yn. 20:17). Mariamu alitimiza utume wake. Aliwaambia wanafunzi kwamba alikuwa amemwona Bwana na pia aliwaambia maelezo mengine yote aliyokuwa amempatia ( Yn 20:18).

`Soma 1 Wakorintho 15:12-20. Kwa mujibu wa Paulo, imani yetu ya Kikristo yafaa nini ikiwa Kristo asingefufuka katika wafu?`