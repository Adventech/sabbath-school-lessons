---
title:  Kweli ni Nini?
date:  15/12/2024
---

Katika Yohana 18:28-32, shitaka la Yesu halielezewi kwa kina. Lengo ni kuletwa kwa Yesu mbele ya Pontio Pilato.

`Soma Yohana 18:33-38. Pilato na Yesu walizungumzia nini?`

Liwali anamwuliza Yesu ikiwa Yeye ndiye mfalme wa Wayahudi (Yn. 18:33). Ni rejea ya kwanza ya cheo hiki lakini haitakuwa ya mwisho. Yesu anamwuliza Pilato kama anauliza hivi kwa ajili yake mwenyewe au wengine walisema kwamba alikuwa. Swali Lake linapindua mambo kwa liwali, akiuliza ikiwa anaelewa anazungumza na nani. Msomaji tayari anajua kwamba Yesu ndiye Mfalme. Je, liwali atajua?

Pilato anajibu kwa swali lake mwenyewe: ” “Ama! ni Myahudi mimi? Taifa lako na wakuu wa makuhani ndio waliokuleta kwangu. Umefanya nini? ” (Yn. 18:35). Ilikuwa ni kukwepa, kulikotokana na kuudhiwa na matumizi ya karibu ya swali la Yesu. Ilikuwa ni hatua ya kwanza ya liwali kujitenga na kweli, akiacha chuki uzuie mtazamo wake.

Yesu anajibu kwamba ufalme wake si wa ulimwengu huu (Yn. 18:36). Kisha Pilato kwa kujua anahitimisha kwamba Yesu anadai kuwa mfalme (Yn. 18:37). Hili linasababisha Yesu kutoa maelezo muhimu kwamba alizaliwa ili kushuhudia kweli na kwamba kila aliye “ “wa hiyo kweli' ” huisikia sauti Yake (Yn. 18:37).

Kisha Pilato akauliza, “ “Kweli ni nini? ” (Yn. 18:38). Lakini hakusubiri jibu. Badala yake, anatoka nje ili kujaribu kumwokoa Yesu kutoka kwa umati.

Kweli ni mada katika Injili ya Yohana. Kama Neno la milele (logos, Yn. 1:1—5), Yesu ndiye Nuru na Kweli. Haya yote ni kinyume na giza na makosa. Amejaa neema na kweli (Yn. 1:14). Neema na kweli vilikuja kwa njia Yake (Yn. 1:17). Yohana Mbatizaji aliishuhudia kweli (Yn. 5:33). Yesu alithibitisha kwamba Baba yake ni “wa kweli” (Yn. 7:28). Yesu mwenyewe aliisikia kweli kutoka kwa Baba Yake (Yn. 8:40). Yesu ndiye “njia, na kweli, na uzima” (Yn. 14:6). Neno la Mungu ni “kweli” (Yn. 17:17). Licha ya swali lake, Pilato alikosa fursa ya kuijua kweli kwa sababu ya hisia za chuki, maamuzi yake ya awali, na shinikizo iliyomkabili.

`Unalielewaje wazo la Yesu kama Kweli?`