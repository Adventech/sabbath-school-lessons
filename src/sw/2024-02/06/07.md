---
title:  Jifunze zaidi
date:  10/05/2024
---

“Wakati Biblia ilipopigwa marufuku na mamlaka za kidini na kiraia; wakati ushuhuda wake ulipopindishwa, na kila juhudi ikafanywa ili watu na mapepo wagundue njia ya kubadilisha akili za watu dhidi yake; wakati wale waliojaribu kutangaza ukweli wake mtakatifu walipowindwa, waliposalitiwa, walipoteswa, walipotupwa katika vyumba vya magereza, walipouawa kwa ajili ya imani yao, au walipolazimishwa kukimbilia katika maficho ya milimani, na mashimo na mapango ya ardhini—hapo ndipo mashahidi waaminifu waliposhuhudia wakiwa katika nguo za magunia. Lakini waliendeleza ushuhuda wao katika kipindi chote cha miaka 1260. Katikati ya giza kuu kabisa walikuwepo watu waaminifu waliolipenda neno la Mungu na walikuwa na wivu kwa ajili ya heshima Yake. Kwa hawa watumishi waaminifu ilitolewa hekima, nguvu, na mamlaka ya kutangaza ukweli Wake katika kipindi chote cha wakati huu.” _— Ellen G. White, Pambano Kuu, uk. 218, 219._

“Wakati Ufaransa ilipomkataa Mungu na kuiweka Biblia pembeni, watu waovu na roho za mashetani walifurahia kufikia lengo ambalo walilitamani kwa muda mrefu—ufalme usiodhibitiwa na sheria ya Mungu . . . Roho wa Mungu anayedhibiti, anayeweka kizuizi dhidi ya nguvu za kikatili za Shetani, alikuwa ameondolewa kwa kiwango kikubwa, na yule ambaye furaha yake ni kawaona wanadamu wakiwa katika mateso aliruhusiwa kutekeleza mapenzi yake. Wale ambao walikuwa wamechagua huduma ya uasi waliachwa wavune matunda ya uasi mpaka nchi ilijazwa kwa uhalifu wa kutisha kiasi ambacho kalamu haiwezi kuandika. Kutoka katika majimbo yaliyoharibiwa na miji iliyovunjwa vunjwa kilio cha kutisha kilisikika —kilio cha uchungu mwingi sana. Ufaransa ilitikiswa kama vile tetemeko la ardhi linavyotikisa nchi. Dini, sheria, utulivu wa kijamii, familia, dola, na kanisa —vyote viliharibiwa na mikono ya watu wasiomcha Mungu iliyokuwa imeinuliwa dhidi ya sheria ya Mungu.” _— Pambano Kuu, uk. 235._

“Kanisa lisipofuatilia milango ya uongozi Wake, likipokea kila mwale wa nuru, likitekeleza kila wajibu ambao unafunuliwa kwao, dini itadidimia na kurudi katika uzingatiaji wa mambo ya kurudia-rudia, na roho ya uchaji wa kweli itaondoka.” _—Pambano Kuu, uk 261._

**Masawali ya Kujadili**

`1. Je, kanuni za pambano kuu zinafichuliwa vipi katika Mapinduzi ya Ufaransa?`

`2. Alipokuwa akitoa hoja kwamba hakuna Mungu, mtu mmoja aliandika kwamba “tuko huru Kujiwekea malengo yetu wenyewe na kuvuka mipaka yoyote ya kiakili bila kutafuta ishara za ‘usiingie bila ruhusa.’ ” Kwa nini kifungu hicho cha maneno “bila kutafuta ishara za ‘usiingie bila ruhusa’ ” ni chenye mafundisho kwa nia za wengi za kumkataa Mungu? Mawazo hayo yanaweza kusaidiaje kueleza baadhi ya yale yaliyotokea katika Mapinduzi ya Ufaransa?`

`3. Nini umuhimu wa maono ya Yohana ya patakatifu kama inavyohusiana na matukio ya mwisho?`