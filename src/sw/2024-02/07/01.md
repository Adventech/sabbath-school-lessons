---
title:  Kutiwa Hamasa na Tumaini
date:  11/05/2024
---

### Somo la Juma Hili
1 The. 4:13-18; Mt. 24:27, 30, 31; 2 Pet. 1:19-21; Dan. 8:14; Dan. 9:20-27; Ezra 7:7-13.

> <p>Fungu la Kukariri</p>
> “Katika siku hiyo watasema, Tazama, huyu ndiye Mungu wetu, Ndiye tuliyemngoja atusaidie; Huyu ndiye BWANA tuliyemngoja, Na tushangilie na kuufurahia wokovu wake” (Isaya 25:9)

Ujio wa pili wa Yesu ni moja ya mada kuu za Maandiko. Ni mada ya kuvutia inayoziunganisha kurasa zote takatifu za Biblia. Msomi mmoja amekadiria kwamba kuna marejeo 1,845 ya kuja kwa Kristo mara ya pili katika Agano la Kale. Katika sura 260 za Agano Jipya, kuna marejeo Zaidi ya 300 ya kurudi kwa Kristo. Moja katika kila aya 25 inaitaja. Vitabu ishirini na tatu kati ya 27 vya Agano Jipya vinarejelea tukio hili kuu.

Baada ya kuanzishwa kwa Matengenezo ya Ulaya na kuzuiwa na migawanyiko na mizozo, Uprotestanti ulikita mizizi katika Ulimwengu Mpya, ikiwemo Marekani, ambako wengi walitaka kupata ukweli wa msingi, ikiwa ni pamoja na ukweli kuhusu Ujio wa Pili.

Miongoni mwao alikuwa mkulima Mbaptisti aliyeitwa William Miller Kutokana na kujifunza kwake Biblia, aliamini kwamba Yesu angekuja upesi, yaani wakati wa uhai wake, na kisha akaanza kuhubiri ujumbe huo, akianzisha vuguvugu ambalo, ingawa lilipitia hali ya kukatisha tamaa sana, lilifungua kwa watu wengi kweli za Biblia ambazo zinabaki kuwa za maana hadi leo hii.

Katika somo la juma hili tutachunguza kwa nini ujio wa pili wa Kristo umeijaza mioyo ya waumini furaha kwa karne nyingi na jinsi tunavyoweza kuwa tayari kwa tukio hilo kuu.

_Jifunze somo la juma hili, kulingana na sura ya 18-21 ya Pambano Kuu, kujiandaa kwa ajili ya Sabato ya Mei 18._