---
title:  Siku 2,300 za Danieli 8:14
date:  15/05/2024
---

William Miller aliona kwamba matukio yaliyotabiriwa na manabii yalitimizwa kwa usahihi: miaka 400 ya kukaa ugenini kwa wazao wa Ibrahimu, miaka 40 ya kuzunguka-zunguka kwa Israeli jangwani, miaka 70 ya utumwa wa Israeli, na majuma 70 ya Danieli yaliyotengwa kwa ajili ya Israeli (Mwa. 15 :13, Hes. 14:34, Yer. 25:11, na Dan. 9:24).

`Soma Marko 1:15, Wagalatia 4:4, na Warumi 5:6. Je, mistari hii inatuambia nini kuhusu ratiba ya Mungu ya ujio wa kwanza?`

Miller alipojifunza unabii huo, akilinganisha Maandiko na Maandiko, alifikia mkataa kwamba ikiwa Mungu alikuwa na ratiba Yake katika Biblia nzima, ni lazima Mungu awe na ratiba Yake katika suala la ujio wa pili wa Bwana wetu.

`Soma Danieli 8:14. Ni tukio gani ambalo lingetukia mwishoni mwa zile siku 2,300?`

William Miller alikubali maoni ya watu wengi kwamba “kusafishwa kwa patakatifu” kulikuwa utakaso wa dunia kwa moto. Alisoma Maandiko kwa bidii ili kuelewa tukio hili la maana sana. Aligundua uhusiano kati ya Danieli 8 na Danieli 9. Katika Danieli 8, malaika aliagizwa “mfahamishe mtu huyu maono haya” (Dan. 8:16). Kufikia mwisho wa sura, sehemu pekee ya maono yote ya Danieli 8 iliyobaki bila kufafanuliwa (angalia Dan. 8:27) ilikuwa ni sehemu inayohusu siku 2,300. Baadaye malaika alirudi kwa Danieli na kutangaza, “ ‘nami nimekuja kukupasha habari’ ” (Dan. 9:22; Angalia pia Dan. 9:23, 25-27). Hii ilikuwa ili kumsaidia kuelewa kuhusu zile siku 2,300.

Tunajua hili kwa sababu, baada ya kumwagiza Danieli “ ‘basi itafakari habari hii, na kuyaelewa maono hayo’ ” (Dan. 9:23), maneno ya kwanza ya malaika yalikuwa: “muda wa majuma sabini umeamriwa juu ya watu wako na juu ya miji wako mtakatifu’ ” (Dan. 9:24). Neno linalotafsiriwa “kuamriwa’ kihalisi linamaanisha “kukatwa.” Majuma sabini, miaka 490, yatakatwa. Lakini kutoka kwa nini? Maono ya zile siku 2,300, ni bayana—sehemu pekee ya Danieli 8 ambayo Danieli hakuielewa, na ambayo malaika alikuja sasa kuifafanua.

Na kwa kuwa mwanzo wa yale majuma 70 ulikuwa” "tangu kuwekwa amri ya kutengeneza na kuujenga upya Yerusalemu ” (Dan. 9:25), Miller alijua kwamba ikiwa alikuwa na tarehe hiyo, angeweza kujua mwanzo ya majuma 70 na unabii wa siku 2,300.