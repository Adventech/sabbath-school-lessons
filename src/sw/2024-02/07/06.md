---
title:  Ratiba Ndefu Zaidi ya Kiunabii
date:  16/05/2024
---

`Soma Ezra 7:7-13. Ni lini amri ilitolewa ya kuruhusu mateka wa Israeli katika Uajemi waachiwe huru ili wakajenge upya hekalu lao?`

Amri hiyo ilitolewa na Artashasta, mfalme wa Uajemi, mwaka wa 457 K.K. Amri hiyo ilikuwa ya mwisho kati ya amri tatu za kuwaruhusu Wayahudi kurudi ili kujenga upya Yerusalemu na kurudisha huduma za ibada ya hekalu. Amri hii ya tatu ndiyo ilikuwa kamilifu zaidi na inaashiria mwanzo wa unabii wa siku/miaka 2,300

`Soma: Danieli 9:25, 26. Kipindi hicho chote cha kiunabii kingeanza lini? Je, ni matukio gani makuu ambayo vifungu hivi vinayatabiri?`

Katika unabii huu wa ajabu, Danieli alitabiri kwamba tangu ‘kuwekwa kwa amri ya kutengeneza na kuujenga upya Yerusalemu’ hadi Masihi kungekuwa na majuma 69 ya kiunabii, au siku 483 za kiunabii au miaka halisi. Kwa kuwa agizo hilo lilitolewa katika majira ya kupukutika majani 457 K.K., miaka 483 inaenda hadi majira ya kupukutika majani 27 B.K. Neno “Masihi” linamaanisha Mtiwa-Mafuta.” Katika vuli ya 27 B.K. Kristo alibatizwa na kupokea kupakwa mafuta kwa Roho (Mdo. 10:38). Baada ya ubatizo Wake, Yesu alikwenda Galilaya, “akihubiri Injili ya ufalme wa Mungu, na kusema, “Wakati umetimia’ ” (Marko 1:14, 15).

Katika majira ya kuchipua ya 31 B.K, katikati ya juma hili la mwisho la kinabii, miaka mitatu na nusu baada ya ubatizo Wake, Yesu alisulubishwa. Mfumo wa matoleo ambao ulilenga kwa Mwana-Kondoo wa Mungu ulimalizika kwa dhabihu ya Kristo pale Kalvari. Mfano ulikutana na kile ulichokuwa ukikilenga, na hatimaye dhabihu na matoleo yote ya mfumo wa sherehe yalikomaa.

`Soma Danieli 9:27. Je, unabii wa majuma sabini ungeishaje?`

Yale majuma sabini, au miaka 490, hasa iliyotengwa kwa ajili ya Wayahudi, iliisha katika 34 B.K. kwa kukataliwa na Sanhedrin kwa ujumbe wa injili (Mdo. 6:8-7:60).

Ukitoa miaka 490 kutoka kwa unabii wa miaka 2,300 inabaki miaka 1,810 ili kukamilisha unabii huo. Hii inatupeleka hadi kwenye mwaka 1844. William Miller na Waadventista wa awali waliamini kwamba patakatifu pa Danieli 8:14 palikuwa duniani, na walidhani kwamba Kristo angekuja kuitakasa dunia kwa moto mwaka wa 1844, (Angalia chati ya Ijumaa.)