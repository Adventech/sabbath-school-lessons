---
title:  Jifunze zaidi
date:  17/05/2024
---

Angalia chati ifuatayo ya unabii wa majuma 70 na siku 2,300. Unabii huo unaanza mwaka wa 457 B.K. na kutabiri matukio yanayomhusu “ Masihi Mkuu,” ambaye kwake unabii huo wa majuma 70 umejikita. Ukiwa na msingi huo thabiti, unabii huo wa siku 2,300 unaisha katika mwaka wa 1844.

![Chart](https://sabbath-school-resources-assets.adventech.io/sw/ss/2024-02/07/chart.png)

“Kama ilivyokuwa kwa wanafunzi wa Yesu, William Miller na wenzake, nao hawakuelewa kikamilifu maana halisi ya ujumbe walioutangaza. Makosa yaliyojengeka kwa muda mrefu katika kanisa yaliwazuia kufikia tafsiri sahihi ya kipengele muhimu katika unabii. Kwa hiyo, ingawa walitangaza ujumbe ambao Mungu aliwapa waupeleke ulimwenguni lakini kwa sababu ya kutokuelewa vizuri maana yake walipata uzoefu wa kukatisha tamaa sana.” _—Ellen G. White, Pambano Kuu, uk. 291._

“Lakini Mungu alitimiza kusudi Lake jema kwa kuruhusu onyo la hukumu litolewe kama lilivyokuwa. Siku kuu ilikuwa karibu, na katika uongozi Wake watu walipimwa kwa mtihani wa wakati mahususi, ili kuwafunulia kile kilichokuwa mioyoni mwao. Ujumbe ulikusudiwa kulipima na kulisafisha kanisa. Waliongozwa kuona ikiwa upendo wao ulikuwa umeelekezwa kwa ulimwengu huu au kwa Kristo aliyeko mbinguni. Walidai kumpenda Mwokozi; sasa iliwapasa kuthibitisha upendo wao. Je, walikuwa tayari kuachana na matumaini na tamaa za ulimwengu huu, na kukaribisha kwa furaha ujio wa Bwana wao? Ujumbe ulikusudiwa kuwawezesha kutambua hali yao halisi ya kiroho; ulitumwa kwa rehema kuwaamsha wamtafute Bwana kwa toba na kujinyenyekesha.” _— Ellen G. White, Pambano Kuu, uk. 292._

**Masawali ya Kujadili**

`1. Tunaweza kujifunza nini kutokana na uzoefu wa William Miller? Je, nyakati fulani Mungu hubatilisha ufahamu wetu usio sahihi?`

`2. Kwa nini ufahamu wa Danieli 9:24-27 ni muhimu sana katika kuthibitisha uadilifu wa Biblia na uungu wa Kristo?`

`3. Uelewaji wa unabii una jukumu gani katika mpango wa wokovu? Kwa nini unabii ni muhimu sana katika mpango wa Mungu?`