---
title:  Jifunze zaidi
date:  26/04/2024
---

“Mungu aliruhusu nuru kubwa iangazie akili za watu hawa waliochaguliwa, ikiwafunulia makosa mengi ya Roma; lakini hawakupokea nuru yote iliyopaswa kutolewa kwa ulimwengu. Kwa njia ya hawa, watumishi Wake, Mungu alikuwa akiwaongoza watu kutoka katika giza la Uroma; lakini vilikuwepo vikwazo vingi na vikubwa ambavyo viliwakabili, na aliwaongoza kusonga mbele, hatua kwa hatua, kwa kadiri walivyoweza kubeba. Hawakuwa tayari Kupokea nuru yote kwa mara moja. Kama mwanga mkali wa jua la mchana kwa watu ambao wamekaa kwa muda mrefu gizani, ingeweza, kama ingeruhusiwa kuwaangazia, ingeweza kuwafanya wageukie upande mwingine. Kwa hiyo aliifunua nuru kwa viongozi kidogo kidogo, kwa kadiri watu walivyoweza kuipokea. Kutoka karne moja hadi karne nyingine, watendakazi wengine waaminifu walipaswa kufuata, kuwaongoza watu kusonga mbele zaidi katika njia ya matengenezo.” _— Ellen G. White, Pambano Kuu, uk. 80-81._

“Katika barua nyingine, kwa kasisi aliyekuwa ameongoka na kuwa mfuasi wa injili, Huss alizungumzia kwa unyenyekevu mkubwa juu ya makosa yake, akijishtaki mwenyewe ‘kuhusiana na kuhisi raha ya kuvaa mavazi ya gharama kubwa na kupoteza muda katika kazi zisizokuwa na maana.’ Ndipo aliongeza maonyo haya yanayogusa: ‘Hebu utukufu wa Mungu na wokovu wa roho ujaze akili yako, na siyo mali na mashamba. Jihadhari kuipamba nyumba yako kuliko roho yako; na, juu ya yote, jali jengo lako la kiroho. Uwe mtakatifu na mnyenyekevu kwa watu maskini, na usile chakula kwa ulafi. Ikiwa hutatengeneza maisha yako na kuachana na mambo ya juu juu, ninaogopa nitapigwa sana kama mimi.’ ” _—Ellen G. White, Pambano Kuu, uk. 83._

**Masawali ya Kujadili**

`1. “Nuru inayoendelea” ni nini? Kwa nini Mungu hufunua ukweli hatua kwa hatua? Je, kanuni hizi zinatumikaje kwa kanisa la Mungu leo?`

`2. Mavumbuzi mapya ya kweli yanahusianaje na kweli za awali ambazo watu wa Mungu wamezielewa? Kwa nini lazima nuru mpya isipingane kamwe na nuru ya zamani?`

`3. Haidhuru unaishi wapi, utamaduni wako utaendeleza maadili, mawazo, na kanuni za maadili ambazo kwa njia fulani zinapingana na yale ambayo Biblia inafundisha. Baada ya kubainisha maeneo haya yenye migogoro, unajionaje wewe na sisi kama kanisa tukikabiliana na changamoto hizi? Je, tunabakije kuwa raia wema huku tukiwa hatushindwi na maadili yoyote potofu yanayotangazwa na utamaduni wetu?`

`4. Barua ya John Huss ina mguso gani katika mawazo yako leo? Ni nini kinakuvutia kuhusu barua hii?`