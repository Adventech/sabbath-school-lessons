---
title:  Hata Katika Mateso Walishinda
date:  21/04/2024
---

`Soma: Danieli 7:23-25 na Ufunuo 12:6, 14. Ni vipindi gani vya nyakati za kinabii vinavyorejelewa katika vifungu hivi?`

Wakati wowote watu wa Mungu wanapoendelea kuwa waaminifu Kwake, Shetani hukasirika. Mateso mara nyingi hufuata. Nabii Danieli alielezea wakati, wa siku za usoni kwake, ambapo kanisa la zama za kati “_litafanya vita dhidi ya_” na “_kuwatesa_” watu wa Mungu (Dan. 7:21, 25). Nabii Yohana alielezea kipindi hiki kama wakati ambapo kanisa la Mungu lililazimishwa kukimbilia nyikani ambapo “litalishwa kwa wakati na nyakati na nusu wakati” (Ufu. 12:14). Ufunuo 12:6 inaongeza, “Yule mwanamke [kanisa] akakimbilia nyikani ambako ana mahali palipotengenezwa na Mungu”. Watu wa Mungu walilishwa jangwani. Neno Lake liliwatia nguvu na kuwategemeza, pale pambano kuu lilipokuwa likiendelea katika kipindi hiki kirefu na chenye giza cha utawala wa upapa.

Watu wa Mungu walipata “ mahali palipotayarishwa” na Mungu kwa ajili yao. Katika changamoto kuu za maisha, Mungu daima hutayarisha mahali kwa ajili ya wafuasi Wake waaminifu. Katika nyakati za majaribu yao makubwa zaidi, watu Wake wamepata kimbilio katika upendo na utunzaji Wake. (Tazama Zaburi 46.)

Siku 1,260, na wakati, nyakati, na nusu wakati katika Ufunuo 12:6, 14 zote zinarejelea kipindi kile kile (_nyakati 3½ x siku 360/mwaka = siku 1,260_). Unabii wa Biblia mara nyingi huandikwa kwa lugha ya mifano. Katika sehemu za kiunabii za Danieli na Ufunuo. siku moja ya kiunabii ni sawa na mwaka mmoja halisi. Tunapata kanuni hii ya siku kuwa mwaka katika Hesabu 14:34 na Ezekieli 4:6.

Kanuni ya siku kuwa sawa na mwaka haitegemei maandiko haya mawili tu, bali juu ya msingi mpana wa kimaandiko. William Shea, mwanachronolojia na mwanazuoni wa Agano la Kale, anatoa mistari 23 ya ushahidi wa kibiblia katika Agano la Kale kwa kanuni hii. Wafasiri wa Biblia wameitumia kwa Wavisigothi, Wavandali, na Waostrogothi walikuwa makabila ambayo yaliamini mafundisho kitofauti na mafundisho rasmi ya Rumi. Siku 1,260 zilianza wakati wa mwisho wa makabila haya ya washenzi (wakatili), Waostrogothi, walipofukuzwa kutoka Rumi mwaka 538.B.K. Kipindi hiki cha giza la kiroho kiliendelea hadi 1798 B.K, wakati Jenerali Berthier wa Napoleon alipomwondoa papa kutoka Rumi. Wakristo wasiohesabika waliuawa katika kipindi hiki kirefu kwa sababu walitii Neno la Mungu. Hata katika kifo, walishinda. Katika Kristo walikuwa huru kutokana na hatia na utawala wa dhambi, wakishinda “kwa damu ya Mwana-Kondoo.” Ushindi wa Kristo dhidi ya Shetani msalabani ulikuwa ushindi wao. Ingawa walikufa, kifo chao ni pumziko tu hadi kurudi kwa Kristo.

`Ni kwa namna gani unabii wa Biblia uliotimia umeimarisha imani yako?`