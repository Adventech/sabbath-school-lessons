---
title:  Nuru Hutokomeza Giza
date:  22/04/2024
---

`Soma: Yuda 3, 4. Kuna onyo gani hapa na lilitumikaje kwa kanisa la baadaye la Kikristo?`

Kitabu cha Yuda kiliandikwa wakati fulani kabla ya mwaka 65 B.K. kwa Wakristo waaminifu “Waliopendwa katika Mungu Baba, na kuhifadhiwa kwa ajili ya Yesu Kristo” (Yuda 1:1), Waumini hawa waaminifu. walihimizwa “kushindania imani waliyokabidhiwa watakatifu mara moja tu. Kwa maana kuna watu waliojiingiza kwa siri,. …. wabadilio neema ya Mungu wetu kuwa ufisadi” (Yuda 1:3, 4). Mawaidha haya yalikuwa na maana zaidi hata kwa waumini wa zama za Kati baada ya mazoea ya kipagani kufurika ndani ya kanisa na mapokeo ya wanadamu kufanya maridhiano na Neno la Mungu. Kwa karne nyingi, watu kama Wawaldensia walisimama kama watetezi wa kweli za Maandiko. Waliamini kwamba Kristo ndiye mpatanishi wao pekee na Biblia ndiyo chanzo chao pekee cha mamlaka. “Katika kila zama walikuwepo mashahidi wa Mungu —watu waliodumu kumwamini Kristo kama mpatanishi pekee kati ya Mungu na mwanadamu, watu, ambao waliishikilia Biblia kama kanuni pekee ya maisha, na ambao waliitakasa Sabato ya kweli.” _— Ellen G. White, Pambano Kuu, uk. 47._

`Soma Ufunuo 2:10. Je, ni ahadi gani ambayo Mungu huwapa wale ambao ni waaminifu Kwake mbele ya kifo haswa?`

Maneno haya yaliandikwa kwa Kanisa la Smirna. Mmoja wa miungu walezi wa jiji hilo alikuwa Dionisio, mungu wa sherehe na uzazi. Makuhani wa Dionisio walipokufa, taji iliwekwa juu ya vichwa vyao katika msafara wao wa mazishi. Yohana anatofautisha taji hii ya kidunia inayowekwa juu ya kichwa wakati wa kifo na taji ya uzima inayowekwa juu ya vichwa vya wale wanaoshinda nguvu za uovu. Taji ya uzima inawasilishwa kwa wale waliovumilia majaribu, magumu, mateso, na kifo chenyewe kwa ajili ya Kristo.

Taji ya uzima inawatia moyo waumini hawa waaminifu kuvumilia kifo haswa kwa ajili ya Kristo. Taji ya uzima daima huwatia moyo waumini katika mazingira magumu. Iliwatia moyo Wawaldensia kupitia maumivu na mateso. Walijua wangemwona Yesu siku moja na kuishi Naye milele. Taji ya uzima pia inazungumza nasi: tunaweza kupitia majaribu sasa, lakini taji ya uzima inatungoja tunapokaza macho yetu kwa Yesu.

`Ni nini kinakutia moyo katika nyakati zenye changamoto? Ni kipi kinakuogofya? Ni ahadi gani unaweza kudai kwa nyakati hizo?`