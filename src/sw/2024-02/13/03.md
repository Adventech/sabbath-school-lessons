---
title:  Tumaini Katika Kurudi Kwa Yesu Kulikokaribia
date:  24/06/2024
---

`Soma Yohana 14:1-3 na Tito 2:11-14. Kwa kuzingatia changamoto za wakati ujao na wakati ujao wa taabu, kwa nini aya hizi zinatia moyo sana?`

Maneno ya Yesu,  "  Msifadhaike mioyoni mwenu,' " ni uhakikisho wake kwamba hatatuacha kamwe na anakuja tena kutupeleka nyumbani. Ulimwengu huu sio nyumbani kwetu. Siku bora inakuja. Mara moja katika kila aya 25, Agano Jipya linazungumza juu ya kurudi kwa Bwana wetu. Wakati siku zinapokuwa za giza na sheria za kukandamiza za mamlaka, serikali na kanisa zinatishia maisha yetu, ahadi ya ujio wa Kristo hujaza mioyo yetu na tumaini. Hili ndilo “tumaini lenye baraka” ambalo limewatia moyo watu waaminifu wa Mungu katika kila kizazi.

`Soma Ufunuo 6:15-17 na Isaya 25:8, 9. Tofautisha mitazamo ya waliookolewa na waliopotea iliyofunuliwa katika aya hizi. Ni nini kinachoelezea tofauti kati ya mitazamo hii miwili?`

Waovu wanatambua matokeo ya kutisha ya dhambi ilhali wenye haki wamekubali riziki za ajabu za neema. Uasi dhidi ya Mungu husababisha hofu, hatia, hukumu, na hatimaye hasara ya milele. Mwitikio wetu kwa neema Yake iokoayo hutufikisha kwenye msamaha, amani, na furaha ya milele wakati wa kurudi Kwake kwa utukufu.

`Soma Ufunuo 15:3, 4 na Ufunuo 19:7. Je, waliokombolewa wataitikiaje wokovu mtukufu unaotolewa bure kiasi hicho kupitia Kristo?`

“Msalaba wa Kristo utakuwa sayansi na wimbo wa waliokombolewa milele zote. Ndani ya Kristo aliyetukuzwa watamwona Kristo aliyesulubiwa.. ….. Kwamba Mwumbaji wa sayari zote, Mwamuzi wa miisho ya watu wote, aliweka kando utukufu Wake na kujinyenyekesha kwa sababu ya upendo Wake kwa mwanadamu — daima yote haya yataamsha mshangao na kuhamasisha ibada katika sayari zote.” _—Ellen G. White, Pambano Kuu, uk. 536-537._

`Soma Ufunuo 12:17; Ufunuo 17:13, 14; na Ufunuo 19:11-16. Angalia kwa makini mwendelezo wa aya hizi. Je, mwendelezo katika mistari hii unasema nini kuhusu vita vya mwisho vya dunia na ushindi mkuu wa Kristo?`