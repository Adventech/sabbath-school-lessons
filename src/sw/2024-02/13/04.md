---
title:  Milenia Duniani
date:  25/06/2024
---

Ufunuo 19 inamalizia kwa taswira ya ajabu ya kurudi kwa Yesu na kuangamizwa kwa waovu. Lakini simulizi hii haijaisha. Ufunuo 20 hutujulisha kipindi cha miaka 1,000, kinachojulikana kama “milenia.”

`Soma ufunuo 20:1-3. Nini hatima ya Shetani Yesu atakaporudi?`

Taswira katika Ufunuo 20:1-3 ni ya kiishara. Shetani hafungwi kihalisi kwa mnyororo na kufungwa katika shimo. Kwa muda wa miaka 1,000, amezuiliwa katika dunia hii yenye ukiwa, isiyo na watu, amefungwa na hali ambazo yeye mwenyewe ameumba, Katika 2 Petro 2:4, tunasoma kwamba Shetani na malaika zake waliwekwa akiba ili waadhibiwe kwa “vifungo vya giza” Shetani atafungiwa duniani kwa mnyororo wa mazingira, bila mtu wa kumjaribu. Kwa miaka 1,000, ataona  uteketezaji, uharibifu, na maafa ambayo uasi wake umetokeza.

Neno la Kigiriki linalotafsiriwa “shimo la kuzimu” ni neno lile lile ambalo kwalo tunapata neno letu la Kiingereza, _abyss _(shimo). Pia ni neno lile lile Ililotumika katika Septuagint, tafsiri ya Kigiriki ya Agano la Kale, kuelezea dunia wakati wa Uumbaji. “Nchi Ilikuwa ukiwa, tena utupu; na giza lilikuwa juu va uso wa vilindi vya maji” (Mwanzo 1:2). Katika Septuagint, neno “vilindi” hapa ni neno la Kigiriki abyssos, “shimo.” Inaeleza dunia iliyo ukiwa. “Shimo la kuzimu” si pango fulani la chini ya ardhi au korongo fulani la wazi mahali fulani huko nje ulimwenguni. Kazi ya Shetani ya dhambi na uharibifu, pamoja na machafuko makubwa kabla ya Ujio wa Pili, imerudisha dunia kwenye giza nene, lisilo na mpangilio sawa na hali yake mwanzoni mwa uumbaji.

`Soma Yeremia 4:23-26, Yeremia 25:33, na Isaya 24:1, 3, 5. Manabii wa Biblia wanaelezaje tukio hili?`

Manabii hapa wanakazia maangamizi makubwa katika ujio wa pili wa Kristo na kwamba hakuna mtu atakayeachwa hai duniani katika kipindi hiki cha miaka elfu moja. Shetani na malaika zake waovu wanabaki kutafakari msiba unaosababishwa na uasi wake. Ulimwengu mzima unatambua upya kwamba mshahara wa dhambi ni mauti. Mungu anashughulikia tatizo la dhambi ili kwamba isiinuke tena (Nah. 1:9). Kuna njia tatu kuu ambazo kwazo Mungu hulifanya hili._Kwanza, _Anafunua upendo Wake usio kifani, Shauku kuu, na juhudi zisizo na kikomo za kuokoa wanadamau wote._Pili, _Anafunua haki Yake, kutopendelea Kwake, Na uadilifu Wake, _Tatu, _Anaruhusu ulimwengu kuona matokeo ya mwisho ya dhambi na uasi.