---
title:  Jifunze zaidi
date:  28/06/2024
---

"Pale nyika pana na kubwa zinaenea na kupanda katika vilima vizuri na milima ya Mungu nyuma ya vilele vyake virefu. Kwenye nyanda hizo za amani, kando ya mito hiyo iliyo hai, watu wa Mungu, watu waliosafiri na kutanga-tanga kwa muda mrefu, watashi humo ….

“Pale, akili zisizokuwa na hali ya kufa zitatafakari kwa furaha isiyo na kikomo maajabu ya uwezo wa uumbaji, siri za upendo na ukombozi. Hakutakuwa na adui katili wa kumjaribu mtu kumsahau Mungu. Kila karama itakuzwa, kila talanta itaongezwa. Matakwa ya kupata maarifa hayatachosha akili wala kudhoofisha uwezo. Pale shughuli muhimu zitaendelezwa, vilele vya juu vya matarajio vitafikiwa, matamanio ya juu kabisa yatapatikana; na bado kutatokea vilele vipya vya kupanda na kupita, maajabu mapya ya kufurahia na ukweli mpya wa kujifunza malengo mapya ya kuhitaji nguvu za akili, roho na mwili.” _— Ellen G. White, Pambano Kuu, uk. 556, 557,558._

“Kwa furaha isiyoelezeka watoto wa duniani wanaingia katika furaha na hekima ya viumbe ambao hawakuanguka. Wanashiriki hazina za ujuzi na ufahamu uliopatikana kwa zama nyingi kwa kutafakari juu ya kazi za mikono ya Mungu. Kwa macho yasiyokuwa na hali ya kufifia wanauona utukufu wa uumbaji mifumo ya jua na nyota, vyote katika mpangilio wake wa awali vikizunguka kiti cha enzi cha Mungu Juu ya vitu vyote, kuanzia vitu vidogo kabisa hadi vitu vikubwa jina la Mungu  limeandikwa, na vyote vinadhihirisha

“Pambano kuu limekwisha. Dhambi na wenye dhambi havipo tena. Ulimwengu wote uko safi. Mdundo wa mwafaka na furaha unapiga katika uumbaji wake wote. Kutoka Kwake Yeye aliyewaumba wote, vinatiririka uzima na nuru na furaha, katika maeneo yote na nafasi isiyokuwa na ukomo. Kutoka kwa atomu ndogo sana hadi ulimwengu mkubwa sana, mambo yote, vyenye uhai na visivyo na uhai  katika uzuri wao usiokuwa na kivuli na furaha kamili, vinakiri kuwa Mungu ni pendo.” _— Pambano Kuu, uk. 558._

**Masawali ya Kujadili**

`1. Unafikiri kwa nini Mungu ameruhusu dhambi kuendelea kwa muda mrefu? Wakati huo huo, hakuna mwanadamu anayeteseka katika ulimwengu huu kwa muda mrefu zaidi ya uwepo wao hapa. Yaani, hakuna mtu anayeteseka kwa muda mrefu zaidi ya maisha yake mwenyewe. Je, maisha ya mwanadamu ni mafupi kiasi gani ikilinganishwa na maelfu ya miaka ya dhambi? Mtazamo huu unawezaje kutusaidia kukabiliana na swali gumu la uovu?`

`2. Je, kipindi cha miaka elfu kinachojulikana kama milenia kinaingiaje katika mpango wa wokovu? Fikiria juu ya kile kinachodhihirishwa kuhusu tabia ya Mungu kwamba hadi wote waliokombolewa watakapokuwa wamepata nafasi ya kuona haki na kutopendelea na upendo wa Mungu ndipo hukumu ya mwisho, adhabu ya mwisho, italetwa juu ya waliopotea.`