---
title:  Milele Mbili
date:  27/06/2024
---

`Soma 2 Wakorintho 5:10, Warumi 14:10, 11, na Ufunuo 20:11-15. Wanasema nini kuhusu kwa nini waovu wanafufuliwa?`

Ili kutatua tatizo la dhambi lililo baya sana ili lisitokee tena, ni lazima kila mtu asadikishwe kwamba Mungu amekuwa mwadilifu na mwenye haki katika njia Zake zote. Hatimaye, kila goti litapigwa na kukiri haki ya Mungu katika pambano kuu, hata Shetani na malaika zake waovu, na kwamba hapakuwa na uhalali wowote wa uasi dhidi ya Mungu. Angalia umaizi huu kutoka kwa Ellen G. White: “Mara tu vitabu vya kumbukumbu vinapofunguliwa, na jicho la Yesu kuwatazama waovu, wanatambua kila dhambi waliyowahi kuitenda katika maisha. Wanatambua mahali nyayo zao zilipoteleza na kuondoka katika njia ya usafi na utakatifu, kiasi ambacho kiburi na uasi vilipowafikisha katika kuvunja sheria ya Mungu. Majaribu ya udanganyifu waliyopalilia kwa kulea dhambi, mibaraka iliyotumiwa vibaya, wajumbe wa Mungu waliodharauliwa na kupuuzwa, maonyo yaliyotupiliwa mbali, mawimbi ya rehema yaliyorudishwa nyuma na moyo mgumu, usiotubu — vyote vinaonekana kama vilivyoandikwa kwa herufi za moto.... “Ulimwengu wote mwovu unasimama ukiwa katika kizimba cha Mungu wakishtakiwa kwa kosa la uhaini mkuu dhidi ya serikali ya mbinguni. Hawana wa kuwatetea, hawana udhuru; na hukumu ya mauti ya milele inatangazwa dhidi yao..”_ — Pambano Kuu, uk 548, 550._

`Soma Ufunuo 20:9; Zaburi 37:20; na Malaki 4:1, 2. Je, vifungu hivi vinatupatia umaizi gani kuhusu maangamizo ya mwisho ya dhambi na wenye dhambi na malipo ya wenye haki?`

Habari njema ni kwamba Shetani na malaika zake waovu wataangamizwa. Kulingana na ufunuo 20:9 watateketezwa kwa moto  na kuangamizwa, na wala si kuteswa milele. Kifungu kinachofuata kinatumia maneno, “milele na milele.” Kulingana na muktadha, neno “milele” daima linamaanisha isiyo na mwisho” lakini, hadi jambo fulani litimie kabisa. (Angalia Kut. 21:6; 1 Sam. 1:22, 28; Yuda 7; na 2 Pet. 2:4-6.) Kwa waliopotea, uharibifu wenyewe ndio wa milele na wala si kitendo cha kuharibu. Mungu si mtesaji wa milele.

`Mwishowe, mojawapo ya milele mbili inatungoja sisi sote. Waliopotea, cha kusikitisha, wanapokea “mshahara” unaostahili kwa matendo yao kifo cha milele. Kwa nini, basi, tumaini letu pekee la kutopata kile tunachostahili, ambacho ni kifo linapatikana kwa kutumaini haki ya Yesu?`