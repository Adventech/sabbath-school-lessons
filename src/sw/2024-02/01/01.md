---
title:  Vita Inayosababisha Vita Zote
date:  30/03/2024
---

### Somo la Juma Hili
Ufu. 12:7-9, Eze. 28:12-15, Isa. 14:12-14, Mwa. 3:15, Yn. 17:24-26.

> <p>Fungu la Kukariri</p>
> "Kulikuwa na vita mbinguni; Mikaeli na malaika zake wakapigana na yule joka, yule joka naye akapigana nao pamoja na malaika zake nao hawakushinda, wala mahali pao hapakuonekana tena mbinguni’ (Ufunuo 12:7, 8).

Ikiwa Mungu ni mwema sana, kwa nini ulimwengu ni mbaya sana? Mungu mwenye upendo anawezaje kuruhusu uovu mwingi hivyo kuwepo? Kwa nini mambo mabaya hutokea kwa watu wema? Katika somo la juma hili, tutachunguza pambano la zama zote kati ya wema na uovu. Kuanzia kwa uasi wa Lusifa mbinguni, tutachunguza asili ya uovu na uvumilivu wa Mungu katika kushughulikia tatizo la dhambi.

Mungu ni Mungu wa upendo wa ajabu. Asili yake yenyewe ni upendo (1 Yohana 4:7, 8). Matendo yake yote ni ya upendo (Yer. 31:3). Upendo hauwezi kamwe kulazimishwa, kushinikizwa, au kuanzishwa kwa kutungiwa sheria. Ellen G. White anaueleza vizuri anapoandika, “Ni kwa upendo tu upendo huamshwa.” — The Desire of Ages, uk. 22. Kukataa uwezo wa kuchagua ni kuharibu uwezo wa kupenda, na kuharibu uwezo wa kupenda ni kufuta uwezekano wa kuwa na furaha ya kweli. Mungu anavuta utii wetu kwa upendo Wake. Anashughulikia pambano kuu kati ya wema na uovu kwa njia ambayo dhambi haitainuka tena katika ulimwengu. Kusudi la Mungu ni kudhihirisha mbele ya ulimwengu wote kwamba siku zote Ametenda kwa maslahi bora ya viumbe Wake. Kuutazama ulimwengu kupitia kwa mtazamo wa upendo wa Mungu, kwa kuzingatia pambano kuu kati ya wema na uovu, hutuhakikishia kila mmoja wetu kwamba haki itaushinda uovu na itaushinda milele.

_Jifunze somo la juma hili, lililojengwa katika kitabu cha Pambano Kuu, sura ya 29–30, kwa maandalizi ya Sabato ya Aprili 6._