---
title:  Jifunze zaidi
date:  05/04/2024
---

“Katika kufukuzwa kwa Shetani kutoka mbinguni, Mungu alitangaza haki Yake na alidumisha heshima ya kiti Chake cha enzi. Lakini wakati mwanadamu alipotenda dhambi kwa kusikiliza uongo wa hii roho iliyoasi, Mungu alitoa ushahidi wa upendo Wake kwa kumtoa Mwana Wake wa pekee afe kwa ajili ya wanadamu walioanguka dhambini. Katika upatanisho tabia ya Mungu ilifunuliwa. Hoja ya nguvu ya msalaba huonesha kwa sayari zote kuwa ile njia ya dhambi ambayo Lusifa aliichagua kwa namna yoyote ile haikutokana na serikali ya Mungu.”_ — Ellen G. White, Pambano Kuu, uk. 413._

“Msalaba wa Kalvari, wakati ukitangaza kuwa sheria haibadiliki, unahubiri ulimwenguni kuwa mshahara wa dhambi ni mauti. Katika kilio cha kukata roho cha Mwokozi, “Imekwisha,” kengele ya kifo cha Shetani ilipigwa. Pambano kuu ambalo limedumu kuwepo kwa muda mrefu liliamuliwa hapo, na uondoshwaji wa mwisho wa dhambi ulithibitishwa. Mwana wa Mungu alipita katika milango ya kaburi, ili “kwa njia ya mauti amharibu yeye aliyekuwa na nguvu za mauti, yaani, Ibilisi” (Waebrania 2:14).” _—Ellen G. White, Pambano kuu, uk. 415._

**Masawali ya Kujadili**

`1. Ikiwa Mungu alijua kwamba Lusifa angeasi, kwa nini hasa alimpa uwezo wa kuchagua? Au wakati Lusifa alipoasi, kwa nini Mungu hakumwangamiza mara moja? Ni aina gani ya mwitikio ambao ulimwengu usioanguka ungekuwa nao kama Mungu angemfutilia mbali Lusifa mara moja? Kwa nini dhana ya maslahi ya ulimwengu katika mpango wa wokovu (1 Pet. 1:12, Ufu. 5:13, Ufu. 16:7) ni muhimu sana katika kuelewa pambano kuu?`

`2. Ni sababu gani au sababu zipi unaweza kufikiria za kifo cha Kristo msalabani? Je, ilikuwa ni kudhihirisha tabia ya Mungu pekee? Je, ilikuwa ni kulipa bei ya fidia kwa ajili ya dhambi? Ikiwa ndivyo, fidia ililipwa kwa nani? Shiriki mawazo yako na toa sababu za kibiblia kwayo.`

`3. Tunapotumia neno “pambano kuu,” tunamaanisha nini? Jadili vipengele mbalimbali vya pambano kuu na jinsi somo la juma hili linavyotumika katika maisha yako mwenyewe.`

`4. Ni maandiko gani ya Biblia yanayozungumza kuhusu uhalisi wa pambano kuu? (tazama, kwa mfano, Ayubu 1, 2; Efe. 6:12.)`

`5. Ni kwa jinsi gani uelewa wa Waadventista wa Sabato ni wa kipekee miongoni mwa madhehebu mengine ya Kikristo? Ni nini katika mada hii kuu ya pambano kuu inayowatofautisha Waadventista?`