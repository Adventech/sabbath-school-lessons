---
title:  Jifunze zaidi
date:  12/04/2024
---

Ilikuwa juhudi za bure kwa Shetani kujaribu kuliharibu kanisa la Kristo kwa nguvu. Pambano kuu ambamo wanafunzi wa Yesu walisalimisha maisha yao halikwisha wakati hawa wabeba bendera waaminifu walipofia kwenye lindo lao. Kwa kushindwa kwao walishinda. Watenda kazi wa Mungu walichinjwa, lakini kazi Yake ilisonga mbele daima. Injili iliendelea kusambaa na idadi ya wafuasi wake ilizidi kuongezeka. Ilipenya katika maeneo yaliyokuwa hayafikiwi na majeshi ya Kirumi. Mkristo mmoja alisema, akibishana na watawala wa kipagani waliokuwa wakihamasisha mateso ya Wakristo: Mnaweza “kutuua, kututesa, kutuhukumu.... Uonevu wenu ni ushahidi kuwa sisi hatuna hatia.... Wala ukatili wenu ... hautawasaidia.” Huu ulikuwa mwaliko wenye nguvu zaidi wa kuwaleta wengine katika Ukristo. “Kwa kadiri mnavyotuchinja, ndivyo idadi yetu inavyozidi kuongezeka; damu ya Wakristo ni mbegu.” _—Tertullian, Apology, paragraph 50.” — Ellen G. White, Pambano Kuu, uk. 31._

“Hekima ya Mungu isiyokuwa na maelezo inayoruhusu wenye haki wateswe na waovu imekuwa chanzo cha mashaka makubwa kwa wengi walio na imani dhaifu. Baadhi wanafikia hatua ya kupoteza tumaini kwa Mungu kwa sababu anaruhusu watu waovu kabisa wafanikiwe, wakati watu wazuri na walio safi kabisa wanaumia na kuteswa kwa nguvu zao za kikatili. Ni kwa jinsi gani, watu wanauliza, iwezekane kwa Mungu ambaye ni mwenye haki na rehema, na ambaye hana ukomo katika nguvu Zake, kuvumilia dhuluma na uonevu kama huo? Hili ni swali ambalo kwalo hatuna chochote cha kufanya. Mungu ametupatia ushahidi wa kutosha wa upendo Wake, na hatuna mashaka kuhusu wema Wake kwa sababu hatuwezi kuelewa utendajikazi wa majaaliwa Yake.” _—Ellen G. White, Pambano Kuu, uk. 35, 36._

**Masawali ya Kujadili**

`1. Je, mateso yana faida gani? Je! Unafikiri kwa nini Mungu huwaruhusu watu Wake kuteseka nyakati fulani? Na ingawa katika baadhi ya matukio, kama vile katika kanisa la awali, mema yaliweza kutokea, vipi kuhusu nyakati ambapo inaonekana kwamba hakuna kitu kizuri kimetoka humo? Kwa nini katika hali kama hizi uzoefu binafsi wa upendo wa Mungu ni muhimu sana ili kudumisha imani?`

`2. Rafiki akikuuliza swali hili, utajibuje: “Mungu yuko wapi wakati wa mateso yangu? Ikiwa ananipenda, kwa nini ninapitia wakati mgumu hivyo?`

`3. Je, kanisa lako mahalia linawezaje kuwa jumuiya inayojali ili kuwa na mguso kwa ulimwengu? Jadili njia zinazofaa za kutumia somo Ia juma hili maishani.`