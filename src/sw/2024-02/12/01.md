---
title:  Matukio ya Kufunga Historia ya Dunia
date:  15/06/2024
---

### Somo la Juma Hili
Yohana 8:32; Eze. 20:12, 20; Ufu. 7:1, 2; Ufu. 14:1; Yoeli 2:21-24; Hos. 6:3; Yakobo 5:7, 8; Ufu. 18:1-4.

> <p>Fungu la Kukariri</p>
> Inunue kweli, wala usiiuze; Naam, hekima, na mafundisho na ufahamu” (Mithali 23:23).

Fikiria kuwa una binti wa umri wa miaka 13-19 akiendesha gari kurudi nyumbani kutoka chuo kikuu kwa likizo ya majira ya joto. Unapomngoja afike, unafuatilia ripoti za hali ya hewa kwa wasiwasi. Unakuwa na wasiwasi kwa vile hali ya hewa inakuwa mbaya kwa haraka sana. Mawingu ya dhoruba yanatanda kwenye upeo wa macho. Upepo unavuma kwa nguvu. Mbingu inafunguka na mvua kunyesha. Miti inatikiswa na upepo. Mara barabara kuu ya nyumbani haipitiki. Kisha unasikia kutoka kwa mmoja wa jirani zako kwamba inawezekana kupitia kwenye barabara ya upande wa pili. Magari yanaweza kuzunguka matawi ya mti yaliyoanguka. Ingawa mawasiliano ni magumu, unamudu kumtumia binti yako ujumbe mfupi wa maandishi, ukieleza kwa makini jinsi anavyoweza kufika nyumbani kwa usalama.

Zaidi ya kitu kingine chochote, Yesu anataka kutuvusha katika dhoruba za maisha na kutufikisha nyumbani. Ellen G. White anaandika, “Dhoruba inakuja, yenye ghadhabu isiyozuilika. Je tuko tayari kukutana nayo?” _— Testimonies for the Church, gombo la 8, uk. 315._Kusudi la maisha, kifo, ufufuo, na huduma ya Kristo katika patakatifu pa mbinguni ni kuhakikisha kwamba tunafika nyumbani. Ujumbe wa kinabii wa Danieli na Ufunuo ni maagizo matakatifu hasa kwa watu wa wakati wa mwisho, ili kutusaidia kupita katika dhoruba za maisha ili kwamba siku moja tuweze kuhisi kukumbatiwa kwa upendo na Mwokozi mwenye upendo.

Kusudi la somo la juma hili ni kufunua kile Neno la kinabii linachosema kuhusu matukio ya siku za mwisho na kugundua upya nguvu za Kristo za kutuvusha katika pambano la mwisho la dunia na kutufikisha nyumbani.

_Jifunze somo la juma hili, kulingana na sura ya 37 na 38 ya Pambano Kuu, kujiandaa kwa ajili ya Sabato, Juni 22._