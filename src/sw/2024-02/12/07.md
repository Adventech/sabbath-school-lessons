---
title:  Jifunze zaidi
date:  21/06/2024
---

Mapema yapata mwaka 1851, waasisi wa Kiadventista walimhusianisha mnyama wa pili wa Ufunuo 13:11-17 na Marekani. Lakini lazima ilikuwa vigumu wakati huo kuona jinsi ambavyo Marekani ingeweza kusababisha ulimwengu wote kumwabudu mnyama wa kwanza (Ufu. 13:12). Hata kufikia miaka ya 1880 Jeshi la Wanamaji la Marekani lilikuwa na merikebu 48 tu kongwe.

Lakini tangu kumalizika kwa Vita Baridi, hakuna mamlaka zinazolingana na Marekani kijeshi. Na ingawa Wamarekani wamekuwa na uhuru wa ajabu, kadiri nyakati zinavyozidi kuwa ngumu, si vigumu kuona uhuru huo ukikanyagwa, au hata kuhujumiwa kabisa. Wengi wanaamini kuwa hata sasa tunaona haya yakitokea.

“Wote wanaokataa kutii agizo hilo watapata adhabu za kiserikali, na hatimaye watatangazwa kuwa wanastahili kifo. Kwa upande mwingine, sheria ya Mungu inayoagiza pumziko la siku ya Muumbaji inadai utii na inatishia  ghadhabu dhidi ya wale wote  wanaovunja kanuni zake.” _— Ellen G. White, Pambano Kuu, uk. 498._

“Dhoruba inapokaribia, tabaka kubwa la wale ambao wameuamini ujumbe wa malaika wa tatu, lakini hawakutakaswa kwa njia ya kuutii ukweli, watatupilia mbali msimamo wao na watajiunga na kundi la wapinzani. Kwa kuungana na ulimwengu na kushiriki roho yake, watakuwa na mtazamo wa mambo unaofanana sana na wa ulimwengu; na wakati jaribu litakapokuja, watakuwa tayari kuchagua upande ulio rahisi, upande unaopendwa na wengi. Watu wenye talanta na wenye nafasi katika jamii, ambao awali walifurahia ukweli, watatumia mivuto yao kudanganya na kupoteza. Wanatokea kuwa maadui wakuu wa ndugu zao wa zamani. Wakati washika Sabato watakapoletwa mbele ya mahakama kujibu maswali kuhusu imani yao, hawa waasi watakuwa mawakala makini wa Shetani katika kuwawakilisha vibaya na kuwashitaki, na kwa njia ya taarifa za uongo na kauli zisizokuwa za kweli watawachochea watawala dhidi yao.” _— Ellen G. White, Pambano Kuu, uk. 501._

**Masawali ya Kujadili**

`1. Kwa nini kuelewa matukio ya siku za mwisho ni muhimu sana katika zahama inayokuja? Ni kwa jinsi gani Maandiko ni kinga dhidi ya udanganyifu?`

`2. Jumuiya za kidemokrasia duniani kote zimekuwa ngome za uhuru wa kidini kwa karne nyingi. Hiyo inawezaje kubadilika haraka?`

`3. Angalia tamko la Ellen G. White hapo juu. Je, ni maamuzi gani unayofanya leo ambayo yanaweza kukusababisha kuwa pamoja na Wale wanaojiita Waadventista kesho?`

`4. Ujumbe wa malaika wa pili unabadilikaje wakati wa kilio kikuu, na ni matayarisho gani ya kibinafsi tunayoweza kufanya kwa ajili ya kupokea mvua ya masika ili kumaliza kazi ya Mungu duniani?`