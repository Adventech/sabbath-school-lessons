---
title:  Kilio Kikuu
date:  20/06/2024
---

`Soma Ufunuo 18:1-4, Habakuki 2:14, na Mathayo 24:14. Je, mistari hii inasemaje juu ya jinsi kazi ya Mungu duniani itakavyomalizika?`

Malaika anayetangaza kuanguka kwa  Babeli ni mwenye “mamlaka kuu.” Kama malaika wa Ufunuo 14, malaika huyu anawakilisha wajumbe wa kibinadamu. Malaika huyu anafunua utukufu wa Mungu kikamilifu sana kiasi kwamba unaangaza dunia nzima. Neno la kiyunani kwa mamlaka au nguvu katika Agano Jipya ni _exousia._Mara nyingi linarejelea ushindi wa Kristo juu ya falme na mamlaka za kuzimu. Yesu anatumia neno hili katika injili ya Mathayo kwa kupatana na kutumwa kwa wanafunzi Wake. Katika Mathayo 10:1 Yesu anawapa wanafunzi wake mamlaka juu ya falme na mamlaka za kuzimu. Anawatuma kwa uweza wa kiungu ili wawe washindi katika vita kati ya wema na uovu. Katika Mathayo 28, Anawatuma tena kwa “ “mamlaka yote... mbinguni na duniani' "akisema” 'basi enendeni mkafanye wanafunzi kutoka kwa mataifa yote' “ (Mt. 28:18, 19).

Wakiwa wamejazwa na nguvu za Roho Mtakatifu, wakienda mbele na mamlaka ya Kristo Aliye hai ambaye katika maisha na kifo chake alizishinda falme na mamlaka za kuzimu, kanisa la Agano Jipya liliangaza dunia kwa utukufu wa Mungu. Katika miaka michache, wanafunzi walitangaza injili kwa Ulimwengu uliojulikana wakati huo (Kol 1:23)

Wakati wa mwisho, Roho Mtakatifu atamiminwa kwa nguvu isiyo na kifani, na injili itaenezwa kwa kasi hadi miisho ya dunia. Maelfu wataongoka kwa siku moja na neema ya Mungu, na ukweli Wake vitagusa sayari nzima. Kwa njia hii, ulimwengu utaonywa na injili, na matumaini inayotoa, yataenezwa ulimwenguni kote.

“Kazi kubwa ya injili itafungwa kwa udhihirisho wa nguvu ya Mungu ambayo sio pungufu ya ile iliyoonekana wakati wa kuifungua. Unabii uliotimizwa katika umwagwaji wa mvua ya vuli wakati wa kufungua injili utatimizwa tena katika umwagwaji wa mvua ya masika wakati wa kufunga injili....

“Watumishi wa Mungu, nyuso zao zote zikiwa zimeangazwa na kung'arishwa kwa baraka ya utakatifu, wataharakisha kutoka sehemu moja kwenda nyingine wakiwa na ujumbe kutoka mbinguni. Kwa maelfu ya sauti duniani kote, onyo litatolewa. Miujiza itafanywa, wagonjwa wataponywa na ishara na maajabu vitaandamana na waaminio.” _— Ellen G. White, Pambano Kuu, uk 503, 504_

`Ni nini kinachozuia kumiminiwa kwa nguvu kwa Roho Mtakatifu, mvua ya masika, na kilio kikuu? Haidhuru jukumu letu kama mtu binafsi liwe dogo kiasi gani, ni jukumu gani tunaweza kujaza katika kuwa wazi na kupokea umiminwaji wa Roho Mtakatifu?`