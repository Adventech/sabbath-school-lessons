---
title:  Imani Pale Ionekanapo Kutowezekana
date:  27/04/2024
---

### Somo la Juma Hili
Zab. 119:162; Yohana 16:13-15; 2 Pet. 1:20, 21: Efe. 2:8, 9; Rum. 3:23, 24; Rum. 6:15–18

> <p>Fungu la Kukariri</p>
> "Moyoni mwangu nimeliweka neno lako, Nisije nikakutenda dhambi” (Zaburi 119:11).

Wanamatengenezo wa Kiprotestanti walikuwa na kitu ambacho karne ya 21 inakihitaji sana —kusudi kwa ajili ya maisha yao. Katika kitabu chake, _The Empty Self, _ mwanasaikolojia mashuhuri wa Kimarekani, Philip Cushman, anazungumzia watu wanaoishi bila kusudi maishani. Imani zao ni duni. Umuhimu mdogo halisi una maana kwao na hawana chochote wanachoweza kukihangaikia sana, kwa hiyo wana kidogo mno wanachostahili kuishi kwacho.

Lakini wanaume, wanawake, na watoto wa wanamatengenezo ya Kiprotestanti walikuwa tofauti kabisa. Walikuwa na kusudi la kudumu walilostahili kuishi kwalo. Mambo waliyoamini yalikuwa muhimu, na hawakuwa tayari kuvunja uadilifu wao. Imani zao za msingi zilikuwa sehemu isiyoweza kutenganishwa nao. Kukana imani hizi ilikuwa ni kukana utambulisho wao wenyewe. Mbele ya kifo chenyewe, walikuwa na amani ya moyoni.

Katika somo la juma hili, pamoja na mifano kutoka kwa Matengenezo, tutachunguza jinsi mafundisho ya Maandiko yanayobadili maisha yanavyotoa msingi wa kusudi la kweli na manufaa ya kweli maishani. Kuelewa kweli hizi za milele kutatutayarisha kwa zahama ya mwisho katika pambano kuu kati ya wema na uovu. Vita ambavyo Wanamatengenezo walipigana bado havijaisha, na tumeitwa kuendeleza pale walipoishia. Sisi pia, tunaweza kugundua kuwa Mungu ni mkubwa vya kutosha kwa kila changamoto tunayokabiliana nayo, Mungu anayeyapa maisha yetu maana na kusudi kuliko kiwezavyo chochote cha kidunia.

_Jifunze somo la juma hili, lililojengwa katika sura ya 7-11 ya Pambano Kuu, kujiandaa kwa ajili ya Sabato ya Mei 4_