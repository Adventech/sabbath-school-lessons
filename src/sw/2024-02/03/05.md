---
title:  Hoja za Kibinadamu Kando ya Maandiko
date:  17/04/2024
---

Roho Mtakatifu anafanya kazi kupitia kwa akili zetu. Anatualika kuchunguza mafumbo ya ulimwengu. Kama mtu fulani alivyosema kwa usahihi, “Kama Wakristo hatuchunguzi akili zetu kwenye mlango wa kanisa.” Hata hivyo, uwezo wa juu wa mawazo ya kibinadamu pekee hauwezi kugundua kweli za Maandiko juu ya Mungu. Ukweli si suala la maoni ya binadamu. Ni suala la ufunuo wa Mungu.

`Soma Mithali 16:25, Waamuzi 21:25, na Isaya 53:6. Je, mafungu hayo yanafunua nini kuhusu mkakati wa Shetani wa udanganyifu?`

Mojawapo ya madanganyo yenye ufanisi zaidi ya ibilisi ni kutusababisha kuamini kwamba mawazo ya kibinadamu, bila kusaidiwa na Roho Mtakatifu na bila kuelimishwa na Neno la Mungu, yanatosha kuelewa mapenzi ya Mungu. Kunaweza kuwa na njia inayoonekana kuwa sawa kwetu, au hata kwa tamaduni zote, lakini inaweza kuwa potovu kabisa machoni pa Mungu.

Miaka michache iliyopita, mimi na mke wangu tuliamua kufanya matembezi kwenye misitu karibu na hoteli tuliyokuwa tukikaa. Kwa kawaida, mimi ni mzuri katika kukumbuka uelekeo na, baada ya kutembea kwa takriban saa moja au zaidi kupitia njia mbalimbali, nilikuwa na uhakika kabisa kwamba ningeweza kukumbuka njia yetu ya kurudi japo kwa shida kidogo. Lakini punde niligundua kuwa tumepotea msituni. Jua lilikuwa linazama, na niliogopa kupatwa na mabaya zaidi. Tunashukuru kuwa, tulikutana na wasafiri wengine ambao walijua njia. Tulikuwa tumekwenda mbali angalau umbali wa maili tano lakini karibu na barabara kuu. Kwa kuwa gari lao lilikuwa limeegeshwa karibu na hapo, walitupatia usafiri wa kurudi hotelini kwetu. Kukutana na mtu ambaye alijua njia na mtu ambaye alikuwa na uwezo wa kuturudisha tulikokuwa tukikaa kulikuwa muhimu sana kwetu.

Mungu hajatuacha peke yetu katika safari yetu ya kutoka duniani kwenda mbinguni. Roho Mtakatifu anatuelekeza kwa Maandiko Matakatifu ambayo hutuongoza kurudi nyumbani. Ukweli na makosa, mema na mabaya, —haya yanaweza kueleweka kwa usahihi tu kwa kuzingatia Neno la Mungu. Kile Kinachopingana na Mungu na Neno Lake ni upotovu, na upotovu daima ni hatari; kinachopatana na Mungu ni ukweli na wema. Ni muhimu kiasi gani kwamba tulifanye Neno la Mungu kuwa mwamuzi wetu wa mwisho wa ukweli na maadili.

`Kwa nini akili ya mwanadamu bila msaada wa Roho Mtakatifu haina uwezo wa kugundua ukweli juu ya Mungu? Jadili uhusiano kati ya mantiki ya mwanadamu na ufunuo wa Mungu. Ni kwa jinsi gani mantiki kwa hakika inatusaidia kuelewa ufunuo wa Mungu? Kwa mfano, tazama Danieli 2, unabii unaohusu historia ya ulimwengu kuanzia wakati wa Babeli hadi wakati ujao. Ni kwa Jinsi gani unabii kama huu una ushawishi wa hali ya juu kwa akili ya kibinadamu?`