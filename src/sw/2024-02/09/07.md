---
title:  Jifunze zaidi
date:  31/05/2024
---

“Kwa kukosa ushahidi wa Biblia unaounga mkono hoja zao, wengi kwa juhudi zisizochoka walisisitiza — wakisahau, jinsi ambavyo hoja kama hiyo ilitumiwa dhidi ya Kristo na mitume Wake: “Kwa nini watu wetu mashuhuri hawajui lolote kuhusu suala hili la Sabato? Lakini wachache ndio huamini, kama mnavyoamini. Haiwezekani ninyi muwe sahihi na wasomi, wengine wote ulimwenguni wasiwe sahihi.”

“Kukanusha hoja kama hizo ilikuwa muhimu kutumia Maandiko na historia ya jinsi Bwana alivyoshughulika na watu Wake katika zama zote.”

“Lakini Wakristo wa vizazi vilivyopita waliishika Jumapili, wakidhani kuwa kwa kufanya hivyo walitunza Sabato ya Biblia na hata sasa wapo Wakristo wa kweli katika kila kanisa, ikiwa ni pamoja na jumuia ya Kanisa la Roma, ambao kwa moyo wa dhati huamini kuwa Jumapili ni Sabato iliyowekwa na Mungu. Mungu anaukubali udhati wa kusudi na uadilifu wao mbele Yake. Lakini wakati ushikaji wa Jumapili utakapolazimishwa kwa sheria na ulimwengu kuangaziwa kuhusu madai ya Sabato ya kweli, ndipo ye yote atakayevunja amri ya Mungu, ili aitii amri ambayo haina mamlaka makubwa zaidi ya yale ya Roma, atakuwa kwa njia hiyo, ameheshimu upapa zaidi kuliko Mungu. Anatoa heshima kwa Roma na kwa mamlaka inayoshinikiza agizo lililoagizwa na Roma. Anaabudu mnyama na sanamu yake. Watu wanapotupilia mbali Sabato ambayo Mungu alitangaza kuwa ishara ya mamlaka Yake na kuheshimu badala yake ile ambayo Rumi ilichagua kuwa alama ya ukuu wake, watakuwa kwa njia hiyo, wamepokea alama ya utii kwa—“chapa ya mnyama.” Na ni mpaka pale tu suala hili litakapokuwa limewekwa wazi, kama ilivyoelezwa, mbele ya watu, na watu kufikishwa mahali ambapo wataweza kuchagua kati ya amri za Mungu na amri za watu, hapo ndipo wale watakaochagua kuendelea kutenda makosa watapokea 'chapa ya mnyama. ' " _—Ellen G. White, Pambano Kuu, uk. 376, 371, 372_

**Masawali ya Kujadili**

`1. Ulimwengu unabadilika haraka sana, kwa namna ya kuvutia sana. Kwa nini lazima tuwe waangalifu kila wakati ili matukio ya siku ya mwisho yasitupate bila kujitayarisha?`

`2. Je, ufahamu juu ya hukumu na sheria ya Mungu unapatanaje na ukweli kwamba tunaokolewa kwa neema pekee?`

`3. Ni njia zipi unazoweza kushuhudia kwa wale ambao hawafahamu umuhimu wa Sabato ya kweli na wanashika kwa dhati Jumapili, siku ya kwanza ya juma?`

`4. Ni hatari gani ziko katika muungano wa kanisa na mamlaka ya Serikali? Je, kama Wakristo tunapaswa kuhusiana vipi na serikali?`