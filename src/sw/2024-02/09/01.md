---
title:  Msingi wa Serikali ya Mungu
date:  25/05/2024
---

### Somo la Juma Hili
Ufu. 14:6-12; Mhu 12:13, 14; Mit. 28:9; Dan. 7:25.

> <p>Fungu la Kukariri</p>
> “Joka akamkasirikia yule mwanamke, akaenda zake afanye vita juu ya wazao wake waliosalia, wazishikao amri za Mungu, na kuwa na ushuhuda wa Yesu” (Ufunuo 12:17).

Kwa kujifunza Biblia kwa kina, Waadventista walifikia uelewa wa umuhimu wa sheria katika Patakatifu pa Patakatifu pa hekalu la mbinguni. Wakitazama ndani ya kiini cha sheria ya Mungu, waligundua pia umuhimu wa Sabato, amri ya nne. Kwa hakika, amri hii zaidi ya nyingine yoyote inamtambulisha Mungu kwa uwazi kama Muumbaji wetu, msingi wa ibada yote ya kweli — mada ambayo itakuwa muhimu hasa katika siku za mwisho za historia ya dunia (angalia Ufu. 14:6-12).

Kusudi la Shetani tangu mwanzo limekuwa kuzuia ibada kwa Mungu kwa kudhoofisha sheria ya Mungu. Anajua kwamba kosa “katika neno moja” linamaanisha kuwa na “hatia juu ya yote" (Yakobo 2:10); kwa hivyo, anawahimiza watu kuasi sheria ya Mungu. Shetani anachukia Sabato kwa sababu inawakumbusha watu juu ya Muumba na jinsi anavyopaswa kuabudiwa. Lakini pia imehifadhiwa katika sheria ya Mungu katika Patakatifu pa patakatifu pa mbinguni. Kwa sababu sheria ndiyo inayofafanua dhambi, ili mradi tu watu wanatafuta kuwa waaminifu kwa Mungu, basi sheria Yake lazima iendelee kuwa halali, ikiwemo amri ya Sabato.

Kusudi la somo hili ni kuonesha uhusiano kati ya patakatifu, sheria ya Mungu, Sabato na zahama inayokuja juu ya alama ya mnyama. Pia tutachunguza umuhimu wa Sabato kwa kizazi cha nyakati za mwisho.

_Jifunze somo la juma hili, kulingana na sura ya 25-27 ya Pambano Kuu, kujiandaa kwa ajili ya Sabato, Juni 1_