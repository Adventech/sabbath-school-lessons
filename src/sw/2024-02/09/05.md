---
title:  Alama ya Mnyama
date:  29/05/2024
---

`Soma Ufunuo 12:12, 17 na Ufunuo 13:7. Je, maandiko haya yanafichuaje ghadhabu ya Shetani? Kwa nini ibilisi amekasirishwa sana na watu wa Mungu wa wakati wa mwisho?`

Ufunuo 12 inaeleza kwa muhtasari pambano la ulimwengu mzima kati ya Kristo na Shetani katika vizazi vyote. Linafikia upeo kwa shambulio la mwisho la Shetani kwa watu wa Mungu, Ufunuo 13 inajulisha juu ya washirika wawili wa joka, mnyama kutoka baharini na mnyama kutoka nchi kavu. Mamlaka hizo mbili zinaungana naye katika kupigana na watu wa Mungu.

`Soma ufunuo 13:4, 8, 12, 15 na Ufunuo 14:7, 9-11. (Angalia pia Ufu. 15:4, Ufu. 16:2, Ufu. 19:20, Ufu. 20:4, Ufu. 22:9.) Ni mada gani kuu inayopatikana katika vifungu hivi vyote?`

Zingatia tofauti. Ama watu wanamwabudu Muumba au wanaabudu kitu kingine. Muumba anastahili kuabudiwa (Ufu.5:9) Pambano kati ya Kristo na Shetani lilianzia mbinguni juu ya ibada "Nitapaa kupita vimo vya mawingu, nitafanana na Yeye Aliye Juu" (Isa. 14:14). Shetani alitaka ibada ambayo ni ya Muumba pekee, Kulingana na Ufunuo 13, anafaulu kupitia utendaji wa mnyama wa nchi kavu (Ufu. 13:4).

Ulinganisho na Danieli 7 unaonesha kwamba hayawani-mwitu (mnyama) wa nchi kavu ni sawa na ile pembe ndogo “Naye ataazimu kubadili majira na sheria” naye atatawala kwa “siku” za kiunabii 1,260, yaani, kwa miaka 1,260 (Dan. 7:25; linganisha. Ufu. 13:5; tazama Somo la 6). Sehemu pekee ya sheria ya Mungu ya Amri Kumi inayohusika na wakati ni amri ya nne. Kanisa hili limejaribu kubadilisha siku ya ibada kutoka Jumamosi, siku ya saba hadi

Jumapili, siku ya kwanza ya juma

Kwa mamlaka ya kidunia kuazimu kubadilisha siku ya ibada, Sabato ya siku ya saba, ambayo Mungu mwenyewe alitoa kama ishara ya mamlaka Yake (Kut. 31:13; Eze. 20:12, 20), ni jaribio la kutwaa kwa nguvu mamlaka ya Mungu katika ngazi ya msingi kabisa iwezekanayo. Juu ya jambo hili, basi, ndipo lilipo lengo la pambano la mwisho juu ya ibada ya kweli na ya uongo.

Kwa sababu hii, Ufunuo inawatambulisha watu walio waaminifu kwa Mungu kuwa ni wale “wazishikao amri za Mungu (Ufu. 12:17, Ufu. 14:12). Hii inajumuisha Sabato ya siku ya saba, siyo Jumapili. Wale wanaokataa mwito wa mwisho wa wale malaika watatu wa kumwabudu Mungu katika siku Yake takatifu (Isa. 58:13) na wanaoabudu mnyama katika sabato yake bandia, Jumapili watapokea chapa ya mnyama (angalia Somo la 11).