---
title:  "Umizimu katika Siku za Mwisho: Sehemu ya 1"
date:  05/06/2024
---

`Soma Mathayo 24:5, 11, 24; 2 Wathesalomike 2:7-9; Ufunuo 13:13, 14; na Ufunuo 16:13, 14. Watu watakabiliana na udanganyifu wa aina gani katika siku za mwisho?`

Ibilisi atatumia “ishara na maajabu” na miujiza ya ajabu ili kuwadanganya watu wengi kabla tu ya kuja kwa Yesu. Akitoa maelezo juu ya nguvu za udanganyifu za roho za kishetani, Angel Rodriguez anasema hivi: “Nguvu zao za kusadikisha hazipatikani katika maudhui ya ujumbe wao bali katika nguvu za udhihirisho usio wa kawaida unaoitwa 'ishara' au 'miujiza.' Wanafanya/tenda (poieo) ishara, hivyo kuvutia upande wa hisi (hisia) wa kibinadamu badala ya uwezo wao wa umakini (busara/hadhari) na wa kimantiki. Ukweli kwamba ishara hizo hufanywa na mashetani (pepo) huonesha kwamba nguvu inayounganisha ya ujumbe wa Zile roho tatu za uchafu (joka, mnyama, na nabii wa uongo) ni ya kimizimu kiasilia—Mungu si chanzo au asili yake. Kadiri pambano la kiulimwengu linavyokaribia kufungwa, nguvu za Kishetani zitaingia kwenye uwanja wa historia ya wanadamu kwa njia isiyo na kifani. Umizimu, ambao msingi wake hasa ni fundisho lisilo la kibiblia la kutokufa kwa nafsi (roho), utakaribia kuchukua ulimwengu mateka.” _—The Closing of the Cosmic Conflict: Role of the Three Angels' Messages,” unpublished manuscripi, uk. 6._

Kwanini ni hatari kutumainia hisia zetu? Je, zina mchango gani, mzuri na mbaya, katika uzoefu wetu wa imani? Shetani anawezaje kuepuka michakato yetu ya kufikiri na kushawishi hisia zetu?

“Shetani kwa muda mrefu amekuwa akijiandaa kwa ajili ya juhudi yake ya mwisho ya kuudanganya ulimwengu.... Kidogo kidogo amekuwa akijiandaa kwa ajili ya udanganvifu mkubwa kwa kuanzisha imani ya kuongea na wafu. Hajafikia kilele cha mafanikio yake katika mipango yake; lakini itafikiwa katika sehemu ya mwisho ya wakati... . Isipokuwa wale tu ambao wanatunzwa na nguvu za Mungu, kwa njia ya imani katika neno Lake, ulimwengu wote utatekwa na kuwa wahanga wa uongo wake, Watu wanabembelezwa ili wasinzie huku wakihatarisha usalama wao, ili hatimaye waamshwe tu na mvua ya hasira ya Mungu..” _—Ellen G. White, Pambano Kuu, uk. 462._Usalama wetu Pekee uko katika Yesu na Neno Lake.

Si vigumu kuona jinsi mamilioni, hata mabilioni, wasioelewa hali ya wafu wanavyoweza kufagiliwa mbali na uongo unaohusisha Wazo la kwamba wafu huendelea kuishi baada ya kifo.

`Hata sasa, ni udanganyifu gani wa kawaida ambao wale wanaoelewa kwamba wafu wamelala usingizi hulindwa dhidi yake?`