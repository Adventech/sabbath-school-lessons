---
title:  Jifunze zaidi
date:  07/06/2024
---

Kitabu cha hivi karibuni cha Lee Strobel, The Case for Heaven, kinatokana na wazo kwamba, wakati wa kifo, wafu hubaki hai katika aina fulani ya maisha yao ya ufahamu, huku "uzoefu wa karibu na kifo” (NDEs) ukitumiwa kama sehemu ya ushahidi.” Mfano mmoja: “Msichana mwingine, ambaye alipitia uzoefu wa kukaribia kufa (NDE) wakati wa upasuaji wa moyo, alisema alikutana na kaka yake katika uzoefu huo wa maisha jambo ambalo lilimshangaza kwa sababu hakuwa na kaka. Baadaye alipopata nafuu na kumwambia baba yake, alimfunulia kwa mara ya kwanza kwamba alikuwa na kaka, lakini alikuwa amekufa kabla hajazaliwa.” _— Lee Strobel, The Case for Heaven (Grand Rapids, MI: Vitabu vya Zondervan, 2021), uk. 69._ Strobel anapata shida, hata hivyo, kuona upatanifu wa wazo la uzoefu wa kukaribia kufa na fundisho la wazi la Biblia kwamba ni wakati Kristo tu atakaporudi ndipo Wakristo hupokea thawabu yao ya mwisho.

Tumeonywa hivi: “Wengi watakutana na roho za mashetani wakiwa wamejigeuza na kujifanya ndugu au rafiki zao wapendwa waliokufa na wakifundisha mafundisho ya uongo wa hatari sana. Wageni hawa watagusa hisia zetu upendo na huruma na watatenda miujiza kuunga mkono maigizo yao. Inatupasa kujiandaa kusimama imara dhidi yao kwa ukweli wa Biblia kuwa, wafu hawajui neno lolote na kuwa hao wanaotokea ni roho za mashetani.

“Karibuni kabisa mbele yetu kuna “saa ya kuharibiwa iliyo tayari kuujilia ulimwengu wote, kuwajaribu wakaao juu ya nchi” (Ufunuo 3:10). Wote wale ambao imani yao haina mizizi katika neno la Mungu watadanganywa na watashindwa na adui. Shetani “hufanya kazi kwa madanganyo yote ya udhalimu” kuwatawala wanadamu, na madanganyo yake daima yataongezeka. Lakini anaweza kufikia lengo lake pale tu wanadamu wanapojisalimisha wenyewe chini ya majaribu yake. Wale ambao wanatafuta kwa dhati ujuzi wa ukweli na wanajitahidi kutakasa roho zao kwa njia ya uvumilivu, huku wakifanya kila wanachoweza kukifanya kujiandaa kwa ajili ya shindano, watagundua, kwa Mungu wa ukweli, ulinzi wa uhakika. “Kwa kuwa umelishika neno la subira yangu, mimi nami nitakulinda” (aya ya 10), ni ahadi ya Mwokozi, Angeweza kumtuma kila malaika kutoka mbinguni kuwalinda watu Wake kuliko kuacha roho moja inayomtumaini Mungu ishindwe na Shetani.” _— Ellen G. White, Pambano Kuu, uk. 461, 462 _

**Masawali ya Kujadili**

`1. Shetani anaweza kutumia uvutano gani wa hila ili kuathiri akili? Vyombo vya habari vina jukumu gani?`

`2. Unawezaje kushiriki imani yako na rafiki ambaye amefiwa tu na mpendwa na kuamini kwamba mtu huyu yuko mbinguni? Ni nini kinachofaa kusema, na ni nini kisichofaa?`