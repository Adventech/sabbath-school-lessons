---
title:  Jifunze zaidi
date:  14/06/2024
---

Kumwabudu mnyama na sanamu yake kunarejelea Danieli 3, ambapo Shadraka, Meshaki na Abednego waliamriwa na mfalme wa Babeli, kuisujudia sanamu ya dhahabu vinginevyo watupwe katika tanuru ya moto. Babeli ya kale, Babeli ya kisasa —suala ni ibada. Ibada ya Kweli hutokana na akili inayofundishwa na Neno la Mungu, nafsi iliyobadilishwa na upendo Wake, na moyo uliojaa Roho Wake. Kisha “hatutafuatisha namna ya dunia hii” bali tutaishi kulingana; na mapenzi ya Mungu, yanayopatikana katika Neno Lake. Huo ndio usalama wetu pekee!

“Kamwe Mungu halazimishi nia au dhamiri; lakini juhudi ya Shetani daima—kutawala wale ambao hawezi kuwashawishi ni kulazimisha kwa ukatili. Kwa njia ya hofu au nguvu hutafuta kutawala dhamiri na kupata fursa ya yeye mwenyewe kuabudiwa. Kufanikisha hili kusudi, hufanya kazi kupitia mamlaka za kidini na kiserikali, akiwaongoza kulazimisha sheria za wanadamu zinazopingana na sheria ya Mungu.”_—Ellen G. White, Pambano Kuu uk 488_

“Ili kustahimili jaribu lililoko mbele yao, inawapasa waelewe mapenzi ya Mungu kama yalivyofunuliwa katika neno Lake; wanaweza kumheshimu tu ikiwa wana uelewa sahihi wa tabia Yake, serikali, na makusudi Yake, na kutenda kulingana nayo. Ni wale tu ambao wameimarisha akili zao kwa ukweli wa Biblia watakaosimama na kushinda katika pambano kuu la mwisho.” _— Ellen G. White, Pambano Kuu, uk. 489, _

“Lakini Mungu atakuwa na watu duniani watakaodumisha Biblia, na Biblia pekee, kama kiwango cha mafundisho yote na msingi wa matengenezo yote. Maoni ya wasomi, mahitimisho ya sayansi, imani na maamuzi ya mabaraza ya makanisa, yakiwa mengi na yanayohitilafiana kama makanisa yenyewe yanayoyawakilisha yalivyo, sauti ya walio wengi — hakuna moja wala yote yanayopaswa kuchukuliwa kama ushahidi unaounga mkono au unaopinga wazo lolote la imani ya kidini. Kabla ya kukubali fundisho lolote au kanuni yoyote, inatupasa kudai tamko la wazi la “Hivi ndivyo Bwana asemavyo” kuunga mkono fundisho hilo au kanuni hiyo.” _— Ellen G. White, Pambano Kuu, uk.490._

**Masawali ya Kujadili**

`1. Tunawezaje kuishi katika matarajio ya ujio wa Kristo na kushiriki tumaini hilo bila kuwa wavumishaji wa mambo ya kutisha?`

`2. Zingatia zaidi suala la ibada. Maisha yetu ya kila siku, utaratibu wetu wa kila siku, hutuambia nini kuhusu nani au kile tunachoabudu?`

`3. Tunaweza kujisaidiaje sisi wenyewe na wengine kukabiliana na wakati ujao kwa ujasiri na si kwa woga?`

`4. Kuelewa matukio ya siku za mwisho kunaleta mabadiliko gani ya kimatendo Katika maisha yetu leo?`