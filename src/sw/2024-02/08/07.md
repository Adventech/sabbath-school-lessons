---
title:  Jifunze zaidi
date:  24/05/2024
---

Angalia jinsi kazi ya Yesu kwa ajili yetu katika hukumu na jukumu letu linavyoelezwa: "Yesu hatoi udhuru kwa ajili ya dhambi zao, bali anaonesha toba na imani yao na anadai msamaha kwa ajili yao, ananyosha juu mikono Yake iliyojeruhiwa mbele ya Baba na malaika, akisema: nawajua kwa majina yao. Nimewachora juu ya viganja vya mikono Yangu. "Dhabihu za Mungu ni roho iliyovunjika; Moyo uliovunjika na kupondeka, Ee Mungu, hutaudharau" (Zaburi 51:17). Na kwa mshitaki wa watu Wake anasema: "Bwana akamwambia Shetani, Bwana na akukemee Ewe Shetani; naam, Bwana, aliyechagua Yerusalemu, na akukemee.' " _—EllenG. White, The Great Controversy, uk. 400._

“Ukweli kwamba watu wa Mungu waliokubaliwa wanawakilishwa kama waliosimama mbele za Bwana wakiwa wamevalia mavazi machafu unapaswa kuleta unyenyekevu na uchunguzi wa kina wa moyo kwa upande wa wale wote wanaolikiri jina lake. Wale ambao kwa hakika wanazitakasa nafsi zao kwa kuitii haki watakuwa na mtazamo wa unyenyekevu mno juu yao wenyewe. Kadiri wanavyoitazama kwa ukaribu zaidi tabia isiyo na doa ya Kristo, ndivyo shauku yao ya kufanana na sura Yake itakavyokuwa kubwa zaidi na ndivyo watakavyozidi kutoona usafi au utakatifu ndani yao. Lakini ingawa tunapaswa kutambua hali yetu ya dhambi, tuna Kristo kama haki yetu, utakaso wetu, na ukombozi wetu. Hatuwezi kujibu mashtaka ya Shetani dhidi yetu. Ni Kristo pekee anayeweza kufanya maombi yatakayokubalika kwa niaba yetu. Ana uwezo wa kumnyamazisha mshitaki kwa hoja zisizo na msingi juu ya ustahili wetu, bali juu Yake Yeye mwenyewe.” _—Ellen G. White, Testimonies for the Church, vol. 5, uk 471, 472_

“Tunaishi sasa katika siku kuu ya upatanisho. Katika huduma ya mfano, wakati kuhani mkuu alipokuwa akifanya upatanisho kwaajili ya Israeli, wote walitakiwa kutesa nafsi zao kwa toba na kujinyenyekesha mbele za Bwana, ili wasije wakaondolewa kutoka miongoni mwa watu. Hali kadhalika, wale wote ambao wanapenda kudumisha majina yao katika kitabu cha uzima inawapasa sasa, katika siku chache zilizosalia za rehema, kutesa nafsi zao mbele za Mungu kwa kuhuzunikia dhambi zao na kufanya toba ya kweli.” _— Ellen G. White, Pambano Kuu, uk. 404._

**Masawali ya Kujadili**

`1. Ni hisia gani zinazochochewa na wazo kwamba Yesu anainua mikono yake iliyojeruhiwa kwa ajili yetu mbele za Baba? Kwanini hili ndilo tumaini letu pekee katika hukumu?`

`2. Tunaishi katika Siku ya Upatanisho, Upatanisho ni kazi ya Mungu katika kuokoa wenye dhambi waliopotea. Kwanini basi, siku yoyote iliyowekwa wakfu kwa kazi ya Mungu ya kuwaokoa wenye dhambi iwe habari njema?`

`3. Tazama kile Ellen G. White alichoandika “Kristo pekee ndiye anaweza kufanya maombi  yatakayokubalika kwa niaba yetu. Anaweza kumnyamazisha mshtaki kwa hoja zisizo na msingi juu ya ustahili wetu, bali juu yake mwenyewe" —Advent Review and Sabbath Herald, Januari 2, 1908. Je, unawezaje kufanya tumaini hili kuwa lako?`