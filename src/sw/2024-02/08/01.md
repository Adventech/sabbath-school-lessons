---
title:  Nuru Kutoka Patakatifu
date:  18/05/2024
---

### Somo la Juma Hili
Kut. 25:8, 9, 40; Ebr. 8:1-6; Law. 16:21, 29-34; Law. 23:26-32; Ebr. 9:23-28; Dan. 7:9, 10; Mt. 25:1-13; Ufu. 11:19.

> <p>Fungu la Kukariri</p>
> “Basi katika hayo tunayosema, neno lililo kuu ndilo hili: Tunaye Kuhani Mkuu wa namna hii, aliyeketi mkono wa kuume wa kiti cha enzi cha Ukuu mbinguni, mhudumu wa patakatifu, na wa ile hema ya kweli, ambayo Bwana aliiweka, wala si mwanadamu” (Waebrania 8:1, 2).

Mara baada ya kukatishwa tamaa kwa Oktoba 22, 1844, baadhi ya wafuasi wa Miller, baada ya maombi na kujifunza, waliweza kuelewa kosa lao. Unabii wa siku 2,300 haukushughulika na ujio wa pili wa Yesu, kama ilivyokuwa imeeleweka, bali na kazi ya Kristo katika patakatifu pa mbinguni, iliyooneshwa kwa kina sana katika kitabu cha Waebrania.

Kutakaswa kwa patakatifu pa mbinguni kulikuwa utimizo wa utakaso wa kidunia wa patakatifu, kama inavyofundishwa katika Mambo ya Walawi. Ili kuelewa ukweli huu muhimu zaidi, angalia ulinganifu kati ya Danieli 7 na Danieli 8:

|Danieli 7|Danieli 8|
|---|---|
|Babeli|------|
|Uamedi na Uajemi|Uamedi na Uajemi|
|Ugiriki|Ugiriki|
|Rumi|Rumi|
|Hukumu mbinguni|Utakaso wa patakatifu|

Mlinganisho huu husaidia kuonesha hali halisi ya utakaso wa patakatifu, ambayo ni hukumu kuu ya upelelezi inayofanyika kabla ya marejeo. Katika somo la juma hili, tutachunguza ukweli muhimu wa kibiblia wa huduma ya Kristo katika patakatifu pa mbinguni.

_Jifunze somo la juma hili, kulingana na sura ya 22-24 na 28 ya Pambano Kuu, kujiandaa kwa ajili ya Sabato ya Mei 25._