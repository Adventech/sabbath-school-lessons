---
title:  Hukumu Imekuja
date:  21/05/2024
---

`Linganisha Danieli 7:9, 10 na Ufunuo 14:6, 7. Kuna ufanano gani kati ya vifungu hivi viwili?`

Hukumu ni mada muhimu katika Biblia nzima. “Kwa maana Mungu ataleta hukumuni kila kazi, pamoja na kila neno la siri, likiwa jema au likiwa baya” (Mhubiri 12:14). Yesu alielekeza wasikilizaji Wake kwa wakati ujao wa hukumu, ambapo " 'kila neno lisilo maana wanalolinena wanadamu, watatoa hesabu ya neno hilo siku ya hukumu' " (Mt. 12:36). Mtume Paulo anaongeza, "Mungu “atayamulikisha yaliyositirika ya giza, na kuyadhihirisha mashauri ya mioyo" (1 Kor. 4:5). Mjumbe wa kimalaika alimwambia Yohana. “saa ya hukumu yake (_Mungu_) imekuja” (Ufu. 14:7).

`Soma Ufunuo 22:10-12. Yesu atakaporudi, ni nini hatima ya wanadamu wote? Ni tamko gani la wazi linalotolewa kwa Yohana?`

Kwa kuwa Kristo anakuja kutoa thawabu zake za mwisho, lazima kuwe na hukumu kabla ya hapo, ili kuonesha ni nani atakayepokea thawabu gani atakapokuja. Kristo atakaporudi, hakuna nafasi ya pili. Kila mwanadamu amekwisha pata taarifa za kutosha kufanya uamuzi wake wa mwisho, usioweza kubadilika kwa ajili ya au dhidi ya Kristo.

`Soma Mathayo 25:1-13. Kwa nini Yesu anahusiana kwa namna tofauti na makundi haya mawili tofauti ya waamini?`

“Kazi ya upelelezi ikiisha, wakati kesi za wale ambao katika zama zote walikiri kuwa wafuasi wa Kristo zitakapokuwa zimechunguzwa na kufanyiwa uamuzi, ndipo, na ni hadi hapo, ndipo kazi ya upelelezi itafikia kikomo, na mlango wa rehema utafungwa. Hivyo katika sentensi moja fupi, “Nao waliokuwa tayari wakaingia pamoja naye arusini; mlango ukafungwa,” tunachukuliwa na kupitishwa katika huduma ya mwisho ya Mwokozi, hadi wakati ambapo kazi kubwa ya wokovu wa mwanadamu itakapokamilika.” _— Ellen G. White, Pambano Kuu, uk. 355._

Hatuhitaji kuogopa hukumu. Kupitia Kristo, tumepata msamaha, tumepata uhuru kutoka hatiani, tumepata nguvu ya kuishi maisha ya matakatifu na ushindi wa mwisho ni wetu.