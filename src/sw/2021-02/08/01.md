---
title:  Sheria ya Agano
date:  15/05/2021
---

### Somo la Juma Hili
Kutoka 19:6, Isaya 56:7, Waebrania 2:9, Kumbukumbu 4:13, Kumbukumbu 10:13, Amosi 3:3, Mwanzo 18:19. 

> <p>Fungu la Kukariri</p>
> “Basi jueni ya kuwa Bwana, Mungu wenu, ndiye Mungu; Mungu mwaminifu, ashikaye agano lake na rehema zake kwao wampendao, na kushika amri zake, hata vizazi elfu” (Kumbukumbu 7:9).

Hoja ya kauli muhimu katika Zaburi 23 ni ile ituoneshayo shauku ya Mungu ni vipi tuenende. "Hunihuisha nafsi yangu; na kuniongoza katika njia za haki kwa ajili ya jina lake.”(msisitizo umeongezewa). Hivyo ndivyo anavyotamka Daudi katika aya ile ya 3. Kwa sababu ya uadilifu wa Mungu wetu, kamwe hatatuongoza tuingie upotovuni. Atatuongoza kwenye njia za haki, njia salama zenye kuruhusu ufanisi wa safari yetu ya kiroho pamoja na BWANA. 

Ni zipi hizo njia salama, "njia za haki"? Mwandishi mwingine wa Zaburi anajibu swali hili kupitia sala yake: “Uniendeshe katika mapito ya maagizo yako, Kwa maana nimependezwa nayo.”(Zaburi 119:35 msisitizo umeongezewa). “Ulimi wangu na uiimbe ahadi yako, Maana maagizo yako yote ni ya haki.” (Zaburi 119:172). Sheria ya BWANA ndiyo njia salama katika maisha yetu yenye vishawishi tele. Somo letu juma hili limejengwa kwenye sheria ya Mungu na nafasi yake katika agano la Sinai. 

**Juma Hili Kwa Muhtasari:**

`Kwa nini Mungu akalichagua taifa la Israeli? Uchaguliwaji wa Israeli hufananaje na uchaguliwaji wetu leo?` 

`Sheria ilikuwa na umuhimu gani katika agano? Je agano hutujia pasipo masharti? Kwa nini utii ni sehemu muhimu katika mahusiano ya agano?` 

*Soma somo la juma hili kwa maandalizi ya Sabato, Mei 22.*