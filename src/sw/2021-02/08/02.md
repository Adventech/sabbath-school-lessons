---
title:  'Uteuzi wa Israeli (Kumbukumbu 7:7)'
date:  16/05/2021
---

Utamaduni wa Kiyahudi umefundisha kuwa Mungu alifanya agano na Israeli kwa vile mataifa mengine walikataa. Japo hakuna andiko kuunga mkono kauli hiyo, hata hivyo inasaidia kusisitiza kuwa Israeli haikuchaguliwa kwa vile ilikuwa inastahili hadhi kuu au upendeleo maalum kutoka kwa BWANA. Hawana jema kwa wenyewe la kuweza kuwastahilisha upendo wa Mungu na kuchaguliwa kwao kuwa taifa teule. Walikuwa wachache idadi yao, kikundi cha makabila ya kitumwa, walio dhaifu kisiasa na kijeshi. Isitoshe, kiutamaduni na kidini, walikuwa mchanganyiko,wasiojulikana, wasio na mvuto. Kimsingi, uteuzi wa Israeli ulitokana na fumbo la Mungu la pendo na neema yake. 

**Hata hivyo twapaswa kuwa waangalifu kuhusiana na dhana ya uteuzi, kwani ni kauli yenye utata mwingi kiteolojia. Je Mungu aliwateua Israeli kwa jukumu gani? Je ni ili wapate wokovu, wakati wengine wote wakikataliwa na kupotea? Au walikuwa vyombo kuweza kuupelekea ulimwengu kile Mungu alichowapatia? Ni kwa jinsi gani aya zifuatazo hutusaidia kupata majibu kwa maswali hayo?**

`Kutoka 19:6`

`Isa. 56:7`

`Ebr. 2:9`

Kama Waadventista wa Sabato, twapenda kujitambulisha kama Waisraeli wa leo. Walioitwa na BWANA, siyo tuwe sisi peke yetu tuliokombolewa, bali tuwatangazie wengine â€”ujumbe wa wokovu, katika muktadha wa utoaji ujumbe wa malaika watatu, kwa ulimwengu. Kwa muhtasari, tunaamini tunacho kitu fulani cha kuupatia ulimwengu ambacho wengine hawanacho. Hivyo ndivyo ilivyokuwa kwa Israeli wa kale. 

Kusudi la Israeli kuchaguliwa na BWANA siyo kuwafanya Israeli kundi pekee la watu wakihodhi ahadi za wokovu na ukombozi wao wenyewe. Kinyume chake, iwapo tunaamini kuwa Kristo alikufa kwa ajili ya wanadamu wote (Waebrania 2:9), basi wokovu wa BWANA waliopewa Israeli ulikuwa kwa ajili ya ulimwengu mzima vile vile. Israeli walipaswa kuwa vyombo au mfereji ambapo wokovu huo utaufikia ulimwengu wote. Kanisa letu limeitwa kutekeleza jukumu hilo. 

`Tafakari jukumu lako kanisani mwako. Ni nini uwezalo kutenda kuendeleza kazi tuliyokabidhiwa kutenda? Kumbuka, endapo husaidii kikamilifu, basi kwa namna fulani u kikwazo njiani?`