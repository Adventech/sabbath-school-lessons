---
title:  Iwapo... 
date:  20/05/2021
---

**Tazama aya zifuatazo. Ni jambo gani moja liongelewalo na aya hizi zote; nalo hutufundisha nini kuhusu hali ya agano?**

`Mwanzo 18:19`

`Mwanzo 26:4, 5`

`Kutoka 19:5`

`Walawi 26:3`

Mungu alikiri waziwazi uaminifu wa Ibrahimu kwa sababu “alisikia sauti yangu, akayahifadhi maagizo yangu, na amri zangu, na hukumu zangu, na sheria zangu.” (Mwanzo 26:5). Inaonesha kuwa Mungu alitarajia itikio la jinsi hiyo kutoka kwa mbia wake mwanadamu katika agano. Tamko zima la agano la kibiblia pale Sinai huweka wazi kuwa utii ni sharti muhimu katika agano. 

Kutoka 19:5 hutamka kuwa, “iwapo utatii ..... " Kuwepo masharti katika agano ni jambo lisiloepukika, japokuwa imetolewa kwa neema, japo si kwa juhudi zetu, ni zawadi, kamwe ahadi za agano hazikutolewa kwa shuruti. Watu walikuwa huru kuweza kuikataa zawadi hiyo, na kuzigeuzia kisogo ahadi hizo. 

Agano, kama ilivyo kwa wokovu, kamwe havipuuzii uhuru wa uchaguzi wa mtu. Mungu hawashurutishi watu kuingia katika uhusiano wa wokovu naye; hashinikizi agano juu yao. Humpatia kila mmoja kwa uhuru kabisa; kila mmoja anaalikwa kupokea kwa hiari yake. Iwapo anakubali, masharti hufuata, siyo kama masharti ya kupokea mibaraka ya agano, ila kama udhihirisho wa nje wa upokeaji wa baraka hizo za agano. Israel anapaswa kutii, siyo ili astahili kupata baraka hizo za ahadi, ila ili ahadi hizo zitimilike kwake. 

Utii wake ni udhihirisho wa kile kimaanishacho kubarikiwa na BWANA. Utii hautustahilishi kupokea baraka, ikimaanisha sharti atupatie; utii, badala yake, huweka mazingira mazuri ambapo mibaraka ya imani yaweza kudhihirishwa. 

`"Endeni njia yote aliyowaagiza Bwana, Mungu wenu, mpate kuwa hai, na kufanikiwa, mkafanye siku zenu kuwa nyingi katika nchi mtakayoimiliki.” (Kumb. 5:33). Je, BWANA anasema kuwa Israeli endapo watatii watastahili mibaraka hiyo, kwamba mibaraka hiyo ni mshahara kwao? Au analosema ni kuwa: Iwapo watatii, mibaraka hii itakuwa yenu kwa vile utii hufungua njia kwangu kuweza kuwaletea mibaraka? Ni nini tofauti katika mitazamo hiyo miwili?`