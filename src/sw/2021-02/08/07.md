---
title:  Jifunze zaidi
date:  21/05/2021
---

*Soma “Pambano,” katika Tumaini la Vizazi Vyote (The Desire of Ages) uk. 607, 608. Pia soma “Sheria na Agano” katika Wazee na Manabii (Patriarchs and Prophets) uk. 363—373*

Ni kwa jinsi gani Mathayo 22:34—40 hutusaidia kuelewa *(1)* nafasi na maana ya sheria ya Mungu ndani ya agano lake na *(2)* dhana kwamba agano ni aina ya mahusiano? 

“Kwanza lazima uwepo upendo moyoni kabla mhusika, kwa uweza na neema ya Kristo, hajaanza kutunza amri za Mungu (soma Rum. 8:3, 4). Utii pasipo upendo ni jambo lisilowezekana na batili. Lakini pale ulipo upendo mhusika atajisikia kuwajibika kuishi kulingana na mapenzi ya Mungu kama yafunuliwavyo katika Amri zake." *—The SDA Bible Commentary, vol. 5, p. 484.*

“Katika kanuni za sheria yake takatifu, Mungu ametupatia mwongozo wa maisha; na ametangaza kuwa sheria hii itadumu milele, haitaondoka hata yodi moja. Kristo alikuja kuithibitisha sheria na kuifanya iheshimike. Alifundisha kuwa imejengwa katika msingi wa pendo kwa Mungu na upendo kwa wanadamu, na kwamba utii kwa maagizo yake ndilo jukumu limpasalo mwanadamu. Katika uhai wake alitupatia kielelezo cha utii kwa sheria ya Mungu. Katika Hotuba yake ya mlimani alituonesha jinsi matakwa yake yaendavyo mbali zaidi ya matendo ya nje yaonekanayo na kujali mawazo na nia ya moyo.” *—Ellen G. White, The Acts of the Apostles, p. 505.*

**Masawali ya Kujadili**

`1. Kwa nini utepe wa upendo una mvuto imara kuliko kamba ya hofu katika kuwavuta wanadamu karibu na Mungu?`

`2. Kwa nini agizo "Mpende Bwana Mungu wako kwa moyo wako wote, na kwa roho yako yote, na kwa akili zako zote" (Mathayo 22:37) ndiyo amri ya kwanza iliyo kuu?`

`3. Simone Weil aliwahi kuandika, “ ‘Mpangilio (Utaratibu) mzuri ndilo hitaji kuu la kwanza kwa umuhimu.’ ” (Quoted in Russell Kirk, The Roots of American Order [Washington, D.C.: Regnery Gateway, 1992], uk. 3). Je kauli hiyo ina manufaa gani kwetu kulingana na muktadha wa somo la juma hili, hasa kuhusiana na wazo la sheria?`

**Muhtasari**: Sheria ya Mungu ni sehemu muhimu ya agano. Na hilo uzingatie kuwa ni agano la neema. Neema hata hivyo, haifuti hitaji la Sheria. Kinyume chake, sheria ni njia ambayo kwayo neema inadhihirishwa na kufunuliwa katika maisha ya wale wapokeao neema.