---
title:  Kuzitegemea Ahadi 
date:  17/06/2021
---

Kuna kisa kinachosimuliwa kuhusu Kardinali maarufu Bellarmine, mtetezi mkubwa wa Kikatoliki ambaye kwa maisha yake yote aliupiga vita ujumbe wa kuhesabiwa haki kwa imani peke yake. Alipokuwa amelala kitandani akisubiri kufa, aliletewa misalaba na stahili ya watakatifu kusaidia kumpa moyo wa kujiamini kabla ya kifo. Lakini Bellarmine alisema, “Ondoeni hapa. Ninadhani ni salama kuamini stahili za Kristo. “ 

Watu wengi wanapokaribia mwisho wa maisha yao, huwa wanaangalia nyuma na kuona jinsi matendo na kazi zao yalivyo bure, yasivyo na maana, yasivyofaa katika kupata wokovu kwa Mungu mtakatifu, na kwa hivyo ni kiasi gani wanahitaji haki ya Kristo. 

Lakini habari njema ni kwamba hatupaswi kungojea kujongea kwa kifo ndipo tuwe na usalama katika Bwana sasa. Agano lote linategemea ahadi thabiti za Mungu sasa, ahadi kwa ajili yetu sasa, ahadi ambazo zinaweza kufanya maisha yetu yawe bora sasa. 

**Tafuta aya zifuatazo na ujibu swali linaloulizwa na kila moja katika muktadha wa kukuza, kutunza, na kuimarisha uhusiano wako wa agano pamoja na Mungu:**

`Zaburi 34: 8 (Unawezaje kuonja wema wa Mungu?)` 

`Mathayo 11:30 (Ni kitu gani Kristo amefanya kwa ajili yetu kinachofanya nira hii iwe laini?)` 

`Rum 5:1 (Kuhesabiwa haki kunahusiana vipi na amani?) 

`Wafilipi 2: 7, 8 (Umepata faida gani kutokana na uzoefu wa Kristo?)`

`Chunguza maisha yako kwa maombi na ujiulize, ni vitu gani ninafanya ambavyo vinaimarisha uhusiano wangu na Mungu, na ni vitu gani vinaudhuru? Ninahitajika kufanya mabadiliko gani? `