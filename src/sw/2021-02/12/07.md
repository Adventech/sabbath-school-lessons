---
title:  'Tafakari Zaidi:'
date:  18/06/2021
---

"Njia pekee ambayo kwayo yeye [mwenye dhambi] anaweza kupata haki ni kupitia imani. Kwa imani anaweza kuleta kwa Mungu stahili za Kristo, na Bwana anaweka utii wa Mwanawe katika hesabu ya mwenye dhambi. Haki ya Kristo inakubaliwa badala ya kushindwa kwa mwanadamu, na Mungu huwa anampokea, anamsamehe, anamhesabia haki, mtu anayetubu, anayeamini, huwa anamtendea kana kwamba alikuwa mwenye haki, na kumpenda kama vile anavyompenda Mwanawe. Hivi ndivyo imani inavyohesabiwa kuwa haki." *—Ellen G. White, Selected Messages, kitabu 1, uk. 367.* 

“Pale ambapo kwa njia ya toba na imani tunamkubali Kristo kama Mwokozi wetu, Bwana hutusamehe dhambi zetu, na kutuondolea adhabu iliyowekwa kutokana na uvunjaji wa sheria. Ndipo mwenye dhambi anaposimama mbele za Mungu kama mtu mwenye haki; anapendwa na Mbingu na kwa kupitia Roho ana ushirika na Baba na Mwana. 

“Kisha bado kuna kazi nyingine inayobidi kukamilishwa, na hii ni endelevu. Nafsi inapaswa kutakaswa kupitia ukweli. Na hii pia inatimizwa kupitia imani. Kwa maana ni kwa neema ya Kristo peke yake, ambayo tunaipokea kupitia katika imani, ndipo tabia inaweza kubadilishwa.” *—Ellen G. White, Selected Messages, book 3, uk. 191.*

**Masawali ya Kujadili**

`1. Kuna tofauti gani kati ya imani iliyo hai na imani iliyokufa? (Yakobo 2:17, 18). Paulo anaielezeaje imani hai? (Rum. 16:26). Ni neno gani muhimu linalosaidia kufunua imani inataka nini?`

`2. Unajibuje hoja (ambayo inakuja na msimamo fulani wa kimantiki) kwamba ikiwa tunaokolewa tu na haki inayohesabiwa, wala sio haki iliyomo ndani yetu, basi haijalishi tunafanya nini au jinsi gani tunavyotenda?`

`3. “Kukubaliwa kwetu na Mungu ni hakika tu kupitia Mwanawe mpendwa, na matendo mema ni matokeo tu ya utendaji wa upendo Wake wenye kusamahe. Hayo hayahesabiwi kwetu, na hatuna chochote tunachopewa kwa ajili ya matendo yetu mema ambayo kwayo tunaweza kudai sehemu katika wokovu wa roho zetu .... Yeye [muumini] hawezi kuwasilisha kazi zake njema kama sababu ya wokovu wa roho yake.” *—Ellen G. White, Selected Messages, kitabu cha 3, p. 199.* Kwa kuzingatia kauli hii ya Ellen G. White akilini, kwa nini basi matendo mema ni sehemu muhimu sana ya uzoefu wa Kikristo?`

**Muhtasari**: Agano la Kale, agano jipya: Yesu alilipa deni lililodaiwa sheria, ili tuweze kusimama tukiwa wenye haki mbele za Mungu.