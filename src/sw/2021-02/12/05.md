---
title:  'Imani ya Ibrahimu: Sehemu ya 2'
date:  16/06/2021
---

Tukiangalia tena Mwanzo 15: 6, tunaweza kuona kwamba tafsiri mbalimbali zimefafanua neno kuhesabiwa (Kiebrania, hasab) au “kufikiria” au “kupewa” (RSV, NIV) au “kuhesabiwa.” 

Neno lilo hilo limetumika katika maandishi mengine katika vitabu vya Musa. Mtu au kitu “huhesabiwa” au “kuchukuliwa” kuwa kitu kile ambacho mtu huyo au kitu hicho sio. Kwa mfano, katika Mwanzo 31:15, Raheli na Lea wanathibitisha kuwa baba yao “anawafikiria” (“anawachukulia” au “anawahesabu”) kama wageni, ijapokuwa wao ni binti zake. Zaka ya Mlawi “inafikiriwa” (“inachukuliwa” au "inahesabiwa") kana kwamba ilikuwa ni nafaka ya uwanja wa kupuria, ingawa ni dhahiri sio nafaka (Hes. 18 : 27, 30). 

`Wazo la kuhesabia linaoneshwaje katika muktadha wa kafara? (Law. 7:18, Law. 17: 1—4).`

Toleo la King James linatumia neno “kuhesabu” kufasiri hasab. Ikiwa dhabihu fulani ("sadaka ya amani") haijaliwa kufikia siku ya tatu, thamani yake imepotea, na “haihesabiwi” (Law. 7:18, NASB; Kiebrania, hasab) kwa faida ya mtoaji. Mambo ya Walawi 7:18 inazungumza juu ya hali ambayo kafara “inahesabiwa” kwa faida ya mwenye dhambi (linganisha Law. 17: 1—4, NASB) ambaye anasimama mbele za Mungu kwa haki. Mungu anamhesabia mwenye dhambi kuwa mwenye haki, ingawa mtu huyo kwa kweli hana haki. 

`Chukua muda kuzingatia ukweli huu wa ajabu kwamba sisi, licha ya makosa yetu, tunaweza kuhesabiwa, au kuwekwa kama wenye haki, mbele za Mungu. Andika kwa maneno yako mwenyewe unachofahamu juu ya hili`

Ukweli mkuu, ule wa kutangazwa kuwa wenye haki, si kwa sababu ya tendo lolote ambalo tunaweza kufanya lakini kwa sababu tu ya imani katika kile ambacho Kristo ametufanyia, hiki ndicho kiini cha kirai “haki kwa imani.” Hata hivyo, sio kwamba imani yetu yenyewe hutufanya tuwe wenye haki; badala yake, imani ni chombo ambacho kupitia hicho tunapata karama ya haki. Kwa asili, hii ndio uzuri, siri, na utukufu wa Ukristo. Yote tunayoyaamini kama Wakristo, kama wafuasi wa Kristo, huwa yanapata chimbuko muhimu katika dhana hii ya ajabu. Kwa njia ya imani, tunahesabiwa haki mbele za Mungu. Mengine yote yanayofuata; utii, utakaso, utakatifu, kukuza tabia, upendo, yanapaswa kutokana na ukweli huu muhimu.

`Je! Unamwitikiaje mtu anayejitahidi kuwa Mkristo lakini bado anasema, “Lakini sijisikii kuwa mwenye haki”?`