---
title:  Agano Jipya na Utume 
date:  24/06/2021
---

**“ ‘Basi, enendeni, mkawafanye mataifa yote kuwa wanafunzi, mkiwabatiza kwa jina la Baba, na Mwana, na Roho Mtakatifu; na kuwafundisha kuyashika yote niliyowaamuru ninyi; na tazama, mimi nipo pamoja nanyi siku zote, hata ukamilifu wa dahari ” (Mt. 28:19, 20).**

Pote ulimwenguni, watu daima hupambana na kile ambacho mwandishi wa Afrika ya Kusini, Laurens Van Der Post, alikiita “mzigo wa kukosa maana.” Watu hujikuta wakiwa na karama ya maisha, na bado hawajui waitumieje, hawajui kusudi la zawadi hiyo, na hawajui namna ya kuitumia. Ni kama kumpatia mtu maktaba ya vitabu vya thamani, ukute mtu huyo badala ya kuvisoma, anavitumia kuchana karatasi zake kuwashia moto. Upotevu ulioje wa raslimali za thamani! 

Hata hivyo, kwa Wakristo wa agano jipya, tatizo linalowakumba siyo hiyo la upotezaji raslimali. Kinyume chake, wale ambao wanajua (na wamepata uzoefu binafsi) wa habari njema za Mwokozi aliyesulubiwa kisha akafufuka, Mwokozi ambaye alikufa kwa ajili ya dhambi za kila mwanadamu duniani mwote, ili wote wapate uzima wa milele, furaha yao itimilike. Tafakari mwito mkuu wa injili katika Mathayo 28:19, 20, muumini kwa hakika ana utume na kusudi maishani, nalo ni kuutangazia ulimwengu ukweli wa ajabu alioupokea kutoka kwa Kristo Yesu. Fursa ya pekee jinsi gani! Mengi tutendayo duniani humu yatakoma ulimwengu huu unapoisha. Ila utangazaji wa injili kwa wengine ni kazi ambayo itakuwa na mguso wa umilele. Tafakari umuhimu mkuu wa utume na kusudi la kuwepo kwako! 

Pambanua vipengere mbalimbali vya agizo la injili vilivyotajwag kwenye aya ya Maandiko hapo juu. Ni mambo gani maalumu Yesu anatuagiza kutenda, na kila moja huhusisha nini? Ni ahadi gani tuliyopewa ambayo hutupatia imani na ujasiri kutekeleza agizo hilo la Kristo?

`Kama Wakristo wa agano jipya, tumepewa kazi rasmi ya kutenda na BWANA mwenyewe. Kila mmoja wetu, bila kujali ni nani, ana wadhifa gani, ana mapungufu gani, sote tunalo jukumu la kufanya. Je umeshiriki kazi fulani kwa ajili ya BWANA? Je waweza kuongeza jitihada zaidi? Je darasa lako laweza kufanya nini, kwa pamoja, ili kushiriki kwa upana zaidi katika kazi hii ya BWANA? `