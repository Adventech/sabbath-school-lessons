---
title:  Jifunze zaidi
date:  25/06/2021
---

**Soma sura isemayo “Watu wa Munga Wakombolewa” katika Pambano Kuu (Ellen G. White, The Great Controversy), uk 635-645.** 

**Pia soma sura isemayo “Kufurahi Katika BWANA” katiks Jipatie Amani Moyoni (Ellen G. White, Steps to Christ), uk. 115-126.**

“Mwana mtakatifu wa Mungu hakuwa na dhambi au hatia zake binafsi za kubeba: alikuwa anabeba hatia za wengine; kwa vile juu yake alibebeshwa maovu yetu yote. Kwa huruma ya kiungu hujifungamanisha na mwanadamu, na kama mwakilishi wa jamaa yote ya binadamu ananyenyekea ahukumiwe kama mkosaji. Anatazama shimo refu la utengano sababu ya dhambi zetu, naye anajitolea kuwa daraja kumwunganisha mwanadamu aliyetengana na Mungu.” *—Ellen G. White, Bible Echo and Signs of the Times, Aug. 1, 1892.* 

“Uje kwa Yesu, ndugu yangu, uje kama ulivyo, mwenye dhambi na mchafu. Mtwishe Yesu mzigo wako wa hatia, na kwa imani dai baraka zake. Njoo sasa rehema ingalimo, njoo kwa maungamo, njoo kwa moyo uliopondeka, naye Mungu kwa hakika atakusamehe. Usithubutu kupoteza fursa nyingine. Sikiza sauti ya rehema inayokusihi sasa ufufuke toka wafu ili Kristo akupatie nuru. Kila fursa leo ya muda uupatao uje kuwa hukufungamanisha na mustakabali wa ulimmwengu ujao. Usiruhusu kiburi na kutokuamini vikutenge mbali na rehema za Mungu. Ukizembea utaachwa ukiomboleza: ‘Mavuno yamepita, wakati wa hari umekwisha, wala sisi hatukuokoka' " *—Ellen G. White, Testimonies for the Church, vol. 5, p. 353.*

**Masawali ya Kujadili**

`1. “Twajiona wenyewe kwa kujilinganisha na ulimwengu unaotuzunguka,” aliandika Francisco José Moreno, "nasi twatambua ujinga wetu na unyonge wetu; hivyo kujua jinsi tusivyo salama. Matokeo yake tunaingiwa na hofu .... "  —Between Faith and Reason: Basic Fear and the Human Condition (New York: Harper & Row, Publishers, 1977), p. 7. Linganisha kauli hiyo na kile ulichojifunza juma hili katika Waefeso 3:17—19. Jadili tofauti iliyopo baina ya kauli hizo mbili.`

`2. Mungu anatuahidi furaha kama waumini katika Yesu. Je furaha ni sawa na kicheko? Je twapaswa kuwa watu wa furaha wakati wote? Iwapo sivyo, je ukristo wetu una tatizo? Maisha ya Yesu hutufunulia nini ambalo laweza kuwa jibu kwa maswali hayo?`

`3. Jadili kwa kina wazo hili la kujazwa “utimilifu wa Mungu” (Waefeso 3:19). Je hiyo humaanisha nini? Twawezaje kufaidi uzoefu huo maishani mwetu?`

**Muhtasari**: Agano siyo mada ngumu ya kiteolojia. Badala yake, hutuelezea nyanja mbalimbali za uhusiano wetu wa wokovu na Kristo, mahusiano yanayotupatia manufaa tele sasa na pia wakati wa Marejeo yake.