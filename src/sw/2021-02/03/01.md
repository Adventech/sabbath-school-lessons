---
title:  "Vizazi Vyote Vijavyo"
date:  10/04/2021
---

### Somo la Juma Hili
Mwa. 3:6; Mwa. 6:5, 11; Mwa. 6:18; Mwa. 9:12—17, Isa. 4:3, Ufu. 12:17. 

> <p>Fungu la Kukariri</p>
> “Lakini Nuhu akapata neema machoni pa Bwana” (Mwanzo 6:8). 

Bakteria ni chembe hai isiyoweza kuonekana kwa macho ya kawaida, isipokuwa kwa kutumia hadubini. Bakteria mmoja ni ndogo kama ncha ya penseli, hata baada ya kukuzwa mara 1000. Akipata mazingira mazuri ya ukuaji wake—joto la kutosha, unyevu, na chakula—bakteria hukua kwa kasi kubwa. Kwa mfano, baadhi ya bakteria huongezeka kwa kugawanyika katikati: chembechembe moja komavu hugawanyika kuwa mbili. Wakati ugawanyikaji huo ukitokea kila saa, bakteria mmoja aweza kuongezeka kuwa zaidi ya bakteria milioni 18 mnamo muda mfupi wa saa 24 tu. Mwisho wa saa 48 mamia ya mabilioni ya bakteria yatakuwa yameshakuwepo. 

Ukuaji huu wa haraka na upesi tena kwa kasi ya kutisha katika ulimwengu wa asili huashiria ukuaji wa kasi ya kutisha wa uovu baada ya Anguko dhambini: Wanadamu hawa wenye vipaji vikuu, afya njema, na maisha marefu, na jamii hii yenye nguvu sana ikaamua kumwasi Mungu wakitumia nguvu zao hizo kuendeleza uovu wa kila namna. Wakati bakteria wakiweza kuangamizwa kwa mwanga wa jua, madawa, au joto kali, Mungu aliamua kudhibiti uasi huu mkuu kwa kutumia Gharika. 

*Juma Hili kwa Ufupi*

`Je dhambi ilitenda nini kwa uumbaji wa Mungu? Je ni nini baadhi ya sifa za kitabia alizokuwa nazo Nuhu? Ni mambo gani yaliyohusika katika agano na Nuhu? Ni kwa jinsi gani neema ya Mungu ilidhihirishwa katika agano na Nuhu kabla ya Gharika? Agano Mungu alilolifanya na wanadamu baada ya Gharika hutufundisha nini kuhusu upendo mkuu wa Mungu kwetu? `

*Soma somo la juma hili kwa maandalizi ya Sabato ya Aprili 17.*