---
title:  'Mtu Huyu Nuhu (Mwanzo 6:9)'
date:  12/04/2021
---

**Miongoni mwa aya zihusuzo uovu uliotendeka kwenye ulimwengu kabla ya Gharika, mtu huyu Nuhu anasimama kinyume cha wakazi walioishi kumzunguka. Tazama aya hiyo hapo juu, katika masuala matatu yatajwayo katika Biblia. Kwa kadiri uwezavyo, elezea maana ya kauli hizo zilizotumika:**

`1. Nuhu alikuwa "mtu wa haki"`

`2. Nuhu alikuwa mtu "mkamilifu"`

`3. Nuhu "Nuhu alikwenda pamoja na Mungu"`

Hakuna mashaka, Nuhu alikuwa mtu mwenye mahusiano ya wokovu na BWANA. Alikuwa mtu ambaye Mungu angeweza kutenda kazi naye, mtu ambaye angemsikiliza Mungu na kumtii, na kumtumainia. Hii ndiyo sababu BWANA aliweza kumtumia Nuhu kutimiza makusudi yake na hata Petro, katika Agano Jipya, akamwita “mhubiri wa haki” (2 Pet. 2:5). 

`Soma Mwanzo 6:8. Ni kwa jinsi gani aya hiyo hutusaidia kuelewa uhusiano uliopo baina ya Nuhu na BWANA?`

Neno “neema” linajitokeza hapa kwa mara ya kwanza katika Maandiko, na linayo maana iyo hiyo itumikayo katika Agano Jipya ambapo Mungu mwingi wa huruma anatoa fadhila maalum kuwahesabia haki wenye dhambi wasiostahili. Hivyo tunahitajika kuelewa kuwa licha ya Nuhu kuwa “mtu wa haki” na “mkamilifu,” bado alikuwa mwenye dhambi aliyehitaji fadhila maalum kutoka kwa Mungu. Kwa jinsi hiyo, Nuhu hatofautiani na mmoja wetu leo mwenye kutaka kumfuata Bwana.

`Unapoelewa kuwa Nuhu alihitaji neema ya Mungu, kama tulivyo sisi, kuangalia maisha yako binafsi na kujihoji, Je mimi naweza kusemwa kuwa, kama Nuhu, kuwa ni "mtu wa haki" na "mkamilifu," "mwenye kutembea pamoja na Mungu"? Toa sababu kutetea msimamo ulio nao (na iwapo wajisikia huru) shirikisha maoni yako na wengine katika darasa lako la Shule ya Sabato.`