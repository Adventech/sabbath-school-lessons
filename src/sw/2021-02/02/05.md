---
title:  Agano Na Musa 
date:  07/04/2021
---

**Soma Kutoka 6:1—8 na kisha ujibu maswali yafuatayo**: 

`1. Ni agano gani Alilokuwa Analiongelea? Soma Mwanzo 12:1—3.`

`2. Zoezi la Kutoka ni kwa jinsi gani lingetimizwa, kwa upande wa Mungu, wa ahadi zake za agano?` 

`3. Ni uhusiano gani twaweza kuuona kati ya kile Mungu alichowaahidi watu hapa na kile alichomwahidi Nuhu kabla ya Gharika?`

Baada ya zoezi la Kutoka (nchini Misri kuelekea Kanaani) wana wa Israeli walipokea agano katika Sinai, likiwa kwenye muktadha wa ukombozi kutoka utumwani (Kutoka 20:2) likiwa na taratibu za kafara za upatanisho na Mungu pamoja na msamaha wa dhambi. Kwa jinsi hiyo, yote yalikuwa agano la neema, neema ya Mungu iliyoelekezwa kwa watu wake. 

Agano hili, kwa namna nyingi, lilisisitizia tena mambo yaliyotaywa katika agano na Ibrahimu: 

1. Uhusiano maalumu wa Mungu na watu wake (linganisha na Mwanzo 17:7, 8 pamoja na Kutoka 19:5, 6). 
2. Kwamba watakuwa taifa kubwa (linganisha Mwanzo 12:2 na Kutoka 19:6). 
3. Utii ulihitajika (linganisha Mwanzo 17:9—14; Mwanzo 22:16—18 na Kutoka 19:5). 

“Zingatia mpangilio hapa: BWANA kwanza huiokoa Israeli, kisha huwapatia sheria ya kushika. Mpangilio huo ni sahihi pia katika injili. Kwanza Kristo hutuokoa kutoka dhambini (soma Yohana 1:29; 1 Kor. 15:3; Gal. 1:4), kisha huiishi sheria yake ndani yetu (Gal. 2:20; Rum. 4:25; Rumi 8:1—3; 1 Petro 2:24 —The SDA Bible Commentary, vol. 1, uk. 602.

`Soma Kutoka 6:7. Ni jambo gani hujitokeza katika sehemu ya kwanza, ambapo BWANA husema watakuwa watu wake naye atakuwa Mungu wao? Zingatia ushirikishwaji hapo. Watakuwa kitu fulani kwa Mungu, na Mungu atakuwa kitu fulani kwao. Siyo tu kuwa Mungu anapenda kuhusiana nao kwa namna ya pekee; ila anawahitaji wao pia wahusiane naye kwa namna ya pekee. 

Je Mungu si anadai uhusiano wa jinsi hiyo pamoja naye leo? Je, sehemu ya kwanza ya Kutoka 6:7 hugusia uhusiano wako na BWANA, au wewe ni mtu tu uliye na jina katika vitabu vya kanisa? Iwapo jibu lako kwa sehemu ya kwanza ya swali ni Ndiyo, elezea ni kwa nini?