---
title:  Jifunze zaidi
date:  09/04/2021
---

*Soma Ellen G. White, Patriarchs and Prophets (Wazee wa Imani na Manabii): "Ibrahimu Katika Nchi ya Kanaani" uk. 132—138.

Pia soma Ellen G. White, Prophets and Kings (Manabii na Wafalme): “Manabii wa Mungu Wakiwapatia Msaada” uk. 569 — 571.*

“Nira ambayo humweka mtu katika huduma ni sheria ya Mungu. Sheria kuu ya upendo iliyofunuliwa Edeni, ikatangazwa mlima wa Sinai, na katika agano jipya moyoni, ni ile ambayo humwunganisha mtenda kazi mwanadamu na mapenzi ya Mungu. Kama tungeachwa kuenenda jinsi tupendavyo, kuenda kila mapenzi yetu yanapotaka, tungetumbukia katika mashimo ya Shetani. Kwa hiyo Mungu hutufunga katika mapenzi yake, ambayo ni ya kiwango cha juu, cha maadili yanayoinua. Anatamani kuwa tufanye kazi kwa hekima na kwa ustahimilivu. Nira ya utumishi ambayo Kristo mwenyewe aliibeba katika ubinadamu. Alisema, ‘Kuyafanya mapenzi yako, Ee Mungu wangu, ndiyo furaha yangu; Naam, sheria yako imo moyoni mwangu’ Zab. 40:8. 'Nalishuka kutoka mbinguni, siyo kufanya mapenzi yangu, ila kufanya mapenzi yake aliyenipeleka.' Yohana 6:38. Upendo kwa Mungu, juhudi kufanya mapenzi yake, na utukufu wake, na upendo kwa wanadamu waliopotea, ndivyo vilimleta Yesu duniani ateseke na kufa kwa niaba yetu. Jambo hili ndilo lilikuwa likimsukuma maishani mwake. Kanuni hii anatuachia ili tuige na kufuata alivyotenda.” *—Tumaini la Vizazi Vyote, uk. 308-309 (Ellen G. White, The Desire of Ages, pp. 329, 330).*

**Masawali ya Kujadili**

`1. Je agano na Nuhu, Abramu, Musa, na sisi ni mwendelezo wa agano na Adamu, au lilikuwa jambo jipya? Linganisha Mwanzo 3:15; Mwanzo 22:18; na Wagalatia 3:8, 16.`

`2. Kwa nini uhusiano binafsi wa agano ni muhimu hivyo? Kwa maneno mengine, yawezekana kabisa kuwa na mkataba unaokubalika kisheria, ‘agano’ na mtu fulani, pasipo kuwa na mahusiano ya karibu, ya binafsi na mhusika huyo. Ila kwa Mungu hilo halikubaliki, analotaka Mungu ni kwamba awe na uhusiano wa agano na watu wake. Kwa nini iwe hivyo? Jadili.`

`3. Ni kwa jinsi gani ndoa ni kielelezo kizuri cha agano? Ni kwa jinsi gani kielelezo cha ndoa hupungua kidogo katika kuelezea dhana ya agano?`

**Muhtasari**: Kuingia kwa dhambi kuliharibu uhusiano Muumba Alioujenga kati yake na familia ya mwanadamu kupitia wazazi wetu wa kwanza. Sasa Mungu anatamani kurejesha uhusiano huo wa upendo kupitia agano. Agano hili huashiria uhusiano thabiti wa dhati kati ya Mungu na sisi (kama mapatano ya ndoa) na mpango wa kutukomboa na kutuleta katika umoja na ushirikiano na Muumba wetu. Mungu mwenyewe, akihimizwa na pendo lake kuu kwetu, ndiye muasisi wa uhusiano wa agano. Kupitia ahadi za neema na utendaji wake wa neema, anatubembeleza turejeze mahusiano yetu Naye.