---
title:  Mwasisi wa Agano
date:  03/04/2021
---

### Somo la Juma Hili
Mwanzo 9:15; Isaya 54:9; Mwanzo 12:1—3, Wagalatia 3:6—9, 29; Kutoka 6:1—8; Yeremia 31:33, 34.

> <p>Fungu la Kukariri</p>
> “Sasa basi ikiwa mtaitii sauti yangu kweli kweli, na kulishika agano langu, hapo ndipo mtakapokuwa tunu kwangu kuliko makabila yote ya watu; maana dunia yote pia ni mali yangu” (Kutoka 19:5).

Juma lililopita tulimalizia katika Anguko la mwanadamu, kwa sababu ya dhambi ya wazazi wetu wa kwanza. Juma hili ni muhtasari wa haraka kwa robo nzima, tunavyochukua kila siku kuona maagano ya awali, ambayo yote, kwa jinsi ya pekee, yalifunua agano la kweli, lililothibitishwa pale Kalvari kwa damu ya Yesu, uhusiano ambao sisi kama Wakristo, tunajifungamanisha pamoja na Bwana wetu. 

Tunaanza kwa agano Mungu alilofanya na Nuhu ili kumwokoa yeye na familia yake toka kwenye uangamivu. Kisha tunakwenda kwa agano na Ibrahimu, lililo imara lililojawa ahadi tele kwa ajili yetu sisi sote; kisha tunaenda kwa agano pale Sinai na umuhimu wa kile kilichotangazwa pale; na mwisho, tunaangalia agano jipya, agano ambalo maagano mengine yote yalilengwa kwake. Yote haya yatafundishwa kwa kina katika majuma kadhaa yajayo. Juma hili tunayapitia tu kwa ufupi. 

*Juma Hili kwa Ufupi*

`Je neno Agano humaanisha nini? Ni mambo gani huunda Agano? Ni agano gani Mungu alifanya na Nuhu? Ni tumaini gani lilipatikana kupitia ahadi kwa Ibrahimu? Ni jukumu gani la imani na utii lahusika kwa upande wa mwanadamu katika agano? Je Agano ni mkataba tu, au kuna mahusiano ndani yake? Ni nini umuhimu wa “agano jipya?” `

*Soma somo la juma hili kwa maandalizi ya sabato ya Aprili 10.*