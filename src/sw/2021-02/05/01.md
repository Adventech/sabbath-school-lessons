---
title:  Watoto wa Ahadi
date:  24/04/2021
---

### Somo la Juma Hili
Mwanzo 15:1—3 Isaya 25:8, 1 Wakorintho 2:9, Ufunuo 22:1-5, 1 Petro 2:9, Mwanzo 11:4, Mwanzo 12:2. 

> <p>Fungu la Kukariri</p>
> “Na tazama, mimi nipo pamoja nanyi siku zote, hata ukamilifu wa dahari” (Mwanzo 28:20). 

Baba na binti yake mwenye umri wa miaka kumi walikuwa wanafurahia likizo katika ufukwe wa bahari. Siku moja waliondoka kwenda kuogelea baharini, na japo wote walikuwa waogeleaji wazuri, umbali fulani kutoka ufukweni walijikuta wametengana, Baba aligundua walikuwa wanasombwa na mkondo wa mawimbi kuelekea bahari kuu, hivyo akamwita binti yake: ‘Mary, ninaenda ufukweni kupata msaada. Iwapo utachoka, lalia mgongo nawe utaelea siku nzima. Nitarejea kukufuata.” 

“Kabla muda haujapita sana, mitumbwi na waokoaji kadha wa kadha waliwasili kumtafuta binti aliyepotea. Mamia ya watu walimsubiri mtoto huyo kwa shauku kuu. Iliwachukua muda wa saa nne kabla ya kumpata, mbali mno kutoka pwani, ila ajabu alikuwa anaelea kwa mgongo wake akiwa hana hofu yo yote. Nderemo na vicheko viliwapokea waokoaji hao walivyokuwa wakirejea pwani na binti huyo, huku binti huyo akiwa salama na mtulivu kabisa. Yeye alishangaa kwa hatua walizochukua waokoaji hao, hivyo akasema, ‘Baba ulisema naweza kuelea salama salamini na kwamba utanifuata, hivyo niliogelea na kuelea, kwa sababu nilikuwa na imani kuwa hakika Baba atanifuata." *—H. M. S. Richards, “Yesu Atakaporudi,” Voice of Prophecy News, Machi 1949, uk. 5.* 

*Juma Hili kwa Ufupi*

`Kwanini BWANA. alijitambulisha mwenyewe kama ngao ya Abramu. Ni kwa jinsi gani “jamaa zote za dunia” zitabarikiwa kupitia Ibrahimu? Ni ipi iliyo ahadi kuu miongoni mwa ahadi za agano? `

*Soma somo la juma hili kwa maandalizi ya Sabato ya Mei 1.*