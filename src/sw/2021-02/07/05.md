---
title:  Mungu na Israeli
date:  12/05/2021
---

**“Sasa basi ikiwa mtaitii sauti yangu kweli kweli, na kulishika agano Jangu, hapo ndipo mtakapokuwa tunu kwangu kuliko makabila yote ya watu; maana dunia yote pia ni mali yangu, nanyi mtakuwa kwangu ufalme wa makuhani, na taifa takatifu. Hayo ndiyo maneno utakayowaambia wana wa Israeli.” (Kutoka 19:5, 6).**

Katika aya hii Mungu anaweka hoja za agano lake na wana wa Israeli. Ingawa kwa namna moja BWANA amewaita, wito huo hawanufaiki nao hadi hapo watakapofanya uchaguzi. Wanatakiwa kuonesha ushirikiano. Hata ukombozi wao kutoka Misri ulihusisha ushirikiano wao: Endapo hawatatenda kile BWANA alichowaagiza (kama uwekaji wa damu katika miimo ya milango yao), hawangeweza kuokolewa. Ni rahisi jinsi hiyo. 

Hapa, pia Mungu hasemi, "Mpende msipendemtakapokuwa tunu kwangu na ufalme wa makuhani". Mambo hayakuwa hivyo, wala aya haisemi hivyo. 

`Soma nukuu hapo juu ya Kutoka 19:5, 6. Unaelewaje kile Mungu anachsema katika muktadha wa wokovu kwa imani? Je agizo la kumtii BWANA kwa namna fulani hupuuzia dhana ya wokovu kwa neema? Ni kwa jinsi gani aya zifuatazo hukusaidia kupata jibu? Rum. 3:19-24; Rum. 6:1, 2; Rum. 7:7; Ufunuo 14:12.`

"Hatupati wokovu kwa sababu ya utii wetu; kwani wokovu ni zawadi itolewayo bure na Mungu, ipokelewe kwa imani. Utii ni tunda la imani.” —Ellen G. White, Steps to Christ, uk. 61.

Tafakari kile Mungu alichokuwa tayari kutenda kwa ajili ya taifa la Israeli: siyo tu kwamba alitenda mwujiza kuwaokoa Israeli kutoka utumwa Misri, ila alitaka kuwafanya wawe tunu kwake, taifa la makuhani. Akijenga uhusiano wake nao kupitia ukombozi wake (kimwili, kama kuwatoa utumwani Misri, na pia kwa umilele), BWANA alitafuta kuwainua hadi kiwango cha juu cha kiroho, kiakili, na kimaadili kitakachowafanya wawe watu wa kustaajabiwa katika ulimwengu wa zama hizo. Yote kwa ajili ya kusudi la kuhubiri injili kwa mataifa yote. Jambo pekee walilohitajika kufanya, kama mwitikio, ni utii. 

`Ni kwa jinsi gani katika uzoefu wetu binafsi pamoja na Kristo tunaakisi kanuni tulizojifunza katika somo la leo?`