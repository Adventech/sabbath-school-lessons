---
title:  Agano Sinai
date:  08/05/2021
---

### Somo la Juma Hili
Kumbukumbu 1:29—31; Hosea 11:1; Ufunuo 5:9; Kumbukumbu 29:10—13 Kutoka 19:5, 6; Warumi 6:1, 2; Warumi 14:12; Warumi 10:3. 

> <p>Fungu la Kukariri</p>
> "Mmeona jinsi nilivyowatendea Wamisri, na jinsi nilivyowachukua ninyi juu ya mbawa za tai, nikawaleta ninyi kwangu mimi.” (Kutoka 19:4) 

Kijana mdogo, mmoja miongoni mwa watoto saba, alipata ajali, akapelekwa hospitalini. Nyumbani mwao walikuwa maskini. Kawaida yapatikanapo maziwa, kikombe hicho ilibidi anywe nusu, amwachie ndugu yake mwingine nusu. Kijana huyo hapo hospitalini alipewa huduma ya chakula. Muuguzi alipomletea kikombe cha maziwa, alisita kwa muda, akitafakari umaskini uliopo nyumbani kwao, kisha akahoji, “Je ninywe kiasi gani cha maziwa haya?” Muuguzi yule alimwangalia kwa tabasamu akiwa ameshikwa na donge kooni kwa kumhurumia akajibu, “kunywa yote, hayo ni kwa ajili yako." *—H. M. S. Richards, “Free Grace,” Voice of Prophecy News, June 1950, ukp. 4.*

Kama mvulana huyo mdogo, ilikuwa ni heshima ya pekee kwa Israeli ya kale, kama ilivyo kwetu pia leo, kunywa kikamilifu kutoka katika chemchemi za wokovu. Ukombozi wa Israeli kutoka kwenye utumwa na ukandamizwaji wa karne nyingi ulikuwa ni ushahidi wa kushangaza wa neema ya Mungu. Vivyo hivyo, neema ya Mungu inahusika katika ukombozi wetu kutoka katika utumwa wa dhambi. 

*Juma Hili kwa Ufupi*

`Mungu alitumia kielelezo gani kuelezea uhusiano wake na Israeli? Ni kwa jinsi gani visa vya Kutoka na kile cha Sinai vinafafanua wokovu wa mtu binafsi? Sheria ilikuwa na jukumu gani katika agano la Sinai? `

*Jifunze somo la juma hili kwa maandalizi ya Sabato ya Mei 15.*