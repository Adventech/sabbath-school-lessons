---
title:  Katika Mbawa Za Tai 
date:  09/05/2021
---

Kama taifa, Israeli ilikuwa imezama katika upagani wa Kimisri kwa karne nyingi, uzoefu ambao ulitia giza ufahamu wao wa Mungu, mapenzi yake, na wema wake. BWANA angewezaje kuwarejesha Kwake Mwenyewe? 

Kwa wanaoanza, atafunua upendo wake wa dhati kwa Israeli, naye alitenda hilo kwa miujiza yake mingi ya ukombozi. Atawabembeleza kama taifa watoe itikio la pendo kwa posa yake ya agano. Kwanza BWANA alilikumbusha taifa lake matendo yake makuu ya neema kwa niaba yao pale Sinai. 

**Ni vielelezo gani viwili vinavyoelezea namna BWANA alivyowatoa Israeli kutoka Misri hadi Sinai?** 

`Kutoka 19:4, Kumbukumbu 32:10—12`

`Kumbukumbu 1:29—31, Hosea 11:1`

`Je vielelezo hivi vingewafundisha nini Waisraeli (na sisi) kuhusu sababu ya mtazamo wa Mungu kwa watu wake?`

Vielelezo hivi vinaonesha kwamba Mungu wetu anajua vyema unyonge wetu. Soma Zaburi 103:13, 14. Kupitia kielelezo cha tai na kile cha mzazi ambebaye mtoto wake tunaona vile Mungu anavyojali mafanikio yetu. Huruma, kujali, ulinzi, faraja, shauku yake ni kutulea hadi tukomae tufikie utu uzima kiroho. 

“Tai alijulikana kwa tabia yake makini ya kulea makinda yake. Tai na makinda yake huishi kwenye vilele vya milima. Ili kufundisha makinda yake jinsi ya kuruka huwabeba mgongoni mwake katika vilele vya mlima kuelekea nyika za Sinai, na kisha kuwaachia waanguke chini kimo kirefu. Iwapo kinda bado changa halijimudu kuruka, baba-tai hukimbia chini na kutandaza mbawa zake, kinda huyo atue mgongoni mwake. Kisha huenda juu kileleni pamoja naye hadi kwenye kiota chake kileleni mwa miamba mirefu. Na hivyo ndivyo Mungu aelezeavyo vile ‘nilivyowachukua ninyi juu ya mbawa za tai, nikawaleta ninyi kwangu Mimi" —George A. F. Knight, Theology of Narration (Grand Rapids, MI: William B. Eerdmans Publishing Company, 1976), uk. 128. 

`Linganisha shauku ya Mungu kwetu na shauku yetu kwa wengine? Ni kwa jinsi gani vile anavyotujali kwapaswa kuathiri vile sisi tunavyowajali wengine?`

`Ukijenga kwenye uzoefu wako binafsi, ni vielelezo gani unavyoweza kuvitumia kuelezea upendo mkuu wa Mungu kwetu? Toa vielelezo, kutoka uzoefu wako, au kutoka katika utamaduni uishio ndani yake. Simulia visa hivyo katika darasa lako.`