---
title:  Jifunze zaidi
date:  14/05/2021
---

*Soma Wazee na Manabii (Ellen G. White, Patriarchs and Prophets), sura zifuatazo:. “Tukio la Kutoka Misri,” uk. 281-290; “Tangu Bahari ya Shamu hadi Sinai,” uk. 291—302; “Tangazo la Amri Kumi Pale Sinai,” uk. 303—314.*

"Roho ya utumwa ina mwelekeo wa kutafuta kuishi kulingana na dini ya matendo, itafutayo kutimiza madai ya sheria kwa nguvu zao wenyewe. Lipo tumaini kwetu tu endapo tunakuwa chini ya agano la Ibrahimu, ambalo ni agano la neema kwa imani katika Kristo Yesu. Injili iliyohubiriwa kwa Ibrahimu, ambayo kwa hiyo alipata tumaini, ndiyo injili hiyo hiyo inayohubiriwa kwetu leo, ambayo hutupatia tumaini. Ibrahimu alimtazama Yesu, ambaye ndiye mwenye kuanzisha na mwenye kutimiza imani yetu’ " *—Ellen G. White Comments, The SDA Bible Commentary, vol. 6, uk. 1077.* 

"Mnamo utumwani Misri wengi wa Waisraeli walikuwa, kwa kiasi kikubwa, wamesahau na kupoteza ufahamu wa sheria ya Mungu, na wakawa wamechangamana na desturi na mila za kipagani. Mungu aliwaleta Sinai, na hapo kwa sauti yake Mwenyewe akawatangazia sheria yake." *—Ellen G. White, Patriarchs and Prophets, uk. 334.*

**Masawali ya Kujadili**

`1. Ni kwa jinsi gani mahusiano ya agano yalikuwa yakidumisha uhuru wa kimwili na kiroho wa taifa la Israeli? (Soma Walawi 26:3-13; linganisha na Kumbukumbu 28:1—5.)`

`2. Rudia kusoma Kutoka 19:5, 6. Zingatia kuwa BWANA anatoa tamko hili: Dunia yote ni mali yangu.” Kwa nini atamke hivyo, hasa katika muktadha huu, wa kutaka kufanya agano na watu hawa? Ni kwa jinsi gani ufahamu wetu wa Sabato, na kile imaanishacho, hufaa hapa?`

`3. Tunaelewa kuwa tunasamehewa dhambi zetu kupitia neema ya Mungu. Je ni nini jukumu la neema ya Mungu kutuwezesha kuishi maisha ya imani na utii?`

**Muhtasari**: Agano Mungu alilolifanya na Israeli pale Sinai lilikuwa agano la neema. Wakiwa wamepewa ushahidi wa kutosha wa pendo lake na uweza wake kupitia ukombozi mkuu alioutenda kuwatoa utumwani Misri, Mungu alilialika taifa hilo lifanye agano naye, agano ambalo litadumisha na kuendeleza uhuru wao. Japokuwa Israeli walikubali wakasema Ndiyo, walipungukiwa imani ya kweli inayotokana na upendo. Historia yao ya baadaye huonesha kuwa, kwa kiasi kikubwa, walishindwa kuelewa uhalisi wa agano hilo, wakaligeuza kuwa mfumo wa wokovu kwa matendo. Tunapaswa kutofuata upotoshaji huo wa agano uliofanywa na taifa la Israeli wakapuuzia neema ya ajabu Mungu aliyowazawadia watenda dhambi.