---
title:  Tazama, Siku Zinakuja ... 
date:  30/05/2021
---

**Soma Yeremia 31:31—34 na kisha ujibu maswali yafuatayo:**

`1. Nani muasisi wa agano?` 

`2. Ni sheria ya nani huongelewa hapa? Sheria hiyo ni ipi?` 

`3. Ni aya zipi zinasisitizia mahusiano Mungu atakayo kujenga na watu wake?` 

`4. Ni matendo gani ya Mungu kwa niaba ya watu wake inaunda msingi wa mahusiano ya agano?` 

Ni bayana: Agano jipya siyo kitu tofauti mno na agano la kale lililofanywa pamoja na Wana wa Israeli pale Sinai. Kwa hakika, tatizo la agano la Sinai siyo kuwa lilizeeka au kupitwa na wakati. Tatizo lilikuwa kwamba agano hilo lilikuwa limevunjwa (soma Yeremia 31:32). 

Majibu kwa maswali hayo manne hapo juu, yote yakiwa yanapatikana katika aya hizo nne, yanatuthibitishia kuwa mambo mengi ya msingi yaliyokuwepo kwenye “agano la kale” yanaendelea kuwepo kwenye agano jipya. Agano Jipya kimsingi ni agano “lililofanywa upya.” Ni ukamilishaji, au utimilishaji, wa agano la kwanza. 

`Angalia sehemu ya mwisho ya Yeremia 31:34, ambapo BWANA anasema “nitausamehe uovu wao, wala dhambi yao sitaikumbuka tena.” Japokuwa BWANA anasema “Nitatia sheria yangu ndani yao, na katika mioyo yao nitaiandika,” bado anasisitiza kuwa atatusamehe dhambi na uovu wetu, ambavyo hupingana na sheria iliyoandikwa mioyoni mwetu. Je waona tofauti au ukinzani kwenye mawazo hayo? Iwapo sivyo, kwa nini? Je inamaanisha nini, kama Warumi 2:15 iwekavyo wazo hilo, kuwa na sheria iliyoandikwa ndani mioyoni mwetu?` (Mathayo 5:17—28).

`Ukiangalia aya za leo, wawezaje kuzitumia kujibu hoja kuwa kwa jinsi fulani Amri Kumi (au hasahasa Sabato) kwa sasa zimebatilishwa chini ya agano Jipya? Je kuna jambo lo lote katika aya hizo lenye kuashiria hivyo? Badala yake, ni kwa jinsi gani mtu anaweza kutumia aya hizo kuthibitisha kuwa sheria yake inadumu milele?`