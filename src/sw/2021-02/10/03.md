---
title:  Kazi ya Moyoni
date:  31/05/2021
---

Wakati ufalme wa kusini mwa Yuda ulipokuwa mbioni kuisha na watu kutwaliwa kwenda uhamishoni Babeli, Mungu alitangaza “agano Jipya” kupitia kwa nabii wake Yeremia. Hii ndiyo mara ya kwanza wazo hilo linatajwa katika Biblia. Hata hivyo, wakati makabila 10 ya ufalme wa Kaskazini wa Israeli yalipokuwa mbioni kuangamizwa (yapata miaka 150 kabla ya zama za Yeremia), wazo la agano lingine lilitajwa tena, wakati huu kupitia Hosea (Hosea 2:18—20).

`Soma Hosea 2:18—20 Tafakari ulinganifu wa kile BWANA anachokisema kwa watu Wake na kile asemacho katika Yeremia 31:31—34. Ni lugha picha gani imetumika, na tena, hiyo inasema nini juu ya maana na asili ya msingi ya agano?`

Nyakati fulani katika historia ambapo mipango ya Mungu kwa ajili ya watu Wake wa agano ilikuwa ikikwamishwa na uasi wao na kutokuamini, aliwatuma manabii kutangaza kuwa historia ya agano na waaminifu Wake havijafika mwisho. Japo watu wakose uaminifu kiasi gani, hata uwepo uasi kiasi gani, machafuko na ukaidi miongoni mwao, Bwana bado anatangaza utayari wake wa kuingia katika uhusiano wa agano na wote walio tayari kutubu, kutii, na kudai ahadi zake. 

**Angalia aya zifuatazo. Japo hazihitaji mahsusi agano jipya, ni mambo gani yapatikanayo katika aya hizo ambayo yanaakisi kanuni zinazounda agano jipya?** 

`Eze. 11:19` 

`Eze. 18:31` 

`Eze. 36:26`

BWANA asema, "Nami nitawapa moyo, wanijue ya kuwa mimi ni Bwana" (Yer. 24:7). Pia anaahidi “Nitauondoa ule moyo mgumu kama jiwe na kuwapa moyo wa utii” (Eze. 11:19, HN), Pia anaahidi kuwapatia “moyo mpya,” na “roho mpya” (Eze. 36:26). Anaahidi “Nami nitatia roho yangu ndani yenu” (Eze. 36:27). Kazi hii ya BWANA mioyoni mwetu ndiyo msingi wa agano jipya.

`Iwapo mtu angekujilia na kukuambia, “Ninahitaji moyo mpya, ninataka sheria iandikwe moyoni mwangu, nataka moyo wa kumjua BWANA —lakini sijui namna ya kufanikisha azma yangu hii,” je utamwambiaje mtu huyo.`