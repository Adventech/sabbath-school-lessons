---
title:  Jifunze zaidi
date:  04/06/2021
---

“Kwa kushiriki pamoja na wanafunzi wake mkate na divai, Kristo alijiapisha Mwenyewe kwao kama Mkombozi wao. Aliwapatia agano jipya, ambalo kwa hilo wote wanaompokea wanakuwa watoto wa Mungu, na kushiriki urithi pamoja na Kristo. Kwa agano hili kila baraka ambayo mbingu ingetoa kwa ajili ya maisha haya na yajayo inakuwa yao. Hati hii ya agano ilihitajika kuthibitishwa kwa damu ya Kristo. Na utekelezaji wa huduma ya meza ya Bwana ilikusudiwa kuwakumbusha wanafunzi dhabihu isiyo na kikomo iliyotolewa kwa ajili ya kila mmoja wao kama sehemu ya familia kubwa ya wanadamu walioanguka dhambini.” *—Ellen G. White, Zumaini la Vizazi Vyote, uk. 270, 271 (The Desire of Ages, uk. 659).*

“Jambo la kutia moyo sana katika agano hili la amani ni kuwepo kwa rehema tele ya msamaha ulioelekezwa kwa mwenye dhambi endapo anatubu na kuachana na dhambi zake. Roho Mtakatifu anaielezea injili kama wokovu kupitia kwa rehema za Mungu wetu. ‘Kwa sababu nitawasamehe maovu yao, Na dhambi zao sitazikumbuka tena.’ (Ebr. 8:12). Je Mungu hupuuzia haki anapoonesha rehema kwa mwenye dhambi? La hasha; Mungu hawezi kuibatilisha sheria yake kwa kuruhusu ivunjwe pasipo adhabu kali kufuata. Katika agano jipya, utii mkamilifu ndiyo masharti ya uzima. Iwapo mwenye dhambi anatubu na kuungama dhambi zake, atapokea msamaha. Kupitia kifo cha Kristo kwa niaba ya mwenye dhambi, msamaha unapatikana kwa wenye dhambi. Kristo ametimiza matakwa ya sheria kwa kila mwenye dhambi atubuye na kuamini.” *—Ellen G. White, God's Amazing Grace, uk. 138.*

**Masawali ya Kujadili**

`1. Ni nini faida ya sheria kuandikwa mioyoni mwetu badala ya kuwepo tu kwenye mbao mbili za mawe? Ni kipi rahisi kusahau, sheria iliyoandikwa juu ya mawe au sheria iliyoandikwa moyoni?`

`2. Tangu zamani za anguko la mwanadamu, wokovu umepatikana kupitia kwa Yesu tu, hata kama udhihirisho wa ukweli huo umefunuliwa kwa namna tofauti katika vipindi tofauti vya historia. Je maagano hayaendi vivyo hivyo?`

`3. Tazama nukuu ya pili ya Elien G. White katika somo la leo hapo juu. Anamaanisha nini anaposema “utii mkamilifu” kama sharti la uhusiano wa agano? Ni nani pekee ambaye ameweza kuonesha “utii mkamlifu”? Ni kwa jinsi gani utii Wake huo unatusaidia kujibu matakwa ya sheria kwa ajili yetu?`

**Muhtasari**: Agano Jipya ni ufunuo mkuu ulio bora na mkamilifu wa mpango wa ukombozi. Sisi tunaoushiriki tunashiriki kwa imani, imani itakayojifunua yenyewe kwa kuitii sheria iliyoandikwa mioyoni mwetu.