---
title:  Agano Jipya
date:  29/05/2021
---

### Somo la Juma Hili
Yeremia 31:31-34; Mathayo 5:17—28 Hosea 2:18—20; Isaya 56:6, 7; Waebrania 8:7, 8; Waebrania 10:4; Mathayo 27:51. 

> <p>Fungu la Kukariri</p>
> "Angalia, siku zinakuja, asema Bwana, nitakapofanya agano jipya na nyumba ya Israeli, na nyumba ya Yuda" (Yeremia 31:31). 

Kibonzo kimoja katika gazeti miaka kadhaa iliyopita kilimwonesha mkurugenzi wa kampuni kubwa akiwa amesimama ofisini mbele ya kundi la wakurugenzi wenzake. Alikuwa ameshikilia kasha la sabuni ya unga mkononi mwake, akiwaonesha wanaume na wanawake wenzake. Kwa fahari alielekeza kidole chake kwenye kasha hilo kilichoandikwa kwa rangi nyekundu neno *MPYA*, ikimaanisha bidhaa hiyo ni mpya. Kisha mkurugenzi huyo akasema, “Kilicho kipya ni neno hilo MPYA, lakini kwa hakika bidhaa ni ile ile ya zamani.” Kila kilichokuwa pale kilikuwa ni kile kile cha zamani. 

Kwa namna fulani, mtu aweza kusema agano jipya ni namna hiyo vile vile. Msingi wa agano, tumaini la msingi lipatikanalo katika agano hilo kwetu, masharti yake, ni sawa kabisa na kile kipatikanacho katika agano la kale. Daima limekuwa agano la neema na rehema ya Mungu, agano lililojengwa katika upendo wa upeo wa juu mno zaidi ya udhaifu na unyonge wa kibinadamu. 

*Juma Hili kwa Ufupi*

`Ni ulinganifu gani unaoonekana kati ya agano la kale na agano jipya? Sheria ina mchango gani kwenye agano? Nani wahusika katika agano hilo ? Je kitabu cha Waebrania kinalielezeaje "agano bora"? (Waebrania 8:6). Ni kwa jinsi gani agano linahusiana na patakatifu pa mbinguni? `

*Soma somo la juma hili kwa maandalizi ya Sabato ya Juni 5.*