---
title:  Mahusiano
date:  06/06/2021
---

**“Nami nitaiweka maskani yangu kati yenu; wala roho yangu haitawachukia. Nami nitakwenda kati yenu, nami nitakuwa Mungu wenu, nanyi mtakuwa watu wangu” (Walawi 26:11, 12).**

Jambo moja yapasa liwe wazi kufikia sasa: iwe ni katika agano la kale au agano jipya, Bwana anatafuta uhusiano wa karibu, wa upendo kwa watu Wake. Kwa kweli, maagano hayo kimsingi yanasaidia kuunda “kanuni” za mahusiano hayo. 

Uhusiano ni muhimu kwa agano, wakati wowote au mazingira yoyote. Hata hivyo ili uhusiano uwepo, sharti pawepo mwingiliano, mawasiliano, na anwani, hasa kwetu sisi wanadamu wenye dhambi, wakosaji, wenye mashaka. Bwana, akijua hilo, Mungu alihakikisha anajifunua Mwenyewe kwetu kwa namna ambayo sisi —katika hali yetu ya anguko —tuweze kuhusiana naye kwa namna yenye kuleta maana. 

`Soma Kutoka 25:8, agizo la Bwana kwa Israeli wapate kujenga mahali patakatifu. Ni sababu gani zinazomfanya Bwana awapatie agizo hilo?`

Kwa kweli, jibu la swali hili, linaweza kuzua swali lingine, nalo ni, Kwa nini? Hivi ni kwa nini BWANA anataka kukaa katikati ya watu wake? 

Pengine, ukweli unaweza kupatikana katika aya mbili za leo, zilizoorodheshwa hapo juu. Zingatia, Bwana “atafanya makazi” (au “atakaa”) kati yao; kisha anasema “hatawachukia.” Hatimaye anasema kuwa “atatembea” kati yao, naye Atakuwa Mungu wao, nao watakuwa watu Wake (Walawi 26:11, 12). Angalia mambo ya msingi yanayopatikana katika aya hizo. Kwa mara nyingine, suala la uhusiano linajitokeza sana. 

`Chukua dakika chache: chambua mamboya msingi yapatikanayo katika Mambo ya Walawi 26:11, 12 na Kutoka 25: 8. Andika jinsi mambo hayo mbalimbali huendana na wazo kuwa Bwana anatafuta kufanya uhusiano na watu Wake?`

Zingatia hasa kifungu ambacho Bwana anasema “roho yangu haitawachukia.”

`Je patakatifu kwa penyewe, panalo jambo gani ambalo hutoa njia ambayo kwayo wanadamu walioanguka, wenye dhambi wanaweza kukubalika machoni mwa BWANA, na kwa nini hiyo ni muhimu sana kwa mchakato wa kuunda agano?`