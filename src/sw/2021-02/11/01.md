---
title:  Patakatifu pa Agano Jipya
date:  05/06/2021
---

### Somo la Juma Hili
Kutoka 25:8; Isaya 53:4—12; Waebrania 10:4; Waebrania 9:14; Waebrania 8:1—6; 1 Timotheo 2:5, 6. 

> <p>Fungu la Kukariri</p>
> "Na kwa sababu hii ni mjumbe wa agano jipya, ili, mauti ikiisha kufanyika kwa kukomboa makosa yaliyokuwa chini ya agano la kwanza, hao walioitwa waipokee ahadi ya urithi wa milele" (Waebrania 9:15). 

Usiku usiokuwa na mbalamwezi, mbingu zilizo nyeusi kama karatasi iliyomwagikiwa na wino, vilimfanya Frank aonekane kama kivuli alipokuwa akitembea kwenye barabara tupu za mji. Baada ya muda vilisikika vishindo vya hatua nyuma yake, mtu akimfuata gizani. Ndipo mtu huyo akamshika na kusema, “Ndiwe Frank, mchapishaji?” “Naam, ndio mimi. Lakini umejuaje?” 

“Sawa,” alijibu mgeni huyo, "Sikujui wewe. Lakini namfahamu sana kaka yako, na hata gizani unaonekana kama yeye, mwenendo wako, utembeaji wako, umbo lako na vyote vilinikumbusha sana juu yake, kuwa ulikuwa ndugu yake, kwa sababu aliniambia kwamba anaye ndugu yake mji huu."

Kisa hiki kinatufunulia ukweli muhimu kuhusiana na huduma zilizokuwa zikiendelea katika patakatifu pa duniani. Huduma hizo, kulingana na Biblia, zilikuwa kivuli, mfano, au chapa ya sura halisi. Hata hivyo, kupitia vivuli hivyo, na mifano hiyo, vilitosha kutufunulia kweli zilizopaswa kuwakilishwa: kifo, na huduma ya ukuhani mkuu wa Kristo katika patakatifu pa mbinguni. 

*Juma Hili kwa Ufupi*

`Kwa nini Mungu alitaka Waisraeli wajenge patakatifu? Je! patakatifu panatufundisha nini juu ya Kristo kama Mbadala wetu? Je! Yesu anafanya nini mbinguni kama Mwakilishi wetu? `

*Jifunze somo la juma hili kwa maandalizi ya Sabato, Juni 12.*