---
title:  Mbadala
date:  08/06/2021
---

**“Ambaye alijitoa nafsi yake kwa ajili ya dhambi zetu, ili atuokoe na dunia hii mbovu iliyopo sasa, kama alivyopenda Mungu, Baba yetu” (Gal. 1:4).**

Hakuna shaka: Moja ya mada kuu (yumkini mada kiini) katika Agano kuu ni kwamba Yesu Kristo alikufa kama Kafara kwa dhambi za ulimwengu. Ukweli huu ndiyo msingi wa mpango mzima wa ukombozi. Teolojia yo yote yenye kupinga upatanisho wa Kristo inapinga roho na moyo wa Ukristo. Msalaba bila damu hauwezi kumwokoa ye yote. 

`Tafakari aya ya leo na kisha ujibu maswali yafuatayo: Je Yesu alijitolea kwa hiari yake Mwenyewe ili afe? Je alikufa kwa ajili ya nani? Je kifo chake kitakamilisha nini?`

Mbadala ni ufunguo wa mpango mzima wa wokovu. Kwa sababu ya dhambi zetu, twastahili kifo. Kristo, katika pendo lake kwetu, “alijitoa nafsi yake kwa ajili ya dhambi zetu” (Gal. 1:4). Alikufa kifo tustahilicho. Kifo cha Kristo kama Mbadala kwa wenye dhambi ni ukweli mkuu ambao kweli zingine zote zimejengwa. Tumaini letu, la urejeshwaji, la uhuru, la msamaha, la uzima wa milele paradiso, linategemea kazi aliyoitenda Yesu, ya kujitoa Mwenyewe nafsi yake kufa kwa ajili ya dhambi zetu. Pasipo kujitoa kwake, imani yetu ingelikuwa batili. Ingekuwa bora tu kuweka matumaini yetu kwenye sanamu ya samaki. Wokovu unapatikana tu kwa njia ya damu, damu ya Kristo. 

`Tazama aya zifuatazo: Mathayo 26:28, Waefeso 2:13, Waebrania 9:14, 1 Petro. 1:19. Je aya hizi hutuambia nini kuhusu damu? Je damu inalo jukumu gani katika mpango wa ukombozi?`

"Siyo mapenzi ya Mungu kuwa tuwe watu tusiokuwa na tumaini, wenye kuzitesa roho zetu kwa hofu kwamba hatutakubaliwa na Mungu kwa vile tu wadhambi wakuu tusiostahili machoni mwake.... Waweza kusema: 'Ninajua mimi ni mwenye dhambi, na hiyo ndiyo sababu ninahitaji Mwokozi... Sina sifa wala wema wo wote unaonistahilisha wokovu, ila nawakilisha mbele za Mungu damu ya upatanisho ya Mwanakondoo wa Mungu asiye na waa, aichukuaye dhambi ya ulimwengu. Hilo ndilo tegemeo langu pekee.' " —Ellen G. White, The Faith I Live By, p. 100.

`Tafakari nukuu ya Ellen White iliyopo hapo juu. Iandike upya kwa maneno yako. Yabinafsishe. Weka hofu na maumivu yako hapo kisha andika faraja uipatayo kutoka kwenye ahadi zilizoorodheshwa hapo. Ni tumaini gani ulilo nalo kwa sababu ya damu ya agano jipya? `