---
title:  Ishara ya Agano
date:  22/05/2021
---

### Somo la Juma Hili
Mwanzo 2:2, 3; Kutoka 20:11; Kutoka 16; Waebrania 4:1—4; Kutoka 31:12—17; Kumbukumbu 5:14.

> <p>Fungu la Kukariri</p>
> “Kwa ajili ya hayo wana wa Israeli wataishika Sabato, kuiangalia sana hiyo Sabato katika vizazi vyao vyote, ni agano la milele” (Kutoka 31:16). 

Sabato ya siku ya saba ni kama msumari au kengele inayogonga kila juma —ngo ngo ngo —kuturejeza kwenye misingi ya vile tulivyo au tupaswavyo kuwa. 

Tuna shughuli tele, tukienda huku na huko, tukitumia pesa na kuzalisha fedha, tukiranda randa hapa na pale, na ko kote pale, na mara ghafla—tunashtukizwa—sabato imeingia na kutuunganisha tena upya na misingi yetu, mwanzo wa kila jambo linalofuata, kwani kila jambo lenye thamani kwetu huwa na thamani hiyo kwa vile Mungu aliliumba na sisi akatuumba. 

Kwa mfululizo kila juma pasipo kukosa, Sabato hujitokeza angani na kujaza kila nafasi na upenu ndani ya maisha yetu. Hutukumbusha kuwa kila tulichonacho ndani ya maisha yetu ni mali ya Muumba, aliyetuumba na kutuweka hapa, Yeye ambaye "hapo mwanzo" aliumba mbingu na nchi, tendo ambalo ndilo msingi usiopingika wa imani yetu ya kikristo, tukio ambalo sabato ya siku ya saba —hugonga ngo ngo ngo —kila juma kama ushahidi au ishara dhahiri, makini, isiyopingika. 

Juma hili tutaangalia katika ishara hii katika muktadha wa agano la Sinai.

*Juma Hili kwa Ufupi*

`Ni nini chimbuko la Sabato? Ni ushahidi gani tulio nao kuwa Sabato ilikuwepo kabla ya Sinai? Ni nini hufanya Sabato iwe ishara sahihi ya Agano? `

*Soma somo la juma hili kwa maandalizi ya Sabato ya Mei 29.*