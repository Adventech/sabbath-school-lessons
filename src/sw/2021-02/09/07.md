---
title:  Jifunze zaidi
date:  28/05/2021
---

*Soma Ellen G. White, The SDA Bible Commentary, vol. 7 uk 968-970. Soma Testimonies for the Church, vol. 6, sura ya “Ushikaji wa Sabato,” uk 349-351. Pia soma Wazee na Manabii (Patriarchs and Prophets) sura ya “Toka Bahari ya Shamu hadi Sinai,” uk 295—297.*

Amri Kumi zinaelezea kinagaubaga mahusiano ya mwanadamu na Mungu; na mwanadamu kwa mwanadamu mwenzake. Amri iliyopo katikati ya Amri hizo kumi ni Amri ya Sabato. Hiyo inamwelezea BWANA wa Sabato kwa Jinsi ya pekee nayo inatangaza eneo lake la utawala na umiliki. Tafakari Nyanja hizi mbili: *(1)* utambulisho wa Mungu: Yehova *(BWANA)*, ambaye ni Muumba (Kutoka 20:11, Kutoka 31:17 na mwenye mahali maalum; *(2)* mazingira yake ya utawala na umiliki —"mbingu na nchi, na bahari na yote yaliyomo" (Kutoka 20:11; linganisha na Kutoka 31:17). 

Katika nyanja hizi mbili, amri ya Sabato inazo sifa maalum zinazokuwepo kwenye mihuri kwenye nyaraka za kale huko Mashariki ya Kati. Mihuri hiyo huwekwa katika nyaraka rasmi za kimkataba na pia huwa na *(1)* utambulisho wa uungu (mara nyingi mungu wa kipagani) na *(2)* eneo la umiliki na utawala (eneo dogo la kijiografia). 

"Utakaso wa Roho unaonesha tofauti kati ya wale wenye muhuri wa Mungu na wale ambao huishika sabato bandia. 

“Muda wa upepetaji utakapofika, itadhihirika alama ya mnyama ni kitu gani. Ni ule utunzaji wa Jumapili.... 

“Mungu amekusudia siku ya saba ya juma iwe Sabato yake [Kutoka 31:13, 17, 16 imenukuliwa]. 

"Hivyo tofauti inachorwa kati ya walio watiifu na walio wapinzani. Wale wenye shauku ya kupata muhuri wa Mungu katika vipaji vya nyuso zao inawapasa watunze Sabato ya Amri ya Nne." *—Ellen G. White, The SDA Bible Commentary, vol. 7, pp. 980, 981.*

**Masawali ya Kujadili**

`1. Soma Walawi 19:30. Zingatia jinsi hema ya patakatifu inavyohusiana na Sabato. Kulingana na kile Sabato inachokiwakilisha, kwa nini ufungamanishi wa patakatifu na Sabato huleta mantiki?`

`2. Jihoji mwenyewe swali lifuatalo: Je utunzaji wangu wa Sabato umeweza kuimarisha kutembea kwangu pamoja na BWANA? Iwapo sivyo, ni mabadiliko gani wapaswa kufanya?`

**Muhtasari**: Sabato ni ishara ya agano ambayo inaendelea mbele hadi siku za usoni ambapo mpango wa ukombozi utatimilika. Inaelekeza nyuma kwenye Uumbaji, na kama ishara ya agano la neema, hutuelekeza siku za usoni kwenye uumbaji mpya, ambapo Mungu atafanya mambo yote kuwa mapya.