---
title:  Sabato Kabla ya Sinai 
date:  24/05/2021
---

**“Akawaambia, Ndilo neno alilonena Bwana Kesho ni starehe takatifu, Sabato takatifu kwa Bwana; okeni mtakachooka, na kutokosa mtakachotokosa; na hicho kitakachowasalia jiwekeeni kilindwe hata asubuhi” (Kutoka 16:23).**

Pitia Kutoka 16, uone kisa cha mkate kutoka mbinguni waliopatiwa Waisraeli, wakiwa jangwani, kabla ya Sinai. Tafakari kisa hicho kifunuacho: 

1. Ni kipimo maalumu tu cha mkate huo kilipaswa kutumiwa kila siku; ila mnamo siku ya saba walikusanya maradufu. 

2. Mkate huo kutoka mbinguni haukupatikana siku ya Sabato. 

3. Kiasi cha ziada kwa ajili ya matumizi ya sabato kilihifadhiwa tangu siku ya sita hadi kesho yake pasipo kuchacha, ambapo katika siku zingine za juma mkate huo ulipohifadhiwa ulichacha na kuharibika. 

`Kisa hiki hufunua nini kuhusu utakatifu wa Sabato kabla ya Amri Kumi kutolewa pale Sinai? (Soma Kutoka 16: 23—28)`

“Kwa hakika, utambuzi wa siku ya saba ya juma kama Sabato, kauli ya BWANA kwamba aliwapatia wana wa Israeli, na taarifa kuwa watu, kwa agizo la Mungu, walipumzika siku ya saba, yote kwa pamoja husonda kidole kwa taasisi ya Sabato ambayo Mungu aliizindua wakati wa Uumbaji.” —G. F. Waterman, The Zondervan Pictorial Encyclopedia of the Bible, vol. 5, uk. 184.

**Yapo mambo zaidi ya kile tukionacho mara moja tunapofungua Kutoka 16 kuhusiana na Sabato. Angalia kile inachotufundisha:**

`1. Ni siku gani iliyo ya maandalizi ya Sabato?` 

`2. Ni siku gani ya juma ndiyo Sabato?` 

`3. Sabato ilitoka wapi?` 

`4. Sabato inapaswa kuwa siku ya namna gani?` 

`5. Je Sabato ni siku ya kufunga?` 

`6. Je Sabato ni kipimo kupima utii wetu kwa Mungu?` 

`Je uelewa wako wa Sabato unaendanaje na kile Biblia inachofundisha kuhusu Sabato katika Kutoka 16?`