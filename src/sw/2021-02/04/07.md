---
title:  Jifunze zaidi
date:  23/04/2021
---

*Soma Wazee na Manabii (Ellen G. White, Patriarchs and Prophets) sura isemayo “Wito kwa Ibrahimu,” uk. 125—131. Soma Matendo ya Mitume (Ellen G. White, The Acts of the Apostles) sura isemayo “Myahudi na Myunani,” uk. 188—200.*

Upinde wa mvua ni ishara ya agano la Mungu na Nuhu. Soma Mwanzo 17:10 ugundue ishara za agano la Mungu na Ibrahimu. Tohara ilikusudiwa: *(1)* kutofautisha ukoo wa Ibrahimu na jamii ya Mataifa (Efe. 2:11), *(2)* kudumisha kumbukumbu za agano na Yehova (Mwanzo 17:11), *(3)* kufundisha umuhimu wa usafi wa kimaadili (Kumbukumbu 10:16), *(4)* kuwakilisha haki kwa imani (Rum. 4:11), *(5)* kuwa kielelezo cha tohara ya moyo (Rum. 2:29), na *(6)* kuelekeza mbele kwa utaratibu wa Kikristo wa ubatizo (Kol. 2: 11, 12)." *—The SDA Bible Commentary, vol. 1, uk. 322, 323.* 

Upinde wa mvua utadumu kuwa ishara ya ahadi ya Mungu hadi mwisho wa ulimwengu, ila ishara ya tohara ina ukomo wake. Kulingana na mtume Paulo, tohara ilipokelewa na Ibrahimu kama ishara haki aliyoipokea kwa imani kutoka kwa Mungu (Rum. 4:11). Hata hivyo, kwa karne nyingi, tohara ilikuja kuwakilisha wokovu kwa utii wa sheria. Kufikia zama za Agano Jipya, tohara ilikuwa imepoteza umuhimu wake kama kaida. Badala ya tohara, kitu muhimu kikawa imani katika Yesu Kristo, ambayo huongoza katika utii na maisha yaliyobadilishwa. Soma Wagalatia 5:6; Wagalatia 6:15; na 1 Wakorintho 7:18, 19.

**Masawali ya Kujadili**

`1. Jadili uhusiano uliopo baina ya imani na matendo. Je, kimoja chaweza kuwepo pasipo kingine? Iwapo sivyo, kwanini?`

`2. “Wengi hujaribiwa kama alivyojaribiwa Ibrahimu. Hawasikii sauti moja kwa moja ikitoka mbinguni, ila huwaita kupitia mafundisho ya Neno lake na matukio ya majaliwa yake. Wanaweza wahitajike kuacha ajira yenye kipato kikubwa na heshima kuu, waachane na jamaa wenye uwezo na uchumi mzuri kwao, kutengwa na ndugu, waingie katika kile kilicho njia ya pekee ya kujikana nafsi, dhiki, na kujinyima. Mungu anayo kazi kwa ajili yao kuweza kufanya; lakini maisha ya anasa na mvuto wa rafiki na jamaa yanaweza kukwamisha ukuaji wao wa sifa hizo muhimu kwa ajili ya kukamilisha hilo. Anawaita watoke wawe mbali na mivuto ya kibinadamu na misaada yao, wapate kumtegemea Yeye peke yake, ili apate kujifunua Mwenyewe kwao. Ni nani yupo tayari kuitikia mwito wa Mungu aikane mipango yake binafsi na mahusiano yake na jumuiya alizozizoea?” —Ellen G. White, Patriarchs and Prophets, kur 126, 127. Jadili mifano ya hivi karibuni ya wale ambao waliitikia wito huu huu.`

**Muhtasari**: Mungu alimwita Ibrahimu awe katika mahusiano maalumu naye; mahusiano ambayo yatafunua mpango wa wokovu kwa ulimwengu.