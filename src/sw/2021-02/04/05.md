---
title:  'Hatua za Agano (#Mwanzo 12:1, 2#)'
date:  21/04/2021
---

Katika aya hizi mbili, hatua ya kwanza ya ahadi za agano za Mungu kwa Ibrahimu imefunuliwa. (Zipo hatua tatu). Mungu alimwona Abramu, akampatia agizo, na kisha kumtamkia ahadi. Mtazamo huo unamwonesha Mungu kwa neema akimchagua Abramu kuwa mhusika mkuu wa kwanza wa agano lake la neema. Agizo hilo lilihusisha kumpima uthabiti wake katika kumtumainia Mungu (Ebr. 11:8). Ahadi (Mwanzo 12:1—3, 7), japo zilifanywa rasmi kwa uzao wa Ibrahimu, hatimaye zilihusisha ahadi kwa jamii yote ya wanadamu (Mwanzo 12:3, Gal. 3:6—9). 

**Hatua ya pili ya agano la Mungu na Abramu hujitokeza katika Mwanzo 15:7—18. Ni katika aya zipi twaona hatua sawa na zile zilizojitokeza kwenye hatua ya kwanza?** 

`Mtazamo wa Mungu kwa Mwanadamu? Aya zipi?`

`Wito wa utii wa mwanadamu? Aya zipi?`

`Ahadi ya Mungu? Aya zipi?`

Katika uzoefu huu wa hatua ya pili, BWANA alimtokea Abramu na kupita katikati ya vipande vilivyopangwa vizuri vya wanyama waliochinjwa. Kila mmoja wa wanyama hao watatu walichinjwa na kugawanywa, na kila nusu ikawekwa kando ya mwenzake, kukiwepo nafasi katikati. Ndege walichinjwa ila hawakugawanywa. Wale wenye kufanya agano walipaswa kutembea katikati ya vipande hivyo vya wanyama vilivyowekwa hapo, vikiacha nafasi katikati, ikiwa ishara ya utii mkamilifu kwa ahadi walizokubaliana kwa kiapo. 

`Elezea nini kilitokea katika awamu ya tatu na ya mwisho ya agano la Mungu kwa Ibrahimu (Soma Mwanzo 17: 1—14.)`

Maana ya jina Ibrahimu inaelezea shauku ya Mungu na mpango wake wa kuwaokoa watu wa mataifa yote. “Mataifa yote” huhusisha Wayahudi na Mataifa. Agano Jipya hueleza wazi kuwa warithi halisi wa Ibrahimu ni wale wenye imani ya Ibrahimu na wenye kuamini neema za Masihi aliyeahidiwa (Soma Wagalatia 3:7, 29.) Hivyo tangu zama za Ibrahimu, ilikuwa ni mpango wa Mungu kuwaokoa wanadamu wengi jinsi iwezekanavyo, pasipo kujali wanatoka taifa gani. Naam, na hadi sasa shauku hiyo haijabadilika jambo.

`Soma Ufunuo 14:6, 7, ujumbe wa malaika wa kwanza. Ni ulinganifu gani unaupata kati ya kile malaika anachokisema na kile kilichotokea katika agano la Ibrahimu? Ni kwa jinsi gani masuala hayo yanafanana?`