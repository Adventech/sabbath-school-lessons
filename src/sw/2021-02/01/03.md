---
title:  'Katika Sura Ya Muumba (Mwanzo 1:27)'
date:  29/03/2021
---

**Biblia inataja kuwa Mungu alimwumba mwanadamu —mwanamume na mwanamke— “kwa mfano wake” (Mwanzo 1:27). Ukijenga kwenye dhana hiyo, jibu maswali yafuatayo**: 

`1. Kauli kuwa tumeumbwa kwa sura ya Mungu humaanisha nini? Ni kwa jinsi gani tupo katika "sura ya Mungu?"`

`2. Kulingana na kisa cha uumbaji cha Mwanzo 1, je Mungu anacho kiumbe kinginecho kile zaidi ya mwanadamu alichokiumba “kwa sura yake”? Kama sivyo, hiyo hutuambia nini kuhusu hadhi yetu ya pekee, ukilinganisha na viumbe wengine duniani? Tunajifunza somo gani kutokana na utofauti huo?` 

`3. Ni nini kinginecho kionekanacho katika kisa cha Mungu kumwumba mwanadamu ambacho humweka mwanadamu kuwa na hadhi tofauti kabisa na viumbe vingine vilivyoumbwa duniani? Soma Mwanzo 2:7, 18—25.`

Japokuwa tunalazimika kumwongelea Mungu kwa lugha ya kibinadamu, tusisahau kuwa Yeye ni Nafsi ya Kiroho (Yohana 4:24), mwenye tabia za Uungu. Yote tuwezayo kusema ni kuwa katika asili zetu za kimwili, kiakili, na kiroho kwa namna fulani tunamuakisi Muumba wetu Aliye Mungu, japo yapo mengi yamefichika katika fumbo. Biblia hata hivyo husisitizia nyanja hizi za kiroho na kiakili za fikra zetu. Nyanja hizi twaweza kuzikuza na kuziendeleza. Ni upekee wa akili ya mwanadamu unaowezesha uhusiano na Mungu unaojenga, jambo ambalo hakuna viumbe wengine wenye uwezo wa kufanya. 

Zingatia pia maelezo ya pekee ya jinsi Mungu alivyomwumba mwanamke. Wote wawili, mwanamume na mwanamke, waliumbwa kwa jinsi ya pekee, kwa sura ya Mungu. Katika uumbaji wao hapakuwepo aliyekuwa duni kwa mwenzake. Mungu aliwaumba wote kutokea kwa maada inayofanana. Aliwaumba wote sawa hapo mwanzo na kuwaweka katika uhusiano maalumu na Yeye. Wote walikuwa na fursa ya kukuza tabia yao waliyopewa na Mungu kwa namna itakayoleta utukufu kwa Mungu. 

“Mungu Mwenyewe alimpatia Adamu mwenzi. Alimpatia “msaidizi” amstahiliye, msaidizi anayepelekana naye ambaye atamjali katika upendo na huruma. Hawa aliumbwa kutoka kwa ubavu wa Adamu, ikiashiria hawezi kumtawala kama kichwa, wala kumkanyaga chini kama duni, ila kusimama kando yake kama mwenza sawia, akimpenda na kumlinda.” —Ellen G. White, Patriarchs and Prophets, uk. 46.