---
title:  Nini Kilitokea
date:  27/03/2021
---

### Somo la Juma Hili
Zaburi 100:3; Matendo 17:26; Mwanzo 2:7, 18—25; Mwanzo 1:28, 29; Mwanzo 3:15. 

> <p>Fungu la Kukariri</p>
> “Mungu akasema, Na tumfanye mtu kwa mfano wetu, kwa sura yetu; .... Mungu akaumba mtu kwa mfano wake, kwa mfano wa Mungu alimwumba, mwanamume na mwanamke aliwaumba” (Mwanzo 1:26, 27). 

Maelezo ya kibiblia kuhusu Uumbaji wa mwanadamu yamejawa na matumaini, furaha, na ukamilifu. Kila siku ya Uumbaji iliishia kwa tamko la kiungu kuwa kilichofanyika kilikuwa “chema.” Ni wazi hicho hakihusishi tufani, matetemeko ya ardhi, njaa, na maradhi. Nini kilitokea? Siku ya sita ya uumbaji iliishia kwa tamko la Mungu kuwa ilikuwa “vyema sana.” Hii ni kwa vile siku hiyo Mungu aliumba viumbe katika sura yake: wanadamu. Jambo ambalo hakutenda kuhusiana na viumbe wengine wote katika maelezo ya Mwanzo. 

Viumbe hao, yaani wanadamu, walikuwa wakamilifu kwa kila hali; na walipaswa kuwa hivyo. Hata hivyo, walikuwa wameumbwa kwa sura ya Mungu. Na hivyo hawakuwepo wauaji, wevi, waongo, majambazi, na waovu wa kila namna. Nini kilitokea? Juma hili tutaangalia kisa cha uumbaji, kuona kile Mungu alichokiumba hapo mwanzo, na kisha tutaona ni nini kilitokea kwa uumbaji huo mkamilifu. Hatimaye hugusa mada kuu ya robo hii: Kile Mungu akitendacho kurejesha mambo yawe sawa tena. 

*Juma Hili kwa Ufupi*

`Biblia inafundisha nini kuhusu mianzo? Mungu alitaka awe na uhusiano gani na wanadamu? Ni nini lengo la mti wa ujuzi wa mema na mabaya? Ni tumaini gani alipatiwa Adamu na Hawa mara baada ya kuanguka kwao? `

*Jifunze somo la juma hili kwa maandalizi ya Sabato ya Aprili 3.*