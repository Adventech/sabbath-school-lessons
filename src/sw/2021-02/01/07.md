---
title:  Jifunze zaidi
date:  02/04/2021
---

Biblia imejaa miito ya Mungu kwa wenye dhambi na waliorudi nyuma. Linganisha Zaburi 95:7, 8; Isaya 55:1, 2, 6, 7; Luka 15:3—7; Luka 19:10. Ni ipi mingine uwezayo kuiona katika Biblia? Soma kitabu cha Ellen G. White, kiitwacho Wazee na Manabii [Patriarchs and Prophets], sura zifuatazo: "Uumbaji" uk. 44—51;  “Majaribu na Anguko,” uk. 52—62; na “Mpango wa Ukombozi,” uk. 63-70.

"Lilikuwepo hubiri la habari njema, katika maneno yake matatu, “Adamu uko wapi?” yaliyotamkwa kwa wakimbizi hawa waliojificha kichakani. BWANA Mungu wako hataki upotee, anakuja kukutafuta, kama alivyowasili hatimaye katika Nafsi ya Mwana wake, siyo tu kutafuta ila pia kuokoa kile ambacho kimepotea." *—Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, vol. 1, uk. 11.*

**Masawali ya Kujadili**

`1. Kwa vile Mungu mwingi wa huruma na rehema ndiye anayemtafuta mwanadamu, je tutaitikiaje wito huo wa upendo kutoka kwa Baba na Yesu Kristo sasa? BWANA anatutarajia tuitikieje?`

`2. Linganisha kati ya mtazamo wa kibiblia kuwa mwanadamu ameanguka toka tabia kamilifu iliyotukuka ya uumbaji wa Mungu naye anahitaji ukombozi na nadharia ya uibukaji ya mabadiliko ya muda mrefu. Je ni nadharia ipi huleta tumaini, na kwa nini?`

`3. Je mahusiano ya upendo yana umuhimu gani kwa furaha ya mwanadamu? Je mahusiano bora na Mungu hufanikishaje furaha hiyo? Jadili mvuto wa mahusiano mazuri ya kibinadamu kwa wahusika mmoja mmoja katika mahusiano hayo (baba—mtoto; rafiki—rafiki, mume kwa mke; mwajiri kwa mwajiriwa, nk.).`

**Muhtasari**: Mungu alituumba katika sura yake ili uhusiano wa upendo uweze kuwepo baina yake na sisi. Japokuwa uingiaji wa dhambi ulitia giza umoja wa awali, Mungu anatamani kurejesha uhusiano wetu kupitia katika mpango wa ukombozi. Kama viumbe tegemezi, maisha huwa na maana pale ambapo mtu anaingia kwenye uhusiano halisi na Muumba wetu.