---
title:  Israeli Wa Kiroho 
date:  06/05/2021
---

Pamoja na makosa na kushindwa kwa Israeli ya kale, BWANA hakukata tamaa katika mpango wa kuandaa watu waaminifu kuweza kumtumikia. Kwa kweli, Agano la kale lilitazamia mbeleni kuona wakati ambapo Bwana ataumba Israeli wa kiroho, jumuiya aminifu ya waumini, Wayahudi kwa Wamataifa, ambao wataendeleza kazi ya kuhubiri injili kwa ulimwengu. Karibu kwenye kanisa la awali. 

**Soma Wagalatia 3:26—29.**

`1. Ni ahadi gani anayoiongelea Paulo kwenye aya ya 29?` 

`2. Ni kitu gani muhimu kimfanyacho mtu kuwa mrithi wa ahadi hizo? (Gal. 3:26).` 

`3. Kwa nini Paulo anavunja ukuta wa jinsia, utaifa, na hadhi za kijamii?`

`4. “Mmoja Katika Kristo” inamaanisha nini?` 

`5. Soma Warumi 4:16, 17. Aya hizi zinatusaidiaje kuelewa kile Paulo anachosema katika Wagalatia 3:26—29?`

Kama mwana wa Ibrahimu, kwa namna ya pekee, Kristo akawa mrithi wa ahadi za agano. Kwa njia ya ubatizo, tunafanyika ndugu na dada wa Kristo, na kupitia Kwake tunapata haki ya kushiriki kupokea ahadi alizoahidiwa Ibrahimu. Naam, yote Mungu aliyomwahidi Ibrahimu yanapatikana katika Kristo, na ahadi hizo huwa zetu, siyo sababu ya utaifa, rangi, au jinsia yetu ila kupitia neema, ambayo Mungu hutuzawadia kwa njia ya imani. 

“Zawadi aliyozawadiwa Ibrahimu na ukoo wake haikuhusisha nchi ya Kanaani tu, ila ulimwengu mzima. Mtume Paulo anasema, ‘Kwa maana ahadi ile ya kwamba atakuwa mrithi wa ulimwengu alipewa Ibrahimu na uzao wake, si kwa sheria bali kwa haki aliyohesabiwa kwa imani.’ Warumi 4:13. Nayo Biblia inafundisha wazi kuwa ahadi zilizofanywa kwa Ibrahimu zinatimilika katika Kristo. .....[Waumini wanafanyika] warithi wa ‘urithi usioharibika, usio na uchafu, usionyauka, uliotunzwa mbinguni kwa ajili yao’ [1 Petro 1:4] —naam, ulimwengu uliowekwa huru dhidi ya laana ya dhambi.” —Ellen G. White, Patriarchs and Prophets, uk. 170. Ahadi hii itatimilika kikamilifu wakati watakatifu wakiishi pamoja na Kristo katika nchi mpya milele na milele (Dan. 7:27).