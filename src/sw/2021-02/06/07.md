---
title:  Jifunze zaidi
date:  07/05/2021
---

*Soma Manabii na Wafalme (Ellen G. White, Prophets and Kings) sura zisemazo "Shamba la mizabibu la BWANA” kur. 15—22; “Tumaini kwa Mataifa,” kur. 367—378; na "Nyumba ya Israeli," kur. 703—721.* 

“Ubaguzi wo wote uliojengwa kwenye utaifa, rangi, au tabaka, haukubaliki kwa BWANA. Yeye ndiye Muumba wa wanadamu wote. Wanadamu wote ni familia moja kupitia uumbaji, na wote ni wamoja kupitia ukombozi. Kristo alikuja kuvunja kila ukuta wa ubaguzi, Kufungua wazi kila pazia lililoleta utengano katika nyua za hekalu, ili kila nafsi iwasiliane moja kwa moja na Mungu. Upendo wake ni mpana mno, wa kina sana, mkamilifu mno, kiasi kwamba huenea na kuponya pote. Unawanasua waliofungwa minyororo ya Shetani, na kuwaweka huru mahali watakapoweza kuwasiliana na kiti cha enzi cha Mungu, kiti chenye kufunikwa kwa upinde wa mvua wa ahadi. Katika Kristo hakuna Myahudi wala Myunani, mfungwa wala huru.” *—Ellen G. White, Prophets and Kings, kur. 369, 370.*

*Soma 1 Petro 2:9, 10 uone sifa nne ambazo Petro anazitumia kwa kanisa. Baadhi ya sifa hizo za kitabia zinapatikana kwenye aya zifuatazo za Agano la kale zikizungumzia Israeli: Kutoka 19:6 na Isaya 43:20. Kila moja ya sifa hizo huongeleaje uhusiano wa Kanisa na Mungu? (Kwa mfano, sifa “taifa teule” inasisitizia ukweli kawa Mungu alilichagua kanisa na ana mpango mahususi kwa ajili yake).

**Masawali ya Kujadili**

`1. Katika Israeli ya Kale, makuhani waliandaa kafara za wanyama zenye kuelekeza kwa Masihi. Kama washiriki wa ukuhani wa kifaime, ni aina gani ya “dhabihu” sisi washiriki twapaswa kutoa? (1 Pet. 2:5).`

`2. Mungu aliwatenga Israeli kutoka ulimwenguni wapate kuwa taifa takatifu. Pia walipaswa kushuhudia ukweli wa wokovu ulimwenguni. Hivyo ndivyo ilivyo kwa kanisa leo. Tunawezaje kujitenga mbali na dunia wakati huo tuweze kushuhudia injili kwa ulimwengu? Ni kwa jinsi gani uzoefu wa Israeli na kielelezo cha Yesu hutusaidia kujibu swali hilo?`

`3. Mungu daima alidumisha masalio katika Israeli ya zamani. Tafakari kuhusu Eliya na masalio waliokuwepo zama zake (1 Wafalme 19; zingatia hasa ava ya 18). Kwa nini ni rahisi kuwa wakweli kwa Mungu katikati ya watu wa dunia kuliko katikati ya waumini waliorudi nyuma?`

**Muhtasari**: Israeli wa kweli wa Mungu (iwe kabla au baada ya aba) ni Israeli wa imani, watu waishio katika mahusiano ya kiroho a agano pamoja Naye. Hao hutenda kazi kama wawakilishi wake, apatia walimwengu injili ya neema inayookoa: