---
title:  Har-Magedoni Yakoma
date:  25/03/2019
---

`Soma Ufunuo 19:11–16. Nini ambacho jina la Kristo kama “Neno la Mungu” (Ufu. 19:13), na ukweli kwamba upanga hutoka kinywani Mwake, hupendekeza kuhusu hali ya pambalo la mwisho?`

Tunachokiona hapa ni udhihirisho wa ujio wa pili wa Kristo, utimizwaji wa ahadi ambayo waumini katika zama zote wamekuwa wakiingoja kwa shauku. Zingatia lugha: yote ni ushindi. Yesu alimshinda Shetani mbinguni; alimshinda Shetani jangwani; alimshinda pale msalabani; Naye atamshinda wakati wa marejeo Yake.

“Mara kunaonekana upande wa mashariki wingu dogo jeusi, kadiri ya nusu ya mkono wa mtu. Ni wingu linalomzungumka Mwokozi na ambalo kwa mbali kuonekana likiwa limezungukwa na giza. Watu wa Mungu wanajua kuwa hii ni ishara ya Mwana wa Adamu. Katika ukimya wa taadhimu wanalikazia macho kadiri linavyozidi kukaribia sana duniani, likiendelea kuwa angavu na tukufu zaidi, hadi linapokuwa wingu kubwa jeupe, upande wake wa chini ni utukufu kama moto uteketezao, na juu yake ni upinde wa mvua wa agano. Yesu anasafari humo kama shujaa mwenye nguvu. Sasa si ‘Mtu wa Huzuni,’ aendaye kukinywea kikombe kichungu cha fedheha na taabu, anakuja, akiwa mshindi mbinguni na duniani, ili kuwahukumu walio hai na wafu. ‘Mwaminifu na Wa-kweli,’ ‘kwa haki ahukumu na kufanya vita.’ ‘Na majeshi yaliyo mbinguni’ (Ufunuo 19:11, 14) wanamfuata. Kwa nyimbo za muziki wa mbinguni malaika watakatifu, umati mkuu usiohesabika, wanaambatana Naye katika safari Yake. Anga linaonekana kujaa maumbo angavu—‘elfu kumi mara elfu kumi, na elfu mara elfu.’ Hakuna kalamu ya kibinadamu inayoweza kuelezea tukio hili; hakuna akili ya mwanadamu mwenye ukomo inayotosha kutafakari utukufu wake.”—Ellen G. White, The Great Controversy, uk. 641.

Katika 2Wathesalonike 1:8–10, Paulo anawasilisha tu maelezo mengine juu ya ushindi wa mwisho wa Kristo, wakati wa Marejeo ya Pili, pale tawala zote za kidunia na kidini, zilizokuwa zimefanya njama ya pamoja dhidi Yake, zitakapoangamizwa, na watu Wake kukombolewa milele.

` Ufunuo 19 hueleza juu ya karamu mbili, moja katika aya ya 9 na nyingine katika Ufunuo 19: 17, 18. Katika karamu moja unakula, katika karamu nyingine unaliwa. Ni ngumu kufikiria tofauti kubwa sana kati ya kilichopo hatarini katika pambano kuu zima kwa ajili ya kila mwanadamu. Ishara hii inapaswa kutufundisha nini kuhusu jinsi ambavyo tunahitaji kuchukulia kwa dhati imani yetu na utume ambao imani yetu unatuita kushiriki kwayo?`