---
title:  “Nayafanya Yote Kuwa Mapya”
date:  23/03/2019
---

### Soma Kwa Ajili ya Somo la Juma Hili
Ufu. 19:6–19; Yn 14:1–3; 2 The. 1:8–10; Ufu. 21:1–21; Yer. 4:23–26; 1 Kor. 6:2, 3

> <p>Fungu la Kukariri</p>
> “Na yeye aketiye juu ya kile kiti cha enzi akasema, Tazama, nayafanya yote kuwa mapya. Akaniambia, Andika ya kwamba maneno hayo ni amini na kweli”(Ufunuo 21:5).

Uangamivu wa Babeli ya siku za mwisho ni habari mbaya kwa wale walioshirikiana na mfumo huu wa kidini ulioasi. Hata hivyo, kwa watu wa Mungu ni habari njema (Ufu. 19:1–7). Babeli ilihusika katika kushawishi tawala za kidunia za kisiasa ili kuwatesa na kuwadhuru (Ufu. 18:24). Uangamivu wa adui huyu mkuu humaanisha ukombozi na wokovu.

Kufuatia uangamivu huu wa Babeli, maombi ya watu wa Mungu, katika tukio la muhuri wa tano, hatimaye. Kilio chao, “Ee Mola, Mtakatifu, Mwenye kweli, hata lini?” huwakilisha kilio cha watu wa Mungu wanaoteswa na kudhulimiwa tangu Habili hadi wakati ule ambapo Mungu hatimaye atawathibitisha watu Wake (Zab. 79:5; Hab. 1:2; Dan. 12:6, 7). Kitabu cha Ufunuo kinawahakikishia watu wa Mungu kwamba uovu, udhalimu, na mateso yatafikia mwisho.

Sasa ni wakati wa Kristo kuukaribisha ufalme wa milele. Sura zilizobaki za Ufunuo hubainisha, si tu uangamivu wa Babeli ya siku za mwisho, lakini pia uangamivu wa Shetani na uovu wote. Pia, tunapata miguso ya uanzishwaji wa ufalme wa Mungu wa milele.

_*Jifunze somo la juma hili ukijiandaa na Sabato ya Machi 30._