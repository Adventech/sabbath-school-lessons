---
title:  Kujifunza Zaidi
date:  29/03/2019
---

Soma Ellen G. White, “Desolation of the Earth,” uk. 653–661; “The Controversy Ended,” uk. 662–678, katika The Great Controversy.

Kitabu cha Ufunuo huhitimisha na kile kilichobainishwa mwanzoni: marejeo ya Kristo katika nguvu na utukufu na uanzishwaji wa ufalme wa Mungu wa milele. Kurudi kwa Kristo, wakati ambapo hatimaye ataungana na biarusi Wake, ni wazo la kilele katika kitabu hiki.

Hata hivyo, kitabu hiki hakitaki kuweka matukio haya katika muktadha usio halisi. Kwamba Yesu anakuja hivi karibuni ni uhalisia wa kwanza. Uhalisia wa pili ni kwamba bado tuko hapo tukingojea ujio Wake. Wakati tukingojea, lazima tuwe na ufahamu dhahiri wa jumbe za Ufunuo, na tunaweza kupata hili kwa kuisoma tena na tena hadi mwisho wa mambo yote unapokuwa umekuja. Jumbe za kitabu cha Ufunuo hutukumbusha daima, wakati tukingoja, tusiviangalie vitu vya ulimwengu huu, bali tukaze macho yetu Kwake aliye tumaini letu pekee. Kristo wa Ufunuo ndiye jibu la matumaini na shauku zote za wanadamu katikati ya mafumbo na mambo yasiyoeleweka maishani. Anashikilia mustakabali wa ulimwengu huu na hatima yetu iko mikononi Mwake.

Kitabu hiki hutukumbusha pia kwamba kabla ule mwisho haujaja, tumepewa jukumu la kutangaza ulimwengu kote ujumbe wa marejeo Yake hivi karibuni. Kungojea kwetu ujio Wake si kukaa tu bila kufanya lolote, bali kwa kutenda kazi. Roho na kanisa kwa pamoja huita: “Njoo” (Ufu. 22:17). Lazima tuunge mkono wito huo. Hii ni habari njema, na ikiwa ndivyo lazima itangazwe kwa watu wa ulimwengu.

**Maswali ya Mjadala**

`1. Hebu fikiria milenia na hukumu inayofanyika baada tu ya milenia. Hii hutufundisha nini kuhusu Mungu juu ya ukweli kwamba ni pale tu baada ya waliookolewa kutimiza miaka elfu maswali yao yote yakiwa yamejibiwa ndipo Mungu ataleta hukumu ya mwisho dhidi ya waliopotea?`

`2. Ufunuo 1:3 huahidi baraka kwa wale wanaosikia, wanaosoma, wanaozingatia, na kushika maneno ya unabii wa Ufunuo. Tunapohitimisha usomaji wetu wa kitabu hiki, ni mambo gani ambayo umegundua ambayo unahitaji kuyazingatia na kuyashika?`