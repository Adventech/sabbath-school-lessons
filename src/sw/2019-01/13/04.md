---
title:  Milenia
date:  26/03/2019
---

`Soma Ufunuo 20:1–3  pamoja na Yeremia 4:23–26.Katika wakati wa milenia, hali ya dunia ikoje? Ni kwa namna gani Shetani amefungwa minyororo?`

Maika 1,000 (au milenia) huanza wakati wa kujerea Kristo. Katika wakati huu, Shetani pamoja na malaika wake walioanguka wanafungwa minyororo. Kufungwa kwa Shetani ni ishara, kwa sababu viumbe walio roho hawawezi kufungwa kimwili. Shetani anafungwa kwa mazingira. Mapigo yameiangamiza dunia na kuwaua wakazi wake, na kuileta katika hali ya machafuko ikifanana na dunia kabla ya Uumbaji (Mwa. 1:2). Katika hali kama hiyo, dunia hutumika kama gereza la Shetani katika kipindi cha milenia. Kwa sababu hakuna wanadamu wa kuwajaribu na kuwadhuru, anachoweza tu kufanya Shetani na washirika wake waovu ni kutafakari matokeo ya uasi wao dhidi ya Mungu.

`Soma Ufunuo 20:4–15. Watakatifu wako wapi katika kipindi cha milenia?`

Ufunuo huonesha kwamba watu wa Mungu watatumia kipindi cha milenia wakiwa mbinguni mahali ambapo Kristo amewaandalia. Yohana anawaona wakiwa wameketi kwenye viti vya enzi kama wafalme na makuhani, wakihukumu ulimwengu. Yesu aliwaahidi wanafunzi kwamba “mtaketi katika viti kumi na viwili, mkiwahukumu kabila kumi na mbili za Israeli” (Mt.19:28). Paulo alitamka kwamba watakatifu wangeuhukumu ulimwengu (1Kor.6:2, 3).

Hukumu hii inahusiana na unyofu wa matendo ya Mungu. Katika historia yote Shetani ameibua mashaka kuhusiana na tabia ya Mungu na namna anavyoshughulika na viumbe aliowaumba. Katika milenia, Mungu huwaruhusu waliokombolewa kupitia rekodi ya historia ili kupata majibu kwa maswali yote kuhusiana na unyofu wa maamuzi Yake juu ya waliopotea, maswali yote yanayohusiana na haki ya Mungu yanasuluhishwa milele. Watu wa Mungu wanaweza kuona ng’ambo zaidi ya uvuli wa mashaka kwamba shutuma za Shetani hazikuwa na msingi. Sasa wako tayari kushuhudia utawala wa haki ya Mungu katika hukumu ya mwisho.

` Nani miongoni mwetu hana maswali, maswali magumu, ambayo kwa sasa huonekana kukosa majibu? Hilo hutuambia nini kuhusu tabia ya Mungu, kwamba, siku moja, atatupatia majibu?`