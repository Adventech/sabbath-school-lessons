---
title:  Musa Huko Misri
date:  09/02/2023
---

Tabia ya Musa ilitawala miaka ya mwanzo ya historia takatifu. Alihifadhiwa hai kwa majaliwa ya Mungu, ambaye alifanya kazi kupitia kwa mama jasiri/hodari na dada mwenye kujali. Binti ya Farao alipomkuta mtoto Musa ndani ya kisafina cha manyasi, alimwomba mama yake Mwebrania amtunze na kumlipa kwa kufanya hivyo. Ni changamoto yenye baraka iliyoje kwa mama kijana aliyekuwa uhamishoni na mtumwa! Yokobedi alikuwa na miaka 12 tu kwa ajili ya kumfundisha mtoto wake kuomba, kumtumaini na kumheshimu Mungu, na kujenga tabia yake kwa ajili ya maisha ya utumishi. Kwa miaka mingi, Musa alipewa mafunzo katika nyua za kifalme za Misri. “ ‘Musa akafundishwa hekima yote ya Wamisri, na alikuwa hodari wa maneno na matendo’ ” (Mdo. 7:22). Kama Musa alipokuwa mtu mzima, alifanya uamuzi wa makusudi yaliyobadilisha maisha yake na mwelekeo wa historia. 

`Soma Waebrania 11:24—29. Fikiria kuhusu kile Musa alichokiacha na kile alichopaswa kukabiliana nacho badala yake. Jaribu kukitazama kutoka katika nafasi yake, kabla hajafanya uchaguzi. Alikuwa anaacha nini, na alikuwa anachagua kupokea nini kwa kuondoka?`

Misri ilikuwa moja ya tawala kubwa katika ulimwengu wa kale wa wakati huo, kama sio mkubwa zaidi. Mto Nile ulitengeneza ardhi yenye rutuba ambayo Misri, iliyojaa mazao, ilikuwa taifa tajiri na lenye nguvu, na Musa mwenyewe angekuwa juu ya ufalme huu. Ni vigumu kufikiria jinsi mvuto wa ulimwengu, ulimwengu wa Misri na hazina zake ulivyokuwa, lazima ulikuwa wenye ushawishi kwake katika miaka yake ya awali. Hakika, lazima kusujudiwa, anasa, utajiri, vilikuwa vyenye kushawishi. Bila shaka, pengine kwa urahisi sana angeweza kuhalalisha kukaa kuliko kujiunga na kundi la watumwa waliodharauliwa. 

Walakini, nini? Kama Maandiko yanavyosema, alichagua “kupata mateso pamoja na watu wa Mungu kuliko kujifurahisha katika dhambi kwa kitambo” (Ebr. 11:25). Na unazungumza kuhusu mateso? Sehemu kubwa ya kitabu cha Kutoka inashughulika na mapambano na majaribu ya Musa, ambaye, hata baada ya yote aliyoyapitia, bado hakuweza kuvuka kuingia Nchi ya Ahadi (tazama Hes. 20:12). Walakini, mwishowe, sisi sote tunajua kwamba Musa alifanya uamuzi sahihi, hata kama nyakati fulani ni lazima alijiuliza ikiwa kweli alifanya hivyo. 

`Kwa mtazamo wa kiulimwengu, Musa alipaswa kubaki Misri. Hata hivyo, kama Wakristo, tumepewa mtazamo wa ukweli unaotupeleka zaidi ya ulimwengu huu. Tunapojaribiwa na ulimwengu, tunawezaje kudumisha mtazamo mpana daima mbele yetu? Kwa nini ni muhimu sana kwamba tufanye hivyo?`