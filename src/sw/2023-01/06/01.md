---
title:  Kujiwekea Hazina Mbinguni
date:  04/02/2023
---

### Somo la Juma Hili
Mwa. 6:5—14, Ebr. 11:8—13, 2 Kor. 4:18, Mwa. 13:10-12, Mwa. 32:22-31, Ebr. 11:24-29. 

> <p>Fungu la Kukariri</p>
> “Kwa kuwa itamfaidia mtu nini kuupata ulimwengu wote, akipata hasara ya nafsi yake? Ama mtu atoe nini badala ya nafsi yake?” (Marko 8:36) 

Yesu alitupatia mkakati bora wa uwekezaji duniani wakati aliposema: “ ‘Msijiwekee hazina duniani, nondo na kutu viharibupo, na wevi huvunja na kuiba; bali jiwekeeni hazina mbinguni, kusikoharibika kitu kwa nondo wala kutu, wala wevi hawavunji wala hawaibi’ ” (Mt. 6:19, 20). Yesu anahitimisha mkakati wake wa uwekezaji kwa kusema, “ ‘kwa kuwa hazina yako ilipo, ndipo utakapokuwapo na moyo wako’ ” (Mt. 6:21). Kwa maneno mengine: nioneshe unapozitumia fedha zako, nami nitakuonesha ulipo moyo wako, kwa sababu po pote unapoweka fedha zako, kwa hakika moyo wako utafuata, ikiwa haupo hapo tayari. 

Je, unataka moyo kwa ajili ya ufalme wa Mungu? Ikiwa ndivyo, basi weka fedha yako mahali itakapovuna thawabu za milele. Weka muda wako na pesa yako na maombi katika kazi ya Mungu. Ukifanya hivyo, punde utakuwa na shauku zaidi na kazi hiyo, na moyo wako utafuata vile vile. Juma hili tutapitia mafungu na vielelezo vinavyotuonesha jinsi ya kujiwekea hazina mbinguni na, hatimaye, kuvuna thawabu ya milele. 

_Jifunze somo la juma hili kwa maandalizi ya Sabato ya Februari 11_