---
title:  Abramu, Baba wa Wenye Imani
date:  06/02/2023
---

Mungu alimwita Abramu aache nchi yake na jamaa zake na kwenda mpaka nchi ambayo angemwonesha. Hivyo ukaanza ukoo wa Masihi. Ingawa maelezo ya ndani sana hayajatolewa, Abramu alipaswa kuondoka katika nchi aliyozaliwa na miaka yake ya awali. Kwa hakika, huo haukuwa uamuzi rahisi, na bila shaka anasa za kidunia na hali nzuri inayofaa ili kuifanya. 

`Soma Mwanzo 12:1-3. Kwa vipi “jamaa zote za dunia walibarikiwa” kutokana na ahadi hii na kupokelewa kwake?`

Hili lilikuwa tukio kubwa linalobadilisha maisha kwa Abramu na familia yake. “Kwa imani Ibrahimu alipoitwa aliitika atoke aende mahali pale atakapopapata kuwa urithi; akatoka asijue aendako.” (Ebr. 11:8). “Utiifu kamili wa Ibrahimu ni moja ya uthibitisho wa kuvutia mno wa imani unaoweza kupatikana ndani ya Biblia yote.” _—Ellen G. White, Patriarchs and Prophets, uk. 126. _

Wengi wetu tusingekuwa na shauku ya kuondoka katika nchi yetu na marafiki na wanafamilia yetu. Lakini Abramu alifanya hivyo. Abramu aliridhika kuwa mahali ambapo Mungu alitaka awepo. Kwa ajabu kama hili linavyoweza kuonekana, Abramu, Isaka, na Yakobo kamwe hawakuipata nchi hiyo katika kipindi cha maisha yao—lakini walidumu kuwa waaminifu kwa Mungu hata hivyo. 

`Soma Waebrania 11:8—13. Kuna ujumbe gani unaotufaa sisi hapa?`

Abramu alijulikana kama mwana-mfalme kwa wale wanaoishi karibu naye. Alijulikana kuwa mpaji, jasiri, mkarimu, na mtumishi wa Mungu Aliye Juu. Ushuhuda wake kwa Mungu ulikuwa bora sana. Kwa neema ya Mungu, sisi ni warithi pamoja na Ibrahimu. “Kama vile Abrahamu ‘alivyomwamini Mungu, akahesabiwa haki.’ Fahamuni basi, ya kuwa wale walio wa imani, hao ndio wana wa Ibrahimu” (Gal. 3:6, 7). “Na kama ninyi ni wa Kristo, basi, mmekuwa uzao wa Ibrahimu, na warithi sawasawa na ahadi” (Gal. 3:29). 

Kwa Ibrahimu, kama vile kwa Nuhu, tunaona mtu akifanya uamuzi mkubwa unaobadilisha maisha kutokana na kumtii Mungu. 

`Soma 2 Wakorintho 4:18. Ujumbe wa fungu hili unapaswa kuathiri vipi aina ya maamuzi ya kiroho tunayoyafanya? Kwa namna gani wote wawili Musa na Ibrahimu walifuata kanuni ile ile?`