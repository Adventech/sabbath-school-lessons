---
title:  Kusimamia katika Nyakati Ngumu
date:  11/03/2023
---

### Somo la Juma Hili
2 Nya. 20:1-22, 1 Nya. 21:1—14, 2 Pet. 3:3-12, 1 Yn. 2:15-17, Ufu. 13:11-17. 

> <p>Fungu la Kukariri</p>
> “ ‘Mtolee Mungu dhabihu za kushukuru; Mtimizie Aliye juu nadhiri zako. Ukaniite siku ya mateso; Nitakuokoa, na wewe utanitukuza’ ” (Zaburi 50:14, 15) 

Wakati mwingine dunia yetu inaonekana kwenda kwa namna isiyotawalika: vita, umwagaji damu, uhalifu, uovu, majanga ya asili, magonjwa tandavu, kutokuwa na uhakika wa kiuchumi, upotovu wa kisiasa, na zaidi. Kuna msukumo mkubwa kwa watu na familia kufikiria kwanza kuishi kwao wenyewe. Kwa hiyo, mawazo mengi yanawekwa katika kutafuta usalama katika nyakati hizi zisizo na uhakika, ambayo, bila shaka, inaeleweka. 

Taabu za maisha huchukua malengo yetu ya kila siku. Pamoja na madeni ya kulipa, watoto wa kulea, mali za kutunza, vinachukua muda na mawazo. Na, bila shaka, tunahitaji nguo, chakula, na malazi. Katika Hubiri la Mlimani, Yesu aliyazungumzia mahitaji haya ya msingi kisha akasema, “ ‘Baba yenu wa mbinguni anajua ya kuwa mnahitaji hayo yote. Bali utafuteni kwanza ufalme wake, na haki yake; na hayo yote mtazidishiwa’ ” (Mt. 6:32, 33). 

Katika nyakati za majaribu, tunapohitaji kumtegemea Bwana zaidi ya hapo awali, kuna baadhi ya hatua madhubuti, kulingana na kanuni za kibiblia, ambazo tunapaswa kuzifuata. 

_Jifunze somo la juma hili kwa maandalizi ya Sabato ya Machi 18._