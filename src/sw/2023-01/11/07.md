---
title:  Jifunze zaidi
date:  17/03/2023
---

Ingawa hakuna chochote katika Biblia kinachoonya dhidi ya utajiri, hakuna chochote katika Biblia kinachozungumzia utajiri kama kinachoongeza kujitoa kwa mtu kiroho, vilevile. Kwa kweli, hatari ya kinyume chake ni kweli. “Kupenda fedha, tamaa ya mali, ni mnyororo wa dhahabu unaowafunga [watu] kwa Shetani.” _— Ellen G. White, Steps to Christ, uk. 44. _

Kwa kweli, tangu kuanzishwa kwa Ukristo, hakuna kanisa limewahi kushiriki utajiri na mali kama kanisa katika nchi nyingi za ulimwengu linavyofurahia leo. Swali ni kwamba: Kwa gharama gani? Utajiri kama huo kwa hakika huathiri hali yetu ya kiroho—na siyo kwa wema, vilevile. Ungewezaje? Tangu lini utajiri na wingi wa mali vimechochea maadili ya Kikristo ya kujikana nafsi na kujitoa nafsi? Je, kuwa na hakika kuwa kuna majokofu yalizojaa vyakula vingi zaidi kuliko tunavyoweza kula, na kumiliki gari moja au mawili, na kuchukua likizo ya kila mwaka, na kufanya manunuzi mtandaoni, na kuwa na kompyuta mpya za nyumbani na simu janja kunaweza kurahisisha kutokuipenda dunia wala mambo yaliyomo katika dunia? Ingawa washiriki wengi wa kanisa letu hawana anasa hizi, wengi hufanya hivyo—na wanafanya hivyo kwa hatari ya nafsi zao wenyewe. Huku si kuwazungumzia “matajiri” sasa, kama kwa mamilionea na kuendelea. Angalau wanajua kwamba wao ni matajiri, na wanaweza kusikiliza (wakipenda) tahadhari za kibiblia walizopewa. 

Tunawazungumzia, badala yake, wengi wa watu wa tabaka la kati, ambao—katikati ya simu janja, kompyuta za iMacs, viyoyozi na magari ya kisasawanapumbazwa vya kutosha kufikiri kwamba kwa sababu wao ni wa “_tabaka la kati_,” hawako katika hatari ya kuleweshwa kiroho na usitawi wao wenyewe. Hiyo ndiyo sababu ya kwanini kurudisha zaka kunaweza kuwa, kama si kitu kingine, kiuasumu/dawa ya kiroho yenye nguvu kwa hatari za utajiri, hata kwa wale ambao si “matajiri” hasa.

**Masawali ya Kujadili**

`1. Hata kama sisi si matajiri kulingana na viwango vya dunia, kwa nini ni lazima sote tuwe waangalifu kuhusu mtazamo wetu kwa pesa na utajiri?`

`2. Ni mambo gani ya kivitendo tunayoweza kufanya, kando ya zaka, yanayoweza kutusaidia kuhakikisha kwamba hatunaswi sana na mambo ya ulimwengu huu?`

`3. Nini kingekutokea kesho ikiwa, kwa ghafla, haungeweza kununua wala kuuza kwa sababu umehesabiwa miongoni mwa wale “wazishikao amri za Mungu na imani ya Yesu” (Ufu. 14:12)? Imani yako ingeendelea vyema kiasi gani?`