---
title:  Mtumaini Mungu, Si Raslimali Zako
date:  13/03/2023
---

Mfalme Daudi alipaswa kujua vizuri zaidi. Angepaswa kujua kutokana na uzoefu wa rafiki yake mkubwa Jonathan kwamba unapokuwa katika uhusiano wa agano na Mungu, haidhuru una watu wachache au wengi; Mungu anaweza kukupa ushindi. Katika 1 Samweli 14:1—23, Biblia inaandika kisa cha jinsi mwana wa Sauli, Yonathani, na mchukua silaha wake walivyowashinda askari wote wa Wafilisti—kwa msaada wa Mungu. Lakini licha ya uzoefu huu na mwingine mwingi katika historia ya watu wa Mungu, nyakati ngumu zilipomjia Mfalme Daudi, alimruhusu Shetani kumjaribu ategemee nguvu na ustadi. 

`Soma 1 Mambo ya Nyakati 21:1-14 . Kwa nini Daudi aliamua kuwapa namba Israeli au kuwahesabu askari wake? Kwa nini kamanda wa jeshi lake Yoabu alishauri juu ya jambo hili?`

Kumbuka kwamba lilikuwa ni wazo la Shetani kuwahesabu askari. Alimjaribu Daudi kuzitegemea nguvu zake mwenyewe badala ya kutegemea majaliwa ya Mungu katika kujilinda kwake. Yoabu, mkuu wa jeshi la Israeli, alijaribu kumshawishi Daudi kutokuwahesabu Israeli kwa sababu alikuwa amemwona Mungu akitenda kwa niaba ya Israeli, lakini Daudi alitaka kwamba kuhesabu kuendelee. Matendo yake yalileta msiba kwa taifa, kama andiko linavyoonesha. 

Hakuna mtu aliyewahi kumtumaini Mungu bure. Kila unapofanya vita kwa ajili ya Bwana, jitayarishe. Na ujiandae vizuri, pia. Kuna nukuu, inayohusishwa na mtawala wa Uingereza, Oliver Cromwell (1599-1658), ambaye, kabla ya vita, aliliambia jeshi lake, “Mtegemeeni Mungu, wanangu, na poda yenu iwe kavu!” (_Poda ilikuwa baruti._) Kwa maneno mengine, fanyeni yote mwezayo ili kufanikiwa, lakini, mwishowe, tambua kwamba ni Mungu pekee awezaye kuwapa ushindi. 

Katika muktadha wetu wa karibu, inashawishi sana kutumaini katika uwezo wa serikali au katika akaunti zetu za benki, lakini katika kila mgogoro uliotajwa katika Biblia, wakati watu walipomtumaini Mungu, aliheshimu imani yao na kuwaruzuku. 

Tunapaswa kutumia wakati wa sasa kupaa na Mungu, kuondokana na madeni, na kuwa wakarimu kwa kile tulichopewa. Kwa maneno ya wimbo wa zamani wa injili, “Ikiwa tuliwahi kumhitaji Bwana hapo kabla, hakika tunamhitaji sasa.”

`Tunapataje usawa unaofaa kati ya kufanya kile tunachoweza, kwa mfano, kuwa salama kifedha, na bado, kwa wakati huo huo, tukimtumaini Bwana kwa mambo yote?`