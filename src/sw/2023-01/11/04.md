---
title:  Wakati wa Kurahisisha?
date:  14/03/2023
---

Wakristo wa Kiadventista wa Sabato wanapaswa kufanya nini katika kuitikia nyakati ngumu? Je, tunadumu katika hali ya kupambana ili kuishi? Hapana, kwa kweli, kinyume chake ni kweli. Kwa sababu tunajua kwamba mwisho wa dunia na kuja kwa Kristo mara ya pili kumekaribia, tunataka kutumia mali zetu kutangazia wengine habari njema ya Injili na yale aliyo nayo Mungu tayari kwa wale wampendao. Tunaelewa hilo siku moja hivi karibuni kila kitu katika dunia hii kitateketezwa. 

`Soma 2 Petro 3:3-12. Petro anatuambia nini kwa maneno haya?`

Tunaelewa kutoka katika Neno la Mungu kwamba Yeye hatumi magari ili kuja kubeba vitu vyetu kuvipeleka mbinguni. Vyote vitachomwa katika moto wa mwisho wakati alama zote za dhambi na uovu, isipokuwa makovu katika mikono ya Kristo, zitakapoangamizwa milele. 

Kwa hiyo, tunapaswa kufanya nini na mali zetu? “Ni sasa ambapo ndugu zetu wanapaswa kupunguza mali zao badala ya kuongeza. Tunakaribia kuhamia nchi bora, ya mbinguni. Basi tusiwe watu wakaao juu ya nchi, lakini tufanye mambo kwa uthabiti kama dira iwezekanavyo.” _— Ellen G. White, Counsels on Stewardship, uk. 59. _

Bila shaka, aliandika maneno hayo zaidi ya karne moja iliyopita! Lakini kanuni bado inadumu: wakati daima ni mfupi, kwa sababu maisha yetu daima ni mafupi. Miaka 60 ni nini, au miaka 80, au miaka 100 (_ikiwa una vinasaba vizuri na desturi nzuri ya afya_) tofauti na umilele? Maisha yako yanaweza kukoma kabla ya kumaliza kusoma somo la juma hili, na jambo linalofuata utakalolijua ni kuja kwa Yesu mara ya pili. (_Lo, hilo limekuwa haraka kwa kweli, sivyo?_) 

Kama Wakristo Waadventista wa Sabato ni lazima daima kuishi katika utambuzi wa umilele. Ndiyo, bila shaka, tunahitaji kufanya kazi kwa bidii ili kujipatia mahitaji sisi na familia zetu; na kama tumebarikiwa kuwa na utajiri, hakuna ubaya kuufurahia sasa, ilimradi tu tusiwe wachoyo na tuwe wakarimu na kuhusiana na wahitaji. Tena ni lazima daima tukumbuke kwamba chochote tunachokusanya hapa ni cha kupita, cha muda mfupi, na, tusipokuwa waangalifu, kina uwezo wa kuleta upotovu wa kiroho.

`Kama ungejua Yesu atakuja ndani ya miaka kumi, ungebadilishaje maisha yako? Au miaka mitano? Au mitatu?`