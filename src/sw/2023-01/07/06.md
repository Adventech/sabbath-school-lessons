---
title:  Mwangalie Mtu Huyo Ayubu
date:  16/02/2023
---

`Soma Ayubu 1:8. Ayubu alielezewaje na Mungu Mwenyewe?`

Hiyo ni nzuri sana, hata Mungu kumwita Ayubu “_mkamilifu_” na “_mwelekevu_” (Ayubu 1:8), mkamilifu na mwelekevu sana kiasi kwamba hakukuwa na mwingine duniani wakati huo angeweza kulingana naye, Tena, haya ni maneno ya Mungu mwenyewe, maneno halisi, kuhusu Ayubu. 

Hata baada ya Ayubu kukabiliwa na msiba mmoja baada ya mwingine, Mungu alirudia kile alichosema mara ya kwanza kuhusu Ayubu, kwamba hapakuwa na mwingine duniani kama yeye, mkamilifu na mwelekevu na kadhalika, isipokuwa kwamba baadaye kipengele kipya kiliongezwa. Ayubu bado alikuwa na sifa zote hizi, “ujapokuwa ulinichochea juu yake, ili nimwangamize pasipokuwa na sababu” (Ayubu 2:3). 

Na ingawa tunapata mtupo wa jicho wenye nguvu wa ukamilifu na uelekevu wa Ayubu kwa jinsi alivyokataa kumwacha Mungu licha ya yote yaliyotokea na licha ya dhihaka ya kusikitisha ya mke wake, “ ‘Je, wewe hata sasa washikamana na utimilifu wako? Umkufuru Mungu, ukafe’ ” (Ayubu 2:9), kitabu kinafunua nyanja nyingine ya maisha ya Ayubu kabla ya mfululizo wa matukio haya hayajafunuliwa. 

`Soma Ayubu 29:12-16. Nini kinachoelezewa hapa ambacho kinatupa ufahamu zaidi kuhusu siri ya tabia ya Ayubu?`

Pengine yenye hekima zaidi hapa ni maneno ya Ayubu, “Na daawa ya mtu nisiyemjua naliichunguza.” (Ayu 29:16). Kwa maneno mengine, Ayubu hakusubiri tu, kwa mfano, ombaomba fulani aliyevaa matambara kumwendea kwa ajili ya kuomba sadaka. Badala yake, Ayubu alikuwa makini katika kutafuta penye mahitaji na kisha kuyahudumia. 

Ellen G. White alipendekeza, “Usiwangojee [maskini] kuvuta usikivu wako kwa mahitaji yao. Tenda kama alivyofanya Ayubu. Ambacho hakukijua alikitafuta. Nenda kwenye ziara ya kukagua na kujifunza kile kinachohitajika na jinsi kinavyoweza kutolewa vizuri zaidi.” _— Testimonies for the Church, vol. 5, uk. 151._ Hiki ni kiwango cha usimamizi wa fedha na uwakili wa rasilimali za Mungu ambao ni zaidi ya mazoea ya wengi wa watoto wa Mungu leo. 

`Soma Isaya 58:6-8. Tunawezaje kuyachukua maneno haya ya kale na kuyatumia kwetu leo?`