---
title:  Kwa Mmojawapo wa Hao Wadogo
date:  11/02/2023
---

### Somo la Juma Hili
Lk. 4:16—19, Isa. 62:1, 2; Kum. 15:11; Mat. 19:16-22; Lk. 19:1—10; Ayu. 29:12-16. 

> <p>Fungu la Kukariri</p>
> “ ‘Kisha Mfalme atawaambia wale walioko mkono wake wa kuume, “Njoni, mliobarikiwa na Baba yangu, urithini ufalme mliowekewa tayari tangu kuumbwa ulimwengu’ ” (Mathayo 25:34). 

Biblia mara nyingi inawazungumzia wageni, yatima na wajane. Kundi hili linaweza kuwa la wale ambao Yesu aliwarejelea kama “mmojawapo wa hao ndugu zangu walio wadogo” (Mt. 25:40). 

Tunaweza kuwatambuaje watu hawa leo? Wageni wa nyakati za Biblia walikuwa watu ambao walilazimika kuacha nchi yao, labda kwa sababu ya vita au njaa. Sawa na siku zetu wanaweza kuwa mamilioni ya wakimbizi ambao wamekuwa maskini kwa sababu ya hali ya mambo ambayo hawakuchagua kuwamo. 

Yatima ni watoto waliopoteza baba zao kwenye vita, ajali, au magonjwa. Kundi hili pia linaweza kujumuisha wale ambao baba zao wako gerezani au hawapo kwa sababu nyingine. Ni uwanja mpana jinsi gani wa utumishi unaofunuliwa hapa. 

Wajane ni wale waliopoteza wenzi wao kwa sababu zile zile sawa na yatima. Wengi ni viongozi wa familia ya waleapweke na wanaweza kutumia msaada ambao kanisa linaweza kutoa. 

Kama tutakavyoona juma hili, kwa sababu sisi ni wasimamizi wa biashara ya Mungu, kuwasaidia maskini si chaguo tu. Ni kufuata mfano wa Yesu na kuzitii amri Zake. 

_Jifunze somo la juma hili kwa maandalizi ya Sabato ya Februari 18_