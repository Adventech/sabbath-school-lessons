---
title:  Jifunze zaidi
date:  17/02/2023
---

“ ‘Hapo atakapokuja Mwana wa Adamu katika utukufu wake, na malaika watakatifu pamoja Naye, ndipo atakapoketi katika kiti cha utukufu wake; na mataifa yote watakusanyika mbele zake; naye atawabagua.’  Hivyo ndivyo Kristo katika Mlima wa Mizeituni alivyoelezea kwa wanafunzi wake picha ya siku kuu ya hukumu yake kama kilele cha wakati. Wakati mataifa yatakapokusanyika mbele zake, kutakuwapo na makundi mawili, na hatima yao, itaamuliwa kutokana na yale ambayo walimtendea, au yale ambayo hawakumtendea, kwa njia ya kuwahudumia maskini na wenye dhiki.” _—Ellen G. White, The Desire of Ages, uk. 637. _

“Unapofungua mlango wako kwa watoto wa Kristo wenye dhiki na wasumbukao, unawakaribisha malaika wasioonekana. Unakaribisha uwepo wa viumbe wa mbinguni. Hawa huleta hali ya utulivu mtakatifu ya furaha na amani. Wanakuja na sifa katika midomo yao na mwitiko wa wimbo husikika mbinguni. Kila tendo la huruma huwa ni wimbo mzuri mbinguni. Baba katika kiti cha enzi huwahesabu watendakazi wasio na ubinafsi kuwa hazina yake ya thamani kuu.” _—Ellen G. White, The Desire of Ages, uk. 639. _

**Masawali ya Kujadili**

`1. “Kwa maana maskini hawatakoma katika nchi milele” (Kum. 15:11). Kando ya ukweli kwamba utabiri huu, ingawa ni wa muda wa maelfu ya miaka, kwa bahati mbaya umetimia, tunapaswa kuuelewaje leo? Wengine wametumia maneno haya kuhalalisha tu kutowasaidia maskini, wakifikiri hivi “Vema, Mungu alisema maskini daima watakuwa miongoni mwetu, kwa hiyo, hivyo ndivyo ilivyo.” Ni nini upotovu wa wazo hilo?`

`2. Soma 1 Timotheo 6:17-19: “Walio matajiri wa ulimwengu wa sasa uwaagize wasijivune, wala wasiutumainie utajiri usio yakini, bali wamtumaini Mungu atupaye vitu vyote kwa wingi ili tuvitumie kwa furaha. Watende mema, wawe matajiri kwa kutenda mema, wawe tayari kutoa mali zao, washirikiane na wengine kwa moyo; huku wakijiwekea akiba iwe msingi mzuri kwa wakati ujao, ili wapate uzima ulio kweli kweli.” Angalia kile kilicho hatari: mtu kuutumainia utajiri wake badala ya Mungu aliye hai. Kwa nini hilo ni rahisi sana kwa wale wenye pesa kulifanya, hata kama wanajua kwamba mwishowe hata pesa zao zote hazitawaweka hai? Kwa nini lazima sote tuwe waangalifu kuhusu kutotumaini cho chote zaidi ya Mungu aliye hai?`