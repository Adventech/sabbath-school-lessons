---
title:  Kusikia kwa Bidii
date:  09/01/2023
---

Kitabu cha Kumbukumbu la Torati ni toleo lililochapishwa la ujumbe wa Musa wa kuaga kwa kizazi cha pili cha Waisraeli baada ya miaka arobaini ya kutangatanga jangwani. Ujumbe huu ulitolewa katika uwanda wa Moabu mashariki mwa Yeriko. Kumbukumbu la Torati kimeitwa kwa jinsi ya kufaa “_Kitabu cha Kumbukumbu_.” 

Katika kitabu hiki, Musa anapitia kushughulika kwa Mungu na Israeli kwa uaminifu. Anasimulia safari ya kutoka Mlima Sinai hadi Kadesh-barnea kwenye ukingo wa Nchi ya Ahadi, pamoja na uasi na miaka 40 ya kutangatanga jangwani. Alizirudia Amri Kumi, matakwa ya zaka na ghala kuu. Lakini lengo la msingi la Kumbukumbu la Torati ni shauri la kumtii Mungu na kupokea baraka Zake. Musa anamwelezea Mungu kama Mwenye uwezo, na shauku, ya kuwajali watu wake. 

`Soma Kumbukumbu la Torati 28:1-14. Baraka zipi kubwa wanazoahidiwa watu? Lakini lazima wafanye nini ili kuzipokea?`

Musa alikuwa na shauku sana watu waelewe kwamba Mungu alikuwa anawawazia baraka za ajabu, tena za kimuujiza. Maneno yake, “_Utakaposikia kwa bidii_,” hebu wajue kwamba hatima yao ya milele ilikuwa hatarini hapa. Udhihirisho wenye nguvu ulioje wa ukweli wa uchaguzi huru. Walikuwa taifa lake teule, wapokeaji wa baraka kubwa na ahadi kubwa, lakini baraka na ahadi hizo hazikuwa pasipo masharti. Zilihitaji kukubaliwa, kupokelewa, na kutendewa kazi. 

Na hakuna cho chote ambacho Mungu aliwataka watende kilikuwa kigumu sana kwao kufanya, ama. “ ‘Kwa maana maagizo haya nikuagizayo leo, si mazito mno kwako, wala si mbali. Si mbinguni, hata useme, “Ni nani atakayetupandia mbinguni akatuletee, aje atuambie tusikie, tupate kuyafanya?” Wala si ng’ambo ya pili ya bahari, hata useme, “Ni nani atakayetuvukia bahari, akatuletee, aje atuambie, tusikie, tupate kuyafanya?” Lakini neno li karibu nawe sana, li katika kinywa chako na moyo wako, upate kulifanya.?’ ” Lakini neno liko karibu nawe, kinywani mwako na moyoni mwako, upate kufanya hivyo.” (Kum. 30:11-14). 

Bila shaka, kando ya baraka hizo, kulikuwa na maonyo ya laana, ambacho kingewatokea kama wasingetii (Kum. 28:15—68), yaani, ambacho matokeo dhambi na uasi wao ungeleta.

`Inamaanisha nini kwetu, leo, “kusikiliza kwa bidii” kwa yale ambayo Mungu anatuambia tufanye?`