---
title:  Jifunze zaidi
date:  13/01/2023
---

“Wakati wo wote ambao watu wa Mungu, katika kipindi cho chote cha ulimwengu, wamefanya kwa moyo mkunjufu na kwa hiari mpango Wake katika mfumo wa ukarimu [kurudisha zaka] na katika zawadi na sadaka, wamegundua ahadi ya kudumu kwamba mafanikio yatakuja katika kazi zao zote kwa kadiri tu wanavyotii matakwa Yake. Walipokubali madai ya Mungu na kutii matakwa Yake, wakamheshimu kwa mali zao, ghala zao zilijazwa kwa wingi. Lakini walipomnyanganya Mungu katika zaka na katika matoleo walifanywa watambue kwamba hawakuwa wakimwibia Yeye tu bali wao wenyewe, kwa kuwa alizuia baraka zake kwao kwa kadiri tu walivyozuia dhabihu/sadaka zao Kwake. 3T 395.4.”_—Ellen G. White, Testimonies kwa ajili ya Kanisa, vol. 3, uk. 395. _

Biblia iko wazi sana kwamba tunaokolewa kwa imani pekee, kipawa cha neema ya Mungu. Utii wetu kwa Amri za Mungu ni mwitikio kwa neema ya Mungu; hauifanyii kazi (hata hivyo, ikiwa ingekuwa inapatikana kwa kufanyiwa kazi, basi isingekuwa neema: tazama Rum. 4:1-4). 

Kwa kweli, tunapotazama agano la Mungu la pande mbili na sisi, tunaweza kuona baraka zetu na majukumu yetu pia. Kwa mwitikio wetu kwa kile Mungu anachotupatia, tunathibitisha uhusiano wetu na Yeye na, kwa kiwango kikubwa, kuamua hatima yetu wenyewe. Utii—huduma na utii wa upendo—ndiyo ishara ya kweli ya uanafunzi. Badala ya kutuachilia kutoka katika utiifu, ni imani, na imani pekee, ndiyo inayotufanya washirika wa neema ya Kristo, inayotuwezesha kutoa utii ambao Mungu anaoutaka kwetu. 

**Masawali ya Kujadili**

`1. Imesemwa kwamba ikiwa kila Mwadventista angekuwa mwaminifu katika kurudisha zaka, kanisa letu lingekuwa na fedha nyingi zaidi za kutosha kufanya yote linalohitaji kufanya kwa ajili ya kueneza ujumbe. Unafanya nini, kwa habari ya zaka na sadaka, kulisaidia kanisa kufanya kile lilichoitwa kufanya?`

`2. Tafakari zaidi wazo la jinsi chaguzi na matendo yetu yalivyo muhimu katika uhusiano wetu na Mungu. Tunadumishaje maswala ya matendo na utii, ikiwa ni pamoja kulipa zaka na uwakili mzuri, mbele yetu lakini pasipo kuangukia mtego wa ushupavu?`

`3. Darasani, zungumza kuhusu swali mwishoni mwa somo Ia Jumanne kuhusiana na nyakati ngumu zinapokuja hata wakati tumekuwa waaminifu. Tunalielewaje hili linapotokea, na tunajiepushaje na kutokukata tamaa linapotokea?`