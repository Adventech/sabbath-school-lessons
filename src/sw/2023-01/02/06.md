---
title:  Utafuteni Kwanza
date:  12/01/2023
---

Ilisemwa kumhusu Yesu kwamba “_na mkutano mkubwa walikuwa wakimsikiliza kwa furaha_” (Mk. 12:37). Wengi wa watu katika mikutano mikubwa waliomfuata na kumsikiliza Yesu walikuwa wa daraja/tabaka hili, watu wa kawaida. Walikuwa ndio ambao walilishwa kando ya mlima, na waliosikia Hubiri la Mlimani. Yesu akawaambia, kimsingi, Ninajua mnahangaika kwa ajili ya mahitaji ya familia zenu. Mnasumbukia chakula na vinywaji ambavyo mtahitaji kila siku na mavazi mnayoyahitaji kwa ajili ya joto na ulinzi. Lakini hiki ndicho ninachokipendekeza ....

`Soma Mathayo 6:25-33. Nini kiliahidiwa hapa, na watu walipaswa kufanya nini ili kuzipokea ahadi hizo?`

Ahadi nyingi za Mungu zina vipengele vya agano la pande mbili. Yaani, ili kupokea baraka, tunahitaji kufanya sehemu yetu pia. 

`Soma Isaya 26:3. Tunatakiwa kufanya nini ili tuweze kuwa na amani ya Mungu?`

`Soma 1 Yohana 1:9. Yesu atafanya nini ikiwa tutaziungama dhambi zetu?`

`Soma 2 Mambo ya Nyakati 7:14. Zipi ni “ikiwa” na “basi” za pendekezo la Mungu hapa?`

Mafungu haya yote na mengi yanashughulika na ukweli muhimu kwamba ingawa Mungu ni Mkuu, ingawa Mungu ndiye Muumbaji na Mtegemezaji wetu, na ingawa wokovu ni kipawa cha neema na kisichostahiliwa kwa upande wetu, bado tunahusika katika tukio la pambano kuu hapa duniani. Kwa kutumia kipawa kitakatifu cha uhuru wa kuchagua, uchaguzi huru, ni lazima tuchague kufuata ushawishi wa Roho Mtakatifu na kutii kile Mungu anachotuita kufanya. Ingawa Mungu hutupatia baraka na maisha, tunaweza kuchagua laana na mauti badala yake. Haishangazi Mungu anasema, “Basi chagua uzima, ili uwe hai, wewe na uzao wako” (Kum. 30:19).