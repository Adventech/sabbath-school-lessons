---
title:  Agano la Wokovu
date:  08/01/2023
---

Kifo cha Kristo pale Kalvari kilifanya wokovu uwezekane kwa kila mtu ambaye amewahi kuishi au atakayeishi. Tofauti na ahadi ya majira, wokovu si wa upande mmoja—hautolewi kwa kila mtu, bila kujali wanayoyafanya. Imani kwamba kila mtu ataokolewa inaitwa “_Nadharia ya wokovu kwa watu wote_.” 

Badala yake, Yesu alifundisha waziwazi kwamba, ingawa alikufa kwa ajili yake wanadamu wote, watu wengi wanapitia njia pana kwenda katika uharibifu na kifo cha milele (Mt. 7:13, 14). 

**Mafungu yafuatayo yanasemaje kuhusu jinsi watu wanavyopokea kipawa cha wokovu katika Yesu?**

`1 Yn. 5:13`

`Mt. 10:22`

`Yn. 6:29`

`2 Pet. 1:10, 11`

Paulo alielewa asili ya agano la wokovu kuwa wa pande mbili. Akijua kwamba alikuwa karibu kuuawa, na licha ya ukweli kwamba wengi wa washirika wake walikuwa wamemwacha, Paulo alimwambia kwa ujasiri rafiki yake mpendwa Timotheo kwamba alikuwa amekuwa mwaminifu kwa upande wake wa mapatano. “Kwa maana, mimi sasa namiminwa, na wakati wa kufariki kwangu umefika. Nimevipiga vita vilivyo vizuri, mwendo nimeumaliza, Imani nimeilinda; baada ya hayo nimewekewa taji ya haki, ambayo Bwana, mhukumu mwenye haki, atanipa siku ile; wala si mimi tu, bali na watu wote pia waliopenda kufunuliwa kwake” (2 Tim. 4:6—8). 

Paulo anasema, “Niko tayari [kwa sababu] nimevipiga vita vilivyo vizuri, mwendo nimeumaliza, imani nimeilinda.” Hata hivyo, sikuzote, Paulo alikuwa wazi kwamba wokovu ni kwa imani pekee, si matendo ya sheria, na hivyo hapa kwa namna fulani haangalii kazi zake au mafanikio yake kama chanzo cha kumstahilisha kwa Mungu. “_Taji ya haki_” inayomngoja ni haki ya Yesu, ambayo Paulo, kwa imani, ameidai kwa ajili yake na ameishikilia hadi mwisho wa maisha yake. 

`Ingawa wokovu ni zawadi isiyostahiliwa, kuna tofauti kati ya wale wanaoipokea zawadi hii na wale wasioipokea? Kuipokea zawadi hii kunahitaji tufanye nini?`