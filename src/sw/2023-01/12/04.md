---
title:  Yerusalemu Mpya
date:  21/03/2023
---

Maelezo ya kibiblia kuhusu Yerusalemu Mpya ni kile Ibrahimu alichoona kwa imani. “Maana alikuwa akiutazamia mji wenye misingi, ambao mwenye kuubuni na kuujenga ni Mungu” (Ebr. 11:10). Yerusalemu Mpya ni kazi bora ya Mungu, iliyojengwa kwa ajili ya wale wanaompenda na kuzishika amri zake. Yerusalemu Mpya utakuwa makao ya watoto waaminifu wa Mungu mbinguni wakati wa milenia na, baadaye, katika nchi mpya kwa umilele. Kuna habari njema kwa wale ambao hatupendi kufunga mizigo au kuhama. Mungu anashughulikia kila kitu. Yohana anasema aliona mji. “Nami nikauona mji ule mtakatifu, Yerusalemu mpya, ukishuka kutoka mbinguni kwa Mungu, umewekwa tayari, kama bibi-arusi aliyekwisha kupambwa kwa mumewe” (Ufu. 21:2). 

`Soma Ufunuo 21. Ni yapi baadhi ya mambo ambayo tumeahidiwa?`

Kuna mengi hapa ambayo akili zetu haziwezi kufahamu, kwa namna zilivyoharibiwa na dhambi, na kujua tu dunia iliyoanguka iliyojaa dhambi. Lakini tunachoweza kuelewa kimejawa tumaini. 

Kwanza, kama vile Yesu alivyokaa nasi katika ulimwengu huu ulioanguka alipokuja katika mwili, atakaa nasi katika mpya. Ulikuwa upendeleo ulioje kwa wale waliomwona Yesu kwa karibu na kibinafsi! Tutapata fursa hiyo tena, sasa tu pasipo utaji wa dhambi unaobadilisha kile tunachokiona. 

Kisha, pia, Jinsi gani sisi tujuao tu machozi na huzuni na kilio na maumivu tunaelewa moja ya ahadi kubwa zaidi katika Biblia yote: “ ‘Naye atafuta kila chozi katika macho yao, wala mauti haitakuwapo tena; wala maombolezo, wala kilio, wala maumivu hayatakuwapo tena; kwa kuwa mambo ya kwanza yamekwisha kupita’ ” (Ufu. 21:4)? Yale “_mambo yote ya zamani_” yatakuwa yamepita, mambo ambayo hayakupaswa kuwepo kamwe tangu mwanzo. 

Pia, mto safi wa uzima unatiririka kutoka katika kiti cha enzi cha Mungu, na kila upande wa mto kuna mti wa uzima. Kiti cha enzi cha Mungu kitakuwa pale, na “_watamwona uso wake_” (Ufu. 22:4). Tena, waliokombolewa wataishi kwa ukaribu na Mungu ambao, kwa sehemu kubwa, hatuna sasa.

`Soma Ufunuo 21:8, kuhusu hatima ya wale watakaokabiliwa na mauti ya pili. Ni dhambi gani ya wale waliooneshwa hapo isingeweza kusamehewa na Yesu? Kwa nini, basi, hawa watu wamepotea wakati wengine ambao wamefanya mambo yale yale wameokolewa? Ni tofauti gani muhimu kati ya makundi haya mawili?`