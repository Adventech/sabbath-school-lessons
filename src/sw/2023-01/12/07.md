---
title:  Jifunze zaidi
date:  24/03/2023
---

Hapa kuna maelezo dhahiri ya maneno kuhusu familia ya kanisa ambao ni wasimamizi waaminifu kifedha wa kazi ya Mungu duniani. 

_Njozi ya Uwakili kwa Makanisa ya Waadventista wa Sabato duniani kote_

Ni wakati fulani katika siku zijazo; na wachungaji na viongozi wa kanisa mahalia wamefaulu kuandaa mazingira ya uwakili katika kanisa. Wamefundisha, kuelekeza, kutegemeza, na kuitia moyo familia ya kanisa katika usimamizi wa fedha wa kibiblia. 

Watu wanatekeleza kanuni za kibiblia katika maisha yao. Wanakua katika ukarimu, wakiweka akiba mara kwa mara kwa ajili ya yale yasiyotarajiwa, na kuondoka chini ya utumwa wa madeni ya matumizi ya nyumbani. 

Mitindo yao ya maisha ni ya kiasi, nidhamu, na kuridhika. Pesa kwao si mungu mpinzani, na wanakua katika uhusiano wao na Mungu Muumbaji. 

Ni Sabato asubuhi, na watu wanafika kwa ajili ya huduma za ibada. Katika mwenendo wao kuna hisia ya amani—hakuna wasiwasi kuhusu mambo ya kifedha, hisia inayoenea ya kuridhika na kushukuru. 

Migogoro ya ndoa kuhusu pesa imekuwa kwa kiasi kikubwa imeondolewa. Wanaingia kwenye ibada wakiwa na hisia za matazamio na matarajio ya uwepo na kazi ya Mungu kati yao. 

Huduma za kanisa zinafadhiliwa kikamilifu, na lina ufikiaji jamii wenye nguvu. Inaeneza upendo wa Kristo kwa njia zinazoonekana sana kwa wale wenye mahitaji. 

Fedha zipo kwa ajili ya kutoa vifaa vya kanisa vinavyotegemeza huduma kwa njia ya ajabu na vinavyodumishwa kwa ubora mkubwa. 

Swali lililo mbele yetu sote ni, “Mungu anatutaka tufanye nini na rasilimali zo zote alizotukabidhi? 

**Masawali ya Kujadili**

`1. Darasani, zungumzia kuhusu swali la jinsi tunapaswa kuelewa mafundisho mawili dhahiri ya kibiblia: wokovu kwa imani na thawabu kulingana na matendo. Tunapatanishaje dhana hizi mbili?`

`2. Kwa nini kujifunza kuridhika na kile tulicho nacho sasa hakumaanishi kwamba hatuwezi kutafuta kuboresha yetu hali yetu ya kifedha? Yaani, kwa nini mawazo haya sio lazima kwamba yanakinzana?`

`3. Hakuna shaka kwamba umilele unatungoja. Chaguzi zipi tunazifanya sasa, hata zile “ndogo,” zitakazosaidia kuamua ni wapi tutatumia huo umilele?`