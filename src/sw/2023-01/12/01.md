---
title:  Thawabu za Uaminifu
date:  18/03/2023
---

### Somo la Juma Hili
Ebr. 11:6, Isa. 62:11, Rum. 6:23, Yn. 14:1-3, Ufunuo 21, Mat. 25:20-23, Rum. 8:16-18. 

> <p>Fungu la Kukariri</p>
> “ ‘Bwana wake akamwambia, “Vema, mtumwa mwema na mwaminifu; ulikuwa mwaminifu kwa machache, nitakuweka juu ya mengi; ingia katika furaha ya bwana wako” ’ ” (Mathayo 25:21). 

Ingawa hatuwezi kamwe kuufanyia kazi wokovu, Biblia inatumia tumaini la thawabu kama motisha kwa ajili ya kuishi kwa uaminifu kama wapokeaji wasiostahili wa neema ya Mungu, kwa maana hatimaye chochote tunachopokea, daima na pekee, ni kwa neema ya Mungu. 

Kama Daudi alivyoandika: “Sheria ya Bwana ni kamilifu, Huiburudisha nafsi. Ushuhuda wa Bwana ni amini, Humtia mjinga hekima. Maagizo ya Bwana ni ya adili, Huufurahisha moyo. Amri ya Bwana ni safi, Huyatia macho nuru. Kicho cha Bwana ni kitakatifu, Kinadumu milele. Hukumu za Bwana ni kweli, Zina haki kabisa. Ni za kutamanika kuliko dhahabu, Kuliko wingi wa dhahabu safi. Nazo ni tamu kuliko asali, Kuliko sega la asali. Tena mtumishi wako huonywa kwazo, Katika kuzishika kuna thawabu nyingi’ (Zab. 19:7—11). 

Katika sehemu mbalimbali Biblia inazungumzia thawabu zetu, kile tulichoahidiwa kupitia kwa Kristo baada ya Kuja Mara ya Pili na mchepuko huu wa kutisha kutokana na dhambi hatimaye kimekamilika 

Tumeahidiwa nini, na tuna uhakika gani juu yake kupata kile tulichoahidiwa? 

_ Jifunze somo la juma hili kwa maandalizi ya Sabato ya Machi 25_