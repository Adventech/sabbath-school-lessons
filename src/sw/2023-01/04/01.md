---
title:  Sadaka kwa Ajili ya Yesu
date:  21/01/2023
---

### Somo la Juma Hili
2 Kor. 9:6, 7; Kum. 16:17; Zab. 116:12—18; 1 Nya. 16:29; Mk. 12:41-44; Mk. 14:3-9.

> <p>Fungu la Kukariri</p>
> “Nimrudishie Bwana nini Kwa ukarimu wake wote alionitendea? Nitakipokea kikombe cha wokovu; Na kulitangaza jina la Bwana; Nitaziondoa nadhiri zangu kwa Bwana, Naam, mbele ya watu wake” (Zaburi 116:12-14). 

Kando na zaka, kuna sadaka, inayotokana na asilimia 90 inayobaki katika mali zetu baada ya zaka yetu kurudishwa kwa Mungu. Hapa ndipo ukarimu unapoanzia. Sadaka za aina mbalimbali zilitolewa na watu wa Mungu, kama vile sadaka za dhambi, zilizotolewa kama mwitikio kwa neema ya Mungu, au sadaka za shukrani, zilizotolewa ili kutambua ulinzi wa Mungu, na baraka za afya, ustawi, na uweza wa utegemezaji. Pia kulikuwa na sadaka kwa ajili ya maskini, na sadaka za kujenga na kufanyia matengenezo nyumba ya ibada. 

Tunapofikiria ukubwa wa vipawa vya Mungu kwetu, ndipo tupoanza kutazama utoaji wetu kuwa zaidi ya kuweka lami tu katika sehemu ya kuegesha magari au kununua nguo za kwaya. Tunaleta zawadi zetu kwa kuitikia kile ambacho Mungu ametutendea, hasa katika kafara ya Yesu. “Sisi twapenda kwa maana yeye alitupenda sisi kwanza” (1 Yohana 4:19). Kanisa, basi, ama liwe mahalia, konferensi, au la duniani kote, linatumia karama zetu kuendeleza kazi ya Mungu. Wiki hii tutapitia kile ambacho Biblia inachosema kuhusu sadaka kama sehemu ya usimamizi wetu wa kazi ya Mungu duniani. 

_Jifunze somo la juma hili kwa maandalizi ya Sabato ya Januari 27._