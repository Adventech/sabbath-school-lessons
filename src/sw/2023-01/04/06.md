---
title:  'Miradi Maalum: Utoaji wa “Chupa Kubwa”'
date:  26/01/2023
---

Utafiti umeonesha kuwa ni asilimia 9 tu ya raslimali za watu ni rahisi kubadilishwa kwa fedha taslimu na zinaweza kuchangiwa kama sadaka kwa muda mfupi. Pesa taslimu, cheki, akiba, soko la fedha za hisa za pamoja, na kadhalika, kwa ujumla zinachukuliwa kama rasilimani rahisi kubadilishwa kuwa fedha taslimu, angalau kwa wale wanaomiliki vitu kama hivi. Nyingi za rasilimali zetu, karibia asilimia 91, “_zimewekezwa_” katika mali isiyohamishika, kama vile nyumba zetu, mifugo yetu (kama tuko vijijini), au vitu vingine visivyoweza kubadilishwa kwa urahisi kuwa fedha taslimu. 

Tofauti katika asilimia za rasilimali rahisi kubadilishwa kuwa fedha taslimu na zile zisizo rahisi kubadilishwa kuwa fedha taslimu zinaweza kufafanuliwa kwa kuweka senti 1,000 kwenye chupa mbili tofauti za glasi, na senti 10 ikiwakilisha kila asilimia. Kwa hivyo unaweza kuwa na senti 90 kwenye chupa ndogo inayowakilisha asilimia 9 ya rasilimali rahisi kubadilishwa kuwa fedha taslimu na senti 910 kwenye chupa kubwa la ukubwa wa robo ikiwakilisha asilimia 91 ya rasilimali zisizo rahisi kubadilishwa kuwa fedha taslimu. 

Watu wengi hutoa sadaka au michango yao kutoka katika chupa ndogo—kutoka katika rasilimali zao rahisi kubadilishwa kuwa fedha taslimu. Hizi ndizo walizonazo kwenye akaunti za kuweka na kutoa au pochi/mikoba yao. Lakini wakati mtu anaposisimshwa sana kuhusu kitu fulani, wanatoa kutoka katika chupa kubwa. Biblia inasimulia visa vingi vya namna hiyo. 

`Soma Marko 14:3—9 na Yohana 12:2—8, 33 Akina nani walikuwa wahusika wakuu kwenye karamu ya Simoni? Zawadi ya Mariamu ilikuwa ya thamani gani? Kwa nini alimpaka Yesu mafuta kwa wakati huu?`

Zawadi ya Mariamu ilikuwa na thamani ya dinari 300—mshahara wa mwaka mzima. Ilikuwa, kwa uwezekano mkubwa, zawadi ya “chupa kubwa.” Kufuatia hili tukio Yuda alimsaliti Yesu kwa kidogo zaidi ya theluthi moja ya kiasi hicho—zawadi ya “chupa dogo,” vipande 30 vya fedha (Mt. 26:15). Inahitaji upendo wa kweli na kujitoa ili kutoa zawadi za chupa kubwa—kutoka katika uwekezaji wetu. Lakini tunapokuwa wenye choyo, kama Yuda. tunaweza kuuza nafsi zetu kwa kitu kidogo sana. 

Kazi na shughuli za Barnaba zimetajwa mara 28 katika Agano Jipya. Tunamfahamu kimsingi kama mwandani wa mtume Paulo na kama mmisionari mkuu. Lakini msingi wa haya yote umejengwa katika kifungu cha Kwanza, ambapo ametajwa. Katika Matendo ya Mitume 4:36, 37, tunasoma kuhusu utoaji wake, kwa kweli, utoaji wa “_chupa kubwa_.” Nini mfano wenye nguvu kiasi gani wa maneno ya Kristo: “ ‘Kwa kuwa hazina yako ilipo, ndipo utakapokuwapo na moyo wako’ ” (Mt. 6:21)

`Kwa nini utoaji wa kujitoa kafara ni muhimu kwa watoaji na kwa wapokeaji?`