---
title:  Sadaka na Ibada
date:  24/01/2023
---

Biblia haitupatii utaratibu wa huduma kwa ajili ya ibada. Lakini inaonekana kwamba angalau mambo manne yapo katika ibada. Katika Agano Jipya orodha hii inajumuisha kujifunza/kuhubiri, maombi, muziki, na zaka na sadaka. 

Mara tatu kila mwaka wanaume (na familia) wa Israeli wote walipaswa kutokea mbele za Yehova katika Yerusalemu. Na “wasitokee mbele za BWANA mikono mitupu” (Kum. 16:16). Kwa maneno mengine, sehemu ya uzoefu wa ibada ilikuwa kurudisha zaka na kutoa sadaka. Ilikuwa wakati wa Pasaka, Pentekoste, na Sikukuu ya Vibanda ambapo Watoto wa Mungu walileta zaka na sadaka zao. Ni vigumu kufikiria mtu kuja katika Sikukuu hizo mikono mitupu. 

Kwa maneno mengine, kwa Israeli ya kale kutoa kwao zaka na sadaka kulikuwa kiini cha uzoefu wao wa ibada. Ibada, ibada ya kweli, sio kuelezea tu kwa maneno na nyimbo na maombi shukrani zetu kwa Mungu, lakini pia kudhihirisha shukrani hizo kwa Mungu kwa kuleta sadaka zetu nyumbani mwa Bwana. Waliileta hekaluni; tunaileta kanisani siku ya Sabato (_angalau kama njia moja ya kurudisha zaka na sadaka zetu_), tendo la ibada. 

`Soma 1 Mambo ya Nyakati 16:29; Zaburi 96:8, 9; na Zaburi 116:16-18. Tunatumiaje kanuni zilizoelezewa hapa katika uzoefu wetu wa ibada?`

Kama watoto wa Mungu, ambao tumekabidhiwa jukumu la kusimamia kazi yake duniani, ni upendeleo, fursa, na wajibu wa kuleta sadaka yetu. Ikiwa Bwana ametupatia watoto wa kulea kwa ajili yake, tunapaswa kushiriki nao furaha ya kuleta zaka na sadaka katika Shule ya Sabato na ibada za kanisa. Katika maeneo fulani, watu hurudisha zaka zao kupitia mtandao au kwa njia nyingine. Vyo vyote tunavyofanya, kurudisha zaka na sadaka ni sehemu ya uzoefu wetu wa ibada na Mungu. 

`Nini imekuwa uzoefu wako mwenyewe na jukumu la kurudisha zaka na matoleo kama sehemu ya ibada? Jinsi gani mazoezi huathiri uhusiano wako na Mungu?`