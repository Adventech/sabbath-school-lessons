---
title:  Jifunze zaidi
date:  27/01/2023
---

Kitabu cha kumbukumbu cha mbinguni pia inabainisha uaminifu wa kifedha wa familia ya Mungu wanachama. “Malaika anayeweka kumbukumbu anaandika kwa uaminifu kila sadaka iliyotengwa kwa ajili ya Mungu na kuwekwa kwenye hazina, na pia matokeo ya mwisho ya mali iliyotolewa kwa namna hiyo. Jicho la Mungu linatambua kila senti iliyotolewa kwa kazi Yake, na kwa ajili ya utayari au kusitasita kwa mtoaji. Nia ya utoaji pia inaandikwa. Wale wanaojitoa kafara, wanaojiweka wakfu wanaomrudishia Mungu vitu vilivyo vyake, kama anavyowataka, watalipwa sawasawa na matendo yao. Ingawa mali zilizowekwa wakfu zinaweza kutumiwa vibaya, na hivyo zisitimize lengo ambalo mtoaji alilitazamia, —utukufu wa Mungu na wokovu wa roho, wale waliotoa kafara katika unyofu wa moyo, wakiutazama utukufu wa Mungu, hawatapoteza thawabu yao.”_—Ellen G. White, Testimonies for the Church, vol. 2, uk. 518 _

“Mungu ana shauku watu waombe na kupanga kwa ajili ya maendeleo ya kazi yake. Lakini, kama Kornelio, tunapaswa kuunganisha kuomba na kutoa. Sala zetu na sadaka zetu vinapaswa kupanda mbele za Mungu kama ukumbusho. Imani bila matendo imekufa; na bila imani hai haiwezekani kumpendeza Mungu. Wakati tunaomba, tunapaswa kutoa yote tuwezayo, kazi yetu pamoja na mali zetu, kwa ajili ya utimilifu wa maombi yetu. Tukitendea kazi imani yetu, hatutasahauliwa na Mungu. Anaweka kumbukumbu ya kila tendo la upendo na kujikana nafsi. Atafungua njia ambazo kwazo tunaweza kuonesha imani yetu kwa matendo yetu.” _— Ellen G. White, Atlantic Union Gleaner, Juni 17, 1903._

**Masawali ya Kujadili**

`1. Kwa namna gani kuomba na kutoa huenda pamoja? Yaani, kwa vipi kuomba kunaweza kukusaidia kujua nini cha kutoa, wakati gani, na kiasi gani cha kutoa?`

`2. Gazeti moja maarufu nchini Marekani lilisema kuhusu wataalamu vijana kwenye Wall Street ambao walikuwa wakipata pesa nyingi na bado walikuwa na huzuni sana, hivyo kujisikia kuwa tupu, wakionekana kuwa hivyo, wakiwa na fadhaa na wasiwasi. Mmoja wao, meneja wa bidhaa, alisema: “Inajalisha nini baada ya kufa kwangu hata kama ningepata faida ya ziada ya asilimia moja katika bidhaa zangu?” Ni mafundisho gani tuwezayo kuyapata kutokana kisa hiki kuhusu jinsi kutoa, hata kutoa kwa kujinyima, kunavyoweza kuwa kwenye manufaa kiroho kiasi hicho kwa mtoaji, kwani hilo hutuweka huru kutokana na “udanganyifu wa mali” (Mt. 13:22)?`

`3. Katika nukuu ya Ellen G. White hapo juu, tazama sehemu inayohusu fedha “kutumiwa vibaya.” Kwa nini ni muhimu kwetu sisi tunaotoa kuliweka wazo lake akilini?`