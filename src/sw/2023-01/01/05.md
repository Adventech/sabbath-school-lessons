---
title:  Majukumu ya Wanafamilia ya Mungu
date:  04/01/2023
---

Sote tunafurahia baraka za kiroho na za kimwili na zawadi ambazo Mungu hutupatia. Inafariji kiasi gani kujua, pia, kwamba sisi ni “_sehemu ya familia_.” 

`Soma Kumbukumbu la Torati 6:5 na Mathayo 22:37. Hili linamaanisha nini, na tunalifanyaje?`

Ungewezaje kumpenda Mungu kwa “moyo wako wote, kwa roho yako yote, na kwa akili zako zote” (Mt. 22:37)? Kwa kupendeza zaidi, Biblia inatupa jibu, na sio kile watu wengi hutarajia, vilevile. 

`Soma Kumbukumbu la Torati 10:12, 13 na 1 Yohana 5:3. Tukizungumza kibiblia, mwitikio wetu sahihi ni upi katika uhusiano wetu wa upendo na Baba yetu wa mbinguni?`

Kuzishika sheria? Kuzitii amri? Kwa Wakristo wengi, kwa bahati mbaya, wazo la kuitii sheria (_hasa amri ya nne_) ni ushupavu wa sheria, na wanadai kwamba tumeitwa, tu, kumpenda Mungu na kumpenda jirani yetu kama nafsi zetu. Walakini, Mungu yuko wazi: tunaudhihirisha upendo wetu kwa Mungu na kwa majirani zetu kwa, ndiyo, kuzitii amri Zake. 

“Kwa maana huku ndiko kumpenda Mungu, kwamba tuzishike wake amri” (1 Yn. 5:3). Tumezoea kulitazama fungu hili kama, vema, tunampenda Mungu na, kwa hiyo, tunazishika amri zake. Hilo ni sawa. Lakini labda tunaweza pia kulisoma hivi “_huku ndiko kumpenda Mungu,_” yaani, tunaujua na kupata uzoefu wa upendo wa Mungu kwa kuzishika amri zake. 

Katika Mathayo 7:21-27, Yesu alisema kwamba wale wanaosikia na kuyafanya maneno ya Mungu anafananishwa na mjenzi mwenye akili aliyeijenga nyumba yake juu ya mwamba imara. Wale wanaosikia lakini hawatii wanafananishwa na mjenzi mpumbavu aliyeijenga nyumba yake juu ya mchanga—yenye matokeo mabaya. Wote wawili walisikia neno; moja alitii, mmoja hakutii. Matokeo yalileta tofauti kati ya uzima na mauti.

`Fikiria kuhusu uhusiano uliopo kati ya kumpenda Mungu na kuitii sheria Yake. Kwa nini upendo kwa Mungu ungedhihirishwa kwa namna hiyo? Kuna nini kuhusu kuzishika amri ambacho, kwa kweli, kinaufunua upendo huo? (Dokezo: fikiria kuhusu kile kinachosababishwa na kutokutii sheria Yake).`