---
title:  Sehemu ya Familia ya Mungu
date:  31/12/2022
---

### Somo la Juma Hili
Gal. 3:26, 29; Zab. 50:10-12; 1 Nya. 29:13, 14; Flp. 4:19; 1 Yn. 5:3; Mat. 6:19-21.

> <p>Fungu la Kukariri</p>
> “Tazameni, ni pendo la namna gani alilotupa Baba, kwamba tuitwe wana wa Mungu” (1 Yohana 3:1). 

Kama Wakristo, jambo la kushangaza kuhusu uhusiano wetu na Mungu, ni kwamba anatuamini sisi kusimamia mambo yake duniani. Mwanzoni kabisa mwa historia ya mwanadamu, kwa wazi Mungu aliwakabidhi Adamu na Hawa utunzaji binafsi wa viumbe wasio na dosari. (Tazama Mwa. 2:7—9, 15.) Kuanzia kuwapa majina wanyama, kuitunza Bustani, na akiijaza dunia kwa watoto, Mungu aliruhusu ijulikane kwamba tunapaswa kufanya kazi kwa niaba Yake hapa. 

Pia anatubariki kwa rasilimali, lakini sisi ndio ambao ametukabidhi kuzisimamia, kama vile kukusanya fedha, kuandika hundi, kufanya uhamisho wa kielektroniki, kutengeneza bajeti, au kuleta zaka zetu na sadaka kanisani asubuhi ya Sabato. Mungu anatutia moyo kutumia rasilimali ambazo ametupa kwa ajili ya mahitaji yetu wenyewe, kwa mahitaji ya wengine, na kwa ajili ya maendeleo ya kazi yake. Kwa kushangaza kama inaweza kuonekana, sisi ndio ambao Mungu ametukabidhi jukumu la kuwalea watoto wake, kujenga majengo yake, na kuelimisha vizazi vinavyofuata. 

Katika somo la juma hili, tutachunguza upendeleo na majukumu ya kuwa sehemu ya familia ya Mungu. 

_Jifunze somo la juma hili kwa maandalizi ya Sabato ya Januari 7._