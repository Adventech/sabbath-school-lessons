---
title:  Jifunze zaidi
date:  06/01/2023
---

“Moyo wa Mungu unawaonea shauku watoto Wake wa duniani kwa upendo wenye nguvu kuliko mauti. Kwa kumtoa Mwanawe, amemimina kwetu mbingu yote kwetu katika kipawa kimoja. Maisha na kifo cha Mwokozi na uombezi, huduma ya malaika, kusihi kwa Roho, Baba atendaye kazi juu na katika yote; shauku isiyokoma ya viumbe wa mbinguni,—yote yameandikishwa kwa ajili ya ukombozi wa mwanadamu.” _— Ellen G. White, Steps to Christ, uk. 21. _

“Ikiwa umejikana nafsi na kujitoa kwa Kristo wewe ni mwanafamilia ya Mungu, na kila kitu katika nyumba ya Baba ni kwa ajili yako. Hazina zote za Mungu zimefunguliwa kwako, ulimwengu wa sasa na ule utakaokuja. Huduma ya malaika, kipawa cha Roho wake, kazi za watumishi Wake — zote ni kwa ajili yako. Dunia, na kila kitu kilichomo ndani yake, ni yako kwa kadiri inavyoweza kukutendea wema.”_—Ellen G. White, Thoughts From the Mount of Blessing, uk. 110. _

**Masawali ya Kujadili**

`1. Pamoja na vipawa vyote hivi vya kushangaza ambavyo Mungu huwapa watoto wake, tunalazimika kuuliza, kama alivyofanya mtungazaburi, “Nimrudishie Bwana nini Kwa ukarimu wake wote alionitendea?” (Zab. 116:12). Tengeneza orodha ya baraka na vipawa vya Mungu kwako katika maisha yako ya kiroho na ya kimwili, na uwe tayari kuvishiriki na darasa lako. Hili linakufundisha nini kuhusu jinsi unavyopaswa kuwa mwenye shukrani kwa Mungu kweli?`

`2. Ingawa tunafikiri juu ya Mungu, na ni sawa, kama Muumbaji wetu, Maandiko tena na tena yanafundisha kwamba Yeye ni Mtegemezaji wetu vilevile. (Tazama Ebr. 1:3; Ayu. 38:33—37; Zab. 135:6, 7; Kol 1:17; Mdo. 17:28; 2 Pet. 3:7). Kuanzia makundi ya nyota katika anga, hadi kudunda kwa mioyo yetu, hadi nguvu zinazoshikilia pamoja miundo ya atomu inayounda maada zote zinazojulikana, ni nguvu tu itegemezayo ya Mungu inayodumu kuvifanya viwepo. Ukweli huu wa Biblia unapaswa kutusaidiaje kuelewa wajibu wetu kwa Mungu ni upi, kwa habari ya jinsi tunavyotumia cho chote alichotupatia? Kwa vipi ukweli huu unatusaidia kuweka maisha yetu na kusudi la maisha yetu katika mtazamo unaofaa?`

`3. Somo lilizungumzia kwa nini, kati ya yote Mungu aliyotupatia, Yesu na mpango wa wokovu ni kipawa kikubwa zaidi kuliko vyote. Kwa nini hilo ni kweli? Tungekuwa na nini kama tusingekuwa na hicho na tumaini kubwa linachotupatia? Mwandishi mkanamungu aliwaelezea wanadamu kuwa si kitu bali ni “vipande vya nyama vinavyoharibika juu mifupa inayovunjika.” Kwa nini, bila kipawa cha injili, je, angekuwa na hoja ya msingi?`