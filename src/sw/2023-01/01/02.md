---
title:  Tu Sehemu ya Familia ya Mungu
date:  01/01/2023
---

`“Kwa hiyo nampigia Baba magoti, ambaye kwa jina lake ubaba wote wa mbinguni na wa duniani unaitwa” (Efe. 3:14, 15). Ni taswira gani inaletwa katika fungu hili, na tumaini gani linapatikana hapo?`

Mapema katika huduma ya Yesu, Anasema, “ ‘Basi ninyi salini hivi; Baba yetu uliye mbinguni, Jina lako litukuzwe’ ” (Mat. 6:9), Baadaye analirudia sala hiyo hiyo kwa faragha kwa wanafunzi Wake (Lk. 11:2). Yesu alitwambia tumwite Baba yake, “Baba yetu uliye mbinguni.” Wakati Yesu alipokutana na Mariamu baada ya kufufuka kwake, alitaka kumkumbatia. “Yesu akamwambia, ‘Usinishike; kwa maana sijapaa kwenda kwa Baba. Lakini enenda kwa ndugu zangu ukawaambie, “Ninapaa kwenda kwa Baba yangu naye ni Baba yenu, kwa Mungu wangu naye ni Mungu wenu” ’ ” (Yn. 20:17). Kwa kuwa tunaye Baba yule yule kama Yesu, Yeye ni ndugu yetu, na sisi sote ni ndugu katika Bwana. Yesu alifanyika mwanafamilia ya duniani ili sisi tuweze kuwa wanafamilia ya mbinguni. “Familia ya mbingu na familia ya dunia ni moja.” _—Ellen G. White, The Desire of Ages, uk. 832._

`Soma Kutoka 3:10; Kutoka 5:1; na Wagalatia 3:26, 29. Mafungu haya yanasema nini kuhusu jinsi Mungu anavyohusiana nasi? Kwa nini hili linapaswa kutia moyo sana?`

Kama matokeo ya kanuni za asili, baridi na zisizojali, Maandiko yanafundisha sio tu kwamba Mungu yupo, lakini pia anatupenda na anahusiana nasi kwa namna ya upendo kiasi kwamba taswira ya familia mara nyingi inatumika katika Maandiko kuelezea uhusiano huo. Iwe Yesu anawaita Israeli “_watu wangu_,” au sisi “_wana wa Mungu_,” au akimrejelea Mungu kama “_Baba yetu_,” jambo kuu bado ni lile lile: Mungu anatupenda jinsi wanafamilia wanavyopaswa kupendana. Ni habari njema kiasi gani katikati ya ulimwengu ambao, kwa wenyewe, unaweza kuwa wenye uadui sana! 

`Hebu fikiria ulimwengu ambao tulimtendea kila mtu kama familia. Tunawezaje kujifunza kuhusiana vyema zaidi na wanadamu wote kama ndugu zetu?`