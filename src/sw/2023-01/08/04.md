---
title:  Miaka ya Kuchuma Kipato
date:  21/02/2023
---

Kama tulivyoona, Mungu alikusudia wanadamu wafanye kazi katika nafasi moja au nyingine. Sehemu hii ya maisha yetu (_miaka ya kufanya kazi_) kwa kawaida ni takriban miaka 40. Kwa watu wengi huu ni wakati ambao watoto wanalelewa na kuelimishwa na wakati nyumba na vitu vingine muhimu vya thamani vinapatikana. Huu unaweza kuwa wakati wenye joto kali sana kifedha. Ni wakati nyeti sana kwa sababu familia inajifunza kufanya kazi pamoja, na wanafamilia wake wanatengeneza vifungo vya maisha yote. Msongo wa kifedha unaweza kuharibu ndoa katika hatua hii, na mara nyingi hufanya hivyo. Familia ambazo pande zote mbili zina msimamo wa Kikristo na wako tayari kufuata kanuni za Biblia ni imara zaidi. 

`Soma 1 Timotheo 5:8; Mithali 14:23; na Wakolosai 3:23, 24. Ni mambo gani muhimu tunayoweza kuchukua kutoka katika mafungu haya kuhusiana na fedha nyumbani?`

Mara nyingi, mume ndiye mtafutaji mkuu kwa ajili ya familia, ingawa mara nyingi wenzi wote wawili hufanya kazi. Bila shaka, hali zisizotarajiwa zinaweza kutokea—magonjwa, kuzorota kwa uchumi, chochote kinachoweza kufanya jambo hili bora kuwa gumu. Watu wanahitaji, basi, kujizoeza na mazingira mapya ipasavyo. 

Watoto wanaoletwa duniani wakati wa sehemu hii ya maisha wanaitwa “urithi wa BWANA” (Zab. 127:3). Lazima tukumbuke kwamba watoto huja pamoja na jukumu la kutisha. Lengo la wazazi Wakristo wanapaswa kuwazoeza watoto wao waje kuwa watu wazima wanaojitegemea katika maisha haya na kuwafanya wafae kwa maisha yajayo. 

Hapa kuna mambo matatu ya kuwasaidia wazazi: 

`1. Weka mazingira ya nyumbani ya Kikristo. Hili linaweza kujumuisha ibada ya familia ya kila mara na yenye kuvutia, mahudhurio ya mara kwa mara katika Shule ya Sabato na kanisani, na uaminifu katika zaka na sadaka. Hizi ni tabia nzuri za kujenga katika maisha ya awali.`

`2. Wafundishe utayari wa kufanya kazi na kuithamini. Watoto watagundua kuwa bidii na uadilifu kazini daima hutambuliwa, huthaminiwa, na hupewa thawabu. Watajifunza kuwa pesa huja kwetu kama matokeo ya kutoa muda wetu kwa wengine kwa kufanya kazi ambazo ni za thamani kwao.`

`3.Wasaidie wapate elimu bora. Elimu ni ghali leo—hasa elimu ya Kikristo ya shule za binafsi. Lakini kwa wazazi walio na mipango kwa watoto wao sio tu kwa ajili ya maisha haya lakini pia kwa yale yajayo yanastahili gharama. Bila shaka, haidhuru wanafanya nini hakuna aliye na uhakikisho wowote kuhusu mwelekeo ambao watoto wao wataenda. Kwa nini ni muhimu kwa wazazi kutojilaumu wenyewe kwa ajili ya chaguzi zisizo sahihi ambazo watoto wao wakubwa wanaweza kufanya?`