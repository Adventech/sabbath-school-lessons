---
title:  Kupanga kwa Ajili ya Mafanikio
date:  18/02/2023
---

### Somo la Juma Hili
Mhu. 12:1; Mwa. 2:15; 1 Tim. 5:8; Kol. 3:23, 24; Mwa. 39:2-5; Mit. 3:5-8. 

> <p>Fungu la Kukariri</p>
> “Lo lote mfanyalo, lifanyeni kwa moyo, kama kwa Bwana, wala si kwa wanadamu, mkijua ya kuwa mtapokea kwa Bwana ujira wa urithi. Mnamtumikia Bwana Kristo” (Wakolosai 3:23, 24). 

Watu wengi wanataka kuishi maisha yenye “mafanikio” na ya furaha. Bila shaka, katika ulimwengu ulioanguka, ambapo msiba na janga vinaweza kutokea kwa ghafla, lengo hili mara zote haliwezi kuwa rahisi kufikiwa. 

Kisha, pia, kuna swali la jinsi tunavyofasili “mafanikio.” Kuna kisa cha Yusufu huko Misri; kama kulikuwa na maisha yenye mafanikio, hayo kwa hakika yangekuwa ndiyo, sivyo? Kutoka gerezani hadi ikulu, kitu kama hicho. Kwa upande mwingine, vipi kuhusu Yohana Mbatizaji? Alitoka gerezani kwenda kaburini. Maisha yake yalikuwa na mafanikio kiasi gani? Tena, inategemea jinsi unavyofasili “mafanikio.” 

Juma hili tutaangalia wazo la “mafanikio” katika kanuni za msingi za uwakili na fedha. Haidhuru sisi ni nani au tunaishi wapi, fedha zitakuwa sehemu ya maisha yetu, tupende au tusipende. Zipi, basi, ni baadhi ya hatua, hatua za kivitendo, tunazoweza kuchukua katika mchakato ambazo, ingawa hazihakikishi “mafanikio,” hata hivyo, zinaweza kutusaidia kuepuka mitego ya kawaida na makosa ambayo yanaweza kufanya mafanikio ya kifedha kiasi fulani kuwa magumu zaidi? 

_Jifunze somo la juma hili kwa maandalizi ya Sabato ya Februari 25._