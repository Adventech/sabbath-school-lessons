---
title:  Baraka ya Kazi (Kikamilifu)
date:  20/02/2023
---

Ikiwa wewe Si tajiri unayejitegemea, au mnufaika wa mfuko wa dhamana ambao Mama na/au Baba walianzisha kwa ajili yako ili usifanye kazi hata siku moja katika maisha yako (_ukisoma visa vingi kuhusu watoto hawa, pesa, iliyokusudiwa kuwa baraka, mara nyingi husababisha msiba kwao kama watu wazima_), hatimaye utahitaji kufanya kazi kwa ajili ya riziki/maisha. Wazo bora, bila shaka, ni kupata kitu ambacho una shauku nacho ambacho kinaweza kukupa mapato mazuri, pata mafunzo katika hicho, tafuta kazi ya kuifanya, na ifanyie kazi kwa miaka yako ya kazi. Hilo ndilo wazo bora; bila shaka, haiwi hivyo mwishoni kila wakati. 

`Soma Mwanzo 2:15 (tazama pia Mhu. 9:10 na 2 The. 3:8—10). Ni nini umuhimu wa ukweli kwamba, hata kabla ya kuingia kwa dhambi, Adamu (na hakika Hawa, pia) alipewa kazi? Hili linawezaje kueleza kwa nini, kama ilivyoelezwa hapo juu, wale ambao hawakuwahi kufanya kazi walikuta hali yao kuwa laana?`

Kazi hii haikuwa adhabu, ni wazi. Ilipangwa kwa ajili ya kwa manufaa yao. Yaani hata katika Paradiso, hata katika ulimwengu ambao ndani yake hakukuwa na dhambi, kifo, na mateso, Mungu alijua kwamba wanadamu walihitaji kufanya kazi. 

“Na Adamu alipewa kazi ya kuitunza bustani. Muumbaji alijua kwamba Adamu asingekuwa na furaha bila kazi. Uzuri wa bustani ulimfurahisha, lakini hili halikutosha. Lazima awe na kazi ambayo ingevifanyisha mazoezi viungo vya ajabu vya mwili. Ikiwa furaha ingehusisha kutofanya lolote, mwanadamu, katika hali yake takatifu ya kutokuwa na hatia, angeachwa bila kazi. Lakini Yeye aliyemuumba mwanadamu alijua kile ambacho kingempa furaha; na alipomuumba tu, alimpa kazi yake iliyopangwa. Ahadi ya utukufu ujao, na amri kwamba mtu lazima ajitaabishe kwa ajili ya riziki yake ya kila siku, vilitoka katika kiti kile kile cha enzi.”_—Ellen G. White, Our High Calling, uk. 223. _

Hata hivyo, hata baada ya Anguko, wakati (_kama kwa kila kitu kingine_) kazi ilikuwa imechafuliwa na dhambi, Mungu akamwambia Adamu: “ ‘Ardhi imelaaniwa kwa ajili yako; kwa uchungu utakula mazao yake siku zote za maisha yako’ ” (Mwa. 3:17). Ona, Mungu aliilaani ardhi kwa ajili ya “_kwa ajili yako_,” kwa ajili ya Adamu, akiwa na wazo kwamba kazi ingekuwa kitu ambacho angekihitaji, hasa kama kiumbe aliyeanguka. 

`Ni kitu gani kuhusu kazi ambacho, kwa kweli, kinapaswa kuifanya kuwa jambo ambalo linaweza kuwa baraka kwetu?`