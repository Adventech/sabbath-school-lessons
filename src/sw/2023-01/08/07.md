---
title:  Jifunze zaidi
date:  24/02/2023
---

“Hakuna mpango wa biashara au mpango wa maisha unaoweza kuwa thabiti au kamili unaojumuisha miaka mifupi tu ya maisha haya ya sasa na hautoi nafasi kwa ajili ya siku zijazo zisizo na mwisho ..... Hakuna mwanadamu anayeweza kujiwekea hazina mbinguni bila maisha yake duniani kutajirishwa na kukuzwa.”_—Ellen G. White, Education, uk, 145._ 

“Kilicho katika msingi wa uadilifu wa biashara na wa mafanikio ya kweli ni utambuzi wa umiliki wa Mungu. Muumbaji wa vitu vyote, Yeye ndiye mmiliki wa asili. Sisi ni mawakili wake. Vyote tulivyo navyo ni amana toka Kwake, vitumike kulingana na maagizo/maelekezo Yake.” _— Education, 137. _

Kwa sababu ya shinikizo la kuzipatia mahitaji familia zetu, mara nyingi tunafikiri kwamba kazi yetu ni kutoa kipato. Lakini kama Wakristo, pia tunakabiliwa na kufanya sehemu yetu katika utume mkuu ambao Yesu aliwapa wafuasi wake wote. Baada ya kunukuu utume huu kama unavyopatikana katika Marko 16:15, Ellen G. White aliandika, “Si kwamba wote wanaitwa kuwa wachungaji au wamisionari kwa maana ya kawaida ya neno; lakini wote wanaweza kuwa watendakazi pamoja Naye katika kuwapa ‘habari njema’ wanadamu wenzao. Kwa wote, wakubwa au wadogo, wasomi au wasio na elimu, wazee au vijana, amri imetolewa.” _— Education, uk. 264. _

“Tunahitaji kufuata kwa karibu zaidi mpango wa Mungu wa maisha. Kufanya vizuri zaidi katika kazi iliyo karibu zaidi, kusalimisha njia zetu kwa Mungu, na kuzitazama dalili za majaliwa Yake—hizi ni kanuni ambazo zinahakikisha mwongozo salama katika uchaguzi wa kazi.” _—Education, uk. 267. _

**Masawali ya Kujadili**

`1. Sisi kama Wakristo tunafasilije maisha “mafanikio” ?  Kunaweza kuwa na tofauti gani kati ya kile ulimwengu unachofasili kama mafanikio na kile sisi (kikamilifu) tunachopaswa kufasili kama mafanikio? Chukua, kwa mfano, Yohana Mbatizaji. Unawezaje kuyaelezea maisha yake, ambayo yalikoma kwa namna ya kufedhehesha gerezani, yote kutokana na wazo la mwanamke mwovu? Ungeweza kuyaita yenye mafanikio? Unaweza kutoa sababu gani kwa jibu lako?`

`2. Tunaelezeaje ukweli kwamba kuna watu wengi sana “waliofanikiwa” ambao hawafuati kanuni yoyote ya kibiblia kuhusu usimamizi wa mali au maisha kwa ujumla? Au vipi kuhusu wale wanaojaribu kuzifuata na, hata hivyo, hawafaulu? Huenda wanaugua, au misiba inatokea. Tunapaswa kueleweje hali hizi ?`