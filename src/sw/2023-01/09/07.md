---
title:  Jifunze zaidi
date:  03/03/2023
---

Katika ushindi wa Yeriko, Akani alikuwa si mtu pekee aliyebeba fedha na dhahabu kurudi katika kambi ya Israeli. Yoshua alikuwa amewaambia watu warudishe fedha na dhahabu na vyombo vya shaba na chuma katika hazina ya nyumba ya Mungu (Yos. 6:19, 24). Vyote vingine vilipaswa kuteketezwa. Akani, hata hivyo, alikuwa mtu pekee aliyeficha kitu kwa ajili yake. “Katika mamilioni ya Israeli kulikuwa na mtu mmoja tu ambaye, katika saa ile makini ya furaha ya ushindi na hukumu, alithubutu kuasi amri ya Mungu. Tamaa ya Akani ilichochewa na kuona lile vazi la thamani la Shinari; hata pale ilipomfikisha uso kwa uso na mauti aliliita ‘joho zuri la Babeli.’ Dhambi moja iliongoza katika nyingine, na alijitwalia dhahabu na fedha zilizotengwa kwa ajili ya hazina ya Bwana—alimwibia Mungu malimbuko ya kwanza ya nchi ya Kanani.” _—Ellen G. White, Patriarchs and Prophets, uk. 496. _

Katika orodha ya Paulo ya dalilli za siku za mwisho, vitu viwili vya kwanza vinahusisha mtazamo wetu kuhusu pesa na mali. “Lakini ufahamu neno hili, ya kuwa siku za mwisho kutakuwako nyakati za hatari. Maana watu watakuwa wenye kujipenda wenyewe, wenye kupenda fedha [_wenye tamaa_]” (2 Tim. 3:1, 2). Ubinafsi na kupenda pesa ndizo wasifu muhimu wa wanadamu katika siku za mwisho—siku yetu.

**Masawali ya Kujadili**

`1. Soma 1 Timotheo 6:6-10: “Walakini utauwa pamoja na kuridhika ni faida kubwa. Kwa maana hatukuja na kitu duniani, tena hatuwezi kutoka na kitu; ila tukiwa na chakula na nguo tutaridhika na vitu hivyo. Lakini hao watakao kuwa na mali huanguka katika majaribu na tanzi, na tamaa nyingi zisizo na maana, zenye kudhuru, ziwatosazo wanadamu katika upotevu na uharibifu. Maana shina moja la mabaya ya kila namna ni kupenda fedha; ambayo wengine hali wakiitamani hiyo wamefarakana na Imani, na kujichoma kwa maumivu mengi.” Darasani, zungumza kuhusu mifano ya wale ambao, kwa sababu ya kupenda fedha, “wamejichoma wao wenyewe {na wengine] kwa maumivu mengi.” Kuna mifano mingi, sivyo? Tunawezaje kupata uwiano sawa, tukijua kwamba tunahitaji pesa ili kuishi lakini si kuanguka katika mtego ambao Paulo anaonya kuhusu hapa?`

`2. Ni mambo gani mengine, zaidi ya pesa, tunayoweza kuyatamani?`

`3. Kuna tofauti gani kati ya kuwa na shauku halali ya kitu na tamaa? Ni wakati gani shauku halali ya kupata kitu hugeuka kuwa tamaa?`