---
title:  Dhambi ya Asili
date:  26/02/2023
---

Mara nyingi swali linaibuka, na inaeleweka hivyo, Kuhusu jinsi dhambi ilivyotokea katika ulimwengu wa Mungu. Tunaelewa ni kwa namna gani, angalau kwa kiasi fulani. Na Katika kiini chake, ilikuwa ni kwa sababu ya tamaa. Huenda tamaa, basi, ndio dhambi kubwa ya asili. 

`Soma Isaya 14:12—14. Vidokezo gani vinatolewa hapo Kuhusu anguko la Lusifa? Kwa vipi tamaa ilikuwa na jukumu muhimu katika anguko hilo?`

“Bila kuridhika na nafasi yake, ingawa aliheshimiwa sana zaidi ya jeshi la mbinguni, alithubutu kutamani heshima kuu inayomstahili Mungu peke yake. Badala ya kutafuta kumfanya Mungu kuwa juu katika upendo na utii miongoni mwa viumbe vyote, ilikuwa jitihada yake kupata huduma na uaminifu wao kwa ajili yake mwenyewe. Na huku akitamani utukufu ambao Baba wa milele alimpa Mwanawe, mkuu huyu wa malaika alitamani mamlaka yaliyokuwa haki ya Kristo peke yake.’’ _—Ellen G. White, Patriachs and Profets, uk. 35._ 

`Soma Waefeso 5:5 na Wakolosai 3:5. Paulo analinganisha tamaa na nini, na kwa nini?`

Inafurahisha jinsi gani kwamba mara mbili Paulo angelinganisha tamaa na ibada ya sanamu. Watu hufanya ibada ya sanamu wakati wanaabudu — yaani, wanayatoa maisha yao—kwa kitu fulani badala ya Mungu, kitu kilichoumbwa badala ya Muumbaji (Rum. 1:25). Je, tamaa inaweza kuwa, basi, kutaka kitu fulani ambacho hatupaswi kuwa nacho, na kukitaka sana kiasi kwamba tamanio letu kwacho, badala ya Bwana, linakuwa kiini cha mioyo yetu? 

Bila shaka, Lusifa hakujua mwanzoni ambako tamaa zake mbaya zingemwongoza. Inaweza kuwa vivyo hivyo kwetu. Amri dhidi ya tamaa, amri moja inayoshughulika na mawazo tu, inaweza kutuzuia na matendo ambayo yatasababisha uvunjaji wa amri zingine pia. (Tazama, kwa mfano, 2 Samweli 11.) 

`Soma 1 Timotheo 6:6, 7. Kwa namna gani Kuzingatia mambo ambayo Paulo anaandika hapa kunaweza Kutulinda dhidi ya tamaa?`