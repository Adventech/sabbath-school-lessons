---
title:  Jilinde na Choyo
date:  25/02/2023
---

### Somo la Juma Hili
Isa. 14:12—14, Efe. 5:5, Yoshua 7, Yn. 12:18, Mdo. 5:1—11, 1 Kor. 10:13.

> <p>Fungu la Kukariri</p>
> “ ‘Akawaambia, Angalieni, jilindeni na choyo, maana uzima wa mtu haumo katika wingi wa vitu vyake alivyo navyo’ ” (Luka 12:15). 

Choyo imefasiliwa kama tamaa isiyo ya kawaida ya utajiri au mali isiyo yako. Tamaa ni jambo kubwa, kubwa sana, kwa kweli, kuwa sawa na kutokusema uwongo, kuiba, au kuua; inaharibu sana kiasi kwamba Mungu alichagua kuonya dhidi yake katika sheria yake kuu ya maadili. “Usiitamani nyumba ya jirani yako, usimtamani mke wa jirani yako; wala mtumwa wake, wala mjakazi wake, wala ng’ombe wake, wala punda wake, wala cho chote alicho nacho jirani yako” (Kut. 20:17). 

Tamaa mara nyingi huorodheshwa na dhambi mbaya sana ambazo zitamfanya mtu asiingie katika ufalme wa Mungu. “Au hamjui ya kuwa wadhalimu hawataurithi ufalme wa Mungu? Msidanganyike; waasherati hawataurithi ufalme wa Mungu, wala waabudu sanamu, wala wazinzi, wala wafiraji, wala walawiti, wala wevi, wala watamanio, wala walevi, wala watukanaji, wala wanyang’anyi” (1Kor. 6:9, 10). 

Tamaa, sawa na unyang’anyi, ibada ya sanamu, uasherati, na uzinzi? Hicho ndicho fungu linachosema, na juma hili tutaangalia mifano ya jinsi ilivyo mbaya na kile tunachoweza kufanya ili kuishinda. 

_Jifunze somo la juma hili kwa maandalizi ya Sabato ya Machi 4._