---
title:  Zaka ya Uadilifu au Uaminifu
date:  19/01/2023
---

`Soma 1 Wakorintho 4:1, 2. Kama watoto wa Mungu na mawakili wa baraka zake, ni watu wa aina gani tunatakiwa kuwa?`

Kwa hiyo, ina maana gani kuwa waaminifu kwa zaka yetu? Wiki hii tumepitia sehemu kadhaa za vipengele vya zaka: 

1. Kiwango—ambacho ni sehemu ya moja ya kumi, au asilimia 10, ya mapato yetu au ongezeko.
2. Kupelekwa ghalani—mahali ambapo wahudumu wa injili wanalipwa.
3. Kumheshimu Mungu kwa sehemu ya kwanza ya mapato yetu.
4. Inatumika kwa kusudi sahihi—kutegemeza huduma. 

Ni wajibu wetu kama washiriki wa kanisa kushikilia vitu vitatu vya kwanza; ni jukumu la wasimamizi wa ghala kuhakikisha kuwa fedha za zaka zinatumika ipasavyo. 

Na, pia, tofauti na sadaka zetu, zaka sio hiari kwa upande wetu. Sehemu ya kumi na ghala zote ni sehemu ya wajibu wetu. Hatuweki vigezo; Mungu ndiye anaweka. Nisiporudisha asilimia 10 kamili ya “maongeo” (maongezeko) yangu, sirudishi zaka; na nisipoleta hiyo asilimia 10 “ghalani,” sirudishi zaka pia. 

Soma Mathayo 25:19—21. Wakati gani tunaitwa kutoa hesabu ya usimamizi wetu wa fedha za Mungu? Nini kinasemwa kwa wale ambao wamekuwa waaminifu kifedha? 

“ ‘Leteni zaka kamili ghalani’ (Malaki 3:10), ni amri ya Mungu. Hakuna wito unaotolewa kwa shukrani au ukarimu. Hili ni suala uaminifu sahili. Zaka ni ya Bwana; na anatuamuru kumrudishia kile kilicho Chake.” _—Ellen G. White, Education, uk. 138._ Kusimamia kwa ajili ya Mungu ni upendeleo ya kipekee—na wajibu, pia. Anatubariki na kututegemeza na kutaka kwetu sehemu ya kumi tu, kisha anaitumia zaka Yake kuwapa mahitaji wale walio katika huduma, kama alivyowafanyia kabila la Lawi katika nyakati za Israeli ya kale.

`Wengine hutoa hoja kwamba hawapendi jinsi fedha zao za zaka zinavyotumika na kwa sababu hivyo ama hawarudishi zaka au hupeleka fedha zao mahali pengine. Lakini ni wapi Mungu aliposema, “Leteni zaka ghalani, lakini tu ikiwa una hakika kwamba ghala linaitumia ipasavyo” ?`