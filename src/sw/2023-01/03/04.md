---
title:  Kusudi la Kurudisha Zaka
date:  17/01/2023
---

`Soma Mambo ya Walawi 27:30 na Hesabu 18:21, 24. Ni nini Mungu anapendekeza kufanya na zaka?`

Kwa sababu Mungu ndiye mmiliki wa kila kitu (Zab. 24:1), Ni dhahiri hahitaji pesa. Lakini kwa sababu zaka ni Yake, anatuambia cha kufanya nayo, na hiyo ni kutumia zaka Yake kutegemeza huduma ya injili. Na, kwa hiyo, mahitaji ya wahudumu yanashughulikiwa kwa zaka ya Mungu. 

Kabila la Lawi—kikosi cha huduma ya kichungaji katika Agano la Kale—halikupewa mali kubwa, kama walivyopewa makabila mengine. Lawi alipewa miji fulani, ikiwa ni pamoja na miji ya makimbilio, yenye ardhi ya kutosha kuizunguka kwa ajili ya bustani binafsi. Walitegemezwa kwa zaka za wengine, na wao wenyewe pia walitoa zaka ya mapato yao. 

`Soma Matendo ya Mitume 20:35. Kuna ujumbe gani hapa, na kwa vipi hili linahusiana na swala la zaka?`

Kurudisha zaka ni muhimu kwa sababu kunatusaidia kuimarisha uhusiano wa uaminifu na Mungu. Kuchukua moja ya kumi ya mapato yako na “kutoa” (_ingawa, ukiangalia kwa umakini zaidi, ni mali ya Mungu hata hivyo_) kweli kunahitaji tendo la imani, na kwa kuweka hatua pekee ya kuweka imani katika vitendo, ndipo imani yako itakua. 

Fikiria, kwa mfano, kuhusu nyakati za mwisho, pia, wakati wale walio waaminifu watakaposhindwa kununua au kuuza, kama ilivyoelezewa katika Ufunuo 13-14 (_tazama wiki ya 11_). Kujenga uaminifu kwa Mungu na majaliwa yake na uweza na upendo kutakuwa na umuhimu mkubwa inapoonekana kana kwamba ulimwengu wote uko kinyume chetu. Kurudisha zaka kwa uaminifu kwa kweli kunaweza kusaidia kukuza uaminifu huo. Hata kabla ya hapo, ni muhimu kiasi gani kwetu sote kuwa tumejifunza kumtumaini Mungu, bila kujali hali zetu. 

Sababu kubwa ya pili ya uaminifu wa kifedha ni kuzipata baraka halisi za Mungu zilizoahidiwa. Kama sehemu ya mkataba wa zaka, Mungu ameahidi baraka ambazo ni kubwa sana ambazo hatutakuwa na nafasi ya kutosha kuzipokea. Kwa ziada yetu, tunaweza kuwasaidia wengine na kusaidia kutegemeza kazi ya Mungu kwa sadaka zetu.

`Ni kwa njia zipi umepitia uzoefu wa ukweli mkuu kwamba, kwa kweli, ni “heri kutoa kuliko kupokea”?`