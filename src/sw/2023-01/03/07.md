---
title:  Jifunze zaidi
date:  20/01/2023
---

Soma maandiko ya kina zaidi ya Ellen G. White kuhusu zaka katika gombo la 9 la Testimonies for the Church (Shuhuda kwa Kanisa), uk. 245-252. Soma Sehemu ya III ya Counsels on Stewardship, uk. 65-107. 

“Ikiwa zaka zote za watu wetu zingetiririka katika hazina ya Bwana kama inavyopaswa, baraka hizo zingepokelewa kiasi kwamba zawadi na sadaka kwa ajili ya makusudi matakatifu vingezidishwa mara kumi, na hivyo mfereji kati ya Mungu na mwanadamu ungedumu kuwa wazi.” _— Ellen G. White, Testimonies for the Church, vol. 4, uk. 474._ Hii ni kauli ya kushangaza. Ikiwa tungekuwa warudisha zaka waaminifu, Mungu angetubariki kwa fedha za kuzidisha sadaka zetu kwa asilimia 1,000. 

“Katika sura ya tatu ya Malaki unapatikana mkataba ambao Mungu ameufanya na mwanadamu. Hapa Bwana anabainisha sehemu atakayoifanya katika kuwapa zawadi kubwa wale watakaorudisha zaka na sadaka kwa uaminifu.” _—Ellen G. White, Review and Herald, Desemba 17, 1901._

“Wote wanapaswa kukumbuka kwamba madai ya Mungu juu yetu yana msingi wa kila madai mengine. Anatupa kwa ukarimu, na mkataba aliofanya na mwanadamu ni kwamba sehemu ya kumi ya mali Yake itarudishwa kwa Mungu. Bwana kwa neema huwakabidhi mawakili Wake hazina Zake, lakini sehemu ya kumi husema: Hii ni yangu. Kwa kadiri tu ambavyo Mungu amempa mwanadamu mali Yake, vivyo hivyo mwanadamu anapaswa kumrudishia Mungu zaka ya uaminifu ya mali Yake yote. Mpangilio huu wa pekee ulifanywa na Yesu Kristo Mwenyewe.”_—Ellen G. White, Testimonies for the Church, vol. 6, uk. 384. _

**Masawali ya Kujadili**

`1. Tafakari zaidi wazo hili kwamba desturi ya kurudisha zaka haikuanza katika Israeli ya kale. Ukweli huu unatusaidiaje kuelewa umilele wa wajibu huu kwa upande wetu mbele za Mungu?`

`2. Darasani, jadili swali lililoulizwa mwishoni mwa somo la Jumatatu. Fikiria nini kingetokea ikiwa watu waliamua kupeleka zaka zao mahali pengine. Kitu gani kingelitokea Kanisa letu? Je, bado tungekuwa nayo Kanisa? Kuna ubaya gani katika mtazamo unaosema, Vema, zaka yangu ni ndogo sana tofauti na kingine cho chote, haidhuru kitu? Vipi ikiwa kila mtu alifikiria jinsi hiyo?`

`3. Shiriki na wengine ulichojifunza na uzoefu ulioupata kutokana na kurudisha zaka. Unaweza kuwafundisha nini wengine kuhusu desturi hii?`