---
title:  Jifunze zaidi
date:  03/02/2023
---

Mchakato wenye hatua tatu wa kuondoa madeni unaopatikana kwenye ukurasa mmoja wa maandiko ya Ellen G. White. Mkazo umeongezwa ili kuangazia mambo muhimu. 

“_Azimia kutopata deni lingine._ Jinyime vitu elfu kuliko kuingia katika madeni. Hii imekuwa laana ya maisha yako, kuingia katika madeni. Iepuke kama ambavyo ungeuepuka ugonjwa wa ndui. 

“_Fanya agano la dhati na Mungu kwamba kwa baraka zake utalipa madeni yako_ na kisha usiwiwe na mtu kitu cho chote ikiwa utaishi kwa uji na mkate. ... Usisite, usikate tamaa, au kurudi nyuma. Kataa mwonjo wako, Kataa uchu wa kula, weka akiba sarafu yako na kulipa madeni yako. 

“_Yashughulikie kwa haraka iwezekanavyo._ Utakapoweza kusimama tena kama mtu huru, pasipo kuwiwa na mtu kitu cho chote; utakuwa umepata ushindi mkubwa.” _—Counsels on Stewardship, uk. 257._ 

Iwapo unahitaji msaada zaidi ili usiwe na deni, jaribu kufanya mambo haya yafuatayo: 

_Tengeneza bajeti._ Tengeneza bajeti rahisi kwa kutunza kumbukumbu ya mapato na matumizi yako yote/manunuzi kwa muda wa miezi mitatu. Wengi walishangazwa kujua ni pesa kiasi gani wanazotumia kwa vitu visivyo vya lazima. 

_Haribu kadi za mkopo._ Kadi za mkopo ni moja ya sababu kuu zinazofanya familia kuwa na madeni. Ni rahisi sana kuzitumia na ngumu sana kulipa. Ukigundua kuwa wewe haulipii kadi kwa kiasi chote kila mwezi, au kwamba unazitumia kununua vitu ambavyo vinginevyo usingevinunua, unapaswa kuziharibu kadi zako za mkopo kabla hazijakuharibu wewe au ndoa yako au vyote viwili. 

_Anza hatua za kiuchumi._ Wakati mwingine hatujui ni kiasi gani tunaweza kuokoa kwenye matumizi yetu ya kila mwezi kwa kuwa tu waangalifu kuhusu baadhi ya vitu vidogo vidogo tunavyonunua. Hivi huwa vinaongeza gharama haraka.

**Masawali ya Kujadili**

`1. Kiasi cha madeni ambacho mataifa mengi, na watu binafsi pia, wamejitwika ni cha kushangaza. Uzoefu wako binafsi umekuwaje na madeni na shida ambazo madeni yameleta kwako au kwa wengine?`

`2. Kanisa lako mahalia lingeweza kufanya nini ili kuwasaidia washiriki kujifunza kusimamia madeni au masuala ya kifedha kwa jumla?`

`3. Ni ahadi zipi za Biblia ambazo unazoweza kuzidai ili kukusaidia kujilinda na mvuto wa ulimwengu na hatari za choyo/tamaa za kifedha vinaweza kutuletea?`