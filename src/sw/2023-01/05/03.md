---
title:  Kufuata Ushauri Mwema
date:  30/01/2023
---

Sisi ni viumbe wa kimwili, na tunaishi katika ulimwengu wa kimwili, ulimwengu ambao, nyakati fulani, unaweza kushawishi sana. Ungepaswa kuumbwa kwa chuma na mafuta ya bandia, sio nyama na damu, ili kutohisi, wakati mwingine, ushawishi wa mali na tamaa ya utajiri. Mara kadhaa, ni nani ambaye hajawaza kuhusu kuwa tajiri au kushinda bahati nasibu? 

Ingawa sote tunakabiliana nayo, na hakuna ubaya kwa yenyewe katika kufanya kazi kwa bidii ili kupata riziki nzuri au hata tukiwa tajiri, hakuna hata mmoja wetu anayepaswa kujiingiza katika mtego wa kutengeneza sanamu kutokana na fedha, utaji, na mali. Tumeahidiwa uwezo wa kiungu kudumu kuwa waaminifu kwa kile tunachojua ni sawa. Hii ni muhimu, kwa sababu majaribu ya utajiri na mali yamesababisha uharibifu wa roho nyingi. 

`Soma Mathayo 6:24 na 1 Yohana 2:15. Ingawa imeelezewa tofauti, ni mada gani inayojirudia inayopatikana katika mafungu yote mawili?`

Kwa bahati mbaya, kuupenda ulimwengu kunaweza kuwa na nguvu sana kiasi kwamba watu wataingia katika madeni ili—kama wanavyotumaini—kukidhi upendo huo. (Haifanyi kazi kamwe; tazama Mhu. 4:8). Na kwa sababu madeni ni mojawapo ya nyavu za Shetani anazozitegea nafsi, inaleta maana kwamba Mungu angependa kuona watoto Wake wakiwa bila madeni. Ametupatia ushauri kupitia Biblia na kipawa cha unabii utakaotuongoza katika uhuru wa fedha. 

`Soma Zaburi 50:14, 15. Watu wa Mungu wanapaswa kuishi kwa mtazamo gani? Inamaanisha nini “kutimiza nadhiri zako”?`

Tunaingia katika ushirika wetu wa kanisa kwa sifa na shukrani kwa Mungu wetu, ambaye ametuumba na kutukomboa. Katika kiapo cha 9 (kati ya 13) katika viapo vyetu vya ubatizo, tuliulizwa, “Je, unaamini katika utaratibu wa kanisa? “Je, unakubaliana na muundo wa kanisa? Na je, unakusudia kumwabudu Mungu na kulisaidia kanisa kwa njia ya zaka na sadaka zako na kwa juhudi zako binafsi na ushawishi wako?” Kama Waadventista wa Sabato, sote tulisema ndiyo. Kwa hiyo fungu hili (Zab. 50:14, 15) ni ahadi kwa wale wanaotoa shukrani kwa Mungu na wanatimiza nadhiri zao kwa uaminifu.

`Chaguzi zako zinakuambia nini kuhusu jinsi unavyoshughulika vyema na ushawishi/mvuto wa ulimwengu? Kwa nini kufanya kazi kwa bidii ili kupata maisha mazuri si lazima kuwe sawa na kujifanyia sanamu ya mali au pesa? Tunawezaje kujifunza utofauti?`