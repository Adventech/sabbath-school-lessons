---
title:  Kushughulikia Deni
date:  28/01/2023
---

### Somo la Juma Hili
Kum. 28:1, 2, 12; Mt. 6:24; 1 Yn. 2:15; Mit. 22:7; Mit. 6:1-5; Kum. 15:15.

> <p>Fungu la Kukariri</p>
> “Tajiri humtawala maskini, naye akopaye ni mtumwa wake akopeshaye” (Mithali 22: 7).

Fasili moja ya deni ni “kuishi leo kwa kile unachotarajia kukipata wakati ujao.” Leo deni linaonekana kuwa mtindo wa maisha, lakini halipaswi kuwa kawaida kwa Wakristo. Biblia inakataza deni. Katika Maandiko kuna angalau marejeo 26 ya deni, na yote ni hasi. Haisemi kwamba kukopa pesa ni dhambi, lakini inazungumza juu ya matokeo mabaya ya mara kwa mara ya kufanya hivyo. Alipofikiria wajibu wa kifedha, Paulo alishauri: “Wapeni wote haki zao; mtu wa kodi, kodi; mtu wa ushuru, ushuru; astahiliye hofu, hofu; astahiliye heshima, heshima. Msiwiwe na mtu cho chote isipokuwa kupendana” (Rum. 13:7, 8). 

Kwa nini deni ni baa karibu la kimataifa katika kila kiwango—binafsi, shirika na serikali? Kila jamii daima imekuwa na angalau asilimia ndogo ya waliodaiwa. Lakini leo kuna sehemu kubwa Zaidi ya watu wanadaiwa, na karibu si kwa manufaa yao kamwe. 

Juma hili tutachunguza sababu za madeni na jinsi ya kukabiliana nayo. Unaweza usiwe na deni, lakini unaweza kushiriki habari hii muhimu na familia na marafiki ambao wanaweza kufaidika nao. 

_Jifunze somo la juma hili kwa maandalizi ya Sabato ya Februari 4_