---
title:  Matatizo ya Madeni
date:  29/01/2023
---

`Soma Kumbukumbu la Torati 28:1, 2, 12. Lipi ni wazo bora la Mungu kwa watoto wake kuhusu madeni? Wanawezaje kufikia dhana hii iliyobora? Na ingawa muktadha huu ni tofauti sana na wetu, ni kanuni zipi tunaweza kuchukua kutoka katika muktadha huu na kuzitumia katika muktadha wetu sasa?`

Tafiti zinaonesha kuwa kuna sababu tatu za msingi zinazowafanya watu waingie katika matatizo ya kifedha. Zimeorodheshwa hapa kwa mpangilio wa kujirudia mara kwa mara zaidi. 

Ya kwanza ni kukosa maarifa. Watu wengi, hata wasomi, hawana maarifa ya kifedha. Kamwe hawakupata tu kanuni za kibiblia au hata za kidunia za usimamizi wa fedha. Kuna tumaini, hata hivyo! Somo hili litatoa muhtasari rahisi wa kanuni hizi na jinsi ya kuzitumia. 

Sababu ya pili ya matatizo ya kifedha ni choyo, au ubinafsi. Kutokana na kujitangaza na tamaa binafsi, watu wanaishi tu zaidi ya kipato chao, Hawako tayari kuishi, kuendesha, au kuvaa kile wanachoweza kumudu hasa. Wengi wa watu hawa hawa pia wanahisi kuwa ni maskini sana kiasi cha kutorudisha zaka. Kama matokeo, wanaishi maisha yao bila hekima na baraka za Mungu zilizoahidiwa (tazama Mal. 3:10, 11; Mt. 6:33). Kuna tumaini kwa watu hawa vilevile, lakini inahitaji badiliko la moyoâ€”na roho ya kuridhika. 

Sababu ya tatu ya watu kujikuta katika matatizo ya kifedha ni taabu/ bahati mbaya binafsi. Wanaweza kuwa walipata ugonjwa mbaya pasipo bima ya afya ya kutosha. Wanaweza kuwa wameachwa na mwenzi wa ndoa aliye mfujaji wa mali. Janga la asili huenda limeharibu mali zao. Au mtu anaweza kuwa amezaliwa na kukulia katika umaskini uliokithiri. Kuna tumaini kwa watu hawa, pia. Ingawa njia yao ni ngumu zaidi, shida zao zinaweza kushindwa. Mabadiliko yanaweza kuja kwa msaada wa marafiki Wakristo; ushauri na/au usaidizi wa washauri wachamungu; kazi ngumu pamoja na elimu bora; na baraka na majaliwa ya Mungu. 

Sababu iwayo yote ile, hata ikiwa ni makosa ya mtu mwenyewe, madeni yanaweza kupunguzwa. Hata hivyo, wale walio na deni watahitaji kufanya mabadiliko fulani katika maisha yao, matumizi yao, na vipaumbele vyao vya kifedha. 

`Soma 1 Timotheo 6:6-9. Paulo anasema nini hapa ambacho sisi sote tunahitaji kuzingatia? Maneno haya yanamaanisha nini kwako, na ni kwa njia zipi unaweza kufuata vyema zaidi ya kile Neno linachotufundisha hapa?`