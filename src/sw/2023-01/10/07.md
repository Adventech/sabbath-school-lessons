---
title:  Jifunze zaidi
date:  10/03/2023
---

Ellen G. White aliandika sura mbili juu ya mada hii muhimu ya ugawaji wa mali zetu. Tazama “To (_Aged and_) Wealthy Parents” (“Kwa (Wazee na) Wazazi Matajiri,”) katika Testimnies for the Church, vol. 3, uk. 116-130, na “Will and Legacies,” (_“Wosia na Urithi,”_) katika Testimonies for the Church, vol. 4, uk. 476-485. 

Pia kuna sehemu inayozungumzia mpango wa usimamizi wa mali kabla ya kufa katika Counsels on Stewardship (Mashauri Juu ya Uwakili), uk. 323-335. Ellen G. White pia aliandika: “Yale mambo ambayo wengi wanapendekeza kuahirisha mpaka watakapokaribia kufa, kama wangekuwa Wakristo kweli wangeyafanya wangali na maisha imara. Wangejitoa wenyewe na mali zao kwa Mungu, na, wanapotenda kama mawakili wake, wangepata furaha ya kufanya wajibu wao. Kwa kuwa wasimamizi wa mirathi wao wenyewe, wangeweza kutimiza madai ya Mungu wao wenyewe, badala ya kuhamishia wajibu huo kwa wengine.” _— Testimonies for the Church, vol. 4, uk. 480. _

Anamaanisha nini kwa “kuwa wasimamizi wa mirathi wao wenyewe”? Katika wosia wa kawaida, yule anayeandika wosia anamteua msimamizi wa kugawa mali baada ya kifo chake kulingana na matakwa yake kama ilivyooneshwa katika wosia. Kwa kuwa msimamizi wa mirathi wewe mwenyewe, unagawa tu mali zako mwenyewe wakati ukiwa hai. Kwa kufanya hivyo, utakuwa na furaha ya kuona matokeo na kujua kwamba unazitumia ipasavyo talanta ulizokabidhiwa na Mungu. 

Kwa Mkristo, ujio wa pili wa Kristo ni “_Tumaini Lenye Baraka_.” Sote tumefikiria jinsi ya kumwona Yesu kutakavyoshangaza akija katika mawingu ya mbinguni. Tuna shauku ya kusikia maneno, “_Vema_.” Lakini vipi ikiwa tutalala mauti kupumzika kabla Yesu hajarudi? Ikiwa tumefuata mapenzi yake yaliyofunuliwa, tunaweza kuwa na furaha sasa kuona kazi ikisonga mbele kwa sababu ya juhudi zetu, tukijua kwamba kwa sababu ya mpango wa usimamizi wa mali kabla ya kufa, kazi itaendelea baada ya kuwa tumeondoka.

**Masawali ya Kujadili**

`1. Ingawa tunaweza kujiwekea hazina mbinguni sasa, kwa nini hilo si sawa na kujaribu kujipatia, au hata “kununua,” namna yako ya wokovu?`

`2. Wakati tunapaswa kuwa wakarimu katika kutoa kwa kile tulichonacho sasa, tunapaswa pia kuwa na hekima. Mara ngapi tumewasikia watu, hasa wanaopanga tarehe, wakiomba pesa kwa sababu ya tukio kama hili na hili litatokea katika tarehe fulani na fulani, na kwa sababu pesa zetu hazitafaa kitu wakati huo, ni afadhali tuzitume katika huduma yake sasa? Tunawezaje kujifunza kutambua kati ya hila hii na njia halali tunazoweza kutumia pesa zetu hata sasa kwa ajili ya kazi ya Mungu?`