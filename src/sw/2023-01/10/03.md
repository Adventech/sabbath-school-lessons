---
title:  Huwezi Kwenda Navyo
date:  06/03/2023
---

Mtu fulani aliwahi kumuuliza mwinjilisti maarufu Billy Graham ni kitu gani kinamshangaza zaidi kuhusu maisha, kwa vile sasa alikuwa mzee (Graham alikuwa katika miaka yake ya 60 wakati huo). Jibu la Graham? “Ufupi wake.” 

Hapana shaka, maisha hupita haraka. 

`Mafungu yafuatayo yanafundisha nini kuhusu maisha ya mwanadamu hapa? Zab. 49:17; 1 Tim. 6:6, 7; Zab. 39:11; Yak. 4:14; Mhu. 2:18-22.`

Sio tu kwamba maisha hupita haraka, lakini unapokufa, hauondoki na chochote, angalau vitu vya kimwili ulivyokusanya. (_Tabia? Hicho ni kisa kingine_) “Maana atakapokufa hatachukua chochote” (Zab. 49:17), inayomaanisha kwamba anamwachia mtu mwingine akipate. Atakayekipata, bila shaka, inategemea ni mipango gani inafanywa kabla. 

Ingawa, bila shaka, si kila mtu ana mali kwa peke yake, watu wengi, hasa kama wamefanya kazi kwa miaka yote, wamejikusanyia mali. Mwishowe, kitakachotokea kwa utajiri huo baada ya kufa ni swali muhimu hasa ambalo watu wanapaswa kuzingatia. 

Kwa wale walio na mali mwisho wa maisha, haidhuru vitu tulivyo navyo ni vingi au vichache kiasi gani, kuandaa mpango wa usimamizi wa mali kabla ya kufa kunaweza kuwa tendo letu la mwisho la uwakili, la kusimamia kwa uangalifu kile ambacho Mungu ametubariki nacho. Ikiwa huna mpango wa usimamizi wa mali kabla ya kufa ambao umeutengeneza kwa wosia au amana, sheria za nchi au za serikali ya kiraia zinaweza kutumika (_yote hii inategemea, bila shaka, mahali unapoishi_). Ukifa bila wosia, mamlaka nyingi za kiraia hupitisha mali kumilikiwa na jamaa zako, iwe wanazihitaji au la, ikiwa wangetumia vizuri pesa hizo au la, na iwapo ungechagua kumpa au kutokumpa sehemu ya mali mtu huyo. Kanisa halitapata chochote. Ikiwa ndivyo unavyotaka, sawa; ikiwa sivyo, unahitaji kuweka mipango kabla. 

Kwa maneno rahisi kabisa, tunaweza kusema kwamba kwa sababu Mungu ndiye Mmiliki wa kila kitu (tazama Zab. 24:1), ingekuwa na mantiki kuhitimisha kwa mtazamo wa kibiblia kwamba tunapokuwa tumekamilisha kile ambacho Mungu ametukabidhi, tunapaswa kumrudishia, Mmiliki halali, kilichobaki, mara tu mahitaji ya wapendwa yanapokuwa yametimizwa.

`Kifo, kama tujuavyo, kinaweza kuja wakati wowote, na bila kutarajiwa, pia, hata leo. Nini kingewatokea wapendwa wako kama ungekufa leo? Nini, pia, kingetokea kwa mali yako? Je, ingegawanywa kama ambavyo ungetaka?`