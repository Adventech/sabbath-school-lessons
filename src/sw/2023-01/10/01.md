---
title:  Kulipa Fadhila
date:  04/03/2023
---

### Somo la Juma Hili
Lk. 12:16-21, Mhu. 2:18-22, Mit. 27:23-27, 2 Kor. 4:18, Mhu. 5:10, Kol. 1:15—17.

> <p>Fungu la Kukariri</p>
> “Nikasikia sauti kutoka mbinguni ikisema, Andika, Heri wafu wafao katika Bwana tangu sasa. Naam, asema Roho, wapate kupumzika baada ya taabu zao; kwa kuwa matendo yao yafuatana nao” (Ufunuo 14:13).

Tunapokaribia mwisho wa miaka yetu ya kupata mapato, lengo la fedha zetu linageuka kuelekea kuhifadhi mali zetu kwa matarajio ya mwisho wa maisha. Kipindi cha mpito toka kufanya kazi kwenda kustaafu kinaweza kuwa uzoefu wa kutisha sana. Kwa habari ya fedha zetu, ni ipi njia bora zaidi ya kufuata? 

Watu wanapokuwa wazee, karibia wanaanza kwa kawaida kuwa na wasiwasi kuhusu siku zijazo. Hofu za kawaida zaidi ni: kufa mapema sana (_kabla familia haijatunzwa_); kuishi muda mrefu sana (_kuishi zaidi ya mali zao au akiba_); ugonjwa wenye kuangamiza (_rasilimali zangu zote zinaweza kwenda kwa wakati mmoja_); na ulemavu wa akili na/au wa kimwili (_nani atanitunza?_). 

Akitoa maoni yake juu ya hofu hizi, Ellen G. White aliandika: “Hofu hizi zote hutoka kwa Shetani ..... Kama wangesimama katika nafasi ambayo Mungu angependa wawepo, siku zao za mwisho zinaweza kuwa bora na zenye furaha zaidi ..... Wanapaswa kuweka kando wasiwasi na mizigo, na kutumia muda wao kwa furaha kadri wawezavyo, na kuwa tayari kwa ajili ya mbingu.” _—Testimonies for the Church, vol. 1, uk. 424. _

Juma hili tutapitia ushauri wa Mungu kuhusu miaka yetu iliyopita. Ni mambo gani tunapaswa kufanya, yapi tunapaswa kuepuka kufanya, na kanuni zipi tunapaswa kufuata? 

_Jifunze somo la juma hili kwa maandalizi ya Sabato ya Machi 11._