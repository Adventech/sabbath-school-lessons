---
title:  Hisani Wakati wa Kukaribia Kufa
date:  08/03/2023
---

Kanuni zipi tunaweza kuchukua kutoka katika mafungu yafuatayo kuhusiana na jinsi tunavyopaswa kushughulika na pesa? 

1 Tim. 6:17 

2 Kor. 4:18 

Mith. 30:8 

Mhu. 5:10 

Pesa inaweza kuwashikilia wanadamu kwa nguvu sana, kushikilia ambako kumesababisha maangamizi ya wengi. Nani ambaye hajasikia watu ambao wamefanya mambo ya kutisha kwa sababu ya pesa—hata wakati tayari walikuwa nazo nyingi kwa kuanzia? 

Hata hivyo, si lazima iwe hivyo. Kwa uweza wa Mungu, tunaweza kushinda jaribio la adui kuchukua kile kilichokusudiwa kuwa baraka (_mali za kimwili_) na kuzigeuza kuwa laana. 

Katika muktadha wa kuwa wakili mwema katika kupanga kwa ajili ya kufa, hatari moja ambayo watu wanakabiliana nayo ni jaribu la kuhodhi mali sasa, kuhalalisha kuhodhi kwa wazo kwamba, vema, “Nikifa, ninaweza kutoa zote wakati huo.” Ingawa ni bora kuliko kutumia tu zote sasa (_bilionea mmoja alisema kwamba alijua kwamba ataishi ipasavyo ikiwa tu hakutakuwa na fedha za kutosha kwa ajili ya gharama za maziko_), tunaweza na tunapaswa kufanya vizuri zaidi ya hayo. 

“Niliona kwamba wengi wanazuia mali zao kwa ajili ya kazi ya Mungu wanapokuwa hai, wakinyamazisha dhamiri zao kwamba watakuwa wenye hisani/wema wakati wa kufa; hawadiriki kuonesha imani yao na kumtumaini Mungu kutoa chochote wakati wa uhai wao. Lakini fadhila/wema huu wa wakati wa kufa siyo ambao Knisto anauhitaji kwa wafuasi Wake; huwezi kutoa udhuru wa ubinafsi wa walio hai. Wale ambao wanashikilia mali zao hadi wakati wa mwisho, wanazisalimisha kwa mauti badala ya kazi ya Mungu. Hasara zinatokea kila wakati. Mabenki yanapata hasara, na mali zinatumika kwa njia nyingi sana. Wengi wanakusudia kufanya kitu fulani, lakini wanachelewa, na Shetani anafanya kazi kuzuia mali zisiingie kwenye hazina kabisa. Inapotea kabla haijarudishwa kwa Mungu, na Shetani anafurahi sana kwamba inakuwa hivyo.” _—Ellen G. White, Testimonies for the Church, vol. 5, uk. 154. _

`Kwa nini tunapaswa kuwa waangalifu sana kwa jinsi tunavyohalalisha matumizi yetu ya baraka zozote za kimwili tulizo nazo?`