---
title:  Urithi wa Kiroho
date:  09/03/2023
---

Ingawa ni vigumu kujua maisha yangekuwaje duniani kama wanadamu wasingetenda dhambi, tunaweza kujua jambo moja kwa hakika: kusingekuwepo na kuhodhi, uchoyo, hakuna umaskini—vitu ambavyo vimeukumba ulimwengu wetu tangu historia iliyoandikwa. Uelewa wetu wa umiliki, wa kile tulichokifanyia kazi na, kama tuliifanya kwa uaminifu, ni haki yetu, hata hivyo ni udhihirisho wa maisha katika ulimwengu ulioanguka. Mwishoni, hata hivyo, bila kujali ni kiasi gani tunachomiliki au tusichomiliki, kuna jambo moja muhimu ambalo tunapaswa kukumbuka kila wakati. 

`Soma mafungu yafuatayo. Jambo kuu ni nini katika mafungu yote, na hilo jambo linapaswa kuathiri vipi kile tunachofanya na mali ambazo Mungu ametubariki nazo? (Zab. 24:1, Ebr. 3:4, Zab. 50:10, Mwa. 14:19, Kol. 1:15-17).`

Sisi ni mawakili na wasimamizi wa vile alivyotukabidhi; yaani, Mungu ndiye anayemiliki vyote, na Yeye ndiye anayetupa uhai, kuishi, na nguvu za kuwa na chochote kabisa. Ni mantiki tu, basi, kwamba tunapokuwa tumekamilisha kile ambacho Mungu ametupatia, na tumehudumia familia yetu, tunapaswa kumrudishia kilichobaki. 

“Katika kutoa kwa kazi ya Mungu, mnajiwekea hazina mbinguni. Vyote mnavyojiwekea juu viko salama dhidi ya maafa na hasara, na vinaongezeka hadi kufikia utajiri wa kudumu milele” “[na] vitaingizwa katika hesabu katika ufalme wa mbinguni.” _—Ellen G. White, Counsels on Stewardship, uk. 342._ 

Kuna faida nyingi za kutoa sasa, wakati bado tunaishi. Hapa kuna machache: 

1. Mfadhili anaweza kuona matokeo ya zawadi—jengo jipya la kanisa, kijana akiwa chuoni, mahubiri yaliyofadhiliwa, nk. 
2. Huduma au mtu anaweza kufaidika sasa wakati hitaji ni kubwa zaidi. 
3. Hakuna ugomvi kati ya familia au marafiki baada ya kifo chako. 
4. Kunaweka mfano mzuri wa kanuni za familia za ukarimu na upendo kwa wengine. 
5. Kunapunguza matokeo ya kutoa kodi wakati wa kupokea mali ya marehemu. 
6. Kunakuhakikishia kwamba zawadi itatumiwa kwa namna ulivyokusudia (_hakuna kuingiliwa na mahakama au jamaa wasioridhika_).
7. Kunadhihirisha kwamba moyo wa mtoaji umebadilika toka ubinafsi hadi kutokuwa na ubinafsi. 
8. Kunaweka hazina mbinguni 