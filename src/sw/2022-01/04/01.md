---
title:  Yesu, Ndugu Yetu Mwaminifu
date:  15/01/2022
---

### Somo la Juma Hili
Law. 25:25-27; Ebr. 2:10, 14-16; Ebr. 11:24-26; 1 Kor. 15:50, Ebr. 5:8, 9; Ebr. 12:1-4.

> <p>Fungu la Kukariri</p>
> “Basi, kwa kuwa watoto wameshiriki damu na mwili, yeye naye vivyo hivyo alishiriki yayo hayo, ili kwa njia ya mauti amharibu yeye aliyekuwa na nguvu za mauti, yaani, Ibilisi” (Waebrania 2:14).

Waebrania 1 humzungumzia Yesu kama Mwana wa Mungu, mtawala juu ya malaika, na “mng’ao wa utukufu wake na chapa ya nafsi yake” (Ebr. 1:3). Katka Waebrania 2, Yesu ni Mwana wa Adamu, aliyefanywa mdogo punde kuliko malaika na aliyetwaa asili ya mwanadamu na udhaifu wake wote, hata kufikia mauti (Ebr. 2:7) 

Katika Waebrania 1, Mungu anasema kuhusu Yesu: “Wewe ndiwe Mwanangu” (Ebr. 1:5). Katika Waebrania 2, Yesu anawaita watoto wa kibinadamu kama “ndugu” zake (Ebr. 2:12). 

Katika Waebrania 1, Baba anatangaza mamlaka ya Kiungu ya Mwana (Ebr. 1:8-12). Katika Waebrania 2, Mwana anathibitisha uaminifu wake kwa Baba (Ebr. 2:13a). 

Katika Waebrania 1, Yesu ni Bwana wa Kiungu, Muumbaji, Mtegemezaji, na Mwenye enzi. Katika Waebrania 2, Yesu ni kuhani mkuu wa kibinadamu, mwenye rehema na mwaminifu. 

Kwa muhtasari, maelezo juu ya Yesu kama ndugu mwaminifu na mwenye rehema yanafafanuliwa katika maelezo juu ya Mwana kama udhihirisho bora wa Mungu Muumbaji wa milele (Ebr. 1:1-4). 

*Jifunze somo la juma hili kwa maandalizi ya Sabato ya Januari 22.*