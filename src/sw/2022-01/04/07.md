---
title:  Jifunze zaidi
date:  21/01/2022
---

Waebrania 2:13 ina maneno ya Yesu kwa Baba yake akiwazungumzia ndugu zake: “Tazama, mimi nipo hapa na watoto niliopewa na Mungu” (Ebr. 2:13). Patrick Gray anadokeza kwamba Yesu anaelezewa hapa kama mlinzi wa ndugu zake. Mfumo wa Kirumi wa ulezi wa watoto waliokombolewa toka katika mamlaka ya kisheria ya kiongozi wa familia uliamua kwamba baba yao akifa, “Mtunzaji, mara nyingi ndugu mkubwa, alihusika kuwatunza watoto wadogo na urithi wao hadi walipofikia umri wa utu uzima, hivyo kuongeza wajibu wa asili wa ndugu mkubwa kuwatunza ndugu zake wadogo.” *—Godly Fear: The 14 Epistle to the Hebrews and Greco-Roman Critiques of 15 Superstition [Atlanta: Society of Biblical Literature, 16 2003), uk. 126.* 

Hili linaeleza kwa nini Waebrania inaturejelea kama ndugu wa Yesu, na vile vile kama watoto wake. Kama ndugu yetu mkubwa Yesu ni mtunzaji wetu, mlezi wetu, na mlinzi wetu. 

“Kristo alikuja duniani, akiutwaa ubinadamu na kusimama kama mwakilishi wa mwanadamu, kuonesha katika pambano na Shetani kwamba mwanadamu, kama Mungu alivyomuumba, akiunganika na Baba na Mwana, anaweza kutii kila takwa la Kiungu.”*—Ellen G. White, Selected 6 Messages, book I, uk. 253.*

“Katika maisha yake na mafundisho, Kristo ametoa mfano mkamilifu wa huduma isiyo na ubinafsi yenye chanzo chake katika Mungu. Mungu haishi kwa ajili yake mwenyewe. Kwa kuumba ulimwengu, na kwa kutegemeza vitu vyote, daima anawahudumia wengine. ‘Yeye huwaangazia jua lake waovu na wema, huwanyeshea mvua wenye haki na wasio haki.’ Mat. 5:45. Huu ubora wa huduma Mungu alimpatia Mwanawe. Yesu alipewa kuwa mkuu kwa wanadamu, ili kwa mfano wake aweze kufundisha kinachomaanisha kuhudumu.” *—Ellen G. White, The Desire of Ages, uk. 649.*

**Masawali ya Kujadili**

`1. Waebrania inatuambia kwamba Yesu alikuwa ndugu yetu ili atuokoe. Fikiria hicho humaanisha nini kwa habari ya kile Mungu alichotenda ili kutuokoa. Kwa nini, basi, kugeuzia mgongo ukweli huu wa kushangaza kunaweza kuwa kosa la kuhuzunisha sana?`

`2. Kwa nini ni muhimu kwetu kwamba Yesu hakuzaliwa “kuuzwa chini ya dhambi” jinsi tulivyo (Rum. 7:14)? Hebu mfikirie Musa, na kwa nini ilikuwa muhimu kwa Waisraeli kwamba hakuwa mtumwa kama walivyokuwa. Kwa namna gani kisa cha Musa, kwa namna ndogo, kinatusaidia kuelewa kile Yesu alichotutendea?`

`3. Tafakari zaidi kazi ya mateso katika maisha yetu. Kwa nini hatupaswi kamwe kufikiri kwamba mateso, kwa yenyewe, ni mazuri, hata kama wakati mwingine uzuri fulani unaweza kutokea ndani yake?`