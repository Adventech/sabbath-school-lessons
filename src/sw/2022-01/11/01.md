---
title:  Yesu, Mwenye Kuanzisha na Mwenye Kutimiza Imani Yetu
date:  05/03/2022
---

### Somo la Juma Hili
Ebr. 10:35-39, Rum. 1:17, Waebrania 11, Yosh.2:9-11, Ebr. 12:1-3.

> <p>Fungu la Kukariri</p>
> “Tukimtazama Yesu, mwenye kuanzisha na mwenye kutimiza imani yetu; ambaye kwa ajili ya furaha iliyowekwa mbele yake aliustahimili msalaba na kuidharau aibu, naye ameketi mkono wa kuume wa kiti cha enzi cha Mungu” (Waebrania 12:2).

Waebrania 11 na 12 ndizo sura ambazo yamkini zinapendwa zaidi katika kitabu hiki. Zinaelezea maisha ya Kikristo kama mashindano ya mbio ambayo sisi sote tunashiriki na ambayo wale wote wanaodumu kuwa waaminifu watapata thawabu. Pia zinaelezea mfululizo wa matukio ya ukombozi kama mbio ambayo watu wa imani tangu zamani walistahimili, licha ya mateso, lakini bado hawajaipokea thawabu. 

Na hiyo ni kwa sababu kisa kinamalizikia kwetu, vile vile, si wao tu. Tunahitimisha tendo. Mfululizo wa matukio unafikia kilele kwa kuingia kwetu na kukimbia kumalizia sehemu ya mwisho ya mbio, na Yesu akiwa amekaa katika mstari wa mwisho mkono wa kuume wa Mungu. Anatia moyo na kuonesha mfano bora wa jinsi ya kupiga mbio. Yeye ndiye shahidi bora kwamba thawabu ni ya kweli na kwamba Yeye ni mtangulizi anayefungua njia kwa ajili yetu (Ebr. 6:19, 20; Ebr. 10:19-23). 

Waebrania 11 inaelezea kwamba imani ni kuzitumainia ahadi za Mungu, hata kama hatuwezi kuziona bado. Somo hili litachunguza kuhusu imani na jinsi inavyopatikana kupitia mifano ya wakati uliopita lakini, hasa hasa na kwenye kiini, kupitia mfano wa Yesu, “mwenye kuanzisha na mwenye kutimiza imani yetu” (Ebr. 12:2). 

*Jifunze somo la juma hili kwa maandalizi ya Sabato ya Machi 12.*