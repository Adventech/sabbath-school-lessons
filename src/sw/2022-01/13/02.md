---
title:  Kuwajali Watu wa Mungu
date:  20/03/2022
---

`Soma Waebrania 13:1, 2; Warumi 12:13; 1 Timotheo 3:2; Tito 1:8;` na 1 Petro 4:9. Nini lilikuwa jukumu la kuwafadhili wageni katika kanisa la awali? 

Ukristo ulikuwa harakati ya mzunguko ambao mara nyingi ulitegemea ukarimu wa Wakristo kwa wasio Wakristo. Maelekezo ya “msisahau” kuwafadhili wageni huenda hayarejelei tu kushindwa kufikiria kumkaribisha mtu nyumbani bali kuhusu kupuuza kwa makusudi. 

Paulo hafikirii tu kuhusu kuwafadhili walio waumini wenzao tu. Anawakumbusha wasomaji wake kwamba kuwafadhili wageni wengine wamewakaribisha malaika pasipo kujua (Ebr. 13:2). Huenda alikuwa anafikiria kuhusu wanaume watatu waliowatembelea Ibrahimu na Sara (Mwa. 18:2-15). Kuonesha ukarimu kuna maana ya kumgawia mwingine ulivyo navyo na kuteseka na wengine, ambacho ndicho Yesu alitutendea (Ebr. 2:10-18). 

Upendano wa ndugu kwa wale walio gerezani ulimaanisha si tu kwamba waumini waliwakumbuka wafungwa katika maombi yao lakini pia kwa kuwapatia msaada wa kuwapa vitu na wa kihisia. Kulikuwa na hatari ya kuwapuuza kwa makusudi walio gerezani. Wale waliotoa msaada wa vitu na wa kihisia kwa wale waliohukumiwa na jamii walihusiana nao. Kwa namna fulani walikuwa “washirika” pamoja nao na kujiweka katika hatari ya unyanyasaji wa kijamii (Ebr. 10:32-34). 

Mausia ya Paulo yanatumia mifano na lugha kuwatia shime wasomaji kwa habari ya waliofungwa. Kwanza, mwandishi anaamsha utoaji msaada wa wasomaji wenyewe kwa ajili ya ndugu zao waliofungwa gerezani kwa wakati uliopita. Walikuwa “marafiki” au “washirika” kwa wale “waliotweza kwa mashutumu na dhiki” (Ebr. 10:33). Pili, lugha ya “kudhulumiwa” inatoa mwangwi kwa mfano wa Musa, ambaye aliyeona “ni afadhali kupata mateso pamoja na watu wa Mungu kuliko kujifurahisha katika dhambi kwa kitambo” (Ebr. 11:25). 

Mwisho, Paulo anaelezea wazo la upendano wa ndugu. Anawakumbusha wasomaji kwamba wao “pia wamo katika mwili” (Ebr. 13:3). Wanashiriki hali ile ile ya kibadamu na wanapaswa kuwatendea wengine kama ambavyo wangependa watendewe ikiwa wangekuwa katika mazingira yale yale, yaani, gerezani. Watu wanapaswa, basi, kutoa msaada wa vitu na wa kihisia kwa waliofungwa, wakiwaonesha kwamba hawakuachwa.

`Tunaweza kuwafanyia nini zaidi wale walio gerezani, ikiwa ni washiriki wa kanisa au sio?`