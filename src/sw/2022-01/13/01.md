---
title:  Upendano wa Ndugu na Udumu
date:  19/03/2022
---

### Somo la Juma Hili
Waebrania 13, Rum. 12:13, Efe. 5:3—5, 1 Pet. 5:1-4, Ebr. 2:9, Ebr. 4:16, Gal. 2:20. 

> <p>Fungu la Kukariri</p>
> “Upendano wa ndugu na udumu” (Waebrania 13:1). 

Waebrania 13 inatoa mausia ya mwisho ya mtume: “Upendano wa ndugu na udumu” (Ebr. 13:1). Amethibitisha katika waraka wote kwamba tu wa nyumbani mwa Mfalme—Kuhani Mkuu, Yesu, ndugu na dada zake. 

Mwandishi hawatambui wasomaji kama kundi tu la watu wanaofanyia kazi wokovu wao katika mahusiano ya moja kwa moja na Yesu, bali kama familia, au kaya, waliookolewa pamoja. Paulo anataja sifa ya kazi ya Yesu kwa ajili yetu kama “upendano wa ndugu”: “Hakuona haya kuwaita ndugu zake” (Ebr. 2:11). Hivyo, waumini wanapaswa kutendeana kile Yesu alichowatendea. 

Katika waraka wote, upendano wa ndugu ilihusisha “kuonyana” ili ye yote asiipungukie neema ya Mungu (Ebr.3:13; Ebr. 10:24, 25; Ebr. 12:15-17). Katika sura ya 13 unahusisha vipengele vingi: kuwafadhili wageni (Ebr. 13:2), kuwatembelea na kuwasaidia waliofungwa na wale waliodhulumiwa (Ebr. 13:3), kuiheshimu ndoa (Ebr. 13:4), kuepuka tamaa (Ebr. 13:5, 6), kuwakumbuka na kuwaheshimu viongozi wa kanisa (Ebr. 13:7-17), na kumwombea mwandishi mwenyewe (Ebr. 13:18, 19). 

*Jifunze somo la juma hili kwa maandalizi ya Sabato ya Machi 26.*