---
title:  Jifunze zaidi
date:  25/03/2022
---

“Baada ya kushukiwa na Roho Mtakatifu, .... [waumini] walikuwa wakifurahia uzuri wa ushirika pamoja na watakatifu. Walikuwa wapole, wenye kutafakari, wenye kujikana nafsi zao wenyewe, walikuwa tayari kujitoa mhanga kwa namna yo yote ile kwa ajili ya ukweli. Katika kushirikiana kwao siku kwa siku, walikuwa wakidhihirisha upendo ambao Kristo alikuwa amewaunganisha nao. Kwa maneno na matendo yasiyokuwa ya ubinafsi walijitahidi kuuchochea upendo huu katika mioyo ya watu wengine. ... 

“Ghafla mabadiliko yalitokea. Waumini walianza kutazama kasoro za waumini wenzao. Wakijikita zaidi juu ya makosa ya wengine, na kuruhusu ukosoaji wa kuraruana, na kwa jinsi hiyo walipoteza kumwona na kumtegemea Mwokozi na upendo wake kwao. Walianza kuwa wakali kutetea matendo ya dini ya nje, wakikazia zaidi nadharia kuliko maisha ya imani. 

Katika ari yao ya kuwahukumu wengine, walikuwa wakiyapuuza makosa yao. Wakapoteza upendano wa ndugu waliokuwa wameunganishwa kwa huo na Kristo, na jambo baya kuliko yote, hawakuwa wakitambua walichokuwa wakipoteza. Hawakutambua kuwa furaha na uchangamfu vilikuwa vinaondoka katika maisha yao kiasi kwamba, kwa kuufungia upendo wa Mungu nje ya mioyo yao, mapema sana wangeingia na kutembea gizani. 

“Alipotambua kuwa upendo ulikuwa unapungua kanisani, Yohana aliwakumbusha waumini uendelevu wa upendo huu. Nyaraka zake kwenda kwenye kanisa zimejaa dhana hii, naye anawaandikia, ‘Wapenzi, tupendane,’ anaandika, kwa kuwa pendo latoka kwa Mungu, na kila apendaye amezaliwa na Mungu, naye anamjua Mungu. Yeye asiyependa, hakumjua Mungu, kwa maana Mungu ni upendo. Katika hili pendo la Mungu lilionekana kwetu, kwamba Mungu amemtuma Mwanawe pekee ulimwenguni, ili tupate uzima kwa Yeye. Hili ndilo pendo, si kwamba sisi tulimpenda Mungu, bali kwamba Yeye alitupenda sisi, akamtuma Mwanawe kuwa kipatanisho kwa dhambi zetu. Wapenzi ikiwa Mungu alitupenda sisi hivi, imetupasa na sisi kupendana’ *—Ellen G. White, The Acts of the Apostles, uk. 547, 548.*

**Masawali ya Kujadili**

`1. Maisha ya Kikristo mara nyingi yanachukuliwa kama mahusiano binafsi kati ya Yesu na muumini. Hata hivyo, hii ni nyanja moja ya maisha ya Kikristo. Kwa nini ni muhimu kukumbuka kwamba Mungu anatuongoza kama kundi? Wajibu wangu ni upi Katika kundi? Ninapaswa kutarajia nini kutoka katika kundi?`

`2. Viashiria bora kabisa ni vipi kwamba upendano wa ndugu uko imara katika kanisa? Jiandae kutengeneza orodha katika darasa lako la shule ya Sabato.`

`3. Upendano wa ndugu wa kweli ni upi? Ni zipi sifa zake, chanzo, na matokeo? Unawezaje kuutofautisha na upendano wa undugu wa uongo?`