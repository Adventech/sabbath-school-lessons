---
title:  Kuhani kwa Niaba ya Wanadamu 
date:  30/01/2022
---

`Soma Waebrania 5: 1-10. Kazi ya ukuhani ni nini na, kulingana na kifungu hiki, Yesu anatimizaje kazi hiyo?`

Kusudi la msingi la ukuhani wa Kilawi lilikuwa kupatanisha kati ya watu wenye dhambi na Mungu. makuhani walichaguliwa na Mungu ili kuhudumu kwa niaba ya wanadamu; kwa hiyo, walipaswa kuwa wenye huruma na wenye kuelewa madhaifu ya kibinadamu. 

Katika Waebrania 5:5-10. Paulo anaonesha kwamba Yesu anatimiza kikamilifu makusudi hayo: Mungu alimchagua (Ebr. 5:5, 6), na pia Yesu anatuelewa kwa sababu yeye pia ameteseka (Ebr. 5:7, 8). 

Kuna tofauti kadhaa muhimu, hata hivyo. Yesu “hakuchaguliwa katika wanadamu” (Ebr. 5:1). Badala yake, Yesu alitwaa asili ya mwanadamu ili, miongoni mwa mambo mengine, kuhudumu Kama kuhani kwa niaba yetu. Yesu hakutoa kafara kwa ajili ya dhambi zake mwenyewe (Ebr. 5:3) lakini kwa ajili tu ya dhambi zetu, kwa sababu hakutenda dhambi (Ebr. 4:15, Ebr. 7:26-28). 

Waebrania inasema kwamba Yesu aliomba “yule awezaye kumwokoa na kumtoa katika mauti...akasikilizwa” (Ebr. 5:7). Waebrania ilikuwa inarejelea mauti ya pili, ambayo Mungu alimwokoa Yesu nayo alipomfufua (Ebr. 13:20). Waebrania pia inasema kwamba Yesu “alijifunza kutii kwa mateso hayo yaliyompata” (Ebr. 5:8). Utii ulikuwa jambo jipya kwa Yesu, si kwa sababu hakuwa mtii lakini kwa sababu alikuwa Mungu. Kama mtawala wa ulimwengu, Yesu hakumtii mtu yeyeote, badala yake, kila mtu alimtii. 

Mateso ya Yesu na kifo katika msalaba ni sehemu muhimu ya huduma yake ya kikuhani. Mateso hayakumkamilisha Yesu kwa maana ya kupiga hatua katika wema na kimaadili. Mateso hayakumfanya awe mwenye rehema. Kinyume chake, Yesu alikuja katika dunia hii kwa sababu siku zote alikuwa mwenye rehema, ambayo ndiyo sababu alikuwa na huruma kwetu (Ebr. 2:17). 

Waebrania inachomaanisha ni kwamba ilikuwa kupitia mateso kwamba ukweli wa upendo wa Yesu wa undugu, uhalisi wa asili yake ya mwanadamu, kina cha utii wake kama mwakilishi wa wanadamu katika mapenzi ya Baba vilidhihirishwa na kufunuliwa. “Alikamilishwa” katika maana kwamba mateso yake yalimwezesha kuwa kuhani wetu mkuu. Ilikuwa ni maisha yake ya utii mkamilifu, na kisha mauti yake msalabani, yaliyojumuisha sadaka ya kafara ambayo Yesu aliiwasilisha mbele za Baba kama kuhani wetu.

`1 Petro 2:9 inasema kwamba sisi ni “ukuhani wa kifalme.” Maisha ya Yesu yanakwambia nini ambacho mahusiano yako na wanadamu wengine yanapaswa kuwa kwa sababu upo Katika kazi hii takatifu?`