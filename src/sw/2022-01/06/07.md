---
title:  Jifunze zaidi
date:  04/02/2022
---

“Kristo anaona. Anajua yote kuhusu mizigo yetu, hatari zetu, na magumu yetu; naye anakijaza kinywa chake hoja kwa niaba yetu. Na uombezi wake unatosha kwa mahitaji ya kila nafsi, kama alivyofanya kwa Petro. .... Mtetezi wetu anakijaza kinywa chake hoja ili kuwafundisha watu wake waliojaribiwa sana, kusimama imara dhidi ya majaribu ya Shetani. Anafasiri kila mjongeo wa adui. Anapanga matukio.” *—Ellen 11 G. White, The SDA Bible Commentary, vol. 7, uk. 931 (Letter 90, 1906).*

“Lilikuwa ni kusudi la Shetani kuleta utengano wa milele kati ya Mungu na mwanadamu; lakini katika Kristo tunaunganishwa na Mungu kwa karibu zaidi kuliko ikiwa tusingeanguka kamwe. Kwa kuitwaa asili yetu, Mwokozi amejifungamanisha na ubinadamu kwa kifungo ambacho hakitavunjika kamwe. ... 

Hii ni ahadi kwamba Mungu atatimiza neno lake. ‘Maana kwa ajili yetu mtoto amezaliwa, Tumepewa mtoto mwanamume; Na uweza wa kifalme utakuwa begani mwake.’ Mungu ameitwaa asili ya mwanadamu katika nafsi ya Mwana Wake, na amebeba hiyo hiyo kwenda katika mbingu za juu. Ni ‘Mwana wa Adamu’ anayeshiriki kiti cha enzi cha ulimwengu. Ni ‘Mwana wa Adamu’ ambaye jina lake ataitwa, ‘Mshauri wa ajabu, Mungu mwenye nguvu, Baba wa milele, Mfalme wa amani.’ Isaya 9:6. 

MIMI NIKO ni Mpatanishi kati ya Mungu na wanadamu, mkono wake ukiwekwa pande zote. Yeye aliye ‘mtakatifu, asiyekuwa na uovu, asiyekuwa na waa lo lote, aliyetengwa na wakosaji,’ haoni haya kutuita ndugu zake. Waebrania 7:26; Ebr. 2:1]. Katika Kristo familia ya duniani na familia ya mbinguni zinafungamana pamoja. Yesu aliyetukuzwa ni ndugu yetu. Mbingu imefunikwa kwa ubinadamu, na ubinadamu umekumbatiwa katika kifua cha Upendo Usiokoma.” *—Ellen G. White, The Desire of Ages, pp. 25, 26.*

**Masawali ya Kujadili**

`1. Nukuu ya kwanza hapo juu inasema, “Yeye (Yesu) anakijaza kinywa chake hoja kwa niaba yetu.” Ahadi hiyo inamaanisha nini kwako? Fikiria kuhusu hili linachotufundisha kuhusu upendo wa Mungu kwa ajili yetu. Kwa nini wazo hili linatia moyo sana? Kwa nini tunahitaji mtu kutoa hoja kwa niaba yetu?`

`2. Nukuu ya pili hapo juu inasema, “Katika Kristo tunaunganishwa na Mungu kwa karibu zaidi kuliko ikiwa tusingeanguka kamwe.” Hilo linamaanisha nini? Tunawezaje kupata uzoefu wa ukaribu huo, na faraja gani unayoweza kupata kutoka katika uzoefu huo? Katika darasa, elezea kile ukaribu huu unachomaanisha na inafananaje kupata uzoefu wake. Kwa namna gani “hoja kwa niaba yetu” hutusaidia kuwa na uzoefu huu?`