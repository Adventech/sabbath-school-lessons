---
title:  Yesu, Kuhani Mwaminifu
date:  29/01/2022
---

### Somo la Juma Hili
Ebr. 5:1-10; Mwa. 14:18-20; 1 Pet. 2:9; Ebr. 7:1-3, Ebr. 7:11-16, 22, 26.

> <p>Fungu la Kukariri</p>
> “Maana ilitupasa sisi tuwe na kuhani mkuu wa namna hii aliye mtakatifu, asiyekuwa na uovu, asiyekuwa na waa lo lote, aliyetengwa na wakosaji, aliyekuwa juu kuliko mbingu” (Waebrania 7:26).

Shimo kubwa lililokuwepo kati ya Mungu na sisi lilisababishwa na dhambi. Tatizo liliongezeka kwa sababu dhambi pia ilileta uharibifu wa asili yetu. Mungu ni mtakatifu, na dhambi haiwezi kuwepo mbele zake; hivyo, asili yetu potovu ilitutenga na Mungu, kama vile tu ncha za sumaku zinapoelekea isivyo sahihi zinasukumana mbali. 

Kwa kuongezea, asili yetu iliyopotoka ilifanya isiwezekane kwa mwanadamu kuitii sheria ya Mungu. Dhambi pia inahusisha kukosa maelewano. Wanadamu walishindwa kuona upendo na rehema za Mungu na kumwona kama mwenye ghadhabu na mgumu. 

Juma hili, tutajifunza mambo ya kushangaza waliyofanya Baba na Mwana ili kurejesha mahusiano. Waebrania 5-7 hutoa uchambuzi makini wa ukuhani wa Yesu. Mwandishi anachanganua chimbuko na kusudi lake (Ebr. 5:1-10) na kisha anawasihi wasomaji kutoupuuza, (Ebr. 5:11-6:8) badala yake kushikilia uhakika wa tumaini unalolitoa (Ebr. 6:9-20). Pia anaelezea sifa za ukuhani wake (Ebr. 7:1-10) na maana yake kwa mahusiano ya Mungu kwa waumini (Ebr. 7:11-28). uma hili litajikita hasa hasa katika Waebrania 5:1-10 na Waebrania 7:1-28, 

*Jifunze somo la juma hili kwa maandalizi ya Sabato ya Februari 5.*