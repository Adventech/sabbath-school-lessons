---
title:  Waraka kwa Waebrania na Kwetu
date:  25/12/2021
---

### Somo la Juma Hili
Ebr. 2:3, 4; 1 Pet. 4:14, 16; Ebr. 13:1-9, 13; 1 Fal. 19:1-18; Ebr. 3:12—14; Hesabu 13. 

> <p>Fungu la Kukariri</p>
> “Maana mnahitaji saburi, ili kwamba mkiisha kuyafanya mapenzi ya Mungu mpate ile ahadi” (Waebrania 10:36). 

Je, umewahi kufikiri ingekuwaje kumsikia Yesu, au mmoja wa mitume, akihubiri? Tunazo dondoo na mihtasari ya baadhi ya mahubiri yao, lakini hivi hutupatia wazo finyu la jinsi kuwasikiliza kulivyokuwa. Mungu, hata hivyo, alihifadhi katika Maandiko angalau hubiri moja lililokamilika kwa ajili yetu: Waraka wa Paulo kwa Waebrania. 

Paulo, mwandishi wa Waebrania, alirejelea kazi yake mwenyewe kama “neno lenye maonyo” (Ebr. 13:22). Kirai hiki kilitumika kubainisha hubiri, sehemu zote mbili, katika sinagogi (Mdo 13:15) na katika ibada ya Kikristo (1 Tim. 4:13). Hivyo, hoja imetolewa kwamba Waebrania ni “hubiri lililokamilika la Kikristo” la mwanzo kabisa tulilonalo. Waebrania iliandikwa kwa waumini waliompokea Yesu lakini baadaye wakapitia shida. Wengine waliaibishwa hadharani na kuteswa (Ebr. 10:32-34). Wengine walikabiliwa na matatizo ya kiuchumi (Ebr. 13:5, 6). Wengi walichoka na kuanza kuhoji juu ya imani yao (Ebr. 3:12, 13). Je, ye yote kati yetu anaweza kuelezea uzoefu huu? 

Mtume kwa hubiri la kusisimua, hata hivyo, aliwapa changamoto (*na, kwa kuongezea, sisi*) kuilinda imani katika Yesu na kumtazama Yesu, aliye sasa katika hekalu la mbinguni. 

*Jifunze somo la juma hili kwa maandalizi ya Sabato ya Januari 1.*