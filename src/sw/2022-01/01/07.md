---
title:  Jifunze zaidi
date:  31/12/2021
---

David A. deSilva anaeleza wazi kwa nini Wakristo wa awali walipitia mateso: “Wakristo walichagua mtindo wa maisha ambao... ungechukuliwa kama unaopingana na jamii na hata unaoleta uharibifu. Uaminifu kwa miungu, uliodhihirishwa kwa mahudhirio katika kafara za kidini na mambo kama hayo, yalichukuliwa kama ishara ya uaminifu kwa serikali, mamlaka, marafiki, na familia. Ibada kwa miungu ilikuwa jambo la ishara ya kujitoa kwa mtu katika mahusiano yaliyoifanya jamii kudumu kuwa imara na yenye maendeleo. Kwa kutengana na Wakristo wa zamani, (kama Wayahudi) walishukiwa kama wahalifu wakubwa wa sheria [kama] waharibifu katika ufalme.” *—Perseverance 16 in Gratitude (Grand Rapids, MI: Eerdmans Publishing 17 Company, 2000), uk. 12.)* 

“Kwa waliovunjika moyo kuna suluhisho la hakika—imani, maombi, kazi. Imani na shughuli vitatoa uhakikisho na utoshelevu utakaoongezeka siku kwa siku. Je, unajaribiwa kuruhusu hisia za hofu au kukata tamaa kabisa? Katika siku zenye giza kabisa, mambo yanapoonekana kuwa ya kutisha zaidi, usiogope. Kuwa na imani kwa Mungu. Analijua hitaji lako. Anao uweza wote. Upendo wake usio na mwisho na huruma hazichoki kamwe. Usiogope kwamba atashindwa kuitimiza ahadi yake. Yeye ni kweli ya milele. Kamwe hatabadili agano alilolifanya na wale wampendao. Atawapa kipimo cha uwezo watumishi wake waaminifu kadri ya hitaji lao. Mtume Paulo ameshuhudia: ‘Naye akaniambia, Neema yangu yakutosha. ... Kwa hiyo napendezwa na udhaifu, na ufidhuli, na misiba, na adha, na shida, kwa ajili ya Kristo. Maana niwapo dhaifu ndipo nilipo na nguvu.’ 2 Wakorintho 12:9,10.” *—Ellen G. White, Prophets and Kings, uk. 164, 165.*

**Masawali ya Kujadili**

`1. Je, inawezekana kuwa “tofauti” kwa sababu ya wajibu wetu wa Kikristo, pasipo kushutumiwa “kujitenga” na kutowajali wengine? Ikiwa ndiyo, ni kwa namna gani?`

`2. Neno “mausia” katika Biblia linaweza kumaanisha maonyo au kutia moyo. Hadhari gari tunapaswa kuchukua katika kumkaripia mtu aliyekatishwa tamaa?`

`3. Ufanani gani unaupata kati ya uzoefu wa wasomaji wa Waebrania na ule wa kanisa la Laodikia la Ufunuo 3:14-22? Ni kwa njia zipi uzoefu wetu leo, miaka elfu mbili baadaye, ni sawasawa na wao, na tunaweza kujifunza nini kutokana na ufanani huo?`