---
title:  Uchovu 
date:  28/12/2021
---

Wasomaji wa Waebrania walifanikiwa katika kuilinda imani na msimamo wao kwa Kristo, licha ya kukataliwa na kuteswa. Mapambano, hata hivyo, yalileta maafa makubwa mwisho wake. Walivipiga vita vilivyo vizuri na kushinda lakini pia wakiwa wamechoka 

`Soma Waebrania 2:18; Waebrania 3:12, 13; Waebrania 4:15; Waebrania 10:25; Waebrania 12:3, 12, 13; na Waebrania 13:1-9, 13. Zipi zilikuwa baadhi ya changamoto zilizokuwa zinawakabili waumini?`

Waebrania inatuambia kwamba wasomaji waliendelea kupitia magumu. Kushambuliwa kwa maneno makali na huenda namna zingine za mashambulizi dhidi ya heshima yao yaliendelea (Ebr. 13:13. Waumini wengine bado walikuwa gerezani (Ebr. 13:3)—kitu ambacho kinawezekana kililidhoofisha kanisa kiuchumi na kisaikolojia. Walichoka (Ebr. 12:12, 13) na wangeweza “kufa moyo” kirahisi (Ebr. 12:3). 

Ni kawaida miongoni mwa watu na jamii kwamba baada ya kupita kwa msisimko wa ushindi, ulinzi wa kisaikolojia na aina zingine za ulinzi zinapumzika, na wanakuwa katika hatari ya shambulio na maadui zao. Nguvu ambayo mtu au jamii ilikusanya kulikabili tishio lililo karibu ni vigumu zaidi kuikusanya kwa mara ya pili. 

`Soma 1 Wafalme 19:1-4. Nini kilimtokea Eliya?`

“Lakini mwitikio ambao kwa kawaida hufuata imani kuu na mafanikio yenye kutukuka ulikuwa unamsonga Eliya. Aliogopa kwamba matengenezo yaliyoanza juu ya mlima Karmeli yasingeweza kudumu; na mfadhaiko ukamwandama. Alikuwa ameinuliwa hadi kilele cha Pisga; sasa alikuwa bondeni. 

Akiwa katika uvuvio wa Mwenyezi Mungu, alistahimili jaribu kali zaidi la imani; lakini katika wakati huu wa kukatishwa tamaa, tishio la Yezebeli likiwa linagonga katika masikio yake, na Shetani akionekana kushinda kupitia kwa njama za huyu mwanamke mwovu, alipoteza kumtumaini Mungu. Alikuwa ameinuliwa kuliko kawaida, na mjibizo ulikuwa wa ajabu sana. Akiwa amemsahau Mungu, Eliya aliendelea kukimbia, hadi alipojikuta peke yake akiwa mchovu na kudhoofika.” `—Ellen G. 13 White, Prophets and Kings, uk. 161, 162.`

`Fikiria juu ya nyakati zile ambazo ulianguka katika maisha yako ya Kikristo na jaribu kuelewa mazingira na sababu zilizochangia anguko hilo. Ni kitu gani ambacho ungeweza kufanya tofauti?`