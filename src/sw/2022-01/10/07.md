---
title:  Jifunze zaidi
date:  04/03/2022
---

“Kupaa kwa Kristo mbingu kulikuwa ishara kwamba wafuasi wake walikuwa wapokee baraka iliyoahidiwa. Walipaswa kuingojea hii kabla ya kuingia katika kazi yao. Kristo alipopita katika malango ya mbinguni, alitawazwa katikati ya malaika waabuduo. Mara tu sherehe hii ilipomalizika, Roho Mtakatifu alishuka juu ya wanafunzi kwa nguvu nyingi, na kwa hakika Kristo alitukuzwa, tena kwa utukufu ambao alikuwa nao na Baba tangu milele yote. Kumwagwa kwa Roho Mtakatifu wakati wa Pentekoste ulikuwa ni ujumbe wa mbingu kwamba kutawazwa kwa Mkombozi kulikuwa kumekamilika. Kulingana na ahadi yake alikuwa amemtuma Roho Mtakaifu kutoka mbinguni kwenda kwa wafuasi wake kama ishara kwamba, Yeye kama kuhani, alipokea mamlaka yote mbinguni na duniani, naye alikuwa ndiye mtiwa mafuta juu ya watu wake.... 

“Wangeweza kulizungumza jina la Yesu kwa uhakika; kwa kuwa je, hakuwa Rafiki na Ndugu yao Mkubwa? Waliletwa katika ushirika wa karibu na Kristo, watakaa na yeye makao ya mbinguni. Kwa lugha yenye shauku kiasi gani waliyavika mawazo yao walipomshuhudia!” *—Ellen G. White, The Acts of the Apostles, uk. 38, 46.*

**Masawali ya Kujadili**

`1. Mtunga Zaburi alisema: “Nafsi yangu inamwonea kiu MUNGU, Mungu aliye hai, Lini nitakapokuja nionekane mbele za Mungu?” (Zab. 42:2). Tunawezaje kuwa na kiu vile vile ya kuja mbele za Mungu? Tusipofurahi sasa mbele za Mungu tunapomwabudu na kuja mbele zake kwa imani, je, tutafurahi wakati ujao? Ni sababu zipi zinazoleta furaha mbele za Mungu?`

`2. Katika kitabu kinachodhihaki imani, mtu alitengeneza roboti aliyedhaniwa kuamini kwa ajili yetu. Ingawa hiki kilikuwa kichekesho, tunawezaje kuwa waangalifu ili kutofanya kama Israeli walivyofanya jangwani, na hiyo ni kuomba uombezi kati yetu na Mungu? Tunamwelekeo wa kuwaruhusu watu wengine kujifunza Biblia kwa niaba yetu na kupata vito vya kweli katika Biblia. Watu wengine wanaweza kuhisi kujaribiwa kufikiri kwamba maombi ya wengine kwa niaba yao yana uzito zaidi mbele za Mungu kuliko maombi yao wenyewe. Kwa nini tunapaswa kuepuka mtego huu wa kiroho? Kwa nini, kwa sababu ya Yesu, tunaweza kumkaribia Mungu pasipo hitaji la mtu mwingine ye yote?`

`3. Kitabu cha Waebrania kinahusu uthibitisho wa wokovu. Hata hivyo, ni kwa vipi, ni lazima tuwe waangalifu ....`