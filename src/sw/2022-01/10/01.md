---
title:  Yesu Anafungua Njia Kupitia Katika Pazia.
date:  26/02/2022
---

### Somo la Juma Hili
Ebr. 9:24; Kut. 19:3, 4; Ebr. 12:18-21; Law. 16:1, 2, Ebr. 10:19-22; Kol. 3:1.

> <p>Fungu la Kukariri</p>
> “Kwa sababu Kristo hakuingia katika patakatifu palipofanyika kwa mikono, ndio mfano wa patakatifu halisi; bali aliingia mbinguni hasa, aonekane sasa usoni pa Mungu kwa ajili yetu” (Waebrania 9:24). 

Wanafunzi waliporudi kutoka Mlima wa Mizeituni, mara tu baada ya Yesu kupaa mbinguni, walijawa furaha na shangwe. Bwana na Rafiki yao alikuwa amepaa kwenda katika nafasi ya mamlaka juu ya ulimwengu na alikuwa amewaalika kumkaribia Mungu kwa jina lake wakiwa na ujasiri kamili ili Mungu ajibu maombi yao kwa fadhila (Yn. 14:13, 14). 

Ingawa walidumu katika ulimwengu, wakishambuliwa na nguvu za giza, tumaini lao lilikuwa imara. Walijua kwamba Yesu alipaa kwenda kuwaandalia mahali (Yn. 14:1-3). Walijua kwamba Yesu alikuwa kiongozi mkuu wa wokovu wao, na kwamba alifungua njia ya kuingia katika nchi yao wenyewe ya mbinguni kupitia kwa damu yake. 

Kupaa kwa Yesu mbinguni ni kiini cha teolojia ya Waebrania. Ni mwanzo wa utawala wa Yesu na mwanzo wa huduma yake ya Ukuhani Mkuu kwa niaba yetu. Hatimaye, na muhimu zaidi, kupaa kwa Yesu huashiria wakati ambao agano jipya, ambalo hutoa njia ambayo tunaweza kumkaribia Mungu kwa ujasiri kwa njia ya imani, limeanzishwa. Ni fadhila yetu sasa kumkaribia Mungu kwa ujasiri kupitia kwa Yesu na ustahili wa haki yake. 

*Jifunze somo la juma hili kwa maandalizi ya Sabato ya Machi 5.*