---
title:  Mwaliko wa Mungu
date:  28/02/2022
---

`Soma Waebrania 12:18-21. Nini ulikuwa uzoefu wa Israeli huko Mlimani Sinai?`

Mungu alipowaita Israeli toka Misri, mpango wake ulikuwa ni kuanzisha nao mahusiano binafsi, ya karibu sana. Alisema, “Mmeona jinsi nilivyowatendea Wamisri, na jinsi nilivyowachukua ninyi juu ya mbawa za tai, nikawaleta ninyi kwangu mimi” (Kut. 19:3, 4). 

Hivyo, kupitia kwa Musa Mungu alitoa maelekezo ya muhimu kuwaandaa watu kukutana naye. Watu walihitaji kujiweka wakfu kwanza (Kut. 19:10-15). Wale waliokwea hadi chini ya mlima bila kujiandaa wangekufa. Hata hivyo, watu walipokuwa wamejiandaa kwa siku mbili, ndipo “ ‘Hapo panda itakapotoa sauti kwa kufuliza’ ” siku ya tatu, Mungu alielekeza kwamba watu “ ‘watakapoukaribia mlima’ ” (Kut. 19:13). Aliwataka wawe na uzoefu ambao Musa na viongozi wa watu wangekuwa nao walipopanda mlima nao “wakamwona Mungu, wakala na kunywa” mbele zake (Kut. 24:9-11). 

Baadaye watu walitambua kwamba waliuona utukufu wa Mungu na kwamba ilikuwa inawezekana kwa Mungu kusema “ ‘ “kusema na mwanadamu, naye akaishi” ’ ” (Kum. 5:24). Lakini, wakati ulipofika, walikosa imani. Musa alieleza miaka mingi baadaye: “ ‘mliogopa kwa sababu ya ule moto, wala hamkupanda mlimani’ ” (Kum. 5:5). Badala yake, walimwomba Musa awe msemaji kwa niaba yao (Kum. 5:25-27, linganisha na Kut. 20:18-21). 

Udhihirisho wa Mungu wa utukufu wake Mlimani Sinai ulikuwa kuwafundisha watu kujifunza “kumcha,” au kumheshimu. “Kumcha Bwana” kunaleta uzima, hekima, na heshima (Kum. 4:10; linganisha na Zab. 111:10, Mit. 1:7, Mit. 9:10, Mit. 10:27 na pia kujifunza kwamba Yeye ni mwingi wa huruma na mwenye fadhili (Kut. 34:4-8). Hivyo, Mungu alipokuwa anataka Israeli waje kwake, watu waliogopa na kumwomba Musa kuwa msemaji kwa niaba yao. 

Maelezo katika Waebrania kuhusu matukio huko Sinai kimsingi yanafuata baada ya Musa kuwakumbusha watu kuhusu kukosa kwao imani na uasi wao kwa ndama wa dhahabu, na jinsi alivyoogopa kukutana na Mungu kwa sababu ya dhambi zao (Kum. 9:19). Mwitikio wa watu haukuwa mpango wa Mungu kwa ajili yao; badala yake, ulikwa matokeo ya uaminifu wao.

`Kwa sababu ya Yesu, kwa nini hatupaswi kuogopa kumkaribia Mungu aliye mtakatifu? Masharti ni yapi, hata hivyo, ili tuweze kusogea karibu?`