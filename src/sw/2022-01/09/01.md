---
title:  Yesu, Dhabihu Kamilifu
date:  19/02/2022
---

### Somo la Juma Hili
Ebr.9:15, Mwa. 15:6-21, Yer. 34:8-22, Efe. 3:14-19, Ebr. 7:27, Ebr. 10:10, Ebr. 9:22-28.

> <p>Fungu la Kukariri</p>
> “Maana kwa toleo moja amewakamilisha hata milele hao wanaotakaswa” (Waebrania 10:14).

Wazo kwamba mtu aliyekutwa na hatia na kuuawa juu ya msalaba anapaswa kuabudiwa kama Mungu lilikuwa kwanza kwa uelewa wa kale. Rejea chache katika maandiko ya Kirumi huonesha chuki yao kwa wazo hilo. Kwa Wayahudi, sheria ilisema kwamba mtu aliyetundikwa juu ya mti alilaaniwa na Mungu (Torati 21:23). 

Hivyo, wazo la kwanza tunalolipata katika michoro ya Kikristo ya kwenye mapango ya kuzikia ilikuwa ni tausi (ikidhaniwa kuashiria kutokufa), njiwa, mtende wa ushindi wa mwanariadha, na samaki. Baadaye, mada zingine zilitokea: Safina ya Nuhu; Ibrahimu akimtoa kondoo kafara badala ya Isaka; Danieli katika tundu la simba; Yona akitemwa na samaki; mchungaji aliyembeba mwana-kondoo; au michoro inayoelezea miujiza kama vile uponyaji wa mtu aliyepooza na kufufuliwa kwa Lazaro. 

Hizi zilikuwa ishara za wokovu, ushindi, na utunzaji. Msalaba, kwa upande mwingine ulibeba maana ya kushindwa na aibu. Bali, ni msalaba uliokuwa alama ya Ukristo. Kwa kweli, Paulo aliita injili “neno la msalaba” (1 Kor. 1:18). 

Juma hili tutatazama msalaba kama unavyoonekana katika kitabu cha Waebrania. 

*Jifunze somo la juma hili kwa maandalizi ya Sabato ya Februari 26.*