---
title:  Jifunze zaidi
date:  25/02/2022
---

*Soma Ellen G. White, “Kalvari,” uk. 741-757; “ ‘Imekwisha,’ ” uk. 758-764, katika The Desire of Ages.*

Profesa Jiri Moskala ameeleza asili ya hukumu hii ya upelelezi. Mungu hayupo kwa ajili ya kuonesha dhambi zangu kama dirisha la duka. Kinyume chake, ataelekeza kwanza kabisa katika neema yake yenye nguvu inayobadilisha, na mbele ya dunia yote, Yeye kama Shahidi wa kweli wa maisha yangu yote, ataelezea mwelekeo wangu kwa Mungu, makusudi yangu ya ndani, kuwaza kwangu, matendo yangu, maelekezo na mwelekeo wangu wa maisha. Atadhihirisha yote. Yesu atashuhudia kwamba nilifanya makosa mengi, kwamba niliiasi sheria yake takatifu, lakini pia kwamba nilitubu, nikaomba msamaha, na nilibadilishwa kwa neema yake. 

Atasema: “Damu yangu inatosha kwa mdhambi Moskala, maelekezo yake ya maisha yako juu yangu, mwelekeo wake kwangu na watu wengine ni mwema na usio wa kibinafsi, yeye ni mwaminifu, ni mtumishi wangu mwema na mwaminifu.’ ” *—“Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the 
Adventist Theological Society 15 (Spring 2004): p. 155.*

“Waliokombolewa na viumbe ambao hawakuanguka kwa pamoja watapata katika msalaba wa Kristo sayansi yao na wimbo wao. Itaonekana kwamba utukufu ung’aao katika uso wa Yesu ni utukufu wa upendo wa kujitoa mhanga. Katika nuru itokayo Kalvari itaonekana sheria ya upendo wa kujikana nafsi kuwa ndio sheria ya uzima kwa dunia na mbingu; kwamba upendo ambao “hautafuti mambo yake mwenyewe,” una chanzo chake katika moyo wa Mungu. Na kwamba kwa walio wapole na wenyenyekevu inadhihirishwa tabia Yake yeye aishiye katika nuru ambayo hapana mwanadamu awezaye kuikaribia.” *—Ellen G. White, The Desire of Ages, uk. 19, 20.*

**Masawali ya Kujadili**

`1. Wanadamu daima wamekuwa na mwelekeo wa kumtolea Mungu kafara za aina mbalimbali kama njia ya kupewa msamaha au wokovu. Wengine wanamtolea Mungu matendo ya kishujaa ya toba (safari ndefu, na kadhalika), wengine hutoa maisha ya utumishi, au matendo ya kujinyima, na kadhalika. Kwa namna gani matendo haya yanapaswa kuzingatiwa kuhusiana na kafara ya Yesu na dai la Maandiko kwamba msalaba umekomesha kafara zote (Dan. 9:27, Ebr. 10:18)?`

`2. Wakati huo huo, kazi ya kafara ni nini katika maisha ya muumini? Yesu alimaanisha nini aliposema kwamba tunahitaji kujitwika msalaba wetu na kumfuata (Mat. 16:24), au mtume Paulo aliposema kwamba tunapaswa kuitoa miili yetu kama “dhabihu iliyo hai, takatifu na ya kumpendeza Mungu” (Rum. 12:1)? Kuna uhusiano gani kati ya maelekezo ya Yesu (Mat. 16:24) na Paulo (Rum. 12:1) na Waebrania 13:15, 16?`