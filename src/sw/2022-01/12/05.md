---
title:  Ufalme Usioweza Kutetemeshwa 
date:  16/03/2022
---

Mungu ametangaza kwamba “atazitetemesha” mbingu na nchi, inayomaanisha kwamba atayaangamiza mataifa maadui. Kuna baadhi ya vitu, hata hivyo, ambavyo havitatetemeshwa, ambavyo havitaangamizwa. 

`Linganisha Zaburi 15:5, Zaburi 16:8, Zaburi 21:7, Zaburi 62:2, Zaburi 112:6, na Waebrania 12:27. Ni vitu gani ambavyo havitatetemeshwa?`

Tafsiri nyingi za kisasa ya Waebrania 12:27 zinaashiria kwamba kutetemeshwa kwa mbingu na nchi kunamaanisha kwamba zitaondolewa na kutoweka milele. 

Biblia iko wazi, hata hivyo, kwamba Mungu ataziumba mbingu mpya na nchi mpya (Isa. 65:17, Ufu. 21:1-4), nasi tutafufuliwa na kuwa na mwili mpya (1 Thes. 4:13-17, Fil. 3:20) katika dunia hii. Hivyo, “kutetemeshwa” kuna maana ya utakaso na urekebishwaji wa viumbe, si kuondolewa kwake kabisa. Iliopo hapa itaumbwa upya, na itakuwa ndipo waliokombolewa watakapoishi. 

Kuna baadhi ya vitu, hata hivyo, ambavyo haviwezi wala havitatetemeshwa. Ni pamoja na wenye haki. Hawatatetemeshwa kwa sababu wanamtumaini Mungu. Muumbaji anawategemeza na kuhakikisha kuendelea kuishi kwao. 

Zingatia kwamba_ katika Waebrania, kudumu na uthabiti vinahusianishwa na Yesu. Waebrania 1:10-12 inasema kuhusu Yesu: “ ‘Na tena, Wewe, Bwana, hapo mwanzo ulliitia misingi ya nchi, na mbingu ni Kazi za mikono yako; hizo zitaharibika, bali wewe unadumu; nazo zote zitachakaa kama nguo, na kama mavazi utazizinga, nazo zitabadilika. Lakini wewe u yeye yule, na miaka yako haitakoma.’ ” Waebrania pia inasema kwamba ukuhani wa Yesu unadumu milele (Ebr. 7:3, 24) na vivyo hivyo urithi wa waliokombolewa (Ebr. 10:34). Katika hukumu ya mwisho, wale wanaomwamini “Yesu” hawatatetemeshwa (Zab. 46:5). 

Waebrania 12:28 pia inasema kwamba tutapokea “ufalme usioweza kutetemeshwa.” Hii ni rejea ya Danieli 7:18, inayosema kwamba watakatifu “wataumiliki ufalme milele.” Huu ni ufalme ambao “hautaangamizwa milele” unaotajwa katika Danieli 2:44. Ufalme huu ni wa Mwana, lakini ataushiriki pamoja nasi. Ufunuo 20:4 inasema kwamba tutazihukumu pamoja naye mamlaka za uovu zilizotutesa (1 Kor. 6:3).

`Unafanya vyema kiasi gani sasa, kuhusiana na kutetemeshwa? Ikiwa si vizuri sana, ni chaguzi zipi unaweza kufanya ili upate msaada katika eneo hili muhimu? (Tazama Efe. 4:14).`