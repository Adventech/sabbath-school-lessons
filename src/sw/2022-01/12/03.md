---
title:  Mmemifikilia Mungu, Mwamuzi wa Wote
date:  14/03/2022
---

`Soma Waebrania 12:23. Ikiwa haya ni maadhimisho, kwa nini Mungu anaelezewa kama mwamuzi? Kwa vipi mwamuzi anaweza kuwa sehemu ya au sababu ya maadhimisho? Soma pia Danieli 7:9, 13-22.` 

Maadhimisho yaliyoelezewa katika Waebrania 12:2-24 yanadokeza hukumu ijayo. Mungu, mwamuzi, anaongoza, na vitabu vinatumika, na matokeo ya hukumu hii ijayo kutoka katika vitabu ni kwamba watu wa Mungu wanapokea ufalme (Ebr. 12:28) 

Mandhari haya yanakumbusha hukumu kubwa ya upelelezi iliyoelezewa katika Danieli 7, inayofunua tukio la hukumu ambapo Mungu, “Mzee wa Siku” (Dan. 7:9), anaketi katika kiti cha enzi cha miali ya moto na amezungukwa na malaika “elfu kumi mara elfu kumi” (Dan. 7:10). Vitabu vinafunguliwa (Dan. 7:10), na hukumu inaamuliwa kwa upendeleo wa “watakatifu wake Aliye juu,” ambao hatimaye “wakaumiliki ufalme.” (Dan. 7:22). 

Hali kadhalika, Waebrania 12:22-29 inaelezea tukio la hukumu katika Mlima Sayuni, Yerusalemu ya mbinguni, ambapo Mungu, “Mwamuzi wa wote,” amezungukwa na malaika “maelfu nyingi.” Mandhari haya pia yana moto (Ebr. 12:29). Inajumuisha vitabu kwa sababu watakatifu “wameandikwa” ndani yake (Ebr. 12:23), inayomaanisha hukumu yenye upendeleo kwa watakatifu. 

Yesu ndiye kiini cha tukio (Ebr. 12:24). Alielezewa kama Mwanadamu katika Waebrania 2, ambaye “alivikwa taji ya utukufu” baada ya kuonja “mauti” kwa niaba yetu (Ebr. 2:9). Kulingana na Waebrania 2:10, “mwanadamu” (tazama Ebr. 2:6) aliteseka ili kwamba aweze kuleta “wana wengi waufikilie utukufu;” yaani, ili kwamba waumini waweze “kuvikwa taji ya utukufu na heshima” vile vile. “Mwana” sasa amewaleta waumini katika Sayuni, Yerusalemu ya mbinguni, kupitia kwa manufaa ya agano jipya (Ebr. 12:22-24), ambapo wanaahidiwa kuupokea ufalme (Ebr. 12:28). 

Hukumu hii, basi, ni habari njema kwa waumini kwa sababu ni hukumu yenye fadhila kwa upande wao. Inawathibitisha. Ni hukumu ambayo inayomshinda adui yao, joka, aliye nyuma ya wanyama wenye kutisha ambao wamewatesa waumini kwa wakati uliopita (Danieli 7) na watafanya hivyo kwa wakati ujao (Ufunuo 13).

`Ni kwa namna gani kile tulichojifunza leo kinatusaidia kuelewa kwamba hukumu ya Mungu katika ujumbe wa malaika wa tatu ni “habari njema” kwa wakati huu (Ufu. 14:6, 7; linganisha na Kum. 32:36; 1 Nya. 16:33-35)?`