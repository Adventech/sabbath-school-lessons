---
title:  Kupokea Ufalme Usioweza Kutikiswa 
date:  12/03/2022
---

### Somo la Juma Hili
Ebr 12:18—29; Kut. 32:32; Dan. 7:9, 10, 13-22; Hag. 2:6—9, 20—22; Zab. 15:5; Zab. 16:8; Ebr. 13:15, 16.

> <p>Fungu la Kukariri</p>
> “Basi kwa kuwa tunapokea ufalme usioweza kutetemeshwa, na tuwe na neema, ambayo kwa hiyo tumtolee Mungu ibada ya kumpendeza, pamoja na unyenyekewu na kicho” (Waebrania 12:28). 

Waebrania 12:18-29, kifungu cha juma hili, ni kilele cha waraka, na kinatoa muhtasari wa jambo lake muhimu kwa kurudia wazo kilichoanza nalo: Mungu amesema nasi Katika nafsi ya Mwana wake, na tunahitaji kumsikiliza kwa makini (Ebr. 1:1, 2; Ebr. 12:25). 

Maelezo juu ya Yesu katika Waebrania 12:22-24 hutoa muhtasari wa madai ya waraka kumhusu: Yesu ni mjumbe wa agano jipya, na damu yake inatoa wokovu kwa waumini. Huduma yake ya kikuhani na kifalme kwa niaba yetu ni chanzo cha sherehe kwa majeshi ya mbinguni. Na hatimaye, Waebrania 12:25-29 ina maonyo ya mwisho na ya juu kabisa: hukumu ya Mungu inakuja. Italeta uangamivu kwa maadui zake, bali uthibitisho na ufalme kwa watu wake (Ebr. 12:28, 29). 

Mwisho unathibitisha tena umuhimu wa mafanikio ya Yesu msalabani na kuwaelekeza waumini katika kilele cha ushindi wa Yesu wakati wa Kurudi Mara ya Pili. Paulo alitumia mfano toka katika Danieli 7 kuwakumbusha wasomaji kwamba Yesu amepokea ufalme toka kwa Mungu, Mwamuzi (Dan. 7:9-14), na ataushiriki ufalme wake pamoja na waumini, “watakatifu wake Aliye Juu,” watakaoimiliki milele na milele (Dan. 7:18). 

*Jifunze somo la juma hili kwa maandalizi ya Sabato ya Machi 19*

