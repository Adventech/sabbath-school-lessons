---
title:  Mmeufikilia Mlima Sayuni 
date:  13/03/2022
---

`Soma Waebrania 12:22-24. Paulo anaelezea nini hapa?`

Kitabu cha Waebrania kinathibisha kwamba tumeufikilia Mlima Sayuni na kushiriki katika sherehe kubwa. “Bali ninyi mmeufikilia mlima Sayuni, na mji wa Mungu aliye hai, Yerusalemu wa mbinguni, na majeshi ya malaika elfu nyingi” (Ebr. 12:22). 

Tumefika kwa imani katika nafsi ya mwakilishi wetu, Yesu. Katika sherehe hii tunapata jeshi la malaika elfu nyingi, Mungu mwenyewe, na Yesu, ambaye ndiye kiini cha sherehe. Tunakuja kama sehemu ya “mkutano mkuu na Kanisa la wazaliwa wa kwanza walioandikwa mbinguni” (Ebr. 12:23). Majina yetu yameandikwa katika vitabu vya mbinguni, ambamo watu wa Mungu wanaomkiri yameandikwa (Kut. 32:32, Zab. 56:8, Dan. 12:1, Mal. 3:16, Lk. 10:20, Ufu. 13:8, Ufu. 17:8). 

Sisi ni “wazaliwa wa kwanza” kwa sababu tunashiriki urithi wa Mzaliwa wa kwanza aliye bora kuliko wengine wote, Yesu (Ebr. 1:6). Hivyo, tumekuja si kama wageni bali kama raia (lingaanisha na Fil. 3:20). Tunaelezewa pia kama “‘roho za watu wenye haki waliokamilika” (Ebr. 12:23). Kirai hiki ni sitiari ambapo nyanja ya asili yetu ya kibinadamu huwakilisha ujumla. Ni mfano wa kirai “Baba wa roho” katika Waebrania 12:9, inayomrejelea Mungu kama Baba yetu sote, wanadamu ambao ni wa kiroho katika asili. 

Karamu ya mkutano mkuu inaadhimisha usimikwaji wa utawala wa Yesu wa kifalme, huduma ya kikuhani, na uanzishwaji wa agano jipya. Katika Waebrania Mlima Sayuni ni mahali ambapo matukio haya yote yanafanyika. Zaburi tatu katika Waebrania 1:5-14 zinaelezea usimikwaji wa Mwana na Mlima Sayuni kama mahali ambapo ulipofanyikia (Zab. 2:6, 7; Zab. 110:1, 2; Zab. 102:21-27). 

Mlima Sayuni pia ni mahali ambapo Mwana alichaguliwa kuwa “kuhani milele” (Ebr. 5:6), nukuu ya Zaburi 110:4. Kulingana na Zaburi 110:4, kuteuliwa kwa Mwana kama Kuhani Mkuu kunatokea katika Mlima Sayuni, vile vile. (Zab. 110:2). Mwisho, Waebrania inatoa hoja kwamba usimikwaji wa ukuhani wa Yesu pia ni mwanzo wa uanzishwaji wa agano jipya (Ebr. 7:11-22). Hivyo, Mlima Sayuni pia ni mahali ambapo agano jipya Lilithibitishwa. Waebrania 12:22-24 inaelezea, basi, karamu ya mkutano mkuu ambao ilitokea mbinguni Yesu alipopaa.

`Kwa njia zipi za kivitendo tunaweza kuadhimisha uhalisi wa Yesu, huduma yake ya kikuhani, na Agano Jipya Katika maisha yetu na katika ibada yetu? Kwa nini kuufurahia ukweli huu mkubwa ni kuithibitisha imani?`