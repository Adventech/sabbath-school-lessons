---
title:  Jifunze zaidi
date:  18/03/2022
---

“Kwa kipindi cha miaka elfu kati ya ufufuo wa kwanza na wa pili hukumu ya waovu itafanyika. Mtume Paulo anaelezea hukumu hii kama tukio linalofuata kurudi mara ya pili. ‘Basi ninyi msihukumu neno kabla ya wakati wake, hata ajapo Bwana; ambaye atayamulikisha yaliyositirika ya giza, na kuyadhihirisha mashauri ya mioyo; ndipo kila mtu atakapoipata sifa yake kwa Mungu.’ 1 Wakorintho 4:5.

Danieli anasema kwamba Mzee wa Siku anapokuja, ‘nao watakaifu wake Aliye juu wakapewa hukumu.’ Danieli 7:22. Wakati huu wenye haki wanatawala kama wafalme na makuhani kwa Mungu. Yohana katika Ufunuo anasema: ‘Kisha nikaona viti vya enzi, wakaketi juu yake, nao wakapewa hukumu.’ ‘bali watakuwa makuhani wa Mungu na wa Kristo, nao watatawala pamoja naye hiyo miaka elfu.’ Ufunuo 20:4, 6. 

Ni kwa wakati huu ambapo, kama ilivyotabiriwa na Paulo, ‘watakatifu watauhukumu ulimwengu.’ 1 Wakorintho 6:2. Pamoja na Kristo wanawahukumu waovu, wakilinganisha matendo yao na kitabu cha sheria, Biblia, na kuamua kila kesi kulingana na matendo yaliyotendwa katika mwili. Kisha waovu wanapewa fungu lao wanalopaswa kulipata, kulingana na matendo yao katika kitabu cha mauti.

“Shetani pia na malaika waovu wanahukumiwa na Kristo na watu wake. Paulo anasema: ‘Hamjui tutawahukumu malaika?’ Fungu la 3. Na Yuda anasema kwamba ‘Na malaika wasioilinda enzi yao wenyewe, lakini wakayaacha makao yao yaliyowahusu, amewaweka katika vifungo vya milele chini ya giza kwa hukumu ya siku ile kuu.’ Yuda 6. *—”Ellen G. . White, The Great Controversy, uk. 660, 661.*

**Masawali ya Kujadili**

`1. Kushiriki kwa watakatifu katika hukumu ya waovu (1 Kor. 6:3, Yuda 6) kunasema nini kuhusu Mungu na jinsi atakavyokuwa wazi nasi katika kutuonesha wema wake na haki kwa namna alivyoshughulika na dhambi na uovu?`

`2. Soma Kutoka 32:32, Zaburi 56:8, Zaburi 69:28, Zaburi 139:16, Isaya 4:3, Danieli 12:1, Malaki 3:16, Luka 10:20, Ufunuo 13:8, na Ufunuo 17:8. Hizi ni rejea za vitabu vya Mungu mbinguni. Ni mambo ya aina gani yameandikwa katika vitabu hivi? Kwa nini ni muhimu kwamba Mungu anaweka kumbukumbu ya machozi yetu (Zab. 56:8), kwa mfano? Ikiwa Mungu anajua Kila kitu, ni nini kusudi la vitabu kama hivyo au kumbukumbu?`

`3. Kwa nini unadhani ni muhumu kwamba kitabu cha Waebrania kinamalizia hoja ya waraka kwa kuhusisha ahadi za Danieli 7. Kwa nini uhusiano huu ni muhimu katika muktadha wa huduma ya Yesu mbinguni? Danieli 7 inatufundisha nini kuhusu mwisho wa vitu vyote vya kidunia vilivyoanguka?`