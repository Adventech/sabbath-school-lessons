---
title:  Yesu, Nanga ya Roho
date:  05/02/2022
---

### Somo la Juma Hili
Ebr. 6:4-6, Mat. 16:24, 10 Rum. 6:6, Ebr. 10:26—29, Ebr. 6:9-13, Ebr. 6:17-20.

> <p>Fungu la Kukariri</p>
> “Tuliyo nayo kama nanga ya roho, yenye salama, yenye nguvu, yaingiayo hata mle mlimo ndani ya pazia, alimoingia Yesu kwa ajili yetu, mtangulizi wetu, amekuwa kuhani mkuu hata milele kwa mfano wa Melkizedeki.” (Waebrania 6:19, 20). 

Waebrania 5:11-6:20 inaingilia ufafanuzi wa kiteolojia kuhusu ukuhani wa Yesu kwa niaba yetu. Paulo anaingiza hapo onyo kali 
kuhusiana na hatari ya kutanga mbali na Kristo. 

Inavyoonekana, watu walikuwa katika hatari halisi ya kushuka katika mteremko unaoteleza wa kujihurumia na kukosa imani. Mtume Paulo ana shaka kwamba wasomaji na wasikilizaji wake huenda fahamu zao za kiroho zilihafifishwa sababu ya hali ngumu zilizokuwa zinawakabili, na kwa hiyo hawakuendelea kukua katika ufahamu wao na uzoefu wa injili. 

Je, hii sio hatari kubwa kwetu sote, kukatishwa tamaa kwa sababu ya majaribu, na hivyo kukengeuka? 

Onyo hilo kali linaishia, hata hivyo, katika faraja ya upendo. Paulo anaonesha imani kwa wasomaji wake na kumtukuza Yesu kama mfano halisi wa ahadi ya Mungu isiyovunjika ya wokovu kwao (Ebr. 6:9-20). Mzunguko huu wa onyo na faraja unarudiwa katika Waebrania 10:26

Tutajifunza mzunguko huu na kujikita katika maneno yenye nguvu ya faraja ambayo Yesu anatupatia.

*Jifunze some la juma hili kwa maandalizi ya Sabato ya February 12.*