---
title:  Jifunze zaidi
date:  11/02/2022
---

*Soma Ellen G. White, “Yohana Aliyependwa,” uk. 539-545, katika The Acts of the Apostles; “Yuda,” uk. 5 716-722, katika The Desire of Ages.*

“Vita dhidi ya nafsi ndilo pambano kubwa zaidi ambalo liliwahi 

kupiganwa. Kushindwa kwa nafsi, kusalimisha yote katika mapenzi ya Mungu, kunahitaji pambano; lakini nafsi ni lazima ijitoe kwa Mungu kabla haijafanywa upya katika utakatifu.” *—Ellen G. White, Steps to Christ, uk. 43.*

“Yohana alitamani kuwa kama Yesu, na chini ya mvuto unaobadilisha wa upendo wa Kristo alikuwa mpole na mnyenyekevu. Nafsi ilifichwa ndani ya Kristo. Zaidi ya marafiki zake wote, Yohana alijisalimisha chini ya nguvu ya maisha hayo ya ajabu. ... 

“Ulikuwa upendo wa kina wa Yohana kwa Kristo uliomwongoza siku zote kutamani kuwa karibu kando yake. Mwokozi aliwapenda wote kumi na wawili, lakini roho ya Yohana ilikuwa sikivu zaidi. Alikuwa mdogo kuliko wengine, na kwa tumaini la kweli kama mtoto aliufungua moyo wake kwa Yesu. Hivyo alipatana na Kristo zaidi, na 
kupitia kwake mafundisho ya kina zaidi ya kiroho yaliwasilishwa kwa watu.... 

“Uzuri wa utakatifu uliombadilisha uliangaza kwa mng’ao kama wa Kristo toka katika uso wake. Kwa ibada na upendo alimtazama Mwokozi mpaka kufanana na Kristo na ushirika naye vikawa tamanio lake pekee, na katika tabia yake iliakisiwa tabia ya Bwana wake.” *—Ellen G. White, The Acts of the Apostles, uk. 544, 545.*

**Masawali ya Kujadili**

`1. Maisha ya Yohana, mwanafunzi mpendwa, na Yuda Iskariote yanatoa tofauti muhimu. Yesu alipomwona Yohana na ndugu yake, aliwaita Boanerge, wana wa ngurumo. Yohana alikuwa na kasoro kubwa. Yuda pia alikuwa na kasoro, lakini hazikuwa za kushangaza zaidi kuliko za Yohana. Kwa nini Yohana alifikia kubadilisha katika sura ya Yesu wakati Yuda alifanya dhambi ya kumkufuru Roho Mtakatifu? Tofauti ilikuwa ni nini?`

`2. Yesu anawaalika waumini kujitwika misalaba yao na kumfuata. Kuna tofauti gani kati ya kujitwika msalaba na kujisalimisha chini ya unyanyasaji wa wengine?`

`3. Kwa nini Mungu anahitaji kuyatoa kikamilifu maisha yetu kwake? Kuna uhusiano gani kati ya uhuru wa kuchagua na wokovu?`