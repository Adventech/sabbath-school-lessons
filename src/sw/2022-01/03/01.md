---
title:  Yesu, Mwana Aliyeahidiwa
date:  08/01/2022
---

### Somo la Juma Hili
Isa. 2:2, 3; Ebr. 1:1—4; Kut. 24:16, 17; Isa. 44:24; Ebr. 1:10; Lk. 1:31, 32; Ebr. 1:5.

> <p>Fungu la Kukariri</p>
> “Mwisho wa siku hizi amesema na sisi katika Mwana, aliyemweka kuwa mrithi wa yote, tena kwa yeye aliufanya ulimwengu. Yeye kwa kuwa ni mng’ao wa utukufu wake na chapa ya nafsi yake” (Ebr. 1:2, 3).

Mara tu baada ya Adamu na Hawa kufanya dhambi, Mungu aliwaahidi “uzao,” Mwana ambaye angewaokoa toka kwa adui, kurejesha urithi uliopotea, na kutimiza kusudi la kuumbwa kwao (Mwa. 3:15). Huyu Mwana angewawakilisha na kuwakomboa kwa kuchukua nafasi yao na, hatimaye, kwa kumwangamiza nyoka. 

“Wakati Adamu na Hawa kwa mara ya kwanza walipoisikia ahadi, walitazamia utimizwaji wake kwa upesi. Kwa furaha walimkaribisha mwana wao mzaliwa wa kwanza, wakitumaini kwamba angekuwa Mkombozi. Lakini utimizwaji wa ahadi ulikawia.” *—Ellen G. White, 11 The Desire of Ages, uk. 31.* 

Ahadi baadaye ilithibitishwa kwa Ibrahimu. Mungu alimwapia Ibrahimu kwamba atapata “uzao,” Mwana ambaye kupitia kwake mataifa yote ya dunia watabarikiwa (Mwa. 22:16-18, Gal. 3:16). Na Mungu akafanya vivyo hivyo kwa Daudi. Alimwahidi Daudi kwamba mwana wake angesimikwa na Mungu kama Mwana Wake Mwenyewe na angethibitishwa kama mtawala mwenye haki juu ya wafalme wote wa dunia (2 Sam. 7:12-14, Zab. 89:27-29). Ambacho Adamu na Hawa, Ibrahimu, wala Daudi kamwe hawakudhani, hata hivyo, kilikuwa kwamba Mwana wao Mkombozi alikuwa Mungu Mwenyewe. 

*Jifunze somo la juma hili kwa maandalizi ya Sabato ya Januari 15.*