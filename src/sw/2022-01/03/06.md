---
title:  Mimi Leo Nimekuzaa
date:  13/01/2022
---

Waebrania 1:5 hutoa taarifa ya maneno yafuatayo ya Baba kwa Yesu: “ ‘Ndiwe Mwanangu, Mimi leo nimekuzaa.’ ” Inamaanisha nini kwamba Yesu “alizaliwa,” na ni lini hili lilitokea? Je, hili halioneshi kwamba Yesu kwa namna fulani aliumbwa na Mungu wakati fulani uliopita, kama wengi wanavyoamini? 

`Soma Waebrania 1:5; 2 Samweli 7:12-14; Zaburi 2:7; na Luka 1:31, 32. Ni ahadi ipi kwa Daudi ambayo Paulo katika Waebrania aliihusisha na Yesu?`

Yesu alizaliwa katika maana kwamba “alisimikwa au aliasiliwa” na Mungu kama mtawala aliyeahidiwa, mwana wa Daudi. Dhana ya kiungu ya kuasili mtawala ilikuwa kawaida katika ulimwengu wa kale wa Wayunani na Warumi na mashariki. [limpa mtawala uhalali na utawala juu ya ardhi. 

Mungu alimwahidi Daudi, hata hivyo, kwamba Mwana wake angekuwa mtawala halali wa kweli wa mataifa. “Angemwasili” mwana wa Daudi kama mwana wake. Kupitia mchakato huu mfalme atokeaye kwa Daudi angekuwa mfuasi wa Mungu na mrithi wake. Mungu angewashinda maadui zake na kumpa mataifa kama urithi wake (Zab. 89:27; Zab. 2:7, 8). 

Kama tunavyoweza kusoma katika Warumi 1:3, 4 na Matendo ya Mitume 13:32, 33, Yesu alifunuliwa hadharani kama Mwana wa Mungu. Ubatizo wa Yesu na wakati alipogeuka sura zilikuwa nyakati ambapo Mungu alimtambulisha na kumtangaza Yesu kama Mwana Wake (Mat. 3:17, Mat. 17:5). 

Walakini, kulingana na Agano Jipya, Yesu alikuwa “Mwana wa Mungu mwenye mamlaka” alipofufuliwa na kukaa mkono wa kuume kwa Mungu. Ilikuwa ni kwa wakati huo ambapo Mungu alitimiza ahadi yake kwa Daudi kwamba mwana wake angeasiliwa kama mwana wa Mungu na kiti chake cha enzi juu ya mataifa kingethibitishwa milele (2 Sam. 7:12-14). 

Hivyo, Kaisari (alama ya Rumi) hakuwa “mwana wa mungu” halali, mtawala wa mataifa. Badala yake, Yesu Kristo alikuwa. “Kuzaliwa” kwa Yesu hurejelea mwanzo wa utawala wa Yesu juu ya mataifa, na siyo mwanzo wa kuwepo kwake, kwa sababu Yesu alikuwepo sikuzote. Haukuwepo kamwe wakati ambapo Yesu hakuwepo, kwa sababu yeye ni Mungu.

`Kwa kweli, Waebrania 7:3 inasema kwamba Yesu “hana mwanzo wa siku zake, wala mwisho wa uhai wake” (linganisha Ebr. 13:8) kwa sababu Yeye ni wa milele. Hivyo, dhana ya Yesu kama “mwana pekee” wa Mungu haishughuliki na asili ya Kristo kama Mungu bali na kazi yake katika mpango wake wa wokovu, kama Kristo alivyotimiza ahadi zote za agano.`