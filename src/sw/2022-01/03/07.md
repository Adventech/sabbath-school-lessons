---
title:  Jifunze zaidi
date:  14/01/2022
---

Kuja kwa Yesu katika dunia hii kama Mwana wa Mungu kulitimiza kazi kadhaa kwa wakati mmoja. Tangu mwanzo, kama Mwana wa Mungu Mtakatifu, Yesu alikuja kumfunua Baba kwetu. Kupitia matendo na maneno yake, Yesu alituonesha jinsi Baba alivyo hasa na kwa nini tungemwamini na kumtii. 

Yesu pia alikuja kama Mwana wa Daudi aliyeahidiwa, Ibrahimu, na Adamu, ambaye kupitia kwake Mungu aliahidi angemshinda adui na kuutawala ulimwengu. Hivyo, Yesu alikuja kuchukua nafasi ya Adamu juu ya wanadamu na kutimiza kusudi la awali alilokuwa nalo Mungu kwao (Mwa. 1:26-28, Zab. 8:3-8). Yesu alikuja kuwa Mtawala mwenye Haki ambaye Mungu daima alitaka ulimwengu huu kuwa naye. 

“Neno lilisemwa kwa Yesu kule Yordani, ‘Huyu ni Mwanangu, mpendwa wangu, ninayependezwa naye,’ ni kwa ajili ya wanadamu wote. Mungu alisema na Yesu kama mwakilishi wetu. Pamoja na dhambi zetu zote na madhaifu, hatujatupwa kando kama tusiostahili. ‘Ametuneemesha katika huyo Mpendwa.’ Waefeso 1: 6. 

Utukufu uliotulia juu ya Kristo ni ahadi ya upendo wa Mungu kwa ajili yetu. . . . Nuru iliyoanguka toka katika malango yaliyofunguliwa katika kichwa cha Mwokozi wetu itaanguka juu yetu tunapoomba kwa ajili ya msaada wa kushinda jaribu. Sauti iliyonena na Yesu inasema na kila roho inayoamini, Huyu ni mwanangu, mpendwa wangu, ninayependezwa naye” *—Ellen G. White, The Desire of Ages, uk. 113.*

**Masawali ya Kujadili**

`1. Tumejifunza kwamba uelewa mzuri wa maneno na matendo ya Yesu yanatusaidia kumwelewa vizuri zaidi Mungu, Baba. Ni kwa kwa njia zipi za kiutendaji kiwango bora cha uelewa wa Yesu kinapaswa kusitawisha mahusiano yako na Mungu, Baba?`

`2. Tulijifunza kwamba jinsi Mungu alivyonena na kumtendea Yesu ndivyo anavyotaka kunena na kututendea sisi. Hilo linapaswa kutuambia nini kuhusu namna tunavyopaswa kuwatendea wengine?`

`3. Tafakari juu ya umuhimu wa Uungu wa milele wa Kristo. Nini kinapotea ikiwa tunaamini kwamba Yesu kwa namna fulani, kwa njia fulani, alikuwa nafsi iliyoumbwa, kama Sisi, lakini je, ni nani aliyeangikwa msalabani? Tofautisha wazo hilo na ukweli kwamba Kristo alikuwa Mungu wa milele, na Yeye Mwenyewe aliangikwa msalabani. Ni tofauti gani kubwa kati ya dhana hizo mbili?`

`4. Katika darasa, zungumzia kuhusu kumpa Mungu utukufu. Soma Ufunuo 14:7. Kwa vipi kumpa Mungu utukufu sehemu ya ukweli wa ujumbe wa malaika watatu?`