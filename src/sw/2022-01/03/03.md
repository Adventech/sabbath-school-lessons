---
title:  Mungu Amesema na Sisi Katika Mwana Wake
date:  10/01/2022
---

`Soma Waebrania 1:1-4. Wazo lipi ni kiini katika mafungu haya?`

Waebrania 1:1-4 ni sentensi moja tu katika lugha ya asili ya Kiyunani, na hoja zimetolewa kwamba ndiyo sentensi nzuri zaidi katika Agano Jipya lote kulingana na mtazamo wa aina za uandishi. Dai lake kuu ni kwamba Mungu amesema nasi katika Mwana Wake, Yesu. 

Kwa Wayahudi katika karne ya kwanza B.K., Neno la Mungu lilikuwa halijasikiwa kwa muda mrefu. Ufunuo wa mwisho kudhihirishwa katika Neno lililoandikwa la Mungu ulikuja kupitia kwa nabii Malaki na huduma za Ezra na Nehemia Karne nne kabla. Lakini sasa, kupitia kwa Yesu, Mungu alikuwa anazungumza nao tena. 

Ufunuo wa Mungu kupitia kwa Yesu, hata hivyo, ulikuwa bora ukilinganisha na ufunuo ambao Mungu alifanya kupitia kwa manabii kwa sababu Yesu ni njia bora zaidi ya ufunuo. Yeye ni Mungu Mwenyewe, aliyeumba mbingu na nchi na kutawala ulimwengu. Kwa Paulo, uungu wa Kristo hauna swali. Unasadikiwa. 

Pia, kwa Paulo, Agano la Kale lilikuwa Neno la Mungu. Mungu yule yule aliyesema zamani anaendelea kusema kwa wakati wa sasa. Agano la Kale lilitoa maarifa ya kweli ya mapenzi ya Mungu. 

Hata hivyo, iliwezekana kuelewa maana yake kamili pale tu Mwana alipofika duniani, katika akili ya mwandishi, ufunuo wa Baba katika Mwana ulitupatia ufunguo wa kuelewa upana wa kweli wa Agano la Kale, kama vile tu picha juu ya kasha la mchezo-fumbo inavyotoa ufunguo wa kupata sehemu sahihi kwa kila kimoja cha vipande vyake. Yesu alifunua mambo mengi ya Agano la Kale. 

Wakati uo huo, Yesu alikuja kuwa Mwakilishi wetu na Mwokozi wetu. Angechukua nafasi yetu katika pambano na kumshinda nyoka. Hali kadhalika, katika Waebrania, Yesu ni “mtangulizi” wa waumini (Ebr. 2:10, Ebr. 6:20). Anapigana kwa ajili yetu na kutuwakilisha. Hii pia inamaanisha kwamba kile Mungu alichomtendea Yesu, Mwakilishi wetu, Baba pia anataka kututendea. Yeye aliyempandisha Yesu katika mkono wa kuume kwake anataka sisi pia tukae na Yesu katika kiti chake cha enzi (Ufu. 3:21). Ujumbe wa Mungu kwetu katika Yesu unajumuisha siyo tu alichokisema Yesu lakini pia kile Baba alichotenda kupitia kwake na kwa ajili yake, yote kwa ajili ya manufaa yetu ya hapa duniani na ya milele.

`Tafakari kwa makini maana ya maneno Yesu—Mungu—alikuja katika dunia hii. Kwa nini ukweli huu unapaswa kutuletea tumaini kubwa zaidi?`