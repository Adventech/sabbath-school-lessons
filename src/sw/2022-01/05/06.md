---
title:  Mwonjo wa Kabla wa Uumbaji Mpya
date:  27/01/2022
---

`Linganisha Kutoka 20:8-11, Kumbukumbu la Torati 5:12-15, na Waebrania 4:8-11. Ni tofauti zipi unazipata kuhusiana na maana ya pumziko/raha ya Sabato?`

Kama ambavyo tumekwishaona, mafungu haya katika Kutoka na Kumbukumbu la Torati yanatualika tutazame wakati uliopita. Yanatuusia kupumzika katika Sabato ili kusherehekea utimilifu wa kazi ya Mungu wakati wa Uumbaji na wakati wa Ukombozi. Waebrania 4:9-11, hata hivyo, inatualika kutazama wakati ujao. Inatuambia kwamba Mungu ameandaa raha ya Sabato iliyo katika wakati ujao. Inaashiria nyanja mpya ya utunzaji wa Sabato. Pumziko la Sabato linawekea ukumbusho si tu ushindi wa Mungu kwa wakati uliopita, bali pia linasherehekea ahadi za Mungu kwa wakati ujao. 

Mwelekeo wa wakati ujao wa ushikaji wa sabato umekuwepo siku zote, lakini mara nyingi umepuuzwa. Baada ya anguko, ulikuja kudokeza ahadi kwamba Mungu siku moja angerejesha uumbaji katika utukufu wake wa awali kupitia Masihi. Mungu alituamuru kusherehekea tendo lake la ukombozi kupitia ushikaji wa Sabato kwa sababu Sabato ilielekeza mbele katika utimilifu wa ukombozi katika uumbaji mpya. Ushikaji wa Sabato ni mwonjo wa mbingu kabla katika ulimwengu huu wenye mapungufu. 

Hili mara zote limekuwa wazi katika mapokeo ya Kiyahudi. `Life of Adam and Eve, a work composed between 100 B.C. and A.D. 200 (in James H. Charlesworth, ed., The Old Testament Pseudepigrapha [New Haven, London: Yale University Press, 1985], vol. 2, uk. 18},` ilisema, “Siku ya saba ni ishara ya ufufuo, pumziko la zama zijazo.” Rejeo lingine la kale la Kiyahudi lilisema: Zama zijazo ni “siku ambayo ni pumziko kabisa la Sabato kwa umilele.”`Jacob Neusner, The Mishnah, a New Translation (New Haven: Yale University 21 Press, 1988), uk. 873.` The Othiot of Rabbi Akiba, rejeo lililofuata, lilisema: “ ‘Israeli walisema mbele ya Mtakatifu, Abarikiwe, “Bwana wa Ulimwengu, tukizishika amri, tutapata thawabu gani?” Akawaambia: “Ulimwengu ujao.” Wakamwambia: “Tuoneshe mfano wake.” Aliwaonesha Sabato.’ ”`—Theodore Friedman, “The Sabbath Anticipation of Redemption,” Judaism: A Quarterly Journal, vol. 16, uk. 443, 444.`

Sabato ni kwa ajili ya kusherehekea, kwa ajili ya furaha na shukrani. Tunapoitunza Sabato, tunaonesha kwamba tunaziamini ahadi za Mungu, kwamba tunakipokea kipawa chake cha neema. Sabato ni imani inayoishi na ya kusisimua. Kulingana na matendo, ushikaji wa Sabato yumkini ndiyo udhihirisho kamili wa usadikisho wetu kwamba tumeokolewa kwa neema kwa njia ya imani kwake.

`Unawezaje kujifunza kuitunza Sabato kwa namna ambayo, kwa kweli, inaonesha uelewa wetu wa wokovu kwa njia ya imani, tofauti na matendo ya sheria, inahusu nini? Kwa vipi kupumzika katika Sabato ni udhihirisho wa wokovu kwa imani?`