---
title:  Jifunze zaidi
date:  28/01/2022
---

Ni muhimu sana kwamba Paulo katika Waebrania alitumia raha ya Sabato na si Jumapili, kama ishara ya wokovu kwa njia ya neema ambayo Mungu anatupatia. Kutumiwa kwa raha ya Sabato kwa namna inavyodokeza kwamba Sabato ilitunzwa na kushikwa na waumini. Kuanzia karne ya pili B.K. kuendelea, hata hivyo, tunapata ushahidi wa badiliko dhahiri katika kanisa. Ushikaji wa Sabato ulikoma kuzingatiwa kama ishara ya utii kwa dini na desturi za Kiyahudi na agano la kale, ambayo ilipaswa kuepukwa. Kutunza Sabato ilikuwa sawa na “kufuata desturi au kaida za Kiyahudi.” Kwa mfano, Ignatius wa Antiokia (mnamo mwaka 110 B.K.) alisema: “Wale walioishi kulingana na utaratibu wa zamani wamepata tumaini jipya. Hawashiki tena Sabato bali siku ya Bwana—siku ambayo uzima wetu ulifufuliwa pamoja na Kristo.”*—Jacques B. Doukhan, Israel and the Church: Two Voices 20 for the Same God (Peabody, MA: Hendrickson Publishers, 2002), uk. 42.*

Hali kadhalika, Marcion aliwaamuru wafuasi wake kufunga katika siku ya Sabato kama ishara ya kuwakataa Wayahudi na Mungu wao, na Victorinus hakutaka kuonekana kwamba “aliishika Sabato ya Wayahudi” (*tazama Israel and the Church, uk. 41-45*). 

Ilikuwa kupotea kwa uelewa wa ushikaji wa Sabato kama ishara ya wokovu kwa neema iliyopelekea kufa kwake katika kanisa la Kikristo. “Sabato ni ishara ya uweza wa Kristo kutufanya watakatifu. Na inatolewa kwa wote ambao Kristo anawafanya watakatifu. Kama ishara ya uweza wake unaotakasa, Sabato inatolewa kwa wote ambao kupitia kwa Kristo wanakuwa sehemu ya Israeli wa Mungu. ... 

“Sabato inawaelekeza katika kazi za uumbaji kama uthibitisho wa uweza wake mkuu katika ukombozi. Wakati ikikumbusha amani ya Edeni iliyopotea, inazungumzia amani iliyorejeshwa kupitia kwa Mwokozi. Na kila kitu katika asili kinarudia mwaliko wake, ‘Njoni kwangu, ninyi nyote msumbukao na wenye kulemewa na mizigo, nami nitawapumzisha.’ Mat. 11:28.”*—Ellen G. White, The 21 Desire of Ages, uk. 288, 289.*

**Masawali ya Kujadili**

`1. Kuna uhusiano gani kati ya ushikaji wa Sabato na kuhesabiwa haki kwa imani?`

`2. Kuna tofauti gani kati ya ushikaji wa kweli wa Sabato na ushikaji wa kishupavu wa Sabato? Tunawezaje si tu kujua utofauti bali kuhisi utofauti katika ushikaji wetu binafsi wa Sabato?`