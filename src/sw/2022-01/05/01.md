---
title:  Yesu, Mpaji wa Raha.
date:  22/01/2022
---

### Somo la Juma Hili
Mwa. 15:13-21; Ebr. 3:12-19; Ebr. 4:6-11; Ebr. 4:1, 3, 5, 10; Kum. 5:12-15; Ebr. 4:8-11.

> <p>Fungu la Kukariri</p>
> “Basi, imesalia raha ya sabato kwa watu wa 
Mungu.” (Waebrania 4:9). 

Waebrania 1 na 2 zilijikita katika kutawazwa kwa Yesu kama mtawala na mkombozi wa watu wa Mungu. Waebrania 3 na 4 zinamtambulisha Yesu kama ambaye atatupatia pumziko. Uendeleaji huu unaleta maana tunapokumbuka kwamba agano la Daudi liliahidi kwamba Mungu angempa mfalme aliyeahidiwa na watu “pumziko” 
toka kwa maadui zao (2 Sam. 7:10, 11). Pumziko hili linapatikana kwetu sasa ambapo Yesu ameketi mkono wa kuume kwa Mungu. 

Waebrania inaelezea pumziko kama pumziko lililo la Mungu na kama pumziko la Sabato (Ebr. 4:1-11). Mungu alilifanya hili pumziko, ambalo lilikuwa lake, kuwepo kwa ajili ya Adamu na Hawa. Sabato ya kwanza ilikuwa uzoefu wa ukamilifu pamoja na yeye aliyewezesha ukamilifu kuwepo. Mungu pia anaahidi pumziko la Sabato kwa sababu utunzaji wa Sabato hujumuisha ahadi kwamba Mungu atarejesha huo ukamilifu. 

Tunapoitunza Sabato, tunakumbuka kwamba Mungu alifanya mpango mkamilifu alipoumba ulimwengu na alipoukomboa msalabani. Ushikaji wa kweli wa Sabato, hata hivyo, kando ya kwanza kabisa kutuelekeza nyuma katika Uumbaji, unatupatia mwonjo wa kabla, katika ulimwengu huu wenye mapungufu, wa wakati ujao ambao Mungu ameahidi. 

*Jifunze somo la juma hili kwa maandalizi ya Sabato ya Januari 29.*