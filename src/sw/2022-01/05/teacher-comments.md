---
title:  Ufafanuzi
date:  28/01/2022
---

*Mafungu Muhimu: Mwa. 15:13-21; Ebr. 3:12-19; Ebr. 4:6-11; Ebr. 4:1, 3, 5, 10; Kum. 5:1-3; Ebr. 4:8-11.*

### I: Muhtasari

*Mada za Somo:* Agano la Daudi liliahidi pumziko kwa mfalme aliyetawazwa na watu wake. Mfululizo wa kimantiki wa Waebrania unakubaliana na wazo hili. Katika Waebrania 1 na 2, tunamwona Kristo aliyetawazwa anayewakomboa watu wake. Katika Waebrania 3 na 4, tunaona ahadi za pumziko zikielezewa. Pumziko la Sabato katika Agano la Kale linaelezewa katika simulizi mbili za Amri Kumi (Kutoka 20 na Kumbukumbu la Torati 5). Kifungu kilichotangulia kinakazia Uumbaji, kinachofuata Ukombozi. 

Katika Waebrania 3 na 4, Paulo anatumia kizazi cha Kutoka (si watoto wao wadogo) kama mfano wa kutokuamini na kutokutii (Ebr. 3:19) kuonesha matokeo yenye kuleta madhara ya kutokuweza kuiingia katika nchi ya pumziko ya Kanaani. Akiwageukia wasomaji wake, Paulo anawasihi kwa nukuu inayotoka katika Zaburi 95: “Leo, kama mtaisikia sauti yake, msifanye migumu mioyo yenu” (Ebr. 4:7), lakini badala yake, waingie katika raha yake (Ebr. 4:9). Raha hii ni nini (kwa Kiyunani sabbatismos) ambayo Paulo anaizungumzia? Kwa nini Paulo anawatia shime wasomaji wake kuiingia? Haya ndiyo maswali tutakayoshughulika nayo sasa. 

*Sehemu II : Ufafanuzi*

*Ushikaji Sabato Umesalia* 

Hebu tuanze kwanza kwa kufasili “raha”? ya Waebrania 4:9. Kulingana na SDA Bible Commentary, neno lililotafsiriwa kama “raha” katika Waebrania 4:9 linatoka katika neno la Kiyunani sabbatismos, likimaanisha “ ‘kupumzika [toka katika kazi iliyopita], ’ ” ambalo katika matumizi ya baadaye inamaanisha “utunzaji wa Sabato,” kutoka katika kitenzi sabbatizo, “kupumzika,” “kukoma/kuacha,” “kutunza Sabato.” 

Kitenzi sabbatizō, kimetumiwa mara saba katika LLX [Tafsiri ya Biblia ya Agano la Kale katika Kiyunani], mara moja kwa Sabato halisi ya siku ya saba (Kut. 16:30), mara moja kwa sabato zingine (Law. 23:32), na mara tano kwa kupumzika kwa nchi katika mwaka wa sabato (Law. 26:34, 35, 2 Nya. 36:21)....Kwahiyo, wazo la msingi linaloelezewa na sabbatizo, katika Tafsiri ya Kiyunani ya Agano la Kale ni lile la kupumzika au kuacha kufanya kazi au shughuli zingine. Kwa hiyo matumizi ya maneno ya Kiyunani na Kiebrania yanayohusiana yanadokeza kwamba nomino *sabbatismos* inaweza kumaanisha ama ‘pumziko’ halisi la Sabato au ‘pumziko’ tu au ‘kukoma’ katika maana .... 

..... ya ujumla. Hivyo, uchambuzi wa lugha wa neno sabbatismos katika Waebrania 4:9 unaiacha bila uhakika kama ni pumziko la Sabato la kila juma linarejelewa hapa, au ‘pumziko’ tu au ‘kukoma’ kwa maana ya ujumla, Muktadha pekee unaweza kuamua juu ya hili. 

“Mwandishi wa Waebrania anaonekana kutumia katapausis [“kuacha kufanya kazi”; tazama Waebrania 3:11] na sabbatismos sana au kidogo kwa usawa: 

*“1.* Kwa kuwa Yoshua asingeweza kuwaongoza Israeli katika ‘pumziko’ la kiroho (katapausis, fungu la 8), sabbatismos (fungu la 9) imesalia kwa Wakristo. Upatano unaonekana kuhitaji kwamba kile kinachosalia kiwe sawa na kile kilichokuwepo mwanzo. ... 

*“2.* Kuanzia fungu la 1, 6 ni dhahiri kwamba kilichosalia kwa watu wa Mungu katika wakati wa Agano Jipya ni *katapausis;*katika fungu la 9 inasemwa kwamba imesalia *sabbatismos.* Kutangaza kwamba kinachosalia kwa ‘watu wa Mungu’ ni Sabato ya kila juma, ni kutangaza kwamba kile alichoshindwa Yoshua kuwapa Israeli kilikuwa Sabato ya kila yuma. 

*“3.* Ukweli kwamba katika tafsiri ya Kiyunani ya Agano la Kale, Biblia ya kanisa la Agano Jipya, *katapaud* (Mwa. 2:2, 3; Kut. 20:11) na *sabbatizō* (Kut. 16:30; Law. 23:32) yanatumika kwa kubadilishana kumaanisha Sabato ya siku ya Saba, unaweza kuzuia pendekezo kwamba mwandishi wa Waebrania alikusudia kuweka tofauti kati ya muundo wa nomino wa maneno haya katika Waebrania. 3:4.

“Inaweza kufahamika zaidi, kwamba Wayahudi wa wakati wa Paulo, ikiwa ni Wakristo au wasio Wakristo, walishikilia sana utaratibu katika ushikaji wao wa amri ya nne. Kwa hakika, katika kuwaandikia Wayahudi, mwandishi wa Waebrania asingeona umuhimu kuwathibitishia kwamba utunzaji wa Sabato ‘umesalia.’ 

Ikiwa hitimisho la hoja pana inayoanzia sura ya Ebr. 3:7 ni kwamba utunzaji wa Sabato unasalia kwa watu wa Mungu, ingeonekana kwamba mwandishi wa Waebrania ana hatia ya hitimisho ambalo kimantiki linapingana na hoja iliyotangulia. Kusingekuwa na hoja inayohitaji nguvu kuwashawishi Wayahudi kufanya kile ambacho tayari walikuwa wanakifanya—kuishika Sabato ya siku ya saba. Zaidi ya hayo, katika kipindi cha mitume, Sabato ya siku ya saba ilikuwa ikishikwa na Wakristo wote, Wayahudi na Wamataifa vile vile, na hoja yo yote kuthibitisha uhalali wa Sabato katika nyakati zile za Wakristo wa awali isingekuwa na maana. Zaidi ya hayo, inaweza kuchukuliwa kwamba sehemu ya kitabu cha Waebrania inayojumuisha sura ya 3 na 4 inaanza kwa mwaliko wa “kumtafakari sana Mtume na Kuhani Mkuu wa maungamo yetu, Kristo Yesu’ (sura ya Ebr. 3:1), na kuhitimisha kwa ....

.... ombi la kina ‘kukaribia kwa ujasiri’ mbele zake ili “tupewe rehema, na kupata neema ya kutusaidia wakati wa mahitaji’ (sura ya Ebr 4:16). Uhusiano gani hoja iliyorefushwa ilikusudiwa kuthibitisha kwamba ushikaji wa Sabato unasalia kama wajibu ambao kanisa la Kikristo linaweza kuwa nao kwa mada iliyotangazwa katika sura ya 3 na 4—huduma ya Kristo Kuhani wetu Mkuu katika patakatifu pa mbinguni hauleweki kwa kweli.

“ ‘Pumziko linalozungumziwa hapa ni pumziko la neema’ ” (EGW Maandiko ya Ziada kuhusu Waebrania. 4:9; tazama GC 253). Ni ‘pumziko la kweli la imani.’ 

“Tunaingia katika ‘pumziko’ la Mungu ‘tunapomtafakari’ Yesu (sura ya Ebr. 3:1) na kuisikiliza sauti yake (sura ya Ebr. 3:7, 15; Ebr. 4:7), tunapotendea kazi imani katika yeye (sura ya Ebr. 4:2, 3), tunapokoma katika juhudi zetu wenyewe ili kuupata wokovu (f. 10), ‘tunapoyashika sana maungamo’ (f. 14), na tunapokikaribia kiti cha neema (f. 16). Wale ambao wangependa kuingia katika uzoefu huu ni lazima wajihadhari na ‘moyo mbovu wa kutokuamini ’ (sura ya Ebr. 3:12), kuifanya migumu mioyo yao (sura ya Ebr. 3:8, 15; Ebr. 4:7). Ni lazima wafanye bidii kuingia katika ‘raha’ ya Mungu (sura ya Ebr 4:11). 

“Wale wanaoingia katika ‘raha’ ya Mungu ‘watayashika sana maungamo yao’ (f. 14). ‘Watakikaribia kwa ujasiri kiti cha neema’ ili ‘kupewa rehema, na kupata neema ya kuwasaidia wakati wa mahitaji’ (f. 16).”*—The SDA Bible Commentary, vol. 7, uk. 422, 423, comment on “Rest” in Hebrews 4:9.*

Kuhusu raha iliyozungumziwa katika Waebrania 4:9, Ellen G. White anatengeneza mjadala katika kielelezo cha maisha ya mwanamatengenezo mkubwa wa Kiingereza, John Wesley: “Katika siku ya giza kuu la kiroho, Whitefield na John na Charles Wesley walitokea kama wabeba nuru wa Mungu. Chini ya utawala wa kanisa lililoanzishwa watu wa Uingereza walikuwa wamepotoka katika hali ya kuporomoka kidini kiasi cha kutokuweza kutofautishwa na upagani. 

Dini ya asili ilikuwa somo lililopendwa la makasisi wa kanisa, na lilijumuisha teolojia yao kwa kiasi kikubwa. Watu wa madaraja ya juu walidharau uchaji Mungu, na kujivuna kuwa juu ya kile walichokiita ushupavu wa kidini. Watu wa madaraja ya chini kwa ujumla walikuwa wajinga na kuachwa katika upotovu, wakati kanisa halikuwa na ujasiri au imani tena kusaidia kusudi lililoanguka la kweli. 

“Fundisho kuu la haki kwa imani, likiwa limefundishwa kwa wazi na Luther, karibia lilikuwa limeachwa kabisa; na kanuni ya dini ya Kirumi ....

.....ya kutumainia matendo mema kwa ajili ya wokovu, ilikuwa imechukua nafasi yake. Whitefield na John na Charles Wesley waliokuwa washiriki wa kanisa lililoundwa, walikuwa wakitafuta kwa dhati fadhila za Mungu, na hili walifundishwa lingepatikana kwa maisha maadilifu na ushikaji wa maagizo ya dini. ... 

“Wesley na washirika wake waliongozwa kuona kwamba dini ya kweli inakaa moyoni, na kwamba sheria ya Mungu inafika katika mawazo, maneno na matendo vile vile. Wakiwa wamesadikishwa juu ya umuhimu wa utakatifu wa moyo, na usahihi wa mwenendo wa nje, walianza maisha mapya ya kweli. Kwa juhudi za dhati na za maombi waljitahidi kuyashinda maovu ya moyo wa asili. Waliishi maisha ya kujikana nafsi, wema, na fedheha, wakichunguza kwa msimamo mkali na usahihi kila hatua waliyofikiri ingeweza kuwa ya msaada kwao katika kukipata kile walichokitamani sana—utakatifu ule unaoweza kuhakikisha fadhila za Mungu. Lakini hawakupata kitu walichokitafuta. Juhudi zao zilikuwa za bure kujiweka huru dhidi ya shutuma za dhambi au kuivunja nguvu yake. Lilikuwa ni pambano lile lile ambalo Luther alilipitia katika chumba chake gerezani huko Erfurt. Lilikuwa ni swali lile lile lililoutesa moyo wake—‘Mtu anawezaje kuwa mwenye haki mbele za Mungu?’ Ayubu 9: .... 

“Wesley, kwa maelekezo ya mhubiri wa Kimoravian alipata uelewa dhahiri wa imani ya Biblia. Alisadikishwa kwamba ni lazima akatae utegemezi wake wote kwa matendo yake mwenyewe kwa ajili ya wokovu na lazima kumtumaini kikamilifu ‘Mwana-kondoo wa Mungu, aichukuaye dhambi ya ulimwengu.’ Katika mkutano wa jumuiya ya Wamoravian huko London kauli ilisomwa iliyotoka kwa Luther, ikielezea mabadiliko ambayo Roho wa Mungu anafanya katika moyo wa muumini. Wesley alipokuwa akisikiliza, imani iliwashwa katika moyo wake... . ‘Nilihisi nilimtumaini Kristo, Kristo pekee, kwa ajili ya wokovu: na nilipewa uhakikisho, kwamba aliziondoa dhambi zangu, hata zangu, na kuniokoa kutoka katika sheria ya dhambi na mauti.’ ...

“Katika miaka mingi ya taabu na miaka ya kupambana isiyo na raha ya kujikana nafsi sana, ya fedheha na mashutumu—Wesley alifuata kwa uthabiti kusudi lake moja la kumtafuta Mungu. Sasa alikuwa amempata; na aligundua kwamba neema aliyotaabika kuipata kwa maombi na kufunga, kwa kutoa sadaka na kwa kujinyima, ilikuwa zawadi, ‘isiyohitaji fedha na isiyo na bei.” *—The Great Controversy, uk. 253-256.*

## Sehemu ya III: Matumizi Maishani 

*Maswali ya Tafakari:*

1. Ni kwa namna gani kisa cha John Wesley kimeelezea utofauti kati ya kutegemea ustahili wa Kristo pekee na ubatili wa kuzitumainia kazi zetu wenyewe, ili kutuokoa? 

2. Ni raha gani katika Waebrania 4:9 iliyosalia kwa Wakristo? 

3. Ellen G. White anasema kwa uthabiti kwamba raha anayoizungumza Paulo katika Waebrania 4:9 ni pumziko la neema. Tunaingiaje katika pumziko hili la neema? 

