---
title:  Ujumbe wa Waebrania
date:  01/01/2022
---

### Somo la Juma Hili
Ebr. 1:5-14, Lk. 1:30-33, Zab. 132:1-5, Ebr. 2:14-16, Ebr. 5:1—4, 1 Pet. 2:9, Ebr. 8:8-12.

> <p>Fungu la Kukariri</p>
> “Basi, katika hayo tunayosema, neno lililo kuu ndilo hili: Tunaye kuhani mkuu wa namna hii, aliyeketi mkono wa kuume wa kiti cha enzi cha Ukuu mbinguni” (Waebrania 8:1)

Maandiko ya Kiebrania iliyoandikwa miongo michache baada ya Waebrania mnamo mwaka 100 B.K., ndani yake kuna ombi: “Yote haya nimeyasema mbele zako, Ee Bwana, kwa sababu umesema kwamba ni kwa ajili yetu kwamba uliumba ulimwengu huu. ... Na sasa, Ee Bwana, tazama, mataifa haya, yasiyo na sifa yoyote, wanatukandamiza na kutuangamiza. Lakini sisi watu wako, uliotuita wazaliwa wako wa kwanza, wa pekee, wenye juhudi kwa ajili yako, na wapendwa sana, wametiwa mikononi mwao.” *—James H. Charlesworth, ed., The Old Testament 10 Pseudepigrapha, vol. 1, [New York: Hendrickson Publishers, 11 1983], uk. 536.*

Wasomaji wa Waebrania huenda walihisi kitu fulani kinachofanana na hicho. Ikiwa walikuwa watoto wa Mungu, kwa nini walikuwa wanapitia mateso ya namna hiyo? 

Hivyo, Paulo aliandika Kitabu cha Waebrania kuimarisha imani ya waumini katikati ya majaribu yao. Aliwakumbusha (*na sisi*) kwamba ahadi za Mungu zitatimizwa kupitia kwa Yesu, aliyeketi mkono wa kuume wa Baba, na ambaye karibuni atatupeleka nyumbani. Kwa sasa, Yesu anafanya kazi kama mjumbe wa kutufikishia Baraka za Baba. Kwa hiyo, tunahitaji kuishika sana imani hadi mwisho. 

*Jifunze somo hili kwa maandalizi ya Sabato ya Januari 8.*