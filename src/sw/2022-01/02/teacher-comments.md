---
title:  Ufafanuzi
date:  07/01/2022
---

## Sehemu ya I: Muhtasari

*Mafungu Muhimu: Ebr. 1:5–14, Luka 1:30–33,  Zab. 132:1–5, Ebr. 2:14–16, Ebr. 5:1–4, 1 Pet. 2:9, Ebr. 8:8–12.*

*Utangulizi:* Kama tulivyoona katika juma lililopita, Wakristo wa kwanza wa Agano Jipya waliisoma Waebrania kama barua kutoka kwa mtume Paulo. Kwa kuweka msisitizo, hata hivyo, mwandishi wa kitabu cha Waebrania anaonekana kuwa asiyefahamika. Kukisia kumetoa nafasi kwa angalau wagombeaji 13 wanaoweza kuhusika na uandishi kama vile Luka, Barnaba, Yuda, Stefano, Prisila na Akila, Apolo, au hata Mariamu mama wa Yesu. Tunachoweza kusema kwa usalama kuhusu uandishi kutoka kwa waraka wenyewe ni mambo manne:

Kwanza, mwandishi lazima awe ameelimika vyema. Kitabu cha Waebrania wana, kwa upeo wa mbali, kina kigiriki bora zaidi cha Agano Jipya.

Pili, mwandishi alifahamu mbinu za Kiyahudi za kutafsiri Maandiko, kama vile *gezerah shavah* (hoja kwa mlinganisho), na
mbinu nyingine kama hizo.

Tatu, mwandishi amezama sana katika Maandiko ya Kiyahudi. Waebrania ina matumizi makubwa zaidi ya nukuu za Agano la Kale.

Nne mwandishi alimjua Timotheo (Ebr. 13:23). Mambo haya yote yanazungumza kwa ajili ya, badala ya kupinga, uandishi wa ki—Paulo. Hakika, mwandishi alichagua kutotajwa jina kwa sababu zisizojulikana. Kutokujulikana kwake kunaweza hata kupendekeza kwamba ujumbe wake ni muhimu zaidi kuliko utambulisho wake. Kwa wakati huo huo, tutakuwa wazembe ikiwa tungekosa kukiri kwamba Ellen G. White anathibitisha uandishi wa Paulo wa kitabu cha Waebrania. Kusonga mbele kwa imani katika ufunuo huo wa kiungu, tutarejelea kote masomo kwa ujasiri kwa mwandishi kama Paulo.

*Mada za Somo:* Somo la juma linasisitiza mada mbili. Ya kwanza Kristo ndiye Mfalme wetu, na wa pili ni Kristo Mpatanishi wetu.

### Sehemu ya II: Ufafanuzi

*Kristo Mfalme Wetu:* Sura ya kwanza ya Waebrania inaweza kufupishwa katika kauli fupi ya kimaandiko: Kristo ni “mkuu kuliko malaika” (tazama Ebr. 1:4). Sura ya pili ya Waebrania inaweza kufupishwa katika kauli hii ya kimaandiko: Kristo amekuwa "chini kuliko malaika" kwa muda kidogo
wakati (tazama Ebr. 2:9). Swali tunalotaka kufuata katika somo letu ni: Je! no kitu gani humfanya Yesu kuwa mkuu kuliko malaika na kumpandisha kuwa na cheo cha kifalme?

“Mungu, ambaye alisema zamani na baba zetu katika manabii kwa sehemu nyingi na kwa njia nyingi, mwisho wa siku hizi amesema na sisi katika Mwana ….

...aliyemweka kuwa mrithi wa yote, tena kwa yeye aliufanya ulimwengu. (Ebr. 1:1, 2). Paulo anataka kuwaambia wasikilizaji wake, na sisi, kwamba Mungu alisema na bado anazungumza. Mungu alizungumza kwa nyakati tofauti “zamani za kale,” naye anazungumza “katika siku hizi za mwisho.” Anazungumza na hadhira tofauti: "baba zetu" na "sisi." Anazungumza kupitia mawakala tofauti: “manabii” na “Mwana.” Mungu huzungumza “kwa njia nyingi.”

Ni zipi baadhi ya njia Zake za mawasiliano? Mungu anazungumza uso kwa uso na Adamu na Hawa (Mwanzo 3). Mungu anazungumza na Musa kutoka katika kichaka kinachowaka, kitu tunachokiita theofania, ufunuo wa Mungu (Kut. 3:2–6); kwa Balaamu kupitia punda (Hes. 22:28); kwa kijana Samweli, akimwita kwa jina (1 Sam. 3:10); kwa Eliya katika sauti ndogo tulivu, (1 Wafalme 19:12); kupitia maono kwa Isaya katika hekalu (Isa. 6:1–9); na Hosea kupitia hali ya familia yake (Hos. 1:2). Njia hizi zote za mawasiliano zina kitu kimoja sawa: ni hazijakamilika.

Matamshi ya mwisho na ya juu kabisa ya Mungu ni "katika siku hizi za mwisho," anaposema kupitia “Mwana” Wake. Sio tu kwamba Mungu anazungumza kupitia maneno ya Yesu, lakini Mungu pia huzungumza kupitia matendo ya Yesu na tabia. Ufunuo wa Mungu unaendelea. Lakini maendeleo sio kutoka kweli hadi kweli, kutoka kukomaa hadi kukomaa zaidi. Badala yake, ni mbele na kuendelea mbele katika kujidhihirisha Kwake kwa wanadamu. Akizungumza kupitia maneno na matendo ya Yesu, Mungu Mwenyewe ndiye mzungumzaji.

Mara tu baada ya kutajwa kwa Mwana, Paulo anaainisha thibitisho saba juu ya Mwana (Ebr. 1:2–4) ambazo zinamwinua zaidi kuliko malaika yoyote. Kwanza, Kristo "amewekwa kuwa mrithi wa mambo yote" (Ebr. 1:2). Kama ndiye Mrithi mkuu, wafuasi Wake watakuwa warithi pamoja Naye na ni “hao watakaourithi wokovu” (Ebr. 1:14). Kutoka kwenye mada ya urithi, Wakristo wa kwanza walithibitisha kwamba Kristo, kupitia ufufuo na kuinuliwa Kwake, alipewa urithi wa mbinguni ambao wafuasi Wake wanashiriki. “Wale washindao watayarithi mambo haya” (Ufu. 21:7). Kwa mantiki iyo hiyo, Biblia huthibitisha kwamba “watenda mabaya hawataweza urithi ufalme wa Mungu” (1 Kor. 6:9, 10).

Pili, Kristo alikuwa ni Wakala wa Uumbaji wa Baba “ambaye kupitia yeye pia aliumba ulimwengu” (Ebr. 1:2). Kristo, kama Mrithi, sio tu Wakala wa wakati wa mwisho *(kieskatolojia) (ambaye kupitia kwake Mungu anazungumza katika haya siku za mwisho)* lakini pia Wakala wa Uumbaji (kiprotolojia) protological). Kazi ya Mwana kiprotolojia inaashiria ushindi wake wa kieskatolojia. Yohana kwa uwazi inathibitisha hilo kwa kusema kwamba “vitu vyote vilifanyika kwa huyo, na pasipo yeye hakikufanyika cho chote kilichofanyika” (Yohana 1:3).


Tatu, Kristo "ni taswira ya utukufu wa Mungu" (Ebr. 1:3). Baadhi ya matoleo ya Biblia yanapendelea zaidi tafsiri ya “mng’ao wa utukufu wa Mungu” (NIV; tazama pia ESV). Zaidi ya hayo, Kristo ndiye “chapa kamili ya nafsi ya Mungu” (Ebr. 1:3). Neno la Kigiriki linalotafsiriwa “chapa halisi [tabia]”inamaanisha alama iliyochorwa kwenye kitu, haswa kwenye sarafu. Fananuzi zote mbili za Yesu kama “akisi” ya Mungu na kama “chapa kamili” hujenga hoja moja inayofanana kwamba Yesu ndiye uwakilishi kamili na wa kutosha wa kimungu. Wawili Hao wanashiriki "alama ya kuwa" inayofanana. Paulo anachoeleza hapa ni sawa na kile ambacho Yesu anashuhudia: “Aliyeniona mimi amemwona Baba” (Yohana 14:9). Hakuna mfunuaji bora zaidi wa Mungu kuliko Yesu Kristo. Ikiwa tunataka kumjua Mungu ni nani, tunapaswa kumfahamu Yesu.

Nne, Kristo “hutegemeza mambo yote kwa neno Lake lenye nguvu” (Ebr. 1:3). Kristo hakuzungumza tu mambo na yakawepo, bali pia huvitegemeza vitu vilivyopo kwa Neno lake lenye nguvu.


Tano, Kristo "alikuwa amefanya utakaso kwa ajili ya dhambi" (Ebr. 1:3). Yeye ambaye ni chombo cha shughuli ya uumbaji ya Mungu pia ni chombo wa shughuli yake ya kuokoa kwa kutakasa mtu aliyetubu kutoka katika dhambi zake. Dhabihu ya Kristo husafisha “dhamiri zetu na matendo mafu hata kumwabudu Mungu aliye hai” (Ebr. 9:14 NRSV).

Sita, Kristo, baada ya kukamilisha kazi Yake ya upatanisho, “aliketi mkono wa kuume wa Ukuu huko juu” (Ebr. 1:3). Nafasi hii iliyoketi ni dokezo la moja kwa moja la Zaburi 110:1, iliyonukuliwa mwishoni mwa ile sura ya kwanza hii: “Keti mkono wangu wa kuume, Hata nitakapowaweka adui zako chini ya nyayo yako” (Ebr. 1:13,). Yesu aliiambia Sanhedrin katika kesi yake maneno haya yafuatayo: “Mtamwona Mwana wa Adamu ameketi mkono wa kuume wa Nguvu” (Mt. 26:64).

Saba, Kristo “amekuwa mkuu kuliko malaika kama tu ambavyo jina aliorithi ni bora kuliko wao” (Ebr. 1:4). Ni kwa vipi Kristo ni mkuu kuliko malaika? Swali hili linajibiwa katika mlolongo wa nukuu zinazofuata (tazama Ebr. 1:5–14). Kristo anastahili kuabudiwa (Ebr. 1:6), jambo ambalo malaika watakatifu hawapokei (Ufu. 19:10; Ufu. 22:8, 9). Kristo ana kiti cha enzi na fimbo (Ebr. 1:8). Amepakwa mafuta kama Mfalme (Ebr. 1:9). Aliziumba mbingu na nchi (Ebr. 1:10), na Ameketi mkono wa kuume wa Mungu (Ebr. 1:13). “Kristo akawa mkuu kwa malaika,” katika muktadha huu, inaelekeza kwenye sherehe ya kutawazwa Kwake, kama iliyoonyeshwa na somo katika siku la Jumapili.

Kwa muhtasari, ni nini kinachomfanya Kristo kuwa mkuu kuliko malaika? Mungu alinena katika namna nyingi na njia mbalimbali kwa baba zetu zamani; lakini katika siku hizi za mwisho, Yeye anazungumza kwa njia ya Mwana, ambaye alifanyika Mrithi wa vitu vyote, ndiye Muumba wa vitu vyote,ni kiakisi na chapa ya nafsi ya Mungu, huvitegemeza vitu vyote, alifanya utakaso wa dhambi, na kuketi mkono wa kuume wa Mungu. Hivyo, Kristo ameinuliwa juu, na ni mkuu kuliko malaika, ambao ni roho watumikao, wakitumwa kuwahudumu wale waliourithi wokovu (Ebr. 1:14). Zaidi ya hayo, Kristo anakubali ibada katika kiti chake cha enzi, akiwa ameketi mkono wa kuume wa Mungu. Kristo ndiye Mfalme wetu.

*Kristo Mpatanishi Wetu:* Mpatanishi ni mtu anayesimama kati ya pande mbili ili kuleta suluhu au kujenga mahusiano. Katika Uyahudi, Musa ndiye mpatanishi mkuu wa agano la Sinai (Gal. 3:19, 20). Katika nyaraka za kichungaji, Paulo anatuambia kwamba “kwa maana Mungu ni mmoja, na mpatanishi kati ya Mungu na wanadamu, ni mmoja Mwanadamu Kristo Yesu” (1 Tim. 2:5).


Waebrania inachangia mada hii kwa kusema kwamba Yesu “ndiye mpatanishi wa agano lililo bora zaidi” (Ebr. 8:6) au “mpatanishi wa agano jipya” (Ebr. 9:15; Ebr. 12:24). Maswali mawili yanahitaji majibu:

*(1)*Ni nini agano hili katika Waebrania?
*(2)* Kwa nini agano jipya ni bora zaidi?

Kwa swali la kwanza: agano katika Waebrania humaamisha makubaliano yaliyo hai, makubaliano baina ya pande mbili. Paulo anazungumza juu ya agano la kwanza na la kizamani (Ebr. 8:13) na agano la pili au lililo bora zaidi (Ebr. 7:22, Ebr. 8:6). Kwa agano la kwanza, Mungu aliweka utaratibu wa dhabihu, makuhani Walawi, na sherehe (Ebr. 5:1–4). Hata hivyo,
ukamilifu wa kimaadili haungeweza kupatikana kupitia ukuhani huu wa Walawi,
kwa sababu ulikuwa dhaifu na usiofaa (Ebr. 7:11, 18).

Kwa nini ukamilifu wa kimaadili haukuweza kupatikana? Kwa sababu damu ya mafahali na mbuzi haziwezi kuondoa dhambi za wanadamu (Ebr. 10:4). Kwa nini agano la kwanza lilikuwa dhaifu na isiyofaa? Kwa sababu makuhani walikuwa wa kufa wenye ukomo na hivyo wangekufa (Ebr. 7:23). Zaidi ya hayo, makuhani walihitaji kutoa dhabihu kwanza kwa ajili ya dhambi zao wenyewe kabla hawajatoa dhabihu kwa ajili ya dhambi za watu ambao waliwawakilisha (Ebr. 5:3). Hivyo, agano la kwanza lilikuwa na kasoro na ikawa imepitwa na wakati kwa kuwasili kwa dhabihu kuu ya Kristo na Ukuhani bora.

Kwa swali la pili: kwa agano la pili, Mungu hakuchagua kuhani anayeweza kufa, lakini Yule ambaye anayeishi milele (Ebr. 7:24). Hapakuwa tena na mafahali na mbuzi waliotolewa ambao hawawezi kamwe kuondoa dhambi za watu hata hivyo. Lakini Kristo alijitoa nafsi yake mara moja tu (Ebr. 7:27, Ebr. 9:14,# Ebr. 10:12). Hivyo, alikuja kuondoa dhambi kwa njia ya dhabihu yake mwenyewe (Ebr. 9:26) na kutakasa dhamiri na matendo mafu (Ebr. 9:14). Ndiyo sababu agano la pili ni la ubora mkuu na kwamba Kristo ndiye Mpatanishi wa agano hili lililo kuu, jipya, na bora zaidi. Kristo ndiye Mpatanishi wetu.

### Sehemu ya III: Matumizi Maishani

*Maswali ya tafakari:*

1. Ikiwa Mungu alizungumza zamani lakini pia anazungumza leo, anazungumzaje kwako? Je, unatambuaje sauti Yake kutoka kwa “sauti” nyingine zinazoshindania kuthamini kwako?

2. Ikiwa sisi ni warithi pamoja na Kristo wa ufalme wa Mungu, tunapaswa kutathmini kwa namna gani mambo ya mpito ya ulimwengu huu?

3. Ikiwa Kristo hutegemeza vitu vyote kwa neno lake lenye nguvu, je! alikutegemeza katika mazingira magumu?

4. Sikiliza wimbo “Yesu Alilipa Bei” (Waadventista Wasabato kitabu cha nyimbo, namba. 184). Sikiliza kwa makini, hasa, sehemu ya kiitikio huku ukitafakari ni nini maana ya kuwa na Kristo kama Mpatanishi wetu.