---
title:  Yesu ni Mpatanishi Wetu 
date:  03/01/2022
---

Dhana ya kuvutia ya teolojia ya Agano la Kale ni kwamba mfalme aliyeahidiwa atokaye katika uzao wa Daudi angeliwakilisha taifa mbele ya Mungu. 

`Linganisha Kutoka 4:22, 23 na 2 Samweli 7:12-14; Kumbukumbu la Torati 12:8-10 na 2 Samweli 7:9-11; na Kumbukumbu la Torati 12:13, 14 na Zaburi 132:1-5, 11-14. Ni ahadi zipi kwa Israeli zingetimizwa kupitia kwa mfalme aliyeahidiwa atokaye katika uzao wa Daudi?`

Israeli alikuwa mwana wa Mungu, na Mungu angewapa sehemu ambapo wangepumzika toka kwa maadui zao. Mungu pia angechagua sehemu kati yao ambapo jina lake lingekaa. Ahadi hizi kwa Israeli zilihamishiwa kwa mfalme aliyeahidiwa atokaye katika uzao wa Daudi. Angeasiliwa kama mwana wa Mungu, Mungu angempa pumziko toka kwa maadui zake, naye angemjengea Mungu hekalu katika Sayuni ambapo jina la Mungu litakaa. Hii inamaanisha kwamba Mungu angetimiza ahadi zake kwa Israeli kupitia mfalme aliyeahidiwa atokaye kwa Daudi. Mfalme atokaye katika uzao wa Daudi angewawakilisha Israeli mbele za Mungu. 

Kuingizwa kwa mwakilishi katika mahusiano kati ya Mungu na Israeli na kuliwezesha kudumu kwa mahusiano yao ya agano. Agano la Musa lilihitaji uaminifu wa Israeli yote ili kupata ulinzi na Baraka za Mungu (tazama Yosh. 7:1-13). Agano la Daudi, hata hivyo, liliwahakikishia Israeli baraka za agano kupitia kwa uaminifu wa mtu mmoja, mfalme atokaye kwa Daudi. 

Kwa bahati mbaya, kwa sehemu kubwa ya wafame waliotoka katika uzao wa Daudi hawakuwa waaminifu, na Mungu asingeibariki Israeli kwa jinsi alivyotaka. Agano la Kale linatimizwa kwa masimulizi ya namna ambavyo wengi wa wafalme hao hawakuwa waaminifu. 

Habari njema ni kwamba Mungu alimtuma mwana wake ili azaliwe kama mwana wa Daudi, naye amekuwa mwaminifu kikamilifu. Kwa hiyo, Mungu anaweza kutimiza katika yeye ahadi zote alizotoa kwa watu wake. Mungu anapombariki mfalme, watu wake wote wanashiriki katika manufaa yake. Hii ndiyo sababu Yesu ni Mpatanishi wa Baraka za Mungu kwetu. Yeye ni mpatanishi kwa kuwa yeye ni mkondo unaotiririsha baraka za Mungu. Tumaini letu bora kabisa la wokovu linapatikana kwa Yesu pekee na kile alichotenda kwa ajili yetu.

`Fikiria kuhusu jinsi ambavyo mara nyingi umekuwa si mwaminifu kwa upande wako wa agano. Hili linatufundisha nini kuhusu namna ilivyo lazima kumtegemea Yesu tu kwa ajili ya wokovu?`