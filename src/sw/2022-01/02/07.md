---
title:  Jifunze zaidi
date:  07/01/2022
---

Licha ya kweli zote nzuri na za kuleta tumaini katika kitabu cha Waebrania, pia kuna mfululizo wa maonyo yanayofikia kilele chake katika sura ya 10-12. Sehemu hizi zina vipengele viwili vinavyofanana. Kwanza, zote zinalinganisha kizazi cha jangwani na wasomaji wa Waebrania. Pili, zinatuusia tuwe na imani. 

Kizazi cha jangwani ndicho kilichoona uweza wa Mungu wa kushangaza ukifunguliwa katika ishara na maajabu katika ukombozi wao toka Misri. Pia walimsikia Mungu akizitamka, Amri Kumi, kutokea Mlima Sinai. Waliona nguzo ya moto wakati wa usiku na wingu linalokinga wakati wa mchana. Walikula mkate toka mbinguni. Pia walikunywa maji yaliyotoka katika miamba walipokuwa wamepiga kambi. Lakini walipofika katika mpaka wa Nchi ya Ahadi, hawakuweza kumwamini Mungu. Walikosa imani, ambayo ni kiini cha kile anachotaka Mungu. “Lakini pasipo imani haiwezekani kumpendeza” (Ebr. 11:6). 

Paulo anasema kwamba sisi, kama kizazi cha jangwani, pia tupo katika mpaka wa Nchi ya Ahadi (Ebr. 10:37-39). Fadhila na majukumu yetu ni mkubwa, hata hivyo. Hatukumsikia Mungu akizungumza katika Mlima wa Sinai, lakini tumeona kupitia Maandiko ufunuo mkubwa wa Mungu katika Mlima Sayuni: Mungu katika mwili, Yesu Kristo (Ebr. 12:18-24). Swali ni kwamba: je, tutakuwa na imani? Mwandishi anatutia shime kufuata mfano wa orodha sifa, zinazofikia upeo wa Yesu mwenyewe.

**Masawali ya Kujadili**

`1. Tumejifunza kwamba Yesu ni Shujaa wetu anayetangulia mbele yetu katika vita dhidi ya mwovu. Tunawezaje kupigana pamoja, tukiwa tumeungana, kama kanisa nyuma ya Shujaa wetu? Ni mambo gani yanayozuia umoja huu kutokea? Ni njia zipi Shetani anaweza kutudhoofisha kama kanisa? Shetani aliwadhoofishaje Israeli wakati uliopita?`

`2. Kama waumini, tu jumuiya ya makuhani chini ya uongozi wa Mungu. Ni kwa njia zipi kanisa lako mahalia linaweza kutoa kafara bora ya sifa na kazi njema kwa Mungu? Tafadhali kuwa bayana na wa kivitendo.`

`3. Kwa njia zipi hali yetu inafanana na hali ya kizazi cha jangwani kabla tu ya kuingia katika Nchi ya Ahadi? Ni masomo gani tunaweza kujifunza kutokana na mfanano huu?`