---
title:  Agano Jipya Lina Mjumbe Aliye Bora
date:  15/02/2022
---

`Soma Waebrania 8:1-6. Kwanini Yesu ni Mjumbe bora wa agano?`

Neno la Kiyunani `mesités (mpatanishi)` linatokana na `mesos (“katikati”)` na linamaanisha yule anayetembea au kusimama katikati. Lilikuwa ni neno la kitaalamu lililomrejelea mtu aliyetimiza moja au Zaidi ya kazi zifuatazo: `(1)` msuluhishi kati ya pande mbili au zaidi, `(2)` mpatanishi ay dalali wa biashara, `(3)` shahidi wa kisheria wa neno, au `(4)` anayesimama kama mdhamini na, hivyo, anahakikisha utekelezaji wa mapatano. 

Neno la Kiingereza “mpatanishi/mjumbe” ni finyu sana kwa tafsiri ya mesités katika Kiebrania kwa sababu linajikita tu katika matumizi mawili au matatu ya kwanza ya neno la Kiyunani. Kiebrania, hata hivyo, kinasisitiza kazi ya nne. Yesu hafikiriwi kama “mpatanishi” kwa maana kwamba anatatua migogoro kati ya Baba na wanadamu, au kama mpatanishi anayepatanisha pande mbili zenye chuki, au kama shahidi anayethibitisha uwepo wa mkataba au kufaa kwake. Badala yake, kama Kiebrania kinavyofafanua, Yesu ni mdhamini (au dhamana) wa agano jipya (Ebr. 7:22). Katika Kiebrania, neno “mpatanishi” ni sawa na “mdhamini.” Anahakikisha kwamba ahadi za agano zitatimizwa. 

Kifo cha Kristo kinawezesha uanzishwaji wa agano jipya kwa sababu kinatosheleza madai ya agano la awali lililofanywa na Israeli (na hata pamoja na wanadamu wa kwanza Eden), ambalo limevunjwa (Ebr. 9:15-22). Katika maana hii, Yesu ni mdhamini aliyejitwika wajibu wote wa kisheria wa agano lililovunjwa. Kwa maana nyingine, kutukuzwa kwa Yesu mbinguni kunahakikisha kwamba ahadi za Mungu kwa wanadamu zitatimizwa (Ebr. 6:19, 20). Yesu analithibitisha agano kwa sababu ameonesha kwamba ahadi za Mungu ni za kweli. Kwa kumfufua Yesu na kumketisha mkono wake wa kuume, Baba ameonesha kwamba atatufufua na kutuleta kwake pia. 

Yesu ni Mpatanishi mkuu kuliko Musa kwa sababu anahudumu katika hekalu la mbinguni na amejitoa kama dhabihu kamilifu kwa ajili yetu (Ebr. 8:1-8, Ebr. 10:5-10). Uso wa Musa uliakisi utukufu wa Mungu (Kut. 34:29-35), lakini Yesu ni utukufu wa Mungu (Ebr. 1:3, Yn. 1:14). Musa alisema na Mungu uso kwa uso (Kut. 33:11), lakini Yesu ni Neno la Mungu aliyefanyika mwili/nafsi (Ebr. 4:12, 13; Yn. 1:1-3, 14)

`Ndiyo, Kristo ametosheleza mahitaji ya agano kwa utii. Kwa kuzingatia hili, kazi ya utii ni nini katika maisha yetu, na kwa nini bado ni muhimu sana?`