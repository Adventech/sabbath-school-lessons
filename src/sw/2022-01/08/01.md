---
title:  Yesu, Mjumbe wa agano jipya.
date:  12/02/2022
---

### Somo la Juma Hili
Ebr. 7:11-19; Ebr. 8:10-12; Yer. 31:31-34; Ebr. 8:1—6; Kut. 24:1-8; Ezek. 36:26, 27.

> <p>Fungu la Kukariri</p>
> “Lakini sasa amepata huduma iliyo bora zaidi, kwa kadiri alivyo mjumbe wa agano lililo bora, lililoamriwa juu ya ahadi zilizo bora” (Waebrania 8:6).

Kwa kuishi maisha makamilifu, na kisha kufa mahala petu, Yesu alikuwa mjumbe wa agano jipya, lililo bora zaidi kati yetu na Mungu. Kupitia kifo chake, Yesu aliifuta adhabu ya kifo ambayo makosa yetu yaliidai na kufanya agano jipya liwezekane. Ukweli huu unaelezewa katika Waebrania 10:5-10, inayomtambulisha Yesu kama aliyedhihirisha utii mkamilifu unaohitajika kwa agano. Inanukuu Zaburi 40, ikirejelea tamanio la Masihi kumpatia Mungu utii kamili: “ ‘Ndipo niliposema, Tazama nimekuja, (Katika gombo la chuo nimeandikiwa,) Kuyafanya mapenzi yako, Ee Mungu wangu, ndiyo furaha yangu; Naam, sheria yako imo moyoni mwangu.’ ” (Zab. 40:7, 8). 

“Katika muktadha wa awali kirai hiki [‘kufanya mapenzi yako’] kilielezea utii wa kimaadili kwa mapenzi ya Mungu. Mwandishi wa Waebrania anakitumia kirai hiki kuonesha kwamba kafara ya Yesu ilikamilisha mapenzi ya Mungu kwa kutoa upatanisho unaokubalika, ambao kafara za. wanyama haikutoa.” *—The SDA Bible Commentary, vol. 7, wk. 460.*

Kwa Paulo, Zaburi hii ilijipatia umuhimu wa pekee kwa kufanyika mwili kwa Yesu. Yesu alikuwa mfano halisi wa utii wa agano jipya. Yeye ni mfano wetu. Tumeokolewa, si kwa sababu tu ya kifo chake lakini pia kwa sababu ya utii wake mkamilifu. 

*Jifunze somo la juma hili kwa maandalizi ya Sabato ya Februari 19*