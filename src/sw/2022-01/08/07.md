---
title:  Jifunze zaidi
date:  18/02/2022
---

“Mioyo ikifanywa upya kwa mfano wa Mungu, upendo wa kiungu ukipandwa moyoni, je, sheria ya Mungu haitatekelezwa katika maisha? Kanuni ya upendo inapandwa ndani ya moyo, mtu anapofanywa upya kwa sura yake yeye aliyemuumba, ahadi ya agano jipya inatimizwa, ‘Nitatia sheria zangu mioyoni mwao, Na katika nia zao nitaziandika.’ Waebrania 10:16. 

Na sheria ikiandikwa moyoni, je, haitaumba maisha? Utii—utumishi na utii wa upendo—ni ishara ya kweli ya uanafunzi. Maandiko yanasema hivi, ‘Kwa maana huku ndiko kumpenda Mungu, kwamba tuzishike amri zake.’ “Yeye asemaye, Nimemjua, wala hazishiki amri zake, ni mwongo, wala kweli haimo ndani yake.’ 1 Yohana 5:3; 1Yn. 2:4. Badala ya kumfungua mtu kwa utii, ni imani, na imani pekee, inayotufanya washirika wa neema ya Kristo, inayotuwezesha kutoa utii .... 

“Kadri unavyozidi kusogea karibu na Yesu, ndivyo utakavyoonekana mwenye makosa zaidi machoni pako mwenyewe; kwa kuwa kuona kwako kutakuwa wazi zaidi, na dosari zako zitaonekana dhahiri kabisa zikitofautiana na asili yake kamilifu. Huu ni uthibitisho kwamba madanganyo ya Shetani yamepoteza nguvu zake; kwamba mvuto unaohuisha wa Roho wa Mungu anakuamsha. “Hakuna upendo uliokaa ndani zaidi kwa Yesu unaoweza kukaa katika moyo ambao hautambui hali yake ya dhambi. Moyo uliobadilishwa na neema ya Kristo utatamani tabia yake ya kiungu; lakini kama hatuoni upotovu wetu wenyewe wa maadili, ni uthibitisho dhahiri kwamba hatujawahi kuuona uzuri na ubora wa Kristo.” *—Ellen G. White, Steps to Christ, uk. 60, 64, 65.*

**Masawali ya Kujadili**

`1. Tafakari kauli ya Ellen G. White hapo juu. Ukweli kwamba kadri tunavyosogea karibu zaidi na Kristo, ndivyo tunavyoonekana wenye dhambi zaidi machoni petu wenyewe hutuambia nini kuhusu ambavyo hatupaswi kuruhusu utambuzi wa kasoro zetu wenyewe kutusababisha kuiacha imani kwa kukata tamaa.`

`2. Tafakari zaidi wazo kwamba sheria inaandikwa katika mioyo. Hilo linamaanisha nini kwa maisha ya kiroho ya Mkristo? Kwa namna gani kuelewa na kupata uzoefu wa ukweli huu kunaweza kutusaidia kuepuka namna ya “utii” ambao kwa kweli ni ushupavu tu wa kidini, utii ambao umeitwa “matendo mafu” (Ebr. 9:14)?`