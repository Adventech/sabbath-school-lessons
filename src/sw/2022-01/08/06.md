---
title:  Agano Jipya Limetatua Tatizo la Moyo
date:  17/02/2022
---

`Linganisha ahadi za agano jipya za Yeremia 31:33 na Ezekieli 36:26, 27. Zinahusianaje?` 

Hati ya kwanza ya agano iliandikwa na Mungu katika mbao za mawe na iliwekwa katika sanduku la agano kama ushahidi wa agano la Mungu na watu wake (Kut. 31:18, Kum. 10:1-4). Hati zilizoandikwa katika mawe, hata hivyo, zingeweza kuvunjwa, na magombo, kama Yeremia alivyopitia uzoefu, yanaweza kukatwa na kuchomwa (Yer. 36:23). 

Lakini katika agano jipya Mungu ataandika sheria yake katika mioyo ya watu. Moyo unamaanisha akili, ogani ya kumbukumbu na ufahamu (Yer. 3:15, Kum. 29:4), na hasa mahali ambapo maamuzi ya utambuzi yanapofanyika (Yer. 3:10, Yer. 29:13). 

Ahadi hii haikuwezesha tu kufikiwa na kupata maarifa ya sheria na kila mtu. Pia, na muhimu zaidi, ilikuwa kuleta badiliko katika moyo wa taifa. Tatizo la Israeli lilikuwa kwamba dhambi yao iliandikwa “kwa kalamu ya chuma,” “kwa ncha ya almasi . . . Katika kibao cha moyo wao” (Yer. 17:1). Walikuwa na moyo shupavu (Yer. 13:10, Yer. 23:17); kwa hiyo, ilikuwa haiwezekani kwa wao kufanya jambo sahihi (Yeremia 13:23). 

Yeremia hakutangaza badiliko la sheria, kwa sababu tatizo la Israeli haikuwa sheria bali moyo. Mungu alitaka uaminifu wa Israeli uwe mwitikio wenye shukrani kwa kile alichowatendea; hivyo, aliwapa Amri Kumi na dibaji ya kihistoria ikielezea upendo na utunzaji wake kwao (Kut. 20:1, 2). Mungu alitaka Israeli waitii sheria yake na kutambua kwamba aliwatakia mema sana, ukweli uliodhihirishwa katika ukombozi wao mkuu toka Misri. Utii wao ulipaswa kuwa udhihirisho wa shukrani, udhihirisho wa uhalisi wa mahusiano yao. 

Vile vile ni kweli leo kwetu. Upendo wa Yesu na utunzaji kwa kufa kwa ajili yetu ni dibaji ya agano jipya (Lk. 22:20). Utii wa kweli hutoka moyoni udhihirisho wa upendo (Mat. 22:34-40). Upendo huu ni alama ya kupambanua uwepo wa Roho Mtakatifu katika maisha ya muumini. Mungu anatumwagia upendo wake kupitia Roho Yake (Rum. 5:5), inayodhihirishwa katika upendo (Gal. 5:22)

`Ikiwa Israeli ya kale walipaswa kumpenda Mungu, hata pasipo kuelewa kifo cha Kristo, kwa nini tusimpende Mungu zaidi kuliko walivyompenda? Kwa namna gani utii hudhihirisha uhalisi wa upendo huo?`