---
title:  Adui Aliye Ndani
date:  01/11/2025
---

### Somo la Juma Hili
1 Pet. 1:4; Yos. 7; Zab. 139:1-16; Ezra 10:11; Luka 12:15, Yos. 8:1-29.

> <p>Fungu la Kukariri</p>
> “Mimi, Bwana, nauchunguza moyo, navijaribu viuno, hata kumpa kila mtu kiasi cha njia zake, kiasi cha matunda ya matendo yake” (#Yeremia 17:10#). 

Yoshua 7 ni tukio la kwanza ambapo, kupitia kwa uzoefu wa kusikitisha, watu wa Israeli walijifunza matokeo yenye athari nyingi ya agano na maana yake yenye kina. Wakati ambapo utii kwa masharti ya agano uliwahakikishia ushindi, kupuuzia masharti ya agano kulileta kushindwa. Ushindi wa kijeshi wa Israeli haukutegemea idadi yao, mkakati wa kivita, au mbinu stadi bali kuwepo kwa Mpiganaji wa kimbingu aliyepigana pamoja nao. 

Wakati wa kujitwalia ile Nchi ya Ahadi, iliwapasa Waisraeli kupata fundisho gumu kwamba adui yao aliyekuwa wa hatari zaidi hakuwa nje ya kambi bali ndani ya safu za watu wake. Changamoto kubwa zaidi iliyokuwa mbele yao haikuwa ya ngome zilizozungushwa kwa miji ya Kikanaani wala teknolojia yao ya kijeshi, bali nia ya ukaidi ya watu fulani ndani ya kambi yao wenyewe, nia ya kupuuzia kwa makusudi maelekezo ya Bwana. 

Tukiwa katika kusubiria urithi wetu wa mbinguni (1 Pet. 1:4, Kol. 3:24), tunakabiliana na changamoto kama hizo. Tukiwa mpakani kuingia kwenye Nchi ya Ahadi, uaminifu wetu unajaribiwa, na tunaweza kuwa washindi tu kupitia katika kujisalimisha kwa Yesu Kristo. 

_Jifunze somo la juma hili ukijiandaa kwa ajili ya Sabato, Novemba 8. _