---
title:  'Watu Hodari wa Imani : Yoshua na Kalebu'
date:  15/11/2025
---

### Somo la Juma Hili
Hes. 13:6, 30-32; Yos. 14:6—14; Lk. 18:1—5; Yos. 19:49—51; 2 Kor. 3:18; Rum 12:1, 2. 

> <p>Fungu la Kukariri</p>
> “Wakumbukeni wale waliokuwa wakiwaongoza, waliowaambia neno la Mungu; tena, kwa kuuchunguza sana mwisho wa mwenendo wao, iigeni imani yao” (#Waebrania 13:7#). 

Kila mzazi anajua kwamba watoto wao huwa wanajifunza kwa kuona mfano, sivyo? Ni wazazi wangapi wamehangaika 

kwa kuona watoto wao wakifuata mienendo yao mibaya badala ya ile iliyo mizuri? Bila kujali umri wetu, huwa tunaona 

ni rahisi kutenda makosa kuliko kutenda wema. Ni sehemu tu ya kile kinachomaanishwa na hali ya kuwa watu walioanguka dhambini. “Maana sijui nifanyalo, kwa sababu lile nilipendalo, silitendi; bali lile nilichukialo ndilo ninalolitenda” (Rum. 7:15). Ni nani ambaye hajawahi kupata uzoefu huu? 

Tangu kuzaliwa, wanadamu hujengwa kwa nguvu ya kielelezo. Huwa tunajifunza kufanya mambo ya msingi sana maishani, kama vile kutembea, kuongea na kuonesha hisia zetu, kwa kuwaiga wale walio karibu zaidi nasi. Kama watu wazima, bado tunahitaji watu walio mfano, na hata kama si wakamilifu, tunaweza kupendezwa na kuiga mienendo ya kiroho iliyowafanya kuwa watu hodari katika imani. 

Juma hili, tutatazama kwa kina zaidi katika mifano binafsi ya watu hodari wa imani kwenye kitabu cha Yoshua: Kalebu na Yoshua. Ni kitu gani kilichowafanya watokeze kwa namna tofauti kwenye kizazi chao na kuwa sehemu iliyo muhimu sana maishani mwa watu wa Mungu katika moja ya vipindi vizito sana katika historia ya Israeli? 

_Soma somo la juma hili ukijiandaa kwa Sabato, Novemba 22. _