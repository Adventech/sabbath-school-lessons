---
title:  Kujitoa
date:  07/12/2025
---

`Soma Yoshua 22:1-8. Je, aya hizi zinatuambia nini kuhusu kuji kwa Wareubeni, Wagadi na nusu ya kabila la Manase?`

Yoshua anathibitisha kwamba makabila haya kutoka upande mwingine wa Yordani yamekidhi kikamilifu masharti yaliyowekwa na Musa na yeye mwenyewe, jambo lililomaanisha kujitoa kikamilifu kwa na kujitoa mhanga kwa ajili ya kusudio la pamoja la Israeli. Walipigana pamoja na ndugu zao kwa “siku nyingi,” jambo ambalo kwa hdkika lilimaanisha takriban miaka sita hadi saba (linganisha na Yos. 11:18; Yos. 14:10; Kum. 2:14). Wake zao na watoto wao waliachwa nyumbani, upande wa mashariki ya Yordani, licha ya hivyo, waliamua kupigana kwa uaminifu pamoja na ndugu zao, wakikabiliana na tishio la kujeruhiwa na kuuawa vitani. 

Kwa namna isiyo ya moja kwa moja, aya hizi zinasisitizia umuhimu wa umoja wa taifa na ule wa nchi husika. Yanaandaa 

pia njia kwa ajili ya kisa ambacho kitatokea, ambacho hatimaye kinahusu umoja. Je, makabila ya Waisraeli yatadumu kuwa ka umoja licha ya mpaka wa asili ulioimara unaotokana na kuwepo kwa Yordani kati yao? Wataruhusu Jiografia kuweka mpaka wake kwenye utambulisho wao wa kitaifa, au wataacha ibada yao ya kawaida kwake Yeye aliye Mungu Pekee iwadumishe kama taifa Lake lililoteuliwa, iwadumishe katika umoja na kuwa na nguvu chini ya uongozi wa utawala wa Mungu? 

Yoshua anaelezea kwamba njia pekee ambayo uaminifu huo umewezekana: hawakuwatumikia Waisraeli wenzao bali Yehova Mwenyewe, ambaye aliwapa jukumu la utume wao. 

Tunapata kanuni hii katika Agano Jipya. Mtume Paulo aliwaasa Wakristo kutoa huduma yao kana kwamba wanafanya kazi kwa ajili ya Mungu na si kwa ajili ya wanadamu tu (taz. Efe. 6:7, Kol. 3:23, 1 The. 2:4). Je, kuna mwito gani mkuu zaidi ya kumfanyia kazi, katika kiwango cha juu kabisa, Muumba wa ulimwengu wote? 

Katika maisha ya kila siku, mara nyingi huwa tunakabiliana na changamoto na matatizo yanayoweza kutuvunja moyo kwa urahisi na kutufanya tukate tamaa kusonga mbele. Nyakati fulani, ni rahisi, kufanya hivyo. Hata hivyo tunaweza kuomba nguvu za Bwana, ambaye anaahidi kuwa pamoja nasi na kutuwezesha kufanya kile anachotutaka tufanye. Ikiwa tutadumisha wito wetu wa juu mbele yetu, tunaweza kuhamasishwa kusonga mbele, licha ya changamoto zisizoepukika na kukatishwa tamaa ambavyo ni sehemu ya maisha yetu baada ya anguko dhambini hapa duniani. 

`Yoshua 22:5, 6 inatuambia kwamba Yoshua aliwaita makabila yaliyokuwa yakiondoka ili yadumu kuwa na uaminifu kwa Bwana na Kisha akawabariki. Uhusiano wetu kanisani ungebadilishwaje kama tungeombeana sisi kwa sisi kuliko tufanyavyo leo?`