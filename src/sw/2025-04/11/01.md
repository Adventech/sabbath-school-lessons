---
title:  Kuishi katika ile Nchi
date:  06/12/2025
---

### Somo la Juma Hili
Yoshua 22: Efe. 6:7: Yohana 7:24; Hesabu 25; Mithali 15:1; 1 Pet. 3:8, 9.

> <p>Fungu la Kukariri</p>
> “Jawabu la upole hugeuza hasira; Bali neno liumizalo huchochea ghadhabu” (#Mithali 15:1#). 

Nyakati fulani kuishi kwenye jamii, kunaweza kusababisha mabishano na mivutano. Hili ni kweli hasa kwenye jamii, kama vile kanisa, ambapo watu kutoka kwenye mazingira usuli mbalimbali na tabaka mbalimbali-na nyakati fulani ambao wamekulia kwenye tamaduni tofauti tofauti —wanaishi na kufanya kazi pamoja kwa ajili ya lengo moja. 

Juma hili tutajifunza Yoshua 22 na changamoto iliyoibuka kutokana na kutoelewana kukubwa kati ya watu. Mwanzoni mwa kitabu, Yoshua aliamuru baadhi ya makabila yavuke Yordani na kushiriki kwenye harakati za kuitwaa ile nchi, pamoja na yale makabila yaliyokuwa upande wa magharibi ya Yordani (Yos. 1:12-18). Sasa, kwa vile kazi ilikuwa imekamilishwa, walikuwa huru kurudi. Hata hivyo, upande wa magharibi ya Yordani, walijenga madhabahu yaliyoibua wasiwasi kati ya makabila ya magharibi ya Yordani. 

Kwa nini ni hatari kukurupukia kuhukumu mwenendo wa watu wengine? Tunawezaje kukuza umoja kanisani? Kwa nini ni muhimu kutokusahau taswira pana ya wito wetu na hivyo kutokushikiliwa na mambo yanayotutoa kwenye mstari? Haya ni baadhi tu ya maswali tutakayoshughulika nayo juma hili. 

_Soma somo la juma hili ukijiandaa kwa Sabato, Desemba 13. _