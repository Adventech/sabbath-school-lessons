---
title:  Utatuzi wa Mgogoro
date:  11/12/2025
---

`Soma Yoshua 22:30â€”34. Hili tukio lote linatupatiaje utambuzi wa namna ya kutatua mgogoro na njia za kuhakikisha kudumu kwa umoja wa kanisa? (Linganisha na Zaburi 133; Yohana 17:20-23; 1 Petro 3:8, 9)`

Kisa cha Yoshua 22 kina kanuni kadhaa za mawasiliano zinazoweza kufanya kazi katika uhusiano wa kibinadamu wa kila siku kwenye familia, kanisa na jamii.

`1.` Mambo yanapoenda vibaya, au yanapoonekana kwenda vibaya, jambo lililo bora kabisa la kufanya ni kuwasiliana badala ya kuzuia mitazamo yetu hadi kusababisha mlipuko. Ni vyema kwa watu wa Mungu kutoonesha kutokujali pale matatizo yapoonekana kuibuka. Kwa kweli, yale makabila yaliyokuwa ng'ambo ya Yordani yangefanya mawasiliano juu ya azma yao ya kujenga madhabahu, hoja hiyo yote ingekuwa imeepukwa. 

`2.` Hata kama mtu amesadiki kabisa juu ya maoni yake, usikurupukie kuhitimisha kwa haraka. Makabila ya magharibi yaliharakisha sana kuamini uvumi uliowafikia masikioni mwao na hivyo kufanya hitimisho lisilo na ukweli kwamba makabila ya Mashariki mwa Yordani yalikuwa yameasi tayari. 

`3.` Zungumzia matatizo ya kweli au yale yanayoonekana kuwa matatizo kabla ya kutekeleza uamuzi wako. 

`4.` Uwe tayari kujitoa kafara ili kufikia umoja. Makabila ya magharibi mwa Yordani yalikuwa tayari kuachia sehemu ya mgao wao ili kuyaptia nafasi yale makabila mengine, ikiwa kuwa upande wa pili wa Yordani kulikuwa ndiyo sababu ya hali yao iliyosadikiwa kuwa ni uasi. 

`5.` Unaposhitakiwa, kwa uongo au kwa usahihi, hebu toa jibu la upole litakalogeuzia mbali hasira. Kamwe kujibu shtaka kwa shtaka hakutafikisha wahusika kwenye amani. Jaribu kuelewa kabla ya kujaribu kueleweka. 

`6.` Shangilia na kumbariki Mungu pale amani inapokuwa imerejeshwa. Inapendeza sana kuona kwamba kusanyiko kuu la Waisraeli lilidhihirisha furaha ya kweli walipojua juu ya sababu halisi ya makabila yale mawili na nusu. Hawakuwa na kiburi sana na uamuzi wao kiasi cha kutokiri kuwa hawakuwa sahihi katika kuufanya. 

Kama makabila ya Mashariki mwa Yordani yangekuwa yameasi, watu wa Israeli wangetumia masharti ya agano. Umoja hauwezi kamwe kuwa hoja ya kupunguza ukweli au kuacha kanuni za kibiblia. Hata hivyo, nidhamu ya kanisa inapaswa kuwa hatua ya mwisho (na si ya kwanza), baada ya juhudi upatanisho na msaada wa kichungaji kulingana na Neno la Mungu kushindikana. Makanisa yetu, yangekuwa tofauti kiasi gani kama Kanuni hizi rahisi zingetumika kwa uaminifu!

