---
title:  Jibu la Upole
date:  10/12/2025
---

`Soma Yoshua 22:21-29 ukizingatia Mithali 15:1. Tunaweza kujifunza nini kutokana na jibu la makabila ya mashariki?`

Jibu la mshtakiwa la moja kwa moja na lenye nguvu kama shtaka, linajumuisha kiini cha sura hiyo kimaudhui na kimuundo. Hadi sasa makabila hayo yalikuwa hayajajibu shutuma hizo lakini badala yake walikuwa wamesikiliza tuhuma zilizowakabili kimya kimya. Kwa kuzingatia uzito wa mashtaka, subira yao ni ya kielelezo wanapoonesha maana halisi ya methali hii: “Jawabu la upole hugeuza hasira; bali neno liumizalo huchochea ghadhabu” (Mit. 15:1). 

Sentensi ya mwanzo ya utetezi ni msururu wa majina ya kiungu yanayohusishwa na Mungu wa Israeli: El, Elohim, Yahweh (Yos. 22:22). Inarudiwa mara mbili kwa nguvu inayoongezeka, kwani inakuwa kiapo kizito ili kuondoa mashaka na tuhuma za uongo zinazokaribia kusababisha vita vya wenyewe kwa wenyewe kati Israeli. Wanasadiki kabisa kwamba Mungu anajua na anaelewa kikamilifu hali hiyo, na wanatumaini kwamba wajumbe waliopo watafikia hitimisho hilo hilo. Makabila mawili na nusu pia yanatambua uwajibikaji wao mbele za Bwana kwa kumwita alipize kisasi (linganisha na Kum. 18:19, 1 Sam. 20:16) ikiwa kweli ni wenye hatia. 

Udhihirisho wa kushangaza unafuata, ambapo kwa upande mmoja unathibitisha msingi wa kubatilika kwa shtaka (madhabahu haiwezi kutumika tu kama mahali pa dhabihu) na, kwa upande mwingine, inafichua hamasa yao ya kweli. Hofu ya kujitenga na Israeli, badala ya ukengeufu, ilikuwa msingi wa kweli wa tendo lao. Kwa hiyo, ujenzi wa madhabahu si ushahidi wa uasi, kama ilivyodhaniwa. Kwa kweli, kinyume chake ndicho kweli: wametenda kwa kumwogopa Bwana, kama vile makabila ya Yordani ya magharibi yalivyofanya. Msingi wa kweli wa umoja wa Israeli si jiografia au kiwango cha kimaumbile cha urithi bali utii wao wa kiroho kwa matakwa ya Bwana. ” 

Hangaiko la kweli la moyo wa makabila ya upande wa magharibi wa mto pia linafichuliwa katik furaha yao ya kweli wakati kutokuwa na hatia kwa makabila ya mashari kunapothibitishwa. Badala ya kujisikia kushindwa kutokana na mabishano ya ndugu zao, wanaonesha furaha ya kweli kwamba shuku zao hazikukwa sahihi. Vita vya wenyewe kwa wenyewe katika Israeli viliepukwa na umoja wa taifa ukalindwa.

`Je, unashughulikiaje tuhuma za uongo? Shiriki baadhi ya kanuni zinazoongoza mtazamo wako. Kwa mwongozo wa kiungu, tazama Zaburi 37:3-6, 34, 37.`