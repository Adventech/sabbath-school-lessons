---
title:  Lawama .....
date:  08/12/2025
---

`Soma kisa cha makabila yaliyokuwa yakirejea, kwenye Yoshua 22:9-20. Ni lawama gani ambazo makabila ya Magharibi ya Yordani yalizielekeza kwa makabila ya Mashariki ya Yordani? Ni kwa kiasi gani mashitaka haya yalikuwa ya msingi?`

Kinyume na aya ya 1 ,ambapo makabila ya upande wa mashariki yanaitwa kwa namna yao ya kawaida (Wareubeni, Wagadi, n.k.), hapa usemi tofauti unatumiwa: “wana wa Reubeni,” “wana wa Gadi,” na “nusu ya kabila la Manase,” ambayo ni tofauti na “wana wa Israeli” (Yos. 22:11). Kwa namna hiyo ikiwakilisha utambulisho tofauti. 

Katika simulizi hiyo, usemi “mkutano wote wa wana wa Israeli” ni rejeo tu kwa makabila tisa na nusu ya Yordani Magharibi, ikikazia mpasuko uliositawi kati ya makundi hayo mawili. Kwa hakika, swali la kisa kinachoonekana kuibukia hapa ni ikiwa makabila ya upande wa mashariki wa mto yanaweza kuonwa kama Waisraeli. 

Tungetarajia hitimisho lisilo na mkwaruzo kwa kisa hiki; hata hivyo, mvutano unaibuka wakati makabila kutoka mashariki yanari otiwa kuwa yamejenga madhabahu pale Yordani. Andiko hapa halitoi sababu yoyote ya kitendo hicho, wala halielezi kazi ya madhabahu hiyo -au shughuli maalum inayohusiana nayo. Utata kuhusu maana ya madhabahu hii unaongezeka hata zaidi ikiwa tutachunguza kurudi nyuma kwa kuvuka Lwa kwanza kwa Yordani, katika sura ya 3 na 4, ambapo Israeli wote waliingia kwenye ukingo wa Yordani ili kuvuka mto hadi katika bara la Kanaani. Hapa sehemu ya Israeli inakuja kwenye eneo la Yordani, lakini sasa kwa kusudi la kuvuka mto huo kuelekea upande mwingine. 

Katika matukio yote mawili, ujenzi unaofanywa kwa mawe unatekelezwa. Ule wa kwanza ulitumika kama kumbukumbu, wakati ule wa pili ulionekana kuwa ni madhabahu ya kuvutia. Swali linalokuja akilini ni hili: “Haya mawe yanamaanisha nini?” (linganisha na Yos. 4:6, 22). Je, madhabahu hii imejengwa kwa ajili ya kafara, au ni kumbukumbu tu? Je, haya makabila mengine tayari yanaanza kuangukia katika uasi? 

Kutokutaka maelekezo kwa Yoshua, Eleazari, au kwa viongozi wa kikabila wanajikuta wakitengeneza nafasi ya kutokuelewana ambako matokeo yake yanaweza kusababisha pambano baya. 

`Bwana Yesu na Mtume Paulo wanarejelea nini wanapotuasa kuepuka kuhukumu wengine? Soma Luka 6:37; Yohana 7:24; 1 Wakorintho 4:5. Kwa nini ni rahisi hivyo kurukia mahitimisho yasiyo sahihi kuhusu makusudi ya wengine?`