---
title:  Jifunze zaidi
date:  03/10/2025
---

Soma Ellen G. White, “Kuvuka Yordani,” uk. 122, 123, katika Wazee na Manabii, sehemu ya 2; “Kuingia Nchi ya Ahadi,” uk. 175, katika The Story of Redemption. 

“Ahadi za Mungu na maonyo anayotoa, Yesu amenikusudia mimi. Kwa maana jinsi hii Mungu aliupenda ulimwengu, hata akamtoa mwanawe pekee, ili mimi nikiamini nisipotee, bali niwe na uzima wa mitele. Uzoefu unaosimuliwa kwenye Neno la Mungu yapasa uwe wangu. Maombi na ahadi, sheria na maonyo hunihusu mimi... Jinsi imani inavyopokea na kusimilisha kanuni za kweli, hufanyika kuwa sehemu ya mtu na nia yenye nguvu ya maisha. Neno la Mungu likipokelewa rohoni, hutengeneza mawazo na huingia katika ukuzaji wa tabia.” _— Ellen G. White, The Desire of Ages, uk. 390, 391. _

“Hakuna jambo ambalo linapaswa kuzungumziwa kwa uzito zaidi, kurudiwa mara kwa mara, au kuimarishwa kwa nguvu zaidi katika akili za watu wote kuliko kutokuwepo kwa uwezo wa mwanadamu aliyeanguka kujipatia chochote kupitia matendo yake bora. Wokovu ni kwa imani katika Yesu Kristo pekee.” _— Ellen G. White, Faith and Works, uk. 19._

**Masawali ya Kujadili**

`1. Ingawa hali na uzoefu wa maisha ya Yoshua ni tofauti na yetu, ni kanuni zipi za kiroho tunaweza kujifunza kutokana na maisha yake ambazo tunaweza kuzitumia maishani mwetu? Kwa nini, hata hivyo, lazima tuwe na muktadha akilini wakati tunapojaribu kulinganisha matukio hayo husika?`

`2. Jadili uhusiano kati ya ahadi za Mungu na utiifu wetu Kwake. Zinajalizianaje? Ni hatari zipi za kusisitizia moja kwa uzito zaidi kuliko lingine? Yaani, ni hatari gani inayokuja kwa kuiinua sheria huku ukipuuzia neema? Au kuiinua neema kwa kupuuza sheria?`

`3. Kulingana na somo la juma hili, unaweza kuelezeaje mafanikio kutokana na mtazamo wa kibiblia? Ustawi unachukua nafasi gani katika tafsiri ya Kikristo ya mafanikio?`

`4. Fikiria jinsi inavyowezekana kuwa Yoshua alijisikia, kuwa baada ya Musa. Ni ahadi gani Mungu aliyompatia ambayo hakika ilimsaidia (Tazama Yoshua 1:5) katika majukumu yake makubwa?`