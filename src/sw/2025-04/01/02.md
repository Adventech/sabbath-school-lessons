---
title:  Musa Mpya
date:  28/09/2025
---

`Soma Kumbukumbu la Torati 18:15-22 na Yoshua 1:1-9. Kwa nini ni muhimu kwamba kitabu cha Yoshua kianze kwa kutoa mwangwi wa ahadi inayohusiana na kile ambacho kingetokea baada ya kifo cha Musa?`

Ingawa Musa alikuwa amekufa na kiongozi mpya, Yoshua, alikuwa ameteuliwa na Mungu, upo mfanano kati yao. Wote wawili walikuwa wameambiwa na Mungu kwamba wangewaongoza watu wao hadi kwenye nchi waliyoahidiwa baba zao. Kama Bwana alivyomwambia Yoshua: “Kila mahali zitakapopakanyaga nyayo za miguu yenu, nimewapa ninyi, kama nilivyomwapia Musa" (Yos. 1:3). Yoshua angemaliza kazi ambayo awali ilikabidhiwa kwa Musa. Kwa kweli, Yoshua alikuwa Musa mpya. 

`Soma Kutoka 33:11; Hesabu 14:6, 30, 38; Hesabu 27:18; Hesabu 32:12; Kum. 1:38; Kum. 31:23; na Kum. 34:9. Je, aya hizi zinatuambia nini kumhusu Yoshua?`

Katika hatua hii, ahadi kwamba Mungu “angemuondokeshea" nabii kama Musa (Kum. 18:15) ilikuwa katika uwezekano tu badala ya uhalisia uliotimizwa. Maneno yanayotumika mwanzoni mwa kitabu cha Yoshua yanamkumbusha msomaji juu ya ahadi hii na pia wakati huo huo, yanatengeneza matarajio ya kuiona ikitimizwa. 

Musa, ingawa alikuwa amekufa, bado alikuwa akitawala sura ya kwanza. Jina lake linatajwa mara kumi, wakati la Yoshua ikitajwa mara nne tu. Musa anatajwa kama “Mtumishi wa Bwana” wakati Yoshua akitajwa kama “Mtumishi wa Musa" (Yos. 1:1), Inaonekana kuhitajika utumishi wa uaminifu na utiifu wa maisha yote kwa Yoshua kupokea heshima ya “Mtumishi wa Bwana” (Yos. 24:29). 

Hata kama sura ya kwanza ya Yoshua inachukua mpito kati ya viongozi wakuu wawili wa Israeli, mhusika muhimu zaidi hapa ni Bwana Mwenyewe, ambaye maneno Yake yanafungua kitabu hiki na ambaye uongozi Wake unakitawala. Hakuna swali kuwa ni nani aliye kiongozi hasa wa Israeli. 

`Katika zama zote, Mungu ameita wanaume na wanawake kuwaongoza watu Wake. Kwa nini ni muhimu kukumbuka kama ni nani aliye kiongozi wa kweli, asiyeonekana wa kanisa?`