---
title:  Warithi wa Ahadi, Wafungwa wa Matumaini
date:  22/11/2025
---

### Somo la Juma Hili
Mwa. 3:17—24; Kum. 6:3; Yos. 13:1—7;: Ebr. 12:28; Law. 25:1—5, 8—13; Eze. 37:14, 25. 

> <p>Fungu la Kukariri</p>
> “Irudieni ngome, enyi wafungwa wa tumaini; hata hivi leo nasema ya kwamba nitakurudishia maradufu” (#Zekaria 9:12#). 

Yoshua 13-21 ina orodha ndefu za alama za mipaka ya kijiografia zinazoonesha kinaganaga sehemu za ardhi iliyotengwa kwa ajili ya makabila ya Israeli. Kwa ajili ya msomaji wa kisasa, orodha hizi zinaweza kuonekana kutokuwa muhimu, lakini msingi wake ni ufahamu wa kiteolojia wa Nchi ya Ahadi ambao ndiyo muhimu kwetu leo. Kupitia kwa orodha hizi thabiti, Mungu alitaka kuwafundisha Waisraeli kwamba ile nchi haikuwa ndoto. Walikuwa wameahidiwa kwa namna iliyokuwa dhahiri kabisa, tena inayopimika. Lakini iliwapasa kuifanya ile ahadi kuwa halisi kwa kuitendea yanayostahili. 

Yaani, ndiyo, Mungu alikuwa awape ile nchi kama urithi; ilikuwa iwe zawadi, iliyofanywa kama utimilifu wa kile alichowaahidi mababa zao. “Angalieni, nimewawekea nchi mbele yenu, ingieni mkaimiliki nchi Bwana aliyowaapia baba zenu, —Ibrahimu, na Isaka, na Yakobo, —kwamba atawapa na uzao wao baada yao” (Kum. 1:8). Lakini, ndiyo, wao pia walikuwa na nafasi ya kufanya. 

Juma hili tutaangalia baadhi ya dhana za kiteolojia zinazohusiana na Nchi ya Ahadi na maana zake za kiroho kwa ajili ya wale wanaodai ahadi zote zinazopatikana katika Yesu. 

_Soma somo la juma hili ukijiandaa kwa Sabato, Novemba 29. _