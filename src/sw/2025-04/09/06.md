---
title:  Nchi Yarejeshwa
date:  27/11/2025
---

`Soma Yeremia 24:6; Yeremia 31:16; Ezekieli 1 1:17; Ezekieli 28:25 na Ezekieli 37:14, 25. Ahadi ya Mungu ilikuwa ipi kuhusu kurejea kwa Israel kwenye nchi ya ahadi na ilitimizwaje?`

Wakati wa uhamisho wa Babeli, Waisraeli walipata si uhalisi wa kuhuzunisha tu wa kutokuwa na mizizi bali pia ahadi ya kwamba uhusiano wao na Mungu, ingawa ilifanywa thabiti kupitia ahadi ya ile nchi, haikutegemezwa, na kukomea katika kuimiliki nchi. Waisraeli walipoungama dhambi zao, wakatubu, na kumwangalia Bwana kwa mioyo yao yote, Mungu alitimiza ahadi Yake tena, na kuwarudisha kati nchi yao kama ishara ya kurejeshwa kwao. Yaani, alikuwa bado Mungu wao, hata wakiwa hawamo katika ile nchi.  

Hata hivyo, kama vile ahadi kwamba Israeli wangemiliki ile nchi milele ilikuwa na masharti (Kum. 28:63, 64; Yos. 23:13, 15; 1 Wafalme 9:7; 2 Wafalme 17:23; Yer. 12:10-12), ndivyo ilivyokuwa ahadi ya kukaa tena na kuifanya Israeli kufanikiwa katika nchi baada ya uhamisho. Wakat huo huo, manabii wa Agano la Kale walionesha urejesho ambao mfalme wa baadaye wa Daudi angeleta (Isa. 9:6, 7; Zek. 9:9, 16). Ahadi hii ilitimizwa katika maisha, kifo na ufufuo wa Yesu Kristo, ambaye ndani yake ahadi zote kwa Israeli ya kale zingetimizwa. 

Kwenye Agano Jipya, Nchi ya ahadi haijatajwa moja kwa moja, lakini tunaambiwa kwamba ahadi za Mungu zimetimizwa ndani na kupitia kwa Yesu Kristo (2 Kor. 1:20, Rum. 15:8). Kwa hiyo, kutokana na Kristo, nchi inafafanuliwa upya, na inakuwa ishara ya baraka za kiroho ambazo Mungu anapanga kuwapatia watu Wake waaminifu hapa na sasa (Efe. 2:6) na katika maisha ya baadaye 

Utimizwaji wa mwisho kabisa wa ahadi ya Mungu ya pumziko, wingi wa baraka, na hali njema katika ile nchi utatokea katika nchi mpya, itakayokuwa imekombolewa kutoka katika dhambi na matokeo Kwa maana hiyo, kama Wakristo, tumaini letu linategemea ahadi ya Kristo kwamba atarudi, na, baada ya muda wa miaka 1,000 mbinguni, atasimamisha ufalme Wake wa milele katika nchi itakayokuwa imefanywa upya. Huu utakuwa utimilifu wa mwisho wa ahadi zote kuhusu ile nchi.

`Soma Yohana 14:1-3, Tito 2:13, na Ufunuo 21:1-3. Ni tumaini gani kuu tunalolipata hapa katika aya hizi, na kwanini kifo cha Yesu kinatuhakikishia kutimizwa kwa tumaini hilo?`