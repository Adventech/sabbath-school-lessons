---
title:  Jifunze zaidi
date:  28/11/2025
---

Soma Ellen G. White, “Mwisho wa Pambano,” uk. 545—558 kwenye Pambano Kuu. 

“Tutaokolewa milele tuingiapo mjini kupitia kwa milango yake. Ndipo tutapata kufurahi kwamba tumeokolewa, tumeokolewa milele. Lakini mpaka wakati huo tunahitaji kuzingatia agizo la mtume, na 'Basi, ikiwa ikaliko ahadi ya kuingia karika raha yake, na tuogope, mmoja wenu asije akaonekana ameikosa (Waebrania 4:1). Kuwa na ujuzi kuhusu Kanaani, kuimba nyimbo za Kanaani, kufurahia juu ya matarajio ya kuingia Kanaani, hakukuwaleta wana wa Israeli kwenye mashamba ya mizabibu na vijisitu vya mizeituni ya ile nchi ya ahadi. Wangeweza kuifanya iwe yao kwa kweli kwa kuimiliki tu, kwa kutii masharti, kwa kudhihirisha imani iliyo hai katika Mungu, kwa kujipatia wao wenyewe ahadi zake.” _—Ellen G. White, The Youth Instructor, Februari 17, 1898. _

“Katika Biblia, urithi wa waliookolewa unaitwa “nchi” (Waebrania 11:14-16). Pale Mchungaji wa mbinguni anawaongoza kondoo Wake hadi kwenye chemchemi za maji ya uzima. Mti wa uzima unazaa matunda yake kila mwezi, na majani ya mti ni kwa ajili ya kuwahudumia mataifa. Pale kuna mito inayotiririka daima maji, meupe kama bilauri, na kando ya miti hiyo kuna miti inayopepea na kuweka kivuli chake juu ya njia zilizoandaliwa kwa ajili ya waliokombolewa na Bwana. Pale nyika pana na kubwa zinaenea na kupanda katika vilima vizuri, na milima ya Mungu nyuma ya vilele vyake virefu. Kwenye nyanda hizo za amani, kando ya mito hiyo iliyo hai, watu wa Mungu, watu waliosafiri na kutangatanga kwa muda mrefu wataishi humo.” _— Ellen G. White, Pambano Kuu, uk. 556. _

**Masawali ya Kujadili**

`1. Fikiria juu ya Nchi ya Ahadi kama ishara ya uzima tele ambao Kristo amewaahidi wafuasi Wake kwenye Yohana 10:10. Je: manufaa ya kuishi kwenye nchi yenye wingi yanaoneshaje baraka za wokovu?`

`2. Kuna uhusiano gani kati ya kuwa raia wa nchi na kuishi mtindo fulani wa maisha? Moja linaathirije lingine? Ni vipi baadhi ya vidokezo vya kuwa raia wa ufalme wa Mungu?`

`3. Kama binadamu, wakati wote tunakatishwa tamaa na ahadi za wengine na nyakati fulani kutokana na ahadi tunazojipatia wenyewe. Kwa nini utegemee ahadi za Mungu?`

`4. Tunawezaje kufanya ahadi za nchi mpya kuwa sehemu ya mustakabali wetu kwa namna iliyo halisi na thabiti, hata sasa?`