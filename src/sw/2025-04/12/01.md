---
title:  Mungu ni Mwaminifu!
date:  13/12/2025
---

### Somo la Juma Hili
Yos. 21:43-45; 2 Tim. 2:11-13; Yos. 23; Ufu. 14: 10, 19; Kum. 6:5. 

> <p>Fungu la Kukariri</p>
> "Halikuanguka neno lo lote katika jambo lo lote lililokuwa ni jema ambalo Bwana alikuwa amelinena katika habari ya nyumba ya Israeli; yalitimia mambo yote” (#Yoshua 21:45#). 

Wakati John E Kennedy alipoihutubia Marekani siku ya kuapishwa kwake, Januari 20, 1961, hotuba yake ilikuwa na maneno 1,366 tu, lakini iliacha alama: isiyofutika mawazoni mwa Wamarekani. Alipohimiza nchi yake kuwa makini zaidi na wajibu wao badala ya manufaa yao binafsi, alisema hivi: “Kwa dhamiri njema thawabu yetu pekee yenye uhakika, tukiwa na historia kama mwamuzi wa mwisho wa matendo yetu, na twende mbele tukaongoze nchi tunayoipenda, tukiomba baraka Zake na msaada Wake, lakini tukijua kwamba hapa duniani kazi ya Mungu lazima iwe yetu kwa hakika

Yoshua, kiongozi wa Waisraeli aliyekuwa akizeeka, alipohisi kwamba anakaribia mwisho wa maisha yake, aliamua kuhutubia viongozi wa taifa na Waisraeli (Yoshua 23 na 24). Yoshua 23 inalenga zaidi juu ya siku zijazo na jinsi ya kumwabudu Mungu pekee. Yoshua 24 inapitia tena matendo ya uaminifu ya Mungu huko nyuma, kwa kusudi la kuchochea uamuzi kuhusu ni nani pekee anayestahili kuabudiwa: Yahweh. 

Juma hili, tutajifunza pamoja hotuba ya kwanza ya Yoshua, ambamo anatazama nyuma katika ushindi wa Israeli, lakini wakati huo huo anafuatilia njia ya mafanikio ya baadaye ya Israeli. 

_Soma somo la juma hili ukijiandaa kwa Sabato, Desemba 20. _