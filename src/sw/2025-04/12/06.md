---
title:  Mng'ang'anie Mungu
date:  18/12/2025
---

Njia pekee ambayo Israeli wataweza kuepuka jaribu la kuabudu sanamu na ghadhabu ya Mungu si kwa kukumbuka mara kwa mara “makatazo” yaliyo kwenye agano, bali kwa kukuza uaminifu na utii thabiti kwa Bwana. Kitenzi hicho hicho, “kushikamana, kuambatana” na Bwana (taz. Kum. 4:4), pia kinatumika kuelezea agano la ndoa ambalo lilikusudiwa kati ya mke na mume (Mwa. 2:24) au uaminifu wa Ruthu kwa Naomi (Ruthu 1:14). Ni muhimu kutambua kwamba, kulingana na tathmini ya Yoshua, uaminifu huo umewatambulisha Israeli kuwa taifa “hata hivi leo.” Jambo la kusikitisha ni hili, dai hilo hilo halitakuwa kweli kwa vipindi vya baadaye vya historia ya Israeli, kama vile kitabu cha Waamuzi kinavyoonesha kwa namna inayohuzunisha (Amu. 2:2, 7, 11; Amu. 3:7, 12; Amu. 4:1, n.k.) 

`Yoshua anawasihi Waisraeli wampende Bwana Mungu wao (Yos. 23:11; linganisha na Kum. 6:5). Upendo hauwezi kulazimishwa; vinginevyo, utakoma kuwa vile ulivyo kimsingi. Licha ya hivyo ni kwa maana gani upendo unaweza kuamriwa?`

Kwa Israeli kuendelea kupata baraka za agano, iliwapasa wabaki kuwa waaminifu kwa Mungu. Kiebrania kinasisitiza sana: “Jihadharini kwa ajili ya nafsi zenu.” Neno 'ahaba, “upendo,” laweza kurejelea aina mbalimbali za shauku za kibinadamu, likihusisha uhusiano wa kirafiki, urafiki wa kingono, wororo wa uzazi, upendo wa kimahaba, na uaminifu kwa Mungu. Ikiwa tunaelewa upendo kwa Mungu kama kujitolea kwa kukusudia na kujitoa kikamilifu Kwake, kunaweza kuagizwa bila kukiuka kanuni yake ya asili (linganisha na Yohana 13:34). Siku zote Mungu alikusudia kwamba utii kwa amri Zake utoke kwenye uhusiano wa binafsi na Yeye ( Kut. 19:4 (nikawaleta ninyi kwangu mimi”), Kum. 6:5, linganisha na Mt. 22:37 ) kulingana na kile ambacho amewafanyia katika rehema na upendo Wake mkuu. 

Amri ya kumpenda Mungu pia inaonesha asili ya upendo wa kimungu inayoheshimiana, lakini si ya ulinganifu. Mungu anatamani kuingia katika uhusiano wa karibu, wa kibinafsi na kila mtu anayekubaliana na upendo Wake. Kwa hiyo, upendo Wake wa ulimwengu wote kwa wote unaunda mfumo wa udhihirisho wa upendo wetu wa hiari, wa pande zote. 

`Yesu alitoa amri mpya kwa wanafunzi Wake. Ni katika maana gani amri hii ilikuwa mpya na zamani kwa wakati mmoja? Soma Yohana 13:34, Yohana 15:17 Yohana 15:17 na Yohana 3:11; linganisha na Law. 19:18.`