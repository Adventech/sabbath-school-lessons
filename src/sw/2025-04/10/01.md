---
title:  Yoshua wa Kweli
date:  29/11/2025
---

### Somo la Juma Hili
1 Kor. 10:1-13; Mt. 2:15; Yos. 1:1–3; Mdo. 3:22-26; Ebr. 3:7—4:11; 2 Kor. 10:3-5.

> <p>Fungu la Kukariri</p>
> “Basi mambo hayo yaliwapata wao kwa jinsi ya mifano, yakaandikwa ili kutuonya sisi, tuliofikiliwa na miisho ya zamani” (#1 Wakorintho 10:11#)

Katika kitabu cha Yoshua, yapo maoni kwamba maisha ya mhusika wake mkuu yanaelekeza mbali zaidi ya hayo maisha yenyewe hadi kwenye uhalisia ambao ni mkubwa zaidi kuliko mtu huyo mwenyewe. Tunaiona kanuni hii katika Biblia yote, kama vile katika nchi ya Kanaani, ishara ya tumaini letu la milele katika nchi mpya. Tena, bila shaka, huduma ya patakatifu pa kidunia ilielekeza kwenye uhalisia mkubwa zaidi: "Lakini Kristo akiisha kuja, aliye kuhani mkuu wa mambo mema yatakayokuwapo, kwa hema iliyo kubwa na kamilifu zaidi, isiyofanyika kwa mikono, maana yake, isiyo ya ulimwengu huu” (Ebr. 9:11). 

Lakini swali linazuka: Yoshua anaelekezaje kwenye utimizwaji wa wakati ujao? Tunawezaje kuwa na uhakika kwamba tafsiri hiyo ya kitabu ni halali? Je, ni kanuni zipi za kibiblia zinazodhibiti matumizi ya kitabu cha Yoshua kwenye uhalisia wa Agano Jipya na matukio ya nyakati za mwisho? 

Juma hili, tutaangalia kanuni za ufasiri wa kibiblia kuhusu taipolojia au uainishi. Tutajifunza jinsi Biblia yenyewe ilivyo na viashirio vya uainishi na jinsi maisha ya Yoshua yanavyofananisha huduma ya Masihi na kuelekeza kwenye ishara iliyotimizwa katika kanisa, na vilevile katika utimilifu wa historia ya mwanadamu. 

_Soma somo la juma hili ukijiandaa kwa Sabato, Desemba 6 _