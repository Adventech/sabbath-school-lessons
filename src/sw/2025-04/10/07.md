---
title:  Jifunze zaidi
date:  05/12/2025
---

“Ujumbe wa Kristo ulikuwa haujaeleweka kwa watu wa wakati Wake .... Mapokeo, marudi ya wenye hekima, na sheria za watu viliwazuia wasione fundisho ambalo Mungu alitaka kuwapatia. Haya mapokeo na “maneno ya hekima”, vikawa kikwazo katika kuelewa na kushika dini ya kweli. Wakati Uhalisia ulipokuja, katika nafsi ya Kristo, hawakumwelewa kwamba ni utimilifu wa yale waliyokuwa wanafanya kwa mifano 

yakiwa kivuli cha yale yajayo. Walimkataa Yeye aliye halisi, na kushikilia vile vielelezo na huduma ambazo kazi yake ilikuwa imekwisha. Mwana wa Mungu alikuwa amekuja, lakini wakawa wakiendelea kuombea muujiza ... Injili ya Kristo ilikuwa jiwe likwazalo kwao kwa kuwa waliomba ishara badala ya Mwokozi. Walimtazamia Masihi kuthibitisha kuwa ndiye kwa ishara kuu, za kushinda vita, na kusimamisha milki yake juu ya falme za kidunia zilizoharibika. Matazamio haya Kristo aliyajibu katika mfano wa mpanzi. Ufalme wa Mungu hautathibitishwa kwa nguvu za silaha wala kwa kuingilia kwa ukali, bali kwa kupanda ukweli mpya ndani ya mioyo ya watu.” _— Ellen G. White, Lulu za Uzima, uk. 13, 14. _

“Kanisa linawahitaji akina Kalebu na Yoshua, walio tayari kukubali uzima wa milele kulingana na masharti sahili ya Mungu ya utii. Makanisa yetu yanateseka kwa kukosa watendakazi. Shamba ni dunia yetu. Wamisionari wanatakiwa kwenye miji na vijiji ambavyo kwa hakika vimefungwa na ibada za sanamu “kuliko wapagani wa Mashariki, ambao kamwe hawajawahi kuiona nuru ya ile kweli. Roho ya umisionari wa kweli imeyaacha makanisa yanayoinua sana madai yake; mioyo yao haiangazwi tena na upendo wa roho na shauku ya kuziongoza kwenye zizi la Kristo. Tunahitaji watendakazi wa dhati. Je, hawapo wa kuitikia kilio kinachopaa kutoka katika kila kona: “Njoo...utusaidie”?” _—Ellen G. White, Testimonies for the Church, gombo la 4, uk. 156. _

**Masawali ya Kujadili**

`1. Uainishaji wa kibiblia unakusaidiaje kuelewa kwa ubora zaidi huduma ya Yesu Kristo kwa niaba yako?`

`2. Ni kwa namna gani vita vyetu vya kiroho vinafanana na harakati ya kuitwaa Kanaani, na vina tofautianaje?`

`3.  Tafakari juu ya utimilifu wa mwisho wa uainishaji wa Yoshua. Taswira ya ulimwengu usio na maumivu, mateso na kifo inatupatiaje tumaini la hakika katika mapambano ya kila siku ya maisha?`

`4. Yoshua aliiakisi tabia ya Mungu kiasi kwamba alikuwa ishara iliyotangulia ya huduma ya Kristo. Ni kwa namna gani unaweza kivitendo kumruhusu Yesu aiakisi tabia Yake kwako kikamilifu?`