---
title:  Mlikuwa Pale!
date:  21/12/2025
---

“Yoshua akawakusanya kabila zote za Israeli huko Shekemu, akawaita wazee wa Israeli, na wakuu wao, na waamuzi wao, na maakida wao nao wakahudhuria mbele za Mungu” (Yos. 24:1). 

Shekemu palikuwa ni mahali ambapo Ibrahimu alikuwa amejenga madhabahu alipowasili katika ile nchi, na ambapo Mungu alimpa kwanza ahadi ya ile nchi (Mwa. 12:7). Sasa, wakati ahadi alizopewa Ibrahimu zikiwa zimetimizwa, Israeli wanafanya upya agano na Mungu mahali pale pale ambapo ahadi ya kwanza ilitolewa. Ombi la Yoshua linakumbu maneno ya Yakobo ya “ondoeni miungu migeni iliyoko kwenu” (Yos. 24:23; linganisha na Mwa. 35:2-4). Jiografia ya tukio hilo lenyewe inatoa wito wa kuonesha uaminifu - mshikamanifu usiogawanyika kwa Bwana, kukataa “miungu” mingine yote. 

`Soma Yoshua 24:2—13. Ni nini kusudi kuu la ujumbe wa Mungu kwa Israeli?`

Mungu ndiye mhusika mkuu wa kipindi kilichotafakariwa cha nyuma “nikamtwaa” “nikampa” “nikawatuma” “nikaipiga “nikamwongoza” “nikayatenda” “nikawatoa ninyi” “nikawatoa katika mkono wake” n.k. Israeli si mhusika mkuu wa simulizi bali mlengwa wa simulizi hiyo. Ni Mungu aliyeumba Israeli. Kama Mungu asingeingilia kati maisha ya Ibrahimu, wangekuwa wanatumikia sanamu zile zile. Kuwepo kwa Israeli kama taifa si sifa ya yeyote kati ya babu zao bali ni kazi ya pekee ya neema ya Mungu. Uhakika wa kwamba Waisraeli wamekaa katika nchi hiyo si sababu ya kujisifu bali ni sababu hasa ya kumtumikia Mungu. 

Hotuba ya Bwana inayo mabadiliko yanayotokea mara tano kati ya “wewe” na “wao” (mababa). Mababa na kizazi hiki cha Shekemu wanachukuliwa kuwa kitu kimoja. Yoshua anatafuta kuonesha kile ambacho Musa alithibitisha tayari katika Kumbukumbu la, Torati 5 :3, kwamba Bwana hakufanya agano pa mababa pekee bali na wale wote waliokuwepo wakati wa hotuba ya Yoshua. Walio wengi huko sasa hawakuwepo katika uzoefu wa “Kutoka.” Si “wote” waliokuwa Horebu. Lakini Yoshua anasema kwamba wote walikuwepo. Kwa kifupi, masomo ya siku za nyuma lazima yatekelezwe na kila kizazi kipya. Mungu aliyefanya kazi kwa mababu zamani yuko tayari kutenda kwa niaba ya kizazi cha sasa. 

`Ni kwa njia gani ambazo sisi, kama kanisa, tunaweza kuwa na utambuzi wa uwajibikaji wa pamoja; yaani, kupata wazo kwamba kile tunachofanya kinamgusa kila mmoja kanisani?`