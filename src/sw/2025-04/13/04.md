---
title:  Huru Kutumika
date:  23/12/2025
---

Kama kiongozi wa kweli na mwaminifu, Yoshua anaheshimu uhuru wa kuchagua wa watu wake na anatamani kwamba Israeli wamtumikie Bwana kwa uhuru wa kuchagua badala ya kulazimishwa. Hilo lilikuwa jambo hasa lililotolewa na matumizi ya kimakusudi ya kitenzi “kuchaguliwa” (taz. Yos. 24:22) Katika vifungu vingine bakhar, kuchagua, inamwelezea Yehova kuichagua Israeli (Kum. 7:6, 7; Kum. 10:15; Kum. 14:2). Israeli iko huru kusema “hapana” kwa Yehova baada ya kuchaguliwa kwao na Mungu, lakini hilo lingekuwa jambo lisilo na maana na la kipuuzi. Israeli wanaweza kusema “ndiyo”  kwa Mungu na kuendelea kuishi, au wanaweza kumpa kisogo Yeye na wakome kuwepo. 

`Mwitiko wa Israeli kwa wito wa Yoshua ulikuwaje? (Yos. 24:16 -1 8). Kwa nini unadhani kwamba Yoshua aliitikia jibu lao kwa namna alivyofanya? (Yos. 24:9-21)`

Katika jibu lao chanya kabisa. Waisraeli walitambua kwamba Mungu wa wazee wa imani na wa baba zao sasa pia ni “Mungu wetu (Yos. 24:17, 18), ambaye wako tayari kumtumikia kwa uaminifu usiogawanyika. Baada ya uthibitisho huo usio na shaka wa uaminifu wao, tungetarajia maneno ya uthibitisho na kutia moyo kutoka kwa Yoshua. Hata hivyo, haikuwa hivyo. Mazungumzo kati ya Yoshua na wale watu yanachukua sura mpya ambapo Yoshua anaonekana kuchokoza mjadala kwa kuonesha kasoro. Anabadilika kutoka kuzungumza juu ya neema ya majaliwa ya Mungu katika siku za nyuma hadi kutishia Waisraeli kwa picha ya Mungu ambaye si rahisi kumtumikia

Yoshua anajua kuyumba kwa kizazi cha kwanza, ambacho kiliahidi kumtii Mungu kwa maneno kama hayo (Kut. 19:8, Kut. 24:3, Kum. 5:27), lakini ambao walisahau ahadi zao wakati maneno yakiwa bado midomoni mwao (Kutoka 32). Hivyo, Yoshua, kwa njia ya maneno, anataka kuwafahamisha Waisraeli mambo kadhaa. Kwanza, uamuzi wa kumtumikia Mungu ni uamuzi mzito. Italazimika kutengeneza taifa zima kulingana na ufunuo wa Mungu. Baraka za kufuatia lengo hilo ziko wazi, lakini matokeo ya kutotii lazima pia yaeleweke kikamilifu. Msamaha wa dhambi si haki isiyoweza kuondolewa ya ubinadamu bali ni muujiza wa neema ya Mungu. 

`Pili`, uamuzi wa Waisraeli wa kumtumikia Mungu unapaswa kuwa uamuzi wao wenyewe, si jambo lililowekwa na kiongozi, hata Yoshua. 

`Tatu`, Waisraeli wanapaswa kutambua kwamba wanadamu hawawezi kumtumikia Mungu kwa nguvu zao wenyewe. Kumtumikia Mungu hakupatikani kwa kufuata kimfumo masharti ya agano bali kwa uhusiano wa binafsi na Bwana anayeokoa (linganisha na Kut. 20:1, 2; Kum. 5:6, 7).

