---
title:  Chagueni Hivi Leo!
date:  20/12/2025
---

### Somo la Juma Hili
Yoshua 24; Mwa. 12:7; Kum. 17:19; Kum. 5:6; 1 Fal 11:2, 4, 9; 2 Tim. 4:7, 8. 

> <p>Fungu la Kukariri</p>
> “Nanyi kama mkiona ni vibaya kumtumikia Bwana, chagueni hivi leo mtakayemtumikia...lakini mimi na nyumba yangu tutamtumikia Bwana” (#Yoshua 24:15#). 

Sura ya mwisho ya Yoshua imewekwa katika muktadha wa sherehe ya kufanya upya agano, lakini safari hii ikiendeshwa na kiongozi mzee katika Israeli. Ingawa si agano lenyewe bali ni taarifa ya sherehe ya kufanywa upya agano, sura hiyo ina vipengele vya mikataba ya kale ya kifalme ya Mashariki ya Karibu: _(1)_ utangulizi ambao mtawala, mwanzilishi wa mkataba huo, ametambuliwa; _(2)_ dibaji ya kihistoria, ambayo inaeleza uhusiano kati ya mkuu na mtumwa; _(3)_ masharti ya agano kumtaka mtumwa kudhihirisha utii kamili kwa mtawala msingi wake, na motisha wake ukiwa ni shukrani; _(4)_ baraka kwa utii na laana kwa kuvunja agano; (5) mashahidi wa ahadi ya mtumwa; _(6)_ thibitisho la hati kwa ajili ya usomaji wa siku zijazo; na _(7)_ kuthibitishwa kwa agano. 

Yoshua yuko karibu na mwisho wa maisha yake; hakuna mbadala unaoonekana kwenye upeo wa macho. Kufanywa upya kwa agano ni ukumbusho kwa Israeli kwamba mfalme wao ni Yehova Mwenyewe na kwamba, ikiwa wataendelea kuwa waaminifu Kwake, watafurahia ulinzi Wake. Israeli haihitaji mfalme wa kibinadamu. Wakiwa taifa linaloongozwa moja kwa moja na Mungu Mwenyewe, wanapaswa kudumu kukumbuka kwamba mfalme wao pekee ni Bwana. 

_Soma somo la juma hili ukijiandaa kwa Sabato, Desemba 27. _