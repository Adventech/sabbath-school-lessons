---
title:  Jifunze zaidi
date:  26/12/2025
---

Soma Ellen G. White, “Maneno ya Mwisho ya Yoshua,” uk. 165-169 Kwenye Wazee na Manabii, sehemu ya 2. 

“Miongoni mwa makutano waliopanda kutoka Misri walikuwamo wengi waliokuwa wakiabudu sanamu; na hiyo ndiyo nguvu ya mazoea haya kwamba jambo hilo liliendelea kwa siri, kwa kiasi fulani, hata baada ya kukaa katika Kanaani.” Yoshua alisikia juu ya uovu huu kati ya Waisraeli, na alitambua kwa uwazi hatari ambazo zingetokea. Alitamani sana kuona matengenezo yakifanyika kikamilifu kati ya Waebrania wote. Alijua kwamba kama watu wasingefanya uamuzi thabiti kusimama kumtumikia Bwana kwa mioyo yao yote wangeendelea kujitenga mbali zaidi na zaidi kutoka BWANA.... Ingawa sehemu ya Waebrania walikuwa waabudu waliopenda mambo ya kiroho, wengi mioyoni mwao, wangeendelea kujitenga zaidi na zaidi kutoka Kwake Ijapokuwa sehemu ya mwenyeji wa Kiebrania walikuwa waabudu wa kiroho, wengi walikuwa wakifanya dini ya mtindo tu; hapakuwa na udhati wala ari katika ibada zao. Baadhi yao walikuwa waabudu sanamu mioyoni mwao, ambao hawakuwa tayari kujulikana kwamba walikuwa hivyo.” _—Ellen G. White, Signs of the Times, Mei 19, 1881. _

“ Agano hili zito liliandikwa katika kitabu cha torati, ili litunzwe kwa utakatifu.” Kisha Yoshua akasimamisha jiwe kubwa chini ya mwaloni uliokuwa karibu na patakatifu pa Bwana. “Yoshua akawaambia watu wote, Tazama, jiwe hili litakuwa shahidi juu yetu; kwa maana limesikia maneno yote ya BWANA aliyotuambia, basi litakuwa shahidi juu yenu, msije mkamkana Mungu wenu. Hapa Yoshua anatangaza kwamba maagizo na maonyo yake kwa watu hayakuwa maneno yake mwenyewe, bali ni maneno ya Mungu. Jiwe hili kuu lingesimama ili kushuhudia kwa vizazi vilivyofuata juu ya tukio ambalo lilianzishwa ili kuadhimisha, na lingekuwa shahidi dhidi ya watu, kama wangeweza tena kuzorota na ! kuwa ibada ya sanamu.” _—Ellen G. White, Signs of the Times, Mei 26,  1881_

**Masawali ya Kujadili**

`1. Jadili maana ya usemi huu: “Yeye (Bwana) ni Mungu mtakatifu, ni Mungu mwenye wivu” (Yos 24:19)Ni kwa maana Mungu ni Mungu mwenye wivu?`

`2. Je, upendo wetu kwa Mungu unaunganishwaje na uhuru wa kuchagua anaotupatia? Yaani, tunaweza kupenda kweli ikiwa hatukuwa na uhuru wa kweli? Je, mapenzi ya kweli yanaweza kulazimishwa? Ikiwa sivyo, kwa nini?`

`3. Je, ni baadhi ya njia zipi za kiutendaji ambazo viongozi wa kanisa leo wanaweza kupitisha mwenge kwa kizazi kijacho?`

`4. Fikiria juu ya maisha ya Yoshua na hitimisho kwamba katika maisha yake yote Waisraeli walimtumikia Bwana. Je, ungependa watu wafikie uamuzi gani kuhusu maisha yako?`