---
title:  Kumaliza Vizuri
date:  25/12/2025
---

`Soma maneno ya kuhitimisha ya kitabu cha Yoshua yaliyoandikwa na mwandishi aliyevuviwa (Yos. 24:29-33). Ni kwa namna gani maneno haya hayalengi nyuma tu kwenye maisha ya Yoshua bali pia mbele katika wakati ujao?`

 Katika hitimisho linalotoa taarifa juu ya vifo vya Yoshua na Eleazari, kuhani mkuu anafikisha kitabu cha Yoshua kwenye mwisho wenye kutafakarisha. Kwa kusimulia pamoja kuzikwa kwa Yoshua, kuzikwa kwa Eleazari, na kuzikwa kwa mifupa ya Yusufu, mwandishi anaonesha tofauti kati ya maisha ya nje ya ile nchi na mwanzo wa maisha katika ile nchi. Hakuna haja ya kutangatanga tena. Mabaki ya kidunia ya viongozi si lazima yabebwe pamoja nao. Wazee walizika jamaa zao katika pango (Mwa 23:13, 19; Mwa. 25:9, 10), kwenye shamba lililonunuliwa huko Shekemu (Mwa. 33:19). Sasa taifa linazika viongozi wake katika eneo la urithi wao wenyewe, hivyo kuwa na hisia ya kudumu. Ahadi walizopewa wahenga zimetimia. Uaminifu wa Yehova unajumuisha uzi wa kihistoria unaounganisha kizazi cha Israeli kwa sasa na siku zijazo. 

Ibara za kumalizia kitabu zinapounganisha masimulizi yote na hadithi kubwa zaidi ya wakati uliopita, pia hufungua njia kwa ajili ya wakati ujao. Aliyekuwa askofu mkuu wa Canterbury Bwana George Cary, katika hotuba kuu iliyotolewa katika Kanisa la Holy Trinity (Utatu Mtakatifu) huko Shrewsbury, alitangaza kwamba Kanisa la Anglikana lilikuwa “limebakiza kizazi kimoja litoweke. 

Kwa kweli, kanisa daima limebakiza kizazi kimoja litoweke, na ndivyo ilivyokuwa kwa watu wa Mungu wa Agano la Kale. Sura kubwa katika historia ya Israeli ikafikia mwisho. Mustakabali wake ukategemea ni aina gani ya majibu ambayo Israeli ingetoa kwa maswali mengi yanayohusu siku zijazo. Je, Israeli watakuwa waaminifu kwa Bwana? Je, wataweza kuendeleza kazi ambayo haijakamilika ya kumiliki ardhi yote? Je, wataweza kumng'ang'ania na kushikamana na Yehova na kutonaswa na ibada ya sanamu? Kizazi chini ya Yoshua kimekuwa aminifu kwa Bwana, lakini je, kizazi kijacho kitadumisha mwelekeo huo huo wa kiroho ambao umefuatiliwa na kiongozi wake mkuu? Kila kizazi kinachofuatana cha watu wa Mungu, kikisoma kitabu cha Yoshua, lazima kikabili maswali hayo Kayo. Mafanikio yao yanategemea asili ya majibu wanayotoa katika maisha yao ya kila siku na jinsi yanavyohusiana na kweli walizorithi. 

`Yoshua, kama Paulo, “alivipiga vita vilivyo vizuri” (2 Tim. 4:7). Ni nini kilikuw ufunguo wa mafanikio ya Yoshua? Je ni maamuzi gani unayohitaji kufanya leo ili umalize na uhakika huo huo wa wokovu?`