---
title:  Jifunze zaidi
date:  24/10/2025
---

Soma Ellen G. White, “Anguko la Yeriko” Sura ya 45, kwenye Wazee na Manabii, sehemu ya 2. 

Wakati uasi dhidi ya mamlaka ya Mungu ulipoibuka ulimwenguni, ama ilikuwa Mungu akome kuwa jinsi alivyo kimsingi, asiyebadilika, wa milele, na kukabidhi uongozi wa ulimwengu wote kwa mmoja wa viumbe Wake walioasi, au adumu kuwa mtakatifu, mwenye haki, mwenye upendo, na Baba mwenye rehema wa vyote vilivyopo. Biblia inawasilisha picha ya pili na, katika suala hili, mgongano kati ya nguvu za uovu na uwezo Wake Mungu haukwepeki. 

Wakati mamlaka za kisiasa au kijamii zilizohusianishwa na nguvu za machafuko na uasi za ulimwengu zilipodhihirisha mwelekeo ule ule wa ukaidi dhidi ya Yahweh, Yeye, kama Bwana Mwenye enzi aliingilia kati. Wazo linalorudiwa sana la Yahweh kama mpiganaji linakuwa onesho linalotangulia la ule ushindi wa mwisho, ambao hatimaye utakomesha pambano linaloendelea la ulimwengu kati ya wema na uovu (Ufu. 20:8-10). Aidha, vita za Israeli zilizoungwa mkono na Mungu haziakisi tu kwa mtupo wa jicho pambano kuu la ulimwengu kama katika kioo, bali pia sehemu ya pambano hilo hilo, likitangulia hukumu ya wakati wa mwisho katika mazingira ya historia ya sasa. 

“Mungu alikuwa amekusudia iwe fadhila kwao na wajibu wao kuingia kwenye nchi hiyo katika muda aliopanga Yeye, lakini kupitia upuuziaji wao wa makusudi, fursa hiyo iliondolewa .... Haikuwa kusudi Lake kwamba wajitwalie nchi hiyo kwa vita, bali kwa utii kamili wa amri Zake.” _— Ellen G. White, Wazee na Manabii, Sehemu ya 2, uk. 26. _

**Masawali ya Kujadili**

`1. Mazingira ya pambano kuu la ulimwengu yanakusaidiaje kuelewa kwa ubora zaidi pale Bwana anapowaamuru Israeli kwenda vitani?`

`2. Kwenye kikosi, jadili jibu lako la swali la Jumatatu kuhusu uhalisia wa pambano kuu na jinsi linavyochukua nafasi kwenye ulimwengu unaotuzunguka. Tuna jukumu gani katika pambano hili, na tunajitahidi kwa namna gani kulikamilisha?`

`3. Tunaweza kuitumiaje kanuni ya kunyamaza kimya na kumsubiri Bwana kutupigania kwenye maisha yetu ya kiroho?`

`4. Mara nyingi, kwenye mijadala yetu na namna zetu za kutoelewana mara chache kanisani, huwa tunataka kuona ni nani aliye upande wetu. Tubadilishaje mtazamo wetu tukizingatia Yoshua 5:13—15?`