---
title:  Pambano Linalosababisha Mapambano Yote
date:  18/10/2025
---

### Somo la Juma Hili
Yos. 5:13-15; Isa. 37:16; Ufu. 12:7—9; Kum. 32:17; Kut. 14:13, 14; Yos. 6:15—20. 

> <p>Fungu la Kukariri</p>
> “Haikuwapo siku nyingine mfano wa siku hiyo katika siku zilizotangulia mbele yake wala katika hizo zilizoandama baada yake, hata ikawa yeye Bwana kuisikia sauti ya binadamu; kwa kuwa Bwana alipiga vita kwa ajili ya Israeli” (#Yoshua 10:14#). 

Tunaposoma kurasa za Yoshua, tunakutana na mapambano makali ya kijeshi yaliyofanywa kutokana na agizo la Mungu, kwa jina la Mungu, na kwa msaada wa Mungu. Wazo kwamba Mungu alikuwa akiwezesha harakati hizi za ushindi wa Kanaani linatawala kitabu cha Yoshua na linadhihirishwa katika madai thabiti ya mwelezeaji (Yos. 10:10, 11) kwa maneno ya Mungu mwenyewe (Yos. 6:2, Yos. 8:1), kwenye hotuba za Yoshua (Yos. 4:23, 24; Yos. 8:7), Rahabu (Yos. 2:10), wapelelezi (Yos. 2:24) na watu wenyewe (Yos. 24:18). Mungu anadai kuwa mwanzilishi wa mapambano haya makali. 

Ukweli huu unaibua maswali yasiyoepukika. Tunawezaje kuelewa kwamba watu walio wateule wa Mungu walifanya mambo ya namna hii nyakati za Agano la Kale? Inawezekanaje kupatanisha taswira ya Mungu “mwenye kupenda vita" na tabia Yake ya upendo (kwa mfano, Kut. 34:6; Zab. 86:15; Zab. 103:8; Zab. 108:4) bila kupunguza kuaminika, mamlaka na tabia ya historia ya Agano la Kale?

Juma hili na linalokuja, tutachunguza maswali magumu ya vita vilivyoamriwa na Mungu kwenye kitabu cha Yoshua na penginepo. 

_Jifunze somo la juma hili ukijiandaa kwa ajili ya Sabato, Oktoba 25. _