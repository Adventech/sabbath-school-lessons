---
title:  Amiri wa Jeshi la Bwana
date:  19/10/2025
---

`Soma Yoshua 5:13—15. Aya hii ya Maandiko inasema nini juu ya mazingira usuli ya ushindi wa Kanaani?`

Ndipo tu Israeli amevuka Yordani na kuweka mguu wake kwenye eneo la adui. Ngome ya Yeriko imesimama mbele yao, malango yake yakiwa yamefungwa madhubuti (Yos. 6:1). Wakati huu, hawa watu wa Mungu hawakujua mbinu yoyote ya kuendesha mkakati wa kivita. Kinachosikitisha zaidi, Israeli wanazo tu kombeo, mikuki na mishale kwa ajili ya kukabiliana na jiji lenye ngome iwezayo kuwahifadhi waliomo katika hali ya kuzingirwa kwa muda mrefu. 

Maswali ya Yoshua kuhusu utambulisho wa mgeni aliyekutana naye, yanakutana na jibu lenye fumbo: “La.” Jibu la yule mgeni linadhihirisha kwamba Hakuwa tayari kujishusha hadi kwenye vigezo vilivyofasiliwa na Yoshua. Kwa maneno mengine, swali kuu si kama Yeye (mgeni) yuko upande wa Yoshua; badala yake, je, Yoshua yuko upande Wake? 

`Linganisha Yoshua 5:14, 15 na 2 Fal. 6:8-17, Nehemia 9:6 na Isaya 37:16. Unajifunza nini kuhusu utambulisho wa amiri wa jeshi la Bwana?` 

Wakati kauli hii “amiri wa jeshi la BWANA” ni ya pekee katika Biblia ya Kiebrania, muunganiko wa maneno “amiri” na “jeshi” daima unahusiana na kiongozi wa kijeshi. Neno “jeshi” kwenye Maandiko laweza kuhusu vikosi vya kijeshi, malaika, au viumbe wa mbinguni.

Kristo aliyekuwa hajauvaa ubinadamu alimtokea Yoshua si kama mshirika tu, wala kama Kamanda halisi wa jeshi la Israeli, bali kama Kamanda wa jeshi la malaika lisilioonekana ambalo pia ni halisi linalohusika kwenye pambano kubwa zaidi kuliko lile la Yoshua na Wakanaani. Jibu la Yoshua linaonesha wazi uelewa wake wa utambulisho wa huyu Kamanda. Yeye yuko sawa na Mungu, na Yoshua anaanguka kifudifudi mbele Yake ikiwa ni ishara ya heshima kubwa na ibada (Yos. 5:14; Mwa. 17:3; 2 Sam. 9:6; 2 Nya. 20:18), Yoshua alikuwa tayari kupokea mkakati wa kivita kwa ajili ya pambano la kijeshi lililo sehemu halisi ya pambano kuu zaidi ambalo Mungu Mwenyewe anahusika. 

`Tunapaswa kupata faraja ya namna gani, kwa kujua kwamba “Amiri wa jeshi la BWANA” yuko kazini katika kutetea watu Wake?`