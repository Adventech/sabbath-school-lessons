---
title:  Bwana ni Mpiganaji
date:  21/10/2025
---

`Soma Kutoka 2:23-25; Kutoka 12:12, 13; na Kutoka 15:3-11. Inamaanisha nini kwamba Mungu ni mpiganaji?`

Wakati kukaa kwao kwa muda mrefu kule Misri, Waisraeli walikuwa wamemsahau Mungu kwa kweli wa wahenga wao. Kama matukio mengi ya safari zao jangwani yalivyodhihirisha, ujuzi wao wa Mungu wa Ibrahimu, Isaka na Yakobo ulikuwa umefifia, na walikuwa na mchanganyiko wa dalili za kipagani kwenye desturi zao za kidini linganisha na Kut. 32:1-4). Chini ya ukandamizwaji wa Wamisri, walimlilia Bwana (Kut. 2:23-25) na katika wakati sahihi, Bwana aliingilia kwa niaba yao. 

Hata hivyo, pambano linaloelezewa kwenye sura za kwanza 12 za Kutoka lilikuwa kubwa zaidi kuliko pambano la kimamlaka kati ya Musa na Farao. Kulingana na dhana ya kivita ya Mashariki ya Karibu ya kale, mapambano kati ya watu hatimaye yalifikiriwa kuwa mapambano ya mungu au miungu. Kutoka 19:12 inasema kwamba Bwana alitoa adhabu ya hukumu, si kwa Farao tu, bali pia kwa miungu ya Misri, wale pepo wenye nguvu (Law. 17:7; Kum. 32:17) waliokuwa nyuma ya mamlaka kandamizi na mfumo dhalimu wa kijamii wa Misri. 

Hatimaye, Mungu yupo vitani dhidi ya dhambi naye hatavumilia ugomvi milele (Zab. 24:8; Ufu. 19:11; Ufu. 20:1-4, 14). Malaika wote walioanguka, pamoja na wanadamu ambao kwa uwazi kabisa na kutokubadilika wanajihusisha na dhambi, wataangamizwa. Kwa kuzingatia hili, mapambano dhidi ya wakazi wa nchi yamekuwa yakitazamwa kama hatua ya awali ya vita hii, ambayo ilikuwa inakwenda kufikia kilele chake kwenye msalaba, na ukamilisho wake kwenye hukumu ya mwisho, wakati haki na tabia ya Mungu ya upendo vitakapokuwa vimethibitishwa. 

Dhana ya uangamivu kabisa wa Wakanaani sharti ieleweke katika msingi wa mtazamo mpana wa kibiblia, ambapo Mungu anahusishwa kwenye pambano la ulimwengu na wawakilishi wa uovu ulimwenguni. Hatimaye, kinachowekwa hatarini hapa ni sifa na tabia ya Mungu (Rum. 3:4; Ufu. 15:3). 

Kwa sababu dhambi imeingia katika kuwepo kwa wanadamu, hakuna awezaye kusimama katika eneo lisilo na upande wowote. Ni lazima mtu awe ama upande wa Mungu au upande wa uovu. Kwa hiyo, kwa kuzingatia mazingira haya, kufutiliwa mbali kwa Wakanaani yapasa kutazamwe kama onesho la awali la hukumu ya mwisho. 

`Uhalisia wa pambano kuu unaruhusu kuwa upande mmoja tu kati ya pande mbili. Unajuaje kwamba uko upande gani?`