---
title:  Nafasi Nyingine
date:  05/10/2025
---

`Soma Yoshua 2:1, sambamba na Hesabu 13:1, 2, 25-28, 33; na Hesabu 14:1-12. Kwa nini Yoshua alianza utume wa kuitwaa ile Nchi ya Ahadi kwa kuwatuma wapelelezi?`

 

Mahali ambapo wale wapelelezi wawili walipotumwa kutokea, Mialoni (Yoshua 2:1), panaitwa “Shitimu” katika maandiko ya Kiebrania, na panatukumbusha matukio mawili hasi ya historia ya Israeli. 

Tukio la kwanza lilikuwa ni la kisa kingine cha wapelelezi (tz, Hesabu 13) kikionesha vitu vilevile muhimu: kutumwa kwa wapelelezi; vamio la ghafla la wapelelezi kwenye eneo la adui; kurudi kwa wapelelezi, taarifa ya wale wapelelezi juu ya kile walichoona; na uamuzi wa kutenda kulingana na ile taarifa. Tukio lingine pale Shitimu, linawakilisha moja ya uasi mkubwa kabisa, ibada ya sanamu iliyokuwa ukiukaji mkubwa wa agano uliofanywa na Waisraeli, wakati ambapo, kutokana na uchochezi wa Balamu, walifanya uasherati na wanawake Wamoabi na kuabudu miungu yao (Hes. 25:1-3; Hes. 31:16). Katika muktadha huu, jina Shitimu linatengeneza mgogoro usio wa kawaida kuhusu matokeo ya kisa chote. Je, itakuwa ni kushindwa kwingine tena kwenye mpaka wa Nchi ya Ahadi? Au itasaidia kufikia utimilifu uliosubiriwa kwa muda mrefu wa ahadi ya kale? 

`Soma Yohana 18:16-18, 25-27 na Yohana 21:15-19. Kuna ufanani gani unaougundua kati ya nafasi nyingine waliyopewa Israeli kama taifa na Petro kama mtu mmoja?`

Mungu ni Mungu wa nafasi za pili (na zaidi). Biblia inaiita nafasi ya pili (na zaidi!) “neema.” Kwa kweli neema maana Yake tu ni kupokea kile tusichostahili. Fundisho la Biblia limejazwa kwa dhana ya neema (linganisha na Rum. 5:2; Efe. 2:8; Rum. 11:6). Kwa neema, Mungu anampatia kila mmoja uwezekano wa kuwa na mwanzo mpya (Tito 2:11-14). Petro mwenyewe alipata uzoefu wa neema hii na akalihimiza kanisa kukua katika neema (2 Pet. 3:18). Habari hii inakuwa bora zaidi: tunapata nafasi nyingine zaidi, sivyo? (tungekuwa wapi kama tusingeipata?).

`Hebu tafakari kuhusu uzoefu wa Waisraeli, walipopewa nafasi nyingine ili waingie Kanaani, na kuhusu neema aliyopewa Petro baada ya kumkana Bwana wake. Matukio haya yanatufundisha nini kuhusu namna ambavyo inatupasa kuwapa neema wale wanaoihitaji?`