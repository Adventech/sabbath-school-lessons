---
title:  Kushangazwa na Neema
date:  04/10/2025
---

### Somo la Juma Hili
Yos. 2:1-21; Hes. 14:1-12; Ebr. 11:31; Kut. 12:13; Yos. 9; Neh. 7:25

> <p>Fungu la Kukariri</p>
> “Kwa imani Rahabu, yule kahaba, hakuangamia pamoja na hao walioasi; kwa kuwa aliwakaribisha wale wapelelezi kwa amani” (#Waebrania 11:31#). 

“Kwa nini nimefanya hivi tena?” Pengine sote tumewahi kusema hivi. Hata hivyo, si kwamba tu historia huwa inajirudia, bali pia binadamu kwa ujumla hufanya hivyo, na kwa umahususi, sisi wenyewe. Ni mara ngapi tunarudia makosa yale yale! 

Israeli ina nafasi nyingine ya kuingia kwenye Nchi ya Ahadi, na Yoshua anauchukua utume huu kwa uzito kabisa. Hatua ya kwanza ni kuelewa vizuri sana kile wanachokabiliana nacho. Hivyo anawatuma wapelelezi wawili ili wamletee taarifa ya maana kuhusu ile nchi: mfumo wake wa ulinzi, utayari wake wa kijeshi, ugavi au upatikanaji wa maji na mtazamo wa wakazi wa ile nchi katika kukabiliana na nguvu ya uvamizi. 

Mtu angeweza kufikiria kwamba ahadi ya Mungu ya kuwapatia Waisraeli nchi isingehitaji jitihada yoyote kutoka kwao. Lakini, uhakika wa kuungwa mkono na Mungu hauondoi wajibu wa mwanadamu. Israeli inasimama mpakani mwa Kanaani kwa mara nyingine. Matarajio yako juu, lakini mara ya mwisho Israeli ilipokuwa kwenye mpaka huu na ikawa na jukumu hili hili, matokeo yalikuwa kushindwa kiasi cha kukatisha tamaa. 

Juma hili, tutachunguza visa viwili kati ya visa vinavyovutia sana vya kitabu cha Yoshua na kugundua umuhimu wake kwa imani yetu leo. Neema ya Mungu ina uwezekano usio na kikomo wa kutushangaza.

_Jifunze somo la juma hili ukijiandaa kwa ajili ya Sabato, Oktoba 11. _