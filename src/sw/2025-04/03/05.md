---
title:  Kusahau
date:  15/10/2025
---

`Soma Yoshua 4:20-24 ukizingatia aya zifuatazo: Waamuzi 3:7; Waamuzi 8:34; Zab. 78:11; Kum. 8:2, 18; Zab. 45:17. Kwa nini ilikuwa muhimu hivyo kukumbuka matendo makuu ya Bwana?`

Tambua badiliko katika nafsi kulingana na Yoshua 4:23. Maji ya Yordani yanatajwa kuwa yalikaushwa mbele “yenu,” yaani, mbele Waisraeli wote ambao ndipo tu walikuwa wamevuka Yordani. Tofauti na hivyo, Bahari ya Shamu inatajwa kukauka mbele “yetu,” wale ambao bado walikuwepo kutokea katika kizazi cha kwanza na ambao walipitia uzoefu wa Kutoka. Matukio mawili ambayo vizazi hivi viwili tofauti viliyapitia yalifanana kwa umuhimu, jambo lililowezesha kizazi cha pili chake, kupitia kwa ushuhuda wa wazazi wao, kugundua upya maana ile ile ya Yordani kuvuka wao wenyewe. 

Kwa ujumla, huwa tunachukulia hali ya kusahau kama sifa bainishi ya kawaida ya wanadamu wote. Hata hivyo, hali ya kusahau katika maana ya kiroho huwa inakuwa maandalizi ya matokeo mabaya. 

Hata leo, kama tunataka kudumisha utambulisho wetu kama watu wenye wito na utume wa pekee, itatupasa kutengeneza nafasi kwa ajili ya kuhuisha kumbukumbu zetu binafsi na za jumuiya ili tudumishe fokasi au umakinifu wetu kule tulikotokea, kwamba sisi ni nani, na kwa nini tupo hapa. 

`Soma 1 Wakorintho 11:24, 25 na Yohana 14:26. Je, ni kwa nini daima lazima tukumbuke kile Kristo alichotufanyia? Ni jambo lipi lingine lenye maana bila hicho?` 

Kwa uwazi, Ellen G. White alielewa kwamba bila kudumu katika kujiongoza kwa kuzingatia matendo ya Mungu na udhihirisho wake wa wakati uliopita, ni hakika tutapoteza motisha wa kuendeleza utume wetu wakati ujao: “Hatuna cha kutuogofya kwa ajili ya wakati ujao, isipokuwa kama tutasahau jinsi Bwana alivyotuongoza, na mafundisho Yake katika historia yetu iliyopita.” _—Ellen G. White, Life Sketches, uk. 196. _

`Japokuwa ni muhimu kukumbuka wakati uliopita na jinsi Bwana alivyotenda kazi maishani mwako, kwa nini ni lazima siku kwa siku uwe na uzoefu Naye na uhalisia wa upendo Wake na kuwepo Kwake sasa?`