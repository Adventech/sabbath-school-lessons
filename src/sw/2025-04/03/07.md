---
title:  Jifunze zaidi
date:  17/10/2025
---

_Soma Ellen G. White, “Kuvuka Yordani,” uk. 122, 123, kwenye Wazee na Manabii, Sehemu ya 2. _

“Jifunze kwa uangalifu uzoefu wa Israeli katika safari zao kwenda Kanaani. Soma sura ya tatu na ya nne ya Yoshua, ukirekodi maandalizi yao kwa ajili ya kuvuka Yordani kwenda kwenye nchi ya Ahadi. Yatupasa tudumishe mioyo yetu katika kujifunza, kwa kuhuisha kumbukumbu zetu kwa masomo ambayo Bwana aliwafundisha watu Wake wa kale. Kisha kwetu sisi, kama alivyokusudia iwe kwao, mafundisho ya Neno Lake yatadumu kuwa ya kuvutia na yanayogusa.” _—Ellen G. White Comments, The SDA Bible Commentary, gombo la 2, uk. 994 _

“Israeli ya kisasa ipo katika hatari ya kumsahau Mungu na kuongozwa kwenye ibada ya sanamu kuliko watu Wake wa kale. Sanamu nyingi ziliabudiwa, hata na wale waliojiita kuwa ni washika Sabato. Kwa namna ya pekee kabisa, Mungu alikuwa amewaonya watu Wake wa kale dhidi ya ibada ya sanamu, kwani ikiwa wangeongozwa mbali na kumtumikia Mungu aliye hai, laana Yake ingewakalia, wakati ambapo kama wangempenda Yeye kwa nguvu zao zote, angewabariki kwa wingi kwenye vikapu na kwenye soko na angeondoa maradhi kutoka katikati yao.” _—Ellen G. White, Testimonies for the Church, gombo la 1, uk. 609. _

**Masawali ya Kujadili**

`1. Jadili kwenye kikosi chako juu ya kuvuka katika Yordani kwa namna ya muujiza. Fasili yako ya miujiza ikoje? Kwa nini inaonekana kwamba Mungu hatendi miujiza kama hiyo leo?`

`2. Ni njia zipi za kivitendo unazoweza kupendekezea kikosi chako kwa ajili ya kuzuia usahaulifu wa kiroho, kama mtu mmoja mmoja na kama kanisa? Huku ikiwa ni muhimu kwamba tuwe na uhusiano hai, endelevu na Mungu, na kwamba hatujengi uzoefu wetu wote wa Kikristo katika uzoefu wetu wenye nguvu wa wakati uliopita, tunawezaje kuendelea kutumia uzoefu wetu uliopita kama kumbusho la jinsi ambavyo Mungu ametenda kazi maishani mwetu?`

`3. Kwa upande mmoja, unafikiri ni kwa namna gani Sabato inaweza kutusaidia kukumbuka namna ambavyo Mungu ameingilia kati maishani mwetu, na kwa upande mwingine, inatupatiaje utangulizi wa muonjo wa pumziko lililoahidiwa katika ufalme Wake? Sabato inaelekezaje si tu kwenye kile tunachopaswa kukumbuka bali pia kwa kile tuwezacho kukitarajia katika wakati ujao?`