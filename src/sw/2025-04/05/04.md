---
title:  Unyang’anyaji au Maangamizo
date:  28/10/2025
---

`Linganisha Kut. 23:28—30; Kut. 33:2; Kut. 34:11; Hesabu 33:52; na Kumbukumbu 7:20 na Kutoka 34:13; Kumbukumbu 7:5; Kumbukumbu 9:3; Kumbukumbu 12:2, 3; na Kumbukumbu 31:3, 4. Aya hizi zinadhihirisha nini juu ya kusudio la kuitwaa nchi na kiwango cha uharibifu?`

Kusudi la awali la Mungu kwa ajili ya Wakaanani halikuwa ni kuwaangamiza kabisa, bali, kuwanyang’anya. Uchunguzi wa ibara hizi inayoonesha namna ambavyo Israeli ilibidi wahusike kwenye mapambano ya kuitwaa nchi ilitumia maneno yanenayo kuhusu kunyang'anywa, kuondolewa na kutawanywa kulikofanywa dhidi ya wakazi wa ile Nchi ya Ahadi.

Kundi la pili la maneno yanayoonesha uangamivu na yenye kuonesha Israeli kama mhusika wa kitendo linarejelea zaidi kwa vitu visivyo na uhai, kama vile vifaa vya ibada ya kipagani na vitu vilivyotengwa kwa ajili ya uangamivu. Ni dhahiri, sehemu za ibada ya kipagani na madhabahu yake vilikuwa ndivyo vituo muhimu vya dini ya Kikanaani. 

Vita vitakatifu vinaelekezwa hasa kwa utamaduni na jamii potovu ya Kanaani. Ili kuepuka kuchafuliwa, iliwapasa Israeli kuangamiza vitu vyote vilivyokuwa vikichochea upotovu. Hata hivyo, wakazi wote wa Kanaani, na wale ambao kama mmoja mmoja, walitambua ukuu wa Mungu kabla ya nchi kutwaliwa, hata wakati wa lile tukio la kutwaliwa kwa nchi, waliweza kuokoka kwa njia ya kuwa wahamiaji (Yos. 2:9-14; linganisia na Amu. 1:24-26). Sehemu pekee ya wakazi wa Kanaani iliyofikiwa na uangamivu kama ilivyotarajiwa walikuwa wale waliojitenga kwenye miji yenye ngome, wakiendelea kwa ukaidi kuasi dhidi ya mpango wa Mungu kwa ajili ya Waisraeli, na wakifanya mioyo yao kuwa migumu (Yos. 11:19, 20). 

Hata hivyo, hili huibua swali: ikiwa kusudio la awali la kuitwaa Kanaani lilikuwa ni kuwaondoa wakazi wa ile nchi na si kuwaangamiza, kwa nini ilipasa Waisraeli waue watu wengi kiasi kile? 

Uchanganuzi wa aya za kibiblia uliohusiana na kuitwaa Kanaani ulidhihirisha kwamba kusudio la awali la kuitwaa ile nchi ulidokeza juu ya kutawanywa kwa wakazi wa Kanaani. 

Hata hivyo, wengi wa Wakanaani, kama yule Farao wa Misri, walifanya mioyo yao kuwa migumu na kutokana na hilo, wakawa sehemu ya utamaduni kiasi ambacho uangamivu wa utamaduni wao ulimaanisha kwamba ilipasa waangamizwe pia. 

`Ni vitu gani kwenye tabia yako na mazoea yako binafsi ambavyo lazima viondolewe na kuteketezwa?`