---
title:  Mungu Anakupigania
date:  25/10/2025
---

### Somo la Juma Hili
Mwa. 15:16; Law. 18:24-30; 2 Tim. 4:1, 8; Kut. 23:28-30; Kum. 20:10, 15-18; Isa. 9:6. 

> <p>Fungu la Kukariri</p>
> “Na wafalme hao wote na nchi zao Yoshua akatwaa, wakati huo, kwa sababu yeye Bwana, Mungu wa Israeli, alipigana kwa ajili ya Israeli” (#Yoshua 10:42#). 

Kitabu cha Yoshua kinayo matukio kadhaa yanayovuruga akili. Maswali mazito yanaibuliwa kutokana na dhana ya vita inayoendeshwa na Mungu au vita takatifu ikionesha Kundi la watu ambao wamepewa agizo la kuangamiza kundi lingine. 

Suala la vita inayoamriwa na Mungu kwenye Agano la Kale ni suala liletalo changamoto. Mungu anatokea kwenye Agano la Kale kama Bwana Mwenye enzi wa ulimwengu wote; kwa hiyo, kila kitu kinachotokea ni lazima, kwa namna fulani, kihusianishwe na mapenzi Yake ya moja kwa moja au yasiyo ya moja kwa moja. Hivyo swali hili halikwepeki, “Je, Mungu anawezaje kuruhusu mambo ya namna hiyo?” Juma lililopita tuliona kwamba Mungu Mwenyewe anahusika katika pambano lililo kubwa kuliko vita yoyote au pambano lingine lolote lililowahi kuwepo katika historia ya mwanadamu, pambano linalopenya kwenye kila kipengele cha maisha yetu. Tuliona pia, kwamba matukio, yote ya kibiblia na ya kidunia yanaweza kueleweka tu tukizingatia hoja ya pambano hilo. 

Juma hili, tunaendelea kuchunguza utata wa vita hivi vilivyoidhinishwa na Mungu, mipaka na mazingira ya vita vilivyoagizwa na Mungu, njozi ya mwisho ya amani iliyotolewa na manabii wa Agano la Kale na maana za kiroho za vita hivyo. 

_Soma somo la juma hili ukijiandaa kwa Sabato, Novemba 1. _