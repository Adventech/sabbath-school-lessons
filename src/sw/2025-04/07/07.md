---
title:  Jifunze zaidi
date:  14/11/2025
---

Soma Ellen G. White, “Baraka na Laana,” uk. 141145, kwenye Wazee na Manabii, sehemu ya 2. 

“Kulingana na maelekezo yaliyotolewa na Musa, mnara wa ukumbusho wa mawe makubwa ulisimamishwa juu ya Mlima Ebali. Juu ya mawe haya, ambayo yaliandaliwa mapema kwa kufunikwa kwa chokaa, sheria iliandikwa—si zile amri kumi zilizotamkwa kule Sinai na kuchongwa kwenye mbao za mawe pekeyake, bali pia sheria zilizowasilishwa kwa Musa na kuandikwa naye kwenye kitabu. Kando ya mnara huu madhabahu za mawe yasiyochongwa zilijengwa, ambazo juu yake kafara zilitolewa kwa Bwana. Ukweli kwamba madhabahu hii iliwekwa juu ya Mlima Ebali, mlima ule ambao juu yake laana iliwekwa, ilikuwa ni muhimu, ikimaanisha kuwa kwa sababu ya kuvunja kwao sheria ya Mungu, Israeli kwa haki walipata deni la ghadhabu yake, na kwamba ingetekelezwa mara moja, isipokuwa kwa upatanisho wa Kristo, uliowakilishwa na madhabahu ya kafara.” _—Ellen G. White, Wazee na Manabii, sehemu ya 2, uk. 142. _

“Lakini huduma ya meza ya Bwana haikukusudiwa kuwa wakati wa huzuni. Hilo halikuwa kusudi lake. Kadiri wanafunzi wa Yesu watakavyokusanyika Mezani pa Bwana, hawapaswi kuomboleza. kwa ajili ya upungufu wao. Hawapaswi katika uzoefu wao uliopita wa kidini, hata kama uzoefu huo ni wa kuwainua au kuwaumiza. Hawapaswi kutafakari tofauti zao na wenzao. Huduma ya maandalizi yapasa iwe imeshughulikia yote hayo. Kujitathimini, kuungama dhambi, kupatana, vyote vinakuwa vimekwishafanyika. Sasa wanakuja kukutana na Kristo. Hawapaswi kusimama kwenye kivuli cha msalaba bali katika mwanga wake wa wokovu. anapaswa kufungua roho zao kupokea miale angavu ya jua la haki.” _—Ellen G. White, Tumaini la Vizazi Vyote, sehemu ya 2, uk. 271. _

**Masawali ya Kujadili**

`1. Kutafuta kwanza ufalme wa Mungu kunamaanisha nini kwako? Kanuni hii inatengenezaje maisha yako ya kila siku?`

`2. Hebu tazama jibu lako kwa swali la mwisho la siku ya Jumatano jinsi ilivyo rahisi kamsahau Bwana katikati ya kukurukakara za maisha, Kwenye kikosi chako, jadilini jinsi ilivyo rahisi kufanya hivyo. Ni upi baadhi ya ufumbuzi wake?`

`3. Kama Waadventista, tunaamini kwamba Yesu anahudumu kwa niaba yetu kwenye hekalu la mbinguni. Usadikisho huu unawezaje kudumu kuwa chimbuko la matumaini na nguvu? Kwa nini ujuzi kwamba ni Bwana Yesu, aliye mbinguni akitufanyia “upatanisho” (Ebr. 7:25) utusaidie kutambua jinsi ilivyo habari njema kazi Yake kwenye hekalu la mbinguni, hususani sasa katika wakati halisi wa Siku ya Upatanisho?`