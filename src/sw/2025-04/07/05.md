---
title:  Iliyoandikwa Kwenye Mawe
date:  12/11/2025
---

`Soma Yoshua 8:32-35. Kitendo kilichoelezewa kwenye aya hizi kinamaanisha nini, na yapasa kituambie nini leo?`

Mlima wa Ebali unatajwa kwenye vitabu viwili tu; Kumbukumbu la Torati (Kum. 11:29; 27:4, 13) na kitabu cha (Yoshua 8:30, 33). Pamoja na ule wa Gerizimu, palikuwa ni mahali ambapo baraka na laana za agano zilikaririwa. Kwa kuwa mahususi, kulingana na Kumbukumbu la Torati 11:29 na Kumbukumbu la Torati 27:4, 23, palikuwa pawe mahali pa laana. Ni hapa ambapo iliwapasa Waisraeli wasimame pande zote mbili za sanduku la agano mbele za makuhani (Yos. 8:33). Kundi moja lilisimama mbele ya Mlima Ebali, lingine likiwa limesimama mbele ya Mlima Gerizimu. Hapa kwa ishara hii walitenda njia mbili zinazowezekana za kuhusiana na lile agano. Kafara zilizoletwa pale zililenga kwa Yesu, ambaye alijitwalia Mwenyewe laana zote za agano, ili wote wanaomwamini Yeye wapate kufurahia baraka zake (Gal. 3:13; 2 Kor. 5:21). 

`Kwa nini ilikuwa muhimu kuandika nakala ya agano kwenye mnara, ulioonekana kwa wote? (Taz. Kum. 4:31; Kum. 6:12; Kum. 8:11, 14; 2 Fal. 17:38; Zab. 78:7.)`

Kwa kawaida wanadamu huwa tunakuwa wasahaulifu. Huwa tunalundika mahitaji yanayodumu kuongezeka na yenye kutatanisha maisha ya kila siku kwenye vipindi vifupi vifupi vya muda. Kwa namna isiyozuilika, tunasahau yale mambo ambayo huwa hayajirudii kwa idadi ile ile au nguvu ile ile. Kwenye kila huduma ya meza ya Bwana, huwa tunayo fursa ya pekee ya kujiweka wakfu sisi wenyewe kwa Bwana na kufanya upya wajibu wetu wa, kiagano. Ingekuwa bora kwetu kuziona fursa hizi, si kama nafasi tu za kujitoa wakfu kwa mtu mmoja mmoja bali pia kama nafasi kwa ajili ya kufanywa upya kijumuiya kwa utii wetu kwa Mungu. Katika jamii inayodumu kuongezeka katika hali yenye ubinafsi, ni lazima tufikirie juu ya uwezo wa kuwa wa jamii inayoshiriki na wengine mtazamo ule ule wa kiulimwengu, maadili yale yale na imani, na utume ule ule. 

`Je, unaona ni rahisi kiasi gani, katikati ya ghasia na kukurukakara za maisha, kumsahau Bwana na kutafuta kufanya mambo kwa uwezo na nguvu zako mwenyewe? Kwa nini ni rahisi hivyo kufanya hili, hasa pale mambo yako yanapokuwa yakienda vema?`