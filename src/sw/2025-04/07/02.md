---
title:  Agano Kwanza
date:  09/11/2025
---

`Soma Yoshua 5:1-7. Kwa nini Bwana alimwamuru Yoshua awatahiri kizazi cha pili cha Waisraeli wakati huu wa pambano?`

Baada ya kuipeleka ile nchi, taarifa iliyotia moyo ya wapelelezi, na kuvuka Yordani kwa namna ya muujiza, tungetarajia kuwepo mara moja kwa mapigano na adui. Hata hivyo, kuna jambo linaloonekana hapa kuwa muhimu kuliko ushindi wa kijeshi: Agano la Israeli na Mungu. 

Kabla ya hiki kizazi kipya kuingia katika harakati ya kuitwaa nchi, walihitajika kujua kikamilifu juu ya uhusiano wao maalum na Yule Mwenye nchi. Kufanywa upya ya ishara ya agano kunakuja kama mwitikio wa kitendo cha neema na cha muujiza cha kuileta Israeli kwa usalama hadi ng’ambo ya Yordani. 

Agano letu na Mungu yapasa daima liwe ndilo jibu la shukrani kwa ajili ya kile ambacho tayari amekikamilisha kwa ajili yetu, kamwe si tendo la kujaribu kupata manufaa fulani kwa sababu ya kupatana kisheria na masharti Yake. (Wazo hili hili, bila ya shaka, lilikuwa muhimu kwa mapambano ya Paulo dhidi ya wale waliosisitiza kwamba wanaume waongofu kutoka kwa Wamataifa watahiriwe, kama ionekanavyo kwa uwazi zaidi kwenye barua yake kwa Wagalatia.) 

Israeli ilikuwa kwenye ukingo wa mwanzo wa pambano kubwa zaidi la kijeshi katika historia yake, na tungetarajia kambi zima liwe katika shughuli kubwa ya maandalizi ya vita. Ni kweli Israeli ilikuwa hivyo, Bali haikuwa katika namna iliyozoeleka. Badala ya kuwa katika shughuli ya kufunga lijamu na hatamu kwa farasi wao, na kunoa panga zao, waliingia katika kaida iliyoliacha jeshi likiwa katika hali ya kuweza kutendewa chochote kwa haidhuru siku tatu. 

Walifanya hili ili wapate kufurahia uhusiano wao na Mungu wao, aliyewakomboa kutoka Misri. Kwa nini? Kwa sababu walitambua kwamba pambano ni la Bwana. Yeye ndiye anayewapa ushindi na mafanikio. Yesu alitengeneza kanuni ile ile kwa maneno tofauti kidogo: “Bali utafuteni kwanza ufalme wake, na haki yake; na hayo yote mtazidishiwa" (Mt. 6:33). Mara nyingi, maisha ya kila siku yanaonekana yakitushinikiza kwa umuhimu wa mambo mengi sana muhimu kiasi cha kusahau kuyapa kipaumbele yale yaliyo ya muhimu zaidi maishani mwetu: kufanywa upya kila siku kwa ahadi yetu kwa Kristo. 

`Fikiria juu ya nyakati ambazo ulipuuzia muda na Mungu kwa sababu mambo yaliyokuwa “muhimu” zaidi. Kwa nini hili ni rahisi kulifanya kiasi hicho, na tunawezaje kupambana dhidi ya hicho?`