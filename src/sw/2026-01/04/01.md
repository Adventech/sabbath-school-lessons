---
title:  Umoja kwa Njia ya Unyenyekevu
date:  17/01/2026
---

### Somo la Juma Hili
Flp. 2:1-11, Yer. 17:9, Flp. 4:8, 1 Kor. 8:2, Rum. 8:3, Ebr. 2:14-18.

> <p>Fungu la Kukariri</p>
> “Ijalizeni furaha yangu, ili mwe na nia moja, wenye mapenzi mamoja, wenye roho moja, mkinia mamoja” (#Wafilipi 2:2#).

Umoja ni nguvu. Lakini kujua kilicho kweli si sawa na kukifanya. Sote tunashindwa wakati mwingine, licha ya juhudi zetu bora katika umoja. Lakini hiyo si sawa na kudhoofisha umoja kwa makusudi. Basi, haishangazi kwamba Paulo anapoendelea kuwaandikia Wafilipi, anataka wawe na “roho moja, wakinia mamoja.”

Paulo anajenga msingi wa umuhimu wa umoja juu ya mafundisho na mfano wa Yesu. Ni mada tunayoipata pote katika Agano Jipya na hasa katika nyaraka. Asili ya mfarakano katika ulimwengu ilitokana na kiburi na tamaa ya cheo na madaraka ya malaika mmoja mbinguni, mawazo ambayo yalienea haraka, hata ndani ya mazingira yake makamilifu (tazama Isa. 14:12—14). Kisha yakapata nafasi katika Edeni kwa njia ya kutoridhika kulekule na sheria ambazo Mungu aliziweka na shauku ya kupanda kufikia mazingira ya juu zaidi kuliko yale ambayo Mungu alikuwa amepanga (Mwa. 3:1—6).

Juma hili tutaangalia msingi wa kibiblia wa umoja katika kanisa, tukijikita hasa katika kujishusha kwa Yesu kunakoshangaza, masomo tunayoweza kupata kutokana na kumtazama Yeye, na jinsi tunavyoweza kukua na kufanana Naye zaidi.

_Jifunze somo la juma hili kwa maandalizi ya Sabato ya Januari 24. _