---
title:  Jifunze zaidi
date:  16/01/2026
---

“Kutoka katika kitanda cha kutesea, kigingi cha kuchomea watu moto, mahabusu ya chini ya ardhi, kutoka katika mashimo ya wanyama na mapango ya dunia anaisikia sauti ya kelele za ushindi za wafia dini. Anausikia ushahidi wa mioyo yenye juhudi, ambao watu hao pamoja na ufukara, kuudhiwa, kuteswa, bado wanatoa ushuhuda bila woga kwa ajili ya imani yao na wanasema, “kwa maana ninamjua yeye niliyemwamini," Hawa wanayatoa maisha yao kwa ajili ya imani, wanamtangaza kwa walimwengu kuwa yule waliyekuwa wameweka tumaini lao kwamba alikuwa na uwezo wa kuwaokoa hasa.”_—Ellen G. White, Matendo ya Mitume, Sehemu ya Pili, uk. 186, 187._

“Kamwe hapakuwa na tofauti kubwa ya imani katika Jumuiya ya Kikristo kama ilivyo siku hizi. Kama karama [za mitume, manabii, wainjilisti, wachungaji na walimu (Efe. 4:11—13)] zilihitajika ili kuhifadhi umoja wa kanisa la awali, si zaidi sana kurejesha umoja sasa! Na kwamba ni kusudi la Mungu kurejesha umoja wa kanisa katika siku za mwisho, ni dhahiri sana katika unabii. Tunahakikishiwa kwamba walinzi wataelewana, wakati Bwana atakaporejesha Sayuni. Pia, kwamba wakati wa mwisho wenye hekima wataelewa. Hili litakapotimizwa kutakuwa na umoja wa imani na wale wote ambao Mungu anawahesabu kuwa wenye hekima; kwa wale ambao kwa uhalisi wanaelewa kwa usahihi, ni lazima waelewe sawa. ... Kutokana na mambo kama haya, ni dhahiri kwamba hali kamili ya kanisa iliyotabiriwa hapa ingali katika siku zijazo; kwa hiyo karama hizi bado hazijatimiza kusudi lake." _—R. E Cottrell, “Introduction,” katika Ellen G. White, Early Writings, uk. 140._

**Masawali ya Kujadili**

`1. Kwa kuzingatia nukuu hapo juu kutoka kwa R.E Cottrell, ni nini kinachohitajika ili Roho Mtakatifu alete umoja katika kanisa la Mungu leo? Kufanyia kazi ushauri unaotolewa kwa njia ya karama ya unabii ni muhimu kiasi gani kwa ajili ya umoja wa kanisa?`

`2. Unawezaje kueleza fundisho la Biblia kuhusu kifo kwa rafiki yako anayeamini kwamba Paulo na Wakristo wengine waliokufa sasa wako “pamoja na Kristo” mbinguni?`

`3. Tunaelewaje uhalisi wa kutisha wa kuteseka katika ulimwengu huu? Kwa nini wazo la pambano kuu linasaidia sana katika kutupatia ufahamu wa hayo yote? Kwa nini, hata hivyo, ni lazima, hatimaye, tumtazame kabisa Yesu msalabani kama udhihirisho kamili wa upendo wa Baba na kujifunza kumtumaini Yeye hata katika nyakati mbaya zaidi?`