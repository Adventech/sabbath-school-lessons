---
title:  Uzima na Mauti
date:  10/01/2026
---

### Somo la Juma Hili
Flp. 1:19-30, 1 Kor. 4:14-16, 2 Kor. 10:3-6, Yn. 17:17-19, Mik. 6:8, Mdo 14:22.

> <p>Fungu la Kukariri</p>
> “Kwa maana kwangu mimi kuishi ni Kristo, na kufa ni faida” (#Wafilipi 1:21#).

Kifo, mara nyingi tunaambiwa, ni sehemu tu ya maisha. Huo ni uongo. Kifo ni kinyume cha uhai, adui wa uhai. Kifo hakikuwa sehemu ya kusudi la awali la maisha kama yalivyo mabaki katika gari baada ya ajali. Paulo anasema kwa msisitizo kwamba Kristo alikufa ili “amharibu yeye aliyekuwa na nguvu za mauti, yaani, Ibilisi, awaache huru wale ambao kwamba maisha yao yote kwa hofu ya mauti walikuwa katika hali ya utumwa” (Ebr. 2:14, 15).

Ingawa alikuwa tayari kufa kwa ajili ya Kristo, Paulo alikuwa na uhakika wa hatima yake ya muda mrefu. Jambo muhimu zaidi kwake kwa wakati huo lilikuwa, akiwa hai au mautini, kumheshimu Kristo na kuhubiri injili kwa wengi iwezekanavyo. Yumkini hiyo ndiyo sababu moja tuna nyaraka nyingi sana zenye jina lake. Kupitia maandishi yake, angeweza kuwafikia watu na maeneo mengi, ikiwa ni pamoja na maeneo ambayo yeye mwenyewe hakuwahi kufika.

Maisha ni mafupi, na ni muhimu kuleta matokeo makubwa iwezekanavyo kwa ufalme wa Mungu ndani ya kipindi cha miaka Mungu anayotujalia. Sehemu kubwa ya matokeo hayo inahusiana na kutia moyo “umoja wa imani.” Kama tutakavyoona kuanzia juma hili, mada hii ilikuwa sababu moja muhimu ya Paulo kuwaandikia Wafilipi.

_Jifunze somo la juma hili kwa maandalizi ya Sabato ya Januari 17. _