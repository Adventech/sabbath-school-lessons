---
title:  Jifunze zaidi
date:  06/02/2026
---

“Yeye atakaye kujenga tabia madhubuti na yenye ulinganifu, yeye atakaye kuwa Mkristo mzuri na asiye na changamoto, inamlazimu kutoa vyote na kufanya yote kwa ajili ya Kristo; kwa kuwa Mwokozi hatapokea huduma iliyogawanyika. Inampasa kila siku kujifunza maana ya maisha ya kujisalimisha nafsi. Itamlazimu kila siku kujifunza neno la Mungu, akijifunza maana ya neno hilo na kuyatii maagizo yake. Kwa namna hiyo, ndipo anapoweza kukua kufikia kiwango bora cha ukristo. Siku kwa siku Mungu atakuwa akifanya kazi pamoja naye, akiikamilisha tabia ambayo itastahimili wakati wa jaribio la mwisho. Siku kwa siku muumini anajizoeza kufanya mazoezi yaliyo bora mbele za wanadamu na malaika, akionesha inachoweza kutenda Injili kwa wanadamu walioanguka dhambini.”_—Ellen G. White, Matendo ya Mitume, Sehemu ya Pili, uk. 158. _

“Wale wanaosubiri kuja kwa Bwana-arusi wanapaswa kuwaambia watu, “Tazama Mungu wenu. Miale ya mwisho ya nuru ya rehema, ujumbe wa mwisho wa rehema unaopaswa Kutolewa kwa ulimwengu, ni ufunuo wa tabia Yake ya upendo. Watoto wa Mungu wanapaswa kuudhihirisha utukufu Wake. Katika maisha na tabia yao wenyewe wanapaswa kufunua kile ambacho neema ya Mungu imewafanyia.

“Nuru ya Jua la Haki inapaswa kuangaza katika matendo mema—kwa maneno ya ukweli na matendo ya utakatifu.”_—Ellen G. White, Christs Object Lessons, uk. 415, 416._

**Masawali ya Kujadili**

`1. Fikiria zaidi juu ya swali hili la kufurahi katika Bwana. Ona kwamba halisemi kufurahi katika majaribu yako (ingawa hilo ni la kibiblia pia) bali katika Bwana. Kwa nini ni muhimu sana kumweka Bwana, wema Wake, uweza Wake, upendo Wake na wokovu Wake mbele yetu daima? Kufanya hivyo kungekuwaje na manufaa sana kwako katikati ya majaribu yasiyoepukika ya maisha?`

`2. Ona jinsi nukuu hapo juu zinavyoelezea wajibu wa neema katika kuzaa “matendo mema" tunayoyafanya kama Wakristo. Kwa nini kazi hii ya neema ni muhimu sana tunapotazamia kuja kwa Kristo upesi? Yaani, ingawa hatuokolewi kwa matendo mema, je, tunaokolewa kweli ikiwa hatunayo?`

`3. Tafakari zaidi wazo hili la kutoutumainia mwili. Hilo linamaanisha nini? Kwa nini tusiutumainie? Je, miili yetu si zawadi kutoka kwa Mungu?`