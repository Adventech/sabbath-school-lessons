---
title:  Kumtumikia Kristo Pekee
date:  31/01/2026
---

### Somo la Juma Hili
Flp. 3:1—16; Rum. 2:25—29; Yn. 9:1-39; Efe. 1:4, 10; 1 Kor. 9:24-27.

> <p>Fungu la Kukariri</p>
> "Ili nimjue yeye, na uweza wa kufufuka kwake, na ushirika wa mateso yake, nikifananishwa na kufa kwake; ili nipate kwa njia yo yote kuifikia kiyama ya wafu” (Wafilipi 3:10, 11).

Kuna kitu juu yetu ambacho kinaendelea kuleta shaka kuhusu wokovu kwa njia ya imani pekee, mbali na matendo ya sheria. Yaani, kwa sababu fulani, sisi sote tuna mwelekeo wa kutegemea matendo yetu, kana kwamba yanaweza kuongezea katika wokovu wetu. Cha kupendeza zaidi, Paulo anashughulikia jambo hili kwa hoja yenye nguvu dhidi ya wale wanaosisitiza kwamba kutahiriwa ni muhimu kwa ajili ya wokovu.

Ili kujilinda dhidi ya uwezekano kwamba wengine wanaweza kufikiria matendo yao, kama vile tohara, kuwa yanachangia wokovu wao, Paulo anaweka wazi kwamba haki inatoka kwa Kristo kama kipawa kinachokuja kwa imani, si kwa sheria. Ingawa tohara inaweza isiwe hoja leo, kanuni inayoshughulika nayo kwa hakika ni hoja.

Matengenezo ya Kiprotestanti yenyewe yalianza juu ya suala hili hili: Wajibu wa imani na matendo katika uzoefu wa mfuasi wa Kristo. Hatimaye, Kristo ndiye kila kitu kwetu, “mwenye kuanzisha na mwenye kutimiza imani yetu” (Ebr. 12:2). Ikiwa vipaumbele vyetu vikiwekwa mahali sahihi, tutaishi na uhakikisho wa upendo wa Mungu na kufurahia ahadi, hata sasa, ya wokovu, huku tukiwa “hatuutumainii mwili” (Flp. 3: 3).

_Jifunze somo la juma hili kwa maandalizi ya Sabato ya Februari 7. _