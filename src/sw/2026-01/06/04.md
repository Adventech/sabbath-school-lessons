---
title:  Mambo Yaliyo Muhimu
date:  03/02/2026
---

Kama somo la jana lilivyoonesha, mambo ambayo hapo kwanza yalimfanya Paulo aone fahari yalikuwa vizuizi kwa imani kwa sababu yalimpofusha asione hitaji lake la Kristo. Paulo anatumia lugha ya biashara, faida na hasara, kuelezea leja yake ya kiroho kabla ya imani. Ingawa hatupendi kulifikiria sana; kila mwanadamu ana “leja ya kiroho.” Hapo kwanza, leja ya Paulo ilipimwa kwa kanuni za Kiyahudi za wakati huo badala ya kanuni za kibiblia kama zilivyofundishwa na Yesu.

Baada ya kuongoka kwake, leja yake ya kiroho ilionekana tofauti sana kwa sababu viwango vyake vya kanuni vilibadilika sana, kutoka “fedha” ya Dini ya ‘Kiyahudi kwenda “fedha ya mbinguni.”

“Yeye aliyeshuka kutoka mbinguni anaweza kusema juu ya mambo ya mbinguni, na kuwasilisha kwa usahihi vitu vinavyounda sarafu ya mbinguni, ambayo ameipiga chapa sura Yake na maandishi yake. Anajua hatari inayowakabili wale aliokuja kuwainua kutoka katika upotovu, na kuwainua ili kuwaketisha kando Yake katika kiti chake cha enzi. Anaonesha hatari yao katika kupenda kwao sana vitu visivyo na manufaa na hatari. Anatafuta kuondoa moyo katika mambo ya dunia kwenda katika mbinguni, ili tusipoteze wakati, talanta na fursa, katika mambo ambayo ni ubatili kabisa.”_—Ellen G. White, katika The Advent Review and Sabbath Herald, Julai 1, 1890. _

Katika ulimwengu wa Dini ya Kiyahudi ya karne ya kwanza, Paulo alikuwa mtu mashuhuri anayeinuka kwa kasi mpaka, kwa kupigwa upofu kwa kumwona Yesu aliyetukuzwa kwenye barabara ya kwenda Dameski (Matendo ya Mitume 9), macho yake ya kiroho yalipoponywa, naye akaona vizuri.

`Yohana 9 inasimulia kisa cha mtu mwingine aliyekuwa Kipora kisha akamwona Yesu kwa dhahiri. Yesu alisema alikuja ulimwenguni “ili wao wasioona waone, nao wanaoona wawe vipofu” Yn. 9:39). Kanuni hii inawezaje kutumika maishani mwako mwenyewe?`

Ni nini kinachoweza kuwa na thamani zaidi kuliko uzima wa milele mbinguni na katika dunia mpya? Hata hivyo viwango vya kidunia vinawapofusha watu wengi wasione ukweli huu. Kuna ushindani wa asili kati ya vitu vinavyothaminiwa hapa (tazama Mt. 13:22; Lk. 4:5, 6; 1 Yoh. 2:16) na vitu ambavyo Mbingu inavithamini—mfano wa Kristo na roho zilizookolewa.

`Ulimwengu unaweza kutupofusha tusione kweli za kiroho na kile kilicho muhimu hasa. Ni kitu gani muhimu kinahitajika ili tudumu kutazama kile kilicho muhimu hasa?`