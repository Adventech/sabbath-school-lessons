---
title:  Wenye Shina na Kukua Katika Kristo
date:  02/03/2026
---

Mada ya Wakolosai ni mojawapo ya kanuni zilizo wazi zaidi za kuishi maisha ya Kikristo: “Basi kama mlivyompokea Kristo Yesu, Bwana, enendeni vivyo hivyo katika yeye” (Kol. 2:6). Tunapokea wokovu kwa kuipokea Nafsi, si tu mikusanyiko wa mafundisho. Lakini kumpokea Yesu pia kunajumuisha kukubali mafundisho Yake yote, kama yalivyotolewa kupitia mitume na manabii wa Biblia (tazama Efe. 2:20).

Zaidi ya kitu kingine chochote, kumkubali Kristo kunamaanisha kuifia nafsi, kujisalimisha kikamilifu kwa Kristo aliye hai.

Neno Lililo Hai (Yesu) haliwezi kutenganishwa na Neno Lililoandikwa (Biblia). Ni pande mbili za sarafu moja. Kwa kweli, ni kwa njia ya Maandiko tu tunaweza kumjua Yesu. “Tunatembea’ au kuishi maisha yetu “katika Yeye,” kumaanisha kwamba tunaruhusu Neno Lake na Roho Wake kutuongoza katika maamuzi na desturi zetu zote.

Katika Wakolosai 2:7, Paulo anatumia sitiari ya kawaida ya kibiblia inayowafananisha Wakristo na miti. Tunakuwa na shina katika Kristo kwa kumkubali kama Mwokozi wetu na kuyaongoza maisha yetu kulingana na Neno Lake. Hivyo ndivyo tunavyokuwa “imara kwa imani.

`Vifungu vifuatavyo vinaelezeaje sitiari ya mti kama ishara ya waumini? (Tazama Isa. 61:3, Mt 3:10, Luka 8:11—15, 1 Kor. 3:6.)`

Paulo anaeleza kwa dhahiri mambo mawili ambayo waumini wanayopaswa kuchagua moja kati ya hayo, Mtu anapaswa kudumu kuwa mti “uliopandwa na BWANA” (Isa. 61:3) na kuendelea kuwa mkamilifu katika Kristo kwa kumshikilia Yeye na mafundisho Yake. Lingine linaweza kufananishwa na mti bandia ambao unaweza kuonekana kuwa halisi lakini kwa kweli hauna uhai. Kwa kufuata falsafa na desturi za kibinadamu, tunachukuliwa “mateka” (Kol. 2:8). Ingawa Kristo ametuweka huru, inawezekana kufanywa watumwa tena kwa kongwa la utumwa (Gal. 5:1; linganisha Mdo. 15:10).

Kwa ufupi, kukubali mafundisho yasiyo ya kibiblia kunamaanisha kumkataa Kristo kwa sababu wale wanaoyaamini mafundisho ya uongo, cha kusikitisha, wamekubali injili tofauti na wamepokea mamlaka ya kibinadamu juu ya mamlaka ya maandiko (tazama Gal. 1:6—9). Hii ilikuwa hatari katika kanisa la awali na inabakia hivyo leo.

`Uzoefu wako mwenyewe umekuwaje kuhusu kile inachomaanisha kuifia nafsi ili kumpokea Kristo? Kwa nini ni lazima huo uwe mchakato endelevu?`