---
title:  Hekima na Maarifa ya Mungu
date:  01/03/2026
---

Ayubu aliuliza, “Bali hekima itapatikana wapi? Na mahali pa ufahamu ni wapi? (Ayu. 28:12). Paulo anajibu: katika Kristo, ambaye ndani yake yeye hazina zote za hekima na maarifa zimesitirika” (Kol 2:3, linganisha 1 Kor. 1:30). Tukiwa na Kristo, tuna kila kitu, hata “kufahamu kwa hakika” kusudi la maisha (Kol. 2:2). Kwa njia Yake siri ya Mungu, inayojumuisha mpango mzima wa wokovu, imefunuliwa.

`Soma Wakolosai 2:1—7. Ni nini kusudi la Paulo la kuandika waraka huu?`

Neno la Kiyunani parakléthosin linamaanisha “kutiwa moyo” au “kutiwa nguvu” (Kol 2:2). Shauku ya Paulo si tu kuwasaidia waumini huku Kolosai kutambua mafundisho ya uongo bali pia “kuwaunganisha” (sumbibasthentes) katika upendo wa Kikristo. Njeo (wakati) iliyotumika kwa vitenzi vyote viwili—“kufarijiwa” na “kuunganishwa’—inaonesha imani ya Paulo kwamba waraka huu utafikia lengo lililokusudiwa.

Hata hivyo, aliwasifu kwa ajili ya “utaratibu wenu na uthabiti wa imani yenu katika Kristo” (Kol. 2:5).

Neno la Kiyunani taxis, lililotafsiriwa “utaratibu,” linatumika katika Agano jipya kurejelea taratibu za ukuhani za Haruni (Lk. 1:8, Ebr. 7:11 na Melkizedeki (Ebr. 5:6, 10, Ebr. 6:20, Ebr. 7:11, 17), Lakini Paulo analitumia kuhusu utaratibu katika kanisa (1 Kor. 14:40), ikiwa ni pamoja na hapa. Wakati mwingine kuna mwelekeo wa kuchukulia utaratibu na muundo wa kanisa kama desturi za kikanisa zisizo na maana ya kiteolojia.

Lakini kwa kuagiza heshima/adabu ifaayo katika ibada (tazama, kwa mfano, 1 Wakorintho 11), na kubainisha jinsi wazee na mashemasi wanavyopaswa kuchaguliwa (1 Timotheo 3, Tito 1), Paulo alikuwa mwangalifu sana katika kulinda utaratibu ndani ya kanisa. Kupitia hatua hizi, hekima ya Mungu na mafundisho ya Biblia vinalindwa na kuenezwa.

Kutokana na mafundisho sahihi ambayo Wakolosai walipokea kutoka kwa wahuburi wenza wa Paulo, walikuwa na “uthabiti wa imani. Haiwezi kutikiswa kwa sababu imejengwa juu msingi imara wa Biblia ambao, ukifuatwa, ungesaidia kuwalinda kutokana na makosa yanayotangazwa na hao walimu wa uongo.

`Uzoefu wako umekuwaje kuhusu hitaji la “utaratibu” katika maisha yako ya kiroho?`