---
title:  Maagizo ya Wanadamu
date:  05/03/2026
---

`Soma Wakolosai 2:20â€”23. Unaelewaje onyo la Paulo kwa kuzingatia mambo mengine yaliyojadiliwa katika sura hii?`

Kama katika waraka wake kwa Wagalatia Paulo anaelezea tatizo linalohusu kushika kaida za kidini za Kiyahudi kama mafundisho ya awali ya ulimwengu (Kol. 2:8, 20, linganisha Gal. 4:3, 9). Kwa maneno mengine, kama hekalu la duniani, vitu hivi ni vya duniani, lakini wenyeji wetu uko mbinguni. Hatupaswi kuelemewa na sheria za taratibu za kaida za kidini kwa sababu zilikuwa ishara tu ya uhalisi ambao tunaufurahia sasa kwa njia ya Kristo. Yaani, ingawa kwanza zilitolewa na Mungu, maagizo/ sheria hizi, zikiwa zimetimiza kazi yake, hazihitajiki tena.

Kwa sababu taratibu hizi zote ziliondolewa pale msalabani, kama inavyooneshwa na mkono wa Kiungu uliopasua pazia la hekalu (Mt. 27:51, linganisha Dan. 9:27) Wakristo (ikiwa ni pamoja na Wakristo Wakiyahudi) hawako chini ya taratibu hizi. Kwa kujitiisha kwazo, tungekuwa tunajifananisha na ulimwengu huu, unaopita, tofauti na ulimwengu mpya tulioahidiwa kati Kristo.

Hata hivyo, tunatazamia mbingu mpya na dunia mpya, ambayo haki yakaa ndani yake(2 Pet. 3:13) na si tu urekebishaji wa hii ya zamani/iliyochakaa

Kando na ukweli kwamba Mafarisayo na waandishi waliongeza masharti ya ziada ya kibinadamu juu ya taratibu za Musa (tazama Mk. 7:1-13), kuendeleza taratibu za kaida za kidini za Agano la Kale, ambazo zilikuwa zimetimizwa na Kristo, kusingeweza kuchukuliwa tena kuwa zinahitajika kiungu, bali tu wajibu uliowekwa kibinadamu. Kwa hakika, inaonekana kwamba zilikuwa zinakuwa mzigo kwa imani, kinyume na kitu ambacho kingeizidisha. Ni rahisi sana kuanza kuangalia kufanya mambo haya yote kama si tu kujifanya kuwa bora kuliko wale wasioyafanya, jambo ambalo ni baya kabisa, lakini pia huenda hata kiwerevu kwa namna fulani kama anayestahili wokovu, mtego ambao hatutaki kuingia. Katika historia yote ya Kikristo, wataalamu wa Biblia wameshindwa na jaribu la kutoa matangazo ya kidini, wakijitwalia wajibu wa Roho Mtakatifu katika kuwaongoza waumini kuhusu kile kifungu kinachomaanisha. Kristo Mwenyewe ndiye chemchemi ambayo kwayo ukweli wa Maandiko unatoka kama anavyofundisha Paulo na waandishi wengine wa Biblia.

`Tunawezaje kuhakikisha kwamba tunaelewa kwamba msingi wetu wa wokovu unatokana na kile Yesu alichotutendea, nje yetu badala yetu- bila kujali, chochote anachofanya ndani yetu?`