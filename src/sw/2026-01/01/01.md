---
title:  Twaudhiwa Bali Hatuachwi
date:  27/12/2025
---

### Somo la Juma Hili
Efe. 3:1; 2 Kor. 4:7—12; Mdo. 9:16; Filemoni 15, 16; Kol. 4:9; Flp. 1:1-3; Kol. 1:1, 2.

> <p>Fungu la Kukariri</p>
> “Furahini katika Bwana sikuzote; tena nasema, Furahini” (Wafilipi 4:4).

Mchungaji Mwadventista, aliyetiwa kifungoni kwa mashtaka ya uongo, alikaa karibu miaka miwili gerezani. Ingawa mwanzoni alifadhaishwa sana, alitambua kwamba Mungu alimpa gereza hilo kuwa eneo lake la utume. Wafungwa wenzake walipojua kwamba yeye ni mchungaji, walimwomba ahubiri. Alihubiri, na akatoa machapisho, pia. Hata alibatiza wafungwa na kuendesha ibada za Meza ya Bwana. “Mara nyingi,” alikiri, “ilikuwa vigumu kuhudumu gerezani, lakini pia kulikuwa na furaha, hasa alipoona maombi yanajibiwa na maisha kubadilishwa.”

Paulo aliandika nyaraka kwa Wafilipi na Wakolosai akiwa gerezani (tazama Flp. 1:7, Kol. 4:3). Kwa hakika, huko Filipi kwenyewe, baada ya Paulo na Sila kushtakiwa isivyo haki, mlinzi wa gereza aliwafunga “miguu kwa mkatale” (Mdo. 16:24). Usiku wa manane, “walikuwa wakimwomba Mungu na kumwimbia nyimbo za kumsifu, na wafungwa wengine walikuwa wakiwasikiliza" (Mdo. 16:25, msisitizo umeongezwa). Kwa kweli walijua jinsi ya “kufurahi sikuzote.”

Juma hili tutaangalia hali ambazo Paulo alikabiliana nazo. Aliona kusudi kubwa zaidi kwa kile kilichompata, na yumkini tunaweza kujifunza kutoka kwake tunapokabili, pasipo kuepuka, majaribu yetu wenyewe.

_Jifunze somo la juma hili kwa maandalizi ya Sabato ya Januari 3. _