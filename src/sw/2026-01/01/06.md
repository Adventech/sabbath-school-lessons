---
title:  Makanisa ya Filipi na Kolosai
date:  01/01/2026
---

`Soma Wafilipi 1:1-3 na Wakolosai 1:1, 2. Makanisa ya Filipi na Kolosai yanaelezewaje, na maelezo hayo yana umuhimu gani?`

Salamu ya kawaida ya Paulo katika nyaraka zake inawaita Wakristo katika sehemu hizo “watakatifu”; yaani, kwa njia ya ubatizo wametengwa kama watu wa pekee wa Mungu, kama vile watu wa Israeli, kwa njia ya desturi ya tohara (Kut. 19:5, 6; linganisha 1 Pet. 2:9, 10), walikuwa wametengwa kuwa “taifa takatifu.” (_Hili halihusiani kabisa na desturi ya kanisa la Kirumi ya kuwatangaza watu kama “watakatifu"_).

Pia cha kupendeza ni ufanani kati ya salamu za nyaraka hizi mbili. Paulo anarejelea “waangalizi na mashemasi” (Flp. 1:1) huko Filipi na “ndugu waaminifu katika Kristo” (Kol. 1:2 huko Kolosai. Wakati Agano Jipya linapozungumzia "ndugu waaminifu,” wana huduma maalumu katika kanisa (tazama Efe. 6:21, Kol. 4:7, 1 Pet. 5:12). Kwa hivyo, inaonekana Paulo anazungumza sio tu na washiriki wa kanisa bali pia viongozi wa kanisa katika miji hii. Kurejelea ofisi ambazo zinaelezewa zaidi hasa mahali pengine (kwa mfano, katika 1 Tim. 3:1—12, Tito 1:5—9) kunashuhudia kuwepo pa umuhimu wa muundo tangu kipindi cha awali kabisa cha kanisa.

Kuwafunza watendakazi wenza kama Timotheo na Epafra na kufanya maandalizi kwa ajili ya uongozi wa makanisa mahalia vilikuwa kipaumbele kwa Paulo na vilipanua mikutano yake ya uinjilisti. Kwa maneno mengine, kulikuwa na mbinu ya kimkakati ya kuifikia jamii kwa injili na kuwafanya wadumu katika imani. Waasisi wetu Waadventista walifuata mtindo wa Agano Jipya wa muundo wa kanisa kama makala nyingi za Review na Herald za miaka ya 1850 zinavyoonesha. Kwa kweli, James White alisema, “Utaratibu wa kiungu wa Agano Jipya unatosha kuweka muundo wa kanisa la Kristo.” “Ikiwa mengi zaidi yalihitajika, yangetolewa kwa njia ya uvuvio.”_—“Gospel Order,” The Advent Review, and Sabbath Herald, Des. 6, 1853, uk. 173._ Muda mrefu kabla ya Paulo kuyaandikia makanisa haya, mitume walikuwa tayari wameanza kusimika maofisa kwa ajili ya kanisa la Yerusalemu (tazama Mdo. 6:1-6, Mdo. 11:30), ambao “ungetumika kama kielelezo kwa muundo wa makanisa mengine kwenye maeneo mengine wajumbe wa ukweli wangepata waongofu wa Injili." _—Ellen G. White, Matendo ya Mitume, Sehemu ya Kwanza, uk. 76. _

Inajulikana sana kwamba Paulo alitumia waandishi wasaidizi nyakati fulani katika kuandika nyaraka zake. Timotheo pia anatajwa kama mtumaji mwenza mahali pengine (tazama, kwa mfano, 2 Kor. 1:1, Filemoni 1). Ukweli kwamba Paulo anaendelea kutumia “mimi” badala ya “sisi” unaonesha kwamba nyaraka hizi zina mamlaka yake pia.