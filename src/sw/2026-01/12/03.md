---
title:  Wazazi na Watoto
date:  16/03/2026
---

Watoto wanayo nafasi muhimu kama sehemu ya washirika wa familia. Wanahitaji kujua wanapendwa na kuthaminiwa kama wanafamilia na raia wa ufalme wa mbinguni. Ibada ya familia ni muhimu, sahili lakini ya kila siku, asubuhi na jioni. Katika umri mdogo, watoto wanaweza kuanza kusaidia kufanya usafi na majukumu mengine. Lililo muhimu zaidi, wanapaswa kutii amri ya Paulo: “Watiini wazazi wenu katika mambo yote, maana jambo hili lapendeza katika Bwana” (Kol. 3:20).

**Soma vifungu vifuatavyo. Ni kanuni zipi zinatolewa kwa ajili ya malezi ya watoto?**

`Mit. 22:6, 15`

`Mt. 19:14`

`Kum. 6:6, 7`

`Mit. 1:8, 9`

Wakifundishwa inavyotakiwa kwa ajili ya Bwana, kwa maadili na mfano, watoto watakuwa baraka kwa familia, kanisa, na zaidi. Maagizo ya Paulo kwa wazazi, kama yalivyo maagizo yake kwa waume na wake, yana usawa na ni ya wawili: “Nanyi akina baba, msiwachokoze watoto wenu, wasije wakakata tamaa” (Kol. 3:21). Jinsi wazazi, hasa baba, wanavyohusiana na kuwarudi watoto uathiri sana malezi yao ya kiroho.

Uchunguzi unaonesha pia, kwamba wazazi wote wawili wanapokwenda kanisani, asilimia kubwa zaidi ya watoto wanabakia kuwa waenda kanisani, tofauti na ikiwa mzazi mmoja tu ndiye anaenda. Jambo la kushangaza zaidi, kuudhuria kwa baba kanisani mara kwa mara, hata zaidi ya mama, kunamaanisha idadi kubwa ya watoto watabaki kanisani wakiwa watu wazima. Wajibu wa baba, basi, katika malezi ya kiroho ya watoto wake, hauwezi kupuuzwa. Ni muhimu kiasi gani kwamba akina baba watimize wajibu wao kwa makini.

`Hata hivyo, Si akina baba wote, wamekuwa (kusema kwa upole) mifano ya kuigwa kwa watoto wao. Kumjua Mungu kama Baba yetu kunawezaje kusaidia kuleta uponyaji unapohitajika, hasa wakati baba wa duniani wamesababisha madhara mkubwa?`