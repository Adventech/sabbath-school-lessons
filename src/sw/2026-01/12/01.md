---
title:  Kuishi Pamoja Sisi kwa Sisi
date:  14/03/2026
---

### Somo la Juma Hili
Kol. 3:18– 4:6 Efe. 5:22–25, 33: Mit 22:6, 15: 1 Pet. 2:16 1 Thes. 5:17.

> <p>Fungu la Kukariri</p>
> " Maneno yenu yawe na neema siku zote, yakikolea munyu, mpate kujua jinsi iwapasavyo kumjibu kila mtu” (#Wakolosai 4:6#).

Watu wanapoishi na kufanya kazi kwa ukaribu, wanakutana na changamoto mbalimbali. Tofauti za maoni zinaweza kusababisha mivutano; mabishano yanaweza kutokea. Kadiri uhusiano unavyokuwa wa karibu zaidi, ndivyo inavyokuwa muhimu zaidi kwa kila mtu katika uhusiano huo kupatana.

Uhusiano wa karibu, bila shaka, ni wa ndani ya familia. Nyumba wakati mwingine inaitwa “wabia/washirika wa familia.” Ni njia ya kuvutia ya kuelezea jinsi nyumba inavyofanya kazi. Kuna mifanano ya wazi kati ya kuendesha biashara na kuendesha kaya. Kunapaswa kuwa na makubaliano ya jumla juu ya maadili, malengo na makusudi. Kila mtu anapaswa kuelewana na mwenzake na kufanya sehemu yake vizuri ili mambo yaende kwa urahisi. Kanuni zilezile zinatumika kwa kanisa, ambalo kimsingi ni familia kubwa.

Katika kifungu chetu cha juma hili, Paulo anatoa baadhi ya kanuni muhimu za jinsi familia ya Kikristo inavyofanya kazi vyema zaidi, Kwa sababu nyumba ya Kikristo inapaswa kutawaliwa na kanuni za kibiblia, ni lazima ifanye kazi kwa namna tofauti na ile ya kaya ya Kirumi, Paulo pia anatoa kanuni zingine muhimu zenye manufaa kwa aina mbalimbali za uhusiano wa kijamii, ndani na nje ya nyumbani.

_Jifunze somo la juma hili kwa maandalizi ya Sabato ya Machi 21. _