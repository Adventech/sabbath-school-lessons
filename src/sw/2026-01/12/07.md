---
title:  Jifunze zaidi
date:  20/03/2026
---

“Kila mwanafamilia anapaswa, kutambua kwamba ana wajibu binafsi wa kufanya sehemu yake katika kuongeza faraja, utaratibu na ulinganifu wa familia. Mtu hapaswi kufanya kazi kinyume na mwingine. Wote wanapaswa kwa umoja kujihusisha na kazi nzuri ya kutiana moyo; wanapaswa kuonesha upole, ustahimilivu na uvumilivu; kuzungumza kwa sauti ya chini, tulivu, kuepuka machafuko; na kila mmoja akifanya kila awezalo kupunguza mizigo ya mama....

Kila mwanafamilia anapaswa kuelewa sehemu ile tu anayotarajiwa kutenda katika umoja na wengine. Wote, kuanzia mtoto mwenye umri wa miaka sita na kwenda juu, wanapaswa kuelewa kwamba inahitajika kwao kubeba sehemu yao ya mizigo ya maisha. ”_—Ellen G. White, Siri ya Ustawi wa Familia, uk. 148._

“Ni lazima tumruhusu Kristo aingie ndani ya mioyo na nyumba zetu ikiwa tunataka kutembea nuruni. Nyumba inapaswa kufanywa yote neno linayomaanisha. Inapaswa kuwa mbingu kidogo duniani, mahali ambapo upendo hukuzwa badala ya kuzimwa kwa bidii. Furaha yetu inategemea huku kukuzwa kwa upendo, huruma na adabu ya kweli sisi kwa sisi ..... Inatupasa kusahau nafsi, kila wakati tukitafuta fursa, hata katika mambo madogo, ili kuonesha shukrani kwa ajili ya fadhila tulizopokea kutoka kwa wengine, na kutafuta fursa za kuwafurahisha wengine na kuwapunguzia huzuni na mizigo yao kwa matendo mema ya huruma na matendo madogo ya upendo, Uungwana huu wenye uangalifu, ambao, ukianzia katika familia zetu, huenea nje ya mduara wa familia, husaidia kutengeneza jumla ya furaha ya maisha; na kupuuzwa kwa mambo haya madogo kunaleta jumla ya uchungu na huzuni ya maisha.”_—Ellen G. White, Testimonies for the church, vol. 3, uk. 539, 540._

**Masawali ya Kujadili**

`1. Kwa wanandoa, ni kanuni zipi zimewasaidia katika uhusiano wenu? Mna ushauri gani kwa wale ambao hawajaingia katika ndoa, na jinsi wanavyopaswa kujiandaa kukabili changamoto zinazoletwa na ndoa daima?`

`2. Wazazi wengi wenye upendo na wanaojali ambao waliwalea watoto wao katika nyumba nzuri za Kikristo mara nyingi hulazimika kushughulika na watoto wakubwa wanaokataa imani. Ni ushauri na faraja gani unaweza kuwapa? Ni nini kinachoweza kuwa bora kutosema kabisa?`

`3. Jadili zaidi shauri/himizo la “kuenenda kwa hekima. Kinyume chake ina maana gani kutembea katika “upumbavu” ikilinganishwa na hekima? Umejifunza nini kutokana na nyakati tofauti ambazo huenda umetembea katika moja au lingine?`