---
title:  Mzaliwa wa Kwanza wa Viumbe Vyote
date:  16/02/2026
---

Katika Agano Jipya, istilahi “mzaliwa wa kwanza” karibu kila mara inamrejelea Yesu (tazama Luka 2:7, Rum. 8:29, Ebr. 1:6, Ufu. 1:5), ikijumuisha matukio yote katika Wakolosai. Lakini hata inaporejelea wengine, si lazima imaanishe yule aliyezaliwa wa kwanza katika mpangilio. Dhana ya kibiblia ya “mzaliwa wa kwanza” inasisitiza uhusiano maalumu alionao mwana kwa baba yake, bila kujali mpangilio wa kuzaliwa. Pia, kuna visa vya wana wadogo kuwa mashuhuri zaidi, kama vile: Isaka, Yakobo na Yusufu.

Daudi, ingawa ndiye mdogo kati ya wana wanane, anatiwa mafuta kuwa mfalme (1 Sam. 16:10-13), na kupitia kwa mtunga zaburi Mungu alisema, “Nami nitamjalia kuwa mzaliwa wangu wa kwanza, Kuwa juu sana kuliko wafalme wa dunia” (Zab. 89:27). Pia anamwambia Musa, “Israeli ni mwanangu mimi, mzaliwa wa kwanza wangu” (Kut. 4:22). Kwa maana hii, basi, kirai hiki kinamaanisha wa kwanza kwa kuzingatia ukuu kuliko wengine wote.

`Soma Wakolosai 1:15—17. Paulo anatoa sababu gani kwa Yesu kuitwa “mzaliwa wa kwanza wa viumbe vyote”?`

Kwa wazi, Paulo hana maana ya kupendeza kwamba Yesu ndiye aliyekuwa kiumbe wa kwanza kuumbwa. Kwa kweli, anaondoa kabisa uwezekano huo. Mara mbili, kwa namna mbili tofauti, anasema Yesu aliumba vitu vyote. Viliumbwa kwa njia Yake na kwa ajili Yake (Kol. 1:16). Katika matukio yote mawili, Yesu anaelezewa ama wakala binafsi ambaye kupitia, kwake Mungu alitekeleza mchakato wa Uumbaji (tazama pia Efe. 3:9, Yn. 1:1-3, Ufu. 4:11.

Kauli ya Paulo ni ya kueleweka iwezekanavyo. Vyote inamaanisha vyote kabisa—kuhusiana na anga (mbingu na dunia), kiontolojia (vinayoonekana na visiyoonekana) na kiutendaji (viti vya enzi, tawala, falme, mamlaka). Istilahi za mwisho kwa kawaida zinarejelea malaika (tazama Efe. 3:10, Efe. 6:12). Kana kwamba anahakikisha hawezi kueleweka vibaya, Paulo pia anaeleza kwamba Yesu alikuwepo “kabla ya vitu yote” (Kol. 1:17). Kirai cha Kiyunani kinaweza kumaanisha kutangulia katika cheo na katika wakati, lakini katika kila tukio lingine katika maandishi ya Paulo, kinarejelea wakati (tazama, kwa mfano, 1 Kor. 2:7, Gal. 1:17, Efe. 1:4).

Sababu nyingine anayotoa Paulo anatoa kuhusu Yesu kuwa mtangulizi ni kwamba “vitu vyote hushikamana katika yeye” (Kol. 1:17). Neno la Kiyunani (synistēmi) kihalisi linamaanisha “kuleta pamoja” au “kuunganisha.” Yesu ndiye kiunganishi cha ulimwengu wote, si kwa sababu tu ya kazi Yake kama Muumbaji bali pia kwa sababu Yeye ndiye Mkombozi.

`Mungu, Muumbaji, alitufia. Matendo yetu yanaweza kuongeza nini katika hilo? Kwa nini wazo kwamba matendo yetu yanaweza kuongezea kile ambacho Kristo tayari ametufanyia ni kukufuru?`