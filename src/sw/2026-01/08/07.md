---
title:  Jifunze zaidi
date:  20/02/2026
---

Mtu ambaye alikuwa mwanadamu tu na alisema aina ya mambo ambayo Yesu alisema asingekuwa mwalimu bora wa maadili. Angekuwa majinuni—kwa kiwango na mtu anayesema yeye ni yai la maji—au angekuwa Ibilisi wa Kuzimu. Ni lazima ufanye uchaguzi wako. Ama mtu huyu alikuwa, na ni, Mwana wa Mungu: au ni mwendawazimu au kitu kibaya zaidi. Unaweza kumfanya aonekane kama mpumbavu, unaweza kumtemea mate na kumwua kama pepo; au unaweza kumwangukia miguuni na kumwita Bwana na Mungu. Lakini hebu tusilete upuuzi wowote wa kudhalilisha kuhusu kuwa Kwake mwalimu bora wa kibinadamu. Hajatufunulia hilo. Hakukusudia. _—S. Lewis, Mere Christianity (New York, Collier Books, 1952), uk. 41._

“Baba ndiye utimilifu wote wa Uungu katika mwili, na haonekani kwa macho ya kibinadamu.

“Mwana ndiye utimilifu wote wa Uungu uliodhihirishwa. Neno la Mungu linamtangaza kuwa ‘chapa ya nafsi yake.' ” _—Ellen G. White, Evangelism, 614._

“Kristo ndiye Mwana wa Mungu aliyekuwepo kabla ya yote, anayeishi pasipo kutegemea kitu chochote. . . . Katika kuzungumzia kuwepo Kwake kabla ya yote, Kristo anapeleka akili zetu nyuma katika zama zisizo na mwanzo. Anatuhakikishia kwamba haujawahi kuwepo wakati ambapo hakuwa katika ushirika wa karibu na Mungu wa milele. ...

“Alikuwa sawa na Mungu, asiye na ukomo na mwenye uweza wote, ... Yeye ni Mwana wa milele, anayeishi pasipo kutegemea kitu chochote.”_—Ellen G. White, Evangelism, uk. 615. _

**Masawali ya Kujadili**

`1. Tafakari zaidi swali la uungu wa milele wa Yesu. Fikiria kwa makini maana ya mpango mzima wa wokovu na maana ya dhabihu msalabani ikiwa Yesu asingekuwa Mungu wa milele, Yule ambaye kamwe hakuumbwa lakini daima alikuwepo, tangu milele. Kwa nini fundisho hilo ni muhimu sana? Darasani, kile ambacho ingemaanisha ikiwa, kwa kweli, Yesu hakuwa wa milele, lakini kwa namna falani, alikuwa ameumbwa. Tena, ni nini kinakuwa hakijaeleweka vizuri katika namna hiyo ya kufikiri?`

`2. Tunapofikiria juu ya Yesu, injili, na mpango wa wokovu, kwa nini ni lazima tudumishe dhana ya kuhusika kwa ulimwengu wote na kuvutiwa na kile Yesu alichofanya hapa kama sehemu ya kutafakari kwetu? Waliwaza nini walipomwona Muumbaji wao, Muumbaji wao wa milele, msalabani? Ni jambo moja kwetu kustaajabishwa nalo, lakini ulimwengu ambao haukuanguka ulimjua katika utukufu Wake wa milele. Mioyo yao iliwaza nini walipomshuhudia Yule ambaye walikuwa wamemwabudu mbinguni akifa msalabani?`

`3. Unaweza kumwambia nini mtu ambaye haamini kwamba Baba na Mwana wamekuwepo pamoja sikuzote? Kwa nini huu ni ukweli muhimu sana? Unawezaje kueleza kwamba hakuna wakati ambapo Baba alikuwepo pasipo Mwana, isipokuwa msalabani, ambapo kulikuwa na “kutenganishwa za kiungu” kwa muda? *(Tazama Ellen G, White Comments, The SDA Bible Commentary, vol, 7, uk. 924). *`