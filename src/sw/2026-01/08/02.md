---
title:  Mfano wa Mungu Asiyeonekana
date:  15/02/2026
---

Tunapotazama kwenye kioo au kwenye picha, tunaona sura yetu wenyewe, lakini ni picha bapa, yenye pande mbili. Katika hali fulani, sanamu inatoa wazo dhahiri zaidi lakini bado haifikii kabisa uhalisi wenye uzima, unaopumua, wenye uhai. Wazo la kibiblia la mfano, huku wakati mwingine likirejelea mifano hii midogo, linaashiria jambo pana zaidi.

`Soma Mwanzo 1:26, 27; Mwanzo 5:3; 1 Wakorintho 15:49; 2 Wakorintho 3:18; na Waebrania 10:1. Fanya muhtasari wa maana mbalimbali za “mfano” katika vifungu hivi. Inawezaje kutofautiana na maelezo ya Yesu kama mfano wa Mungu?`

Wanadamu waliumbwa wafanane na Mungu kadiri iwezekanavyo—kimwili, kiroho, kiuhusiano na kiutendaji. Hata hivyo, wanaakisi mfano wa Mungu katika vipengele fulani tu na dhambi imeharibu hata hicho. Lakini Yesu anatuwezesha “kumwona” Mungu asiyeonekana. “Yeye aliyeniona,” Yesu alisema, “amemwona Baba” (Yn. 14:9). Yeye ndiye “chapa” ya asili ya Mungu (Ebr. 1:3). Yeye ni wazo la Mungu lililofanywa kusikika na tabia ya Mungu iliyofunuliwa.

`Soma Mathayo 11:27 na Yohana 1:1, 2, 14, 18. Kwa nini ni Yesu pekee anayeweza kumfunua Baba?`

Ona njia zingine ambazo Yesu alielezea uhusiano Wake na Mungu Baba:

● "Baba yangu anatenda kazi hata sasa, nami ninatenda kazi” (Yn 5:17).

● “Mimi na Baba yangu tu umoja” (Yn. 10:30).

● "Mtu haji kwa Baba, ila kwa njia ya mimi” (Yn. 14:6).

Yesu pia alijielezea tena na tena kwa maana kamili kwa kurejelea jina la Mungu: “MIMI NIKO” (tazama Kut. 3:14); “Mimi ndimi chakula cha uzima” (Yn. 6:35); “Mimi ndimi nuru ya ulimwengu (Yn. 8:12); “Mimi ndimi mchungaji mwema” (Yn. 10:11, I4); “Mimi ndimi huo ufufuo, na uzima” (Yn. 11:25); “Mimi ni ndani ya Baba, na Baba yu ndani yangu” (Yn. 14:11); na “Yeye Ibrahimu asijakuwako, mimi niko” Yn. 8:58).

`Kama Yesu angekuwa yeyote tofauti na Mungu Mwenyewe; ingemaanisha nini isipokuwa kwamba Baba alimtuma kiumbe fulani afe kwa ajili yetu? Kwa nini hilo kimsingi, na kwa, umuhimu sana, ni tofauti kabisa na Mungu Mwenyewe, katika Nafsi ya Kristo, kufa kwa ajili yetu?`