---
title:  Kichwa cha Mwili (Kanisa)
date:  17/02/2026
---

`Soma Waefeso 1:22 na Wakolosai 2:10. Je, “kichwa” kinamaanisha nini katika vifungu hivi? Paulo anamaanisha nini anapomwita Yesu “kichwa cha kanisa” (Efe. 5:23)?`

Ni kawaida kuzungumzia kichwa kwa maana ya kisitiari kurejelea nafasi ya uongozi, kama inavyooneshwa katika lugha nyingi kote ulimwenguni. Tunapata matumizi kama hayo katika Agano la Kale na Jipya. Angalia jinsi neno “kichwa” linavyotumika katika aya zifuatayo:

1. Kutoka 18:25 —Musa alichagua “watu wenye uwezo katika Israeli yote, akawaweka wawe vichwa juu ya watu, wakuu wa maelfu, na wakuu wa mia, na wakuu wa hamsini, na wakuu wa kumi.”

2. Hesabu 31:26 “wakuu wa nyumba za baba.”

3. Kumbukumbu la Torati 28:13—Mungu atawafanya Israeli kuwa “kichwa, wala si mkia” ikiwa watamtii.

4. Isaya 7:8 — “Kwa maana kichwa cha Shamu ni Dameski, na kichwa cha Dameski ni Resini.”

5. Hosea 1:11 — “Wana wa Yuda na wana wa Israeli ... watajiwekea kichwa kimoja.”

6. Mika 3:9 — “Enyi vichwa vya nyumba ya Yakobo, mnaoitawala nyumba ya Israeli.”

7. 1 Wakorintho 11:3 — “Kichwa cha kila mwanamume ni Kristo.”

Hivyo, Kristo kama kichwa cha kanisa hutoa uongozi, mwongozo/maelekezo na ruzuku kwa ajili ya umoja na ukuaji wa kanisa (tazama Kol. 2:19).

`Soma 1 Wakorintho 12:12—27. Hapa pia Paulo analielezea kanisa kama “mwili”. Ni vipengele gani vingine vya kanisa vinayowasilishwa kwa sitiari hii?`

Kama vile mwili usivyoweza kuishi bila kichwa, wakati sehemu ya mwili inapotea au kujeruhiwa, maisha yanaweza kuwa magumu zaidi. Mara nyingi hatutambui jinsi kitu kilivyo muhimu hadi tunapokipoteza.

`Ikiwa ungelazimika kutoa kiungo au jicho, ungechagua nini? Hili linakuambia nini kuhusu umuhimu wa kila mtu kama mshiriki wa kanisa?`