---
title:  Wenyeji wa Mbinguni
date:  07/02/2026
---

### Somo la Juma Hili
Flp. 3:17–4:23, 1 Kor. 15:42-44, Yn. 14:27, Zab. 119:165, Ayu. 1:21, 1 Tim. 6:7.

> <p>Fungu la Kukariri</p>
> “Msijisumbue kwa neno Io lote; bali katika kila neno kwa kusali na kuomba, pamoja na kushukuru, haja zenu na zijulikane na Mungu” (Wafilipi 4:6).

Somo la juma hili linahitimisha kujifunza kwetu waraka kwa Wafilipi na limejaa masomo muhimu na kanuni za maisha ya kila siku. Inaonekana kwamba kanuni nyingi muhimu za kimaadili zilizoongoza maisha ya mtume Paulo zinapatikana katika aya za mwisho za waraka huu. Sawa na mafundisho ya Yesu, ambayo yanalenga utu wa ndani, kile ambacho Paulo anashiriki nasi ni siri za kuishi maisha ya Kikristo yenye furaha.

Hata wakati mambo hayaendi jinsi ambavyo tungependa, hali ambazo hutokea mara nyingi zaidi kuliko ambavyo tungependa, hatupaswi kuwa na wahaka au wasiwasi au kuvunjika moyo. Badala yake, kuna kanuni zitakazotusaidia kupata nguvu za ndani za kukabiliana na changamoto ambazo maisha huleta, hivyo tunaweza kupata amani tulivu na ya kudumu ambayo ni Mungu pekee awezaye kutoa. Mambo ya sasa na yajayo yamo mikononi Mwake, Naye atatupatia kila kitu tunachohitaji.

Jambo muhimu zaidi, hatupaswi kuweka tumaini letu katika mifumo ya serikali ya kidunia, ambayo daima hutuangusha. Kama Wakristo, sisi ni wenyeji wa ufalme wa Mungu wa mbinguni. Wenyeji huo huja pamoja na fadhila, fadhila za kustaajabisha. Na majukumu pia.

_Jifunze somo la juma hili kwa maandalizi ya Sabato ya Februari 14. _