---
title:  “Simameni Imara Katika Bwana”
date:  09/02/2026
---

`Soma Wafilipi 3:20, 21. Paulo anaelezaje waziwazi jinsi “wenyeji” wa Kikristo unavyofanana?`

Tofauti na adui za msalaba, “waniao mambo ya duniani” na ambao mungu wao ni tumbo (Flp. 3:19), wenyeji wa Kikristo uko mbinguni, na mtawala wetu ni Yesu Kristo Mwenyewe. Ili kukazia hoja hii, Paulo anasisitizia uhitaji wa “mwili wetu wa unyonge ( Flp. 3:21), wenye kupatwa na magonjwa, uchakavu na kifo, kubadilishwa upate kufanana na mwili wa Kristo wa ufufuo mtukufu.

**Vifungu vifuatavyo vinaelezeaje hali ya kutukuzwa?**

`Ayu. 19:25—27`

`Lk. 24:39`

`1 Kor. 15:42-44`

`1 Kor. 15:50—54`

`Kol. 3:4`

Hatimaye, kwa njia ya Yesu, kifo, “adui wa mwisho,” ataangamizwa (1 Kor. 15:26). Hilo ndilo tumaini letu kuu zaidi, ahadi kuu ambayo tumepewa katika Yesu—si tu mwisho wa kifo bali mwili mpya kabisa, yaani “mwili wa utukufu” (Flp. 3:21).

Katika kitabu kinachohusu jinsi ya kupata “wokovu” pasipo Mungu, ambacho kilitoa hoja, kipumbavu kiasi, kwamba kushinda hofu ya kifo ndiyo “wokovu,” mwandishi Luc Ferry anakiri kwamba Ukristo “unatuwezesha si tu kushinda hofu ya kifo, lakini pia kushinda kifo chenyewe. Kwa kufanya hivyo kwa kuzingatia utambulisho wa mtu binafsi, badala ya kutokujulikana au kufichama, hii inaonekana kuwa toleo la pekee linalotoa ushindi wa kweli kabisa wa hali binafsi ya kutokufa dhidi ya hali yetu kama wanadamu tunaokufa.”_—Luc Ferry, A Brief History of Thought (New York: HarperCollins, 2011, toleo la Kindle), uk. 90._ Kukiri kwa hakika, toka kwa mkanamungu.

Kwa hiyo, kwa Paulo, wenyeji wetu wa mbinguni unajumuisha ahadi ya ufufuo na uzima wa milele katika maisha mapya kabisa ambayo hatuwezi kuwazia sasa.

`Kwa nini ahadi ya uzima wa milele ni muhimu sana kwa wote tunaoamini? Ulimwengu huu unaweza kutoa nini ambacho kinastahili kupoteza kile ambacho Kristo anatupatia?`