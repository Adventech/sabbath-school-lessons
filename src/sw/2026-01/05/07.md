---
title:  Jifunze zaidi
date:  30/01/2026
---

"Yeye anayesimama karibu sana na Kristo ndiye atakuwa yule aliyekunywa sana duniani roho ya upendo Wake wa kujitoa kafara—upendo ambao “hautakabari, haujivuni;.., hautafuti mambo yake; hauoni uchungu; hauhesabu mabaya,” (1 Wakorintho 13:4, 5), —Upendo unaowavuta mitume kama ulivyomvuta Bwana wetu, kutoa vyote, na kuishi na kufanya kazi na kutoa kafara, hata mauti, kwa ajili ya kuwaokoa wanadamu. Roho hii ilidhihirika katika maisha ya Paulo. Alisema, “kwa maana kwangu mimi kuishi ni Kristo,” kwa maana maisha yake yalimdhihirisha Kristo kwa watu; “na kufa ni faida;”—faida kwa Kristo; kifo peke yake kingedhihirisha nguvu ya neema Yake, na kuwaleta watu Kwake. “Kristo ataadhimishwa katika mwili wangu; ikiwa kwa maisha yangu, au ikiwa kwa mauti yangu.” Wafilipi 1:21, 20.”_—Ellen G. White, Tumaini la Vizazi Vyote, Sehemu ya Pili, uk. 156, 157._ “Wakati si mbali sana ambapo kila nafsi itajaribiwa. Alama ya mnyama italazimishwa juu yetu. Wale ambao wamekubali matakwa ya ulimwengu hatua kwa hatua na kupatana na desturi za ulimwengu halitakuwa jambo gumu kwao kujisalimisha kwa wenye mamlaka, badala ya kujitiisha kwa dhihaka, matusi, kutishiwa kutiwa gerezani na kifo. ...

“Wakati wengi wa ndugu wa uongo watakapojitenga na walio wa kweli, ndipo waliofichwa watakapoonekana wazi, na wakiimba hosana chini ya bendera ya Kristo. Wale ambao wamekuwa waoga na wasiojiamini watajitangaza waziwazi kwa ajili ya Kristo na kweli Yake. Wale walio dhaifu zaidi na wanaositasita ndani ya kanisa watakuwa kama Daudi—tayari kufanya na kuthubutu. Kadiri giza linavyozidi kuwa nene kwa watu wa Mungu, ndivyo nyota zinavyozidi kung’aa. Shetani atawashambulia sana wale walio waaminifu; lakini, katika jina la Yesu, watatoka wakiwa zaidi ya washindi."_—Ellen G. White, Testimonies for the Church, vol. 5, uk. 81, 82._

**Masawali ya Kujadili**

`1. Fikiria juu ya onyo katika nukuu hapo juu kuhusu “Wale ambao wamekubali matakwa ya ulimwengu hatua kwa hatua na kupatana na desturi za ulimwengu.” Hilo linaweza kujumuisha nini? Jadili jinsi hili linavyoweza kutumika si tu kwa mtu mmoja mmoja bali kwa kanisa kwa ujumla.`

`2. Mungu anasema, “ ‘Wanaoniheshimu nitawaheshimu’ ” (1 Sam. 2:30). Tunamheshimu Mungu kwa njia zipi? Je, ni sawa na “kumtukuza" (Ufu. 14:7)? Kwa nini au kwa nini sivyo?`

`3. Tunawezaje kuelewa dhana ya kuutimiza wokovu wetu wenyewe pasipo kuanguka katika mtego wa kuwa washupavu wa sheria?`