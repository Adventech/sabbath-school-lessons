---
title:  Kuungana kama Mianga Usiku
date:  24/01/2026
---

### Somo la Juma Hili
Flp. 2:12-30; Rum. 3:23, 24; Rum. 5:8; 2 Tim. 4:6; 1 Kor. 4:17; 2 Tim. 4:21, 13; Lk. 7:2.

> <p>Fungu la Kukariri</p>
> “Yatendeni mambo yote pasipo manung'uniko wala mashindano, mpate kuwa wana wa Mungu wasio na lawama, wala udanganyifu, wasio na ila kati ya kizazi chenye ukaidi, kilichopotoka; ambao kati ya hao mnaonekana kuwa kama mianga katika ulimwengu” (#Wafilipi 2:14, 15#).

Mungu aliwaambia Waebrania kutii kwa sababu utii huo “ndiyo hekima yenu na akili zenu, machoni pa mataifa watakaozisikia amri hizi zote, nao watasema, Hakika taifa hili kubwa ni watu wenye hekima na akili” (Kum. 4:6).

Karne nyingi baadaye Yesu alisema, “Mimi ndimi nuru ya ulimwengu, yeye anifuataye hatakwenda gizani kamwe, bali atakuwa na nuru ya uzima (Yn. 8:12). Pia amesema, “Ninyi ni nuru ya ulimwengu. Mji hauwezi kusitirika ukiwa juu ya mlima” (Mt. 5:14). Tunawezaje kuwa hiyo nuru? Ni kwa njia ya uhusiano wa karibu na Yesu, “Nuru halisi, amtiaye nuru kila mtu” (Yn. 1:9). Kama Wafilipi 2 inavyosema, Mungu “alimwadhimisha mno, akamkirimia Jina lile lipitalo kila jina; ili kwa jina la Yesu kila goti lipigwe... na kila ulimi ukiri ya kuwa Yesu Kristo ni Bwana" (Flp. 2:9-11).

Nuru na nguvu za mbinguni zinapatikana kwa ajili ya wote tunaosalimisha maisha yetu kwa Yesu. Lakini mara nyingi sana ama tunamtazamia Mungu afanye yote au mawazo na mipango yetu wenyewe vinakuwa kikwazo. Ndiyo maana maneno ya Paulo kwa Wafilipi yanafaa sana leo.

_Jifunze somo la juma hili kwa maandalizi ya Sabato ya Januari 31. _