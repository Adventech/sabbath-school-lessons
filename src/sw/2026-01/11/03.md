---
title:  Komesha Kuwa wa Kidunia
date:  09/03/2026
---

Tunasikia kauli mbiu nyingi leo: “Komesha vita!” “Komesha ukataji miti!” “Komesha silaha” za nyuklia!” Lakini moja ambayo huenda hatujawahi kusikia ni “Komesha Kuwa wa kidunia!” Hiyo haiendani na utambuzi wa ulimwengu wetu. Si kwamba yoyote katika kauli mbiu zingine hizo si sahihi au wanachokitetea si sahihi. Wao ni watu wasioona mbali sana, wakizingatia ukaribu wa umilele. Mtazamo wetu unapaswa kuwa wa juu zaidi, milele.

`Soma Wakolosai 3:5, 6 (tazama pia Rum. 6:1-7). Tunapataje uzoefu wa kile inachomaanisha kuifia nafsi na mtazamo wa kidunia na kuwa hai kwa “yaliyo juu” (Kol. 3:1)?`

Hata kama tumekufa kiroho pamoja na Kristo, “viungo” vyetu—yaani, majaribu ambayo mwili na akili zetu hutuletea vinahitaji–kufishwa.

Lakini tunapaswa kutambua mambo mawili kuhusiana na amri hii.

Kwanza, katika Wakolosai 3:1, muundo wa Kiyunani anaotumia Paulo unathibitisha kwamba, kwa hakika, tumefufuliwa pamoja na Kristo. Pili, amri katika Wakolosai 3:5 ni matokeo ya ukweli huo (Basi). Tunaweza kufisha mambo ya kidunia uasherati, uchafu, tamaa mbaya, mawazo mabaya, kutamani, n.k.) kwa sababu tu tumefufuliwa pamoja na Kristo na tuna uzima Wake wa kiroho na uweza wa kuondoa mambo haya katika akili na maisha yetu.

Cha kuvutia, kutokea kwa mara nyingine pekee katika Kiyunani kwa kirai kilekile katika Wakolosai 3:6, “ghadhabu ya Mungu,” ni katika Warumi 1:18. Mungu “huwaacha” watu wazifuate njia zao mbaya, na kwa hivyo hasira Yake pia “inakuja” (tazama Ufu. 6:16, 17) “kwa ajili ya mambo hayo” (Kol. 3:6). Katika Warumi 1:18, Paulo anarejelea “uasi wote na uovu,” akilinganisha “uchafu” (kwa kutumia neno lile lile la Kiyunani linalopatikana katika Wakolosai 3:5) hasa kabisa na watu wanaoendekeza “tamaa za mioyo yao, wapate uchafu, hata wakavunjiana heshima miili yao (Rum. 1:24)

Wanaivunjiaje heshima miili yao! Kwanza, kwa sababu wanakataa kumtambua Muumbaji lakini pia kwa “tamaa zao za aibu, hata wanawake wakabadili matumizi ya asili kwa matumizi yasiyo ya asili; wanaume nao vivyo hivyo waliyaacha matumizi ya mke, ya asili, wakawakiana tamaa, wanaume wakiyatenda yasiyopasa” (Rum. 1:26, 27).

`Tunafuataje maneno “basi vifisheni viungo vyenu vilivyo katika nchi” (Kol 3:5)?`