---
title:  Kuishi Maisha Mapya
date:  12/03/2026
---

Kujali kwa Paulo suala la amani na mapatano katika kanisa kunaonekana wazi katika aya za mwisho za Wakolosai 3. Tayari tumetazama amani ya Mungu kwa undani (tazama Somo la 7) Tofauti na amani ya Kirumi, amani ya Kristo si amani iliyolazimishwa kutoka nje bali inapaswa kututawala kutokea ndani. Hilo linaweza kutokea tu ikiwa Kristo anatawala.

`Soma Wakolosai 3:16, 17. Ni nini hasa humwezesha Kristo kutawala, na muziki una nafasi gani katika hayo yote?`

Lugha ina maelezo mengi sana. Inafananishwa na neno la Kristo linalofanya makao yake ndani yetu. Hilo linatokea tunaposoma Biblia kwa makini ili kusikiliza na kujifunza kutoka katika hekima ya Mungu. Inavyoonekana, ingawa kifungu cha Kiyunani kina maana nyingi, muziki una nafasi/wajibu muhimu katika kufundishana na kuonyana (Kol. 3:16).

Lakini si tu muziki wowote. Paulo anatumia istilahi mahususi hapa na katika Waefeso 5:19: zaburi na tenzi na nyimbo za rohoni.

Ingawa hatuwezi kuwa na hakika, inaonekana tofauti inawekwa hapa kati ya mkusanyo Uliopo wa' Zaburi za Agano la, Kale na mkusanyiko unaoongezeka wa nyimbo za Agano jipya. Nyimbo za kiroho inaweza Kuwa istilahi ya jumla zaidi inayotumika kwa wimbo wowote wa sifa unaohusiana na maisha ya kiroho au maisha ya kanisa. Maneno ya nyimbo hizo ni njia ya kufundisha ukweli na kutoa maelekezo ya kuishi maisha mapya ya Mkristo. Nyimbo nyingi bora za karne chache zilizopita zina ujumbe wenye kutia moyo kwa namna yenye nguvu wa tumaini na uhakikisho unaohitajika sana katika ulimwengu unaotushusha hadhi sote kwa urahisi

Mvuto wa muziki una nguvu. Kupiga kinubi kwa Daudi kulileta matokeo ya kuburudishwa kwa mfalme Sauli (1 Sam. 16:23). Lakini Daudi alipokuwa mpinzani wake, hasira na chuki ya Sauli viliinuka (1 Sam. 18:10, 11). Muziki dhati mtulivu umeoneshwa kitabibu kupunguza wasiwasi, kuboresha utendaji bongo, kuongeza burudiko, kusaidia kupunguza maumivu na kuongeza kuchanganyika/kukaa na wengine.

Ni nani kati yetu ambaye hajajionea mwenyewe mvuto wenye nguvu ambao muziki, kwa wema au kwa ubaya, unaweza kuwa nao katika hisia na mawazo yetu? Muziki—muziki unaofaa—unaweza kuwa wenye kuinua kiroho.

`Tunaambiwa kwamba chochote tunachofanya, fanyeni yote katika jina la Bwana Yesu (Kol 3:17). Je. unaweza kusema kweli kwamba unafanya hivyo? Ikiwa sivyo, unawezaje kubadilika; yaani, ni lazima uache kufanya nini ikiwa huwezi kufanya kwa jina la Bwana?`