---
title:  Jifunze zaidi
date:  13/03/2026
---

Roho wa Mungu anapoutawala moyo na akili, moyo ulioongolewa hulipuka kwa Wimbo mpya, kwa kuwa mtu huyo hutambua kwamba katika uzoefu wa maisha yake ahadi ya Mungu huwa imetimizwa, na makosa yake huwa yamesamehewa, na dhambi zake huwa zimefunikwa. Huwa ameonesha kumwendea Mungu kwa toba kwa ajili ya kuivunja sheria ya Mungu, na imani kwa Yesu aliyekufa ili mwanadamu ahesabiwe haki, Basi tukihesabiwa haki itokanayo na imani atakuwa na amani kwa Mungu, kwa njia ya Bwana wetu Yesu Kristo. Warumi 5:1.

Kwa sababu ya uzoefu huu wa maisha, haimpasi Mkristo kukunja mikono bila kufanya chochote akiwa ameridhika na kazi iliyokwisha kufanyika na kukamilika kwa ajili yake. Yule aliyenuia kwa dhati kuingia kwenye ufalme wa kiroho ataona kuwa nguvu zote na shauku kubwa sana ya kupenda mambo ya moyo usiofanywa upya, yakiungwa mkono na nguvu za ufalme wa giza, huwa vinapangwa dhidi yake. Kila siku inampasa kufanya upya kujitoa kwake, kila siku kupambana na uovu. Tabia za zamani, mielekeo ya kurithishwa ya kutenda dhambi, itamkabili ili kumtawala, na dhidi ya mambo hayo itampasa daima kujilinda, akijitahidi kwa nguvu za Kristo ili kupata ushindi.

Nguvu ya maisha ya juu, maisha safi, na yenye uadilifu ndilo hitaji letu kubwa. Ulimwengu umefurika dhana na maneno yetu, na ufalme wa Mungu ni kidogo sana miongoni mwa watu.

Katika juhudi zake za kutaka kufikia kanuni iliyo njema ya Mungu, Mkristo hana sababu ya kukata tamaa kwa lo lote. Kukamilishwa kimaadili na kiroho kwa njia ya neema na uweza wa Kristo vimeahidiwa kwa watu wote. Yesu ni chimbuko na nguvu na chemchemi ya uzima ... Na kwa niaba yetu, huwapanga kazini mawakala wa mbinguni wenye uweza wote. Katika kila hatua huwa tunagusana na uweza wake ulio hai._â€”Ellen G. White, Matendo ya Mitume, Sehemu ya Pili, uk. 153, 154._

**Masawali ya Kujadili**

`1.Uzoefu wako mwenyewe umekuwaje kuhusu ahadi kwamba umehesabiwa haki kwa imani? Ahadi hiyo unahusianishwaje na wazo kwamba wewe pia umefufuliwa pamoja na Kristo?`

`2. Inamaanisha nini Kwako kuwa na mtazamo wa mbinguni; Je, ni zaidi kuliko kutenda mema duniani? Usawa uko wapi?`

`3. Fikiria juu ya aina ya mvuto ambao maisha yako unao kwa wengine. Ingawa tunaelekea kufikiria hili katika muktadha wa mvuto wetu binafsi vipi kuhusu mvuto wetu kama kanisa? Kanisa lako linaigusaje jamii yako mahalia`

`4. Soma Wakolosai 3:11. Hili linapaswa kutuambia nini kuhusu umoja tunaopaswa kuwa nao katika Kristo?`