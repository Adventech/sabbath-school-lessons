---
title:  Kuwa na Mtazamo wa Mbinguni
date:  08/03/2026
---

`Soma Wakolosai 3:1-4. Ni hali gani ambayo Paulo anaielezea kuwa ya lazima kwetu ili kuwa na mtazamo wa mbinguni? Unadhani hilo linamaanisha nini?`

Kutokea katika kilele cha mlima, inawezekana kutazama mandhari kubwa inayokuzunguka. Tangu nyakati za kale milima imekuwa ikitembelewa na wale wanaotafuta uzoefu wa karibu na Mungu (tazama Zab. 121:1, 2). Hata milima iliyotengenezwa na wanadamu, inayoitwa minara ya kale yenye ngazi iliyotumika kama mahali pa ibada, imejengwa na wapagani kwa kusudi kama hilo-ili kukutana na miungu. Cha kuvutia, mji wa Uru, ambao Abramu aliitwa atoke, ulikuwa na mnara mkubwa sana uliotumika kama mahali pa ibada unaoonekana kutoka umbali wa maili nyingi. Lakini kubadilisha mwinuko wa mtu peke yake kamwe hakuwezi kumsogeza mtu yeyote karibu na mbingu katika maana ya kiroho. Juhudi za kibinadamu kamwe zisingeweza.

Badala yake, ni kwa njia ya muujiza wa neema , ambapo tulikufa pamoja na Kristo na kufufuka pamoja Naye (kunakoelezewa kisitiari na ubatizo (Kol. 2:12, 13), ndipo tunaweza kuwa karibu zaidi na mbingu

Ona kwamba tangu mwanzo wa Wakolosai 3 msisitizo unaorudiwa juu ya yale yaliyo juu, yaani yale yaliyo mbinguni: "yaliyo juu" "Kristo aliko" "yaliyo juu" "pamoja na Kristo katika Mungu", “pamoja naye katika utukufu” (Kol 3:1-4 ).

Kwa hakika, kuna mengi katika maisha ya Kikristo ambayo ni magumu kueleza. Mtu anawezaje “kufa” na “kufufuliwa” wakati, kwa jinsi inavyoonekana, yeye ni mtu yuleyule na hajawahi kuwa na uzoefu huo wa uzima na mauti? Kuna mengi ambayo hayaeleweki kwa akili ya kawaida, bila kuongozwa na Roho Mtakatifu, Lakini kwa wale wenye mtazamo wa kiroho, kwa sababu wamepokea moyo mpya ulioahidiwa na Mungu, na kuifia dhambi na kufufuliwa pamoja na Kristo, ni uhalisi wa kweli. Kama vile wimbo unavyothibitisha; “Hivi ndivyo nijuavyo? Yu hai ndani yangu.”

Hata hivyo, Paulo anatoa amri hizi kwa sababu kuna hitaji la kudumu la maisha haya ya kiroho kufanywa upya (tazama 2 Kor. 4:16). Kwa kweli, tunaweza, kuasi na kupotea! Na kamwe hatuko salama dhidi ya majaribu katika maisha haya.

Kwa hiyo ni lazima tuchague kila siku “kutafuta yaliyo juu” (Kol 3:1). Uzima wetu wa milele “umefichwa pamoja na Kristo katika Mungu (Kol. 3:3), lakini udhihirisho wa nje wa maisha hayo utafichwa.

`Mawazo yako yako wapi: kwa kawaida juu au kwa kawaida chini? ikiwa ni la mwisho, unabadilishaje mwelekeo wake?`