---
title:  Kuishi Pamoja na Kristo
date:  07/03/2026
---

### Somo la Juma Hili
Kol. 3:1-17, Rum. 1:18, Rum. 6:1-7, Efe. 4:22-24, Kum. 7:6-8, 1 Sam. 16:23.

> <p>Fungu la Kukariri</p>
> Zaidi ya hayo yote jivikeni upendo, ndio kifungo cha ukamilifu (#Wakolosai 3:14#).

Kwa kawaida inasisitizwa kuwa hatupaswi kukazia fikra sana mambo ya mbinguni; vinginevyo, hatutakuwa wenye manufaa katika dunia. Ingawa ni kweli kwa namna fulani, kuna dhana muhimu kama hii ambayo Paulo anaiangazia katika Wakolosai 3: tukikaza fikra sana katika mambo ya duniani, hatutakuwa na manufaa kwa mambo ya mbinguni kwa Bwana. Paulo anaelekeza fikra zetu katika kanuni nyingi za kivitendo, za maisha halisi zinazotoka mbinguni na zinazoweza kueleweka tu kwa waliofufuka pamoja na Kristo(Kol. 3:1).

Ushauri wa Paulo ni kanuni halisi za kivitendo ambazo zitaimarisha uhusiano wetu wote, na si tu ndani ya kanisa.

Yesu alisema, Wapendeni adui zenu, waombeeni wanaowaudhi, ili mpate kuwa wana wa Baba yenu aliye mbinguni; maana yeye huwaangazia jua lake waovu na wema, huwanyeshea mvua wenye haki na wasio haki (Mt. 5:44, 45).

Inaonekana ni jambo lisilowezekana, au sivyo? Kwa mtazamo wa kibinadamu. Tunapaswa kufa kabla hatujaishi kwa ajili ya Mungu. Ndiyo sababu ni lazima tuyafikiri mambo ya mbinguni ikiwa tunatumaini kuwa na manufaa yoyote katika dunia kwa Baba yetu wa mbinguni.

Juma hili tutaona njia ambazo kwazo kuishi pamoja na Kristo kunaweza kuleta mabadiliko, sasa na milele.

_Jifunze somo la juma hili kwa maandalizi ya Sabato ya Machi 14,_