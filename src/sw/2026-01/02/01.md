---
title:  Sababu za Kushukuru na Kusali
date:  03/01/2026
---

### Somo la Juma Hili
Flp. 1:1-18, 1 Kor. 13:1-8, Yer. 17:9, Kol 1:1-12, 1 Pet. 1:4, Zab. 119:105, Isa. 30:21.

> <p>Fungu la Kukariri</p>
> “Nami niliaminilo ndilo hili, ya kwamba yeye aliyeanza kazi njema mioyoni mwenu ataimaliza hata siku ya Kristo Yesu” (#Wafilipi 1:6#).

Paulo kwa makusudi kabisa anaanza nyaraka zake kwa maneno ya salamu—na shukrani. “Neema na iwe kwenu, na amani, zitokazo kwa Mungu Baba yetu. Twamshukuru Mungu, Baba yake Bwana wetu Yesu Kristo” (Kol. 1:2, 3).

Sisi, kama Paulo, tunayo mengi ya kushukuru kwayo. Tumepata neema ya Mungu kwa njia nyingi sana, njia ambazo hata malaika hawawezi kuzifahamu. Ndivyo ilivyo pia kuhusu kipawa cha Mungu cha amani, kinachojumuisha mapatano na Mungu na tumaini linalobubujika kutoka katika upendo wa Mungu.

Kwa kiwango cha kibinadamu, tunaweza kutoa na kuonesha shukrani kwa wengine na kuwa na tumaini kwamba watu wanashukuru kwa mambo tunayowafanyia. Wazazi wanaomba kwamba watoto wao wampende Mungu na kuthamini siku moja, ikiwa si sasa, jinsi walivyojinyima ili kuwalea vizuri zaidi wawezavyo. Lakini, kama wanadamu, tunafanya makosa mengi, na tunajifunza kutokana nayo (_au angalau tunapaswa kujifunza kutokana nayo_).

Juma hili tutachunguza maneno ya Paulo ya utangulizi ya shukrani na maombi katika Wafilipi na Wakolosai, ambayo yanaweza kujenga na kuimarisha maisha yetu ya maombi.

_Jifunze somo la juma hili kwa maandalizi ya Sabato ya Januari 10. _