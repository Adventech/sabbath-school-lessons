---
title:  Kuishi Katika Dunia Hii Lakini Si wa Dunia
date:  25/03/2026
---

`Soma Wakolosai 4:14, 15 na 2 Timotheo 4:10, 11. Luka anatofautishwaje na Dema, na kwa nini?`

Mtume Yohana anatuambia, “Msiipende dunia, wala mambo  Yaliyomo katika dunia, mtu akiipenda dunia, kumpenda Baba  hakumo ndani yake” (1 Yoh. 2:15). Upendo wa Luka kwa Yesu  na ufalme Wake ulimfanya asimame na Paulo hadi mwisho, hata iweje ilhali Dema aliupenda ulimwengu huu kuliko ulimwengu ule ujao.

**Soma Vifungu vifuatavyo. Ni ushauri gani unatolewa kwa wale wanaosubiri Kuja kwa Kristo Mara ye Pili?**

`Marko 13:32-37`

`Tito 2:11-14`

`2 Pet. 3:10-14`

`Ufu 3:17-21`

Yesu na mitume wanatuonya mara kwa mara ‘tukeshe,’ tuwe macho, na kuwa tayari siku zote kwa ajili ya kuja kwa Bwana ili tusishtukizwe. Cha kusikitisha, kama walivyofanya wanafunzi walioshindwa kutii amri ya Yesu ya “kukesha na kuomba’” (Mk. 14:38), wengi hawatafanya maandalizi yanayohitajika. Yote inategemea ni nani au nini tunayempenda/tunachokipenda zaidi, kwa sababu hatuwezi kuwatumikia mabwana wawili.

Katika ujumbe kwa Laodikia, Yesu anatupa maagizo ya wazi. Kwanza, kutubu dhambi zetu. Pili, tunapaswa kufungua mioyo yetu kwa Yesu na kumruhusu atawale, ambayo (ya tatu) inatuwezesha kupata “dhahabu” ya imani na upendo iliyopimwa kwa majaribu na kushinda dhidi ya majaribu.

`Ni mambo gani mahususi ambayo Yesu anaweza kuwa anakutaka utubu katika maisha yako? Ni sehemu gani ya maagizo Yake unahitaji zaidi?`