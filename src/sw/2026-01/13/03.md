---
title:  Muunganiko wa Kanisa
date:  23/03/2026
---

Katika ulimwengu uliounganishwa na intaneti, mitandao ya kijamii na vyombo/vifaa visivyohesabilka, ni vigumu kufikiria changamoto ambayo Paulo alikabiliana nayo katika kusaidia makanisa kuhisi walikuwa sehemu ya kitu kikubwa kuliko makanisa yao mahalia

`Soma Wakolosai 4:10, 11. Kando na kutuma habari kwenda na kurudi kwa njia ya wajumbe (Kol. 4:7—9), ni njia zipi zingine ambazo Paulo alihimiza muunganiko? Kwa kuzingatia baadhi ya matatizo ambayo Paulo ameshughulikia katika waraka huu, ni ujumbe gani unaweza kuwasilishwa kupitia salamu hizi?`

Kwa salamu hizi Paulo anajenga na kukuza muunganiko kati ya waumini na waumini wenzake. Tunajifunza hapa kwamba Marko alikuwa binamu yake Barnaba, Hivyo, Paulo anaandaa njia kwa ajili ya Marko kutembelea huko Kolosai anakoelekea kutokea. Aristarko anaelezewa kihalisi kuwa “aliyefungwa pamoja nami”; yaani, alifungwa pamoja na Paulo. Wote wawili walikuwa askari wenye “silaha za Mungu” (Efe. 6:10, 11), wakipigana kuwaweka huru mateka wa Shetani kwa ajili ya huduma katika ufalme wa Mungu (tazama 2 Tim. 2:1—4). Yesu/Justo (majina ya Kiyahudi na Kirumi yanayofanana sana katika Kiyunani, kama Sauli/Paulo) pia anasifiwa kwao kama mtendakazi mwenzake mwaminifu katika injili.

Paulo anatoa hoja kwa kutaja kwamba Aristarko, Marko na Yusto ni waamini wa Kiyahudi (“wa tohara’). Kisha anaendelea kutaja Wamataifa watatu: Epafra, Luka na Dema (Kol. 4:12—14). Ni muhimu kwamba, licha ya mivutano fulani katika kanisa kati kati ya Wayahudi na Wamataifa, hawa watendakazi wenza wanaweza kufanya pamoja kwa ufanisi, kwa umoja na kwa kupatana. Hata hivyo, kwa kusema “peke yao,” inaonekana kwamba Paulo alimaanisha hali fulani ya kuvunja matumaini kwamba Wakristo wengi Wayahudi hawakumuunga mkono katika mateso yake. Hata hivyo, ni muhimu kwamba kufikia wakati huu, Yohana Marko, ambaye alikuwa amemwacha Paulo na Barnaba miaka kadhaa kabla wakati wa safari yao ya kwanza ya kimisionari (Mdo. 13:13); hathibitishi tu kuwa mwaminifu bali “faraja” kwa Paulo (Mdo. 15:36-40)

Matishio kwa umoja si jambo jipya. Katika miaka ya hivi karibuni, Kanisa la Waadventista limepitia mabadiliko makubwa kwa kuwa limeenea duniani kote, na nguvu zimepambana na umoja wake. Shinikizo hili juu ya umoja linaweza kuhisiwa katika kila ngazi ya kanisa.

`Unawezaje, katika kanisa lako mahalia, kufanya nini ili kupunguza mambo yanayotishia umoja wetu? Mivutano hii katika ngazi mahalia ni ipi, na nini kifanyike kuhusiana nayo?`