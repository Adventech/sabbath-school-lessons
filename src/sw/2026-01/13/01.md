---
title:  Kusimama Katika Mapenzi Yote ya Mungu
date:  21/03/2026
---

### Somo la Juma Hili
Kol 4:7-18; Efe. 6:21; Mdo. 15:36-40; 2 Tim. 4:10, 11; 2 Pet. 3:10-14; Isa. 60:1-3.

> <p>Fungu la Kukariri</p>
> "Shukuruni kwa kila jambo; maana hayo ni mapenzi ya Mungu kwenu katika Kristo Yesu” (#1 Wathesalonike 5:18#).

Sehemu hii ya mwisho ya Wakolosai inafunua mtandao mpana wa Paulo wa watendakazi wenza. Kitabu cha Matendo ya Mitume kinaonesha akiungana kwanza na Barnaba, kisha na Sila, na kisha anatoa muhtasari wa safari zake tatu za kimisionari.

Juma hili tutaangalia mkakati wa utume wa Paulo, uliohusisha kutumia kwa ufanisi sana muda na rasilimali katika kufikia vituo vikubwa vya Ufalme wa Kirumi, pamoja na kuwafundisha watendakazi walei ili kuifikia miji mikubwa na midogo ambayo Paulo asingetembelea, kama vile Kolosai, Laodikia na Hierapoli

Kwa njia ya kutembelea binafsi wakati wa safari zake na, hasa kama mfungwa, kupitia nyaraka zake, Paulo daima alikuwa anaunganisha watu na makanisa. Alitambua kwamba mafanikio ya utume wa injili yalimtegemea kila mtu wakifanya kazi pamoja—Wakristo wa Kiyahudi na Wamataifa; wanaume na wanawake; watu kama vile Tikiko, Aristarko, Yusto, Epafra, Luka na Nimfa. Kwa kuvutia, tunasikia pia kuhusu barua aliyoiandikia Laodikia ambayo haijahifadhiwa kwa ajili yetu. Paulo anaandika mengi katika aya hizi za mwisho, ikijumuisha ushauri binafsi kwa mtu anayeitwa Arkipo. Alifanya kila liwezekanalo ili kuimarisha makanisa wakati angali anaweza.

_Jifunze somo la juma hili kwa maandalizi ya Sabato ya Machi 28.  _