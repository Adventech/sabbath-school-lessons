---
title:  Jifunze zaidi
date:  27/03/2026
---

“Nafsi iliyojitoa kwa Kristo anakuwa ngome yake, anayoishikilia katika ulimwengu ulioasi; na anakusudia kwamba hakuna mamlaka itakayojulikana kwake ila yake Mwenyewe. Nafsi inayomilikiwa na nguvu za mbingu kwa namna hiyo, haiwezi kuingiliwa na mashambulio ya Shetani. Lakini tusipojitoa chini ya utawala wa Kristo, tutatawaliwa na mwovu. Pasipo kuepukika ni lazima tuwe chini ya utawala wa moja kati ya mamlaka kubwa mbili zinazopambania utawala wa ulimwengu huu. Si lazima kwamba tuchague kwa makusudi kuwa watumishi wa ufalme wa giza ndipo tuwe chini ya utawala wake. Tunapaswa tu kutojali kuunganishwa kabisa na utawala wa nuru. Ikiwa hatutashirikiana na nguvu za mbinguni, Shetani atamiliki moyo, naye ataufanya kuwa makao yake ya kudumu. Ulinzi pekee dhidi ya uovu ni Kristo kufanya makao ya kudumu katika moyo kwa njia ya imani katika haki Yake: ‘Tusipoungana na Mungu kiroho hatutaweza kupinga matokeo mabaya ya kujipenda nafsi, kuendekeza nafsi, na majaribu ya kutenda dhambi. ‘Tunaweza kuacha mazoea yetu mabaya, tunaweza kutengana na Shetani kwa muda lakini bila kuwa na muunganiko wa kiroho na Mungu, kwa kujisalimisha Kwake kila saa, tutashindwa. Bila kuwa na uzoefu binafsi na Kristo, na ushirika wa kudumu, tunakuwa chini ya mamlaka ya adui, nasi tutatii amri zake hatimaye.”_—Ellen G. White, Tumazini la Vizazi Vyote, Sehemu ya Kwanza, uk. 303._

**Masawali ya Kujadili**

`1. Angalia nukuu. ya Ellen G. White hapo juu. Naam, kuna pande mbili tu katika pambano kuu na tusipomchagua Kristo kwa makusudi, tuko upande wa Shetani (Lk. 11:23). Ingawa wazo hilo linaweza kusumbua uwezo wetu wa kihisia, Mungu halazimiki kuhakikisha kweli Yake haiwaudhi. Ukweli huu unakuambia nini kuhusu jinsi kusalimisha mapenzi yako kwa Kristo kulivyo muhimu kwa kweli?`

`2. Soma Ufunuo 14:14—16. Mvua ya vuli ya Pentekoste iliwezesha mbegu ya injili kuchipuka na kukua, wakati mvua ya masika inaandaa dunia kwa ajili ya mavuno ya mwisho. Ufunuo 14:12 inahusianaje na matarajio haya?`

`3. Ni njia zipi mbalimbali ambazo sisi, kama kanisa kwa ujumla na kama waumini binafsi, tunaathiriwa na utamaduni na ulimwengu unaotuzunguka? Tunawezaje kujilinda dhidi ya mivuto mibaya ya ulimwengu ambayo daima imekuwa tatizo kwa watu wa Mungu katika kila zama?`