---
title:  Upatanisho na Tumaini
date:  21/02/2026
---

### Somo la Juma Hili
Kol. 1:20-29, Efe. 5:27, Efe. 3:17, Rum. 8:18, Efe. 1:7-10, Efe. 3:3-6, Mit. 14:12

> <p>Fungu la Kukariri</p>
> “Yeye asiyejua dhambi alimfanya kuwa dhambi kwa ajili yetu, ili sisi tupate kuwa haki ya Mungu katika Yeye” (2 Wakorintho 5:21).

Paulo anaendelea na mada ya upatanisho, ambayo iliangaziwa kwa uwazi sana katika Wakolosai 1:20 (tazama Somo la 8, Alhamisi). Hapo alielezea upeo wake wa ulimwengu mzima, wakati kinachofuata kinakuwa binafsi na cha mtu mmoja mmoja. Kwa njia ya kifo Chake msalabani, Yesu amekamilisha upatanisho kwa ajili ya kila mtu na kila kitu, hasa wanadamu, ambao walikuwa wametengwa na uzima wa Mungu kwa njia ya dhambi, lakini sasa wanaweza kupatanishwa Naye kwa imani.

Mchakato wa upatanisho wa mtu mmoja mmoja umefunuliwa katika kifungu cha juma hili. Kama ilivyo kwa nyanja ya ulimwengu wote, unatokea kwa njia ya kifo cha Kristo. Katika kiwango cha mtu mmoja mmoja, msalaba, mbali na kuwa ishara isiyotenda chochote, unakuwa ukweli wenye kutenda, upendo wa Mungu ukiwa unabadilisha watu wanaposikia injili na kumpokea Kristo Mwenyewe, tumaini la utukufu.

Paulo pia anazungumzia "siri ile iliyofichwa tangu zamani zote na tangu vizazi vyote" (Kol. 1:26). Siri hii ni nini, na inasema nini kabla—kwa mtu mmoja mmoja na kwa ulimwengu wote? “Siri” hii inahusianaje na injili ambayo Paulo ameihubiri kwa shauku kubwa sana?

_Jifunze somo la juma hili kwa maandalizi ya Sabato ya Februari 28. _