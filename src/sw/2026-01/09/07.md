---
title:  Jifunze zaidi
date:  27/02/2026
---

“Hatuna haki yetu sisi wenyewe tunayoweza kuitumia kukidhi madai ya sheria ya Mungu. Lakini Kristo amefanya njia ya kuokoka kwa ajili yetu ... Ikiwa utajitoa Kwake, na kumkubali kama Mwokozi wako, basi, hata kama maisha yako yamekuwa ya dhambi kiasi gani, kwa ajili Yake unahesabiwa haki. Tabia ya Kristo inasimama badala ya tabia yako, na unapokelewa mbele za Mungu kana kwamba haujatenda dhambi.

“Zaidi ya haya. Kristo anabadilisha moyo. Anakaa moyoni mwako kwa imani. Unapaswa kudumisha uhusiano huu na Kristo kwa imani na kusalimisha daima mapenzi yako Kwake; na mradi utafanya hivi, atatenda kazi ndani yako, kutaka kwako na kutenda kwako, kwa kutimiza kusudi Lake jema....

“Kwa hiyo hatuna chochote ndani yetu cha kujivunia. Hatuna sababu ya kujiinua. Sababu yetu pekee ya tumaini ni katika haki ya Kristo tunayopewa, na katika kile kinacholetwa na Roho Wake atendaye kazi ndani yetu na kupitia kwetu.”_—Ellen G. White, Steps to Christ, uk. 62, 63. _

“Nuru niliyopewa imekuwa yenye nguvu sana kiasi kwamba wengi wangetoka kwetu, wakitilia maanani roho zipotoshazo na mafundisho ya mashetani. Bwana anayo shauku kwamba kila nafsi inayodai kuamini ukweli iwe na ujuzi wa kiakili wa kile kilicho kweli.”_—Ellen G. White, Evangelism, uk. 363._

**Masawali ya Kujadili**

`1. Soma tena fungu la kukariri: “Yeye asiyejua dhambi alimfanya kuwa dhambi kwa ajili yetu, ili sisi tupate kuwa haki ya Mungu katika Yeye” (2 Kor. 5:21). Hili linamaanisha nini? Inamaanisha nini kwamba Kristo alifanywa kuwa dhambi kwa ajili yetu, na hilo linapaswa kutusaidiaje kuelewa asili ya mbadala wa Msalaba? Pia, inamaanisha nini “kufanywa kuwa haki ya Mungu katika Yeye”?`

`2. Tafakari zaidi suala la “ukipata wokovu, kamwe huwezi kuupoteza,” ambalo Wakristo wengi wanaliamini. Kwa nini tunaamini kwamba hili ni fundisho la uongo? Linaleta hatari gani kwa mtu anayeamini hili? Tunawezaje, hata tunapokataa fundisho hilo, bado kuwa na uhakika wa wokovu?`

`3. “Umewekwa juu ya msingi, na umekuwa imara" (Kol. 1:23) kiasi gani katika imani yako? Unajua vyema kiasi gani kile unachoamini na kwa nini unakiamini? Unaweza kufanya nini ili kujua vyema kile unachoamini? Na kwa nini ni muhimu sana kwamba “umewekwa juu ya msingi, na umekuwa imara" katika imani?`