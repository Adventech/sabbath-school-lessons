---
title:  Isaka na Rebeka
date:  16/04/2025
---

Ibrahimu alipokuwa mzee na bila shaka akifikiria juu ya ahadi alizopewa na Mungu kuhusu uzao wake (tazama Mwa. 15:5), alimpa mtumishi wake mkubwa na aliyeaminiwa sana kazi nzito.

`Soma Mwanzo 24:1–4. Kwa nini ilikuwa muhimu sana kwa Ibrahimu kwamba mwanawe asioe “ ‘katika binti za Wakanaani’ ” (Mwa. 24:3)?`

Haidhuru usia wake uonekana kuwa wa kipekee kiasi gani, suala la Ibrahimu lilikuwa la kiroho, si la kikabila; lilikuwa la kiteolojia, si la kitaifa. Ibrahimu alijua vizuri sana upotovu wa kimaadili wa desturi za kidini za Wakanaani, kando ya ibada yao ya miungu ya uongo, na alijua jinsi ambavyo ingekuwa rahisi kwa mwanawe kuanguka katika desturi hizo kama angeoa miongoni mwao.

Kwa hakika, kisa cha Israeli ya kale, na hata cha kanisa la Kikristo kwa karne nyingi, kimekuwa kisa ambacho watu wa Mungu—ambao walipaswa kuushuhudia ulimwengu—walihusika badala yake katika ulimwengu na katika mafundisho yake ya uongo na imani za kidini. Huenda mfano mkubwa wa uhalisi huu wa kusikitisha umekuwa kuanzishwa kwa Jumapili, siku ya kipagani ya jua, badala ya Sabato ya siku ya saba ya Biblia, ukweli ambao utakuwa na dhima kubwa katika siku za mwisho.

`Soma Mwanzo 24:57-67. Ni masomo gani tunaweza kupata kuhusu Kristo na kanisa Lake kutokana na maelezo fulani tunayoyapata katika kisa hiki? Kuna nini cha kujifunza, kwa mfano, kuhusu hali yetu iliyoanguka kutokana na ukweli kwamba Rebeka alikuwa jamaa wa mbali, aliyetengwa na Isaka?`

Bila shaka tunao uhusiano na Mwumbaji wetu, kwa kuwa kwa asili tuliumbwa kwa mfano Wake. Tumetenganishwa naye kwa dhambi, walakini, bado tunachukuliwa kuwa bibi-arusi sahihi Kwake, ingawa kupitia chaguzi zetu tunaweza kuifanya ndoa kuwa na misukosuko zaidi kuliko inavyotakiwa kuwa.

`Ndiyo, Mungu anatupenda, bibi-arusi Wake, zaidi ya tunavyompenda. Ni chaguzi zipi tunazoweza kufanya—na tunazopaswa kufanya—kila siku ambazo zinaweza kuimarisha upendo wetu kwa Mungu? Wakati huohuo, ni chaguzi zipi zitafifisha tu upendo wetu?`