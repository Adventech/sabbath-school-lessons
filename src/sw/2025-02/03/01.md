---
title:  Tamathali za Semi Kutoka Katika Ndoa
date:  12/04/2025
---

### Somo la Juma Hili

Mwa. 2:23-25, Efe. 5:29-32, Eze. 16:4–14, Ufu. 18:1-4, Mwa. 24:1-4, Ufu. 19:1–9.

> <p>Fungu la Kukariri</p>
> “Naye akaniambia, ‘Andika, Heri walioalikwa Karamu ya arusi ya Mwana-Kondoo.” ‘Akaniambia, Maneno haya ni maneno ya kweli ya Mungu’ ” (Ufunuo 19:9).

Biblia imejaa visa vya upendo vyenye mvuto vinavyofunua vipengele vya wokovu na upendo wa Mungu kwa watu Wake. Uhusiano wa karibu zaidi, ndoa, unathibitika kuwa shule ambapo, tukiruhusu kupitia uzoefu wake jinsi Mungu alivyokusudia, tunaweza kugundua masomo ya kina kuhusu upendo Wake kwetu, kuhusu uhusiano wetu Naye na kuhusu umbali aliokwenda ili kutukomboa.

Dhana za kisasa kuhusu upendo na ndoa zimepotosha uwezo wetu wa kutambua vyema kile ambacho Mungu anajaribu kutufundisha kupitia agano la ndoa. Ingawa hali ya mwanadamu ya dhambi imepotosha sana ndoa (na karibu vitu vingine vyote), ndoa bado inaweza kuwa njia yenye mvuto ya kufunua ukweli, hasa ukweli wa kiunabii. Zaidi ya kutufanya tuwe na furaha, ndoa inapaswa kuwa shule ambapo tunajifunza mambo ya kina kuhusu sisi wenyewe na uhusiano wetu na Mungu.

Juma hili tutachunguza njia mbalimbali ambazo Neno la Mungu linazungumzia ndoa, nzuri na mbaya. Kisha tunaweza kujifunza kutokana na mifano hii ili kuelewa vizuri zaidi jinsi Mungu anavyohusiana na watu Wake, hata wanapokosea, na tunaweza kujifunza kweli fulani kuhusu upendo Wake zinazoweza kutusaidia kufahamu vyema matukio ya siku za mwisho.

_Jifunze somo la juma hili kwa maandalizi ya Sabato ya Aprili 19._