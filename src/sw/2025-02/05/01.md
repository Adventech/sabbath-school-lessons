---
title:  "Mataifa: Sehemu ya 2"
date:  26/04/2025
---

### Somo la Juma Hili

Mwa. 2:9-17; Dan. 2:31-35; Isa. 17:12, 13; Dan. 7:1-3; Rum. 3:10-19; Ufu. 12:15, 16; Ufu. 10:1-11.

> <p>Fungu la Kukariri</p>
> “Acheni, mjue ya kuwa Mimi ni Mungu, Nitakuzwa katika mataifa, nitakuzwa katika nchi” (Zaburi 46:10).

Kwa karne nyingi, baadhi ya watu wametoa hoja kwamba Mungu alitaka Anguko, kwamba lilikuwa kusudi Lake kwa wanadamu kuangukia katika dhambi na kifo, na hivyo kumsababisha Yeye katika nafsi ya Yesu kwenda msalabani. Hata hivyo, ni kwa namna gani nyingine angeweza kudhihirisha kwa ubora kabisa na waziwazi kina cha upendo Wake kwa wanadamu kuliko kufa msalabani kwa ajili yao? Kwa kifupi, mawazo hayo yanaendelea, Mungu alihitaji wanadamu waanguke.

Huo ni msimamo wa kutisha na kuhuzunisha sana. Kamwe halikuwa kusudi la Mungu kwamba Shetani au wanadamu kuanguka. Uasi wa Shetani, na kisha wa wanadamu, ulikuwa janga lenye matokeo mabaya, na furaha yetu ndani Yake ingebaki kamili kama wazazi wetu wa kwanza wasingeanguka.

Juma hili, tutaendelea kuangalia matatizo yaliyosababishwa na Anguko na shauku ya kuwa na serikali ya kibinadamu kinyume na utawala wa Mungu. Kweli hizi zimefunuliwa kwa kina katika kitabu cha Danieli, ambacho kinaonesha kwamba Mungu alikuwa sahihi alipowaonya watu Wake kuhusu kile ambacho kingetokea wakati wangemwacha na kuchagua wafalme wa kidunia badala Yake. Hiki ndicho walichopata: wafalme wa kidunia badala yake, na wenye dhambi wakiwatawala wenye dhambi—kamwe si muunganiko mzuri.

_Jifunze somo la juma hili kwa maandalizi ya Sabato ya Mei 3. _