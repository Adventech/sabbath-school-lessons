---
title:  Toa Unabii Tena
date:  01/05/2025
---

Kanisa la masalio lilizaliwa katika Dunia Mpya, mahali ambapo wale wanaotafuta uhuru wa kidini walikimbilia wakati wa karne ya kumi na saba na kumi na nane. Kwa kuzingatia vikwazo vya muda mrefu vya kidini na kisiasa vilivyokuwepo kwingineko, inatia shaka kwamba kuanza kwa vuguvugu hili kungetokea kwa haraka au kwa nguvu katika sehemu zingine kama ilivyokuwa katika nchi mpya iliyokuja kuwa Marekani.

`Soma Ufunuo 10:1-11, inayoelezea kuanza kwa vuguvugu hilo. Tafuta baadhi ya vipengele tulivyojifunza, kama vile “mataifa,” nchi na bahari. Ukitumia tahadhari ifaayo, ili usitoee maana yako mwenyewe tofauti na inayokusudiwa katika kifungu hiki, ni uelewa gani unaweza kupata katika maelezo haya?`

Malaika analia kwa sauti kuu, kama vile malaika watatu wa Ufunuo 14 na malaika wa Ufunuo 18 wanavyofanya. Huu ni wakati muhimu katika historia wakati kazi ya kanisa la masalio inapoanzishwa kwa ajili ya “ ‘watu, na mataifa, na lugha, na wafalme wengi’ ” (Ufu. 10:11).

Malaika anashikilia “kitabu kidogo”—inawezekana kitabu cha Danieli (tazama Dan. 12:4)—ambacho kimefunguliwa kwa mara ya kwanza katika vizazi vingi. Mguu wake mmoja ameuweka juu ya bahari na mwingine juu ya nchi. Hili linaweza kuwa linarejelea wazo kwamba ujumbe ni wa dunia yote, Dunia ya Kale na Mpya. Inaweza pia kurejelea wazo kwamba ujumbe huu ni kwa mataifa yote: wale wanaoishi juu ya nchi na wale wanaoishi katika bahari ya “Wamataifa.”

Ulimwengu, hatimaye, utaangazwa kwa utukufu wa Mungu, na ujumbe wa mwisho wa Ufunuo 14 unapelekwa kwa kila mtu. Kama vile kwa Israeli, agizo letu kama kanisa ni kuhubiri injili “ ‘katika ulimwengu wote kuwa ushuhuda kwa mataifa yote; hapo ndipo ule mwisho utakapokuja’ ” (Mt. 24:14).

Mungu anaipeleka historia ya mwanadamu kuelekea hitimisho lake kamili: mwisho wa falme za wanadamu na kutawazwa kwa kudumu kwa Kristo. Soma Danieli 2:34, 35,44, 45. Biblia inaweka wazi kabisa, pasipo utata wowote, kwamba hizi falme zote za ulimwengu zitakomeshwa, bila kubakiza alama zao na urithi wao mbaya, na mahali pake patachukuliwa na ufalme wa Mungu wa milele, ambapo dhambi, mateso, magonjwa, uovu na kifo havitainuka tena.

`Angalia jinsi unabii wa Danieli 2 na 7 ulivyotabiri kwa usahihi kuinuka na kuanguka kwa falme hizi zote za kidunia. Kwa nini usahihi huo, unastaajabisha ikiwa unafikiri kuhusu wakati kitabu cha Danieli kilipoandikwa, unapaswa kutusaidia kumtumaini katika ahadi ya ufalme wa mwisho na wa milele—wa Mungu?`