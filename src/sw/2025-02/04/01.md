---
title:  "Mataifa: Sehemu ya 1"
date:  19/04/2025
---

### Somo la Juma Hili

Mwa. 10:1-12, Mwa. 12:1-9, 1 Sam. 8:4-18, Mt. 20:25-28, Ufu. 18:1-4.

> <p>Fungu la Kukariri</p>
> “Naye akapewa mamlaka, na utukufu, na ufalme, ili watu wa kabila zote, na taifa zote, na lugha zote, wamtumikie; mamlaka yake ni mamlaka ya milele, ambayo hayatapita kamwe, na ufalme wake ni ufalme usioweza kuangamizwa” (Danieli 7:14).

Kitabu cha Ufunuo kinatuonesha ufumbuzi wa Mungu kwa ajili ya ulimwengu wetu ulioanguka. Katika sura za mwisho, njia ya kuufikia mti wa uzima inarejeshwa, laana inaondolewa, na tunakaribishwa tena katika kuwepo kwa Mungu. Ufunuo, kwa namna fulani, ni kitabu cha Mwanzo kuanzishia mwisho kurudi nyuma, ndiyo maana kitabu cha Mwanzo kinabaki kuwa ufunguo muhimu wa kuelewa jinsi matatizo ya ulimwengu yalivyotokea hapo mwanzo.

Mojawapo ya masuala muhimu katika Danieli na Ufunuo ni serikali ya kiulimwengu, mfuatano wa majaribio ya kibinadamu ya kuitawala sayari ambayo kwa haki ni ya Mungu na Ambaye —mara tukio hili la kutisha la dhambi na uasi litakapokoma milele—hatimaye atatawala kwa haki.

Ni mchakato mrefu sana unaofikisha katika wakati huu, unaochukua maelfu ya miaka ya majaribio ya wanadamu katika kujitawala. Hayajawahi kufanikiwa; hata yale yanayodhihirisha ubora wa juu kabisa daima yamepungua, mara nyingi yamepungua mno, ubora huo. Sehemu kubwa ya historia ya kusikitisha ya wanadamu kwa kipindi cha miaka elfu inahusu tu maelezo ya maafa ambayo mifumo hii iliyoshindwa imeleta juu yetu. Na hali itakuwa mbaya zaidi hadi “ufalme wa milele” wa Mungu (Dan. 7:27) utakaposimamishwa hatimaye.

_Jifunze somo la juma hili kwa maandalizi ya Sabato ya Aprili 26._