---
title:  Jifunze zaidi
date:  16/05/2025
---

Soma Ellen G. White, “Mwisho wa Pambano,” uk. 545–557, katika Pambano Kuu.

Shetani, ambaye hapo awali alikuwa kerubi afunikaye, alitaka kuharibu imani katika kiti cha enzi cha Mungu. Mungu amewaruhusu malaika walioanguka waendelee na uasi wao ili kuuonesha ulimwengu kina cha uovu unaotokana na kujikweza na wakati Shetani aliweza kuwadanganya wanadamu wajiunge na vita vyake dhidi ya Mungu, Kristo alimshinda kabisa msalabani, akiwapatia wanadamu mahali ambapo malaika walioanguka walisimama hapo awali. Wenye dhambi, katika Kristo, wanageuka hadharani dhidi ya madai ya Lusifa. Tukio la mwisho, kwa namna fulani, ni ufunuo mkubwa zaidi wa wema na upendo wa Mungu kuliko ulivyokuwa kabla ya anguko la Lusifa. Ingawa Mungu hakuamua kwamba uovu uwepo na ni msiba wenye matokeo ya milele, mwisho wa yote wema na upendo wa Mungu vitafunuliwa kwa njia ambazo vinginevyo visingeweza kufunuliwa.

Kristo “anawaangalia waliokombolewa, wakiwa wameumbwa upya katika sura Yake, kila moyo ukiwa na chapa kamilifu ya sura ya Mungu, kila uso ukiakisi mfano wa Mfalme wao. Anaona ndani yao matokeo ya kazi ya nafsi Yake na anaridhika. Ndipo, kwa sauti inayosikika kwa wote waliokusanyika, wenye haki na waovu, anatangaza: 'Tazama thamani ya damu Yangu! Kwa ajili ya hawa niliteseka, kwa ajili ya hawa nilikufa, ili Waweze kuishi mbele Yangu katika zama zote milele na milele.’ Na wimbo wa sifa unapanda juu kutoka kwa wale waliovaa mavazi meupe waliokizunguka kiti cha enzi: ‘Astahili Mwana-Kondoo aliyechinjwa, kuupokea uweza na utajiri na hekima na nguvu na heshima na utukufu na baraka’ Ufunuo 5:12.” _—Ellen G. White, Pambano Kuu, uk. 552, 553._

**Masawali ya Kujadili**

`1. Hebu fikiria umesimama mbele za Mungu ukiwa na kila dosari, kila kasoro ya tabia, kila tendo baya, kila wazo baya, kila nia mbaya vikiwa vimefunuliwa kikamilifu mbele Zake! Ungestahili nini kwa uhalali na kwa haki? Basi, tumaini lako pekee ni lipi? Kwa nini ni lazima tuvikwe “haki ya Mungu iliyo kwa njia ya imani katika Yesu Kristo, kwa wote waaminio” (Rum. 3:22) sasa, na katika hukumu, tunapoihitaji zaidi? Kwa ufupi, kwa nini tunahitaji injili?`

`2. Yohana Mbatizaji, kama tulivyoona, alikuwa katika nafasi ya serafi-taa iwakayo na kuang’aa. (Tazama Yohana 5:35.) Bila shaka, alikuwa mtangulizi wa Kristo, akitangaza kutokea kwa mara ya kwanza kwa Masihi. Watu wa Mungu wa siku za mwisho wanatimizaje wajibu kama huo wa kiunabii?`