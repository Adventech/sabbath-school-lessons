---
title:  Misingi ya Unabii
date:  10/05/2025
---

### Somo la Juma Hili

Isa. 6:6–8, Mwa. 3:21–24, Eze. 1:4–14, Rev. 4:1–11, Hes. 2:3–25, Isa. 14:12–14.

> <p>Fungu la Kukariri</p>
> “Kisha nikaisikia sauti ya Bwana, akisema, Nimtume nani, naye ni nani atakayekwenda kwa ajili yetu? Ndipo niliposema, Mimi hapa, nitume mimi”? (Isaya 6:8).

Haki ya Mungu ya kutawala ulimwengu imejengwa juu Yake nafasi kama Mwumbaji wa vitu vyote (Ufu. 4:11) na pia juu ya tabia Yake. Ni katika kugundua tabia ya Mungu ya haki ndipo tunaanza kuelewa ni kwa namna gani na kwa nini wanadamu wenye dhambi wanapungukiwa na utukufu wa Mungu (Rum. 3:23).

Juma hili, tunaingia ndani zaidi katika maono ya chumba cha enzi na kufikiria jinsi jamii ya wanadamu inavyohusiana na Mungu mtakatifu na jinsi kafara ya Kristo inavyoturejesha na kutuleta karibu na kiti cha enzi. Mungu anapanga kuturejesha, si tu kama mtu mmoja mmoja bali pia kama jamii, ili kwa mara nyingine tena tudhihirishe utukufu Wake kwa Uumbaji wote. Kwa kuchunguza katika sehemu nyingine yote ya Biblia, tunaweza kupata vidokezo muhimu vinavyotusaidia kuelewa na kuanza kuthamini wito mkuu ambao Mungu ametupa, jamii ya watu wenye dhambi waliosamehewa na kukombolewa.

Uasi wa wanadamu, hatimaye na milele, utakomeshwa. Na, zaidi ya hayo, tabia ya Mungu ya upendo, tabia Yake ya kujikana nafsi na kujitoa kafara, itang’aa zaidi kuliko ilivyokuwa katika mpango Wake wa asili kwa wanadamu. Ingawa Mungu hakukusudia wanadamu waanguke, kwa njia ya msalaba, tabia ya Mungu ya upendo imedhihirishwa kwa namna isiyo kifani.

_Jifunze somo la juma hili kwa maandalizi ya Sabato ya Mei 17. _