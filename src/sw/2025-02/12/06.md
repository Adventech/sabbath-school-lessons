---
title:  Alama ya Mnyama
date:  19/06/2025
---

Kadiri ambavyo miaka imepita, na matukio ya mwisho, kama vile amri ya kifo na kulazimishwa kwa alama ya mnyama, bado hayajatokea, wengine wameonesha wasiwasi, hata kushuku, kuhusu tafsiri yetu ya matukio ya mwisho, ikijumuisha jinsi Sabato na Jumapili vinavyoweza kuwa kiini cha pambano la mwisho.

Kitabu cha Ufunuo kiko wazi: ama tunamwabudu Mwumbaji au mnyama na sanamu yake. Na kwa sababu Sabato ya siku ya saba ndiyo ishara ya msingi—ikirejea Edeni yenyewe (tazama Mwa. 2:1-3)—ya Mungu kama Mwumbaji, haipasi kustaajabisha kwamba, katika suala la kumwabudu Mwumbaji, Sabato ni kiini chake. Pia, si kwa nasibu kwamba mamlaka ya mnyama ni mamlaka ile ile inayodai kuwa ilibadilisha amri ya Sabato kutoka siku ya kibiblia hadi Jumapili, ambayo haina idhini katika Biblia. Kwa usuli huu akilini, wazo la Sabato na Jumapili kuhusika katika suala la ibada—tena, ama Mwumbaji (tazama Ufu. 14:6, 7) au mnyama linaleta maana nzuri. Na, pia, katika Agano Jipya tuna kitangulizi cha suala la Sabato ya siku ya saba dhidi ya sheria ya wanadamu.

`Soma aya zifuatazo: (Mt. 12:9-14, Yn. 5:1-16). Ni suala gani lililosababisha viongozi wa kidini kutaka kumuua Yesu?`

Katika Mathayo 12, baada ya Yesu kumponya siku ya Sabato mtu mwenye mkono uliopooza (Mt. /12:9-13), viongozi wa kidini waliitikiaje? “Lakini wale Mafarisayo wakatoka wakafanya shauri juu yake jinsi ya kumwangamiza” (Mt. 12:14). Kifo kwa sababu ya Sabato ya siku ya saba? Katika Yohana 5:1—16, baada ya uponyaji mwingine wa kimuujiza siku ya saba, viongozi “wakamwudhi. Yesu, na kutaka kumwua” (Yn. 3:16 Tafsiri ya moja kwa moja toka NKJV).

Kifo kwa sababu ya mapokeo ya wanadamu (hakuna chochote katika Biblia kilichokataza uponyaji siku ya Sabato, kama ambavyo hakuna chochote katika Biblia kilichoiweka Jumapili mahali pa Sabato) dhidi ya Sabato ya siku ya saba? Ingawa suala mahususi hapa kwa Yesu si sawa na katika matukio ya mwisho, liko karibu kiasi cha kutosha: sheria ya wanadamu dhidi ya sheria ya Mungu, na katika zote mbili, sheria inayopingwa imejikita katika Sabato ya kibiblia.

`Kufa kwa sababu ya mojawapo ya amri za Mungu? Mtu angewezaje kutafuta kwa urahisi kujitoa kimantiki kutoka katika hicho?`