---
title:  Watangulizi
date:  14/06/2025
---

### Somo la Juma Hili

Dan. 2:31-45; Dan. 3:1-12, 17, 18; Ufu. 13:11-17; Rum. 1:18-25; Mdo. 12:1-17; Mt. 12:9-14.

> <p>Fungu la Kukariri</p>
> “Maana Mungu hakutupa roho ya woga, bali ya nguvu na ya upendo na ya moyo wa kiasi” (2 Timotheo 1:7).

Juma hili, tutaangalia masimulizi mawili zaidi ya Biblia yanayoonesha ishara ya matukio ya siku za mwisho kwa undani usio na kifani.

Kwanza, tutachunguza masimulizi ya Shadraka, Meshaki na Abednego, ambayo yana madokezo ya wazi kuhusu masuala yanayoelezewa katika Ufunuo 13. Kisha tutageukia Agano Jipya, ambapo tunaona kwamba uzoefu wa Wakristo wa awali pia unaweza kutusaidia kuelewa tunachoweza kutarajia kati ya sasa na ujio wa Kristo.

Mifano yote miwili inasisitizia ujasiri wa ajabu na kutoa funguo za kupata amani ya moyo katika hali ngumu zaidi.

Tena na tena, Yesu alisema mambo kama vile “Usiogope,” na “Kwa nini unafadhaika?” Ni muhimu kukumbuka kwamba kiini cha unabii ni Kristo, na, kwa hiyo, ni lazima tuweze kupata shauri lilelile katika matukio yote yanayoelezewa katika nyakati za mwisho za dunia. “ “Msifadhaike mioyoni mwenu,” ” Aliwafundisha wanafunzi Wake, “ “mnamwamini Mungu, niaminini na mimi' ” (Yn. 14:1).

Kwa maneno mengine, ndiyo, matukio ya siku za mwisho yatakuwa magumu na yenye kuchosha kwa wale wanaotafuta kudumu kuwa waaminifu kwa Mungu. Lakini hatimaye, tunapaswa kutazama matukio haya kwa tumaini, si hofu.

_Jifunze somo la juma hili kwa maandalizi ya Sabato ya Juni 21. _