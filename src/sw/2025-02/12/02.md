---
title:  Danieli 2 na Njia ya Kihistoria ya Kufasiri Unabii
date:  15/06/2025
---

Mojawapo ya unabii wenye nguvu zaidi katika Maandiko yote ni Danieli 2. Akiandika zaidi ya miaka mia tano kabla ya Kristo, nabii huyo anawasilisha historia ya ulimwengu, kuanzia wakati wake huko Babeli, na kisha wakati wa Umedi na Uajemi, Uyunani, Rumi, na kugawanyika kwa Rumi katika mataifa ya Ulaya ya sasa kama yalivyo leo.

Kwa hakika, ikizungumzia mataifa haya ya Ulaya, aya moja inasema kwamba “ “watajichanganya nafsi zao kwa mbegu za wanadamu; lakini hawatashikamana, kama vile chuma kisivyoshikamana na udongo” ” (Dan. 2:43). Unabii huu umetimizwa kwa namna ya kushangaza. Yaani, licha ya kila aina ya ndoa kati ya watu (kuanzia wakuu hadi watu wa hali ya chini) wa mataifa haya bado wamegawanyika.

Kwa mfano, ufalme wa Uingereza unaitwa The House of Windsor (Nyumba ya Windsor), jina zuri la Kiingereza. Hata hivyo, jina hilo kwa kiasi fulani lilikuzwa hivi karibuni—1917, kwa kweli. Kabla ya hapo, familia hiyo iliitwa Saze-Coburg-Gotha, jina la Kijerumani kabisa, kwa sababu wengi wa wafalme wa Uingereza kupitia kuchangamana “kwambegu za wanadamu” — walikuwa jamaa wa damu na Wajerumani. Hata hivyo, mahusiano hayo ya damu hayakutosha kuwazuia kupigana vita, na kwa hiyo, wakati wa Vita vya Kwanza vya Dunia, wakitaka kujitenga na maadui wao waliowachukia sana, walibadili jina na kuwa The House of Windsor (Nyumba ya Windsor).

`Soma Danieli 2:31-45. Ndoto ya Nebukadneza ilikuwa nini na Danieli aliifasirije?`

Unabii wa wakati wa mwisho katika Danieli wote unafuata msingi uliowekwa katika Danieli 2. Yaani, sehemu ya unabii huu uliosalia, kama Danieli 2, unafuata mfululizo wa ufalme mmoja wa ulimwengu baada ya mwingine hadi Mungu atakaposimamisha ufalme Wake wa milele (tazama Dan. 2:44; Dan. 7:13, 14). Kwa maneno mengine, unabii unapitia historia katika mfululizo usiovunjika wa falme, kuanzia kale na kufikia mwisho katika wakati ujao, hata wakati wetu. Hii ndiyo njia ya kihistoria ya kufasiri unabii na ndivyo maandiko yanavyodai. Huku kutumia njia ya kihistoria ni muhimu kwa ajili ya kuelewa matukio ya siku za mwisho, hasa kama yanavyoelezewa katika kitabu cha Ufunuo.

`Danieli 2 inatuthibitishiaje kwamba si tu kwamba Mungu anajua yajayo bali kwamba Yeye, hatimaye, Ndiye anayeitawala?`