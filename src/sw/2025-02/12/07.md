---
title:  Tafakari Zaidi
date:  20/06/2025
---

Soma Ellen G. White, “God's People Delivered,” uk. 635-652, katika Pambano Kuu.

“Katika zama zote, Mungu ametenda kazi kwa njia ya malaika kuwasaidia na kuwaokoa watu Wake. Hawa viumbe wa mbinguni wameshiriki katika masuala ya wanadamu. Wametokea katika mavazi yao yanayong'aa kama umeme wa radi; wamekuja kama watu waliovaa mavazi ya watu maskini. Malaika wametokea katika umbo la watu wa Mungu. Wamepumzika, kama watu waliochoka, mwaloni. Wamepokea ukarimu wa nyumba za wanadamu. Wamefanya kazi ya waongozaji kwa wasafiri waliochelewa kufika nyumbani. Kwa mikono yao, wamewasha mioto kwenye madhabahu. Wamefungua milango ya magereza na kuwaachilia watumishi wa Bwana. Wakiwa wamevikwa mavazi ya mbinguni, walikuja kuliondoa jiwe kwenye mlango wa kaburi la Yesu.

“Wakiwa katika umbo la wanadamu, malaika daima wako katika mikutano ya wenye haki; na wanatembelea mikutano ya waovu, kama walivyokwenda Sodoma, kuandika kumbukumbu za matendo yao, kuamua ikiwa wamevuka mpaka wa uvumilivu wa Mungu. Bwana anapenda rehema; na kwa sababu ya watu wachache wanaomtumikia kwa moyo wa dhati, anazuia majanga na anaendeleza utangamano miongoni mwa makundi ya watu. Kidogo sana wenye dhambi dhidi ya Mungu hutambua kuwa wanawiwa kwa ajili ya maisha yao na waaminifu wachache ambao wanapenda kuwadhihaki na kuwatesa.”_—Ellen G. White, Pambano Kuu, uk. 520._

**Masawali ya Kujadili**

`1. Soma 2 Timotheo 1:7. Jadili mambo katika unabii ambayo yamekupa wahaka zaidi. Tunaondoaje roho ya hofu na kupata ujumbe wa Mungu wa tumaini hata katikati ya unabii unaozungumzia mateso kwa ajili ya imani yetu?`

`2. Ingawa sasa hivi inaweza kuwa vigumu kuona jinsi Sabato na Jumapili zinavyoweza kuwa kwenye nafasi ya juu zaidi katika matukio ya mwisho, tazama jinsi ulimwengu unavyoweza kubadilika haraka. Ukweli huu unapaswa kutufundisha nini kuhusu kutojenga imani yetu juu ya matukio ya sasa, yanayoweza kubadilika haraka, lakini katika Neno la Mungu lililofunuliwa pekee?`

`3. Fikiria juu ya Danieli 2 (na hata 7). Falme zote zilikuja na kutoweka kama ilivyotabiriwa. Leo, tukitazama nyuma katika historia, tunaweza kuona kwamba zilitoweka kama ilivyotabiriwa. Kwa mtazamo wetu leo, kuna ufalme mmoja tu unakuja. Ni upi huo na kwa nini tunaweza kuwa na hakika kwamba utakuja kama ilivyotabiriwa?`