---
title:  Msingi wa Mwanzo
date:  05/04/2025
---

### Somo la Juma Hili

Isa. 40:7, 8; Mwa. 22:1–13; Yn. 3:16; Ufu. 5:5-10; 1 Kor. 15:15–19; Ufu. 12:1–9.

> <p>Fungu la Kukariri</p>
> “Siku ya pili yake amwona Yesu anakuja kwake, akasema, Tazama, Mwana-kondoo wa Mungu, aichukuaye dhambu ya ulimwengu!” (Yohana 1:29).

Moja ya matatizo ya msingi ya tafsiri za kisasa za unabii wa Biblia, kama vile katika Ufunuo, ni kwamba zinashindwa kutambua chimbuko la kale la Ufunuo. Mwandishi anachukulia kuwa msomaji anayo maarifa ya Agano la Kale na kutumia dhana ambazo zilijulikana vyema kwa wasomaji wake. Wakati ambapo kutafuta katika Biblia nzima vifungu vinavyofanana na andiko unalojifunza katika Ufunuo kunafaa, pia yapo maandiko kiini ambayo yanaweka msingi wa kuelewa kitabu hicho vizuri zaidi kuliko maandiko mengine. Hili ni kweli hasa kuhusu kitabu cha Mwanzo, ambacho kinaandaa njia ambayo ulimwengu wetu ulishuka katika machafuko ya dhambi. Karibu kila wazo la msingi linalotajwa katika Ufunuo linaonekanakwa namna fulani—katika sura za kwanza za Biblia.

Juma hili, tutajifunza machache ya dhana kubwa katika kiini cha Ufunuo. Zipo nyingi na kwa hivyo, tutachagua chache ili kuelezea jambo muhimu zaidi kwamba kuelewa misingi ya kale nyuma ya Ufunuo kunamwezesha mwanafunzi kuona tofauti nyingi kubwa katika maandiko, ambazo kila moja inaweza kutoa masomo muhimu juu ya asili ya mwanadamu, Mungu na pambano linalopiganwa katika ulimwengu wetu na, hivyo, katika maisha yetu, vilevile.

_Jifunze somo la juma hili kwa maandalizi ya Sabato ya Aprili 12._