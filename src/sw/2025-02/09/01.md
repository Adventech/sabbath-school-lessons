---
title:  "Katika Zaburi: Sehemu ya 2"
date:  24/05/2025
---

### Somo la Juma Hili

Zaburi 46, Yer. 4:23—26, Ps. 47:1, 1 Thes. 4:13-17, Zaburi 75, Ufu. 14:6—12.

> <p>Fungu la Kukariri</p>
> “Watu na wakushukuru, Ee Mungu, Watu wote na wakushukuru. Mataifa na washangilie, Naam, waimbe kwa furaha, Maana kwa haki utawahukumu watu, Na kuwaongoza mataifa walioko duniani” (Zaburi 67:3, 4).

Tunapofikiria matukio ya mwisho, huwa tuna mwelekeo wa kujikita zaidi kwa wanyama na mamlaka za Ufunuo. Na bila shaka, vina wajibu/nafasi kubwa, muhimu, pia. Vinginevyo, Mungu asingeviweka katika Biblia ili sisi tuvielewe (Tazama Ufu. 1:3).

Unabii, hata hivyo, unashughulika pia na masuala muhimu yanayohusiana na dhambi na taabu, hukumu, vita kati ya wema na uovu, asili ya haki na udhalimu, mateso, na zaidi.

Zaburi pia inashughulika na masuala haya kwa kina sana, ikichunguza karibu kila hisia za wanadamu—kuanzia katika hali ngumu ya kukata tamaa hadi furaha isiyozuilika. Tunaona Israeli wakijiandaa kwa ajili ya vita dhidi ya nguvu za giza. Tunasoma kuhusu watu fulani wanaopambana na swali la kwa nini Mungu hashughulikii uovu mara moja na bila kuchelewa, swali ambalo bila shaka sisi sote tumewahi kujiuliza. Tunaelekezwa katika patakatifu ili kupata majibu, na pia kuna maombi yanayorudiwarudiwa kwa cheo cha Mungu kama Mwumbaji. Je, haya si masuala na maswali ambayo sisi, katika muktadha wetu leo, tunapambana nayo, vilevile?

Bila shaka—ndiyo sababu tutaendelea kuchunguza Zaburi ili kujifunza zaidi kuhusu kweli hizi muhimu.

_Jifunze somo la juma hili kwa maandalizi ya Sabato ya Mei 31. _