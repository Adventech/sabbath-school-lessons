---
title:  Msaada Utakaoonekana Tele Wakati wa Mateso
date:  25/05/2025
---

`Soma Zaburi 46. Ni ujumbe gani wa tumaini tunaweza kuchukua kutoka katika Zaburi hii katikati ya machafuko ya maisha sasa na kile tunachojua kitakuja Juu ya dunia katika siku za mwisho wakati pambano kuu likiendelea hapa?`

Zaburi ya 46 inaonekana kugusia mada tunayoipata katika kitabu cha Waebrania: ile ya jambo bora zaidi. Yesu ni bora kuliko Kuhani Mkuu wa duniani, dhabihu Yake ni bora kuliko dhabihu zote za wanyama na patakatifu pa mbinguni ni bora kuliko mifano iliyokuwepo duniani.

Zaburi hii inachukua mtazamo tofauti, hata hivyo. Mtunzi wake hachukui vitu vizuri na kuvitofautisha na vitu bora zaidi; anatofautisha ulimwengu ulio katika uasi—na matokeo ya kutisha ambayo umeleta—na ahadi ya mambo bora zaidi ambayo Mungu anapanga kwa ajili yetu.

Kwa hakika, Zaburi hii imejaa tumaini na ahadi kwamba hata katikati ya ukiwa na majaribu na mateso na vita tunavyokabiliana navyo, hatimaye tunapaswa “kuacha, na kujua ya kuwa Mimi ni Mungu” (Zab. 46:10) na kupumzika katika ahadi ya hakika kwamba siku moja haya yote yataisha na kwamba Mungu “atatukuzwa katika mataifa” (Zab. 46:10).

Angalia, pia, kile kilichoandikwa hapa. “Kwa hiyo hatutaogopa, ijapobadilika nchi, Ijapopepesuka milima moyoni mwa bahari” (Zab. 46:2).

Mtu hawezi kukumbushwa kuhusu matukio yatakayotokea wakati wa Ujio wa Pili wa Yesu: “Mbingu zikaondolewa kama ukurasa ulivyokunjwa, na kila mlima na kisiwa kikahamishwa kutoka mahali pake” (Ufu. 6:14). Na hili: “Mkitazamia hata ije siku ile ya Mungu,na kuihimiza; ambayo katika hiyo mbingu zitafumuliwa zikiungua, na viumbe vya asili vitateketea na kuyeyuka” (2 Pet. 3:12). Ulimwengu wetu wa sasa, pamoja na maovu yake yote, hautadumu milele na kile kinachokuja baadaye kinatuahidi kitu ambacho akili zetu sasa haziwezi kufahamu. Kwa sasa, ingawa, tunahitaji tu kusubiri, tukistahimili katika imani na kushikilia ufunuo wa Mungu tulionao, hasa katika Yesu msalabani.

`Ingawa mambo mabaya yapo katika ulimwengu huu (na tunajua yatakuwa mabaya zaidi), ni tumaini gani unapaswa kupata kutokana na kujua kwako juu ya wema, nguvu na tabia ya Mungu (fikiria: msalaba)?`