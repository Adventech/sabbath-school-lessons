---
title:  Wokovu Wako Ujulikane
date:  29/05/2025
---

`Soma Zaburi 67. Wimbo huu wa sifa unakuwezeshaje kuelewa wajibu wa watu wa Mungu katika Ufunuo 14:6-12?`

Wahandisi katika Taasisi ya Teknolojia Massachusetts (MIT) wamebuni mpako mpya mweusi ambao hufanya vitu vilivyopakwa nao kukaribia kutoonekana kabisa. Umeundwa kwa molekuli yenye umbo la neli za atomu za kaboni, ni mweusi mara nyingi zaidi kuliko kitu chochote cheusi kilichowahi kutengenezwa. Nyenzo hii mpya inaweza kusharabu asilimia 99.995 ya mwanga wote unaoonekana. Hata mwanga angavu zaidi hushindwa kufanya vitu vilivyofunikwa kwa mpako huu kuonekana.

Zaburi 67 inaanza kwa kumsihi Mungu “atuangazie uso wake, njia yake ijulikane duniani” (Zab. 67:1, 2). Katika mpango wa wokovu, Mungu ametoa njia kwa ajili ya wenye dhambi kurejeshwa katika kuwepo Kwake kuliko karibu na kwenye utukufu bila kuangamizwa kwa utukufu Wake; na hata sasa, katika maisha haya, msalaba wa Kristo unawezesha uso wa Mungu kuangaza juu yetu.

Lakini kuna zaidi: Mungu anakusudia kwamba tuangaze nuru Yake kwa ulimwengu wote. Hii ndiyo kazi waliyopewa Israeli: hekalu lilipaswa kuwa nyumba ya sala kwa mataifa yote: “ “Nitawaleta hao nao hata mlima wangu mtakatifu, na kuwafurahisha katika nyumba yangu ya sala; makafara yao na dhabihu zao zitakubaliwa juu ya madhabahu zangu; kwa maana nyumba yangu itaitwa nyumba ya sala kwa mataifa yote” ” (Isa. 56:7).

Katika Zaburi hii, Daudi anatukumbusha kwamba Mungu anataka “njia yake (ijulikane)| duniani, wokovu ( Wake) katikati ya mataifa yote” (Zab. 67:2). Cha kusikitisha, watu wa Mungu mara nyingi wameshindwa katika kazi hii. Taarifa iliyoandikwa juu ya Israeli katika Agano la Kale ina sura zenye giza, kama ilivyo taarifa iliyoandikwa kuhusu kanisa la Kikristo katika kipindi cha miaka elfu mbili iliyopita. Ni kana kwamba tumepaka mioyo yetu kitu cheusi zaidi na kuridhika kusharabu nuru ya Mungu pasipo kuiakisi.

Wakati mwingine, tunachukulia harakati ya Mungu ya siku za mwisho kama aina ya ukumbi wa kuondokea wa tabaka la matajiri uliohifadhiwa kwa ajili ya vipeperushi vya mara kwa mara vya kiroho, na tunaonekana kuridhika kabisa kwamba sehemu iliyosalia ya ulimwengu ikae kwenye ukumbi wa langoni wenye kelele nyingi, bila kujiandaa kwa safari inayokuja. Kanisa la masalio la Ufunuo 14, hata hivyo, haliridhiki tu kusimama juu ya Mlima Sayuni pamoja na Kristo, likifurahia kuwepo Kwake. Badala yake, wanaruka juu ya uso wa dunia, wakiuhimiza ulimwengu ujiunge nao juu ya mlima mtakatifu wa Mungu.

`Sisi kama kanisa na kama watu binafsi, tunapaswa kuhisi kuwa na wajibuupi kuhusu kuwafundisha wengine kweli tuzipendazo sana?`