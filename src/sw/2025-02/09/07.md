---
title:  Tafakari Zaidi
date:  30/05/2025
---

Soma Zaburi 133, Matendo 1:4-9 na Ufunuo 5:4-7.

“Wakati wa wahenga wa imani msukumo wa Roho Mtakatifu mara nyingi ulikuwa unaonekana wazi na kwa nadra sana, si kwa ukamilifu. Sasa, kwa kulitii neno la Mwokozi, wanafunzi waliwasilisha maombi kwa ajili ya karama hii kwa unyenyekevu, na kule mbinguni Kristo alikuwa akiwaombea pia. Alikuwa anadai karama ya Roho huyu, ili aweze kuimwaga karama hiyo kwa watu Wake.”_—Ellen G. White, Matendo ya Mitume, Sehemu ya Kwanza, uk. 29._

Wanafunzi waliagizwa kumshuhudia Kristo “ “hata mwisho wa nchi” ” (Mdo. 1:8), kazi ambayo ingetangaza kurudi kwa Kristo (Mt. 24:14). Tunapaswa kuendeleza kile walichokianzisha.

Kristo alipotuambia tupeleke injili ulimwenguni, hakutuacha peke yetu ili tujue wenyewe jinsi ambavyo hilo lingetokea. Kazi hii inaongozwa kutokea patakatifu pa mbinguni. Kazi yetu inakamilishwa kabisa ndani ya Kristo: Anatuongoza na kutuwezesha. Hii ni kazi Yake, si yetu: tunatakiwa kufuata uongozi Wake. Utagundua hivi ndivyo ilivyofanya kazi kwa Israeli: Mungu aliwataka kufuata maagizo Yake na kisha akafanya yasiyowezekana yakatokea. Roho tayari anatenda kazi ndani ya mioyo ya majirani zetu; tunatakiwa tuwepo wakati wa kufanya uamuzi unapofika, ili tuweze kuwaalika wajiunge na watu wa Mungu wanaposimama pamoja na Mwana-Kondoo juu ya Mlima Sayuni. Hatupaswi kubuni njia na mbinu mpya, kwa sababu hatujawahi kuisimamia kazi hii.

**Masawali ya Kujadili**

`1. Kuna watu wengi ambao hawajafikiwa, ingawa ujumbe wa malaika watatu umeenea ulimwenguni kote. Darasani, jadili jinsi sisi kama kanisa tunaweza kutimiza vyema kazi ambayo Kristo anatutumia kutimiza. Tunawezaje kujifunza kutokata tamaa wakati ingali kweli kwamba bado watu wengi sana hawajasikia kweli hizi kwa siku za mwisho?`

`2. Katika Ufunuo 5, Yohana anashuhudia kitabu kilichotiwa muhuri akipewa Mwanakondoo kwa sababu anastahili. Wakati mihuri katika kitabu inapofunguliwa katika Ufunuo 6, tunaona historia ya kanisa la Agano Jipya ikitabiriwa waziwazi hadi mwisho wa wakati. Kutokana na maelezo haya, ni masomo gani tunaweza kujifunza kuhusu njia ambayo Mungu anakusudia kuimaliza kazi?`

`3. Ni matukio gani ya sasa tuyaonayo ulimwenguni yanayoweza kusababisha, kwa urahisi, kile tunachojua kinakuja katika Ufunuo 13 na 14? Vikwazo gani vimesalia?`