---
title:  Kukauka kwa Frati
date:  25/06/2025
---

Mojawapo ya uimara wa Babeli ilikuwa jinsi Mto Frati ulivyotiririka chini ya kuta zake na kuupatia mji huo maji bila kikomo. Pia ulitokea kuwa udhaifu wake. Nitocris, malkia wa kale wa Babeli, alijenga boma la udongo kando ya mto ili kulijenga kama njia ya kuingia mjini na katika harakati hizo aligeuza mto huo kuwa kinamasi ili kuruhusu wafanyakazi kufanya kazi kwa raha. Koreshi alitambua kwamba angeweza kufanya jambo lile lile, kuukausha Mto Frati kiasi kwamba angeweza kupitisha askari wake chini ya ukuta kwa uhuru. Akiwa ndani ya kuta za mji, alikuta kuta za ulinzi zilizofuata baada ya mto kuingia mjini hazina ulinzi na mji ukaanguka kwa usiku mmoja. Mwanahistoria wa kale Myunani Herodotus anatuambia kwamba “wale walioishi katikati ya Babeli hawakujua kwamba viunga vilikuwa vimeangushwa, kwa kuwa ulikuwa wakati wa sikukuu, na wote walikuwa wakicheza, na kujifurahisha katika anasa.”_—Herodotus, The Historia, Tom Holland, trans. (New York: Penguin, 2015), uk. 94._ Je, kunaweza kuwa na shaka yoyote kwamba hii ni sikukuu ileile kama inavyoelezewa katika Danieli 5?

`Soma Danieli 5:18-31 na Ufunuo 16:12-19. Unapata ufanani gani kati ya baadhi ya mapigo ya Ufunuo na kisa cha anguko la Babeli?`

Katika kueleza jinsi ya kutambua ishara za nyakati, Yesu aliwaonya wanafunzi Wake, “Kesheni basi, kwa maana hamjui ni siku ipi atakayokuja Bwana wenu. Lakini fahamuni neno hili, kama mwenye nyumba angalijua ile zamu mwivi atakayokuja, angalikesha, wala asingaliiacha nyumba yake kuvunjwa” ” (Mt. 24:42, 43). Kama vile katika anguko la Babeli, kutokea kwa ghafula kwa Kristo kutaishangaza Babeli ya kisasa. Haihitaji kuwa hivi, hata hivyo; tumepewa ushahidi wa kutosha wa kuja kwa Yesu upesi katika wingi wa unabii wenye maelezo ya kina.

Ulimwengu hautashtukizwa kwa sababu tu haujui kile alichotabiri Mungu; utashtukizwa kwa sababu umechagua kutoamini kile Mungu alichosema kitatokea.

`Soma Ufunuo 16:15. Hata katikati ya maonyo haya ya wakati wa mwisho, niujumbe gani wa injili unaopatikana humo? Inamaanisha nini “kutoenda uchi”?`