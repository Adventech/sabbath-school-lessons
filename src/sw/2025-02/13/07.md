---
title:  Jifunze zaidi
date:  27/06/2025
---

Soma Ellen G. White, “Mlinzi Asiyeoneka,” uk. 137-151, katika Manabii na Wafalme, Gombo la Pili.

“Kila taifa ambalo limefika kwenye hatua ya kujitegemea limeruhusiwa kumiliki nafasi yake duniani, ili ukweli ubainike kama litatimiza madhumuni ya Mlinzi na Mtakatifu. Unabii umefuatilia kuinuka na kuendelea kwa milki kuu za ulimwengu —Babeli, Umedi na Uajemi, Uyunani, na Rumi. Kwa kila moja ya haya, kama ilivyo kwa mataifa yenye nguvu ndogo, historia imejirudia. Kila moja limekuwa na kipindi chake cha kujaribiwa; kila mmoja limeshindwa, heshima yake ilizorota, limeondoka madarakani. Ingawa mataifa yamekataa kanuni za Mungu, na katika kukataa huku yamesababisha uangamivu wao wenyewe, bado kusudi la kimungu, linalotawala limedhihirika likifanya kazi kwa vizazi vyote.”_—Ellen G. White, Manabii na Wafalme, Gombo la Pili, uk. 147, 148._

Katika Yeremia 18, Yeremia anamwangalia mfinyanzi akifanya kile mfinyanzi anachofanya: kufinyanga na kutengeneza chochote anachokifanya. Ni taswira hii, ya mfinyanzi akifinyanga udongo wake, ambayo Mungu anaitumia kueleza kanuni ya masharti katika unabii wa Biblia. Na ili tu kuhakikisha kwamba tunaelewa, Bwana anazungumza kupitia kwa Yeremia, akisema: “Wakati wo wote nitakapotoa habari za taifa, na habari za ufalme, kuung'oa, na kuuvunja, na kuuangamiza; ikiwa taifa lile nililolitaja litageuka, na kuacha maovu yake nitaghairi, nisitende mabaya yale niliyoazimia kuwatenda. Na wakati wo wote nitakapotoa habari za taifa, na habari za ufalme, kuujenga na kuupanda, ikiwa watatenda maovu mbele za macho yangu, wasiitii sauti yangu, basi nitaghairi, nisitende mema yale niliyoazimia kuwatendea' ” (Yer. 18:7—10).

**Masawali ya Kujadili**

`1. Fikiria juu ya kauli ya Yesu kwamba hukumu itakuwa rahisi kwa Ninawi kuliko kwa watu wa Mungu ambao walikuwa wametanga mbali na ukweli. (Tazama Mt. 12:39-42). Kanisa la Mungu linaweza kupata somo gani kutokana na onyo hili?`

`2. Angalia kauli ya Ellen G. White kwamba kwa kila ufalme unaofuata, “historia imejirudia.”—Ellen G. White, Prophets and Kings, uk. 535. Unaona nini kama mlolongo unaofanana katika matukio kati ya falme zote zilizoorodheshwa katika unabii? Ni kwa namna gani walifuata njia ile ile ya kiunabii? Ni kwa jinsi gani ulimwengu wetu wa sasa unazifuata, vilevile?`

`3. Tafakari wazo kwamba mara nyingi si akili, uwezo wa kufikiri, inayowadumisha watu katika imani, lakini moyo. Ufahamu huu unaweza kuathiri vipi jinsi unavyowashuhudia wengine?`