---
title:  Kazi ya Toba
date:  23/06/2025
---

Yona alikuwa na ujumbe wa dhahiri sana kwa watu wa Ninawi. “Yona akaanza kuuingia mji mwendo wa siku moja, akapaza sauti yake, akasema, Baada ya siku arobaini Ninawi utaangamizwa' ” (Yon. 3:4). Inaonekana wazi kabisa: mahali hapo palikuwa hatarini. Hata hivyo, je, hilo halikuwa neno la moja kwa moja kutoka kwa nabii wa Bwana? Hata hivyo, nini kiliupata Ninawi?

`Soma Yona 3:5-10. Kwa nini basi unabii huo haukutimizwa?`

Ndiyo, mji wote ulitubu na maangamizi yaliyotabiriwa yalizuiliwa, angalau kwa muda. “Maangamizi yao yalizuiliwa, Mungu wa Israeli alitukuzwa na kuheshimiwa kote katika ulimwengu wa wapagani na sheria yake iliheshimiwa sana. Ni hadi miaka mingi baadaye ndipo Ninawi ulipoanguka kuwa windo kwa mataifa yaliyowazunguka kwa sababu ya kumsahau Mungu na kwa sababu ya kiburi cha kujivuna.” _—Ellen G. White, Manabii na Wafalme, Gombo la 1, uk. 186._

Je, tunaweza kutarajia kitu kama hiki katika siku za mwisho, kwa ujumbe wa mwisho kwa ulimwengu ulioanguka? Ndiyo—na hapana. Yaani, kutakuwako, duniani kote, watu wengi wanaotii wito, “ “Tokeni kwake, enyi watu wangu, msishiriki dhambi zake, wala msipokee mapigo yake” ” (Ufu. 18:4). Ulimwenguni kote, watu watachukua msimamo wao na, kwa kumkataa mnyama, “watazishika amri za Mungu, na imani ya Yesu” (Ufu. 14:12). Watu hawa, kama wale wa Ninawi, wataepuka hukumu inayowaangukia waliopotea.

Wakati huo huo, wakati baadhi ya unabii, kama vile tangazo la Mungu kwamba Ninawi ingeangamizwa, ni wa masharti; ingeangamizwa ikiwa watu wasingeacha uovu wao (tazama Yer. 18:7-10). Lakini, unabii fulani hauji na masharti haya. Unaenda kutimizwa, bila kujali mwitikio wa wanadamu. Unabii wa Kimasihi wa kuja kwa Kristo mara ya kwanza na mara ya pili, alama ya mnyama, kumwagwa kwa mapigo, mateso ya wakati wa mwisho—huu hauna masharti; utatokea bila kujali wanadamu wanafanya nini. Kile wanachofanya wanadamu na chaguzi wanazofanya, vitaamua badala yake ni upande gani watakuwa wakati matukio ya mwisho, yaliyotabiriwa na manabii, yanapotokea.

`Ni maamuzi gani unayofanya sasa yanayoweza kukusaidia kuamua ni chaguzi zipi utafanya wakati suala la kumwabudu Mungu au sanamu litakapotokea ulimwenguni?`