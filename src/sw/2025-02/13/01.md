---
title:  Tamathali za Semi za Ule Mwisho
date:  21/06/2025
---

### Somo la Juma Hili

Mt. 12:38-42; Yon. 3:5—10; Ufu. 18:4; Dan 5:1-31; Ufu. 16:12—19; 2 Nya. 36:22, 23.

> <p>Fungu la Kukariri</p>
> “Akawaambia, Mimi ni Mwebrania; nami namcha Bwana, Mungu wa mbingu, aliyeziumba bahari na nchi kavu” (Yona 1:9).

Juma hili tutatazama kwa mara ya mwisho masimulizi yanayotusaidia kufafanua uelewa wetu wa matukio ya siku za mwisho. Wakati huu tutaangalia utume wa Yona huko Ninawi; anguko la Babeli; na kuinuka kwa Koreshi, mfalme wa Uajemi ambaye aliwakomboa watu wa Mungu na kuwawezesha kurudi katika Nchi ya Ahadi.

Kama ilivyo kwa visa vingine tulivyovichunguza, masimulizi haya ya kihistoria yamekuwa na maana kubwa kwa kila kizazi. Lakini pia yana umuhimu wa pekee kwa vizazi vya mwisho vinavyoishi kabla ya kurudi kwa Kristo. Yaani, tunaweza kupata kutoka katika masimulizi haya ya kihistoria vipengele mbalimbali vinavyoweza kutusaidia kuelewa vyema kile tunachokiita “ukweli wa leo.”

Wakati huo huo ni lazima tukumbuke jambo moja kwa visa hivi vyote vinavyoonekana kuwa kivuli cha matukio ya siku za mwisho: ni lazima tuwe waangalifu kutazama mada na madokezo ya jumla na kutojaribu kuchanganua kila maelezo hadi kuleta kukosa maana/ mantiki kiunabii. Kama katika mifano ya Yesu, tunapaswa kutafuta mambo muhimu na kanuni. Hatupaswi kuchunguza kila kitu kwa matumaini ya kupata ukweli fulani uliofichwa. Badala yake, tunapaswa kutafuta muhtasari, kanuni; na kutokana na haya tunaweza kugundua vipengele vinavyofaa kwa ajili ya siku za mwisho.

_Jifunze somo la juma hili kwa maandalizi ya Sabato ya Juni 28. _