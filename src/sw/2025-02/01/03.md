---
title:  Mungu Anataka Kueleweka
date:  31/03/2025
---

Hakuna kinachovunja moyo kama kuhitaji kuwasiliana haraka, huenda kwenye kliniki au duka la dawa, ukiwa katika nchi ya kigeni ambako huzungumzi lugha hiyo kabisa. Unajua unachohitaji kusema, lakini huna msamiati wa kutosha ili kukisema.

Kwa Mungu, tatizo tofauti linatokea. “ ‘Kwa maana kama vile mbingu zilivyo juu sana kuliko nchi,’ ” Anasema, “kadhalika njia zangu zi juu sana kuliko njia zenu, na mawazo yangu kuliko mawazo yenu” (Isa. 55:9). Tatizo si kwamba Mungu hana msamiati wa kuwasiliana nasi; tatizo ni kwamba hatuna msamiati au uwezo wa kiakili wa kumwelewa kikamilifu.

Vifungu vifuatavyo vinapendekeza nini kuhusu ufahamu wa Mungu kwa kulinganisha na wetu?

`Zab. 139:1-6`

`Zab 147:5`

`Rum. 11 :33`

`1 Yoh. 3:20`

Ukweli wa mambo ni kwamba hatutaelewa kikamilifu mawazo ya Mungu kwa sababu Yeye hana ukomo na anajua mambo yote. Hata hivyo, hatuwezi kuelewa kila kitu kuhusu Uumbaji; tunawezaje kumwelewa kikamilifu Mwumbaji wake? Hatuwezi.

Ingawa hatutaelewa kila kitu, tunaweza kuelewa kile kinachohitajika kwa ajili ya wokovu wetu. (Tazama 2 Tim. 3:14, 15.) Mitume walipofafanua injili kwa wasikilizaji wao, mara kwa mara walirejelea unabii uliotimia, ambapo tunaweza kufikia hitimisho kwamba mojawapo ya makusudi makuu ya unabii ni kueleza mpango wa wokovu. Kwa hakika, mwishoni, unabii wa Biblia lazima hatimaye, kwa njia moja au nyingine, utuongoze kwa Yesu na ahadi ya wokovu anayoitoa kwa wanadamu wote.

Hata hivyo, Bwana, ambaye katika Yeye vitu vyote viliumbwa (tazama Kol. 1:16; Yn. 1:1–3), anashuka duniani na kisha kujitoa Mwenyewe kama dhabihu msalabani kwa ajili ya dhambi za kila mwanadamu, hata mbaya Zaidi. Hivyo ndivyo Mungu anavyotupenda sisi sote. Baada ya kufanya hayo yote kwa ajili yetu, Bwana bila shaka angetaka kila mtu, pamoja na wabaya, kujua kile anachotupatia katika Yesu. Na unabii unaweza kufanya hivyo hasa.

`Ingawa, ndiyo, kuna mengi ambayo hatujui, kwa nini ni muhimu kujikita sasa katika kile tunachojua na kufuata kile tunachojua—kinyume na kuhangaikia kile tusichokijua?`