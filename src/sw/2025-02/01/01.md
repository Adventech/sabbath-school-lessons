---
title:  Kanuni Kadhaa za Unabii
date:  29/03/2025
---

### Somo la Juma Hili

Yer. 29:23, 24; Zab. 139:1-6; Dan. 12:4; Ufu. 22:10; 2 Tim. 3:15–17; Ebr. 4:12.

> <p>Fungu la Kukariri</p>
> “bali ajisifuye na ajisifu kwa sababu hii, ya kwamba ananifahamu mimi, na kunijua, ya kuwa mimi ni Bwana, nitendaye wema, na hukumu, na haki, katika nchi; maana mimi napendezwa na mambo hayo, asema Bwana” (Yeremia 9:24).

Kama ilivyo kwa karibia kila kitu kingine katika Maandiko, Wakristo wanatofautiana kuhusu unabii, jambo linalowasadikisha wengine kwamba unabii wa Biblia ni kupoteza wakati. Hata hivyo, ikiwa Wakristo wanapingana kwa kila jambo dogo linalohusu unabii, ni kwa namna gani unaweza kuwa halali? Cha kusikitisha, waumini wengi pia wanaanza kufikiri kwamba baadhi ya vitabu vya Biblia, kama vile Ufunuo, havieleweki. Badala ya kuvisoma, wanaviepuka, nyakati zingine kwa kutiwa moyo na mchungaji mwenye nia njema anayefikiri kwamba kusoma unabii kunasababisha matatizo zaidi kuliko kutatua.

Haikuwa hivyo daima. Kwa karne kumi na nane za kwanza za historia ya Ukristo, Wakristo wengi waliridhishwa sana na unabii wa Biblia, na kulikuwa na kiwango cha kushangaza cha makubaliano juu ya ujumbe muhimu wa unabii ulichokuwa. Hivi ndivyo Mungu alivyokusudia uwe: “Basi ndugu, nawasihi, kwa jina la Bwana wetu Yesu Kristo, kwamba nyote mnene mamoja; wala pasiwe kwenu faraka, bali mhitimu katika nia moja na shauri moja” (1 Kor. 1:10).

Juma hili, tutachunguza baadhi ya kanuni zinazotoa ufahamu thabiti na wa kutegemewa wa unabii.

_Jifunze somo la juma hili kwa maandalizi ya Sabato ya Aprili 5._