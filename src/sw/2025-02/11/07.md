---
title:  Jifunze zaidi
date:  13/06/2025
---

Soma Ellen G. White, “Mfalme wa Kwanza wa Israeli,” uk. 256-270, katika Wazee na Manabii, Sehemu ya Pili.

“Shetani ataamsha hasira dhidi ya walio wachache wanaokataa ukubali wa mila na desturi zipendwazo na wengi. Watu wenye vyeo na heshima wataungana na waasi na waovu kufanya shauri dhidi ya watu wa Mungu. Utajiri, fikra, elimu, vitaungana kuwafunika kwa dharau. Watawala katili, watendakazi na washiriki wa kanisa watapanga njama dhidi yao. Kwa sauti na kalamu, kwa majigambo, vitisho na dhihaka, watajaribu kupindua imani yao. Kwa uwakilishi wa uongo na matakwa ya lazima, watu watachochea tamaa za watu. Bila kuwa na “ndivyo Yasemavyo Maandiko” kwa kuleta utetezi dhidi ya Sabato ya Biblia, watakimbilia sheria za ukandamizaji ili kukidhi mapungufu. Ili kujipata umaarufu na fadhila, wabunge watakubali matakwa ya sheria za Jumapili. Lakini wale wanaomcha Mungu, hawawezi kuikubali asasi ambayo inakiuka maagizo ya kanuni. Katika uwanja huu wa vita kutapiganwa pambano kuu la mwisho katika pambano kati ya ukweli na uongo. Na bila shaka hatujaachwa katika suala hilo. Leo, kama katika siku za Esta na Mordekai, Bwana atathibitisha ukweli wake na watu wake.” _—Ellen G. White, Manabii na Wafalme, Gombo la 2, uk. 208._

**Masawali ya Kujadili**

`1. Unafikiri kwa nini Mungu anaruhusu watu Wake kupitia nyakati, za majaribu? Kuna umuhimu gani wa kuyaruhusu?`

`2. Muumini anajiandaaje kwa ajili ya taabu yoyote inayoweza kuja pamoja na uaminifu kwa Kristo? Unapata wapi tumaini katikati ya hali ngumu?`

`3. Kwa nini unafikiri tunao mwelekeo wa kukazia fikra mambo magumu zaidi ya unabii na kuyaruhusu kuzuia kiini cha jambo hasa kinachotoa habari njema?`

`4. Rafiki anakuja kwako baada ya kusoma kitabu cha Ufunuo na kusema kwamba anaona kuwa “kinatisha.” Ungetumia mbinu gani kumsaidia kuelewa vizuri zaidi na kupata amani ya moyo?`

`5. Mtu fulani anasema, “Sina hakika kwamba Mungu ananipenda au ananitaka. Ikiwa ungejua nilichofanya, ungeelewa ni kwa nini.” Ungetoa jibu gani? Visa vya Ruthu na Esta vinakupaje kanuni muhimu katika kujenga mtazamo wako?`