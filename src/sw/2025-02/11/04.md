---
title:  Boazi, Kama Mkombozi
date:  10/06/2025
---

Boazi anampenda sana Ruthu na anatamani kumwoa, lakini kuna kizuizi kikubwa: kuna jamaa wa karibu ambaye pia ana dai juu ya mwanamke na ardhi. Tukimchukulia Boazi kama mfano wa Kristo, hali hii inaweza kufunua jambo linalopiganiwa katika pambano kuu. Kristo anatupenda, lakini kuna “jamaa wa karibu” ambaye pia anadai: Shetani.

`Vifungu vifuatavyo vinafunua nini kuhusu dai la Shetani kwa wanadamu? (Ayu.1:6-11; Mt. 4:8, 9; Yud. 1:9; Lk. 22:31).`

Shetani alipotokea katika baraza la mbinguni, alimwambia Mungu kwamba alikuwa “ “anazunguka-zunguka duniani” ” (Ayu 1:7) na Mungu alipomuuliza ikiwa amemwona Ayubu mwenye haki, Shetani alidai kwamba alikuwa wake, akiashiria kwamba moyo wa Ayubu haukuwa wa Mungu kwa kweli. Yaani kweli anakufuata tu kwa sababu Wewe ni mwema kwake. Acha kuwa mwema kwake na uone ni nani Ayubu anamtii.

Katika kitabu cha Yuda, tunaona rejea fupi ya kisa ambacho kilijulikana sana katika Israeli: baada ya Musa kuzikwa na Mungu (Kum. 34:6), alifufuliwa baadaye. Ingawa hatuna maelezo kamili, kifungu chenyewe, kinachosema kwamba walishindania mwili wa Musa, kinadokeza kwamba Shetani alikuwa akitoa madai fulani juu yake.

“Kwa mara ya kwanza kabisa Kristo alikuwa anakaribia kutoa uhai kwa marehemu. Pale Mfalme wa uzima na wale wanaong'aa walipolikaribia kaburi lile, Shetani aliogopa kwa ajili ya ukuu wake. Akiwa pamoja na malaika wake waovu walisimama ili kupinga kuvamiwa kwa himaya ambayo alidai kuwa ni ya kwake mwenyewe. Alijigamba kuwa mtumishi wa Mungu alishakuwa mfungwa wake. Alitamka kuwa hata Musa hakuweza kuitunza sheria ya Mungu; kwamba alijichukulia yeye mwenyewe utukufu ambao ulikuwa ni wa Yehova-dhambi ileile hasa ambayo ilisababisha kufukuzwa kwa Shetani kutoka mbinguni-na kwa kutenda dhambi alikuwa chini ya mamlaka ya Shetani.” _—Ellen G. White, Wazee na Mnabii, uk. 397, 398._ Kwa wazi, Kristo alikanusha madai ya Shetani na Musa alifufuliwa (tazama Mt. 17:3).

Katika Ruthu 4:1-12, Boazi anasafiri hadi lango la Bethlehemu —mji, ambapo Kristo aliingia katika ulimwengu wetu kama jamaa yetu wa karibu. Wazee wakakusanyika na hatimaye wanabadilishana viatu (ishara ya umiliki).

Lango la kijiji ndipo kesi ziliamuliwa: hii ni aina ya mandhari ya hukumu. Inaakisi tukio la hukumu ya Danieli 7:13, 14, 22, 26, 27. Hatupaswi kukosa sehemu hii muhimu ya hukumu: hukumuni kwa “watakatifu wanapewa hukumu” bali ni kwa sababu tu Kristo alilipa be! kwa ajili yetu, kama vile Boazi alivyofanya kwa bibi-arusi wake.