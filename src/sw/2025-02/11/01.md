---
title:  Ruthu na Esta
date:  07/06/2025
---

### Somo la Juma Hili

Rut.1:1—5; Rut. 2:5—20; Ayu. 1:6—11; Mt. 4:8, 9; Est. 3:1-14; Ufu. 12:14-17.

> <p>Fungu la Kukariri</p>
> “Ikawa, mfalme alipomwona malkia Esta amesimama uani, yeye akapata kibali machoni pake; naye mfalme akamnyoshea Esta fimbo ya dhahabu aliyokuwa nayo mkononi. Basi Esta akakaribia, akaigusa ncha ya fimbo” (Esta 5:2).

Juma hili tunaendelea kuchunguza visa vinavyoonesha kabla matukio ya siku za mwisho. Kwa kutumia matukio halisi ya maisha na watu, Mungu anatusaidia kuona mambo kwa mtazamo Wake na kutusaidia kuelewa jinsi ya kufasiri unabii unaofuata, unaotolewa ili kuimarisha imani yetu. Umakini wetu unawageukia wanawake wawili muhimu ambao masimulizi yao yamegusa mioyo ya vizazi vingi: Ruthu na Esta. Mmoja ni mjane asiye na kitu anayepata tumaini baada ya kukutana na Boazi mwenye huruma/mkarimu, mkombozi wa ndugu yake. Ndoa yao imekuwa kisa cha upendo kinachopendwa na Wakristo kwa sababu ya jinsi inavyoakisi upendo wa Kristo kwetu. Mwingine ni msichana mdogo anayeishi katika nchi ya ugeni ambaye anafahamu njama ya kuwaangamiza watu wake na kujikuta akilazimika kupanda katika jukwaa kuu la mfululizo wa matukio yanayojitokeza ili kuwaokoa.

Katika unabii, bila shaka, mwanamke ni ishara yenye mvuto ya kanisa la Mungu, ikifafanua kwa wazi zaidi juu ya jinsi Mungu anavyowajali watu Wake. Hebu tuangalie masimulizi ya Biblia ya wanawake hawa wawili, ambao hali zao za maisha zimepewa sifa za daima katika Neno la Mungu, ili tutafute kupata masomo yoyote tunayoweza kutokana na uzoefu wao.

_Jifunze somo la juma hili kwa maandalizi ya Sabato ya Juni 14. _