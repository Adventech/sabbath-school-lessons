---
title:  "Katika Zaburi: Sehemu ya 1"
date:  17/05/2025
---

### Somo la Juma Hili

Ebr. 9:11-15, Zaburi 122, Zaburi 15, Zaburi 24, Kut. 33:18-23, Zab 5, Zab. 51:7-15.

> <p>Fungu la Kukariri</p>
> “Kisha nikaona, na tazama, huyo Mwana-Kondoo amesimama juu ya mlima Sayuni, na watu mia na arobaini na nne elfu pamoja naye, wenye jina lake na jina la Baba yake limeandikwa katika vipaji vya nyuso zao” (Ufunuo 14:1).

Kama Waadventista wa Sabato, tumezoea kutafuta ishara za Ufunuo katika visa vya Agano la Kale ili kutusaidia kuelewa ishara hizo. Masimulizi haya, ingawa, yako mbali na chanzo kizuri pekee, lakini yanapatikana pote katika Agano la Kale.

Chanzo kimoja chenye habari nyingi hasa ni kitabu cha Zaburi, mkusanyo wa mashairi matakatifu unaochunguza uzoefu mwingi wa wanadamu na mahusiano yanayofaa kati yao na Mungu—kuanzia kukata tamaa juu ya dhambi na mateso hadi furaha isiyozuilika mbele Zake na ahadi Zake zinazorudiwarudiwa za msamaha na wokovu.

Usomaji makini wa Zaburi hutoa maelezo yanayofanya kitabu cha Ufunuo kuwa cha kuvutia, hasa Ufunuo 14, inayoeleza kazi ya mwisho ya kanisa la Mungu la masalio duniani. Watu wa Mungu wa siku za mwisho wamepewa kazi ileile kama Israeli wa kale: tunapaswa kuwa nuru kwa mataifa, wito wa mwisho wa rehema kwa watu wote wamwabudu na kumtii Muumba wao.

Maelezo kadha wa kadha yaliyo katika kitabu cha Mungu cha nyimbo yanaweza kutupa njia mpya za kuelewa na kuthamini wajibu wetu katika nyakati za mwisho za historia ya dunia.

_Jifunze somo la juma hili kwa maandalizi ya Sabato ya Mei 24_