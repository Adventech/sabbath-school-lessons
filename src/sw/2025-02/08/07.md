---
title:  Jifunze zaidi
date:  23/05/2025
---

"Zaburi za Daudi zinapitia safu za uzoefu, kutoka katika kina cha dhamira yenye hatia na kujihukumu hadi imani ya kwenye vilele na kuzungumza na Mungu kulikoinuliwa sana. Taarifa za maisha yake zinatangaza kwamba dhambi inaweza kuleta tu aibu na huzuni, lakini kwamba upendo na rehema za Mungu vyaweza kufikia kina cha chini sana na kwamba Imani itauinua moyo unaotubu kushiriki kufanyika watoto wa Mungu. Kati ya uhakika wote ambao Neno Lake linatupatia, huu ni mojawapo wa ushuhuda wenye nguvu kwa Mungu mwaminifu, Mungu mwenye haki na Mungu wa rehema atunzaye maagano....

“Nimefanya agano na mteule Wangu, Nimemuapia Daudi, mtumishi Wangu. . . Mkono wako ni mkono wenye uweza, Mkono wako unazo nguvu, Mkono wako wa kuume umetukuka . . . Uaminifu Wangu na fadhili Zangu atakuwa nazo, Na kwa jina Langu pembe yake itatukuka. Nitaweka mkono wake juu ya bahari, Na mkono wake wa kuume juu ya mito. Yeye ataniita, Wewe baba yangu, Mungu wangu na mwamba wa wokovu wangu. Nami nitamjalia kuwa mzaliwa Wangu wa kwanza, Kuwa juu sana kuliko wafalme wa dunia. Hata milele nitamwekea fadhili zangu, Na agano langu litafanyika amini kwake. Zaburi 89:3—28.” _—Ellen G. White, Wazee na Manabii, Sehemu ya Pili, uk. 418, 419._

**Masawali ya Kujadili**

`1. Jamii ya wanadamu imeshindwa kabisa kuwa waaminifu kwa upande wetu wa agano la Mungu alilofanya nasi. Daudi, “mtu aupendezaye moyo wa Mungu” licha ya makosa fulani makubwa, bado alitumiwa kwa namna yenye nguvu kutujulisha masharti ya wokovu wetu. Ni katika maana gani Daudi anakuwa kivuli cha Yesu, ambaye alishika agano la Mungu kikamilifu kwa ajili yetu? Na kwa nini kile Yesu alichofanya kwa ajili yetu ni tumaini letu pekee?`

`2. Ni vifungu gani katika Zaburi ambavyo ni vyenye manufaa au maana hasa kwa kuwa vinaakisi aina ya uzoefu ulioupitia wewe mwenyewe? Kwa nini Zaburi zinarejelea hekalu mara kwa mara? Tunaweza kujifunza nini kutokana na Daudi kupapenda sana patakatifu? Hili linawezaje kutusaidia kuthamini kile tulicho nacho katika Yesu, kama Kuhani wetu Mkuu wa mbinguni ambaye “yuko hata mkono wa kuume wa Mungu, tena ndiye anayetuombea” (Rum. 8:34)? Kwa nini sisi, hata kama ni watu waliokombolewa, tunahitaji uombezi wa Kristo mbinguni?`

`3. Kutokana na nukuu ya Ellen G. White hapo juu, uzoefu wako mwenyewe umekuwaje kuhusu jinsi Mungu alivyoinua “moyo unaotubu kushiriki kufanyika watoto wa Mungu” baada ya “aibu na huzuni” ya dhambi?`