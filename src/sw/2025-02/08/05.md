---
title:  Zaburi 5
date:  21/05/2025
---

`Soma Zaburi 5. Katika kazi hii, Daudi anaonesha tofauti kubwa kati ya walewaliopotea na wale waliokombolewa. Linganisha Zaburi hii na lugha ya Ufunuo 14:1-12. Unapata ufanani gani na huko kufanana kunakuwezeshaje kuelewa maana ya kuwa sehemu ya vuguvugu la masalio wa Mungu wa siku za mwisho?`

Inaelimisha kutambua kwamba Daudi anasisitiza kwamba mwovu “hatakaa” na Mungu (Zab. 5:4). Lengo la hema takatifu lilikuwa kwamba Mungu apate kukaa kati ya watu Wake na itakuwa vivyo hivyo katika ufalme wa Kristo (tazama Ufu. 21:3). Wale wanaoweza kukiendea kiti cha enzi cha Mungu lazima wakombolewe.

Pia inafaa kuangalia kwamba Daudi anaelezea tendo la ibada katika Zaburi 5:7, ambalo ndilo suala kuu la kufa na kupona katika pambano kuu. Ufunuo 13 inataja “ibada” mara tano, na ujumbe wa malaika watatu unauita ulimwengu “kumsujudia Yeye aliyefanya.” Daudi anatuambia kwamba “anamcha” Mungu na ujumbe wa waliosalia unauita ulimwengu urudi “ “Kumcha Mungu na kumtukuza, kwa maana saa ya hukumu yake imekuja' ” (Ufu. 14:7).

Pia angalia jinsi waliokombolewa katika Ufunuo 14 wanaelezewa kuwa “haukuonekana uongo” (Ufu. 14:5) katika vinywa vyao; ni watu wanaosema ukweli, ambao maneno na matendo yao vinaakisi tabia ya Mungu ya haki. Waovu, kwa mujibu wa Daudi, “vinywani mwao hamna uaminifu” (Zab. 5:9).

Ni tukio la kustaajabisha ambalo Yohana analiwasilisha katika sehemu hii muhimu ya Ufunuo: wenye dhambi tu wameondolewa mautini na kupewa fadhila ya kusimama mbele za Mungu. Hawakuifanyia kazi haki hii; wamepewa kutokana na ukweli kwamba Mwana-Kondoo wa Mungu—Mwana wa Adamu mwenye haki—anasimama hapo pamoja nao. Wamesamehewa, wamekombolewa; hawapaswi tena kubeba hatia yao wenyewe (linganisha na Zab. 5:10), kwa sababu Mwana-Kondoo wa Mungu ameibeba kwa ajili yao (linganisha na Isa. 53:12 na 2 Kor. 5:21).

Jina la Mungu likishaandikwa katika moyo wako, ni vigumu kunyamaza. Watu wa Mungu wanatoa wito mmoja wa mwisho wa rehema kwa “sauti kuu” (Ufu. 14:7). “Nao wote wanaokukimbilia watafurahi; Watapiga daima kelele za furaha. Kwa kuwa Wewe unawahifadhi, Walipendao jina lako watakufurahia” (Zab. 5:11).

`Hebu fikiria umesimama mbele ya Mungu mtakatifu na mkamilifu katika hukumu, huku kila tendo ambalo umewahi kufanya likiwa wazi mbele Zake, Mandhari haya yanakuambia nini kuhusu hitaji lako la haki ya Kristo?`