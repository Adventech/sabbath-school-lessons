---
title:  Kuelewa Kafara
date:  03/05/2025
---

### Somo la Juma Hili

Isa. 1:2-15, Ebr. 10:3-10, Kut. 12:1-11, 1 Kor. 5:7, Hag. 2:7-9, Isa. 6:1-5, Ufu. 4:7-11.

> <p>Fungu la Kukariri</p>
> “Nao waimba wimbo mpya wakisema, Wastahili wewe kukitwaa hicho kitabu na kuzifungua muhuri zake; kwa kuwa ulichinjwa, ukamnunulia Mungu kwa damu yako watu wa kila kabila na lugha na jamaa na taifa” (Ufunuo 5:9).

Yesu alipokuja kwake, Yohana Mbatizaji alisema: “ 'Tazama! Mwana-Kondoo wa Mungu aichukuaye dhambi ya ulimwengu!’ ” (Yn. 1:29). Hili lilirejelea bayana wazo la kafara ya wanyama, ambayo yote ilielekeza kwenye kifo mbadala cha Kristo kwa niaba ya wanadamu wote.

Katika Biblia, hatuwezi kuepuka mada ya kafara ya mnyama; inapita kama uzi mwekundu katika kurasa zake zote na ina wajibu muhimu katika tukio kubwa katika Ufunuo, ambapo Yohana anapelekwa katika chumba cha enzi ya Mungu (Ufunuo 4 na 5). Ukweli kwamba Yesu anatokea katika tukio hili muhimu, akionekana kama mwana-kondoo aliyechinjwa (Ufu. 5:6), ni ufunguo muhimu wa kuelewa tukio zima la unabii.

Juma hili tutaangalia baadhi ya mada za kafara zinazotuwezesha kumfahamu Yesu, Mwana-Kondoo aliyechinjwa, mhusika mkuu wa wazi wa matukio ya chumba cha enzi. Anakubaliwa kama anayestahili, ambapo hakuna mtu mwingine yeyote, na kustahili Kwake kwa pekee kunafunua mengi kuhusu kile ambacho Bwana alikuwa anakifanya kupitia mfumo wa kafara. Kunamdhihirisha kama Mungu wa upendo usio na ukomo aliyetoa kafara bora kabisa, tendo ambalo sisi na viumbe wengine wenye akili katika ulimwengu, tutalistaajabia milele.

_Jifunze somo la juma hili kwa maandalizi ya Sabato ya Mei 10. _