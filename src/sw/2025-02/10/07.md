---
title:  Tafakari Zaidi
date:  06/06/2025
---

Soma Ellen G. White, “Gharika,” uk. 89, 90, katika Wazee na Manabii,

“Kuhani Mkuu hawezi kujitetea mwenyewe au watu wake kutoka kwa mashtaka ya Shetani. Hawezi kudai kwamba Israeli haina makosa. Akiwa amevaa mavazi machafu, yanayoashiria dhambi za watu, anazobeba kama mwakilishi wao, anasimama mbele ya Malaika, akiungama hatia yao. lakini bado akionesha toba na unyonge wao, na kutegemea rehema ya Mwokozi mwenye kusamehe dhambi. Kwa imani anadai ahadi za Mungu..

“Mashtaka ya Shetani dhidi ya wale wanaomtafuta Bwana hayachochewi kwa kuchukizwa na dhambi zao. Yeye hufurahia tabia zao kengeufu; kwa maana anajua kwamba ni kwa uvunjaji wao wa sheria ya Mungu tu ndipo anaweza kupata nguvu juu yao. Shutuma zake hutokana tu na uadui wake kwa Kristo. Kupitia mpango wa wokovu, Yesu anavunja umiliki wa Shetani kwa familia ya binadamu na kuokoa roho kutoka kwa nguvu zake....

“Kwa nguvu zake mwenyewe, mwanadamu hawezi kukabiliana na mashtaka ya adui. Nguo zilizotiwa doa, akikiri hatia yake, anasimama mbele za Mungu. Lakini Yesu, Wakili wetu, anaomba ombi la pekee kwa niaba ya wote ambao kwa toba na imani wamekabidhi uangalizi wa roho zao kwake. Anawatetea, na kwa mabishano makuu ya Kalvari, anamshinda mshitaki wao. Utii Wake mkamilifu kwa sheria ya Mungu Umempa mamlaka yote mbinguni na duniani na anadai kutoka kwa Baba Yake rehema na upatanisho kwa ajili ya mtu mwenye hatia.” _—Ellen G. White, Manabii na Wafalme, Gombo la 2, uk. 189-192._

**Masawali ya Kujadili**

`1. Yesu aliwaambia wanafunzi Wake kwamba walikuwa ulimwenguni, lakini si wa ulimwengu. (Tazama Yn. 15:19, Yn. 17:14-16). Tunawekaje usawa kati ya wajibu wetu wa kuuvuta ulimwengu na hitaji la kujilinda na “ulimwengu pasipo mawaa””? (Yak. 1:27).`

`2. Huduma ya hadhara ya Nuhu kabla ya Gharika inatufundisha nini kuhusu jinsi pambano kuu linavyofanya kazi? Ni kwa njia zipi tunatimiza wajibu uleule leo?`

`3. Kabla ya kuwateketeza waovu kwa moto kutoka mbinguni (kama alivyofanya kwa Sodoma), Mungu anawafufua kutoka ufuni na kumruhusu Shetani kufanya kazi pamoja nao kwa muda mfupi (Ufu. 20:7—9). Ni sababu gani unaweza kufikiria kwamba hii itakuwa hatua ya mwisho ya lazima kabla ya Mungu kuweka kila kitu sawa?`

`4. Unapozingatia masimulizi tuliyojifunza juma hili, ni tahadhari gani unapata kwa ajili ya maisha yako mwenyewe? Visa hivi vinakufundisha nini kuhusu tumaini lako katika Kristo?`