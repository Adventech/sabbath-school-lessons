---
title:  Tuliofikiwa na Miisho
date:  31/05/2025
---

### Somo la Juma Hili

Ufu. 6:12-17; Mt. 24:36-44; Mwa. 6:1-8; 2 Pet. 2:4-11; Mwa. 18:17-32; Dan. 7:9, 10.

> <p>Fungu la Kukariri</p>
> “Basi mambo hayo yaliwapata wao kwa jinsi ya mifano, yakaandikwa ili kutuonya sisi, tuliofikiliwa na miisho ya zamani. Kwa hiyo anayejidhania kuwa amesimama na aangalie asianguke” (1 Wakorintho 10:11, 12).

Biblia imejaa masimulizi ya watu wa Mungu yanayoelekeza katika matukio yajayo na ambayo yana funguo zinazotusaidia kuelewa “ukweli wa leo.” Kwa kweli, baadhi ya masimulizi hayo ni kivuli cha matukio ya siku za mwisho yenye maelezo ya kustaajabisha, yakitupatia msingi mpana zaidi wa kuelewa kwa wazi unabii wa Danieli na Ufunuo.

Bila kukiuka uhuru wa dhamiri wa mtu, Mungu anaweza kuelekeza kikamilifu matukio ambayo yatatokea katika siku za mwisho, yale ambayo aliwafunulia manabii. Baadhi ya masimulizi haya muhimu ni dhahiri, kwa sababu Agano Jipya linayarejelea hasa katika kuelezea matukio ya siku za mwisho: Sodoma na Gomora, Gharika, n.k. Mengine yanahitaji tafakari na uchunguzi wa kina ili kupata kwayo ukweli tuliopewa katika Neno la Mungu.

Kwa majuma kadhaa yajazo, tutakuwa tukichunguza masimulizi kadha wa kadha muhimu ili kuona kile yanachoweza kusema kuhusu matukio kama vile Ujio wa Pili wa Yesu, hukumu ya upelelezi, pambano la mwisho na zaidi. Na katika hayo yote, Kristo ndiye kiini, kwa maana ni lazima awe msingi na vilevile lengo la mwisho la juhudi zetu zote za kiunabii.

_Jifunze somo la juma hili kwa maandalizi ya Sabato ya Juni, 7. _