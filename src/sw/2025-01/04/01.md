---
title:  Mungu ni Mwenye Shauku na Huruma
date:  18/01/2025
---

### Somo la Juma Hili
Zab. 103:13, Isa. 49:15, Hos. 11:1-9, Mt. 23:37, 2 Kor. 11:2, 1 Kor. 13:4-8.

> <p>Fungu la Kukariri</p>
> “Je! Mwanamke aweza kumsahau mtoto wake anyonyaye, hata asimhurumie mwana wa tumbo lake? Naam, hawa waweza kusahau, lakini mimi sitakusahau wewe” (Isaya 49:15).

Mihemko mara nyingi hutazamwa kama kitu kisichofaa na kinachopaswa kuepukwa. Kwa watu wengine, mihemko kwa asili haina mantiki, na hivyo, mwanamume au mwanamke mwema asingeitwa “mwenye mihemko.” Katika falsafa fulani ya kale ya Kiyunani, wazo la mtu “mwenye kufikiri kimantiki,” ambaye (kwa kawaida) haruhusu kutawaliwa na hisia kali au atawalaye hisia zake kwa njia kutokuonesha hisia, anathaminiwa kama mtu bora.

Mihemko isiyodhibitiwa inaweza kuwa tatizo, ndiyo. Hata hivyo, Mungu aliwaumba watu na uwezo wa kuwa na hisia, na Mungu Mwenyewe anaoneshwa katika Maandiko yote kama anayepitia hisia za kina. Ikiwa Mungu anaweza kupata hisia zenye kina sana, kama vile Biblia inavyoonesha mara kwa mara, basi hisia haziwezi kuwa mbaya au zisizo na mantiki—kwa maana Mungu wa Biblia ni mwema kabisa na ana hekima kamilifu.

Kwa kweli, kuna kweli za kuvutia zinazoweza kupatikana kutokana na kutambua kwamba upendo wa Mungu kwetu ni upendo wa kihisia wa kina sana, lakini daima pamoja na tahadhari kwamba ingawa upendo wa Mungu (_wa kihisia au vinginevyo_) ni mkamilifu, haupaswi kufikiriwa kufanana kihisia kama wanadamu wapatavyo hisia.

_Jifunze somo la juma hili kwa maandalizi ya Sabato ya Januari 25._