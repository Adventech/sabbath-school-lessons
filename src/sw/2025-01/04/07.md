---
title:  Jifunze zaidi
date:  24/01/2025
---

Soma Ellen G. White, “The Beatitudes,” uk. 6-44, katika Thoughts From the Mount of Blessing.

“Wote walio na hisia ya umaskini wa kina wa nafsi zao, wanaohisi kwamba hawana lolote jema ndani yao, wanaweza kupata haki na nguvu kwa kumwangalia Yesu. Anasema, ‘Njoni kwangu, ninyi nyote msumbukao na wenye kulemewa na mizigo.’ Mt. 11:28. Anakualika ubadilishe umaskini wako kwa utajiri wa neema Yake. Hatustahili upendo wa Mungu, lakini Kristo, dhamana yetu, anastahili, na anaweza kwa wingi kuwaokoa wote wanaokuja Kwake. Vyovyote uzoefu wako wa zamani ulivyo, hata kama hali yako ya sasa inakatisha tamaa, ikiwa utamjia Yesu jinsi ulivyo, mdhaifu, mnyonge na kukata tamaa, Mwokozi wetu mwenye huruma atakutana nawe kwa namna nzuri na atakukumbatia kwa mikono Yake ya upendo na kukuvika vazi Lake la haki. Anatuwasilisha kwa Baba tukiwa tumevaa vazi jeupe la tabia Yake mwenyewe. Anasihi mbele za Mungu kwa niaba yetu, akisema: Nimechukua mahali pa mwenye dhambi. Usimtazame mtoto huyu mpotovu, bali niangalie Mimi. Je, Shetani anatetea hoja kwa sauti kubwa dhidi ya nafsi zetu, akishutumu dhambi na kutudai kama mawindo yake, damu ya Kristo inatutetea kwa nguvu kubwa zaidi." _—Ellen G. White, Thoughts From the Mount of Blessing, uk. 8, 9._

**Masawali ya Kujadili**

`1. Angalia kile maneno yaliyovuviwa hapo juu yalichosema kuhusu jinsi ambavyo, kutokana na alichofanya Yesu, tunawasilishwa kwa Baba. “Anatuwasilisha kwa Baba tukiwa tumevaa vazi jeupe la tabia Yake mwenyewe.” Haidhuru ni jinsi gani tumevunjika moyo kwa sababu ya kasoro na mapungufu yetu, au ni mara ngapi hatuakisi kwa wengine aina ya upendo ambao Mungu anatumiminia, kwa nini ni lazima daima turudi katika habari njema kwamba tumekubaliwa na Baba kwa sababu Yesu “anatuwasilisha kwa Baba tukiwa tumevaa vazi jeupe la tabia Yake mwenyewe”?`

`2. Fikiria jinsi yule mama alivyohisi katika kile kisa cha wanawake wawili waliokuja mbele ya Sulemani wakidai kwamba mtoto yule yule ni mtoto wao. Fikiria tena lugha ya hisia inayoelezwa katika 1 Wafalme 3:26. Hili linasaidiaje kuelewa aina ile ile ya lugha inayotumiwa kuelezea hisia za Mungu kwa watu Wake, katika Hosea 11:8?`

`3. Katika vitabu vyote vya Injili, tumeona kwamba Yesu mara nyingi aliguswa na mahitaji ya watu. Naye alifanya nini? Alitenda kwa njia ambayo ilishughulikia mahitaji ya watu. Ni njia zipi za kivitendo ambazo wewe kama mtu binafsi, au hata huenda (ama darasa, mnaweza kukidhi mahitaji ya wale wanaohitaji kufarijiwa?`