---
title:  Jifunze zaidi
date:  14/03/2025
---

Soma Ellen G. White, “The Reward of Earnest Effort (Thawabu ya Juhudi za Dhati,” uk. 285-288, katika Testimonies for the Church, vol. 9.

“Yote yaliyotutatanisha kuhusu majaliwa ya Mungu yatawekwa wazi katika ulimwengu ujao. Mambo yaliyo magumu kueleweka yatafafanuliwa wakati huo. Siri za neema zitafunuliwa mbele yetu. Ambapo akili zetu zenye ukomo zilipotambua machafuko tu na ahadi zilizovunjwa, tutaona upatanifu mkamilifu na mzuri zaidi. Tutajua kwamba upendo usio na kikomo uliamuru uzoefu ambao ulionekana kuwa wenye kujaribu zaidi. Tunapotambua utunzaji mwema wa Yeye afanyaye kazi pamoja na wale wampendao katika kutupatia mema, tutafurahi kwa furaha isiyoelezeka na iliyojaa utukufu. ”_—Ellen G. White, Testimonies for the Church, vol. 3, vol. 9, uk. 286._

**Masawali ya Kujadili**

`1. Je, umetatanishwa katika kujaribu kuelewa majaliwa ya Mungu? Inakufariji kwa namna gani kujua kwamba mambo hayo yote yatawekwa wazi hatimaye ?`

`2. Tafakari kile Kristo alichoacha ili kuwa mwanadamu na kufa kwa ajili ya ulimwengu huu. Tafakari zaidi juu ya kile hili linachotuambia kuhusu upendo wa Mungu na kama Mungu anaweza kutegemewa. Angeweza kufanya nini zaidi?`

`3. "Jina” la Mungu lina umuhimu gani? Hili lina maana gani kwetu sisi tunaojiita Wakristo? Ni kwa njia zipi Wakristo wakati mwingine wameliletea sifa mbaya jina la Kristo, na tunaweza kufanya nini katika jamii zetu Mahalia ili kuwaonesha watu kumfuata Kristo kunavyofanana kwa vitendo?`

`4. Hatimaye, hata “majibu” yetu bora kabisa kuhusiana na tatizo la uovu yana upungufu kwa sasa. Tunaweza kufanya nini kwa vitendo kupunguza mateso katika ulimwengu huu tunapongojea suluhisho la mwisho, la matukio ya wakati wa mwisho wa historia kwa tatizo la uovu ambalo ni Mungu pekee awezaye kuleta?`

`5. Tafakari zaidi Isaya 53:4, juu ya ukweli kwamba Kristo alibeba “masikitiko” na “huzuni” zetu. Ni nini kilifanyika kwa shirika pale Msalabani kinachotusaidia kuelewa mpango wa wokovu na kilichomgharimu Mungu kutuokoa?`