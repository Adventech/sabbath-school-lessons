---
title:  Ningefanya Nini Zaidi?
date:  08/03/2025
---

### Somo la Juma Hili
Yn. 18:37, Rum. 3:23-26, Rum. 5:8, Isa. 5:1-4, Mt. 21:33-39, Isa. 53:4, Rum. 3:1-4.

> <p>Fungu la Kukariri</p>
> “Basi Pilato akamwambia, Wewe u mfalme basi? Yesu akajibu, Wewe wasema, kwa kuwa mimi ni mfalme. Mimi nimezaliwa kwa ajili ya haya, na kwa ajili ya haya mimi nalikuja ulimwenguni, ili niishuhudie kweli. Kila aliye wa hiyo kweli hunisikia sauti yangu” (#Yohana 18:37#).

Miaka kadhaa iliyopita, kisa cha mtoto mwenye umaizi kilichapishwa katika gazeti la Guide. Kisa hicho kinamzungumzia mvulana anayeitwa Denis, yatima aliyeishi na familia fulani kama mtoto wa kambo katika zama za kati. Denis alimchukia sana mfalme wa nchi yake kwa sababu, wazazi wake walipokuwa wagonjwa, askari wa mfalme walimchukua kutoka kwao, na hakuwaona tena. Baadaye tu ndipo alipojua kwamba mfalme aliwatenga ili kuwaepushia walio hai utisho wote wa Tauni Nyeusi. Ukweli kuhusu mfalme ulimweka Denis huru kutokana na chuki ambayo alikuwa ameiweka karibu maisha yake yote. Mfalme daima, na katika kila hali, aliwatendea kwa upendo watu wake.

Watu wengi leo wanamwona Mungu kwa kiasi fulani kama Denis alivyomwona mfalme. Uovu ambao walioushuhudia au kuupitia unawafanya wamchukie au kumkataa Mungu. Mungu yuko wapi wakati kuna mateso? Ikiwa Mungu ni mwema, kwanini kuna uovu mwingi? Pambano la ulimwengu mzima linaelezea zaidi suala hili muhimu, lakini maswali mengi yanadumu kuwepo. Hata hivyo, wakati majaribio yetu yote ya kupata majibu yanaposhindwa kutosheleza, tunaweza kumtazama Yesu msalabani na kuona ndani kwamba Mungu anaweza kutumainiwa, hata pamoja na maswali yote ambayo hayana majibu kwa sasa.

_Jifunze somo la juma hili kwa maandalizi ya Sabato ya Machi 15_