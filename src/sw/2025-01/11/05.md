---
title:  Mfano wa Kristo wa Shamba la Mizabibu
date:  12/03/2025
---

Katika mfano wa mwenye shamba la mizabibu, katika Mathayo 21, Yesu anaendelea pale Isaya 5 ilipoishia. akitoa ufafanuzi zaidi juu ya tabia na matendo ya mwenye shamba la mizabibu kwa sababu ya shamba lake la mizabibu.

`Soma Mathayo 21:33-39 ukizingatia hasa swali la Isaya 5:4. Angeweza kufanya nini zaidi ya kile alichofanya?`

Sehemu ya kwanza ya mfano wa Kristo inanukuu moja kwa moja wimbo wa Isaya 5 kuhusu mwenye shamba na shamba lake la mizabibu. Kisha, Yesu anaongezea, mwenye shamba la mizabibu “ Alipangisha' ” shamba lake la mizabibu “ “kwa wakulima, akasafiri” ” (Mt. 21:33). Lakini, wakati mwenye shamba alipotuma watumishi Wake (manabii) mara mbili kukusanya mazao, wale waliokodisha shamba Lake la mizabibu waliwapiga na kuwaua watumishi Wake (Mt. 21:34-36). Hatimaye, alimtuma Mwanawe (Yesu), akisema "Watamstahi mwanangu " (Mt. 21:37). Lakini walimwua Mwanawe pia, wakisema, " 'Huya ni mrithi. Njooni, haya na tumwue na tuutwae urithi wake.' Wakamkamata wakamtupa nje ya shamba la mizabibu wakamwua" (Mt. 21:38, 39).

Angeweza kufanya nini zaidi? Baba alitupenda sana hata akamtoa Mwanawe mpendwa (Yohana 3:16). Ikiwa pambano la ulimwengu ni la aina iliyodokezwa hapa, lisingeweza kuamuliwa mapema kwa kutumia uweza wa kiungu bali lilihitaji kwanza udhihirisho wa hadhara wa tabia ya Mungu. Udhihirisho huu umewekwa wazi hatimaye katika kazi ya Kristo (Rum. 3:25, 26; Rum. 5:8). Tungeomba nini zaidi ya kwamba Mungu (katika Kristo) ajitoe mwenyewe kufa kwa ajili yetu, ili apate kutuhesabia haki pasipo kwa njia yoyote kuhatarisha haki na upendo Wake mkamilifu?

Tukio la msalaba linadhihirisha kwamba Mungu amefanya kila kitu ambacho kingeweza kufanywa ili kupunguza na kuondoa uovu, lakini bila kuharibu muktadha kwa ajili ya ustawi wa upendo wa kweli. Kama kungekuwa na njia yoyote iliyo bora zaidi kwa Mungu Je asingeichagua? Wakati watu wanateseka sana katika pambano hili ulimwengu mzima, Mungu Mwenyewe anateseka kuliko wote. Tunapoutazama Msalaba, tunaweza kuona, kwa hakika, mateso na maumivu ambayo dhambi imemletea Mungu Mwenyewe. Hata hivyo, uhuru ulio ndani ya upendo ulikuwa mtakatifu mno kiasi kwamba Kristo alikuwa tayari kustahimili jambo hilo kwa ajili yetu.

`Soma Isaya 53:4. Kristo alichukua “masikitiko” na “huzuni” za nani pale msalabani? Hili linapaswa kutuambia nini kuhusu yote Mungu aliyotutendea na kile wokovu ulichomgharimu?`