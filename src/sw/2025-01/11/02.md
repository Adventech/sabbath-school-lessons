---
title:  Kristo Mshindi
date:  09/03/2025
---

Ingawa kuna adui kazini ambaye Kristo Mwenyewe anamrejelea kama “mtawala wa ulimwengu huu” (mwenye kujitwalia) mfalme wa kweli wa ulimwengu ni Yesu Kristo. Yesu anatushindia, na ndani Yake tunaweza kuwa na ushindi, hata katikati ya taabu na mateso. Hakika, kazi ya Kristo inampinga adui daima.

Tumeona kwamba Maandiko yanamwelezea Shetani kama:

`(1)` Yeye audanganyae ulimwengu wote tangu mwanzo (Ufu. 12:9, Mt. 4:3, Yn. 8:44, 2 Kor. 11:3, 1 Yoh. 3:8).

`(2)` Mwongo na mshitaki wa Mungu na watu Wake mbinguni (Ufu. 12:10; Ufu. 13:6; Ayu. 1-2; Zek. 3:1, 2; Yuda 9).

`(3)` Mtawala mwenye kujitwalia mamlaka pasipo haki wa ulimwengu: huu (Yn. 12:31, Yn. 14:30, Yn 16:11, Mdo. 26:18, 2 Kor. 4:4, Efe. 2:2, 1 Yoh. 5:19).

Soma Yohana 18:37. Hili linatuambia nini kuhusu kazi ya Kristo kupinga udanganyifu wa adui? Inamaanisha nini kwamba Yesu ni Mfalme?

Ingawa Maandiko yanafundisha kwamba Shetani ndiye mdanganyifu mkuu, msingiziaji/mzushi, mshitaki, na mtawala mwenye kujitwalia mamlaka bila haki wa ulimwengu huu, pia yanafundisha kwamba Yesu Ndiye mshindi dhidi ya Shetani katika kila njia

`(1)` Yesu alikuja “ “ulimwenguni, ili aishuhudie kweli' ” (Yn. 18:37),

`(2)` Kupitia msalaba, Yesu alidhihirisha kwa namna bora kabisa haki na upendo mkamilifu wa Mungu ( Rum. 3:25, 26; Rum. 5:8 ), na hivyo kukanusha madai ya Shetani ya uongo (Ufu. 12:10, 11), na

`(3)` Hatimaye Yesu ataharibu ufalme wa ibilisi, ambaye “ 'anajua ya kuwa ana wakati mchache tu' ” (Ufu. 12:12, linganisha na Rum. 16:20), na Kristo “ 'atamiliki hata milele na milele' ” (Ufu. 11:15).

Hatimaye, haidhuru Shetani anafanya nini, yeye tayari ni adui aliyeshindwa, na kilicho muhimu kwetu ni kudai ushindi wa Kristo kwa ajili yetu sisi wenyewe kila siku, kila saa na pia kudai ahadi ambazo msalaba umetupatia.

`Katika pambano kuu, tunajua ni upande upi unashinda. Kwa vipi chaguzi zetu za siku kwa siku zinaathiri upande ambao hatimaye tunaishia? Tunawezaje kuhakikisha kwamba tuko upande unaoshinda hata wakati huu?`