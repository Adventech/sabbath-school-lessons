---
title:  Jifunze zaidi
date:  28/02/2025
---

Soma Ellen G. White, “Chimbuko la Uovu,” uk. 406-415, katika Pambano Kuu.

“Hakuna wazo ambalo limefundishwa kwa uwazi zaidi katika Maandiko kuliko wazo kuwa Mungu kwa namna yoyote ile hawajibiki na uingiaji wa dhambi; kwamba hakukuwa na uondoaji kiimla wa neema ya Mungu, kwamba hakukuwa na dosari katika serikali ya Mungu, iliyosabisha kuinuka kwa uasi. Dhambi ni mvamizi, ambaye hakuna sababu inaweza kutolewa kwa ajili ya uwepo wake, Dhambi ni fumbo, haielezeki; kuitolea uidhuru ni kuitetea. ... Ikiwa shetani angeangamizwa asiwepo kabisa, (wakazi wa mbinguni na wa malimwengu mengine) wangemtumikia Mungu kwa hofu kuliko kwa upendo. Mvuto wa mdanganyaji usingeangamizwa kabisa, wala roho ya uasi isingeondolewa kabisa. Ilipaswa uovu uruhusiwe ukomae. Kwa manufaa ya ulimwengu wote katika vizazi vyote, Shetani alipaswa kuendeleza kanuni zake kikamilifu, ili shutuma zake dhidi ya serikali ya Mungu zionekane katika nuru yake halisi kwa wenye uhai wote walioumbwa, ili haki na rehema za Mungu na kutobadilika kwa sheria Yake visihojiwe milele zote.” _—Ellen G. White, Pambano Kuu, uk. 406, 411._

**Masawali ya Kujadili**

`1. Watu wengi wanajiuliza jinsi ambavyo kiumbe asiye na dhambi kama lusifa angeweza kutenda dhambi kwa mara ya kwanza. Kwa nini dhambi ni “fumbo” kubwa tena “lisiloelezeka”? Tunawezaje kuelezea dhambi hii ya kwanza bila kuitolea udhuru au kuihalalisha? Yaani kwa nini kuelezea asili yake ingekuwa sawa na kuihalalisha?`

`2. Kwa nini Mungu hakumwangamiza Shetani mara moja? Kwa nini ni lazima uovu 'uruhusiwe ukomae'? Ni kwa vipi hili ni “kwa manufaa ya ulimwengu wote katika vizazi vyote”?`

`3. Kwa nini ni muhimu sana kuelewa kwamba pambano kati ya Mungu na Shetani halihusu mamlaka tu, bali ni pambano la aina tofauti? Pambano juu ya tabia linaelewekaje kwa njia ambazo pambano juu ya mamlaka lisingeeleweka?`

`4. Kuelewa asili ya pambano kunafunuaje chimbuko halisi, yaani, njia ambazo maisha yako mwenyewe yanaweza kuwa mfano mdogo wa pambano la ulimwengu mzima? Ni kwa njia zipi hata sasa unapitia uzoefu wa uhalisi wa pambano hili? Unapaswa kuitikiaje kwa njia zinazoonesha kwamba wewe uko upande wa nani hasa?`