---
title:  Pambano la Ulimwengu Mzima
date:  22/02/2025
---

### Somo la Juma Hili
Mt. 13:24-27; Mwa. 1:31; Eze. 28:12-19; Isa. 14:12-15; Mt. 4:1-11; Yn. 8:44, 45.

> <p>Fungu la Kukariri</p>
> “Nami nitaweka uadui kati yako na huyo mwanamke, na kati ya uzao wako na uzao wake; huo utakuponda kichwa, na wewe utamponda kisigino” (Mwanzo 3:15).

Kiini cha teolojia ya Biblia ni pambano kuu kati ya Kristo na Shetani. Ingawa wazo la pambano la ulimwengu mzima kati Mungu na viumbe wa mbinguni walioanguka na kuasi dhidi ya Mungu ni wazo kuu la Maandiko (Mt. 13:24-30, 37-39 Ufu. 12:7-10) na pia limeenea katika mapokeo mengi ya Kikristo, Wakristo wengi wamekataa au kupuuza wazo hilo zima.

Kwa mtazamo wa kibiblia, hata hivyo, mada ya pambano la ulimwengu mzima, ambapo ufalme wa Mungu unapingwa na Shetani na malaika zake, si mada ambayo tunaweza kupuuza bila kukosa mengi ya yaliyomo katika masimulizi ya Biblia. Vitabu vya injili pekee vimejaa Rejea za shetani na mapepo wanaompinga Mungu

Kwa kuanzia juma hili, tutashughulikia jinsi maswali mawili yafuatayo yanavyoweza kujibiwa kulingana na aya muhimu za kibiblia:

1. Ni wapi Maandiko yanafundisha kwamba kuna pambano la ulimwengu mzima kati ya Mungu na Shetani?
2. Kwa mujibu wa Maandiko, asili ya pambano hili ni nini?

_Jifunze somo La juma hili kwa maandalizi ya Sabato ya Machi 1._