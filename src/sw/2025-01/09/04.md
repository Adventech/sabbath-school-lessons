---
title:  Chimbuko la Pambano Mbinguni
date:  25/02/2025
---

Mwanzo 1-3 pekee inaonesha kwamba uovu ulikuwepo kabla ya Anguko la Adamu na Hawa. Hata kama uovu haukuwa uhalisi wa kuonekana katika Bustani ya Edeni, kwa kudhahania, “uovu” tayari umeonekana, kwa jina la “mti wa ujuzi wa mema na mabaya” (Mwa. 2:9, 17). Kisha nyoka anamshutumu Mungu kwa kusema uongo wakati, kwa kweli, nyoka, ndiye anayesema uongo. Kuwepo kwa nyoka (Ufu. 12:9), pamoja na uongo wake, kunaonesha uhalisia wa uovu huko. Hivyo, hata katika Bustani ya Edeni kabla ya Anguko, uwepo wa uovu unadhihirika.

`Soma Ezekiel 28:12-19 kwa kuzingatia Kutoka 25:19, 20. Ni nini asili ya anguko la kiumbe huyu?`

Kwa mujibu wa aya hii, chimbuko la uovu na pambano la ulimwengu wote ni mbinguni

Kabla hajaanguka yule kiumbe aliyekuja kujulikana kama shetani alikuwa kerubi afunikaye , Zaidi ya kutambuliwa kama kerubi huyu, alikitia “ 'muhuri kipimo, umejaa hekima, na ukamilifu wa uzuri " naye alikuwa “ "ndani ya Edeni, bustani ya Mungu" “(Eze. 28:12, 13). Hakuna lolote kati ya mambo haya lingeweza kusemwa juu ya mfalme wa kibinadamu wa Tiro (au mwanadamu mwingine yeyote). Kwa hiyo, tunajua kwamba tumepewa hapa kuona kidogo anguko la lusifa

`Soma Isaya 14:12-15. Hili linafafanuaje zaidi juu ya chimbuko la pambano kuu?`

Kwa mujibu wa Isaya 14, Lusifa aliamua kujiinua na kujifanya kama Mungu. Aya hii inakamilisha kile tulichoona katika Ezekieli 28, kwamba “moyo wake uliinuka” kwa sababu ya “uzuri” wake (Eze. 28:17), ambao ulipaswa kumfanya amtukuze Mungu aliyemuumba kuwa mzuri. Badala yake, alijivuna. Mbaya zaidi kwa kiburi hiki, aliazimia kuchukua nafasi ya Mungu na kumtukana. Neno la Kiebrania linalomaanisha “uchuuzi” katika Ezekieli 28:16 pia linamaanisha "uzushi/uongo,” jambo linaloonesha jinsi Shetani atakavyotenda dhidi ya Mungu na dhidi yetu pia.

`Tunaelewaje uhakika wa kwamba Lusifa, aliyeanguka, hapo awali alikuwa “mkamilifu .., . tangu siku ile” alipoumbwa “hata uovu ulipoonekana” ndani yake (Eze. 28:15) Kiumbe mkamilifu angewezaje kuanguka isipokuwa kama kuwa mkamilifu kulijumuisha uhuru wa kweli wa kimaadili?`