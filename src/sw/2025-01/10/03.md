---
title:  Joka wa Ufunuo
date:  03/03/2025
---

Mtazamo mpana wa watawala wa mbinguni katika pambano la ulimwengu mzima umeelezewa katika kitabu cha Ufunuo, ambapo Shetani anaelezewa kama “joka kubwa” anayempinga Mungu na audanganya ulimwengu wote” (Ufu. 12:9).

Soma Ufunuo 13:1-8. Hili linafunua nini kuhusu ukubwa wa mamlaka ya joka?

Joka (Shetani) si tu anapigana na Mungu (Ufu. 12:7-9) na watumishi Wake (kwa mfano, Ufu. 12:1-6), lakini anaelezewa kama mtawala nyuma ya falme za kidunia zinazotesa watu wa Mungu kwa nyakati zote

Joka “akampa ... nguvu zake, na kiti chake cha enzi, na uwezo mwingi” yule mnyama kutoka baharini (Ufu. 13:2, linganisha na Ufu. 13:5 ; Ufu. 17:13, 14). Mnyama huyu wa baharini “akapewa Kinywa cha kunena maneno makuu, ya makufuru. Akapewa uwezo wa kufanya kazi yake miezi arobaini na miwili” (Ufu. 13:5).

Kwa hiyo, Shetani (joka) anampatia mnyama uwezo na mamlaka ya kutawala (_mamlaka ya kidunia ya kidini na kisiasa_), Mamlaka hii inatumiwa kujitwalia ibada inayomstahili Mungu. Mnyama analikufuru jina la Mungu; pia inapigana na, na hata kuwashinda, watakatifu wa Mungu, angalau kwa muda. Mamlaka hii inayotawala dunia yote amepewa na joka, mtawala aliyejitwalia ulimwengu huu.

Hata hivyo, kuna mipaka iliyo wazi kwa Shetani na mawakala wake, ikijumuisha mipaka ya muda. “ 'Kwa hiyo shangilieni, enyi mbingu, nanyi mkao humo. Ole wa nchi na bahari. Kwa maana yule ibilisi ameshuka kwenu mwenye ghadhabu nyingi, akijua ya kuwa ana wakati mchache tu" "( Ufu. 12:12 ).

Shetani “anajua kuwa ana wakati mchache tu” (Ufu. 12:12), na matukio yaliyoelezewa katika Ufunuo yanatokea kwa kufuata mfululizo wa matukio ya kiunabii, yanayoonesha mipaka maalum (tazama Ufu. 12:14, Ufu. 13:5) kwa utawala wa mamlaka hizi za uovu.

Kwa hakika, Mungu anashinda Hatimaye, “ 'Naye atafuta kila chozi katika macho yao, wala mauti haitakuwapo tena; wala maombolezo, wala kilio, wala maumivu hayatakuwapo tena; kwa kuwa mambo ya kwanza yamekwisha kupita' ” (Ufu. 21:4).

`Ingawa ni vigumu kwetu kuuona sasa, hatimaye wema utaushinda uovu milele, Kwa nini ni muhimu sana kutosahau kamwe ahadi hii ya kushangaza?`