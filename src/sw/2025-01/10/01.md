---
title:  Masharti ya Pambano
date:  01/03/2025
---

### Somo la Juma Hili
Dan. 10:1-14, Ufu. 13:1-8, Ayu. 1:1-12, Ayu. 2:1-7, Yn. 12:31, Yn. 14:30, Mk. 6:5, Mk. 9:29.

> <p>Fungu la Kukariri</p>
> “atendaye dhambi ni wa Ibilisi; kwa kuwa Ibilisi hutenda dhambi tangu mwanzo. Kwa kusudi hili Mwana wa Mungu alidhihirishwa, ili azivunje kazi za Ibilisi” (#1 Yohana 3:8#).

Simulizi lenye nguvu linalofunua asili ya pambano la ulimwengu mzima linaweza kupatikana katika 1 Wafalme 18:19-40, Eliya juu ya Mlima Karmeli, Bwana anapoifichua inayodhaniwa kuwa “miungu ya mataifa.” Hata hivyo, kuna mengi yaliyo nyuma ya pazia kuhusu “miungu” hii kuliko kwamba ni vitu vilivyobuniwa tu katika fikra za wapagani. Nyuma ya “miungu” ambayo mataifa yaliyowazunguka Israeli yalifikiri yalikuwa yakiabudu, kwa hakika, ilikuwa kitu kingine kabisa.

“ “Walitoa sadaka kwa pepo si Mungu, Kwa miungu wasiyoijua, Kwa miungu mipya iliyotokea siku zilizo karibu, Ambayo baba zenu hawakuiogopa ” (Kum. 32:17). Paulo anaongeza, “vitu vile wavitoavyo sadaka wavitoa kwa mashetani, wala si kwa Mungu; nami sipendi ninyi kushirikiana na mashetani” (1 Kor. 10:20).

Basi, nyuma ya “miungu ya uongo ya mataifa kulikuwa na pepo wachafu waliojificha. Hii ina maana, basi, kwamba aya zote za maandiko zinazohusu ibada ya sanamu na miungu ya kigeni ni aya za" pambano la ulimwengu mzima.”

Kwa usuli huu, mada ya pambano la ulimwengu wote inaeleweka vyema. Na ukweli huu una maana kubwa katika kuelewa zaidi asili ya pambano hili na jinsi unavyofafanua zaidi juu ya tatizo la uovu.

_Jifunze somo la juma hili kwa maandalizi ya Sabato ya Machi 8._