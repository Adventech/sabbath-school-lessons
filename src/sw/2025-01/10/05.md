---
title:  Mkuu (wa Muda) wa Ulimwengu Huu
date:  05/03/2025
---

Tumeona katika masomo yaliyotangulia kwamba, ndani ya pambano la ulimwengu mzima, shetani na washirika wake wamepewa mamlaka muhimu kwa muda katika ulimwengu huu, wakiwa na mipaka kulingana na aina fulani ya masharti ya pambano.

Masharti haya ya pambano si tu kwamba yanazuia utendaji wa adui—Shetani na washirika wake—lakini pia yanawekea ukomo utendaji wa Mungu wa kuondoa au kupunguza uovu ambao (kwa muda) unaangukia ndani ya mamlaka ya adui. Kwa sababu Bwana hatavunja ahadi Zake kamwe, kiasi cha makubaliano ya mashartiya pambano—hivyo kumpa shetani utawala wenye mipaka na wa muda —Mungu amewekea mipaka ya kimaadili hatua Zake atakazochukua baadaye (_bila kupunguza uweza Wake kamili_).

Soma Yohana 12:31, Yohana 14:30, Yohana 16:11, 2 Wakorintho 4:4, na Luka 4:6. Aya hizi zinafundisha nini kuhusu utawala wa adui katika ulimwengu huu?

Agano Jipya linaelezea mgongano wa falme, falme za nuru na giza, na giza likitoka kwa Shetani na uasi wake. Sehemu ya utume wa Kristo ilikuwa kuushinda ufalme wa Shetani: “Kwa kusudi hili Mwana wa Mungu alidhihirishwa, ili azivunje kazi za Ibilisi” (1 Yoh. 3:8 )

Hata hivyo, kuna “kanuni” zinazowekea mipaka kile Mungu anachoweza kufanya huku akiendelea kuwa mwaminifu kwa kanuni zinazoongoza serikali Yake. Mipaka hii inajumuisha angalau _(1)_ kutoa uhuru wa kuchagua kwa viumbe na _(2)_ kanuni za kiagano za makabiliano, ambazo hazijafunuliwa kwetu, angalau kwa sasa. Vizuizi hivyo na vikwazo juu ya utendaji wa Mungu vina maana kubwa kwa uwezo wa Mungu wa kimaadili wa kupunguza na/au kuondoa uovu mara moja katika ulimwengu huu. Hivyo, tunaona uovu na mateso vinavyoendelea, ambavyo kwa kweli vinaweza kuwafanya watu wengi watilie shaka kuwepo kwa Mungu au wema Wake. Hata hivyo, baada ya mazingira ya pambano kuu kueleweka, na mipaka ambayo Mungu ameweka juu ya jinsi atakavyokabiliana na uovu, kwa kiwango fulani tunaweza kuelewa zaidi kwa nini mambo yako jinsi yalivyo angalau hadi ushindi wa mwisho wa Mungu dhidi ya uovu.

`Ukweli kwamba Yesu anamwita Shetani “mtawala” wa ulimwengu huu unasaidiaje, angalau kwa kiasi fulani, kuelewa kwetu kuhusu uovu uliopo ulimwenguni sasa? Inafariji kiasi gani kujua kwamba ni utawala wa muda tu!`