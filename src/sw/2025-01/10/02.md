---
title:  Malaika Akawizwa
date:  02/03/2025
---

Kama tulivyoona, “miungu” ya uongo ya mataifa ilikuwa pepo wachafu waliojificha. Na mahali pengine tunaona uthibitisho kwamba nyakati fulani watawala wa pepo wachafu waliotoka mbinguni wako nyuma ya watawala wa kidunia. Hata mawakala malaika waliotumwa na Mungu wanaweza kupingwa na nguvu za adui.

Soma Danieli 10:1—14, kwa usikivu makini katika aya ya 12 na 13. Aya hizi zinafundisha nini ambacho kinahusiana na pambano la ulimwengu mzima? Je, unaelewa nini kuhusu malaika aliyetumwa na Mungu “kupingwa” kwa siku ishirini na moja?

Inawezekanaje kwamba malaika aliyetumwa na Mungu angeweza “kupingwa” kwa majuma matatu? Kwa kuwa Mungu ni mweza wa yote, Ana uweza wa kumjibu Danieli mara moja—yaani, kama angechagua kufanya hivyo. Ikiwa Angetumia uweza Wake kufanya hivyo, angeweza kumfanya malaika amtokee Danieli mara moja. Hata hivyo, malaika aliyetumwa na Mungu 'alipingwa na “mkuuwa ufalme wa Uajemi” kwa majuma matatu yote. Nini kinaendelea hapa

Kwa majuma matatu Gabrieli alishindana na nguvu za Giza akitaka kuzuia ushawishi uliokuwa ukifanya kazi katika akili ya

Koreshi. …. Yote ambayo mbingu ingeweza kufanya kwa ajili watu wa Mungu yalifanyika. Ushindi hatimaye ulipatikana; majeshi ya adui yalizuiliwa siku zote za Koreshi, na siku zote za mwanawe Cambyses _— Ellen G. White, Manabii na Wafalme, Gombo la Pili, uk. 178_

Ili pambano kama hilo litokee, ni lazima Mungu awe hatumii uweza wote. Adui lazima apewe uhuru na uwezo halisi visivyoondolewa kwa ghafla bila kutarajiwa. lakini amewekewa mipaka kwa baadhi ya vigezo vinavyojulikana kwa pande zote mbili (maelezo ambayo hayajafunuliwa kwetu). Inaonekana ni lazima kuwe na vigezo katika pambano la ulimwengu mzima ambavyo hata malaika wa Mungu wanaongozwa navyo, ambavyo katika masomo yajayo vitajulikana kama “masharti ya pambano.”

Kwa maana fulani, kuelewa mipaka, hii kunaweza kusiwe vigumu ikiwa tutaelewa wazo, ambalo tayari, limezungumziwa kwamba Mungu anatenda kwa upendo tu na kwamba upendo si shuruti ndiyo msingi wa serikali Yake. Wazo hili, kwamba, Mungu anatenda tu kupitia kanuni zinazotokana na upendo, linaweza kutusaidia kuelewa vyema pambano kuu.

`Umepitiaje mipaka ya kutenda kupitia kanuni za upendo tu na si shuruti? Umejifunza nini kuhusu mipaka ya mamlaka?`