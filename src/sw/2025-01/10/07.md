---
title:  Jifunze zaidi
date:  07/03/2025
---

Soma Ellen G. White, “Nguvu ya Shetani,” uk. 341—347, katika Testimonies for the Church, vol. 1.

“Mwanadamu aliyeanguka ni mateka halali wa Shetani. Utume wa Kristo ulikuwa ni kumwokoa kutoka katika nguvu za adui yake mkuu. Mwanadamu kwa asili anao mwelekeo wa kufuata mapendekezo ya Shetani, na hawezi kumpinga kwa ufanisi adui huyo wa kutisha isipokuwa Kristo, Mshindi mkuu, anakaa ndani yake, akiongoza shauku zake na kumpa nguvu. Mungu pekee ndiye anayeweza kuwekea ukomo nguvu za Shetani. Anakwenda mbele na nyuma duniani, na kutembea huku na huko ndani yake. Hakai mbali na lindo lake hata kwa dakika moja, kwa hofu ya kupoteza nafasi ya kuangamiza roho. Ni muhimu watu wa Mungu walielewe hili, ili waepuke mitego yake. Shetani anaandaa madanganyo yake, ili katika kampeni yake ya mwisho dhidi ya watu wa Mungu wasiweze kuelewa kwamba ni yeye. 2 Wakorintho 11:14: “Wala si ajabu; Maana Shetani mwenyewe hujigeuza awe mfano wa malaika wa nuru.” Wakati ambapo watu fulani waliodanganywa wanatetea kwamba hayupo, anawachukua mateka, na anatenda kazi kupitia kwao kwa kiwango kikubwa. Shetani anajua vizuri zaidi kuliko watu wa Mungu uwezo wanaoweza kuwa nao juu yake wakati nguvu zao zikiwa katika Kristo. Wanapomsihi kwa unyenyekevu Mshindi mwenye nguvu ili awasaidie, muumini aliye dhaifu zaidi katika kweli, akimtumaini Kristo kwa uthabiti, anaweza kufanikiwa kumshinda Shetani na jeshi lake lote. Yeye ni mwerevu sana kiasi kwamba hawezi kuja wazi wazi, kwa ujasiri na majaribu yake; kwani hapo nguvu dhaifu za Mkristo zingeamshwa, na angemtegemea Mkombozi mwenye nguvu na hodari. Lakini anakuja bila kutambuliwa, na kufanya kazi kwa kujificha kupitia watoto wa uasi wanaodai kuwa watauwa.” _—Ellen G. White, Testimonies for the Church, vol. 1, uk. 341._

**Masawali ya Kujadili**

`1. Inamaanisha nini kuwa “mateka halali wa Shetani”? Je, hilo linamaanisha Shetani anaweza kuwatendea watu chochote anachotaka? Ikiwa sivyo, kwa nini? Hili linahusiana vipi na kile tunachoweza kuita “masharti ya pambano” katika pambano la ulimwengu mzima?`

`2. Kwa nini Mungu ampe Shetani mamlaka yoyote katika pambano la ulimwengu wote, hata ikiwa ni kwa muda tu? Hili linatuambia nini kuhusu jinsi Mungu anavyotafuta kujibu shutuma za Shetani?`

`3. Unawajibuje wale, hata Wakristo, wanaokana uwepo wa Shetani kama nafsi halisi? Ingawa hatuwezi kuthibitisha uwepo wa Shetani, ni uthibitisho gani unaoweza kuutumia kumsaidia mtu ambaye amedanganywa sana?`