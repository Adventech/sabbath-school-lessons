---
title:  Mipaka na Masharti
date:  06/03/2025
---

Pambano la ulimwengu mzima kimsingi ni pambano dhidi ya tabia ya Mungu, linalosababishwa na madai ya uongo/uzushi wa ibilisi dhidi ya wema, haki na serikali ya Mungu. Ni aina ya daawa ya agano la ulimwengu mzima.

Pambano kama hilo haliwezi kuamuliwa kwa utawala kamili, lakini, badala yake, linahitaji uthibitisho.

Ikiwa madai mazito yataletwa dhidi ya mtu aliye katika mamlaka, njia bora zaidi (na labda pekee) ya kushinda madai hayo itakuwa kuruhusu uchunguzi huru, wa haki na wazi. Ikiwa madai hayo yanatishia serikali nzima (ya upendo), hayawezi kufichwa pasipo kushughulikiwa.

Haya yote yanamaanisha nini kwa ajili ya kuelewa pambano la ulimwengu mzima na kuhusiana na tatizo la uovu? Ikiwa Mungu anatoa ahadi, je, anaweza kuivunja? Bila shaka hapana. Kwa kadiri Mungu anavyokubali masharti ya pambano, hatua atakayoichukua baadaye itakuwa (kimaadili) yenye mipaka. Kwa hivyo, uovu utakuwa sehemu ya milki ya muda ya ufalme wa giza.

Soma Marko 6:5 na Marko 9:29. Maandiko haya yanaelezea nini kuhusu jinsi hata utendaji wa Mungu unavyoweza kuhusishwa kama sehemu muhimu ya mambo kama vile imani na maombi?

Katika masimulizi haya yote mawili, baadhi ya mipaka au masharti ya pambano yanaonekana kuwa yamewekwa, yanayohusiana sana na mambo kama vile imani na maombi. Mahali pengine tunaona ushahidi mwingi kwamba maombi yanaleta mabadiliko katika ulimwengu huu, yakifungua njia kwa ajili ya utendaji wa Mungu ambao vinginevyo usingekuwepo (kimaadili). Hata hivyo, hatupaswi kufanya kosa la kufikiri kwamba imani na maombi ndiyo mambo pekee. Kuna uwezekano wa mambo mengine mengi ambayo tunaweza kuwa hatuyajui.

â€œHili linapatana na yale tuliyoyaona hapo awali kuhusu masharti ya pambano. Kama tulivyosema kuna masharti fulani ya pambano katika pambano kuu yanayowekea ukomo kile Mungu anachoweza kufanya kimaadili, angalau kwa sasa. Kwa hivyo, baadhi ya maovu yanaweza kuangukia ndani milki ya muda ya ufalme wa giza.

`Soma Warumi 8:18 na Ufunuo 21:3, 4. Aya hizi zinakupaje hakika kwamba ingawa kuna mambo mengi ambayo hatujui, tunaweza kutumaini kwamba Mungu anajua lililo bora zaidi, anataka lililo bora zaidi na ataukomesha uovu na kuleta umilele wenye furaha?`