---
title:  Kuitwa Kuithibitisha Haki
date:  19/03/2025
---

Manabii katika Maandiko daima wanasisitiza wito wa Mungu wa haki katika jamii. Tena na tena, Maandiko hayasiti kuangazia masuala ya udhalimu na ukandamizaji. Kwa hakika, wito wa Mungu kwa ajili ya kuleta hukumu ulikuwa ni wito kwa Mungu kusimamisha haki.

Kwa mfano, nabii Isaya anasema waziwazi kuhusu udhalimu katika Israeli wakati huo. Maneno yake na wito wake kwa ajili ya haki unapaswa kuvuma kwa sauti na wazi katika masikio yetu leo. “ “jifunzeni kutenda mema; takeni hukumu na haki; wasaidieni walioonewa; mpatieni yatima haki yake; mteteeni mjane ” (Isa. 1:17). Zaidi ya hayo, anatangaza “ole” ” dhidi ya wale “ “wawekao amri zisizo za haki' ” na “ “kumpotosha mhitaji asipate haki yake' ” (Isa. 10:1, 2), akionya: “ “Nanyi mtafanya nini siku ya kujiliwa, na wakati ' wa uangamivu, utakaokuja kutoka mbali sana? Je! Mtamkimbilia nani mpate msaada? Na utukufu wenu mtauacha wapi?” ” (Isa. 10:3).

Vivyo hivyo, nabii Yeremia anatangaza ujumbe wa Mungu: " "Ole wake aijengaye nyumba yake kwa uovu! Na vyumba vyake kwa udhalimu; ... Baba yako, je! Hakula na kunywa, na kufanya hukumu na haki? Hapo ndipo alipofanikiwa. Alihukumu maneno ya maskini na mhitaji; ndipo alipofanikiwa. Je! Huku siko kunijua, asema Bwana?” (Yer. 22:13, 15, 16).

`Soma Mathayo 23:23-30. Yesu anafundisha nini hapa kuhusu lililo muhimu zaidi? Unafikiri anamaanisha nini anaporejelea “mambo makuu”?`

Mtu asije akafikiri kwamba manabii wa Agano la Kale peke yao ndiyo walishughulika na suala la udhalimu, tunaona kwa wazi hapa na mahali pengine katika huduma ya Yesu kwamba hili lilikuwa jambo lililomhangaisha kwa kiasi kikubwa sana Kristo Mwenyewe. Kama asemavyo: “ “Ole wenu waandishi na Mafarisayo, wanafiki! Kwa kuwa mnalipa zaka za mnanaa na binzari na jira, lakini mmeacha mambo makuu ya sheria,” yaani, adili, na rehema, na imani hayo imewapasa kuyafanya wala yale mengine msiyaache' ” ( Mt. 23:23). Katika aya inayofanana na hii katika Luka, Yesu anaomboleza kwamba "mwaacha mambo ya adili, na upendo wa Mungu " (Lk. 11: 42).

`Ikiwa ungelenga zaidi katika “mambo makuu” leo, hilo lingeonekanaje kinyume na “zaka za mnanaa na bizari na jira” unazoweza kujikita kwazo badala yake?`