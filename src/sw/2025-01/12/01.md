---
title:  'Upendo na Haki: Amri Kuu Mbili'
date:  15/03/2025
---

### Somo la Juma Hili
Mt. 22:34-40, Zek. 7:9-12, Zab. 82, Mik. 6:8, Mt. 23:23-30, Lk. 10:25-37.

> <p>Fungu la Kukariri</p>
> “Mtu akisema, Nampenda Mungu, naye anamchukia ndugu yake, ni mwongo; kwa maana asiyempenda ndugu yake ambaye amemwona hawezi kumpenda Mungu ambaye hakumwona” (1 Yohana 4:20).

Ingawa tuna imani kwamba Mungu atafanya mambo yote kuwa sawa hatimaye, bado kile tunachofanya ni muhimu, kama Wakristo, hapa na sasa. Ingawa kunaweza kuwepo udhalimu na maovu mengi ambayo Mungu hataviondoa sasa (_kutokana na vigezo vya pambano la ulimwengu mzima_), hili halimaanishi kwamba hatuwezi kutumiwa kusaidia kupunguza mateso na uovu wowote tunaokutana nao, angalau kwa kiwango chochote kinachowezekana. Kwa kweli, tunawajibika, kama Wakristo, kufanya hivyo.

Kama tulivyoona, upendo na haki vinakwenda pamoja; havitenganishwi. Mungu anapenda haki. Kwa hiyo, ikiwa unampenda Mungu. tutapenda haki, pia.

Vivyo hivyo, tukimpenda Mungu, tutapendana sisi kwa sisi. Sehemu ya kupendana sisi kwa sisi ni kushiriki katika mambo yanayohusu ustawi wa wale wanaotuzunguka. Wengine wanapoteswa na umaskini, uonevu, au udhalimu wowote, tunapaswa kujali. Wengine wanapokandamizwa. hatupaswi kupuuza/kutotilia maanani. Badala yake, tunapaswa kujiuliza kile tunachoweza kufanya, binafsi na kwa ushirika, ili kuendeleza upendo na haki ya Mungu kwa njia ambayo inaakisi kwa ulimwengu wetu uliovunjika tabia Kamilifu ya Bwana wetu ya haki na upendo.

_Jifunze somo la juma hili kwa maandalizi ya Sabaro ya Machi 22._