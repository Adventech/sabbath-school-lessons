---
title:  Amri Kuu Mbili
date:  16/03/2025
---

Ili kutafakari kile tunachoweza kufanya, binafsi na kwa pamoja, ili kuendeleza upendo na haki ya Mungu katika ulimwengu wetu, inafaa kuanza kwa kuzingatia kile Mungu alichotuamuru.

Soma Mathayo 22:34-40. Yesu alijibuje swali la mwanasheria?

Kwa mujibu wa Yesu Mwenyewe “ “amri iliyo kuu, tena ni ya kwanza ” ni “ “Mpende BWANA Mungu wako kwa moyo wako wote, na kwa roho yako yote, na kwa akili zako zote.” ” Na Yesu anaongezea, “ 'ya pili yafanana nayo, nayo ni hii, Mpende Jirani yako kama nafsi yako.' ” Amri hizi hazisimami peke yake, hata hivyo Yesu anaendelea kuagiza: “ “Katika amri hizi mbili hutegemea Torati yote na Manabii' ” (Mt. 22:37-40). Kwa hakika, zenyewe zimenukuliwa kutoka katika Agano la Kale.

Soma Mathayo 19:16-23. Majibu ya Yesu kwa maswali ya kijana mtawala tajiri yanahusianaje na majibu Yake kwa swali la mwanasheria katika Mathayo 22?

Nini kilikuwa kinaendelea hapa? Kwa nini Yesu alimjibu mtu huyu jinsi alivyomjibu? Na kukutana huku kunapaswa kutuambia nini sote, bila kujali nafasi au daraja letu maishani?

“Kristo aliweka masharti pekee ambayo tu yangemweka mtawala huyu pale ambapo angeweza kuikamilisha tabia ya Kikristo, Maneno Yake yalikuwa maneno ya hekima, ingawa yalionekana makali na yenye madai makubwa. Kuyakubali na kuyatii ndilo lilikuwa tumaini pekee la wokovu wa mtawala huyu . Cheo chake na mali zake vilikuwa vikiweka mvuto wa hatari ya kutenda mabaya katika tabia yake. Kama vikiendekezwa vingemfukuza Mungu katika mawazo yake. Kumnyima Mungu kidogo au zaidi ilikuwa ni kubakiza kile ambacho kingehafifisha uwezo wake wa kimaadili na ufanisi; maana ikiwa mambo ya dunia hii yataendekezwa, haidhuru si ya uhakika au hayastahili kiasi gani, yatauteka moyo.”_—Ellen G. White Tumaini la Vizazi Vyote, Sehemu ya Pili, uk. 131._

`Ingawa sisi sote hatuwezi kuitwa kuuza vyote tulivyo kama alivyokuwa mtawala huyu kijana tajiri, ni nini ambacho wewe binafsi, unaweza kuwa unakishikilia ambacho usipokisalimisha kinaweza kusababisha uangamivu wako wa milele`