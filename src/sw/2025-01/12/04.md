---
title:  Mungu Anapenda Haki
date:  18/03/2025
---

Maandiko yananena kwa uthabiti kwamba Mungu anapenda haki na anachukia uovu (kwa mfano, Zab. 33:5, Isa. 61:8), na .. Anakasikitishwa sana na udhalimu, unaoamsha hasira ya haki kwa niaba ya wale wote ambao ni wahanga wa udhalimu. Katika Agano la Kale na Jipya, Mungu daima huonesha shauku kwa wale waliodhulumiwa na kukandamizwa huku akionesha hasira ya haki dhidi ya waonevu na wakandamizaji.

Soma Zaburi 82. Zaburi hii inaelezaje shauku ya Mungu kwa ajili ya haki katika ulimwengu huu? Inaweza kumaanisha nini kwetu leo?

Kama wafasiri wengi wanavyoielewa, aya hii inawalaumu watawala wote wa kidunia wanaohusika na udhalimu katika jamii na pia inarejelea wakati Mungu anapowahukumu watawala wa kimbingu (“miungu”) walio nyuma ya waamuzi na watawala wa kidunia wapotovu (nguvu za kishetani, kwa wazi). Hasa, watawala wanaulizwa, “Hata lini mtahukumu kwa dhuluma, na kuzikubali nyuso za wabaya?” (Zab. 82:2).

Zaidi ya hayo, wanaamriwa: “Mfanyieni hukumu maskini na yatima; Mtendeeni haki aliyeonewa na Fuķara; Mwokoeni maskini na mhitaji; Mwopoeni mikononi mwa wadhalimu” (Zab. 82:3, 4). Hapa na mahali pengine, manabii wa Agano la Kale walitoa wito ulio wazi kwa ajili ya haki. Hili si suala la pembezoni la Maandiko; ni kiini cha ujumbe wa manabii katika Agano lote la Kale na kile Yesu alichokizungumza alipokuwa hapa katika mwili.

Siyo siri kile ambacho Mungu anatamani na anataka kwa wale ambao wangedai kumpenda na kumtii. Anataja waziwazi sana katika Mika 6:8 (_na katika aya zinazofanana na aya hii mahali pengine_): “Ee mwanadamu, yeye amekuonyesha yaliyo mema; na Bwana anataka nini kwako, ila kutenda haki, na kupenda rehema, na kwenda kwa unyenyekevu na Mungu wako?”

Mawazo haya yanarudiwa katika Maandiko yote. Kwa mfano, Yesu alisema: “ “Hivyo watu wote watatambua ya kuwa ninyi mmekuwa wanafunzi wangu, mkiwa na upendo ninyi kwa ninyi ” (Yn. 13:35, linganisha na 1 Yoh. 4:8-16).

`Familia na makanisa yangeonekanaje ikiwa tungezingatia Mika 6:8 na kwa makusudi kuiweka katika vitendo kwa maneno na matendo? Katika muktadha wowote uliomo, matumizi ya kanuni hizi yanawezaje kudhihirishwa vizuri zaidi?`