---
title:  Upendo wa Kiagano
date:  04/01/2025
---

### Somo la Juma Hili
2 Pet. 3:9, Kum. 7:6-9, Rum. 11:22, 1 Yoh. 4:7-20, Yoh. 15:12, 1 Yoh. 3:16.

> <p>Fungu la Kukariri</p>
> “Yesu akajibu, akamwambia, Mtu akinipenda, atalishika neno langu; na Baba yangu atampenda; nasi tutakuja kwake, na kufanya makao kwake” (#Yohana 14:23#).

Wengi wamefundishwa kwamba neno la Kiyunani agape linarejelea upendo ambao ni wa pekee kwa Mungu, huku maneno mengine yanayomaanisha upendo, kama vile phileo, yanarejelea aina tofauti za upendo, zenye upungufu zaidi kuliko agape. Wengine wanadai, pia, kwamba agape inarejelea upendo wa upande mmoja, upendo ambao hutoa tu lakini kamwe haupokei, upendo usiotegemea kabisa mwitikio wa mwanadamu. Hata hivyo, uchunguzi makini juu ya wa upendo wa Mungu katika Maandiko yote unaonesha kwamba mawazo haya, ingawa yanakubaliwa na wengi, yana makosa. Kwanza, neno la Kiyunani agape halirejelei tu upendo wa Mungu bali pia upendo wa kibinadamu, hata wakati mwingine upendo wa kibinadamu ulioelekezwa vibaya (2 Tim. 4:10). Pili, katika Maandiko yote, yapo maneno mengi zaidi ya agape yanayorejelea upendo wa Mungu. Kwa mfano, Yesu alifundisha, “ 'Kwa maana Baba Mwenyewe anawapenda [phileo] kwa kuwa ninyi mmenipenda [phileo] mimi’ ” (Yn. 16:27). Hapa, neno la Kiyunani phileo halitumiki tu kumaanisha upendo wa kibinadamu bali pia upendo wa Mungu kwa wanadamu. Kwa hivyo, phileo halirejelei aina yenye upungufu wa upendo, bali upendo wa Mungu wenyewe.

Maandiko pia yanafundisha kwamba upendo wa Mungu si wa upande mmoja, bali ni wa uhusiano wa kina, kwa kuwa ni jambo la maana mno kwa Mungu ikiwa wanadamu wataonesha upendo Wake Kwake na kwa wengine au la.

_Jifunze somo la juma hili kwa maandalizi ya Sabato ya Januari 11._