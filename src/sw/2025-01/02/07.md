---
title:  Jifunze zaidi
date:  10/01/2025
---

Soma Ellen G. White, “The Privilege of Prayer (Fursa ya Maombi),” uk. 93-104, katika Steps to Christ”

“Wekeni mahitaji yenu, furaha zenu, huzuni zenu, mahangaiko yenu na hofu zenu mbele za Mungu. Hamwezi kumlemea; hamwezi kumchosha. Yeye anayehesabu nywele za vichwa vyenu anajali mahitaji ya watoto Wake. ‘Bwana ni mwingi wa rehema, mwenye huruma.’ Yakobo 5:11. Moyo Wake wa upendo unaguswa na huzuni zetu na hata kwa kuzitamka. Mpelekee kila kitu kinachofadhaisha akili:

Hakuna lililo kubwa sana kwake kubeba, kwani Yeye ndiye anayeshikilia malimwengu, Anatawala mambo yote ya ulimwengu. Hakuna jambo lolote ambalo kwa njia yoyote linahusu amani yetu ni dogo sana kwa Yeye kutambua. Hakuna sura katika uzoefu wetu ambayo ni giza sana Kwake kuweza kuisoma; hakuna fadhaa ngumu sana Kwake kutatua. Hakuna msiba uwezao kumpata hata aliye mdogo kabisa wa watoto Wake, hakuna wasiwasi wowote unaosumbua moyo, hakuna shangwe ya furaha, hakuna ombi la dhati linalotoka midomoni, ambalo Baba yetu wa mbinguni halioni, au ambalo Yeye havutiwi nalo mara. ‘Huwaponya waliopondeka moyo, na kuziganga jeraha zao.’ Zaburi 147:3. Uhusiano Kati ya Mungu na kila nafsi u dhahiri na umejaa kana kwamba hakukuwa na nafsi nyingine duniani kushiriki utunzaji Wake, hakuna nafsi nyingine ambayo kwayo alimtoa Mwanawe mpendwa.”_—Ellen G. White, Steps to Christ, uk. 100_

**Masawali ya Kujadili**

`1. Tafakari sentensi iliyo hapo juu: “Uhusiano kati ya Mungu na kila nafsi u dhahiri na umejaa kana kwamba hakuna nafsi nyingine duniani inayoshiriki utunzaji Wake, hakuna nafsi nyingine ambayo kwayo alimtoa Mwanawe mpendwa.” Hili linakupa faraja gani, na unapaswa kuishi vipi maishani mwako, ukijua ukaribu wa Mungu kwako na utunzaji Wake kwako? Unawezaje kujifunza kuishi na uhalisi wa ahadi hiyo nzuri ajabu? Fikiria ikiwa, siku baada ya siku, ungeweza kuiamini kwa hakika.`

`2. Kwa kuzingatia somo la juma hili, unaelewaje Zaburi 103:17, 18? Inafunua nini kuhusu namna upendo wa Mungu ulivyo wa milele, lakini jinsi manufaa ya uhusiano na Mungu yanavyotegemea ikiwa tutaukubali upendo Wake?`

`3. Ni kwa njia zipi kujua hili kunaleta tofauti katika uhusiano wako na Mungu? Kunaathirije jinsi unavyofikiri kuhusu huzuni za wengine?`