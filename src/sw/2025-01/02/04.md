---
title:  Uhusiano Wenye Masharti
date:  07/01/2025
---

Mungu huita na kumwalika kila mtu katika uhusiano wa karibu zaidi wa upendo Naye (Tazama Mt. 22:1–14). Kuitikia wito huu inavyofaa kunahusisha utii kwa amri ya Mungu ya kumpenda Mungu, na kuwapenda wengine (tazama Mt. 22:37-39). Kwa mtu kupata manufaa ya uhusiano huu na Mungu inategemea ikiwa mtu ataamua kwa hiari kuukubali au kuukataa upendo Wake.

Soma Hosea 9:15, Yeremia 16:5, Warumi 11:22 na Yuda 21. Maandiko haya yanafundisha nini kuhusu ikiwa faida za upendo wa Mungu zinaweza kukataliwa—hata kupotezwa?

Katika maandiko haya na mengine, kupata manufaa ya uhusiano wa upendo na Mungu kunaelezewa tena na tena kwamba kunategemea mwitikio wa mwanadamu kwa upendo Wake. Hata hivyo, hatupaswi kufanya makosa ya kufikiri kwamba Mungu hukoma kabisa kumpenda mtu yeyote. Kama tulivyoona, upendo wa Mungu ni wa milele. Na, ingawa Hosea 9:15 inamjumuisha Mungu kusema juu ya watu Wake, “ ‘Sitawapenda tena,’ ” ni muhimu kukumbuka kwamba baadaye katika kitabu hicho hicho Mungu anatangaza kuhusu watu Wake, “ ‘Nitawapenda kwa ukunjufu wa moyo. ” (Hos. 14:4). Hosea 9:15 haiwezi kumaanisha kwamba Mungu anaacha kabisa kuwapenda watu Wake. Ni lazima irejelee, badala yake, kwa sharti la kipengele fulani au manufaa ya uhusiano wa upendo na Mungu. Na jinsi tunavyoitikia upendo Wake ni muhimu ili uhusiano huu kuendelea. “ Yeye aliye na amri zangu, na kuzishika, yeye ndiye anipendaye; naye anipendaye atapendwa na Baba yangu nami nitampenda na kujidhihirisha kwake ” (Yn. 14:21). Vivyo hivyo, Yesu anawatangazia wanafunzi Wake, “ “kwa maana Baba mwenyewe awapenda kwa kuwa ninyi mmenipenda mimi, na kusadiki ya kwamba mimi nalitoka kwa Baba ” (Yn. 16:27).

Maandiko haya na mengine yanafundisha kwamba kudumisha manufaa ya uhusiano unaookoa na Mungu kunategemea ikiwa tutaukubali upendo wa Mungu (_ambao unahusisha utayari wa kuwa chombo cha kubeba upendo huo, pia_). Tena, hii haimaanishi kwamba upendo wa Mungu hukoma. Badala yake, kama vile tu ambavyo hatuwezi kulizuia jua kuangaza bali tunaweza kujitenga na miale ya jua, hatuwezi kufanya lolote ili kukomesha upendo wa Mungu wa milele, lakini hatimaye twaweza kukataa uhusiano na Mungu na, hivyo, kujitenga na kile unachotoa, hasa ahadi ya uzima wa milele.

`Ni njia zipi ambazo watu wanaweza kuona na kupata uzoefu wa uhalisia wa upendo wa Mungu, wawe wanampenda vilevile au la? Kwa mfano, ulimwengu wa asili, hata baada ya dhambi unadhihirishaje upendo Wake?`