---
title:  Kumpendeza Mungu?
date:  14/01/2025
---

Inawezekanaje kwamba Mungu wa ulimwengu wote apendezwe na wanadamu tu, matone ya muda mfupi ya sehemu hai za seli katika sayari moja ndogo katikati ya kile ambacho huenda ni ulimwengu usio na ukomo? Inawezekanaje kwamba wanadamu wanakuwa wa maana/ sana kwa Mungu, aliye na uweza wote na asiyehitaji chochote? Maswali haya yanaweza kuchanganuliwa katika vipengele viwili. Kwanza, Mungu Mwenyewe anawezaje kufurahishwa? Pili, wanadamu wanawezaje kumfurahisha, hasa kutokana na hali yetu ya dhambi? Kipengele cha kwanza cha maswali haya ni mada ya leo na kipengele pili ni mada ya kesho.

`Soma Isaya 43:4; Zaburi 149:4; na Mithali 15:8, 9. Hutuambia nini kuhusu Mungu kupendezwa na watu Wake?`

Kama tulivyoona kwa sehemu ya jana, Mungu anaweza kupendezwa na wanadamu kwa sababu Mungu anawapenda watu kwa namna ya kuzingatia masilahi yao ya juu kabisa, kama ambavyo mtu yeyote anayewapenda na kuwajali wengine.

Kinyume chake, Mungu huchukizwa na watu Wake wanapofanya maovu. Kwa kweli, Mithali 15:8, 9 inafundisha kwamba, ingawa “sadaka” na “njia” ya waovu ni “chukizo kwa BWANA,” “maombi ya mwenye haki ni furaha yake” na “Yeye humpenda [mtu] afuataye haki.” Siyo tu kwamba aya hii inaonesha kwamba Mungu anachukizwa na uovu, lakini huonesha kwamba anafurahia wema. Pia inaweka furaha na upendo wa Mungu katika uhusiano wa moja kwa moja wa kila kimoja kwa chenzake, kuonesha uhusiano wa kina kati ya upendo wa Mungu na furaha Yake, unaoonekana katika Maandiko yote.

Kulingana na Zaburi 146:8, “BWANA huwapenda wenye haki.” 2 Wakorintho 9:7 inaongeza, “Mungu humpenda yeye atoaye kwa moyo wa ukunjufu.” Angalia, kwanza, kile ambacho aya hizi hazisemi. Hazisemi kwamba Mungu anawapenda waadilifu tu au kwamba Mungu anampenda tu atoaye kwa moyo mkunjufu. Mungu anampenda kila mtu. Hata hivyo, ili maandiko haya yawasilishe jambo, ni lazima yamaanishe kwamba Mungu anampenda “mwenye haki” na “atoaye kwa moyo wa ukunjufu” katika maana fulani ya pekee. Kile tulichoona katika Mithali 15:8, 9 kinatoa dokezo: Mungu anawapenda hawa na wengine katika maana ya kupendezwa nao.

`Fikiria jinsi mbingu na dunia zinavyofungamana kwa ukaribu kiasi kwamba Mwumbaji wa ulimwengu wote, anaweza kujihusisha kukupa tumaini gani, hasa ikiwa unapitia wakati wa dhiki?`