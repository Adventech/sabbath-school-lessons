---
title:  Jifunze zaidi
date:  17/01/2025
---

Soma Ellen G. White, “ ‘Msifadhaike Mioyoni Mwenu,’ ” uk. 275-295 katika Tumaini la Vizazi Vyote, Sehemu ya Pili.

“Bwana husikitika watu Wake wanapojitazama kama wenye thamani ya chini. Anataka uzao Wake mteule kujithamini kulingana na thamani aliyowawekea. Mungu aliwataka, la sivyo asingemtuma Mwana Wake katika utume aghali wa kuwakomboa. Ana namna ya kuwatumia, na anafurahishwa wanapoomba mambo makubwa kabisa Kwake ili kulitukuza jina Lake. Wanaweza kutumaini kuona mambo makubwa ikiwa watakuwa na imani katika ahadi Zake.

“Lakini kuomba katika jina la Kristo kuna maana sana. Kuna maana kwamba tunapaswa kuikubali tabia Yake, kudhihirisha roho Yake na kutenda kazi Zake. Ahadi ya Mwokozi ilitolewa kwa sharti. “Mkinipenda,” Anasema, “Mtazishika amri zangu.” Huokoa watu, siyo katika dhambi bali kutoka dhambini; na wale wanaompenda wataonesha upendo wao kwa utii.

“Utiifu wote wa kweli hutoka moyoni. Kwa Kristo ilikuwa ni kazi ya moyoni. Kama tukikubali, atategemeza fikira na makusudio yetu, ataunganisha hivyo mioyo yetu na nia zetu pamoja na mapenzi Yake, kiasi kwamba tunapomtii tutakuwa tunatekeleza matakwa ya mioyo yetu. Nia, iliyosafishwa na kutakaswa itapata furaha kuu katika kuifanya huduma Yake. Tunapomfahamu Mungu kama ilivyo fadhila kwetu kumfahamu, maisha yetu yatakuwa maisha ya utii wa daima. Kwa njia ya kuipenda tabia ya Kristo, tutazichukia dhambi.”_—Ellen G. White, Tumaini la Vizazi Vyote, Sechemu ya Pili, uk. 280._

**Masawali ya Kujadili**

`1. Inaweza kumaanisha nini “kupokea bila ubinafsi”? Unafikiri uhusiano wa kutoa na kupokea utakuwaje mbinguni na katika nchi mpya?`

`2. Wakitoka sehemu ya mbali ya ulimwengu—huenda mbali zaidi kuliko darubini ya anga ya James Webb inapoweza kufikia—wajumbe wa kimbingu walimrejelea nabii Danieli kuwa chamudot, “mpendwa, mwenye kutamanika, mwenye thamani.” Na walifanya hivyo mara tatu. Katika Danieli 9:23, Gabrieli anasema ki chamudot attah, “maana wewe unapendwa sana.” Katika Danieli 10:11, kiumbe wa mbinguni (labda Gabrieli tena) anamwita ish chamudot, “mtu upendwaye sana,” msemo unaorudiwa kwa Danieli baadaye (Dan. 10:19). Fikiria juu ya kile unachosema kuhusu Mungu na jinsi alivyo karibu nasi. Unaweza kupata tumaini gani kutokana na ukweli huu wa ajabu?`

`3. Mifano ya mashujaa wa imani iliyojadiliwa katika Waebrania 11 inahusiana vipi na maudhui ya somo la juma hili? Hasa, mifano hiyo inafunua nini kuhusu jinsi mtu anavyoweza ‘kumpendeza Mungu kwa imani? Ni nini unaweza kujifunza na kutumia katika maisha yako ya kila siku kutokana na mifano kama hiyo ya imani na uaminifu?`