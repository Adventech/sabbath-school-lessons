---
title:  Kumpendeza Mungu
date:  11/01/2025
---

### Somo la Juma Hili
Lk. 15:11-32, Zef. 3:17, Efe. 5:25-28, Isa. 43:4, . Rum. 8:1, Rum. 5:8, Mk. 9:17-29.

> <p>Fungu la Kukariri</p>
> “Bwana, Mungu wako, katikati yako shujaa awezaye kuokoa; Atakushangilia kwa furaha kuu, Atakutuliza katika upendo wake, Atakufurahia kwa kuimba” (Sefania 3:17).

Hebu fikiria juu ya tukio lifuatalo: mtoto wa miaka mitano anakuja kwa baba yake na zawadi iliyofungwa vibaya katika Sikukuu ya Akina Baba duniani. Kwa furaha anakabidhi zawadi kwa baba yake.

Hebu fikiria kwamba baba anasema, “Mwanangu, sijali kuhusu zawadi yako. Hata hivyo, hakuna kitu ambacho utanipa kinachoweza kunifurahisha. Chochote unachoweza kunipa, ninaweza kujipatia mwenyewe, na kitu chochote utakachonipa kilinunuliwa kwa fedha zangu au kilitengenezwa kwa vitu nilivyonunua. Kwa hivyo, baki na zawadi yako. Sihitaji wala siitaki. Lakini nakupenda, hata hivyo.”

Una maoni gani kuhusu mwitikio wa baba huyu? Maneno kama ya “asiye na huruma,” “mwenye dharau,” na “mwenye moyo mgumu” huja akilini. Je, hivi ndivyo Mungu anavyoonesha mwitikio kwetu? Je, kweli tunaweza kumpendeza Mungu? Ingawa ni vigumu kulielewa hilo, hasa kwetu sisi kama viumbe walioanguka, waliopotoshwa na dhambi, na wenye mwelekeo wa kutenda maovu—ndiyo, tunaweza kumpendeza Mungu! Kwa maneno mengine, Mungu hatutazami, au zawadi tunazomletea, kwa mtazamo wa Baba huyo. Kinyume chake, tunaweza kumpendeza Mungu, lakini kupitia Kristo pekee.

_Jifunze somo la juma hili kwa maandalizi ya Sabato ya Januari 18._