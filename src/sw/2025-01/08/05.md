---
title:  Mapenzi ya Mungu Makamilifu na ya Kurekebisha
date:  19/02/2025
---

`Soma Waefeso 1:9-11. Aya hii inasema nini kuhusu nadharia kwamba Mungu ameamua kuwa wengine watakwenda mbinguni na wengine motoni? Je, baadhi ya watu wameamuliwa kuokolewa na wengine kupotea?`

Neno la Kiyunani linalotafsiriwa “_kuchaguliwa tangu awali_” hapa na kwingineko katika Maandiko (_prohorizo_) lenyewe halifundishi kwamba Mungu huamua historia kama chanzo. Badala yake, neno hili la Kiyunani linamaanisha tu "kuamua kabla.”

Bila shaka, mtu anaweza kuamua kitu kabla kwa kuzingatia upande mmoja, au mtu anaweza kuamua kitu kabla kwa namna inayozingatia maamuzi ya hiari ya wengine. Maandiko yanafundisha kwamba Mungu anafanya hili la pili

Hapa na kwingineko (kwa mfano, Rum. 8:29, 30 ), neno linalotafsiriwa “kuchaguliwa tangu awali” linarejelea mambo ambayo Mungu hupanga kwa ajili ya wakati ujao baada ya yale ambayo Mungu hujua kabla kuhusu maamuzi ya hiari ya viumbe. Hivyo, Mungu anaweza kuongoza historia kimajaliwa kwa malengo Yake mema anayokusudia kwa wote na wakati huo huo akiheshimu aina ya uhuru wa kiumbe unaohitajika kwa ajili ya uhusiano wa upendo halisi.

Waefeso 1:11 inatangaza kwamba Mungu hufanya mambo yote kwa shauri la mapenzi yake" Je, hili linamaanisha kwamba Mungu huamua kila kitu kitendeke jinsi anavyotaka? Ikisomwa kwa yenyewe, Waefeso 1:9-11 inaweza kuonekana kuthibitisha maoni haya. Hata hivyo, tafsiri hii inapingana na maandiko mengi tuliyoyaona hapo awali ambayo yanaonesha kwamba wakati fulani watu hukataa “mapenzi ya Mungu” (Lk. 7:30, linganisha na Lk. 13:34, Zab. 81:11—14), Ikiwa Biblia haijipingi, aya hizi zinawezaje kueleweka kwa namna ya kupatana?

Aya hii inaleta maana kamili ikiwa mtu atatambua tu tofauti kati ya kile tunachoweza kuita “mapenzi makamilifu” ya Mungu na "mapenzi ya kurekebisha” ya Mungu. ” “Mapenzi makamilfu” ya Mungu ndiyo ambayo hasa Mungu anapendelea yatokee na ambayo yangetokea ikiwa kila mtu angefanya kile ambacho hasa Mungu anatamani. Kwa upande mwingine, “mapenzi ya kurekebisha” ya Mungu ni mapenzi ya Mungu ambayo tayari yamezingatia mambo mengine yote, ikijumuisha maamuzi ya hiari ya viumbe, ambayo nyakati fulani: hutofautiana na kile ambacho Mungu anapendelea. Inaonekana kwamba aya ya Waefeso 1:11 linarejelea “mapenzi ya kurekebisha” ya Mungu.

`Ujuzi wa Mungu wa kabla kuhusu wakati ujao una nguvu sana kiasi kwamba, hata akijua chaguzi zote pamoja na chaguzi mbaya ambazo watu watafanya bado anaweza kufanya kazi pamoja na wale wampendao katika kuwapatia mema? (Rum 8:28) Unaweza kupata faraja gani kutokana wa ukweli huu?`