---
title:  Kumpenda Mungu
date:  18/02/2025
---

Kwamba Mungu ni mweza wa yote haimaanishi kwamba anaweza kufanya jambo lisilowezekana kimantiki. Kwa hiyo, Mungu hawezi kuamua kwamba mtu ampende kwa hiari. Ikiwa kufanya jambo kwa kwa hiari kunamaanisha kufanya jambo bila kuamuliwa na mwingine kulifanya, basi kwa fasili haiwezekani kumfanya mtu afanye jambo kwa hiari. Kwa ufupi, kama tulivyoona, na lazima tusisitize tena Mungu hawezi kumlazimisha mtu yeyote kumpenda, kwa maana wakati unapolazimishwa, si upendo tena.

Soma Mathayo 22:37 na Kumbukumbu la Torati 6:4, 5. Aya hizi zinafundisha nini kuhusu uhalisia wa uhuru wa kuchagua?

Amri iliyo kuu, kumpenda Mungu, ni uthibitisho wa kwamba Mungu, kwa hakika, anataka kila mtu ampende. Hata hivyo, si kila mtu anampenda Mungu Kwanini basi Mungu hamfanyi kila mtu ampende? Kwa mara nyingine tena, hiyo ni kwa sababu upendo, ili uwe upendo ni lazima utolewe hiari.

Soma Waebrania 6:17, 18 na Tito 1:2. Maandiko haya yanafundisha nini kuhusu Mungu?

Kwa mujibu wa Hesabu 23:19, “ "Mungu si mtu, aseme uongo.” ” Mungu kamwe hasemi uongo (Tito 1:2); Mungu daima hushika neno Lake na kamwe havunji ahadi (Ebr. 6:17, 18). Kwa hiyo, ikiwa Mungu ameahidi au kujitoa kufanya jambo fulani, utendaji Wake wa wakati ujao unawekewa ukomo wa kimaadili na ahadi hiyo

Hii ina maana kwamba, kwa vile Mungu, kwa ujumla anawapa viumbe uhuru wa kuchagua tofauti na Mungu apendavyo, Mungu hana uamuzi juu ya kile wanadamu wanachochagua. Ikiwa Mungu amejitolea kuwapa viumbe uhuru wa kuchagua, wanadamu wanao uwezo wa kutumia uhuru wao kwa njia zinazopingana na matakwa makamilifu ya Mungu. Cha kusikitisha ni kwamba, watu wengi hutumia uhuru wao kwa njia hii, na hivyo, kuna mambo mengi yanayotokea ambayo Mungu hataki na anatamani yasitokee, lakini ambayo, kusema kweli, Mungu hawajibiki nayo.

`Umefanya nini ambacho ulijua Mungu hakutaka ufanye? Hili linafundisha nini kuhusu uhalisi—na uwezekano wa matokeo ya kutisha—ya uhuru wa kuchagua?`