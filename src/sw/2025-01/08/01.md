---
title:  Uhuru wa Kuchagua, Upendo na Majaliwa ya Mungu
date:  15/02/2025
---

### Somo la Juma Hili
Lk. 13:34; Yer. 32:17-20; Ebr. 1:3; Kum. 6:4, 5; Efe. 1:9-11; Yn. 16:33.

> <p>Fungu la Kukariri</p>
> “Hayo nimewaambieni mpate kuwa na amani ndani yangu. Ulimwenguni mnayo dhiki; lakini jipeni moyo; mimi nimeushinda ulimwengu' ” (#Yohana 16:33#).

Majaliwa ni neno linalotumika kuelezea utendaji wa Mungu katika dunia. Jinsi tunavyofikiri kuhusu majaliwa ya Mungu huleta tofauti kubwa katika jinsi tunavyohusiana na Mungu, jinsi tunavyohusiana na wengine, na jinsi tunavyofikiri kuhusu tatizo la uovu. Wakristo wanao ufahamu wa aina mbalimbali za majaliwa ya Mungu. Wengine wanaamini kwamba Mungu anatumia nguvu zake kwa namna inayoamua matukio yote kutokea kama yanavyotokea. Hata anachagua nani ataokolewa na nani atapotea! Kwa mtazamo huu, watu hawana uhuru wa kuchagua zaidi ya kile Mungu anachoamuru. Kwa hakika, watu wanaoamini hivi wanatoa hoja kwamba hata matamanio ya wanadamu huamuliwa na Mungu.

Kinyume chake, ushahidi wenye nguvu wa Biblia unaonesha kwamba Mungu haamui kila kitu kinachotokea. Badala yake, anawapatia wanadamu uhuru wa kuchagua, hata kufikia kiwango ambacho wao (na malaika) wanaweza kuchagua kutenda moja kwa moja kinyume na mapenzi Yake. Historia ya Anguko, dhambi, na uovu ni udhihirisho wa ajabu na wa kutisha wa matokeo ya kutumia vibaya uhuru huu wa kuchagua. Mpango wa wokovu ulianzishwa ili kurekebisha janga lililosababishwa na matumizi mabaya ya uhuru wa kuchagua

_Jifunze somo la juma hili kwa maandalizi ya Sabato ya Februari 22._