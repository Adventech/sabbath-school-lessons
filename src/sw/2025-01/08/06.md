---
title:  Kristo Ameushinda Ulimwengu
date:  20/02/2025
---

Ikiwa kila kitu kingetokea kulingana na mapenzi makamilifu ya Mungu, kusingekuwa na uovu kamwe bali furaha kamilifu upendo na mapatano. Hatimaye, ulimwengu utarejeshwa katika mapenzi haya ya Mungu makamilifu na bora. Wakati huo huo, Mungu anafanya mapenzi Yake kwa namna inayozingatia maamuzi ya hiari ya viumbe Wake.

Hebu fikiria juu ya mashindano ya kuoka ambapo waokaji wote wanatakiwa kutumia seti fulani ya viambato, lakini wanaweza kuongeza viambato vingine vyovyote wanavyotaka ili kuoka aina yoyote ya keki wanayoitaka pia. Mwishoni, keki yoyote ambayo mwokaji anaioka itaamuliwa, angalau kwa kiasi, na viambato vingine ambavyo mwokaji hakuchagua.

Vivyo hivyo (_katika heshima hii yenye mipaka_), kwa sababu Mungu ameahidi kuheshimu uhuru wa kiumbe jambo la lazima ajili ya upendo, vingi vya “viambato” vinavyounda historia ya ulimwengu havijachaguliwa na Mungu bali kwa kweli ni kinyume cha kile Mungu anachotamani.

Kwa mtazamo huu, majaliwa ya Mungu Hayana mwelekeo mmoja tu. kana kwamba Mungu anatawala mwenyewe kila kitu kinachotokea. Badala yake hili linahitaji (angalau) mtazamo wa pande mbili za majaliwa ya Mungu. Mambo mengine katika ulimwengu huu yanasababishwa na Mungu, lakini matukio mengine ni matokeo ya maamuzi huru ya viumbe (kama vile maovu yote). Mambo mengi yanatokea ambayo Mungu hataki yatokee.

`Soma Yohana 16:33. Aya hii inatupatia tumaini gani, hata katikati ya dhiki?`

Hasa katika nyakati za mateso au majaribu, imani ya watu inaweza kuyumba kwa sababu wana imani potofu kwamba Mungu atawaepusha au anapaswa kuwaepusha na mateso na majaribu katika maisha haya. Lakini Yesu anatuambia kisa tofauti kabisa, akiwaonya wafuasi Wake watapitia majaribu na dhiki katika ulimwengu huu, lakini kuna tumaini, kwa kuwa Kristo ameushinda ulimwengu (Yohana 16:33).

Ukweli kwamba tunakumbana na mateso na majaribu haimaanishi kwamba hivi ndivyo Mungu anavyotutakia. Lazima kila wakati tukumbuke suala lenyewe: pambano kuu. Hata hivyo, tunaweza kuwa na uhakika kwamba, ingawa uovu wenyewe si wa lazima kwa ajili ya wema, Mungu anaweza kuleta mema hata kutokana na matukio mabaya. Na, tukimtumaini Mungu, Mungu anaweza kutumia hata mateso yetu kutuvuta karibu Naye na kututia moyo kuwa wenye huruma na kuwajali wengine.