---
title:  Jifunze zaidi
date:  21/02/2025
---

Soma Ellen G. White, “ “Mungu Pamoja Nasi, ” uk. 7-15, katika Tumaini la Vizazi Vyote, Sehemu ya Kwanza.

“Mpango wa ukombozi wetu haukuwa wazo la baadaye, haukuundwa baada ya Adamu kuanguka dhambini. Ulikuwa “mafunuo ya siri iliyofichika tangu zama za milele” Warumi 16:25. Ilikuwa ni ufunuo wa mambo yaliyofichika kale na kale katika kiti cha enzi cha Mungu. Tangu mwanzo, Mungu na Kristo walijua juu ya uasi wa Shetani na juu ya anguko la mwanadamu kupitia nguvu ya udanganyifu ya yule mwasi. Mungu hakuruhusu kwamba dhambi iwepo, bali aliona kabla ya kutokea kwake, Naye akafanya matayarisho ya kuikabili dhambi hiyo. Upendo Wake kwa ulimwengu ulikuwa mkubwa sana, kiasi cha kuweka agano la kumtoa Mwanawe wa pekee, ili kila mtu amwaminiye asipotee, bali awe na uzima wa milele, _—Ellen G. White, Tumaini la Vizazi Vyote, Sehemu ya Kwanza, uk. 22._

**Masawali ya Kujadili**

`1. Ikiwa si kila wakati Mungu hupata kile anachotaka, ukweli huu unaathiri vipi jinsi unavyofikiri kuhusu kile kinachotokea katika ulimwengu huu? Ni zipi athari za kivitendo za kuelewa kwamba Mungu ana matamanio ambayo hayajatimizwa?`

`2. Tukirudi katika mfano wa keki katika somo la Alhamisi tunaweza kuelewa kwanini ingawa "Mungu na Kristo walijua juu ya uasi wa shetani" bado walituumba hata hivyo. Upendo ulipaswa kuwa katika mchanganyiko na upendo ulimaanisha uhuru. Badala ya kutotuumba kama viumbe vinavyoweza kupenda, Mungu alituumba ili tuweze kupenda, lakini alifanya hivyo akijua kwamba, hatimaye, kungesababisha Yesu kwenda msalabani. Hili linapaswa kutuambia nini kuhusu jinsi upendo ulivyokuwa Mtakatifu na wa msingi kwa serikali ya Mungu kiasi kwamba Kristo angepitia mateso msalabani badala ya kutunyima uhuru ulio asili ya upendo?`

`3. Mara nyingi tunaomboleza juu ya uovu na mateso katika ulimwengu huu, lakini ni mara ngapi unachukua muda kutafakari kwamba Mungu Mwenyewe anaomboleza na kuhuzunishwa na mateso na uovu! Inaleta tofauti gani kwa uelewa wako wa uovu na mateso unapotambua kwamba Mungu mwenyewe anapitia mateso kwa sababu ya uovu?`

`4. Ukweli huu—kwamba mambo mengi hutokea katika ulimwengu huu ambayo Mungu hataki-—unakusaidiaje kukabiliana na mateso yako mwenyewe, hasa wakati huleti maana na unaonekana kuwa hauleti faida yoyote?`