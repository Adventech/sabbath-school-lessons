---
title:  Jifunze zaidi
date:  31/01/2025
---

Soma Ellen G. White, “Ibada ya Sanamu Katika Sinai,” uk. 326-342, katika Wazee na Manabii, Sehemu ya Kwanza.

Katika muktadha wa dhambi ya ndama wa dhahabu, Ellen G. White aliandika: “Waisraeli walikuwa na hatia ya uhaini, na huo ulifanywa dhidi ya Mfalme aliyekuwa amewakirimia fadhila nyingi na ambaye waliahidi kuyatii mamlaka Yake kwa hiari. Ili mamlaka ya Mungu yaweze kudumishwa lazima haki itendeke juu ya wasaliti. Lakini hata hapa rehema za Mungu zilioneshwa. Wakati ambapo alidumisha sheria Yake, alitoa uhuru wa uchaguzi na fursa ya toba kwa wote. Ni wale tu waliodumu katika uasi ndio walikatiliwa mbali.

“Iikuwa lazima kwamba dhambi hii iadhibiwe, kama ushuhuda kwa mataifa yaliyowazunguka kuhusu chuki ya Mungu dhidi ya ibada ya sanamu. Kwa kutekeleza haki juu ya wao hao, Musa, kama chombo cha Mungu, lazima aache kumbukumbu ya upinzani wa dhati na wa hadharani dhidi ya uovu wao. Kama ambavyo Waisraeli baadaye wangepaswa kushutumu ibada za sanamu za makabila jirani, maadui zao wangewatupia madai kuwa watu waliotangaza kuwa Yehova ni Mungu wao walikuwa wametengeneza sanamu ya ndama na kuiabudu kule Horebu. Wakati huo, ingawa wangelazimika kuukiri ukweli huo wa kufedhehesha, Israeli wangeweza kuonesha hatima ya kutisha ya watenda-maovu, kama ushahidi kwamba dhambi yao haikuwa imekubaliwa au kutolewa udhuru.

“Upendo usio pungufu ya haki ulidai kwamba kwa ajili ya dhambi hii hukumu ingepaswa kupatilizwa. . . . Ilikuwa ni rehema za Mungu kwamba maelfu wateseke, ili kuzuia ulazima wa kutekeleza hukumu juu ya mamilioni. Ili kuwaokoa wengi, lazima awaadhibu wachache." _—Ellen G. White, Wazee na Manabii, Sehemu ya Kwanza, uk. 335, 336._

**Masawali ya Kujadili**

`1. Unafikiri ni kwa nini watu wengi wanapata shida kuelewa dhana ya ghadhabu ya Mungu? Ni nini kinakusaidia kuielewa?`

`2. Ni matatizo gani yanayotokea daima watu wanapotaka kulipa kisasi ambayo hayatokei Mungu anapotaka kulipa kisasi?`

`3. Kwa namna gani hukumu ya Mungu dhidi ya Israeli baada ya uasi wa sanamu ya ndama wa dhahabu ilikuwa pia kielelezo cha rehema ya Mungu? Ni mifano gani mingine katika Maandiko inayoonesha kwamba hata hukumu ya Mungu ni tendo la upendo?`

`4. Ingawa tunaelewa kwamba kwa haki Mungu hukasirikia uovu na kuleta hukumu kwa haki kamilifu, ni muhimu kiasi gani kwetu kuepuka kuwashutumu wengine? Jadili hili hasa kwa kuzingatia 1 Wakorintho 4:5.`