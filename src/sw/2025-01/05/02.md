---
title:  Kuhuzunishwa na Uovu
date:  26/01/2025
---

Mungu wa Biblia anapenda haki na kuchukia uovu. Kwa hiyo, dhambi na uovu, humchochea kuwa na hisia kali, hisia zinazodhihirishwa kwa niaba ya wale wanaokandamizwa na kunyanyaswa, na hata katika hali ambapo uovu wa mtu kimsingi unamwathiri yeye mwenyewe. Mungu anachukia uovu kwa sababu siku zote uovu huwaumiza viumbe Wake, hata kama ni kwa kujiletea wao wenyewe. Katika masimulizi ya Biblia, Mungu anakasirishwa mara kwa mara na kile ambacho wanazuoni wa Biblia wanakirejelea kama mzunguko wa uasi. Mzunguko huu uko kama ifuatavyo: Watu wanamwasi Mungu na kufanya maovu, wakati mwingine hata uovu wa kutisha, kama vile kafara za watoto na machukizo mengine machoni Pake.

Mungu anajitenga kulingana na maamuzi ya watu. Watu. wanakandamizwa na mataifa ya kigeni. Watu wanamlilia Mungu kwa ajili ya ukombozi. Mungu Anawaokoa watu kwa fadhili. Watu wanamwasi Mungu tena, mara nyingi zaidi kuliko hapo awali

Licha ya mzunguko huu wa uovu wa kupindukia na kukosa uaminifu, hata hivyo, Mungu Anakabiliana na kukosa uaminifu kwa wanadamu mara kwa mara, lakini kwa uaminifu usio na mwisho, ustahimilivu, neema ya ajabu na huruma ya kina.

Soma Zaburi 78. Aya hizi zinawasilisha nini kuhusu mwitikio wa Mungu kwa maasi ya tena na tena ya watu Wake?

Kulingana na Biblia, upendo na haki vimefungamanishwa. Hasira ya Mungu ni itiko sahihi la upendo dhidi ya uovu kwa sababu uovu daima humuumiza mtu ambaye Mungu anampenda. Hakuna mfano katika Maandiko ambapo Mungu ana ghadhabu au hasira isiyo na mantiki/ya kidhalimu au isiyo ya haki.

Na wakati ambapo watu wa Mungu tena na tena walimwacha na kumsaliti, kwa karne nyingi Mungu aliendelea kwa subira kuwaonesha huruma zaidi ya matarajio yote ya kiakili (Neh. 9:7-33), hivyo anaonesha kina kisichopimika cha huruma Yake yenye ustahimilivu na upendo wenye fadhili. Kwa kweli, kulingana Zaburi 78:38, Mungu “kwa kuwa anayo rehema, Husamehe uovu wala haangamizi. Mara nyingi huipishia mbali ghadhabu yake, Wala haiwashi hasira yake yote.”

`Kwa hakika umekuwa na hasira juu ya uovu waliofanyiwa wengine. Hisia hii inakusaidiaje kuelewa vyema zaidi, basi, ghadhabu Mungu kwa uovu?`