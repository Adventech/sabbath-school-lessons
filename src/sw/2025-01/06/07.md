---
title:  Jifunze zaidi
date:  07/02/2025
---

Soma Ellen G. White, “God’s Love for Man (Upendo wa Mungu kwa Mwanadamu), uk. 9-15, katika Steps to Christ.

“Neno la Mungu linafunua tabia Yake. Yeye Mwenyewe ametangaza upendo Wake na huruma Zake zisivyo na kikomo. Musa alipoomba, “ ‘Nionyeshe utukufu wako,’ Bwana alijibu, ‘Nitapitisha wema Wangu wote mbele yako.’ Kutoka 33:18, 19. Huu ndiyo utukufu Wake. Bwana akapita mbele ya Musa, akatangaza, “Bwana, Bwana, Mungu mwingi wa huruma, mwenye fadhili, si mwepesi wa hasira, mwingi wa rehema na kweli; mwenye kuwaonea huruma watu elfu elfu, mwenye kusamehe uovu na makosa na dhambi.” Kutoka 34:6, 7. Yeye ‘si mwepesi wa hasira, ni mwenye fadhili,’ ‘kwa sababu hufurahia rehema.’ Yona 4:2; Mika 7:18.

“Mungu amefunga mioyo yetu Kwake kwa ishara nyingi mno mbinguni na duniani. Kupitia vitu vya asili, na uhusiano wa kina na wenye upendo zaidi wa duniani unaogusa mioyo ya wanadamu kwa kiwango cha juu, ametafuta kujidhihirisha kwetu. Lakini hivi vinauwakilisha upendo Wake kwa namna yenye dosari. Ingawa ushahidi huu wote umetolewa, adui wa wema alipofusha fikira za watu, hata wakamtazama Mungu kwa hofu; walimdhania kuwa mkali na asiyesamehe. Shetani aliwaongoza wanadamu kumfikiria Mungu kama nafsi ambayo sifa Yake kuu ni haki isiyo na huruma, ambaye ni hakimu asiye na huruma, mwia mkali, mwenye shuruti. Alimwelewa Mwumbaji kama Anayetazama kwa jicho la wivu kuona upotovu na makosa ya wanadamu, ili apate kuwahukumu. Ilikuwa ni kuondoa uvuli huu wa giza, kwa kuufunulia ulimwengu upendo usio na ukomo wa Mungu, kwamba Yesu alikuja kuishi kati ya wanadamu.”_—Ellen G. White, Steps to Christ, uk. 10, 11._

**Masawali ya Kujadili**

`1. Kwa nini ni muhimu sana kutambua kwamba utukufu wa Mungu unafungamanishwa na wema Wake? Hili linasahihishaje teolojia ya utukufu inayosisitiza juu ya mamlaka tu bila kusisitizia upendo na tabia ya Mungu?`

`2. Je, umewahi kuwa na wasiwasi juu ya wema wa Mungu? Je, unamjua mtu yeyote ambaye ametilia shaka wema wa Mungu kwa sababu ya jinsi wale wanaodai kumfuata Mungu nyakati fulani wanavyotenda, au kwa sababu tu ya uovu wote duniani? Ulishughulikaje na swali hilo kwa ajili yako mwenyewe, na unawezaje kumsaidia mtu anayetilia shaka wema wa Mungu? Tazama somo la juma lijalo.`

`3. Darasani, fafanua zaidi jibu la swali la Jumatatu. Uhalisi wa pambano kuu unatusaidiaje kuelewa maovu yote yaliyopo sasa?`