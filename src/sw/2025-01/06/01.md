---
title:  Upendo wa Mungu wa Haki
date:  01/02/2025
---

### Somo la Juma Hili
Zab. 33:5, Zab. 85:10, Kum. 32:4, Yak. 1:17, Tit. 1:2, Kut. 32:14, Mt. 5:43-48.

> <p>Fungu la Kukariri</p>
> “ ‘Bali ajisifuye na ajisifu kwa sababu hii, ya kwamba ananifahamu mimi, na kunijua, ya kuwa mimi ni Bwana, nitendaye wema, na hukumu, na haki, katika nchi; maana mimi napendezwa na mambo hayo, asema Bwana’ ” (#Yeremia 9:24#).

Katika Mashariki ya Karibu ya kale, “miungu” ya mataifa haikuwa tu vigeugeu, miovu na isiyotabirika, bali pia iliamuru uovu, kama kafara ya watoto. Na hata wakati huo, umma wa wapagani haukutegemea kupata fadhila toka kwao na kwa hiyo hawakuthubutu kuvuka “miungu” yao ya kikabila.

Kwa mujibu wa Kumbukumbu la Torati 32:17, nyuma ya “miungu” hiyo kulikuwa na mapepo (tazama pia 1 Kor. 10:20, 21), Na aina zao za ibada zilikuwa kwa ajili ya kuwanyonya, zikiwaacha watu katika giza kuu la kiroho na kimaadili.

Mungu wa Biblia ni tofauti kabisa na nguvu hizi za mapepo. Yahweh ni mwema kabisa na tabia Yake haibadiliki. Na ni kwa sababu tu ya wema thabiti wa Mungu kwamba tunaweza kuwa na tumaini lolote, sasa na kwa umilele.

Kinyume kabisa na miungu ya uongo ya ulimwengu wa kale na hata kwa “miungu” ya kisasa ya leo, vilevile, Yahweh anasikitishwa sana na uovu, mateso, udhalimu na uonevu—vyote ambavyo anavishutumu kwa uthabiti. Na, muhimu zaidi, siku moja atavikomesha vyote, pia.

_Jifunze somo la juma hili kwa maandalizi ya Sabato ya Februari 8._