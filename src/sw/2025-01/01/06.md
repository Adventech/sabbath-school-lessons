---
title:  Kusulubiwa kwa Ajili Yetu
date:  02/01/2025
---

Mungu anamwalika kila mtu katika uhusiano wa upendo Naye, lakini ni wale tu wanaoukubali mwaliko huo kwa hiari wanaonufaika na matokeo ya milele. Kama inavyoonekana katika mfano wa karamu ya arusi, wengi ambao mfalme aliwaita “ ‘walikataa kuja ” (Mt. 22:3),

Kwa hiyo, muda mfupi kabla ya kusulubiwa Kwake, Kristo alilia: “ ‘Ee Yerusalemu, Yerusalemu, uwauaye manabii, na kuwapiga kwa mawe wale waliotumwa kwako! Ni mara ngapi nimetaka kuwakusanya pamoja watoto wako, kama vile kuku avikusanyavyo pamoja vifaranga vyake chini ya mabawa yake, lakini hamkutaka!’ " (Mt. 23:37). Kristo alitaka kuwakusanya, lakini hawakutaka. Kitenzi kilekile cha Kiyunani kinachomaanisha “kutaka" (_thelo_) kinachotumika pote kwa Kristo kutaka kuwaokoa na kutokuwa tayari kwao kuokolewa (_na neno hilo hilo liko katika Mathayo 22:3 hapo juu, vilevile_).

Hata hivyo, Kristo alikwenda msalabani kwa ajili ya watu hawa na kwa ajili yetu. Upendo wa ajabu! Ingawa dhambi ya mwanadamu inastahili kito, Mungu Mwenyewe (_katika Kristo_) alilipa gharama na amefanya njia ya kutengeneza uhusiano uliovunjika kati ya mbingu na dunia. Wakati huo huo, anaendelea kutupatia upendo Wake, ingawa hashurutishwi bali ni kujitoa Kwake kwa hiari kufanya hivyo.

`Soma Yohana 10:17, 18. Linganisha na Wagalatia 2:20. Kuna ujumbe gani kwetu hapa katika maandiko haya?`

Katika udhihirisho mkuu wa upendo wa Mungu—Msalaba, tunaona kwamba Kristo alijitoa kwa ajili yetu kwa hiari Yake mwenyewe. Kristo alitoa maisha Yake kwa "kujitoa mwenyewe.” Hakuna aliyeutwaa uhai Wake kutoka Kwake; Aliutoa bure, kulingana na mpango wa ukombozi uliokubaliwa mbinguni kabla ya kuwekwa misingi ya ulimwengu.

“Mpango wa ukombozi wetu haukuwa wazo mbadala, haukuundwa baada ya Adamu kuanguka dhambini. Ulikuwa ‘mafunuo ya siri liyofichika tangu zama za milele.’ Warumi 16:25. Ilikuwa ni ufunuo wa mambo yaliyofichika kale na kale katika kiti cha enzi cha Mungu. Tangu mwanzo, Mungu na Kristo walijua juu ya uasi wa Shetani, na juu ya anguko la mwanadamu kupitia nguvu ya udanganyifu ya yule mwasi. Mungu hakuruhusu kwamba dhambi iwepo, bali aliona dhambi ikitokea, Naye akafanya matayarisho ya kuikabili dhambi hiyo. Upendo Wake kwa ulimwengu ulikuwa mkubwa sana, kiasi cha kuweka agano la kumtoa Mwanawe wa pekee, ‘ili kila amwaminiye asipotee, bali awe na uzima wa milele. _— Ellen G, White, Tumaini la Vizazi Vyote, Sehemu ya Kwanza, uk, 22,_