---
title:  Jifunze zaidi
date:  03/01/2025
---

Soma Ellen G. White, “ 'To Meet the Bridegroom (Kukutana na Bwana Arusi),” uk. 405-421 katika Christ Object Lesson.

“Ni giza la kutomfahamu Mungu linaloufunika ulimwengu. Wanadamu wanapoteza ujuzi wao wa tabia Yake. Imeeleweka vibaya na kutafsiriwa vibaya. Kwa wakati huu ujumbe kutoka kwa Mungu unapaswa kutangazwa, ujumbe unaoangazia mvuto Wake na kuokoa kwa nguvu Zake. Tabia yake inapaswa kufanywa ijulikane. Katika giza la ulimwengu inapaswa kuangazwa nuru ya utukufu Wake, nuru ya wema, rehema na ukweli Wake.

“Hii ndiyo kazi iliyoelezewa na nabii Isaya kwa maneno, “Wewe uuhubiriye Yerusalemu habari njema, Paza sauti kwa nguvu; Paza sauti yako, usiogope; Iambie miji ya Yuda, Tazameni, Mungu wenu. Tazameni, Bwana Mungu atakuja kama shujaa, Na mkono wake ndio utakaomtawalia; Tazameni, thawabu yake i pamoja naye, Na ijara yake i mbele zake.’ ” Isa. 40:9, 10.

“Wale wanaongoja kuja kwa Bwana Arusi watawaambia watu, “Tazameni Mungu wenu.” Miale ya mwisho ya nuru ya rehema, ujumbe wa mwisho wa rehema kutolewa kwa ulimwengu, ni ufunuo wa tabia Yake ya upendo. Watoto wa Mungu wanapaswa kudhihirisha utukufu Wake. Katika maisha na tabia zao wenyewe wanapaswa kuudhihirisha kile ambacho neema ya Mungu imewatendea.

“Nuru ya Jua la Haki inapaswa kuangaza katika matendo mema kwa maneno ya kweli na matendo ya utakatifu.”_—Ellen G. White, Christ's Object Lessons, uk. 415, 416._

**Masawali ya Kujadili**

`1. Wazo baya zaidi kuliko wazo la kwamba hakuna Mungu lingekuwa kwamba Mungu anatuchukia. Tungekuwa katika ulimwengu wa tofauti kiasi gani ikiwa huo ungekuwa ukweli?`

`2. Kwa nini unafikiri kuna uelewa mbaya wa tabia ya Mungu katika ulimwengu wetu leo? Fikiria na kujadili njia ambazo kwazo unaweza kuwasaidia watu kuona tabia ya Mungu ya upendo kwa uwazi zaidi.`

`3. Ni ujumbe gani unaopaswa kutangazwa kuhusu tabia ya Mungu leo? Unawezaje kuelezea ujumbe huu kwa mtu ambaye tayari hajafahamu ukweli wa upendo wa Mungu? Ni ushahidi gani unaweza kuuelekeza unaoonesha ukweli wa upendo Wake na tabia Yake ya ajabu?`

`4. Kuuzungumzia upendo wa Mungu ni jambo moja. Kuufunua na kuuakisi upendo huo katika maisha yetu ni jambo lingine. Ni “matendo gani ya utakatifu” yanayoweza kufunua upendo wa Mungu kwa wale wanaotuzunguka?`