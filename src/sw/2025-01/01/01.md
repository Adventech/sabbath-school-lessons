---
title:  Mungu Anapenda Bila Masharti
date:  28/12/2024
---

### Somo la Juma Hili
Kut. 33:15—22; Hos. 14:1-4; Ufu. 4:11; Yn. 17:24; Mt. 22:1—14; Yn. 10:17, 18.

> <p>Fungu la Kukariri</p>
> “Mimi nitawaponya kurudi nyuma kwao; nitawapenda kwa ukunjufu wa moyo; kwa maana hasira yangu imemwacha” (Hosea 14:4).

Ingawa Petro alikuwa amemkana Yesu mara tatu, kama vile Yesu alivyokuwa ametabiri (Mt. 26:34), kukana huku hakukuwa mwisho uhusiano wao. Baada ya ufufuo, Yesu alimwuliza Petro, “ ‘Je! Simoni wa Yohana, wewe wanipenda kuliko hawa?’ ” Akamwambia “ ‘Naam, Bwana, wewe wajua kuwa nakupenda.’ ” Akamwambia, “ ‘Lisha wana-kondoo wangu. Akamwambia tena mara ya pili, “ ‘Simoni wa Yohana, wanipenda?’ ” Akamwambia, “ “Ndiyo, Bwana, wewe wajua kuwa nakupenda.’ ” Akamwambia, “ “Chunga kondoo zangu.’ ” Akamwambia mara ya tatu, “ ‘Simoni wa Yohana, wanipenda? ” Petro alihuzunika kwa vile alivyomwambia mara ya tatu, “ ‘Wanipenda?’ ” Akamwambia, “ “Bwana, wewe wajua yote; wewe umetambua ya kuwa nakupenda.’ ” Yesu akamwambia, “ ‘Lisha kondoo zangu.’ ” (Yn. 21:15-17). Kama vile Petro alivyomkana Yesu mara tatu, Yesu—kwa njia ya swali muhimu, “Je, wanipenda?”—alimrejesha Petro mara tatu.

Haidhuru mazingira yetu yawe na tofauti iliyoje na yale ya Petro, kwa namna nyingi kanuni ni ileile. Yaani, swali ambalo Yesu alimwuliza Petro kwa hakika ndilo swali kuu ambalo Mungu anamwuliza kila mmoja wetu kwa wakati na mahali petu: Je, wanipenda?

Kila kitu kinategemea jibu letu kwa swali hilo.

_Jifunze somo la juma hili kwa maandalizi ya Sabato ya Januari 4._