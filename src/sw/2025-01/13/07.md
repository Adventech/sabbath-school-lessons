---
title:  Jifunze zaidi
date:  28/03/2025
---

Soma Ellen G. White, “Hao Ndugu Zangu Walio Wadogo,” uk. 248-253, katika Tumaini la Vizazi Vyote. Sehemu ya Pili.

“Wale wanaowahudumia wengine watahudumiwa na Mchungaji Mkuu. Wao wenyewe watakunywa maji ya uzima, nao watatosheka. Hawatakuwa na shauku ya maburudisho yanayosisimua au kuwa na mabadiliko maishani mwao. Mada kuu itakuwa namna ya kuokoa watu walio tayari kwa upotevu. Mahusiano ya kijamii yatakuwa ya manufaa. Upendo wa Mkombozi utaivuta mioyo pamoja katika umoja.

'“Tunapotambua kuwa tu watendakazi pamoja na Mungu, ahadi Zake hazitasemwa kwa kutojali. Zitawaka katika mioyo yetu, na kuangaza katika vinywa vyetu. Musa alipoitwa katika utumishikwa watu waliokuwa wajinga, wasio na nidhamu na wenye vurugu, Mungu alitoa ahadi, “Uso wangu utakwenda pamoja nawe, nami nitakupa raha.” Kutoka 33:14; 3:12. Ahadi hii ni kwa wote wanaotenda kazi kwa niaba ya Kristo kwa ajili ya walio na huzuni pamoja na wanaoteseka.”_—Ellen G. White, Tumaini la Vizazi Vyote, Sehemu ya Pili, uk. 252, 253._

**Masawali ya Kujadili**

`1. Soma 1 Wakorintho 13:4-8. 1 Wakorintho 13 inafafanuaje aina ya watu tunaopaswa kuwa?`

`2. Ni nini kinachowatenganisha kondoo na mbuzi katika Mathayo 25:31-46? Tunawezaje kuelewa kile Yesu anachosema hapa kwa njia ambayo haifundishi wokovu kwa matendo?`

`3. Ina maana gani kwako kwamba “kama tukiupenda ulimwengu kama Yeye alivyoupenda, tutatimiza kazi Yake. Tunafaa kwenda mbinguni; kwa maana tunayo mbingu katika mioyo yetu” (tazama somo la Alhamisi)? Hili linafunua nini kuhusu asili ya Mungu na asili ya mbingu yenyewe? Tunawezaje kuishi zaidi kama raia wa asili yambinguni katika suala hili, kuhusiana na kueneza upendo wa Mungu kwa njia ambayo huleta nuru na haki kwa waliokandamizwa?`

`4. Ni hatua gani za kivitendo zinapaswa kuchukuliwa katika kanisa lako mahalia ili kuakisi kujali kwa Mungu upendo na haki katika Jumuia yako mahalia? Ni lipi mnalifanya vizuri katika jamii yako?mnahitaji kuboresha na kujikita katika nini zaidi? Ni hatua zipi za wazi unazoweza kuchukua binafsi na kwa shirika ili kutenda kile tulichojifunza kuhusu upendo na haki ya Mungu?`