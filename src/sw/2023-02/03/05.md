---
title:  Ulimwenguni Kote
date:  12/04/2023
---

`Soma Ufunuo 14:6 tena. Ni ukubwa gani wa eneo la kuhubiriwa kwa injili ya milele, na kwa nini jibu ni muhimu kwetu na utume na wito wetu kama kanisa?`

Kulingana na ujumbe wa haraka, wa wakati wa mwisho wa kwanza wa hawa malaika watatu, “injili ya milele” inapaswa kuhubiriwa kwa kila taifa na kabila na lugha na jamaa. Huu ni utume mkubwa sana, mpana sana, mkuu sana, na wa kina sana kiasi kwamba unachukua muda na usikivu wote. Unadai jitihada zetu bora kabisa na unahitaji kujitoa kwetu kikamilifu. Unatuongoza kutoka katika kujishughulisha na maslahi yetu binafsi kwenda katika shauku ya utumishi wa Kristo, Unatutia moyo na kitu kikubwa zaidi kuliko sisi wenyewe na kutuongoza kutoka ndani ya mipaka finyu ya akili zetu wenyewe kwenda katika njozi kubwa zaidi. 

`Soma Mathayo 28:19, 20. Mafungu haya yanapatanaje na ujumbe wa malaika wa kwanza?`

Katika kitabu chake, A Quest for More: Living for Something Bigger Than You, Paul David Tripp anajadili hitaji la kisaikolojia la kila mwanadamu kuwa sehemu ya kitu fulani kikubwa kuliko wao wenyewe: “Wanadamu waliumbwa kuwa sehemu ya kitu kikubwa kuliko maisha yao wenyewe. Dhambi inatufanya tusinyae maisha yetu hadi kufikia ukubwa wa maisha yetu. Neema ya Kristo imetolewa ili kutuokoa kutoka katika woga wa kuwa ndani ya mipaka ya ufalme wetu mdogo wa kujali nafsi na kutuweka huru kuishi kwa ajili ya makusudi ya milele na furaha toshelevu za ufalme wa Mungu.” 

Hakuna kitu kinachotia moyo zaidi, kinachoridhisha zaidi, kinachotosheleza kuliko kuwa sehemu ya vuguvugu la kiungu, lililoanzishwa na Mungu kwa majaliwa ili kukamilisha kazi kubwa zaidi, pana zaidi, kuliko ambavyo mwanadamu yeyote angeweza kutimiza peke yake. Agizo lililotolewa na Mungu lililoelezewa katika Ufunuo 14 ndiyo kazi kubwa zaidi kuwahi kutolewa kwa kanisa lake. Ni wito wa dhati wa kuyatoa maisha yetu kwa kazi kubwa zaidi ya mbingu ya kuudhihirisha upendo wa Mungu ambao wanashindwa kuuelewa kabla tu ya marejeo ya Yesu.

`Uzoefu wako binafsi umekuwaje katika kuhusika na kitu kikubwa kuliko wewe mwenyewe? Uzoefu huo unakusaidiaje kuelewa lengo la somo la siku hii? Pia, nini kinaweza kuwa kikubwa zaidi kuliko kutumiwa na Muumbaji wa ulimwengu kuleta tofauti ya milele katika ulimwengu?`