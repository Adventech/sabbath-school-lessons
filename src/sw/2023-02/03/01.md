---
title:  Injili ya milele
date:  08/04/2023
---

### Somo la Juma Hili
Ufu. 14:6-12; 1 Kor. 15:1-4; Rum. 3:24-26; 1 Pet 1:18-20; Mt. 28:19, 20; Mdo. 1:8.

> <p>Fungu la Kukariri</p>
> “Kisha nikaona malaika mwingine, akiruka katikati ya mbingu, mwenye Injili ya milele, awahubiri hao wakaao juu ya nchi, na kila taifa na kabila na lugha na jamaa” (Ufunuo 14:6). 

Katika Israeli ya kale, wakati ambapo wapagani waliowazunguka walikuwa wakiamini miungu mingi, wakiabudu “miungu” mingi ya miti na jiwe, kauli yenye nguvu ya imani, iliyo dhahiri, inayotambulika, ya Israeli ilipatikana katika Kumbukumbu la Torati 6:4: “ ‘Sikiza, Ee Israeli; BWANA Mungu wetu, BWANA ndiye mmoja.’ ” 

Katika karne zote, kuimbwa kwa Shema (jina la ombi, kutokana na neno la Kiebrania kwa “sikia”) kuliwakumbusha Wayahudi kuhusu njozi ya kiroho ambayo iliwaunganisha kama watu na hilo liliimarisha azimio lao la kudumisha utambulisho wao wa pekee kama waabudu wa Mungu mmoja wa kweli. 

Kwa Waadventista wa Sabato, ujumbe wa malaika watatu katika Ufunuo 14 ni Shema yetu. Huo ndio kauli yetu ya utambulisho wa imani. Unafafanua sisi ni nani kama watu na kuelezea utume wetu kwa ulimwengu. Kwa kifupi, utambulisho wetu wa kipekee wa kiunabii umefanyiwa muhtasari katika Ufunuo 14:6—12, na ni hapa ndipo tunapopata shauku yetu ya kutangaza injili kwa ulimwengu. 

Katika somo la juma hili, tutaanza uchunguzi wa kina wa Ufunuo 14:6—12, lakini tutafanya hivyo kwa mtazamo wa neema tunapomsikiliza Mungu akinena na mioyo yetu. 

_Jifunze somo la juma hili kwa maandalizi ya Sabato ya Aprili 15._