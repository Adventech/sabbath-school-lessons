---
title:  Injili “ya Milele”
date:  10/04/2023
---

Ona kile Ufunuo 14:6, mwanzo wa ujumbe wa malaika watatu, unachoanza nacho: injili “ya milele.”? Tukishindwa kuelewa kina cha injili, tutakosa hoja nzima ya ujumbe wa malaika watatu. Hatuwezi kamwe kuelewa kikamilifu hoja katika ujumbe wa Mungu wa saa ya hukumu ya anguko la Babeli au alama ya mnyama ikiwa tutashindwa kuelewa injili. 

`Soma 1 Wakorintho 15:1—4, Warumi 3:24—26, na Warumi. 5:6—8. Je, “Injili ya milele” inawasilishwaje katika mafungu haya? Ni tumaini gani kuu linatolewa hapa kwa ajili yetu?`

Injili ni habari njema ya ajabu ya kifo cha Kristo kwa ajili ya dhambi zetu, ufufuo wake wenye utukufu, na upendo wake uliopo daima na kujali kwa ajili yetu. Kwa imani katika damu yake iliyomwagika na nuru ya ufufuo Wake, tunaokolewa kutoka katika adhabu na nguvu ya dhambi pia. Kristo alivuta mawazo ya mtume Paulo na alikuwa katika kiini cha mafundisho na mahubiri yake. Kristo aliyesulubiwa alimkomboa kutoka katika hukumu na hatia yake ya wakati uliopita. Kristo aliyefufuka alimpa uwezo kwa wakati wa sasa, na Kristo anayerudi alimpa tumaini la wakati ujao. 

`Angalia mambo manne katika vifungu hivi katika Warumi:`

1.Tunahesabiwa haki bure kwa neema. 2.Neema ni tangazo la haki ya Mungu. 

3.Neema inawahesabia haki wale ambao kwa imani wanamkubali Yesu. 

4.Upendo wa Mungu ulidhihirishwa kwa ajili yetu tulipokuwa tungali wenye dhambi. 

Neema ya Kristo hatuistahili, na haipatikani kwa kufanyiwa kazi. Yesu alikufa kifo chenye maumivu na chenye uchungu ambacho wenye dhambi waliopotea watakufa. Alipata utimilifu wa ghadhabu Baba, au hukumu, dhidi ya dhambi. Alikataliwa ili sisi tuweze kukubaliwa. Alikufa kifo ambacho kilikuwa chetu, ili sisi tuishi maisha yaliyokuwa Yake. 

Ajabu yo yote, basi, kwamba wokovu lazima uwe kwa imani, na pasipo matendo ya sheria? Tunaweza kuongeza nini, kazi zetu, hata zile zenye nia njema kabisa, kazi zilizojawa Roho Mtakatifu, zingeweza kuongeza nini katika kile Kristo alichotufanyia msalabani? 

Na mpango huu, mpango wa wokovu, ulikuwa umewekwa tayari hata kabla ya mwanzo wa wakati (2 Tim. 1:9, Tito 1:2, Efe. 1:4), ambayo inasaidia kueleza kwa nini inaitwa injili “ya milele.” Kabla ulimwengu haujaumbwa, Mungu alijua kile ambacho kingetokea, na hivyo alianzisha mpango wa wokovu ili kukabiliana na hali ya hatari wakati, hatimaye, ingekuja.