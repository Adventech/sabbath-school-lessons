---
title:  Kujifunza Zaidi
date:  14/04/2023
---

Tafakari zaidi wazo la somo la Jumatano kuhusu hitaji letu la kuwa sehemu ya kitu kikubwa zaidi kuliko sisi wenyewe na maisha yetu, membamba, ya muda mfupi, potovu mara nyingi, yaliyoharibiwa na ya kukatisha tamaa (_nani asiye na baadhi ya mambo hayo katika kuwepo kwao?_), Shauku hii ina maana sana, pia. Kimwili, sisi ni kitu gani ila vifurushi vidogo vya nyama vinavyobeba katika akili zetu wenyewe—pauni kadhaa za dutu zenye mchanganyiko wa kaboni zinazokaribiana sana katika muundo na ndoo ya kuku waliokaangwa kuliko na kiendeshi diski kikuu (_kihifadhi taarifa_). 

Vifurushi hivi vidogo, vinavyojitosheleza vya nyama vinaweza kumaanisha nini kwa kutofautisha na nafasi isiyo na ukomo inayovizunguka? Kuishi kwa ajili yako tu, kuishi kwa ajili ya kitu fulani kisicho kikubwa kuliko wewe mwenyewe, wakati kuna mengi sana kutuzunguka na ng’ambo yetu, ni kama kufungwa kwa maisha yote katika kifungo cha upweke katikati ya jiji kubwa ambalo unaweza huhisi mtetemo kupitia kuta zake. Na ni kitu gani kipana zaidi, kikubwa zaidi, na cha fahari zaidi na chenye matokeo tungeweza kuishi kwacho kuliko kutangaza ahadi ya uzima wa milele tuliyopewa katika Yesu? 

“Watumishi wa Mungu, nyuso zao zote zikiwa zimeangazwa na nuru na kung’arishwa kwa mbaraka wa utakatifu, wataharakisha kutoka sehemu moja kwenda sehemu nyingine wakiwa na ujumbe kutoka mbinguni. Kwa maelfu ya sauti duniani kote, onyo litatolewa. Miujiza itafanyika, wagonjwa wataponywa, na ishara na maajabu vitaandamana na waaminio. Shetani pia atatenda, kwa maajabu ya uongo, hata akishusha moto kutoka mbinguni mbele ya watu. Ufunuo 13:13. Hivyo wakazi wa dunia watatakiwa kutoa msimamo wao.” _—Ellen G. White, The Great Controversy, uk. 612. _

**Masawali ya Kujadili**

`1. “Watu wengi wameniandikia, wakiniuliza ikiwa ujumbe wa kuhesabiwa haki kwa imani ni ujumbe wa malaika wa tatu nami nikajibu, Ni ujumbe wa malaika yule wa tatu kwa hakika.’ —Ellen G. White, The Advent and Sabbath Herald, April 1, 1890. Haki kwa imani una uhusiano gani na ujumbe wa malaika watatu?`

`2. Tafakari zaidi kirai “injili ya milele.” Kipi ni cha milele kuhusu injili?`

`3. Ina maana gani kwamba Waadventista wa Sabato wako katika nchi nyingi sana za dunia? Inasema nini kuhusu jinsi Mungu alivyobariki jitihada zetu kufikia sasa? Wakati huo huo, kanisa lako mahalia, hata Shule ya Sabato yako mahalia, inawezaje kufanya sehemu kubwa zaidi katika “kuimaliza kazi”?`