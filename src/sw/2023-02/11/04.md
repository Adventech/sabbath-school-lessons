---
title:  Minyororo wa Uovu
date:  06/06/2023
---

Unabii wa alama ya mnyama unahusu kutokuwa na uvumilivu wa kidini, mgomo wa kiuchumi, mateso; na hatimaye amri ya kifo. Cha kushangaza, pia ni ujumbe wa kutia shime. Hata katika nyakati mbaya zaidi, Mungu atawategemeza watu wake “wazishikao amri za Mungu na kuwa na imani ya Yesu” (Ufu. 14:12). Na, kati ya amri hizo, bila shaka, ni ya nne —Sabato ya siku ya saba. 

Unabii wa alama ya mnyama katika Ufunuo 13 unatuambia juu ya hali mbaya zaidi, homa ya juu kabisa, ya vita ya Shetani dhidi ya Mungu. Mkakati wake wa kwanza katika kampeni hii ni udanganyifu. Ufunuo 13 inasimulia kuhusu wakati ujao wakati ambapo Shetani atafanya kazi kupitia mamlaka ya kidini na kisiasa inayoitwa mnyama na kutumia nguvu. 

Bila shaka, mateso ya kidini si jambo geni. Limekuwepo tangu Kaini alipomuua Habili kwa kuabudu kwa namna Mungu alivyowaagiza(tazama Mwa. 4:1—8). Yesu alisema mateso yangetokea hata kwa waaminio katika karne ya kwanza na katika zama zote: “ ‘Wakati unakuja,’ ” Alionya, “ ‘saa yaja atakapodhania kila mtu awauaye ya kuwa anamtolea Mungu ibada’ ” (Yohana 16:2, tazama pia Mt. 10:22, 1 Pet. 4:12).

Unabii wa alama ya mnyama unahusu uhusiano wa mwisho katika muunganiko huu mwovu. Kama mateso ya wakati uliopita, imekusudiwa kumlazimisha kila mtu kupatana na idadi fulani ya imani na mfumo wa ibada ulioidhinishwa. 

`Soma Ufunuo 13:15—17. Watu wa Mungu wa wakati wa mwisho watakabiliwa na nini Katika zahama ya mwisho?`

Unabii unasema kwamba mateso yataanza kwa vikwazo vya kiuchumi: “Hakuna awezaye kununua au kuuza” isipokuwa ana “alama.” Hili linapotokea, watu wengi watasalimu amri. Yeyote anayekataa hatimaye atakabiliwa na amri ya kifo. 

Shetani anawaandaa wanaojidai kuwa Wakristo kwa maridhiano katika maisha yao ili kupokea chapa ya mnyama wakati jaribu la mwisho litakapotujia wakati ujao. Upendo wa Mungu kwa kila mmoja wetu utatuimarisha na kutuhifadhi katika nyakati za taabu zinazokuja. 

`Soma Wagalatia 6:7—9. Ingawa hili halijaandikwa katika muktadha wa matukio ya siku za mwisho, kwa nini kanuni inayopatikana hapo ni ya muhimu sana kwa masuala yanayohusu alama ya mnyama na jinsi tunavyoweza kusimama tukiwa waaminifu?`