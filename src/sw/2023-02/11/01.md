---
title:  "Muhuri wa Mungu na Alama ya Mnyama: Sehemu 1"
date:  03/06/2023
---

### Somo la Juma Hili
Ufu. 14:12, Efe. 2:8-10, Mt. 27:45-50, Ufu. 13:15-17, Ufu. 14:4, Lk. 5:18-26.

> <p>Fungu la Kukariri</p>
> “Nikaona malaika mwingine, akipanda kutoka maawio ya jua, mwenye muhuri ya Mungu aliye hai; akawapigia kelele kwa sauti kuu wale malaika wanne waliopewa kuidhuru nchi na bahari, akisema, ‘Msiidhuru nchi, wala bahari, wala miti, hata tutakapokwisha kuwatia muhuri watumwa wa Mungu wetu juu ya vipaji vya nyuso zao’ ” (Ufunuo 7:2, 3). 

"Tunapojifunza matukio ya wakati wa mwisho kuhusiana na alama ya mnyama, jambo moja muhimu linalojitokeza ni tofauti kati ya jinsi Mungu anavyotenda kazi na jinsi adui wa roho anavyotenda. 

Kama ambavyo tumekuwa tukijifunza, masuala makuu katika pambano kuu kati ya Kristo na Shetani yanalenga uaminifu, mamlaka, na ibada. Unabii unaoelezea mamlaka ya mnyama katika Ufunuo 13, pembe ndogo katika Danieli 7, na “mwana wa uharibifu” katika 2 Wathesalonike 2 wote unazungumza juu ya mamlaka inayojitwalia mamlaka ya Mungu, inalazimisha utii, na kuanzisha mfumo bandia wa ibada. Na wanafanya hivyo kwa kutumia nguvu, kulazimisha, na nyakati fulani kwa hongo na zawadi—yote hayo ili kushurutisha ibada. 

Kinyume cha hilo, upendo ndio nguvu kuu ya motisha ya ufalme wa Mungu. Badala ya kumwabudu mnyama, watu wa Mungu wanapata furaha yao kuu na kupendezwa sana kumwabudu Yeye. Wamejitoa Kwake kwa sababu wanajua jinsi alivyojitoa kwao. Kuna jambo moja tu ambalo litamfanya yeyote kati yetu asipokee alama ya mnyama katika wakati wa mwisho—upendo kwa Yesu wenye kina sana ambao hakuna kitu kinachoweza kuvunja kumshikilia kwetu. 

Katika somo hili, tutachunguza mada hizi zaidi. 

_Jifunze somo la juma hili kwa maandalizi ya Sabato ya Juni 10_