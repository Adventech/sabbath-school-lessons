---
title:  Kujifunza Zaidi
date:  31/03/2023
---

Kwa namna fulani, tunaweza kutoa hoja kwamba Mungu hakuwa na uchaguzi: ikiwa alitaka viumbe ambao wangeweza kumpenda na kuwapenda wengine, alipaswa kuwaumba huru. Ikiwa hawakuwa huru, wasingeweza kupenda, na ulimwengu wetu ungekuwaje bila upendo? Ungekuwa kile ambacho baadhi ya watu wamedai: ungekuwa mashine isiyo na akili inayofanya kazi kwa mujibu wa sheria kali za chanzo na matokeo na ambapo hatuna uhuru wa kuchagua, hakuna uchaguzi huru, lakini si kitu ila vifurushi vya nyama na damu vya chembe ndogo sana kuliko atomu zinazofuata tu sheria za fizikia. Siyo picha nzuri kabisa, wala haiwakilishi kile tunachokijua, sisi kwa wenyewe, kusema kweli. Nani kati yetu anadhani, kwa mfano, kwamba upendo wetu kwa wazazi wetu, watoto wetu, wenzi wetu si chochote bali mpangilio wa atomu? 

“Sheria ya upendo ikiwa ndiyo msingi wa utawala wa Mungu, furaha ya viumbe wote wenye maarifa inategemea upatanifu wao kamili katika kanuni zake kuu za haki. Mungu anatamani kupata kutoka viumbe Vyake vyote utumishi wa upendo—utumishi unaotokana na utambuzi wa tabia Yake. Hafurahishwi na utii wa kulazimishwa; na kwa wote anatoa uhuru wa utashi, ili watoe utumishi wa hiari. 

“Kadri ambavyo viumbe vyote vilikubali utii wa upendo, kulikuwepo upatanifu Kamili katika ulimwengu wote wa Mungu. Ilikuwa furaha ya jeshi la mbinguni kutimiza kusudi la Muumbaji wao. Walipendezwa sana katika kuakisi utukufu Wake na kuzitangaza sifa Zake. Na wakati ambapo upendo kwa Mungu ulikuwa wa juu kuliko vyote, upendo miongoni mwao ulikuwa wa kweli na usio na ubinafsi. Hapakuwepo hisia yoyote ya kuhitilafiana ambayo ingeharibu upatanifu wa mbinguni.”_—Ellen G. White, Patriarchs and Prophets, uk. 34, 35. _

**Masawali ya Kujadili**

`1. Kwa nini Ufunuo 12 ni utangulizi unaofaa kwa ujumbe wa malaika watatu, hasa kwa mtazamo wa pambano linalokuja wakati wa mwisho?`

`2. Ni kwa namna gani Ufunuo 12 inakupatia uhakika upya wewe binafsi katika majaribu na maonjo unayokabiliana nayo kila siku?`

`3. Kuna wanaoamini kwamba matendo yetu kwa kiasi kikubwa yanaamuliwa na urithi na mazingira yetu. Je, unakubali au unakataa? Uchaguzi wetu una jukumu gani katika kuamua tabia zetu? Jadili uhusiano kati ya uchaguzi wetu na uweza wa Mungu unaotenda kazi maishani mwetu.`