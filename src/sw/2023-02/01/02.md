---
title:  Vita Mbinguni
date:  26/03/2023
---

Ufunuo 12 inatoa mfululizo wa matukio ya kusisimua, picha za pambano la muda mrefu kati ya wema na uovu lililoanzia mbinguni lakini litaishia hapa duniani. Matukio haya yanatupeleka katika mfululizo wa matukio yote tangu wakati uliopita hadi ujao, tangu tukio la kwanza la uasi wa Shetani mbinguni hadi mashambulizi yake makali juu ya watu wa Mungu katika siku za mwisho. 

`Soma Ufunuo 12:7â€”9 inayoelezea pambano la ulimwengu mzima kati ya wema na uovu. Ni kwa vipi, labda, jambo kama hili lingeweza kutokea mbinguni? Mafungu haya yanamaanisha nini kuhusu uhalisi wa uhuru wa kuchagua, uchaguzi huru?`

Uhuru wa kuchagua ni kanuni ya msingi ya Serikali ya Mungu, mbinguni na duniani pia. Mungu hakuumba roboti mbinguni au duniani. Tukiwa tumeumbwa kwa mfano wa Mungu, sisi kama wanadamu tunaweza kufanya chaguzi ya kiadili. 

Nguvu ya uchaguzi inaendana kwa karibu na uwezo wa kupenda. Ukiondoa uwezo wa kuchagua, unaharibu uwezo wa kupenda, kwa maana upendo hauwezi kulazimishwa au kushurutishwa. Upendo ni udhihirisho wa uhuru wa kuchagua. Kila malaika mbinguni alikabiliwa na uchaguzi ama kuitikia upendo wa Mungu au kugeuka kwa ubinafsi, kiburi, na majivuno. Kama vile malaika wa mbinguni walivyokabiliwa na upendo na uchaguzi wa milele, Ufunuo inamwasilishia kila mmoja wetu chaguzi za milele katika pambano la mwisho la dunia. 

Hakujawahi kuwapo kutokuwa na upande wowote Katika pambano kuu (tazama Luka 11:23), na hakutakuwapo katika vita vya mwisho vya dunia. Kama vile kila malaika alivyochagua upande wa Yesu au upande wa Lusifa, wanadamu wote wataongozwa katika uchaguzi wao wa mwisho, usioweza kubatilishwa mwisho wa wakati. Nani atastahili uaminifu wetu, ibada yetu, utii wetu? Hili daima limekuwa suala la wanadamu, na litakuwa hivyo, ingawa kwa kuvutia zaidi, katika pambano la mwisho wa historia ya dunia. 

Lakini hapa kuna habari njema ya ajabu: Ufunuo 12 inaelezea ushindi wa Kristo katika pambano hilo, na yote tunayopaswa kufanya, kwa kutumia uhuru wetu wa kuchagua, ni kuchagua kuwa upande Wake, upande wa ushindi. Ni jambo kubwa lililoje kuwa na uwezo wa kuchagua upande katika vita ambao unajua, kabla, utakuwa wa ushindi.

`Fikiria jinsi ambavyo uhuru wa kuchagua na uchaguzi huru ni lazima uwe mtakatifu kwa Yesu, ambaye, ingawa alijua kwamba ungempeleka msalabani (tazama 2 Tim. 1:9), alitupatia uhuru wa kuchagua hata hivyo. Hili linapaswa kutuambia nini kuhusu jinsi tunavyopaswa kutumia kwa uangalifu kipawa hiki kitakatifu, lakini cha gharama kubwa?`