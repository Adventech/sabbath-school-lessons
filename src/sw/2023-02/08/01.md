---
title:  Sabato na Mwisho
date:  13/05/2023
---

### Somo la Juma Hili
Yak. 2:8-13; Kum. 5:12-15; Zab. 33:6, 9; Ufunuo 14; 2 Pet. 3:13; Ufu. 21:1.

> <p>Fungu la Kukariri</p>
> “na kuwaangaza watu wote wajue habari za madaraka ya siri hiyo, ambayo tangu zamani zote ilisitirika katika Mungu aliyeviumba vitu vyote” (Waefeso 3:9). 

Kiini cha utu wa mwanadamu ni uumbaji wa wote. Ukweli kwamba sisi tumeumbwa kwa namna ya kipekee na Mungu unaweka thamani kwa kila mwanadamu. Mtoto ambaye angali tumboni mwa mama, kijana mwenye mwili uliopooza, kijana mkubwa mwenye ugonjwa unaoathiri ukuaji, na bibi anayeteseka kwa ugonjwa wa Alzheimer (_kupoteza kumbukumbu_) wote wana thamani kubwa kwa Mungu. Mungu ni Baba yao. Wao ni Wanawe na binti zake. “ ‘Mungu aliyeufanya ulimwengu na vitu vyote vilivyomo, yeye, kwa kuwa ni Bwana wa mbingu na nchi, hakai katika hekalu zilizojengwa kwa mikono. ... Naye alifanya kila taifa la wanadamu kutoka katika mmoja, wakae juu ya uso wa nchi yote’ ” (Matendo 17:24—26). 

Urithi wetu ni wa pamoja. Sisi ni wa familia moja. Sisi ni kaka na dada tulioumbwa, tuliotengenezwa, na kufinyangwa na Mungu yule yule. Uumbaji hutoa maana ya kweli ya kujithamini. Wakati jeni/vinasaba na kromosomu zinapoungana kutengeneza muundo wa kipekee wa kibaiolojia wa nafsi yako, Mungu alitupatia sampuli hiyo. Hakuna mwingine kama wewe katika ulimwengu wote. Wewe ni wa kipekee, kiumbe wa aina yake, kiumbe wa thamani kubwa sana kiasi kwamba Mungu ambaye aliumba ulimwengu alijivika miili yetu ya nyama na kujitoa kuwa dhabihu kwa ajili yako na kwa ajili ya dhambi zako! 

_Jifunze somo la juma hili kwa maandalizi ya Sabato ya Mei 20._