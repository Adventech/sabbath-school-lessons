---
title:  Uumbaji, Sabato, na Wakati wa Mwisho
date:  17/05/2023
---

Pambano kuu, ambalo lilianzia mbinguni milenia nyingi zilizopita, ilikuwa juu ya suala la mamlaka ya Mungu. Changamoto bado ni ile ile leo, pia. 

**Soma Ufunuo 14:7, 9, 12 Fanya muhtasari wa mafungu haya wa kukamilisha sentensi kwenye mistari iliyo hapa chini.**

`Ufunuo 14:7 ni wito wa ...`

`Ufunuo 14:9 ni wito mzito wa kutofanya ...`

`Ufunuo 14:12 inawaeleza watu ambao ...`

Vifungu hivi vinaweka wazi kuwa suala kuu katika pambano la siku za mwisho kati ya wema na uovu, Kristo na Shetani ni ibada. Je, tunamwabudu Muumbaji au mnyama? Na kwa sababu Uumbaji ndio unaweka msingi wa mambo yote tunayoyaamini (_hata hivyo, ni nini tunachoamini kinacholeta maana yoyote tofauti na Mungu kama Muumbaji wetu?_), Sabato ya siku ya saba—iliyowekwa katika simulizi ya Uumbaji wa Mwanzo yenyewe (Mwa. 2:1-3) —inasimama kama ishara ya milele na isiyobadilika ya Uumbaji huo. Ni ishara ya msingi zaidi ya fundisho la msingi. Kitu pekee cha msingi zaidi kwayo ni Mungu Mwenyewe. 

Kwa hiyo, kujitwalia Sabato ya siku ya saba ni kunyang’anya mamlaka ya Bwana kwa kiwango cha juu kabisa kiwezekanacho, ya utambulisho Wake kama Muumbaji. Ni kurudi nyuma ya kila kitu na kuking’oa kwenye kiini. Kwa kweli, ni kutafuta kutwaa mahali pa Mungu Mwenyewe (2 Thes. 2:4). 

Bila shaka, jambo muhimu zaidi katika siku za mwisho ni upendo wetu na uaminifu kwa Yesu. Lakini kwa mujibu wa Biblia, upendo huu unadhihirishwa kwa utii wa amri (1 Yohana 5:3, 3, Ufu. 14:12) —na Sabato pekee miongoni mwa amri huwa nyuma ya kila kitu kwa sababu ndiyo pekee huelekeza kwa Mungu kama Muumbaji (Kut. 20:8-11). Si ajabu itakuwa ishara ya nje ya utengo wa mwisho kati ya wale wanaomwabudu Bwana na wale wanaomwabudu mnyama (Ufu. 14:11, 12). Kwa kuzingatia jinsi Sabato ilivyo msingi na asili ya kila kitu kingine, ni vigumu kuona jinsi suala la mwisho la kumwabudu Muumbaji linavyoweza kuhusu jambo lingine lolote.

`Watu wengi wanatoa hoja kwamba haileti tofauti yoyote ni siku gani mtu anaitunza kama Sabato, maadamu tunatunza siku moja. Tunajibuje hoja hiyo kwa Biblia?`