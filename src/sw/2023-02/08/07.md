---
title:  Kujifunza Zaidi
date:  19/05/2023
---

“Sababu iliyotolewa .... kumwabudu Mungu ni kwamba Yeye ndiye Muumbaji. Katika liturujia ya mbinguni, viumbe wa mbinguni walidhihirisha wazo hilo kwa maneno mafupi sana: ‘Kwa kuwa wewe ndiwe uliyeviumba vitu vyote’ ([Ufu. 4:11]). Duniani, uumbaji wa Mungu unahitaji kusisitizwa kadiri iwezekanavyo, hivyo malaika anasema, ‘Msujudieni yeye aliyezifanya mbingu na nchi na bahari na chemchemi za maji’ ([Ufu. 14:7]). Imedokezwa kwa usahihi kwamba malaika anatumia lugha ya amri ya nne kuthibitisha wito wa kumwabudu Mungu (Kut. 20:11).... 

“Ndani ya Amri Kumi, amri ya Sabato inasimama kama muhuri wake kwa kuwa inamtambulisha Mungu ni nani—Muumbaji; inathibitisha eneo ambalo analitawala—kila kitu alichokiumba; na hudhihirisha haki yake ya kutawala—kwa kuwa aliumba kila kitu. Ili joka aweze kufanikiwa, kwa namna fulani ilikuwa lazima aweke kando ukumbusho huu.”_—Angel Manuel Rodriguez, ““The Closing of the Cosmic Conflict: Role of the Three Angels’ Messages,” uk. 40, 41. _

**Masawali ya Kujadili**

`1. Ujumbe wa Sabato unajibuje maswali makubwa ya maisha, kama vile nilitoka wapi, kwa nini niko hapa, na hatima yangu ya milele ni ipi?`

`2. Tafakari zaidi maajabu ya Uumbaji. Tafakari zaidi muujiza wa kuwepo kwetu katika ulimwengu huu mkubwa. Ukweli kwamba ukumbusho mkubwa wa uumbaji huu, Sabato, inakuja kwetu (kinyume na sisi Kuiendea) kila juma bila ubaguzi, unapaswa kutufundisha nini kuhusu jinsi fundisho la Uumbaji llivyo muhimu?`

`3. Katika Danieli 3 na Danieli 6, unaonaje suala la ibada likidhihirishwa katika simulizi hizi zilizovuviwa? Ni mambo gani yanapatikana Katika simulizi hizi yanayoweza kutusaidia kujiandaa na Kutazamia changamoto watakayoikabili watu wa Mungu waaminifu wakati wa zahama inayohusu “*alama ya mnyama*”?`

`4. Tunamwoneshaje mtu anayeamini Katika milioni, hata mabilioni, ya miaka ya nadharia ya mageuko Kama njia ya uumbaji, kutokuwapo kwa mantiki ya kuitunza Sabato ya siku ya saba kama ukumbusho wa uumbaji huo?`