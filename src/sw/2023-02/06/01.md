---
title:  Saa ya Hukumu Yake
date:  29/04/2023
---

### Somo la Juma Hili
Danieli 8, Danieli 9, Ezra 7, Mt. 3:13-17, Rum. 5:6-9, Mk. 15:38, Law. 16:16. 

> <p>Fungu la Kukariri</p>
> “Naam, tukiujua wakati, kwamba saa ya kuamka katika usingizi imekwisha kuwadia; kwa maana sasa wokovu wetu u karibu nasi kuliko tulipoanza kuamini” (Warumi 13:11). 

Miaka kadhaa iliyopita, gazeti la National Geographic lilieleza kuhusu moto wa msituni katika Hifadhi ya Taifa ya Yellowstone Marekani. Baada ya kuzimika, walinzi wa msitu walipanda juu ya mlima ili kutathmini uharibifu. Mlinzi mmoja alimpata ndege iliyeungua kabisa hadi kuwa majivu chini ya mti. Akiwa ameudhiwa kwa kiasi fulani na upeo huo wa kutisha, alimgonga ndege huyo kwa fimbo. 

Alipompiga, ndege watatu wadogo walikurupuka kutoka chini ya mbawa za mama yao aliyekufa. Mama mwenye upendo, akijua kabisa juu ya maafa yanayokuja, alikuwa amewapeleka watoto wake hadi chini ya mti na kuwakusanya chini ya mbawa zake. Angeweza kupaa hadi mahali salama lakini alikataa kuwatelekeza watoto wake. Ni mfano ulioje wa muumini, aliye salama katika Kristo! 

Mioto ya hukumu ya Mungu ilimwakia Mwenyewe, pale Kalvari, na wote walio katika Kristo wako salama milele chini ya mbawa zake. Msalabani, Kristo alihukumiwa kama mwenye dhambi aliyelaaniwa ili sisi tuweze kuhukumiwa kama raia wenye haki wa ufalme wa mbinguni. Alihukumiwa kama mhalifu ili tuwekwe huru na mioto ya uharibifu wa mauti ya milele, kwa namna ya kisitiari, ndio, kihalisi, vile vile. 

_Jifunze somo la juma hili kwa maandalizi ya Sabato ya Mei 6._