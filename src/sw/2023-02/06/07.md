---
title:  Kujifunza Zaidi
date:  05/05/2023
---

Hapa kuna njia ya haraka na rahisi ya kuutazama unabii wa majuma 70 wa Danieli 9:24—27. Kwanza, yale majuma 70 (Dan. 9:24), Kisha, majuma saba na majuma 62, au majuma 69 (Dan. 9:25) ya majuma 70. 

Kuna juma la mwisho, la sabini (Dan. 9:27). Na, hatimaye, juma hilo la mwisho limegawanywa—“kwa nusu ya juma hilo” (Dan. 9:27)—katika sehemu mbili za miaka mitatu na nusu. 

Ndivyo ilivyo. Majuma sabini, yanayoundwa na majuma sitini na tisa na juma moja. Na hilo juma moja limegawanywa katikati. Ingiza tu tarehe, 457. K.K, mwanzoni, na kwa hesabu rahisi—ndio, tunafikia mwaka 1844 katika mfululizo wa matukio. 

Tena, katika kuzungumzia siku 2,300, Danieli 8 haikusema siku 2,300 zilianza lini. “Hata nyakati za jioni na asubuhi elfu mbili na mia tatu; ndipo patakatifu patakapotakaswa” (Dan. 8:14). Hata nyakati za jioni na asubuhi elfu mbili na mia tatu—kuanzia lini? Kwa nini si kuanzia Danieli alipopata maono hayo yenyewe, “mwaka wa tatu wa kumiliki kwake Mfalme Belshaza” (Dan. 8:1)? 

Hilo halifanyi kazi. Maono katika Danieli 8 hayakuijumuisha Babeli. Yalianza na matukio baada yake, yaani, Umedi na Uajemi, Uyunani, Rumi, hadi “mwisho.” Kwa nini kuweka tarehe ya tukio, kutakaswa kwa patakatifu, lililo katika njozi, kutokana na tukio, Babeli, ambalo siyo? Tarehe ya kuanzia kwa ajili ya kilele cha maono inapaswa kutokana na maono yenyewe, yaliyoanza na Umedi na Uajemi na kuendelea hadi “mwisho.” Hiyo ni miaka mingi. Ni lipi liliianzisha? Hatujaambiwa katika Danieli 8. Tunaambiwa katika Danieli 9.

**Masawali ya Kujadili**

`1. Darasani, jadili uhusiano wa karibu kati ya injili na hukumu kama inavyoonekana katika sehemu hizi mbili za unabii ambao, kwa kweli, ni mmoja. Kwa nini uhusiano kati ya hayo mambo mawili ni habari njema kwa ajili yetu? Uhusiano huu unapaswa kutusaidiaje kutuliza hofu ambayo wengi wamekuwa nayo kuhusu wazo la hukumu?`

`2.Tafakari zaidi juu ya ukweli, uliofunuliwa katika Danieli 9:26, kwamba Masihi amekatiliwa mbali, lakini “si kwa ajili yake Mwenyewe.” Hili linazungumzia nini? Alikatiliwa mbali kwa ajili ya nani, na kwa nini?`

`3. Soma tena Mambo ya Walawi 16:16 na Mambo ya Walawi 23:26-29. Zungumzia sababu ya kutakaswa kwa patakatifu (Law. 16:16) na jinsi watu wanavyopaswa kutenda kunapotokea (Law. 23:26—29). Kuna uhusiano gani kati ya kile kinachotokea hapa, na kile kinachopaswa kumaanisha kwetu leo?`