---
title:  Mwaka 1844
date:  04/05/2023
---

Miaka 490 ya kwanza ya unabii wa miaka 2,300 ilikusudiwa hasa kwa ajili ya taifa la Wayahudi la kale na kuja kwa Masihi. Sehemu ya mwisho ya miaka 2300 inahusiana na watu wa Mungu, Wayahudi na Wamataifa, pamoja na kutakaswa kwa patakatifu pa mbinguni, na, hatimaye, marejeo ya Kristo. 

Miaka 490 ya kwanza inatumika kwa Ujio wa kwanza wa Masihi na ilimalizika katika mwaka 34 B.K. Kwa kutoa miaka 490 kutoka katika miaka 2,300 kunatuacha na miaka 1810. Hii miaka 1810 ya pili inatumika kwa watu wa Mungu. Tukianzia mwaka wa 34 B.K. na kuongeza miaka 1810, tunafika mwaka wa 1844 B.K. 

Kwa kuzingatia kutakaswa kwa au urejeshwaji wa ukweli kuhusu patakatifu na hukumu ya mbingu ya wakati wa mwisho, Mungu anatoa wito Wake wa mwisho kwa wanadamu wote katika Ufunuo 14:6, 7 ili kuitikia upendo wake, kuikubali neema yake, na kuishi maisha ya kumcha Mungu na utii. 

`Soma Mambo ya Walawi 16:16. Sababu ya kutakaswa kwa patakatifu ilikuwa ni ipi, na hilo linatufundisha nini kuhusu injili?`

Kwa sababu ya dhambi za watu, maovu ya watu, patakatifu ilibidi patakaswe, kwa kutumia tu damu ya wanyama. Ni sawa na kwetu sisi. Tunamhitaji Mwokozi, ambaye maisha yake yanafananishwa na wanyama waliochinjwa Siku ya Upatanisho, kama njia pekee ya kupita salama katika hukumu. 

`Soma Mambo ya Walawi 23:26-29. Mungu aliwaamuru watu wake wafanye nini siku hiyo ya hukumu, na hilo linapaswa kumaanisha nini kwetu leo?`

Waisraeli walipaswa ‘kuzitesa nafsi zao. Kirai hiki kinaonesha walipaswa kujinyenyekeza na kuichunguza mioyo yao, kuungama dhambi zao, kutubu, na kumwomba Mungu awatakase wakati kuhani mkuu alipokuwa akipatakasa patakatifu pa duniani.

`Sura za kiunabii za Danieli 7-9 na Ufunuo 14 zinajikita hasa katika saa ya hukumu wito wa haraka kujiandaa. Tangu 1844, tumekuwa tukiishi katika saa ya hukumu, na ujumbe wa Ufunuo wa malaika wa kwanza unatangaza, “Saa ya hukumu yake imekuja” (Ufu. 14:7). Basi, sisi ‘tunazitesaje nafsi zetu’ leo?`