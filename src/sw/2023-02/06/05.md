---
title:  Masihi “Kukatiliwa Mbali”
date:  03/05/2023
---

Gabrieli alianza unabii huu wa miaka 490 kwa tukio ambalo lilikuwa muhimu sana kwa Danieli na kwa Wayahudi—amri ya kurejesha na kujenga Yerusalemu. Ingawa amri mbalimbali zilikuwa zimepitishwa kuhusu Yerusalemu, katika Ezra 7, tunagundua kwamba amri hiyo ilipitishwa mwaka wa 457 K.K. iliwaruhusu Wayahudi si tu kurudi katika nchi yao bali pia kujiimarisha kama jumuiya ya kidini (ona Ezra 7:13, 27). 

Ni muhimu kutambua kwamba amri ya Artashasta ilitolewa katika majira ya kupukutisha ya 457 K.K. Tangu kutolewa kwa amri hii, mnamo 457 K.K., hadi wakati wa Masihi, kwa mujibu wa Danieli, yangekuwa majuma 69, au miaka 483. Tukianzia mwaka wa 457 K.K. na kuendelea mbele na mfululizo wa matukio ya historia, tunafika mwaka wa 27 B.K. 

Neno Masihi linamaanisha “_mtiwa-mafuta._” Mnamo mwaka wa 27 B.K. Yesu Kristo, Masihi, alibatizwa. (Tazama Mt. 3:13-17.) Danieli alitabiri mamia ya miaka kabla mwaka kamili wa ubatizo wa Kristo, wakati ambao Yesu angeanza huduma Yake ya miaka mitatu na nusu. 

`Soma Warumi 5:6—9 pamoja na Danieli 9:26. Ni kweli kubwa zipi zinazofunuliwa hapa?`

“ ‘Na baada ya yale majuma sitini na mawili, masihi atakatiliwa mbali, naye atakuwa hana kitu’ ” (Dan. 9:26). Masihi ‘_angekatiliwa mbali,_’ au kusulibiwa. Fungu linaongeza “ ‘lakini si kwa ajili Yake Mwenyewe.’ ” Kwa maneno mengine, kifo cha Kristo juu ya msalaba wa Kalvari kilikuwa kwa ajili yetu, si kwa ajili yake mwenyewe, ndiyo maana Paulo aliandika: “Bali Mungu aonyesha pendo lake yeye mwenyewe kwetu sisi, kwa kuwa Kristo alikufa kwa ajili yetu, tulipokuwa tungali wenye dhambi” (Rum. 5:8). 

Katika Danieli 9:27, tunasoma kwamba katikati ya juma, miaka saba ya mwisho, Kristo “ataikomesha sadaka na dhabihu.” Katikati ya juma hili la sabini, mwaka wa 31 B.K., Kristo alithibitisha agano la milele kwa damu yake kwa kufa msalabani, na mfumo wa utoaji kafara ulipoteza umuhimu wote na wowote wa kiunabii. Unabii huo unafunua kwamba Kristo, Masihi, angesulubiwa na kusababisha mfumo wa utoaji kafara kukomesha umuhimu wake wa kiunabii katika majira ya kuchipua ya mwaka wa 31 B.K. Utabiri huu ulitimizwa kwa kila sehemu. Kabisa wakati wa Pasaka, wakati kuhani mkuu alipokuwa anamtoa kafara mwana-kondoo wa Pasaka, Kristo alitolewa kafara kwa ajili yetu. 

`Ukiwa na yale yaliyoandikwa hapo juu akilini, soma Marko 15:38 na Mathayo 3:15, 16. Mafungu haya yanatusaidiaje kuelewa unabii wa Danieli 9:24—27?`