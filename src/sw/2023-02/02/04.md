---
title:  Hukumu ya Mbinguni
date:  04/04/2023
---

`Soma Ufunuo 14:14 na Matendo ya Mitume 1:9-11. Unagundua ufafani gani?`

Yohana anasema, “Nikaona, na tazama, wingu jeupe, na juu ya wingu hilo ameketi mmoja mfano wa Mwana wa Adamu” (Ufu. 14:14), Yesu alipopaa mbinguni, Luka anaandika katika Matendo 1:9 kwamba wanafunzi wake waliposimama wakitazama mbinguni, “Walipokuwa wakitazama, [Yesu] akainuliwa, wingu likampokea kutoka machoni pao.” Yesu alipanda katika wingu la malaika naye atarudi kwa wingu la malaika. Kisha malaika wakatangaza kwa wanafunzi waliostaajabu katika Matendo 1:11, “ ‘Huyu Yesu aliyechukuliwa kutoka kwenu kwenda juu mbinguni, atakuja jinsi iyo hiyo mlivyomwona akienda zake mbinguni.’ ” Kuna ukweli wa kiungu uliofungamana na kifungu hiki ambao unaweza usiwe dhahiri. “Huyu Yesu,” “Mwana wa Adamu,” Yule aliyetembea katika mitaa yenye vumbi ya Nazareti, aliyehudumu katika mitaa ya Yerusalemu iliyojaa watu, akawaponya wagonjwa nyasi, anakuja tena. 

Mwana wa Adamu pia anatajwa kuhusiana na hukumu Katika Danieli 7. 

`Soma Danieli 7:9, 10, 13, 14. Kwa nini Danieli alimwita Yesu “Mwana wa Adamu” Katika jambo zito kama hukumu? Kutokana na kile ambacho tumekiona tayari, nini kinapaswa kutufariji kwa kujua kwamba “Mwana wa Adamu” ndiye kiini Kabisa cha hukumu?`

Katika Danieli 7:9, 10, Danieli anatazama kuketi kwa mahakama ya mbinguni pamoja na elfu kumi mara elfu kumi ya malaika, viumbe wa mbinguni wamekizunguka kiti cha enzi. Hukumu imewekwa, na vitabu—kumbukumbu za mbinguni za maisha yetu—zimefunguliwa mbele ya ulimwengu. Katika Danieli 7:13, 14. Mwana wa Adamu anamkaribia Mzee wa Siku, Baba, naye anaupokea ufalme wake wa milele. Hukumu inadhihirisha mbele ya ulimwengu mzima kwamba Baba, Mwana, na Roho Mtakatifu wamefanya kila liwezekanalo kuwaokoa wanadamu wote. Hukumu hii haiwathibitishi watakatifu tu, bali na tabia ya Mungu mwenyewe dhidi ya mashtaka ya uongo ya Shetani (tazama Ayubu 1-2, Zab. 51:1—4).

`Fikiria juu ya ukweli Kwamba maisha yako yote yatachunguzwa mbele za Mungu. Tumaini lako pekee ni lipi, basi, wakati hili likitokea? (tazama Rum. 8:1).`