---
title:  Mwana wa Adamu Anarudi
date:  03/04/2023
---

Ufunuo 14 ina mafungu muhimu kuhusiana na ujumbe wa Bwana wa siku za mwisho kwa watu Wake na kwa ulimwengu. Kiini cha hayo yote ni marejeo ya Yesu, utimilifu wa ahadi yake kwamba “ ‘mtamwona Mwana wa Adamu ameketi mkono wa kuume wa nguvu, akija na mawingu ya mbinguni’ ” (Marko 14:62). 

`Soma Ufunuo 14:14. Ni cheo gani kinatumika kumwelezea Yesu anaporudi duniani? Kwa nini unadhani Yohana anatumia cheo hiki kwa Yesu?`

Yesu alitumia neno “_Mwana wa Adamu_” kujirejelea Mwenyewe mara 82 katika vitabu vya Injili. Kilikuwa ni moja ya vyeo Vyake alivyopenda sana. Alikitumia kama udhihirisho wa upendo wa kujihusisha nasi. Yeye ni Mwokozi anayetuelewa, amepitia uzoefu wetu wa majaribu, na amepitia maonjo yetu. Yeye ni “Mwana wa Adamu” ambaye anarudi kutupeleka nyumbani. Yesu anayekuja kwa ajili yetu ndiye Yesu yule yule aliyeishi kati yetu. Yeye anastahili kutukomboa kwa sababu alifanyika Mmoja wetu, walakini, kama mmoja wetu, alikutana na ghadhabu kamili ya majaribu ya Shetani na, ndiyo, alikuwa mshindi. 

**Tunajifunza nini kutokana na mafungu yafutayo ya Biblia katika Mathayo kuhusu Yesu, Mwana wa Adamu?**

`Mt. 16:27` 

`Mt. 24:27, 30` 

`Mt. 25:31, 32` 

Angalia baadhi ya vipengele katika vifungu hivi: 

1. Yesu, Mwana wa Adamu, anakuja katika utukufu pamoja na malaika Wake. 
2. Atawatenganisha kondoo na mbuzi (kimsingi hukumu). 
3. Hatima ya mataifa na wanadamu wote itaamuliwa milele. 

Fikiria istilahi “Mwana wa Adamu” na inachosema kuhusu Ubinadamu wa Kristo. Ingawa ni Mungu, alifanyika mmoja wetu, kama sisi tu, lakini tofauti na sisi, hakutenda dhambi. Ni tumaini gani la ajabu hili linakupa kwa habari ya 

1. kujua upendo wa Mungu kwa ajili yetu; 
2. kujua kwamba anaweza kuhusiana na mapambano yako na kukupa ushindi dhidi yake?`