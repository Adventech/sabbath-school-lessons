---
title:  Kujifunza Zaidi
date:  07/04/2023
---

“Ni sheria ya kiakili na asili ya kiroho kuwa kwa kutazama tunabadilika. Akili, pole pole inabadilika na kupatana na mambo ambayo imeruhusiwa kuyatafakari. Inajiunga na kile ambacho imezoea kukipenda na kukiheshimu. Mwanadamu hawezi kuinuka juu zaidi kuliko kiwango cha usafi au wema au ukweli. Ikiwa nafsi ndiyo kitu cha juu sana kwake, hatainuka juu zaidi ya kitu ambacho kiko juu ya nafsi yake. Badala yake, atakuwa kila wakati akifikiria kuzama chini na chini zaidi. Ni neema ya Mungu pekee iliyo na nguvu ya kumwinua mwanadamu. Akiachwa peke yake, njia yake lazima ielekee chini tu.” _—Ellen G. White, The Great Controversy, uk. 555. _

Kwa hila, bila kuonekana, karibu bila kutambuliwa mwanzoni, tabia zetu na haiba zetu zinabadilika kulingana na mbegu tunazopanda katika akili zetu. Panda mbegu njema, nawe utazaa matunda mema. Panda mbegu mbaya za dunia hii, nawe utazaa matunda ya ulimwengu huu katika tabia yako. Ikiwa tunapanda kutokumjali Mungu na mambo ya kiroho na vipaumbele, tunavuna tunda la kutojali, kuridhika kiroho, na kuvunjika moyo katika maisha yetu ya kiroho. Hii ndiyo sababu wale wanaofikiri, Vema, ninajua kwamba siku moja mateso ya mwisho yatakuja, “alama ya mnyama” na kadhalika, lakini itakapotokea, basi nitaanza kuishi maisha makamilifu, wanachagua njia hatari sana. Mungu anatuita sasa, kwa wakati huu, kuyasalimisha maisha yetu kwake. Kadiri mtu anavyochelewa kumwitikia Roho Mtakatifu, ndivyo moyo wa mtu unavyozidi kuwa mgumu na mgumu zaidi kwa ushawishi wa Mungu na kuathiriwa zaidi kukubali, na kuamini, uongo wa yule mwovu. 

**Masawali ya Kujadili**

`1. Kuna uhusiano gani kati ya kuokolewa kwa neema na kukua katika neema, katika muktadha wa Ufunuo 14:14—20 na kanuni ya mavuno?`

`2. Jadili vipengele muhimu kwa ajili ya ukuaji wa mimea na kuulinganisha na ukuaji wetu wa kiroho. Kuna ufanani gani? Yaani, tunaweza kujifunza nini kutokana na mimea inavyokua tunachoweza kukitumia katika maisha yetu wenyewe?`

`3. Je, kuna tofauti kati ya uwezo wetu tuliopewa na Mungu wa kuchagua na utashi? Kwa nini kuelewa tofauti hii ni muhimu kwa Mkristo anayekua?`

`4. Kwa nini cheo “Mwana wa Adamu” kinatia moyo katika saa ya hukumu tunapotazamia marejeo ya Kristo? Kwa nini inatia faraja kutambua kwamba mtu, mwanadamu, yuko huko juu akituwakilisha katika hukumu?`