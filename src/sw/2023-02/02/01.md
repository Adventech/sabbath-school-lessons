---
title:  Wakati wa Majaliwa
date:  01/04/2023
---

### Somo la Juma Hili
Mt. 24:14, Ufu. 14:14-20, Mt. 16:27, Mdo. 1:9-11, Mk 4:26-29, Ufu. 16:1.

> <p>Fungu la Kukariri</p>
> “Kisha nikaona, na tazama, wingu jeupe, na juu ya wingu hilo ameketi mmoja, mfano wa Mwanadamu, mwenye taji ya dhahabu juu ya kichwa chake, na katika mkono wake mundu mkali. Na malaika mwingine akatoka katika hekalu, akimlilia kwa sauti kuu yeye aliyekuwa ameketi juu ya lile wingu, Tia mundu wako, ukavune; kwa kuwa saa ya kuvuna imekuja; kwa kuwa mavuno ya nchi yamekomaa.” (Ufunuo 14:14, 15). 

Mungu daima amesema na watu wake, akiwapa kweli zozote muhimu walizohitaji kusikia kwa wakati husika. Tangu onyo kuhusu Gharika (Mwanzo 6:7) hadi ujio wa kwanza wa Yesu (Dan. 9:24—27) hadi hukumu ya upelelezi (Dan. 7:9, 10; Dan. 8:14) hadi matukio ya mwisho kabla Kristo kurudi (Ufunuo 12—14), Mungu amesema nasi. Katika siku hizi za mwisho za historia ya mwanadamu, ametuma ujumbe maalum kwa ulimwengu na kwa watu wake, uliokusudiwa kushughulikia hitaji la sasa. Anautazama ujumbe huu kama uliobebwa na malaika watatu wakiruka katikati ya mbingu wakiwa na ujumbe wao muhimu/wa haraka, wa wakati wa mwisho kwa ulimwengu wote. 

Ujumbe wa malaika watatu ni ujumbe wa mwisho wa Yesu wa rehema, wito unaotuongoza kutoka katika kuitumaini haki yetu wenyewe hadi kutumainia haki ya Yesu kwa kutuhesabia haki, kututakasa, na, mwisho wa wakati, kututukuza. 

Kama kawaida, ingawa, ni lazima tumchague Kristo, kujisalimisha kwake na kumtii, na chaguzi tunazozifanya sasa, kwa hakika, zitaathiri chaguzi tunazofanya katika pambano la mwisho mbele yetu. 

Hivyo, sasa ni wakati wa kujiandaa. 

_Jifunze somo la juma hili kwa maandalizi ya Sabato ya Aprili 8._