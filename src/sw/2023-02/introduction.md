### Ujumbe wa Malaika Watatu

Mnamo Oktoba 15, 1844, wiki moja kabla ya Kukatishwa Tamaa Kukuu, mtoto wa kiume alikuwa amezaliwa katika familia ya Walutheri wacha Mungu nchini Ujerumani. Jina lake lilikuwa Friedrich Nietzsche, ambaye angekuwa mmoja wa wakanamungu wa kisasa mwenye ushawishi mkubwa. Kwa kuamini kwamba Mungu wa Kikristo alikuwa anakufa huko Magharibi, Nietzsche alikosoa mvuto wa kimaadili wa siku zote wa dini ya Kikristo, na kuyadhihaki kama "maadili ya mtumwa," maadili ya wanyonge ambao, katika kujaribu kujilinda dhidi ya wenye nguvu zaidi, walitunga mawazo ya kijinga kama "Wapendeni adui zenu." Kwa Nietzsche, ukisasa unahitaji kwenda zaidi ya mawazo ya kizamani ya "mema na mabaya"; mhusika katika moja ya vitabu vyake (Thus Spake Zarathustra) ilisema, "vunja mbao za zamani za amri! (akimaanisha, bila shaka, Amri Kumi).

Mwaka wa 1844 pia ulikuwa muhimu kwa Karl Marx, mwanzilishi wa Ukomunisti. Ikiitwa "miswada ya Kiuchumi na Falsafa ya mwaka 1844," kazi hii ilikuwa imeandikwa na Marx mwaka huo, hata kama haikuchapishwa hadi 1932 na Muungano wa Kisovieti. Miswaada hiyo inaonesha ukuaji wa awali wa itikadi ya Marx ambamo alitoa hoja kukubaliana na uhalisi wa uyakinifu kabisa uliopitia hatua mbalimbali za kiuchumi mpaka wafanyakazi wa dunia wangeungana, kuwapindua wakandamizaji wao wa kibepari, na kujenga jamii kamili ya kifukirika duniani.

Mwaka wa 1844 ulikuwa muhimu kwa Charles Darwin pia. Katika kile kinachojulikana kama "Insha ya mwaka 1844," Darwin alitoa moja ya misemo wa awali ya nadharia yake ya mageuko, hata kama haikutangazwa kwa umma wakati huo. Mnamo 1859 tu, kwa kuchapishwa kwa On the Origin of Species, ndipo Darwin alitangaza hadharani maoni yake kwamba uhai wote duniani ulitokana na nasaba moja kwa michakato ya asili na nasibu pekee.

Hata hivyo, mwaka wa 1844 ulikuwa utimilifu wa unabii wa siku 2300 wa Danieli 8:14, na mwaka huo huo ambapo, kati ya waliobaki baada ya Kukatishwa Tamaa Kukuu, mbegu zilipandwa ambazo zingekua haraka kufikia harakati za ulimwenguni mzima ambazo ujumbe wake mkuu ungepinga uthabiti wa nadharia za Marx, Nietzsche, na Darwin.

Kinyume cha Marx, vuguvugu la Waadventista wa Sabato lilitangaza kwamba pambano kuu kati ya Kristo na Shetani, si nadharia ya Marx (matukio ya historia yanayotokana na maendeleo y akiuchumi ya jamii na misukosuko ya kijamii na kisiasa vinavyoletwa na mabadiliko ya njia za uzalishaji) lilielezea historia ya dunia ambayo ingeisha, si katika jamii kamili ya kufikirika ya ukomunisti iliyoanzishwa na mwanadamu bali katika uanzishwaji wa kimwujiza wa ufalme wa Mungu wa milele.

Kinyume cha Darwin, vuguvugu la Waadventista wa Sabato lilifundisha kwamba uhai ulianzia, si kwa mchakato wa asili na nasibu wa mabadiliko ya chembe za urithi na uteuzi wa asili, lakini kwa uweza wa Mungu Muumbaji, ambaye kwa siku sita alilumba uhai katika dunia akapumzika siku ya saba.

Na kinyume na Nietzsche, vuguvugu la Waadventista wa Sabato lilitangaza, si kwamba tu Mungu yupo bali kwamba mfumo Wake wa kanuni za maadili za ulimwengu wote ("Mbao za Sheria ya Kale"), zile Amri Kumi, unabakia kuwa kipimo cha Mungu cha mwisho cha hukumu na zinazopaswa kushikwa na wanadamu wote.

e! ni utukizi kwamba matukio hayo yote yalitukia mwaka wa 1844? Mtu hapaswi kufikiri hivyo.

Marx, Nietzsche, Darwin—watu watatu wenye ushawishi mkubwa ambao kazi yao imewasababishia wanadamu madhara yasiyoweza kurekebishwa. Lakini katikati ya makosa haya yote, Mungu hakuuacha ulimwengu bila shahidi kwa ukweli wake, ndiyo maana, katikati ya itikadi hizi zenye kuharibu, aliibua bugubugu ambalo, baada ya muda, lingebadilika kuwa Kanisa la Waadventista wa Sabato na ambalo lingetangaza ukweli Wake wa siku za mwisho kwa ulimwengu—ujumbe wa malaika watatu. Huu ni ujumbe ambao, katika kiini chake, unakanusha makosa na imani potofu zinazokuzwa na hao watu watatu waliodanganyika sana.

Ujumbe wa malaika watatu, kwa namna fulani, maagizo ya kufuata ya Kanisa la Waadventista wa Sabato. Na katika kiini chake, ni injili, wafi na rahisi, lakini ni injili inayowasilishwa katika muktadha wa "ukweli wa leo" (2 Pet. 1:12).

Na huu, ujumbe wa malaika watatu, ndio tutajifunza robo hii.

_Mzaliwa wa Connecticut, Marekani, Mark Finley, mwinjilisti anayejulikana kimataifa, alikuwa makamu mwenyekiti katika Konferensi Kuu kuanzia 2005-2010. Baada ya kustaafu ajira ya muda wote, alikuwa msaidizi wa mwenyekiti wa Konferensi Kuu. Mchungaji Finley na mke wake, Ernestine, wana watoto watatu na wajukuu watano._