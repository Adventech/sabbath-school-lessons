---
title:  Kumpa Mungu Utukufu
date:  19/04/2023
---

Uchunguzi wa matumizi ya kirai katika Agano la Kale “_kumtukuza Mungu_” (Ufu. 14:7) unaonesha kwamba, kinavutia sana, mara nyingi (_lakini si tu_) kinaonekana katika muktadha wa hukumu ya kiungu (Yos. 7:19; 1 Sam. 6:5; Yer. 13:15, 16; Mal. 2:2), kama tu kinavyofanya katika ujumbe wa malaika wa kwanza, pia (Ufu. 14:7). Wazo hili linaonekana, pia, katika Ufunuo 19:1, 2 —“ ‘Haleluya! Wokovu na utukufu na nguvu zina Bwana, Mungu wetu! Kwa kuwa hukumu zake ni za kweli na za haki.’ ” 

`Soma 1 Wakorintho 3:16, 17; 1 Wakorintho 6:19, 20; na 1 Wakorintho 10:31. Vifungu hivi vinatusaidiaje kuelewa njia moja tunayoweza kumtukuza Mungu?`

Kwa mujibu wa mtume Paulo, miili yetu ni hekalu, makao ya Roho wa Mungu, Hekalu lililofanywa takatifu kwa uwepo wa Mungu. Maandiko yanatupatia wito wa wazi wa kumtukuza Mungu katika kila nyanja ya maisha yetu. Wakati Mungu ni kiini cha maisha yetu, shauku yetu moja ni kumtukuza, iwe kwa chakula chetu, mavazi yetu, burudani yetu, au katika utendano wetu na wengine. Tunampa Mungu utukufu tunapoidhihirisha tabia Yake ya upendo kwa ulimwengu kupitia kujitoa kwetu kuyafanya mapenzi Yake. Hili ni muhimu zaidi kuhusiana na hukumu ya dunia ya wakati wa mwisho. 

`Soma Warumi 12:1, 2. Mtume Paulo anatoa wito gani kuhusiana na ujumla wa chaguzi maisha yetu?`

Neno la Kiyunani la Agano Jipya linalomaanisha miili katika kifungu hiki ni somata, ambalo linatafsiriwa vizuri zaidi kumaanisha ujumla wa pamoja wa jinsi ulivyo—mwili, akili, na hisia. Tafsiri ya Biblia toleo la Phillips inakitafsiri kirai “_ibada yenu yenye maana_” kama “_tendo la ibada ya akili._” Kwa maneno mengine, unapojitoa kabisa “_kumcha Mungu_” na “_kumtukuza_” katika yote uyafanyayo, ukitoa akili, mwili, na hisia zako Kwake, hili ni tendo la ibada yenye akili. Na, pia, kuhusiana na hukumu ya Mungu, kukubali kutii, kwa kweli, ni wazo zuri.

`Fikiria kuhusu kile unachofanya na mwili wako. Unaweza kufanya nini ili kuhakikisha kwamba, kwa kweli, unamtukuza Mungu nao?`