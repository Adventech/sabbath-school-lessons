---
title:  Kujifunza Zaidi
date:  21/04/2023
---

Fikiria kuhusu maneno ya ajabu ya Paulo katika Waebrania 7:25, ambayo, yakimzungumzia Yesu kama Kuhani wetu Mkuu, yanasema kwamba “Naye, kwa sababu hii, aweza kuwaokoa kabisa wao wamjiao Mungu kwa yeye; maana yu hai sikuzote ili awaombee.” Okoa hadi mwisho. Neno la Kiyunani linalotafsiriwa “_kabisa/sana_” linamaanisha “_kamili, timilifu, jumla._” Ni Yesu ndiye atuokoaye; kazi yetu ni kujisalimisha kwake, kudai ushindi Wake kwa ajili yetu. Tumaini letu lazima liwe kwake, sio kwetu wenyewe. 

“Tunaweza kufupisha nguvu ya kirai ‘mcheni Mungu’ katika Ufunuo kama wito wa mwisho wa Mungu kwa wanadamu wamchague Yeye kama Mungu wao mtukufu na mwenye enzi, ambaye atashinda nguvu za maovu zinazompinga na mpango Wake kwa jamii ya wanadamu (linganisha na. Ufu. 14:9-11). Hofu hii haijidhihirishi, angalau si kwa wakati huu (taz., Ufu. 6:14—17), katika hofu na kutetemeka, lakini kwa utii wenye furaha na upendo kwa sheria ya Mungu na ibada Yake ya kipekee. Hakuna mamlaka nyingine inayopaswa kutambuliwa kuwa inastahili na ibada na uaminifu kama huo. Kwa kweli, hakuna namna nyingine, kwa sababu kile kinachojionesha katika upeo wa pambano la kiulimwengu kama uwezekano ni matendo ya nguvu za mapepo zinazokwenda kukomeshwa (Ufunuo 16:13, 14; Ufunuo 17:14; Ufunuo 20:11-15). Kwa hiyo kumcha Bwana ni mwaliko chanya wa kiungu.  ....  kuwa upande wa Mungu katika pambano la kiulimwengu ili kusimama mbele ya uwepo wake wenye utukufu, kujawa furaha katika ushirika wa milele pamoja Naye (Ufu. 21:3-4; Ufu. 22:3—5).”  _—Angel Manuel Rodriguez, “The Closing of the Cosmic Conflict: Role of the Three Angels’ Messages,” uk. 27. _

**Masawali ya Kujadili**

`1. Fikiria kuhusu uwezo wa ajabu wa Mungu, Yeye aliyeumba na kutegemeza ulimwengu wote. Tunaweza kuelewa kwa shida dhana ya ulimwengu; tungewezaje hata kuanza tu kuelewa Muumbaji wake? Fikiria ni kiasi gani alivyo mkubwa sana na mkuu mno na mwenye nguvu zaidi kuliko tulivyo. Na huyu Mungu siku moja atatuhukumu? Ni kwa vipi kweli hizi zinatusaidia kuelewa wazo la “kumcha Mungu” na kile linachomaanisha?`

`2.Tunawezaje kuepuka ushupavu wa sheria tunapojadili dhana za kibiblia za utakatifu, kushinda, na ushindi? Kwa nini ni lazima tuelewe kila wakati kwamba ulikuwa ni ushindi wa Kristo kwa ajili yetu, pale msalabani, ambao pekee unabaki kuwa msingi wa tumaini letu la wokovu, bila kujali kushinda kwetu (au hata kushindwa) hapa sasa?`

`3.Kwa nini, hata pamoja na ahadi zote za ushindi dhidi ya dhambi, mara nyingi tunajikuta tukishindwa na kutokufikia kiwango cha haki ambacho Yesu Mwenyewe aliweka kielelezo chake kwa ajili yetu na kutuahidi kuwa kinaweza kuwa chetu pia? Tunafanya makosa gani kwa kutomruhusu Mungu kutenda kazi ndani yetu aliyoahidi?`