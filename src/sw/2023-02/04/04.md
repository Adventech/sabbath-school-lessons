---
title:  Kuishi Maisha Yanayomtegemea Mungu
date:  18/04/2023
---

Katika zama zinazotawaliwa na ununuzi na utumiaji wa bidhaa nyingi, ambapo kanuni za kidunia zimeifanya nafsi kuwa kiini, wito wa mbingu ni kugeuka kutoka udhalimu wa kuitanguliza nafsi na utumwa wa umuhimu kujiongezea binafsi na kumweka Mungu katika kiini cha maisha yetu maisha. Kwa wengine, fedha ndio kiini cha maisha yao, Kwa wengine, ni anasa au mamlaka. Kwa wengine, inaweza kuwa michezo, muziki, au burudani. Ujumbe wa Ufunuo ni wito wa kumcha, kumheshimu, na kumstahi Mungu kama kiini cha kweli cha maisha. 

`Soma Mathayo 6:33, Wakolosai 3:1, 2, na Waebrania 12:1, 2. Vifungu hivi vinatuambia nini kuhusu kumfanya Mungu kiini cha kweli cha maisha yetu?`

Suala kuu katika pambano la dunia la mwisho ni vita kwa ajili ya akili. Kwa hakika linahusu utii, mamlaka, na kujitoa kwa mapenzi ya Mungu. 

Vita ya mwisho katika pambano kuu ni kati ya wema na uovu ili kutawala fikra zetu. Mtume Paulo anatupa shauri hili: “Iweni na nia iyo hiyo ndani yenu ambayo ilikuwamo pia ndani ya Kristo Yesu” (Flp. 2:5). Akili ndio ngome ya nafsi zetu. Ni chanzo kikuu cha matendo yetu. Kirai “_iweni na_” linamaanisha kuruhusu au kuchagua. Linazungumzia tendo la hiari ya nia. Uchaguzi wa kuwa na nia ya Kristo ni uchaguzi wa kumruhusu Yesu aumbe fikra zetu kwa kujaza akili zetu na mambo ya umilele. Matendo yetu yanadhihirisha mchakato wetu wa kufikiri ulipo. Kumcha Mungu ni kumfanya awe wa kwanza maishani mwetu. 

Fikiria jinsi ilivyo rahisi, kwa maana moja, kutawala mawazo yako, angalau wakati unafahamu kuwa unapaswa kuyatawala. Mara nyingi tatizo ni kwamba tusipofanya jitihada za makusudi kutafakari mambo yaliyo sahihi, “mambo yaliyo juu, siyo mambo yaliyo katika nchi,” fikra zetu, jinsi zilivyoanguka na zenye dhambi, kwa kawaida zitaelekea katika mambo ya chini, mambo ya dunia. Kwa hivyo, tunahitaji, kama Paulo alivyosema, kwa kukusudia na kwa makusudi kuchagua, kwa kutumia kipawa kitakatifu cha uhuru wa kuchagua, kutafakari mambo ya mbinguni. 

`“Hatimaye, ndugu zangu, mambo yo yote yaliyo ya kweli, yo yote yaliyo ya staha, yo yote yaliyo ya haki, yo yote yaliyo safi, yo yote yenye kupendeza, yo yote yenye sifa njema; ukiwapo wema wo wote, ikiwapo sifa nzuri yo yote, yatafakarini hayo” (Flp. 4:8). Tunajifunzaje kufanya kile Paulo anachotuambia hapa?`