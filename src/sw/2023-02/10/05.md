---
title:  Wito Kwa Uaminifu
date:  31/05/2023
---

Ujumbe wa malaika wa pili katika Ufunuo 14 ni “ ‘Umeanguka, umeanguka Babeli.’ ” Katika Ufunuo 17, mwanamke aliyetambuliwa kama Babeli ya kiroho, aliyevaa nguo za rangi ya zambarau na nyekundu, amepanda juu ya mnyama mwekundu sana, anapitisha kote kikombe chake cha mvinyo, na kuulevya ulimwengu kwa makosa, Kanisa na serikali vinaungana. Uongo unatawala. Mashetani yanafanya miujiza yao kudanganya. Ulimwengu unaingia katika pambano lake la mwisho. 

Wakati huohuo, watu wa Mungu wanasemwa vibaya, kudhihakiwa, kukandamizwa, na kuteswa, bali katika Kristo na kwa uwezo wa Roho wake Mtakatifu, wanasimama imara katika kujitoa kwao. Nguvu zote za kuzimu na nguvu za uovu haziwezi kuvunja uaminifu wao kwa Kristo. Wako salama katika Yeye. Yeye ndiye “kimbilio na nguvu, msaada utakaoonekana tele wakati wa mateso” (Zab. 46:1). 

Mungu anawaita watu wa siku za mwisho kurudi katika uaminifu kwa Neno lake. Yesu aliomba, “ ‘Uwatakase kwa ile kweli; Neno lako ndiyo kweli’ ” (Yohana 17:17). Ukweli wa neno la Mungu, si maoni au mapokeo ya wanadamu, ndiyo Nyota ya Kaskazini ya kutuongoza katika saa hii ya hatari ya historia ya dunia. 

Hapa kuna kauli ya ajabu ya Dk. Edward T. Hiscox, mwandishi wa kitabu cha Standard Manuel for Baptist Churches. Mnamo 1893, alihutubia kundi la mamia ya Wachungaji wa Kibaptisti na kuwashtua alipoeleza jinsi Jumapili ilivyoingia katika kanisa la Kikristo. 

“Inasikitisha kwamba [Jumapili] inakuja ikiwa na chapa ya upagani, na kubatizwa kwa jina la mungu jua, kisha kupitishwa na kuidhinishwa na uasi wa upapa, na kurithishwa kama urithi mtakatifu kwa Uprotestanti!”_—Edward Hiscox, mbele ya mkutano wa wachungaji wa New York, Novemba 13, 1893. _

`Soma Ezekieli 20:1—20. Ni nini kiini cha ujumbe wa Ezekieli hapa, na kwa vipi Sabato inapatana na wito huu kwa ajili ya uaminifu?`

Ezekieli 20 ni wito wa dhati kwa Israeli kuacha desturi za kipagani na kumwabudu Muumbaji badala ya miungu yao ya uongo, katika kisa hiki cha “_sanamu za Misri._” Katika ujumbe wa malaika watatu, Mungu anatoa wito kama huo “kumwabudu Muumbaji,” kwa maana “_Babeli umeanguka._” Na, pia, kama tujuavyo, Sabato, na uaminifu kwayo, vitakuwa na jukumu muhimu katika matukio ya mwisho. kutokana na kile kilichoandikwa katika Ezekieli 20:1-20? (Tazama pia 1 Kor. 10:11).