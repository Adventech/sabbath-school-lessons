---
title:  Kujifunza Zaidi
date:  02/06/2023
---

“ ‘Babeli mkuu’ katika kitabu cha Ufunuo inadhihirishwa kwa njia ya pekee, muungano wa dini zilizoasi mwishoni mwa wakati. .... ‘Babeli mkuu’ ndilo jina ambalo uvuvio unarejelea muungano mkubwa wa kidini wenye pande tatu za upapa, Uprotestanti ulioasi, na umizimu. ..... Neno ‘Babeli’ linarejelea mashirika yenyewe na viongozi wake, si sana kwa washiriki wenyewe. Wa mwisho wanarejelewa kama ‘maji mengi.’ (Ufu. 17:1, 15).” _—The SDA Bible Commentary, vol. 7, uk. 851, 852. _

utakatifu wa Jumapili, Shetani atawaweka watu chini ya udanganyifu wake. Wakati ambapo fundisho la kwanza linajenga msingi wa umizimu, fundisho la pili linajenga mshikamano wa kuikubali Rumi.”_—Ellen G. White, The Great Controversy, uk. 588. _

Katika Agano la Kale, roho za wafu zilikuwa na sehemu kubwa katika dini ya Babeli. Wababeli walikuwa na imani thabiti katika fundisho la roho isiyokufa. Waliamini kuwa wakati wa kufa roho iliingia katika ulimwengu wa roho. Dhana ya nafsi isiyoweza kufa haihusiani na mafundisho ya Maandiko. Encyclopedia ya Kiyahudi inabainisha wazi asili ya wazo potofu la roho isiyokufa. “Imani kwamba nafsi inaendelea kuwepo baada ya kufa kwa mwili ni ..... hakuna mahali inapofundishwa waziwazi katika Maandiko Matakatifu. .... Imani katika roho isiyokufa ilikuja kwa Wayahudi kwa kusikia wazo la Kiyunani na hasa kwa njia ya falsafa ya Plato, mtetezi wake mkuu, ambaye aliongozwa kwayo kupitia ibada za siri za dini ya kipagani za Orphic na Eleusinia ambapo maoni ya Kibabeli na Kimisri yalichanganywa kwa namna ya ajabu.” _—Kaufmann Kohler, The Jewish Encyclopedia, “Immortality of the Soul,” (1906). _

**Masawali ya Kujadili**

`1. Kwa nini uelewa wa ukweli kuhusu kifo ni muhimu sana? Unatulinda dhidi ya nini? Kwa nini unaleta faraja sana, pia?`

`2. Baadhi ya udanganyifu wa Shetani ni dhahiri, mwengine ni wa hila zaidi. Tunawezaje kuepuka kudanganywa na mojawapo?`

`3. Darasani, zungumzia swali, lililoguswa katika somo la Jumapili, kuhusu wale wanaotenda maovu wakiamini kwamba wanatafuta mapenzi ya Mungu, kama yalivyofunuliwa katika Biblia. Tunaelezaje hili? Sheria ya Mungu inapaswa kuwa jukumu gani katika maelezo?`