---
title:  Udanganyifu wa Mwisho wa Shetani
date:  27/05/2023
---

### Somo la Juma Hili
Ufu. 12:9; Ufu. 16:13, 14; 1 The. 4:16, 17; Eze. 8:16; Eze. 20:1-20; Ufu.18:4, 5. 

> <p>Fungu la Kukariri</p>
> “ ‘Uwatakase kwa ile kweli; neno lako ndiyo kweli’ ” (Yohana 17:17). 

Ilikuwa moja ya asubuhi zile za kupendeza za Septemba huko Chicago. Jua lilipochomoza juu ya Ziwa Michigan na wasafiri wakipambana na msongamano wa magari kwenye barabara za mwendokasi za Kennedy na Eisenhower, na watoto walikuwa wakienda shuleni, kisa cha kufadhaisha kilianza kuibuka kilicholeta hofu ndani ya mioyo ya watu wa Chicago. Watu walianza kuugua sana, na wengine walikuwa wakifa saa chache tu baada ya kunywa vidonge vya Tylenol. Wakati wa kupima, kila moja ya vidonge kilithibitika kuwa na sianidi (_aina ya sumu kali_) ya potasiamu, sumu hatari. Mtu mwenye wazimu alikuwa amechanganya dawa. Hata leo, hatujui ni nani aliyefanya hivi. 

Kama tulivyoona, Ufunuo inatuonya kwamba “_wakaao katika nchi_” watakunywa sumu inayoua iitwayo “_mvinyo wa Babeli._” Kuna mafundisho ya uongo na mafundisho ambayo, mwishowe, yatasababisha kifo tu. Hata hivyo, ulimwengu haujaachwa bila dawa, ulinzi, dhidi ya sumu ya kiroho: ujumbe wa malaika wa tatu. 

Katika somo la juma hili, tutaendelea kuangalia, si tu madanganyo ya Babeli lakini mpango wa Yesu kutuokoa kutokana nayo na kifo ambacho yangelileta vinginevyo. 

_Jifunze somo la juma hili kwa maandalizi ya Sabato ya Juni 3._