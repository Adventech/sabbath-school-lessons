---
title:  Kujifunza Zaidi
date:  16/06/2023
---

“Wakati Uprotestanti utakaponyosha mkono wake kuvuka ghuba ili kushika mkono mamlaka ya Kirumi, utakapovuka shimo la kuzimu ili kuunganisha mikono yake na umizimu, wakati, chini ya ushawishi wa muungano huu wenye pande tatu, nchi yetu [Marekani] itakapokataa kila kanuni za Katiba yake kama serikali ya Kiprotestanti na ya jamhuri, na itatoa fursa ya kueneza uongo wa upapa na udanganyifu wake, basi tufahamu kwamba wakati umefika wa utendaji wa ajabu wa Shetani na kwamba ule mwisho umekaribia.”_—Ellen G. White, Testimonies for the Church, vol. 5, uk. 45). _

“Tumeelekea kupuuza ukweli kwamba Jumapili ni siku ya ibada ya majeshi ya maadui. .... katika mfuatano wa matukio ya Kitabu cha Ufunuo. Jumapili ni ishara muhimu sana, inayofunua werevu na hila visivyoaminika vya joka. ... Hili..... badiliko la sheria ya Mungu linadhihirisha kwa tendo moja rahisi kiini hasa cha chuki ya joka dhidi ya Mungu katika pambano la ulimwengu mzima. Urahisi wake ni udanganyifu wa hali ya juu. Joka ametafuta kutwaa mahali pa Mungu katika ulimwengu kwa kujionesha kama mpokeaji wa kweli wa ibada na kutoa hoja kwamba sheria ya Mungu si ya haki—kwamba inapaswa kubadilishwa. Joka alibadili sheria katika jambo ndani ya Amri Kumi ambapo Mungu anatambuliwa kama Muumbaji na Mkombozi, ambaye pekee anastahili kuabudiwa (Kut 20:8—11; Kum 5; taz. Ufu 4:11;  Ufu5:9, 13, 14). Badiliko la sheria linadhihirisha si tu chuki ya joka kwa mapenzi ya Bwana (sheria), lakini pia ni jaribio lake la kutwaa mahali pa Mungu kwa kuwa mpokeaji wa ibada. ..... Badiliko hili la sheria kuwa la kiulimwengu lingemhakikishia ushindi.” _—Angel Manuel Rodriquez, “The Closing of the Cosmic Conflict: Role of the Three Angels’ Messages,”,” uk. 53, 54. _

**Masawali ya Kujadili**

`1. Ingawa tunaishi kwa matazamio, hata matarajio, ya matukio ya mwisho, kwa nini ni lazima tuwe waangalifu kuhusu kutoingia katika ushupavu wa dini, kupanga tarehe, au kukisia zaidi ya kile tulichofunuliwa kupitia uvuvio? Kuna hatari zipi za kufanya hivi, na kumekuwa matokeo gani wakati ambapo matukio yaliyotarajiwa hayakutokea kwa wakati na kwa namna watu walivyosema yangetokea?`

`2. Wakati ambapo ni lazima tuepuke hatari iliyoelezewa katika swali la mjadala lililopita, tunawajibuje wale wanaosema kwamba mpangilio wetu wa matukio kuhusu alama ya mnyama na mateso hauwezi kutokea kwa sababu hauonekani kabisa kuwezekana, kwa kuzingatia hali ya sasa ya ulimwengu? Kwa nini kutoa hoja kwa namna hii, ingawa kwa nje unaonekana kuwa wenye busara, kwa kweli si wenye busara kabisa? (Hata hivyo, angalia jinsi mabadiliko makubwa yanaweza kutokea haraka duniani).`