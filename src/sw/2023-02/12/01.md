---
title:  "Muhuri wa Mungu na Alama ya Mnyama: Sehemu 2"
date:  10/06/2023
---

### Somo la Juma Hili
Ufu. 12:6, 14; Dan. 7:25; 2 The. 2:3, 4, Kum. 6:8; Kum. 11:18; Kut. 20:8-11.

> <p>Fungu la Kukariri</p>
> “Nikaona malaika mwingine, akipanda kutoka maawio ya jua, mwenye muhuri ya Mungu aliye hai; akawapigia kelele kwa sauti kuu wale malaika wanne waliopewa kuidhuru nchi na bahari, akisema, ‘Msiidhuru nchi, wala bahari, wala miti, hata tutakapokwisha kuwatia muhuri watumwa wa Mungu wetu juu ya vipaji vya nyuso zao’ ” (#Ufunuo 7:2, 3#). 

Katika karne ya kumi na tano, mabonde ya Piedmont, juu katika milima ya Alps ya kaskazini mwa Italia, ndipo walipoishi Wawaldensia, watu walioazimia kudumu kuwa waaminifu kwa ujuzi wao wa Biblia. Kama matokeo ya uaminifu wao thabiti kwa Kristo, waliteswa vikali. Mnamo mwaka 1488 B.K., Wawaldensia katika Bonde la Loyse waliuawa kikatili na Kanisa la Rumi kwa sababu ya imani yao. 

Wimbi lingine la mateso lilikuja mnamo karne ya kumi na saba, wakati mfalme mdogo wa Savoy alipotuma jeshi la watu 8,000 katika eneo lao na kuwataka wakazi wa eneo hilo kuwahifadhi askari wake katika nyumba zao. Walifanya kama alivyoomba, lakini huu ulikuwa ni mkakati wa kuwapa askari urahisi wa kuwafikia wahanga wao. Mnamo Aprili 24, 1655, saa 10:00 alfajiri, ishara ilitolewa ili mauaji yaanze. Mara hii idadi ya vifo ilikuwa zaidi ya 4,000. 

Historia, kwa bahati mbaya, mara nyingi inajirudia. Unabii wa “_alama ya mnyama_” unahusu muunganiko wa mwisho katika mlolongo mwovu wa mateso ya kidini yaliyokuwepo katika zama zote. Kama mateso ya zamani, yamekusudiwa kumlazimisha kila mtu kufuata seti fulani ya imani na mfumo wa ibada ulioidhinishwa. Kama kawaida, hata hivyo, Mungu atakuwa na watu ambao hawatasalimu amri. 

_Jifunze somo la juma hili kwa maandalizi ya Sabato ya Juni 17._