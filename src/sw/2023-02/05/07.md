---
title:  Kujifunza Zaidi
date:  28/04/2023
---

Angalia ujuzi wenye nguvu tunaoupata katika Roho ya Unabii kuhusu hali ya watu wa Mungu katika siku za mwisho, wakati wa hukumu na mwisho wa dunia. 

“Tumaini lao pekee liko katika rehema za Mungu; ulinzi wao pekee utakuwa maombi. Kama Yoshua alivyokuwa akiomba mbele ya Malaika, vivyo hivyo kanisa la masalio, likiwa na moyo uliovunjika na imani ya dhati, litasihi kwa ajili ya msamaha na ukombozi kupitia kwa Yesu Mtetezi wao. Wanaitambua kikamilifu hali ya maisha yao ya dhambi, wanaona udhaifu wao na kutostahili kwao, na wanapojitazama wenyewe wako tayari kukata tamaa. Mjaribu anasimama karibu ili kuwashtaki, kama alivyosimama kumpinga Yoshua. Anaelekeza katika mavazi yao yaliyotiwa unajisi, tabia zao zenye kasoro. Anawasilisha udhaifu wao na upumbavu wao, dhambi zao za kutokuwa na shukrani, kutokufanana kwao na Kristo, kulikomvunjia heshima Mkombozi. 

.... Watu wa Mungu wamekuwa na kasoro nyingi katika mambo mengi. Shetani ana ufahamu sahihi wa dhambi ambazo amewajaribu kuzifanya, na anawasilisha dhambi hizi kwa kuzikuza sana, akisema: “ ‘Je, Mungu atanifukuza mimi na malaika zangu kutoka katika uwepo Wake, walakini akawapa thawabu wale ambao wamekuwa na hatia ya dhambi zile zile? Hauwezi kufanya hivi, Ee Bwana, kwa haki. Kiti chako cha enzi hakitasimama katika haki na hukumu. Haki inataka kwamba hukumu itangazwe dhidi yao.’ Lakini wakati wafuasi wa Kristo wametenda dhambi, hawajajisalimisha katika udhibiti wa uovu. Wameziacha dhambi zao, nao wamemtafuta Bwana kwa unyenyekevu na toba, na Mtetezi wa kiungu anaomba kwa niaba yao. Yeye ambaye ametukanwa sana kwa kukosa kwao shukrani, yeye azijuaye dhambi zao, na pia toba yao, anasema: ‘Bwana akukemee, Ewe Shetani.” Nilitoa maisha Yangu kwa ajili ya roho hizi. Zimechorwa katika vitanga vya mikono Yangu.’ ”_—Ellen G. White, Testimonies for the Church, vol. 5, uk. 473, 474._

**Masawali ya Kujadili**

`1. Kwa vipi utambuzi kwamba “saa ya hukumu yake imekuja” unaathiri maisha yetu ya kila siku? Ikiwa wengi wetu ni wakweli, labda tungesema kwamba hauna athari yoyote, sawa? Tunawezaje kubadilika?`

`2. Kwa nini hukumu ni habari njema na si habari mbaya? Darasani, zungumzia kazi ya Yesu kwa ajili yetu katika hukumu. Hili linawezaje kutupatia motisha kuwa waaminifu kwake, tukijua kwamba ni kwa sababu tu ya kile alichofanya kwa ajili yetu tunaweza kuwa na tumaini la wokovu?`

`3. Tafakari zaidi wazo la hukumu, ikiudhihirishia ulimwengu tabia ya Mungu. Wazo hili linapatanaje vizuri kabisa na mpangilio wa matukio ya pambano kuu?`