---
title:  Mandhari Adhimu
date:  25/04/2023
---

Vitabu vya unabii vya Danieli na Ufunuo ni vitabu vyenza vikituelekeza katika matukio yanayojitokeza katika siku za mwisho za historia ya dunia. Kitabu cha Ufunuo kinatangaza kwamba saa ya hukumu ya Mungu imekuja. Kitabu cha Danieli kinafunua wakati hukumu ilipoanza. 

Katika Danieli 7, Mungu alifunua historia ya ulimwengu kwa nabii. Mataifa kuinuka na kuanguka. Mataifa yanayotesa yanawakandamiza watu wa Mungu. Baada ya kuielezea Babeli, Umedi na Uajemi, Uyunani, Rumi, kuvunjika kwa Ufalme wa Rumi, na mateso ya kanisa kwa miaka 1,260 yaliyoelezewa katika fungu (Dan. 7:25; tazama pia Ufu. 12:14), Mungu anaelekeza fikra za Danieli katika tukio adhimu la kimbingu litakaloweka mambo yote sawa. Usikivu wa nabii unaelekezwa kutoka katika kuinuka na kuanguka kwa mataifa na mamlaka dhalimu za dunia kwenda katika chumba cha enzi cha ulimwengu na hukumu ya Mungu ya mwisho, atakaposahihisha kila kosa na kuithibitisha ufalme Wake wa milele wa haki. 

Mungu alimchukua Danieli katika njozi ya kiunabii kutoka kwenye machafuko na pambano la dunia kwenda katika utukufu wa patakatifu pa mbinguni na kuketi kwa mahakama kuu ya ulimwengu, ambapo Kristo, Mtawala wa Haki wa ulimwengu huu, angepokea kutoka kwa Baba Yake ufalme ambao ulikuwa wake kwa haki. 

`Soma Danieli 7:9, 10, 13 na ueleze mambo ambayo Danieli aliyaona katika aya hizi. Nini, pia, ni matokeo ya mwisho ya hukumu hii? Tazama Danieli 7:14, 26, 27.`

Hatima ya wanadamu wote imeamuliwa mbinguni chumba cha mahakama. Wema unatawala. Ukweli unashinda. Haki inatawala. Hili ni moja ya matukio ya ajabu zaidi, ya kustaajabisha sana, ya kuvutia mno katika Maandiko yote. Na habari njema ni kwamba mwisho wake ni mzuri sana kwa watu wa Mungu waaminifu, wale waliovikwa haki ya Kristo. 

Yesu anamkaribia Baba Yake wa mbinguni mbele ya ulimwengu wote. Viumbe wa mbinguni wanakizunguka kiti cha enzi cha Mungu. Ulimwengu wote wa viumbe wasioanguka unasimama kwa kicho cha tukio hili la hukumu. Pambano refu ambalo limeendelea kwa milenia nyingi karibia linakwisha. Vita kwa ajili ya kiti cha enzi cha ulimwengu imeamuliwa kabisa, kikamilifu.

`Danieli alikuwa sahihi kuhusu falme zilizokuja na kutoweka, kama ilivyotabiriwa. Kwa nini, basi, inaleta maana sana kulitumaini Neno la Mungu kuhusu kile linachosema kwa habari ya ufalme wa mwisho, “ufalme wa milele” ambao “hautapita kamwe”?`