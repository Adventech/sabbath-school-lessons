---
title:  Habari Njema ya Hukumu
date:  22/04/2023
---

### Somo la Juma Hili
Ufu. 14:7; Zab. 51:1-4; Ufu. 20:12; Dan. 7:9, 14, 26; Ufu. 4:2-4; Ufu. 5:1-12. 

> <p>Fungu la Kukariri</p>
> “Akasema kwa sauti kuu, Mcheni Mungu, na kumtukuza, kwa maana saa ya hukumu yake imekuja. Msujudieni yeye aliyezifanya mbingu na nchi na bahari na chemchemi za maji” (Ufunuo 14:7). 

Ikiwa Biblia iliwahi kuwa wazi kuhusu jambo lolote, ni wazi kwamba Mungu ni Mungu wa hukumu, na siku moja, kwa namna moja au nyingine, hukumu—hukumu inayokosekana sana hapa na sasa—itakuja na kutolewa na Mungu Mwenyewe, “Mhukumu ulimwengu wote” (Mwa. 18:25; tazama pia Zab. 58:11, Zab. 94:2, Zab. 98:9). Au, kama Paulo mwenyewe alivyoandika: “Basi ni hivyo, kila mtu miongoni mwetu atatoa habari zake mwenyewe mbele za Mungu” (Rum. 14:12). Wazo la kutisha, sivyo? Kutoa habari zetu wenyewe mbele za Mungu, Mungu ajuaye mambo ya kina kabisa, Mungu ambaye “ataleta hukumuni kila kazi, pamoja na kila neno la siri, likiwa jema au likiwa baya” (Mhu. 12:14)? 

Hata hivyo, hatimaye hukumu inafunua wema na neema ya Mungu na kwamba Yeye ni wa haki na mwenye rehema pia kwa namna anavyoshughulika na waliookolewa, na hata waliopotea. Juma hili tutachunguza mada za kina za hukumu kuhusiana na pambano kuu linaloendelea ulimwenguni, na tutaangalia hasa juu ya kile kinachotokea wakati watu waaminifu wa Mungu wenyewe wanapokabiliwa na “hukumu itakayokuja” isiyoepukika (Matendo 24:25). 

_Jifunze somo la juma hili kwa maandalizi ya Sabato ya Aprili 29._