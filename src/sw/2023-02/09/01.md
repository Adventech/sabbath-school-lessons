---
title:  Mji Unaoitwa Machafuko
date:  20/05/2023
---

### Somo la Juma Hili
Ufu. 17:1, 2, 15; Ufu. 18:1—4; Ufunuo 17:4—6; Mt. 16:18; Yer. 50:33-38; Zab. 115:4—8.

> <p>Fungu la Kukariri</p>
> “Hawa watafanya vita na Mwana-Kondoo, na Mwana Kondoo atawashinda, kwa maana Yeye ni Bwana wa Mabwana, na Mfalme wa Wafalme, na hao walio pamoja naye ndio walioitwa, na wateule, na waaminifu” (Ufunuo 17:14). 

Mada ya pambano kuu imefanyiwa muhtasari katika Ufunuo kwa mifano ya wanawake wawili: mmoja aliyevikwa jua, katika Ufunuo 12, na mmoja amevikwa nguo ya rangi nyekundu, katika Ufunuo 17. 

Ishara ya kuvutia ya mwanamke aliyevikwa jua, katika utukufu unaong’aa wa Kristo, inapatikana katika Ufunuo 12. Yeye ni mwaminifu kwa mpenzi wake wa kweli, Yesu. Hajatiwa unajisi kwa upotovu wa mafundisho ya uongo. Katika Biblia yote, mwanamke safi anamwakilisha bibi-arusi wa Yesu, au Kanisa la kweli. Katika Yeremia 6:2, nabii anasema, “Binti Sayuni aliye mzuri, mwororo.” Nabii anatumia kirai “binti Sayuni” au mwanamke mwaminifu kuwaelezea watu wa Mungu. (Angalia pia Efe. 5:25—32 na Hos. 2:20). 

Kinyume chake, Biblia inafananisha uasi na ukahaba au uzinzi (Yak. 4:4). Akizungumzia uasi wa Israeli na ukosefu wa uaminifu, Ezekieli analalama, “ ‘Mke wa mtu, aziniye! Akaribishaye wageni badala ya mumewe!’ ” (Eze. 16:32). 

Katika somo la juma hili, tutajifunza hawa wanawake wawili wa Ufunuo na kuchunguza, kwa undani zaidi, pambano kati ya ukweli na makosa. 

_Jifunze somo la juma hili kwa maandalizi ya Sabato ya Mei 27._