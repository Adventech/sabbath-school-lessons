---
title:  Kujifunza Zaidi
date:  26/05/2023
---

“Ujumbe wa Ufunuo 14, unaotangaza kuanguka kwa Babeli unahusu mashirika ya kidini awali yalikuwa safi na sasa yamechafuka. Kwa kuwa ujumbe huu unafuata onyo la hukumu, ni lazima utolewe katika siku za mwisho; kwa hiyo hauwezi kuhusika na Kanisa la Rumi peke yake, kwani kanisa hilo liko katika hali ya kuanguka kwa karne nyingi.” _—Ellen G. White, The Great Controversy, uk. 383. _

Danieli 3 —kisa cha Waebrania watatu waliokuwa wameamriwa “ ‘kuiabudu sanamu ya dhahabu mfalme Nebukadreza aliyoisimamisha’ ” (Dan. 3:5) katika Babeli ya kale—kimesimama kama ishara, kielelezo, cha kile kitakachotokea wakati Babeli ya kiroho, katika siku za mwisho, itakapolazimisha ibada ya “_sanamu_” ya uongo, vilevile (tazama Ufu. 13:15; Ufu. 14:9, 11; Ufu. 16:2; Ufu. 19:20; Ufu. 20:4). Inavutia kiasi gani kwamba amri ambayo Waebrania watatu wangekiuka, amri ya pili (Kut. 20:4, 5), ilikuwa moja ya amri mbili ambazo mamlaka hii, iliyoelezewa mahali pengine kama inayotafuta “_kubadili majira na sheria_” (Dan. 7:25), iliibadilisha. 

Ni amri gani nyingine ambayo iliibadilisha? Bila shaka, amri ya nne, ambayo, kama tulivyoona na tutakavyoona tena, iko katika kiini cha suala zima la ibada na itakuwa suala kuu katika pambano la mwisho tunapokabiliana na swali la ikiwa tunamwabudu Yeye “aliyezifanya mbingu na nchi, na bahari, na vyote vilivyomo, akastarehe; siku ya saba” (Kut. 20:11, tazama pia Ufu. 14:7), au mnyama na sanamu yake.

**Masawali ya Kujadili**

`1. Mnara wa Babeli una uhusiano gani na Babeli ya kisasa ya kiroho? Kuna ufanani gani kati ya hizo Babeli mbili?`

`2. Unapatanishaje mawazo mawili tofauti? Yesu amelipatia mamlaka kanisa lake, lakini ni hatari kuweka uzoefu wetu wa kidini mikononi mwa kiongozi yeyote wa kiroho. Mipaka ya mamlaka ya kanisa ni ipi?`

`3. Tunawezaje kujifunza kuwa ibada ya sanamu, moja ya dhambi za Babeli, si kusujudia tu sanamu? Kwa nijia zipi hata Waprotestanti wanaweza kuanguka katika ibada ya sanamu?`

`4. Ufanani gani mwingine unaweza kuupata kati ya Danieli 3 na ibada ya kulazimishwa humo, na tumeonywa dhidi ya nini katika siku za mwisho?`