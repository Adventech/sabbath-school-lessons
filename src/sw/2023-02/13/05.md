---
title:  Utukufu wa Mungu Unaijaza Nchi
date:  21/06/2023
---

`Soma Ufunuo 4:11, Ufunuo 5:12, Ufunuo 19:1, na Ufunuo 21:26. Ni maneno gani yanahusishwa na utukufu wa Mungu unaoijaza nchi kama ilivyoelezwa katika Ufunuo 18:1?`

Pambano kuu kati ya wema na uovu katika ulimwengu pia linahusu heshima au sifa ya Mungu. Shetani, malaika mwasi, ametangaza kwamba Mungu mwonevu/asiye haki, kwamba anataka ibada lakini anatoa kidogo kama malipo. Yule mwovu anatangaza kwamba sheria ya Mungu inawekea mipaka uhuru wetu na kuwekea ukomo furaha yetu. 

Maisha, kifo, na ufufuo wa Yesu vilitangua uongo huo. Yeye aliyetuumba alitumbukia kwenye shimo hili la nyoka la ulimwengu huu ili atukomboe. Msalabani, alijibu madai ya Shetani na kudhihirisha kwamba Mungu ni mwenye upendo na wa haki. Wakivutwa na upendo Wake, wakijali heshima Yake, watu Wake wa wakati wa mwisho wanafunua utukufu Wake—tabia Yake ya upendo, ya kujitoa kafara kwa ulimwengu wenye ubinafsi, usiomjua Mungu, na dunia inaangaziwa kwa tabia ya Mungu. 

`Soma Kutoka 33:18, 19. Mungu anafunuaje utukufu Wake kwa Musa? Utukufu wa Mungu ni nini?`

Utukufu wa Mungu ni tabia yake. Nchi itajazwa na utukufu wa Mungu tunapojawa na upendo wa Mungu na tabia zetu kubadilishwa kwa upendo uokoao. 

Kuudhihirisha upendo Wake katika maisha yetu binafsi kunadhihirisha utukufu Wake, tabia Yake, kwa ulimwengu. Ujumbe wa mwisho kutangazwa kwa ulimwengu ulio katika giza la kiroho uliobebwa na malaika watatu katikati ya mbingu ni “ ‘Mcheni Mungu na kumtukuza’ ” (Ufu. 14:7). 

Hakuna utukufu kwa ajili yetu wenyewe katika matendo yetu mema, au haki yetu, au wema wetu. “Ujumbe wa haki ya Kristo unapaswa kusikika kutoka upande mmoja wa dunia hadi mwingine. ..... Huu ndio utukufu wa Mungu unaoifunga kazi ya malaika wa tatu.”_—Ellen G. White, Testimonies for the Church, vol. 6, uk. 19._ Ellen G. White pia anaandika: “Kuhesabiwa haki kwa imani ni nini? Ni kazi ya Mungu katika kuweka utukufu wa mwanadamu mavumbini, na kumtendea mwanadamu kile ambacho hana uwezo wa kujitendea mwenyewe.”_—Testimonies to Ministers and Gospel Workers, uk. 456. _

`Hakuna utukufu kwa ajili yetu wenyewe bali, ndiyo, badala yake utukufu kwa Mungu.`