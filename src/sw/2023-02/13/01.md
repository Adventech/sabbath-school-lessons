---
title:  Kutekelezwa na Utukufu wa Mungu
date:  17/06/2023
---

### Somo la Juma Hili
1 The. 5:1-6; Yn. 8:32; Ufu. 18:1; Ufu. 4:11; Kut 33:18, 19; Ufu. 5:6, 12; Ufu. 13:8. 

> <p>Fungu la Kukariri</p>
> “Baada ya hayo naliona malaika mwingine, akishuka kutoka mbinguni, mwenye mamlaka kuu; na nchi ikaangazwa kwa utukufu wake” (Ufunuo 18:1). 

Hatimaye matukio ya mwisho yatatokea. Lini hasa, kwa namna gani hasa—hatujaambiwa. Lakini tumeambiwa vya kutosha. Aina fulani ya sheria inayolazimisha utunzaji wa Jumapili, tofauti na ushikaji wa amri ya nne itatokea. Ufunuo imetufunulia masuala muhimu yaliyo hatarini, wahusika muhimu wanaohusika, na kwa mtazamo mpana, imetuambia nini kitatokea wakati gani, tofauti na kumwabudu Yeye “ ‘aliyezifanya mbingu na nchi, bahari na chemchemi za maji’ ” (Ufu. 14:7), watu—wote “ambao majina yao hayakuandikwa katika Kitabu cha Uzima cha Mwana-Kondoo aliyechinjwa tangu kuwekwa misingi ya dunia” (Ufu. 13:8)—watamwabudu yule mnyama na sanamu yake. Kwa maneno mengine, wale wote ambao wamechagua kumfuata Bwana Yesu Kristo na kuzitii amri Zake—majina yao yanadumu katika kitabu cha uzima. Ni bora kiasi gani kuwa kwenye kitabu cha Mungu kuliko katika kumbukumbu za mwanadamu. 

Mungu amelianzisha Kanisa la Waadventista wa Sabato ili kuhubiri ujumbe huu kwa ulimwengu. Kwa hiyo, tunahitaji sisi wenyewe, kuongoka katika kweli kama ilivyo katika Yesu, na kubadilishwa na kufanywa upya na “_injili ya milele_” ya Ufunuo 14:6, inayohusu kifo cha Kristo kwa ajili yetu, uhakikisho wa wokovu wetu katika Yeye. 

_Jifunze somo la juma hili kwa maandalizi ya Sabato ya Juni 24._