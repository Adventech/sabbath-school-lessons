---
title:  Kujifunza Zaidi
date:  23/06/2023
---

“Watumishi wa Mungu, nyuso zao zote zikiwa zimeangazwa na kung’arishwa kwa mbaraka wa utakatifu, wataharakisha kutoka sehemu moja kwenda nyingine wakiwa na ujumbe kutoka mbinguni, Kwa maelfu ya sauti duniani kote, onyo litatolewa. Miujiza itafanywa, wagonjwa wataponywa, na ishara na maajabu vitaandamana na waaminio, Shetani pia atatenda maajabu ya uongo, hata akishusha moto kutoka mbinguni mbele ya watu (Ufunuo 13:13). Hivyo wakazi wa dunia watatakiwa kutoa msimamo wao. 

“Ujumbe utahubiriwa siyo kwa njia ya kutumia hoja sana bali kwa njia ya ushawishi wa kina wa Roho wa Mungu. Hoja zimekwishawasilishwa. Mbegu zimeshapandwa, na sasa zitachipuka na kuzaa matunda. Machapisho yaliyotawanywa na watendakazi wa kimishenari yametoa mvuto wake, lakini wengi ambao akili zao ziliguswa walizuiwa kuelewa vizuri ukweli au walizuiwa kuutii ukweli. Sasa miale ya nuru inapenya kila mahali, ukweli unaonekana katika uwazi wake, na watoto waaminifu wa Mungu wanakata kamba zilizokuwa zimewashika. Mishikamano ya kifamilia, mahusiano ya kikanisa, havina nguvu ya kuwazuia sasa. Ukweli una thamani kubwa zaidi kuliko mambo yote. Licha ya mawakala ambao wataungana kusimama dhidi ya ukweli, watu wengi watakata shauri kusimama upande wa Bwana.”_—Ellen G. White, The Great Controversy, uk. 612. _

**Masawali ya Kujadili**

`1. Ellen G. White anasema kwamba “ujumbe wa haki kwa imani ni ujumbe wa malaika wa tatu. ... kwa kweli.”—Evangelism, uk. 190. Hilo linamaanisha nini? Kuna uhusiano gani kati ya kuhesabiwa haki kwa imani na ujumbe wa malaika watatu?`

`2. Soma Ufunuo 14:12 tena. Kuna tofauti gani Kati ya kuzishika amri za Mungu na ushupavu wa sheria? Ni wakati gani utii unakuwa ushupavu wa sheria? Kwa njia zipi mtu ambaye hazishiki amri za Mungu bado anaweza kuwa mshupavu wa sheria?`

`3. Ni jibu gani unaweza kuwapa wale wanaotukosoa tunapowazungumzia wanyama wakali na onyo la kutisha vinavyopatikana katika kitabu cha Ufunuo? Kando ya jibu dhahiri, ambalo ni kwamba tunawazungumzia kwa sababu, sawa, wameandikwa katika kitabu, ni majibu gani mengine unaweza kutoa?`

`4. Jadili darasani matukio ya ulimwengu wa sasa. Ni mambo gani umeona yakitokea ambayo yanayoweza kukusaidia kuyafikia matukio ya mwisho? Tunawezaje kuweka usawa kati ya kuzitambua nyakati tunazoishi lakini pasipo kujikuta katika makisio yasiyo na mafanikio kuhusu kile ambacho hakijafunuliwa kwetu bado?`