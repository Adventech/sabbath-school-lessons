---
title:  Mwenzi Taabuni
date:  07/05/2023
---

Baada ya kupaa kwake mbinguni (Matendo 1:9), Yesu alimtembelea mtume wa mwisho aliyekuwa hai, Yohana, katika kisiwa cha Patmo, ambako Yohana alikuwa amepelekwa uhamishoni na mfalme katili wa Kirumi Domitian. 

`Soma Ufunuo 1:9. Tazama pia Mathayo 13:21, Mdo 14:22, na Yohana 16:33. Kuna ujumbe gani hapa kwa wote wanaotafuta kumfuata Yesu Katika ulimwengu huu?`

Akiwa ametengwa na usaidizi wa familia yake, marafiki, na jumuiya ya Kikristo, Yohana hakuachwa peke yake katika dhiki na Taabu alizokabiliana nazo kama mfuasi wa Yesu. Huduma yake ilikuwa haijamalizika. Ushuhuda wake ulikuwa haujakamilika. Mgeni ambaye ni malaika mwenye mwangaza wa kung’aa alimtembelea Yohana wenye kisiwa chenye upweke na kumletea ujumbe moja kwa moja kutoka katika kiti cha enzi cha Mungu. Ujumbe huu kutoka kwa Yesu ulipaswa kutoa mwangwi wa matukio yatakayotokea katika siku za usoni. Ulikuwa ujumbe wa matumaini kwa kila kizazi, lakini hasa ujumbe wa kuwaandaa watu wa Mungu wa siku za mwisho kwa marejeo ya Yesu. Ni ujumbe mzito wa onyo na vilevile ujumbe wa wakati wa mwisho wa kutia shime tunapojiandaa kukabiliana na majaribu ya siku za mwisho (_au majaribu yoyote unayoweza kuwa unakabiliana nayo sasa_). 

Ikiwa ungepaswa kuingia ndani ya pango ambalo inadaiwa kwamba Yohana alitembelewa na malaika wa mbinguni na maono ya kiunabii ya ufunuo, ungeona mara moja maneno haya yamewekwa kwenye bamba wenye mlango wake yakifupisha kitabu kizima cha Ufunuo: “ ‘Mcheni Mungu na kumtukuza, kwa maana saa ya hukumu yake imekuja; msujudieni Yeye aliyezifanya mbingu na nchi, bahari na chemchemi zake maji’ ” (Ufu. 14:7). 

Suala kuu katika kitabu cha Ufunuo ni ibada. Tuliumbwa kama viumbe waabuduo. Kila mmoja wetu anaabudu kitu au mtu fulani. Ibada ya kweli, ibada ya Muumbaji, inatuwezesha kugundua kusudi la kweli la maisha. Inatupatia sababu ya kuishi. Inatupatia si tu kitu cha kufia lakini, muhimu zaidi, kitu cha kuishi kwacho na, ikilazimu, kustahimili dhiki kwacho. Na kwa kweli, majanga ya ‘mwisho yanapotokea, tutaelewa vyema maneno kwamba “ ‘imetupasa kuingia katika ufalme a Mungu kwa njia ya dhiki nyingi’ ” (Matendo ya Mitume 14:22). 

`Ikiwa watumishi waaminifu wa Mungu, Kama Yohana, wanakabiliwa na mateso na dhiki, ni nini kinatufanya tufikiri sisi, wenyewe hatutakabiliwa na taabu vilevile? (Tazama 1 Pet. 4:12—15)`