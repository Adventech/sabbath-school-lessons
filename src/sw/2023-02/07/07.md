---
title:  Kujifunza Zaidi
date:  12/05/2023
---

Ibada ya Mungu ni kiini katika Maandiko na daima imekuwa suala ambalo limebishaniwa kwa muda mrefu na wanadamu na watu wa Mungu. Katika Agano la Kale manabii waliwakemea watu wa Mungu kwa kuabudu miungu mingine au kumwabudu Bwana kwa kutumia desturi za ibada za ulimwengu wa kipagani. Mgogoro kati ya kumwabudu Mungu au kuiabudu miungu mingine ni ya kiini cha pambano la ulimwengu nalo huambatana na kuidharau sheria ya Mungu. 

“Ibada inashughulikia nyanja ya msingi zaidi ya uwepo wa mwanadamu kwa kuwa inahusiana na kile ambacho wanadamu kama viumbe hai wanapaswa kufanya wanapokabiliwa na uwepo wa Muumbaji. .... Ni wale tu walio hai wanaoweza kumwabudu Bwana; wafu hawawezi kumsifu na kumwabudu. ..... Yeye aliyetuumba anatualika kusalimisha maisha yetu katika tendo la ibada ili kuyapokea kutoka kwake yakiwa yametajirishwa, ili kutumiwa kwa manufaa ya wengine. Ibada inahusiana sana na asili na kusudi la kuwepo kwetu na hitaji la kuwa na kituo nje ya yetu wenyewe kinachotuweka huru dhidi ya ubinafsi. Kutokumwabudu Mungu ni kupoteza sababu yetu ya kuwepo; ni kuwepo katika hali ya mkanganyiko na hivyo kuwa katika kufa, kuelekea kutoweka kabisa kwa sababu tumetenganishwa na chanzo cha uhai. _Angel Manuel Rodriguez, “The Closing of the Cosmic Conflict: Role of the Three Angels’ Messages,” uk. 42. _

**Masawali ya Kujadili**

`1.Tafakari zaidi wazo la kwanini, katika ulimwengu ulioanguka, kuumbwa na Mungu hakutoshi. Kwa nini tunahitaji ahadi ya Ukombozi, vilevile?`

`2. Fikiria kuhusu uzoefu fulani ambapo kwa wazi uliona uweza wa Mungu ukitenda kazi katika maisha yako; yaani, kwa njia iliyokuonesha upendo wa Mungu kwako binafsi. Na kisha tafakari ukweli kwamba huyu ni Mungu aliyeumba ulimwengu wote! Na huyu Mungu anakupenda kiasi cha kujali maisha yako. Kwa nini ukweli huu usiwe wa kufariji tu bali unyenyekezao, vilevile?`

`3. Ikiwa nadharia ya mageuko ingekuwa kweli, fikiria jinsi ambavyo tungeitwa kumwabudu Muumbaji aliyetumia mabilioni ya miaka ya kifo, ukatili, uharibifu, mateso, na kupungua kwa viumbe ili kutuumba, na wakati huo huo akitupatia kisa tofauti kabisa katika Mwanzo kuhusu jinsi tulivyoumbwa. Walakini, tunatakiwa kumwabudu? Kumwabudu kwa ajili ya nini? Kwa kutudanganya kwa maelfu ya miaka kuhusu jinsi tulivyofika hapa tangu mwanzo?`