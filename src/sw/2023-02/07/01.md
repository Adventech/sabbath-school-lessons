---
title:  Kumwabudu Muumbaji
date:  06/05/2023
---

### Somo la Juma Hili
Ufu. 1:9, Isa. 40:26, 2 Kor. 5:17, Kol. 1:17, Ufu. 4:11, Yn. 19:16-30. 

> <p>Fungu la Kukariri</p>
> “ ‘Umestahili wewe, Bwana wetu na Mungu wetu, kuupokea utukufu na heshima na uweza; kwa kuwa wewe ndiwe uliyeviumba vitu vyote, na kwa sababu ya mapenzi yako vilikuwako, navyo vikaumbwa’ ” (Ufunuo 4:11).

Ni rahisi kuchukulia mambo kama ya kawaida, hasa mambo ambayo tumekuwa tukiyajua au kuyapitia siku zote. Ni rahisi kiasi gani, kwa mfano, kwa watoto wadogo kuwachukulia wazazi wao kuwa wa kawaida tu, ambao wamewajua kwa maisha yao yote mafupi? Ni rahisi kiasi gani kwetu, pia, kuchukulia jua, anga, hewa, au ardhi iliyo chini ya miguu yetu kuwa vya kawaida tu. 

Hata hivyo, je, umewahi kutulia na kuwaza ni jinsi gani tuchukuliavyo kikawaida hali ya kuwepo kwenyewe? Yaani, ni mara ngapi tumetulia na kuuliza swali maarufu la kifalsafa, Kwa nini kuna kitu badala ya kutokuwa na kitu? 

Kwanini ulimwengu wetu wenyewe, na fahari yote na ukuu na mambo ya kustaajabisha ndani yake, vipo tangu mwanzo? Ni mkanganyiko gani mkubwa wa kimantiki ungetokea endapo ulimwengu wetu, na sisi tuliomo ndani yake, tusingekuwepo? Kwa mujibu wa nadharia ya kisayansi ya hivi karibuni (_wanaelekea kubadilika_), ulimwengu wetu zamani haukuwepo. Kwa maneno mengine, uwepo wetu ni wa nasibu, na ni muujiza kwamba tuko hapa kabisa. Na licha ya kila aina ya hadithi kuhusu ulimwengu usiotokana na kitu chochote kabisa, au kutokana na aina fulani ya mlinganyo wa hisabati, ulimwengu wetu upo kwa sababu Mungu, Muumbaji, aliuumba na vyote vilivyomo. 

_Jifunze somo la juma hili kwa maandalizi ya Sabato ya Mei 13_