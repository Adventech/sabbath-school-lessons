---
title:  Do Dalszego Studium
date:  05/08/2022
---

„Wola, która jest ważnym elementem charakteru człowieka, została przy upadku w grzech oddana pod panowanie szatana, który od tamtej pory nieustannie działa w człowieku według swojej woli i upodobania ku nieszczęściu i zagładzie człowieka”29.

„Aby otrzymać pomoc od Boga, człowiek musi uświadomić sobie swoje słabości i braki, musi użyć swego własnego rozumu, aby dokonać w sobie wielkiej zmiany, musi się zdobyć na gorliwą i wytrwałą modlitwę oraz wysiłek. Musi odrzucić złe nawyki i zwyczaje, dlatego że jedynie dzięki zdecydowanemu usiłowaniu naprawienia tych błędów i przyswojeniu sobie prawych zasad można osiągnąć zwycięstwo. Wielu nigdy nie osiągnie stanowiska, jakie mogliby zająć, ponieważ czekają, aż Bóg uczyni dla nich to, do czego dał im moc, aby uczynili to sami. Wszyscy, którzy są przysposabiani do tego, by stali się użyteczni, muszą przejść najsurowszą szkołę umysłowej i moralnej dyscypliny, a Bóg będzie ich wspierał, łącząc boską moc z ludzkim wysiłkiem”30.

**Pytania Do Dyskusji**

`1. W jakim stopniu rzeczywiście uznajemy, że nasza wola została przy upadku w grzech oddana pod panowanie szatana? Jak przez studiowanie charakteru Jezusa możemy lepiej zrozumieć, jak bardzo jesteśmy upadli i jak wielka jest łaska Boga wobec nas?`

`2. Przeczytaj opis męki Jezusa w Getsemane (zob. Mt 26,36-42). Jakie odczucia i pragnienia Jezusa były przeciwne woli Boga? Czego uczy nas ten przykład?`

`3. Podczas studium biblijnego omówcie te elementy waszej kultury, które mogą szkodzić naszym barierom obronnym i wystawiać nas na ataki szatana? Co możemy zrobić, by pomóc współwierzącym wystrzegać się tych niebezpieczeństw i nieść pomoc tym, którzy są na nie narażeni?`

`4. Czy znasz kogoś, kto od dawna nie pojawia się w zborze i jest bliski rezygnacji z członkostwa w Kościele? Co możesz zrobić, by wesprzeć tę osobę i pomóc jej wrócić do Jezusa? W jaki praktyczny sposób możesz nieść pomoc ludziom w takiej sytuacji?`