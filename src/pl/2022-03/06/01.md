---
title:  Walczyć ze wszystkich sił
date:  30/07/2022
---

### Studium Bieżącego Tygodnia
J 16,5-15; Kol 1,28-29; 1 P 1,13; Mt 5,29; Rdz 32,1-32.

> <p>Tekst Pamięciowy</p>
> „Nad tym też pracuję, walcząc w mocy jego, która skutecznie we mnie działa” (Kol 1,29).

Pewien mężczyzna i pewna kobieta byli gośćmi jakiegoś programu telewizyjnego. Obojgu zamordowano dziecko. Syn kobiety został zamordowany przed dwudziestu laty, ale jej gniew i rozgoryczenie nie ustąpiły z upływem tych dwóch dekad. Mężczyzna natomiast przejawiał inne nastawienie. Jego córka zginęła kilka lat wcześniej w zamachu terrorystycznym. Ów mężczyzna opowiedział o przebaczeniu dla zbrodniarzy i o tym, jak Bóg uleczył jego psychiczny uraz. Choć jego ból po stracie dziecka był nie do opisania, to jednak ten mężczyzna stał się przykładem tego, jak Bóg może przynieść uzdrowienie nawet w najczarniejszych chwilach naszego życia.

Dlaczego ludzie reagują tak różnie w podobnych sytuacjach? Jak duchowa zmiana następuje w życiu chrześcijanina, pozwalając mu dojrzewać w życiowych tyglach, zamiast się w nich spalać?