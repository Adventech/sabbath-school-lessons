---
title:  Ujrzeć oblicze Złotnika
date:  16/07/2022
---

### Studium Bieżącego Tygodnia
Mt 5,16; 1 Kor 4,9; Ef 3,10; Hi 23,1-10; Mt 25,1-12; Dn 12,1-10; Ef 4,11-16.

> <p>Tekst Pamięciowy</p>
> „My wszyscy tedy, z odsłoniętym obliczem, oglądając jak w zwierciadle chwałę Pana, zostajemy przemienieni w ten sam obraz, z chwały w chwałę, jak to sprawia Pan, który jest Duchem” (2 Kor 3,18).

Pewnego razu Amy Carmichael (1867-1951), protestancka misjonarka pracująca w Indiach, zabrała grupę dzieci ze swego sierocińca do tradycyjnego warsztatu złotniczego. W palenisku opalanym węglem znajdował się wklęsły pojemnik, a na nim leżała mieszanina soli, owoców tamaryndowca i mączki ceglanej. W tej mieszaninie umieszczona została bryłka złota. Gdy ogień strawił umieszczoną tam mieszaninę, złoto stopiło się i oczyściło. Po wystudzeniu złotnik wyjął szczypcami zastygnięte złoto i ocenił jego czystość, by w razie potrzeby powtórzyć proces. Za każdym razem proces wytapiania był ponawiany w wyższej temperaturze. W pewnej chwili któreś z dzieci zapytało:

— Skąd wiadomo, że złoto jest już czyste?

— Jest tak wtedy, gdy widzę w nim wyraźnie moje odbicie — odpowiedział złotnik15.

Bóg pragnie nas oczyścić jak złoto, by zmienić nas na swój obraz. To zdumiewający cel, tym bardziej że chrześcijański charakter rozwija się w nas jedynie wtedy, gdy przechodzimy wytapianie w życiowych tyglach.