---
title:  Ostatnie słowa Jezusa
date:  19/07/2022
---

Jezus przebywał w Jerozolimie. Zbliżał się czas Jego męki i śmierci na krzyżu. Według Mateusza ostatnią godzinę nauczania przed Paschą Jezus spędził, opowiadając swoim uczniom przypowieści, w tym tę o dziesięciu pannach oraz tę o owcach i kozłach. Przypowieści te dotyczą naszego sposobu życia w oczekiwaniu na powtórne przyjście Jezusa. Dlatego nabierają szczególnego znaczenia w naszych czasach, gdy znaki rychłego powtórnego przyjścia Jezusa mnożą się w świecie, jak nigdy dotąd.

W przypowieści o dziesięciu pannach (zob. Mt 25,1-12) wielu komentatorów biblijnych upatruje w oliwie symbolu Ducha Świętego. Ellen G. White potwierdza taką interpretację, ale dodaje, że oliwa jest także symbolem charakteru, którego nikt nie może uzyskać za nas.

`Przeczytaj tę przypowieść. W jaki sposób jej znaczenie zmienia się w zależności od tego, czy postrzegamy oliwę jako symbol Ducha Świętego, czy jako symbol chrześcijańskiego charakteru? Co wynika z tej przypowieści dla ciebie, jeśli oliwa symbolizuje Ducha Świętego, a co, jeśli symbolizuje chrześcijański charakter?`

`Oliwa jako Duch Święty:`

`Oliwa jako charakter:`

`Przeczytaj przypowieść o owcach i kozłach zawartą w Mt 25,31-46. Na podstawie jakich kryteriów nastąpi rozdzielenie na owce i kozły?`

Zwróć uwagę na to, że król oddziela owce od kozłów na podstawie ich uczynków — ich charakteru. Choć Jezus nie uczył zbawienia z uczynków, to jednak widzimy, jak ważny jest rozwój charakteru w planie zbawienia i jak ci, którzy są prawdziwie zbawieni przez Chrystusa, będą odzwierciedlać to zbawienie w swoim życiu i charakterze.

`Amerykański ewangelista Dwight L. Moody (1837-1899) stwierdził, że „charakter jest taki, jakim jest człowiek znajdujący się w ciemnościach”17. Jakim człowiekiem jesteś, gdy nikt na ciebie nie patrzy? Jak świadczy to o potrzebie zmian w twoim życiu i charakterze?`