---
title:  Na Jego obraz
date:  17/07/2022
---

`„Bo tych, których przedtem znał, przeznaczył właśnie, aby się stali podobni do obrazu Syna jego, a On żeby był pierworodnym pośród wielu braci” (Rz 8,29).`

Na początku Bóg stworzył nas na swój obraz (zob. Rdz 1,27), ale obraz ten został zniekształcony przez grzech.

`Jakie widzimy przejawy zniekształcenia obrazu Boga w ludzkości?`

To oczywiste, że zostaliśmy skażeni przez grzech (zob. Rz 3,10-19). Jednak pragnieniem Boga jest przywrócenie nas do pierwotnie zamierzonego stanu. Tego dotyczy nasz dzisiejszy werset. Wskazuje on Boży plan, zgodnie z którym ci, którzy poddają się Duchowi Świętemu, stają się „podobni do obrazu Syna jego” (Rz 8,29).

Ale jest także inny wymiar tego. „W człowieczeństwie miał się ujawnić sam obraz Boga. Chwała Boga i chwała Chrystusa wiąże się z doskonałością charakteru Jego ludu”16.

`Jak rozumiesz powyższą wypowiedź Ellen G. White? (Zob. także Hi 1,1-22; Mt 5,16; 1 Kor 4,9; Ef 3,10).`

Jako chrześcijanie musimy zawsze pamiętać o tym, że uczestniczymy we wszechświatowym dramacie. Wokół nas toczy się wielki bój między Chrystusem a szatanem. Walka przybiera różne formy i przejawia się na wiele sposobów. Choć wielu rzeczy nie wiemy, to jednak jako wyznawcy Chrystusa możemy zrozumieć, że mamy pewną rolę do odegrania w tym dramacie dziejów i możemy przynosić chwałę Chrystusowi naszym życiem.

`Wyobraź sobie, że znajdujesz się na boisku wielkiego stadionu. Na trybunach po jednej stronie zasiadają niebiańskie istoty wierne Panu, a po drugiej stronie zasiadają upadłe istoty pod wodzą Lucyfera. Gdyby twoje życie w ciągu ostatniej doby zostało odtworzone na boisku, to która strona kibicowałaby ci? Jak twoja odpowiedź świadczy o tobie?`