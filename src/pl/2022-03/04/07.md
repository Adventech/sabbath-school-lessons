---
title:  Do Dalszego Studium
date:  22/07/2022
---

„Kształtowanie charakteru jest największym zadaniem, jakie kiedy­kolwiek zostało powierzone ludziom i nigdy dokładne studium nad nim nie było tak ważne, jak dzisiaj. Żadna z poprzednich generacji nie spotkała się z tak wielkimi wydarzeniami. Nigdy młodzi ludzie nie sta­wali w obliczu tak wielkich niebezpieczeństw, jakie czyhają na nich dzisiaj”19.

„W przypowieści głupie panny zostały przedstawione jako błagające o oliwę, ale bez powodzenia. Jest to symbol tych, którzy nie przygotowali się przez rozwinięcie charakteru, by ostać się w czasie kryzysu. To jest tak, jakby udali się do swoich bliźnich i powiedzieli:

— Daj mi swój charakter albo będę zgubiony.

Te, które były mądre, nie mogły użyczyć swojej oliwy, by podtrzymać gasnące lampy głupich panien. Charakteru nie da się przenieść z jednego człowieka na innego. Nie można go kupić ani sprzedać — trzeba go wyrobić. Pan dał każdemu człowiekowi okazje do ukształtowania sprawiedliwego charakteru w czasie próby. Nie zapewnił jednak sposobu, przez który jeden człowiek mógłby użyczyć drugiemu charakteru, który rozwinął w trudnych doświadczeniach, ucząc się od Wielkiego Nauczyciela, aby okazywać cierpliwość w próbie i wiarę usuwającą góry niemożliwości”20.

**Pytania Do Dyskusji**

`1. Co oznacza kształtowanie charakteru? Jak możemy to czynić? Na ile priorytetowo traktujesz kształtowanie swojego charakteru? Jak ważne jest ono dla twojego zboru?`

`2. W czwartkowej części lekcji mówiliśmy o roli wspólnoty w życiu chrześcijanina. Jak funkcjonuje twój zbór jako ciało Chrystusa? Jak reprezentujecie Chrystusa jako wspólnota? Podczas studium biblijnego porozmawiajcie o tym, co możecie poprawić w tej sprawie.`

`3. Podczas studium biblijnego omówcie znaczenie kształtowania charakteru w kontekście zbawienia wyłącznie z łaski przez wiarę w Jezusa. Jeśli jesteśmy zbawieni dzięki Jego sprawiedliwości i doskonałemu charakterowi, to dlaczego potrzebujemy rozwoju naszego charakteru?`

`4. Amerykańska głucho-niewidoma pisarka Helen Keller (1880-1968), która w wieku dwóch lat straciła wzrok i słuch, napisała: „Charakteru nie można rozwijać w spokoju i ciszy. Tylko poprzez doświadczenia prób i cierpienia można wzmocnić duszę, oczyścić wizję, zainspirować się ambicją i osiągnąć sukces”21. Czy zgadzasz się z tymi słowami? Podczas studium biblijnego omówcie powiązanie istniejące między charakterem, cierpieniem i wielkim bojem.`