---
title:  Do Dalszego Studium
date:  16/09/2022
---

Poddanie się woli Boga pojawia się wtedy, gdy obumieramy dla naszych pragnień i ambicji. To otwiera drogę do prawdziwego służenia bliźnim. Nie możemy żyć dla Boga, nie stając się ofiarą i nie będąc otwarci na głos Boga. Prawdziwe poddanie naszej woli Bożej woli wymaga uznania niebezpieczeństwa polegania na sobie i środkach zastępczych zamiast na mocy Słowa Bożego. Ponieważ poddanie się woli Boga jest istotą chrześcijańskiego życia, On może dopuścić, byśmy podczas ciężkiej próby nauczyli się zależności od Niego.

„Zaniedbania Heliego zostały wyraźnie przedstawione wszystkim ojcom i matkom. W wyniku swoich nieuświęconych uczuć i braku gotowości spełnienia swego obowiązku zebrał żniwo w postaci występków swoich zepsutych synów. Zarówno rodzic, który dopuścił do nikczemności, jak i dzieci, które ją popełniły, są winni przed Bogiem, a On nie przyjmie żadnej ofiary ani daru za ich przestępstwo”47.

**Pytania Do Dyskusji**

`1. Podczas studium biblijnego omówcie niepojęte uniżenie Syna Bożego, który przyszedł na ziemię jako człowiek, aby umrzeć za nasze grzechy. Co mówi to nam o znaczeniu ofiarności i wyrzeczeń dla dobra innych? Choć z pewnością nie uczynimy nic takiego, co uczynił Jezusa, Jego przykład jest zasadą postępowania dla nas. W jaki sposób możemy naśladować uległość i ofiarność Jezusa okazane przez Niego na krzyżu?`

`2. Dla wielu ludzi poddanie się Bogu bez wiedzy o tym, co ich czeka, jest czymś przerażającym. Co doradziłbyś ludziom, którzy polegają na samych sobie zamiast na Bogu? Co powiedziałbyś im, by złagodzić ich lęk spowodowany nieznajomością przyszłości i brakiem wpływu na nią?`

`3. Podczas studium biblijnego poświęćcie nieco czasu na modlitwę za waszych znajomych, którzy mają trudności z poddaniem się woli Bożej, aby mogli zrozumieć, że zaufanie woli Bożej jest jedyną drogą do trwałego pokoju. Jakie praktyczne kroki możecie podjąć, by pomóc tym ludziom zrozumieć, jak mogą się poddać Bogu i dlaczego Jego droga jest najlepsza? Mówiąc innymi słowy, jak Bóg może się posłużyć wami, by pomóc innym poznać Jego miłość i opiekę?`