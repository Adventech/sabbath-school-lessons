---
title:  Obumrzeć jak ziarno
date:  10/09/2022
---

### Studium Bieżącego Tygodnia
Flp 2,5-9; Rz 12,1-2; 1 Sm 2,12-3,18; 13,1-14; Za 4,1-14.

> <p>Tekst Pamięciowy</p>
> „Zaprawdę, zaprawdę powiadam wam, jeśli ziarnko pszeniczne, które wpadło do ziemi, nie obumrze, pojedynczym ziarnem zostaje; lecz jeśli obumrze, obfity owoc wydaje” (J 12,24).

Przedstawiony przez Jezusa obraz ziarna pszenicy obumierającego, by wydać plon, jest niesamowitym porównaniem ilustrującym poddanie się woli Boga. Po pierwsze musimy upaść na glebę. Ziarno, które wysiewa się z kłosa, nie ma władzy nad tym, gdzie i jak upadnie w glebę. Nie ma władzy nad glebą, która je otacza i uciska.

Po drugie konieczne jest czekanie. Ziarno leżące w glebie nie wie, jaka przyszłość je czeka. Nie może sobie wyobrazić, jakie będzie jego życie w przyszłości, bo jest tylko ziarnem pszenicy.

Po trzecie konieczne jest obumieranie. Ziarno nie może się stać nowym źdźbłem pszenicy, jeśli nie utraci swojego bezpiecznego statusu ziarna. Musi obumrzeć, to znaczy zrezygnować z tego, czym dotąd było, aby z ziarna stać się nową rośliną przynoszącą plon.