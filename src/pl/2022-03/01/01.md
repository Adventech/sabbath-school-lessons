---
title:  Tygiel Pasterza
date:  25/06/2022
---

### Studium Bieżącego Tygodnia
Ps 23,1-6; Rz 12,18-21.

> <p>Tekst Pamięciowy</p>
> „Duszę moją pokrzepia. Wiedzie mnie ścieżkami sprawiedliwości ze względu na imię swoje” (Ps 23,3).

Zofia oparła się plecami o drzwi sypialni i osunęła się na podłogę. Łzy wezbrały szybko w jej oczach. Zaczęła szlochać.

— Jak on mógł? Jak on mógł?!

Właśnie dowiedziała się czegoś, co złamało jej serce. Ktoś, komu ufała jak przyjacielowi i kogo szanowała, rozpowiadał straszne plotki na jej temat, by zniszczyć jej dobre imię i dzieło, które wykonywała. Wzięła do ręki Biblię i przeczytała dobrze znane słowa: „Duszę moją pokrzepia. Wiedzie mnie ścieżkami sprawiedliwości ze względu na imię swoje. Choćbym nawet szedł ciemną doliną, zła się nie ulęknę, boś Ty ze mną, laska twoja i kij twój mnie pocieszają” (Ps 23,3-4).

— To niemożliwe! — powiedziała.

Jednak sens tych wersetów wydawał się być następujący. Otóż Pasterz z psalmu wiedzie swoje owce ścieżkami sprawiedliwości, ale ścieżki te wiodą ciemną doliną. Czy to możliwe, że nawet ta bolesna zdrada ze strony przyjaciela, czyli to doświadczenie ciemnej doliny, jest czymś, czym Bóg posłuży się, by przywieść mnie ku sprawiedliwości?