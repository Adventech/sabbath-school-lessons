---
title:  Dolina — pierwsza niespodziewana przeszkoda
date:  28/06/2022
---

`„Choćbym też chodził w dolinie cienia śmierci, nie będę się bał złego, albowiemeś ty ze mną; laska twoja, i kij twój, te mię cieszą” (Ps 23,4 BG).`

Byłoby miło, gdyby ścieżki sprawiedliwości wiodły jedynie wzdłuż zielonych brzegów krystalicznie czystych strumieni, ale nie tak przedstawił to Dawid. Ścieżki te wiodą przez dolinę cienia śmierci — miejsce, które niezbyt chętnie chcemy napotkać na swojej drodze! W pewnych porach roku suche łożyska rzek, parowy i wąwozy w Izraelu mogą się błyskawicznie wypełnić wodą, zaskakując nieostrożnych wędrowców. Miejsca te są zwykle wąskie i mają strome zbocza, więc panuje w nich półmrok. Stąd cień śmierci.

`Przypomnij sobie sytuacje podobne do przechodzenia przez dolinę cienia śmierci. Co wtedy czułeś? Czy odczuwałeś lęk, choć wiedziałeś, że Pasterz jest z tobą? Jakie wersety biblijne były dla ciebie najcenniejsze w tym czasie i dlaczego?`

`Jak owce znalazły się w tej dolinie? Czy weszły tam z własnej woli, czy też Pasterz je tam zaprowadził? Uzasadnij swoją odpowiedź.`

Amerykańska pisarka i misjonarka Elisabeth Elliot5 (1926-2015) napisała: „Jagnię, które znalazło się w dolinie cienia śmierci, może dojść do wniosku, że zostało wprowadzone w błąd. Jednak musiało przejść przez mrok, by oduczyć się lęku. Pasterz wciąż był przy nim”6.

`Czy kiedykolwiek czułeś się tak, że zostałeś błędnie skierowany do podobnej doliny? Jak odnosiłeś się wówczas do Boga? Dlaczego Pasterz jest gotowy zaryzykować, że Go nie zrozumiemy, gdy pozwala nam wejść do ciemnej doliny?`