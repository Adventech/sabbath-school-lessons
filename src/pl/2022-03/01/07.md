---
title:  Do Dalszego Studium
date:  01/07/2022
---

„Ci, którzy ostatecznie zwyciężą, będą przeżywać okresy strasznego przygnębienia i prób w swoim duchowym życiu. Jednak nie wolno im tracić ufności, gdyż jest to częścią ich nauki w szkole Chrystusa, niezbędną, by wszelki żużel został usunięty. Sługa Boży potrzebuje hartu ducha, by przetrwać ataki wroga, jego ciężkie szyderstwa, i musi pokonać przeciwności, które szatan stawia na jego drodze. (...).

Jednak jeśli patrzycie nieustannie wzwyż, zamiast w dół na wasze trudności, nie osłabniecie w drodze i wkrótce ujrzycie Jezusa wyciągającego rękę, by wam pomóc. Wystarczy, że podacie Mu rękę w prostej ufności i pozwolicie, by was prowadził. Gdy stajecie się ufni, nabierzecie nadziei. (...).

W Chrystusie znajdziecie pomoc w formowaniu silnego, zrównoważonego i pięknego charakteru. Szatan nie może udaremnić wpływu światła jaśniejącego z takiego charakteru. (...). Bóg dał nam najlepszy dar — swego jedynego Syna — aby nas podnieść z upadku, uszlachetnić i przygotować do zamieszkania w Jego królestwie przez przyjęcie doskonałości Jego charakteru”7.

**Pytania Do Dyskusji**

`1. W jakim stopniu jesteś świadomy, że straszne przygnębienie i próby w twoim życiu mogą być częścią nauki w szkole Chrystusa?`

`2. Jak nasza pomoc, nasza pociecha i nasze wsparcie dla tych, którzy kroczą doliną cienia śmierci, mogą być w takich kryzysowych sytuacjach częścią prowadzenia ludzi przez Boskiego Pasterza?`

`3. Podczas wspólnego studium biblijnego opowiedzcie o tym, jak dobroć i łaska Boga ścigały was w przeszłości. Czego możecie się nauczyć z tych doświadczeń?`

`4. Pomyśl o ostatnich godzinach życia Chrystusa, gdy znalazł się On w tyglu męki. Opowiedz — na podstawie Biblii i komentarza Ellen G. White zawartego w książce Życie Jezusa — jak Jezus w swoim człowieczeństwie był w stanie znieść swoją mękę? Czego możemy się nauczyć z Jego przykładu, by wytrwać w tyglu cierpienia i próby?`