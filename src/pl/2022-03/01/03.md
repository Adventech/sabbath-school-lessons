---
title:  Miejsca, przez które przechodzi droga
date:  27/06/2022
---

`„Wiedzie mnie ścieżkami sprawiedliwości ze względu na imię swoje” (Ps 23,3).`

Wyobraź sobie ścieżki sprawiedliwości (zob. Ps 23,3) ciągnące się przed tobą na dużej odległości. Nie widzisz ich końca, ale wiesz, że prowadzą do domu — do Boga. Czy widzisz, którędy wiodą te ścieżki? Niektóre miejsca widać wyraźnie, ale inne są zasłonięte przez wielkie i niebezpieczne przeszkody. Czasami ścieżka znika za granią. Niektóre jej odcinki są łatwe do przejścia, a inne trudne. Tak też było, gdy Izraelici wędrowali z Egiptu do Ziemi Obiecanej, i tak przedstawia ścieżki sprawiedliwości rozważany przez nas psalm.

`Ustal na podstawie 23. rozdziału Księgi Psalmów miejsca, przez które przechodzą owce, podążając ścieżkami sprawiedliwości w drodze do domu Pana.`

Ale dlaczego te ścieżki w Ps 23,3 zostały nazwane „ścieżkami sprawiedliwości” (BW) czy „prawymi ścieżkami”4 (PLS)? Oto cztery ważne powody. Po pierwsze są to prawe ścieżki, bo prowadzą do właściwego celu — do domu Pasterza. Po drugie są to właściwe ścieżki, bo prowadzą nas zgodnie z wolą prawej osoby — Pasterza. Po trzecie są to ścieżki cnoty, bo uczą nas być cnotliwymi cnotliwymi ludźmi, podobnymi do Pasterza. Po czwarte są to właściwe ścieżki, bo dają nam właściwe świadectwo (gdy stajemy się sprawiedliwymi ludźmi, oddajemy chwałę Panu). Są to prawe ścieżki (ścieżki sprawiedliwości), bez względu na to czy łatwo nimi iść, czy też trudno.

Trzeba być świadomym tego, że gdy Bóg nas prowadzi, to nie chodzi jedynie tylko o to, byśmy dotarli do celu. Chodzi bowiem o coś więcej niż o prowadzenie i ochronę. Tak jak się to dzieje w wielu przykładach zawartych w całej Biblii, w których Bóg prowadzi swój lud (czy to Abrahama dzięki swoim obietnicom, czy Izraelitów dzięki słupowi ognia i obłoku), gdy Bóg prowadzi, zawsze uczy swój lud sprawiedliwości.

`Czy masz świadomość tego, że sprawiedliwość jest priorytetem, czyli najważniejszą sprawą Pasterza w twoim życiu? Jak życiowe próby zmieniają cię, byś lepiej odzwierciedlał charakter Chrystusa?`