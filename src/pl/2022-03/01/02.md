---
title:  Przewodnik w drodze — Pasterz
date:  26/06/2022
---

`„Pan jest pasterzem moim, niczego mi nie braknie” (Ps 23,1).`

Pewną grupę dzieci poproszono o to, by narysowały Boga. W rezultacie niemal na każdym z dziecięcych rysunków pojawiło się serce. Zapytane o powód tego dzieci oświadczyły jednogłośnie, że przecież Bóg jest miłością. To było dla nich oczywiste.

Łatwo jest mieć dobrą opinię o Bogu i Jego zamierzeniach, gdy wszystko idzie nam dobrze. Jednak gdy dorastamy, a codzienne życie staje się trudniejsze i bardziej skomplikowane, nasze spojrzenie na Boga zmienia się. Oczywiście, Bóg się nie zmienia (zob. Hbr 13,8; Jk 1,17), ale my zmieniamy się.

Ze względu na pasterski tryb życia starotestamentowych Izraelitów Dawid w 23. rozdziale Księgi Psalmów używa bliskiego im obrazu pasterza, by opisać sposób, w jaki Bóg troszczy się o nas. Bóg jest przedstawiony jako Dobry Pasterz zarówno w Starym Testamencie, jak i Nowym Testamencie. Jest to obraz piękny, ale jednocześnie stanowiący wyzwanie dla nas. Zanim przyjrzymy się 23. rozdziałowi Księgi Psalmów, zobaczmy, jak różni autorzy ksiąg biblijnych rozumieli dzieło i charakter Boga jako Pasterza.

**Czego uczą o Bogu jako Pasterzu wymienione poniżej wersety?**

`Iz 40,11`

`Jr 23,3-4`

`Ez 34,12`

`J 10,14-16`

`1 P 2,25`

**Co według 23. rozdziału Księgi Psalmów czyni Bóg jako Pasterz w trosce o swoje owce?**

`Ps 23,2`

`Ps 23,3`

`Ps 23,4`

`Ps 23,5`

`Ps 23,6`

`Co dla ciebie oznacza świadomość, że jest Ktoś, kto tak troszczy się o ciebie? Jak możesz się posłużyć tym biblijnym obrazem, by wesprzeć kogoś, kto ma ten obraz Boga zaciemniony wskutek trudnych życiowych doświadczeń?`