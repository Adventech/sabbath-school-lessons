---
title:  Widząc Niewidzialnego
date:  13/08/2022
---

### Studium Bieżącego Tygodnia
Rz 8,28-39; J 14,1-14; Ef 1,18-23; Iz 40,27-31.

> <p>Tekst Pamięciowy</p>
> „Przez wiarę [Mojżesz] opuścił Egipt, nie uląkłszy się gniewu królewskiego; trzymał się bowiem tego, który jest niewidzialny, jak gdyby go widział” (Hbr 11,27).

Definicja wiary zawarta w Hbr 11,1 jest wyzwaniem dla nas: „A wiara jest pewnością tego, czego się spodziewamy, przeświadczeniem o tym, czego nie widzimy”. Jak możemy być pewni tego, czego nie widzimy? Ale właśnie taką pewność przejawiał Mojżesz, który wytrwał, bo „trzymał się (...) tego, który jest niewidzialny” (Hbr 11,27).

Jeszcze większym wyzwaniem jest uświadomienie sobie, że zostaliśmy powołani do widzenia Tego, który jest niewidzialny, nie tylko w dobrych czasach, ale zwłaszcza wtedy, gdy życie nie układa się nam dobrze. W tym celu potrzebujemy wiary — chrześcijańskiej wiary kształtowanej przez prawdę o Bogu i Jego królestwie. Prawda o dobroci Niebiańskiego Ojca, o mocy Jezusa i potędze Jego zmartwychwstania oraz o współczuciu Boga to prawda niezbędna, by uzdolnić nas do wytrwania w ciężkich próbach, gdy jesteśmy kuszeni, by zwątpić we wszystko.