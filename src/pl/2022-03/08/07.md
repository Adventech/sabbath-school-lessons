---
title:  Do Dalszego Studium
date:  19/08/2022
---

„Czy Bóg nie powiedział, że da Ducha Świętego tym, którzy Go proszą? Czy Duch Święty nie jest realnym, prawdziwym i wiernym Przewodnikiem? Niektórzy zachowują się tak, jakby bali się trzymać Boga za słowo — jakby było to zuchwałością z ich strony. Proszą Boga, by ich uczył, ale obawiają się powołać na Jego przyrzeczenie i wierzyć, że mogą uczyć się od Niego. Póki przychodzimy do naszego Niebiańskiego Ojca w pokorze i jesteśmy gotowi uczyć się od Niego, dlaczego mielibyśmy wątpić, że dotrzyma On obietnicy? Nie wolno nam ani przez chwilę wątpić w Niego i znieważać Go w ten sposób. Gdy staramy się pełnić Jego wolę, naszym zadaniem jest wierzyć, że zostaniemy poprowadzeni i pobłogosławieni przez Niego. Powinniśmy być nieufni wobec siebie, by nie nadinterpretować Jego nauki, ale także w tej kwestii możemy się modlić i ufać Mu bezgranicznie, że Duch Święty poprowadzi nas do właściwej interpretacji Jego planów i działania Jego opatrzności”34.

„Wiara wzmacnia się w walce ze zwątpieniami i przeciwnymi wpływami. Doświadczenie zdobyte w takich próbach ma większą wartość niż najkosztowniejsze klejnoty”35.

**Pytania Do Dyskusji**

`1. Podczas studium biblijnego omówcie przykłady rzeczy i zjawisk, w które wierzymy, choć ich nie widzimy — realnych, ale pozostających poza zasięgiem naszego wzroku. Jak pomaga nam to zrozumieć, co znaczy widzieć Tego, który jest niewidzialny?`

`2. W czasie studium biblijnego omówcie odpowiedzi na ostatnie pytanie ze środowej części lekcji. Jak często znajdujemy się w takiej sytuacji? Co możemy zrobić, by pełniej ufać Panu i Jego prowadzeniu, nawet jeśli rozmija się ono z naszymi pragnieniami?`

`3. Jeśli wiara umacnia się w walce ze zwątpieniami i przeciwnymi wpływami oraz prowadzi to do czegoś bardzo cennego, co ma większą wartość niż najkosztowniejsze klejnoty, to jak powinno to kształtować nasz sposób postrzegania tego rodzaju konfliktów?`

`4. Większość z nas widziała różnych ludzi, w tym nawet chrześcijan, którym, przynajmniej z naszej perspektywy, przytrafiło się coś strasznego. Doświadczyli czegoś najgorszego mimo modlitw i najlepszych starań z ich strony. Jak możemy to zrozumieć w świetle tego, co studiowaliśmy?`