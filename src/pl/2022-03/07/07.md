---
title:  Do Dalszego Studium
date:  12/08/2022
---

„W życiu każdego człowieka przychodzą chwile dotkliwych zawodów i wielkich rozczarowań; dni, gdy smutek wypiera inne uczucia, tak iż trudno uwierzyć, że Bóg jest nadal Łaskawym Dobroczyńcą dla swoich ziemskich dzieci; dni, gdy problemy przytłaczają duszę, tak iż śmierć wydaje się lepsza niż życie. W takich chwilach wielu traci oparcie w Panu i poddaje się zwątpieniu, niewoli niedowiarstwa. Gdybyśmy wówczas mogli duchowym wzrokiem dostrzec znaczenie Bożej opatrzności, ujrzelibyśmy aniołów starających się ratować nas przed samymi sobą, usiłujących postawić nasze stopy na fundamencie mocniejszym niż odwieczne wzgórza, a nowa wiara i nowe życie napełniłyby całą naszą istotę”33.

**Pytania Do Dyskusji**

`1. Ellen G. White napisała, że wszyscy doświadczamy dotkliwych zawodów i wielkich rozczarowań. W jakim stopniu dostrzegamy innych ludzi, którzy przechodzą takie trudności? Jak możemy być lepszymi przekazicielami nadziei dla tych, którzy doświadczają goryczy rozczarowania?`

`2. Podczas studium biblijnego omówcie swoje odpowiedzi na ostatnie pytanie z wtorkowej części lekcji. Jak wpływa na twoje życie świadomość stałej bliskości Boga?`

`3. W czasie studium biblijnego przeczytajcie na głos wybrane fragmenty 38., 39., 40. i 41. rozdziału Księgi Hioba. Jaki obraz Boga został przedstawiony w tych rozdziałach? Czego się z nich nauczyliście i jak budzi to w was nadzieję i otuchę? Jak sobota pasuje do tego obrazu? Jak świętowanie soboty pomaga nam pamiętać o naturze i charakterze Boga?`

`4. Odradzająca nadzieja pochodzi z nieba. Powinniśmy się modlić o ten dar nie tylko dla siebie, ale także dla innych ludzi. Poświęćcie czas, by podczas studium biblijnego pomodlić się za tych, którym brakuje nadziei. Co możecie zrobić dla ludzi, którzy poszukują nadziei i nie znajdują jej w tym świecie?`

`5. Podczas studium biblijnego poproś chętne osoby, by opowiedziały o tym, jak rozpacz i trudne doświadczenia życiowe odbierały im nadzieję i wiarę. Co pozwoliło im przetrwać? Jak możemy pomagać sobie nawzajem w okresach zwątpienia i rozpaczy?`