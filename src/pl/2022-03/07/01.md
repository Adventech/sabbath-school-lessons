---
title:  Niezniszczalna nadzieja
date:  06/08/2022
---

### Studium Bieżącego Tygodnia
Ha 1,1-4; Hi 38,1-41,26; Iz 41,8-14; Jr 29,1-10; Hbr 12,1-13.

> <p>Tekst Pamięciowy</p>
> „A nadzieja nie zawodzi, bo miłość Boża rozlana jest w sercach naszych przez Ducha Świętego, który nam jest dany” (Rz 5,5).

W zborze, wśród życzliwych ludzi, łatwo jest mówić i śpiewać o nadziei. Ale gdy znajdujemy się w tyglu doświadczeń, nie zawsze łatwo jest zachować nadzieję. Gdy okoliczności stają się nie do zniesienia, zaczynamy podważać wszystko, w tym zwłaszcza mądrość Boga.

W pewnej powieści fantasy, autorstwa dwudziestowiecznego brytyjskiego pisarza Clive’a Lewisa, jedna z bohaterek oczekujących na spotkanie z Wielkim Lwem zapytuje, czy jest on groźny. Wtedy ktoś odpowiada jej:

„— Oczywiście, że jest groźny. Ale jest dobry” 31.

Choć nie zawsze rozumiemy Boga, a Jego działania wydają się nam nieprzewidywalne, nie znaczy to, że On jest przeciwko nam. Znaczy to, że nie w pełni rozumiemy rzeczywistość. Jednak z jakiegoś powodu chcemy wierzyć, że abyśmy mogli zachować spokój, ufność i nadzieję, Bóg musi być zrozumiały i przewidywalny. Chcielibyśmy Go postrzegać jako niegroźnego. Wskutek tego błędnego oczekiwania narażamy się na rozczarowania.