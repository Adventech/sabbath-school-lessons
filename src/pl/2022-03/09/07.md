---
title:  Do Dalszego Studium
date:  26/08/2022
---

„Nauczmy nasze usta i serca wyrażać chwałę za Jego niezmierzoną miłość. Nauczmy nasze dusze, jak być pełnymi nadziei i trwać w świetle promieniującym z krzyża Golgoty. Nigdy nie powinniśmy zapomnieć, że jesteśmy dziećmi Króla Niebieskiego, synami i córkami Pana Zastępów. Naszym przywilejem jest zachować spokój w Bogu”38.

„Gdy wielbię Go i wywyższam, chcę, byście wywyższali Go wraz ze mną. Chwalcie Pana, nawet jeśli jesteście w ciemnościach. Chwalcie Go nawet wtedy, gdy jesteście kuszeni. Apostoł napisał: »Radujcie się w Panu zawsze; powtarzam, radujcie się« (Flp 4,4). Czy to sprowadzi mrok i ciemność na wasze rodziny? Nie! Przeciwnie, przyniesie blask słońca. Będziecie zbierać promienie wiecznego światła od tronu chwały i przekazywać je wokoło. Pozwólcie, że zachęcę was do udziału w tym dziele rozsiewania światła i życia wokół was, nie tylko na własnej ścieżce, ale także na ścieżkach tych, których spotkacie. Niech waszym celem będzie czynienie innych ludzi lepszymi, podnoszenie ich, wskazywanie im niebiańskiej chwały oraz prowadzenie ich do szukania ponad wszelkimi ziemskimi rzeczami wiecznego dobra, nieśmiertelnego dziedzictwa i nieprzemijających bogactw”39.

**Pytania Do Dyskusji**

`1. Jaką rolę w życiu chrześcijan odgrywa wspólne oddawanie chwały Bogu? Jak opisałbyś sposób oddawania chwały Bogu podczas sobotnich nabożeństw w twoim zborze? Czy jest to sposób wzniosły i budujący? Czy zachęca uczestników nabożeństwa do wierności Bogu w życiowych próbach i trudnych sytuacjach? Jeśli nie, co możesz zrobić w tej kwestii?`

`2. Co znaczy chwalenie Pana, nawet jeśli jesteśmy w ciemnościach, oraz chwalenie go nawet wtedy, gdy jesteśmy kuszeni? Jak chwalenie Boga może nam pomóc w takich sytuacjach?`

`3. Podczas studium biblijnego przedstawcie świadectwa tego, jak chwalenie Boga wpłynęło na was. Czego możecie się nauczyć z tych doświadczeń?`

`4. W czasie studium biblijnego wybierzcie jakiś psalm pochwalny i przeczytajcie go razem. Czego uczy on o oddawaniu chwały Bogu? Jak wpływa na waszą wiarę?`