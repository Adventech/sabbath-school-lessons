---
title:  Życie przynoszące chwałę Bogu
date:  20/08/2022
---

### Studium Bieżącego Tygodnia
Flp 4,4-7; Joz 5,13-6,20; Ps 145,1-21; Dz 16,16-34; 2 Krn 20,1-30.

> <p>Tekst Pamięciowy</p>
> „Radujcie się w Panu zawsze; powtarzam, radujcie się” (Flp 4,4).

Łatwo jest wznosić modlitwy uwielbienia do Pana, gdy odczuwamy radość. Trudniej to czynić, gdy w życiu pojawiają się kłopoty i gdy dzieje się nam naprawdę źle, a tygiel ciężkiej próby rozpala się do czerwoności. Jednak właśnie wtedy — bardziej niż kiedykolwiek — powinniśmy oddawać chwałę Bogu, gdyż podtrzymuje to naszą wiarę.

Owszem, oddawanie chwały Bogu może odmienić nawet najtrudniejsze okoliczności — niekoniecznie zmieniając fakty związane z naszą rzeczywistością, ale zmieniając nas i innych ludzi tak, byśmy byli w stanie stawić czoło wyzwaniom.

Oddawanie chwały Bogu to wiara w działaniu. Nie zawsze jest to dla nas naturalne, ale gdy praktykujemy oddawanie chwały Bogu, staje się to naturalną częścią naszego życia, mając przy tym moc nawracania i zwyciężania.