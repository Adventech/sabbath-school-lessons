---
title:  Żar (ekstremalne gorąco)
date:  23/07/2022
---

### Studium Bieżącego Tygodnia
Rdz 22,1-24; Oz 2,3-14; Hi 1,6-2,10; 2 Kor 11,23-29; Iz 43,1-7.

> <p>Tekst Pamięciowy</p>
> „Ale to Panu upodobało się utrapić go cierpieniem. Gdy złoży swoje życie w ofierze, ujrzy potomstwo, będzie żył długo i przez niego wola Pana się spełni” (Iz 53,10).

Gdy umarła żona brytyjskiego pisarza Clive’a Lewisa (1898-1963), napisał on: „Nie grozi mi (tak myślę) utrata wiary w Boga. Prawdziwe niebezpieczeństwo polega na tym, że można zacząć wierzyć w tak straszne rzeczy o Nim. Nie obawiam się, że dojdę do wniosku: A więc Boga nie ma wcale, lecz: A więc naprawdę Bóg jest taki”22.

Gdy życie staje się naprawdę bolesne, niektórzy z nas całkowicie odrzucają Boga. Inni, jak Lewis, są kuszeni, by zmienić pogląd na Boga i źle myśleć o Nim. Musimy sobie zadać pytanie:

— Jak ekstremalnie gorąco może być i jaki żar doświadczeń Bóg zaryzykuje dla swojego ludu, aby zrealizować swój ostateczny cel — ukształtować wierzących tak, „aby się stali podobni do obrazu Syna jego” (Rz 8,29)?