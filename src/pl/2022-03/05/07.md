---
title:  Do Dalszego Studium
date:  29/07/2022
---

„Bóg zawsze doświadczał swój lud w piecu ucisku. W ogniu takiego pieca żużel zostaje oddzielony od prawdziwego złota chrześcijańskiego charakteru. Jezus przygląda się próbie. Wie, czego potrzeba, by oczyścić drogocenny kruszec, aby mógł odbijać promienie Jego miłości. Przez trudne doświadczenia Bóg kształci charakter swoich sług. Widzi, że niektórzy posiadają zdolności, które można użyć do rozwoju Jego dzieła, więc poddaje tych ludzi próbom. W swej opatrzności stawia ich w sytuacjach, w których ich charakter jest sprawdzany (...). Ukazuje im ich słabość i uczy polegać na Nim (...). W ten sposób Bóg realizuje swój zamiar. Ludzie zostają wychowani, wyszkoleni i wykształceni, przygotowani do urzeczywistnienia wielkiego celu, dla jakiego zostały dane im ich zdolności”25.

„Skoro Bóg w swej opatrzności przewidział dla nas próby, przyjmijmy krzyż i wypijmy kielich goryczy, pamiętając, że to ręka Ojca podaje go nam do ust. Ufajmy Mu tak samo w mroku nocy, jak i w świetle dnia. Czyż nie potrafimy wierzyć w to, że Bóg daje nam tylko to, co służy naszemu dobru? (...). Jakże możemy nawet w noc udręki nie wznosić serca i głosu w pieśni pochwalnej, gdy pomyślimy o Jego miłości ku nam objawionej na krzyżu Golgoty?”26

**Pytania Do Dyskusji**

`1. Poproście jednego z uczestników studium biblijnego, by opowiedział o swojej próbie wiary, może nie tak trudnej, jak próba, której został poddany Abraham, ale równie ciężkiej. Czego możecie się nauczyć z tego doświadczenia oraz związanych z nim sukcesów i porażek?`

`2. Zastanów się nad ostatnią dobą życia Chrystusa. W jakich trudnych sytuacjach się znalazł? Jak przetrwał trudności? Jakie zasady wynikają z Jego przykładu i jak możemy je zastosować w naszym osobistym tyglu doświadczeń?`

`3. Podczas studium biblijnego omówcie kwestię poruszoną w lekcji: Jak przez nasze cierpienie możemy służyć innym ludziom, którzy doświadczają cierpienia? Chociaż jest w tym sporo prawdy, to jednak jakie problemy mogą się wiązać z takim poglądem?`

`4. Ellen G. White radzi nam: Ufajmy Bogu tak samo w mroku nocy, jak i w świetle dnia. Jednak wiemy, że łatwiej to powiedzieć niż zrobić. Jak możemy pomagać sobie nawzajem w rozwijaniu wiary, która uzdalnia nas do takiej postawy? Dlaczego ważne jest to, byśmy ufali Bogu w trudnych czasach?`