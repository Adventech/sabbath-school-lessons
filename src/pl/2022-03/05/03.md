---
title:  Krnąbrni Izraelici
date:  25/07/2022
---

Historia Ozeasza zawiera przejmujące lekcje dla nas. Sytuacja Ozeasza była bardzo szczególna. Jego żona, Gomera, odeszła od niego i miała dzieci z innymi mężczyznami. Choć była niewierna, Bóg polecił Ozeaszowi przyjąć ją z powrotem i kochać. Ta historia miała być przypowieścią o Bogu i Izraelitach. Opuścili oni Boga i cudzołożyli duchowo z innymi bogami, ale Pan nadal ich kochał i pragnął okazywać im swoją miłość. Przyjrzyjmy się metodom działania Boga wobec nich.

**Przeczytaj Oz 2,3-14. Jakie metody działania zapowiedział Bóg, by przywieść Izraelitów do siebie? Jak mieli się oni czuć, przechodząc przez te doświadczenia?**

`Oz 2,4-5`

`Oz 2,7-9`

`Oz 2,10-11`

`Oz 2,12`

Ta biblijna historia rodzi dwa ważne spostrzeżenia dotyczące tego, jak doświadczamy Boga, gdy prowadzi nas On do skruchy.

Po pierwsze istnieje ryzyko, że nie rozpoznamy działania Boga. Gdy Izraelici przechodzili przez trudne i bolesne doświadczenia, mogło być im trudno rozeznać, że to Bóg działa dla ich zbawienia. Gdy ścieżkę blokują nam ostre ciernie albo znajdujemy się w sytuacji, z której nie widzimy wyjścia (zob. Oz 2,8), czy jest możliwe, że to Bóg nadal nas prowadzi? Gdy brakuje nam podstawowych środków do życia i doznajemy wstydu (zob. Oz 2,11-12), czy jest możliwe, że nasz Ojciec na to pozwala? Prawda jest taka, że niezależnie od naszych odczuć Bóg zawsze działa, by prowadzić nas do skruchy, bo tak bardzo nas miłuje.

Po drugie istnieje ryzyko, że błędnie zrozumiemy działanie Boga. Możemy rozpoznać Jego działanie, ale nie spodoba się nam to, co On czyni. Gdy zostaliśmy zranieni i zawstydzeni, łatwo jest obwinić Boga o okrucieństwo, że nie interweniuje i nie troszczy się o nas. Ale Bóg zawsze działa, by odnawiać nas przez swoje przymierze miłości.

`Przeczytaj Oz 2,16-25. Co ten fragment księgi mówi o Bogu? Módl się, by Duch Święty wskazał ci, czy uciekasz przed Bogiem w jakiejś sferze swojego życia. Jeśli jesteś przekonany, że tak jest, dlaczego nie miałbyś zaczekać i przejść przez tygiel? Co powstrzymuje cię przed całkowitym poddaniem się Panu?`