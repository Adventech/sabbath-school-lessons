---
title:  Ciężkie próby, które nadchodzą
date:  02/07/2022
---

### Studium Bieżącego Tygodnia
1 P 4,12-19; 5,8-11; Rz 1,21-32; Jr 9,6-15; 2 Kor 12,7-10.

> <p>Tekst Pamięciowy</p>
> „Najmilsi! Nie dziwcie się, jakby was coś niezwykłego spotkało, gdy was pali ogień, który służy doświadczeniu waszemu, ale w tej mierze, jak jesteście uczestnikami cierpień Chrystusowych, radujcie się, abyście i podczas objawienia chwały jego radowali się i weselili” (1 P 4,12-13).

W laboratoriach chemicznych często podgrzewa się różne substancje do bardzo wysokich temperatur. Gdy pojemnik się nagrzewa, owa substancja albo topnieje, albo wrze, albo spala się jasnym płomieniem, w zależności od tego, z jakich pierwiastków się składa. Pojemnik wykorzystywany w tym celu nazywa się tyglem.

W słownikach tygiel jest definiowany jako (1) naczynie służące topieniu różnych substancji w bardzo wysokich temperaturach, (2) ciężka próba, (3) miejsce lub sytuacja, w której skupione siły współdziałają, powodując zmianę czy rozwój.

Te definicje dają nam cenny wgląd w to, co dzieje się w naszym duchowym życiu. W tym tygodniu rozważymy pewne powody, dla których możemy nagle znaleźć się pod presją i doświadczyć próby w miejscach i okolicznościach zmuszających nas do zmiany, rozwoju i kształtowania charakteru. To pomoże nam zyskać świadomość tego, co Bóg czyni w naszym życiu, tak abyśmy znajdując się w tyglu, wiedzieli, jak zareagować.