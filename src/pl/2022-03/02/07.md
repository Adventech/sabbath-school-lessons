---
title:  Do Dalszego Studium
date:  08/07/2022
---

„Ten, który czyta w sercach ludzi, zna ich charaktery lepiej aniżeli oni sami. Widzi, że niektórzy posiadają siły i zdolności, które, właściwie pokierowane, mogłyby być użyte w Jego dziele. Dlatego w swej opatrzności wprowadza te osoby w różne sytuacje i okoliczności, które mogą ujawnić w ich charakterach pewne braki, dotąd przez nich samych nierozpoznane. Daje to im sposobność do ich usunięcia i przystosowania się do służby Bożej. Aby mogli być oczyszczeni, często pozwala, by ogarnął ich ogień utrapień”11.

**Pytania Do Dyskusji**

`1. Zbieranie owoców swoich własnych grzechów może być bardzo bolesne. Nieraz zadamy sobie pytanie: — Czy kiedykolwiek będę w stanie uporządkować moje sprawy z Bogiem?`

`Jakie Boże obietnice pomagają nam przetrwać takie chwile i nie poddać się? (Zobacz, co Paweł napisał później w Rz 5,1-11). Co możesz odpowiedzieć komuś, kto zadaje takie pytanie?`

`2. Co Ellen G. White miała na myśli, pisząc o Bożej opatrzności? Jak działa opatrzność? Skąd wiemy, że coś dzieje się dzięki Bożej opatrzności? Jakie przejawy opatrzności Boga doprowadziły do prób w twoim życiu? Podczas studium biblijnego omówcie, czego nauczyliście się w takich sytuacjach. Jak możecie pomóc komuś, kto zastanawia się, czy jakieś wydarzenie jest zrządzeniem Bożej opatrzności?`

`3. Jeśli znasz kogoś, kto obecnie przechodzi przez ciężkie doświadczenia, czy ma znaczenie to, co go do tego doprowadziło? Jak powinieneś odnosić się do tej osoby i jej cierpienia, bez względu na jego powód?`

`4. Pewien młody chrześcijanin żyjący w Ameryce Południowej przeszedł przez gorzkie doświadczenie. Potem przeprowadził się do Europy i zwierzył się komuś: — Zostawiłem swoje zwłoki w Ameryce Łacińskiej. Co miał na myśli? Dlaczego my wszyscy musimy w pewnym sensie gdzieś porzucić swoje zwłoki? Jaką rolę odgrywają w tym procesie życiowe próby?`

`5. Podczas studium biblijnego zaplanujcie wspólną wizytę w szpitalu czy jakimś domu opieki, gdzie będziecie mogli służyć pomocą, pocieszeniem i wsparciem bliźnim, którzy doświadczają cierpienia.`