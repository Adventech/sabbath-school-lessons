---
title:  Tygle oczyszczenia
date:  06/07/2022
---

`„Dlatego tak mówi Pan Zastępów: Oto Ja wytopię ich i wypróbuję ich, gdyż jak inaczej mam postąpić wobec złości córki mojego ludu?” (Jr 9,6).`

„Jeśli Duch Boży wskazuje Słowo Pana, które zadaje ci ból, możesz być pewny, że jest w tobie coś, co On chce z ciebie wyplenić”8.

`Jak rozumiesz powyższy biblijny werset i cytat z książki Chambersa? Jak osobiście doświadczyłeś bólu spowodowanego procesem oczyszczenia?`

`Przeczytaj Jr 9,6-15. Bóg mówi, że wytopi i wypróbuje Judeę i Jerozolimę (zob. Jr 9,6). Jakie dwa uzasadnienia takiej decyzji podaje? (Zob. Jr 9,12-13). Jak zostanie dokonany ten proces oczyszczenia? (Zob. Jr 9,14-15).`

Boże wytapianie i wypróbowywanie obejmowało drastyczne działania. Istnieją przypuszczalnie trzy powody, dla których wytapianie i wypróbowywanie kojarzą się z tyglem. Po pierwsze doświadczamy bólu, gdy Bóg pozwala, by okoliczności życia uświadomiły nam ohydę naszego grzechu. Nieco wcześniej przygnębiony Jeremiasz napisał: „Miech sapie, aby ołów się roztopił w ogniu; lecz na próżno się roztapia i roztapia, gdyż złych nie daje się oddzielić” (Jr 6,29). Czasami drastyczne działania są konieczne, by zwrócić na coś istotnego naszą uwagę. Po drugie doświadczamy przygnębienia z powodu smutku, jaki towarzyszy uświadomieniu sobie grzechu. Po trzecie doświadczamy frustracji, gdy próbujemy zmienić nasz sposób życia. Dokonywanie raz po raz wyboru porzucenia tego, co niegdyś było częścią naszej egzystencji, częścią nas samych, może być bardzo niewygodne i trudne.

`Pomyśl o grzechach, z którymi się zmagasz. Gdyby Bóg zamierzał dzisiaj wytopić cię i wypróbować, jak mógłby to uczynić? Jakie działania możesz podjąć teraz, by uporać się z tym zawczasu, zanim Bóg podejmie drastyczne kroki wobec ciebie, podobnie jak uczynił to wobec Izraelitów?`