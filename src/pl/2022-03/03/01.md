---
title:  Klatka (dla ptaków)
date:  09/07/2022
---

### Studium Bieżącego Tygodnia
Wj 14,1-31; 15,22-27; 17,1-7, Prz 3,1-35, Łk 4,1-13; 1 P 1,6-9.

> <p>Tekst Pamięciowy</p>
> „Weselcie się z tego, mimo że teraz na krótko, gdy trzeba, zasmuceni bywacie różnorodnymi doświadczeniami” (1 P 1,6).

„W pełnym świetle dziennym, gdy słychać brzmienie różnych głosów, ptak zamknięty w klatce nie zaśpiewa pieśni, której chce go nauczyć jego pan. Uczy się wydawać to jeden, to drugi trel, ale nie zapamięta całej melodii. Dlatego hodowca nakrywa klatkę i umieszcza ją tam, gdzie ptak będzie słyszał tylko tę pieśń, którą ma śpiewać. W ciemności powtarza melodię dopóty, dopóki się jej nie nauczy. Później wyniesiony na słońce będzie także umiał ją śpiewać. Tak samo Bóg postępuje ze swoimi dziećmi. Ma pieśń, której chce nas nauczyć, i gdy nauczymy się jej w ciemnościach utrapień, będziemy ją mogli śpiewać przez długie lata”12.

Zwróć uwagę, że to hodowca umieszcza ptaki w ciemności.

Łatwo zrozumieć to, że szatan powoduje cierpienie, ale czy Bóg czynnie uczestniczy w doprowadzeniu nas do ciężkiej próby, podczas której doświadczamy lęku, zamętu i cierpienia?