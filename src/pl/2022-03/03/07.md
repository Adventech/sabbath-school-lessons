---
title:  Do Dalszego Studium
date:  15/07/2022
---

„W dawnych czasach Pan zaprowadził swój lud do miejsca o nazwie Refidim, a dzisiaj może podjąć decyzję o zaprowadzeniu tam nas, by wypróbować naszą wierność. Nie zawsze prowadzi nas w miłe miejsca. Gdyby tak czynił, w naszym poczuciu samowystarczalności zapominalibyśmy, że to On jest naszym Opiekunem. On pragnie ukazać się nam i objawić obfite zasoby pozostające do naszej dyspozycji. Dopuszcza więc, by spotykały nas próby i rozczarowania, abyśmy zdali sobie sprawę z naszej bezradności i nauczyli się wzywać Go na pomoc. On może sprawić, że chłodny strumień popłynie z litej skały. Póki nie znajdziemy się twarzą w twarz z Nim i nie ujrzymy Go takiego, jakim jest, i nie poznamy Go tak, jak jesteśmy poznani, nie będziemy wiedzieć, jak liczne ciężary chętnie za nas poniósł, gdy z dziecięcą wiarą zdawaliśmy się na Niego”14.

**Pytania Do Dyskusji**

`1. Często mówimy o kuszeniu jako indywidualnym doświadczeniu, którym oczywiście jest. Ale czy istnieją także zbiorowe pokusy, przed którymi powinniśmy się strzec jako zbór czy Kościół? Jeśli tak, to jakie?`

`2. Podczas studium biblijnego poproś chętne osoby, by opowiedziały o nieprzyjemnych miejscach, w które zostały zaprowadzone. Dlaczego miejsca te nie były przyjemne? Gdyby dzisiaj mieli oni przejść prze te same doświadczenia, czy postrzegaliby je inaczej?`

`3. Wszyscy rozumiemy zasadę stojącą za tym, że Bóg pozwala, byśmy byli oczyszczani i uszlachetniani przez życiowe próby. Jak możemy wytłumaczyć sytuacje, w których trudności wydają się nie mieć jakiejkolwiek wartości, na przykład gdy ktoś ginie tragiczną śmiercią w wypadku samochodowym? Podczas studium biblijnego spróbujcie dać możliwe odpowiedzi na to pytanie.`

`4. Podczas studium biblijnego poświęćcie czas na wzajemną modlitwę za siebie o siłę do przetrwania prób i dochowania wierności Bogu.`

`5. Czy ktoś z uczestników studium biblijnego zna kogoś, kto stracił wiarę wskutek ciężkich życiowych prób? Jeśli tak, co możecie zrobić, by ponownie przyprowadzić tego człowieka do Boga?`