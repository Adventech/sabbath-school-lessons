---
title:  Do Dalszego Studium
date:  09/09/2022
---

Realizacja Bożego planu względem nas może wymagać od nas długiego oczekiwania, a to może się okazać ciężką próbą. Uczenie się cierpliwości w czekaniu jest możliwe, gdy skupiamy uwagę na Bogu i ufamy Jego działaniu. Istnieje wiele powodów czekania, ale wszystkie wiążą się z realizacją planów Boga dotyczących nas i Jego królestwa. Możemy dużo stracić, gdy wybiegamy przed Boga, ale także dużo zyskać, gdy zachowujemy postawę ufności i upodobania w Nim. Pan waży i mierzy każdą próbę, jaką dopuszcza dla nas.

„Nie potrafię odczytać zamiaru Bożego w moim utrapieniu, On jednak wie, co jest najlepsze, a ja powierzam Mu moją duszę, moje ciało i mojego ducha jako mojemu wiernemu Stwórcy. »Gdyż wiem, komu zawierzyłem, i pewien jestem tego, że On mocen jest zachować to, co mu powierzono, do owego dnia« (2 Tm 1,12 KJV). Gdybyśmy uczyli i ćwiczyli nasze dusze, by mieć więcej wiary, więcej miłości, większą cierpliwość i bardziej doskonałe zaufanie do naszego Niebiańskiego Ojca, to wiem, że mielibyśmy więcej pokoju i szczęścia dzień po dniu, gdy przechodzimy przez walki tego życia. Pan nie jest zadowolony, gdy niepokoimy się i martwimy poza ramionami Jezusa. Potrzeba więcej połączonego ze sobą spokojnego oczekiwania i czu­wania. Myślimy, że dopóki nie czujemy, to nie jesteśmy na właściwej ścieżce i ciągle szukamy wewnątrz jakiegoś znaku stosownego do sytuacji; rozrachu­nek nie opiera się jednak na uczuciu, ale na wierze”44.

**Pytania Do Dyskusji**

`1. Co to znaczy, że Jezus waży i mierzy próby? Jak ta świadomość pomaga nam cierpliwie czekać?`

`2. Poproś uczestników studium biblijnego, by opowiedzieli, czym jest dla nich cierpliwe czekanie. Jakie są ich obawy i radości? Jak radzą sobie z czekaniem? Czego uczą się, czekając? Jakich obietnic Bożych trzymają się, czekając?`

`3. Co możecie zrobić jako zbór czy uczestnicy studium biblijnego, by pomóc innym, którzy znajdują się w tyglu doświadczeń i muszą czekać na Bożą interwencję?`

`4. Jaka jest rola modlitwy w rozwijaniu cierpliwości? Czy znasz ludzi, za których możesz się modlić, by Duch Święty rozwijał w nich cierpliwość?`