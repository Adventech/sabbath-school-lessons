---
title:  Czekanie w tyglu
date:  03/09/2022
---

### Studium Bieżącego Tygodnia
Rz 15,4-5; 5,3-5; 1 Sm 26,1-25; Ps 37,1-11.

> <p>Tekst Pamięciowy</p>
> „Owocem zaś Ducha (...) cierpliwość” (Ga 5,22).

Naukowcy przeprowadzili eksperyment z udziałem czteroletnich dzieci. Rozdali dzieciom po jednym cukierku i powiedzieli, że jeśli zaczekają określony czas i nie zjedzą go, dostaną za to jeszcze jednego cukierka. Niektóre z dzieci zjadły swoje cukierki natychmiast po ich otrzymaniu, ale inne zaczekały. Zostało to zapisane przez autorów eksperymentu.

Później naukowcy przyglądali się rozwojowi dzieci aż do wieku nastoletniego. Te dzieci, które zaczekały ze zjedzeniem cukierka, okazały się dobrze przystosowane społecznie, lepsze w nauce i bardziej pewne siebie niż te, które nie zaczekały. Wydaje się, że cierpliwość jest wskaźnikiem czegoś ważniejszego i większego w ludzkim charakterze. Nic dziwnego, że Pan wzywa nas do pielęgnowania cierpliwości.

W tym tygodniu przyjrzymy się temu, z czym wiąże się jedna z najtrudniejszych ciężkich prób — tygiel czekania.