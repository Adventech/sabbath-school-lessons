---
title:  Nasza Skała i Ucieczka
date:  01/09/2022
---

Często okazuje się, że ludzie najbardziej grzeszący pychą oraz najbardziej aroganccy i agresywni to ci, którzy cierpią z powodu niskiej samooceny. Ich arogancja i pycha, zupełny brak cichości i pokory, są maską, którą nierzadko podświadomie nakładają, by ukryć wewnętrzny brak. Ci ludzie potrzebują tego, czego potrzebujemy wszyscy — poczucia bezpieczeństwa, szlachetności i akceptacji, zwłaszcza w trudnych chwilach i cierpieniu. Możemy to znaleźć jedynie w Panu. Krótko mówiąc, cichość i pokora nie są oznakami słabości, ale mocnym wyrazem zakorzenienia duszy w Skale.

`Przeczytaj Ps 62,2-9. Jakie jest tło powstania tego psalmu? Co Dawid pragnie tutaj wyrazić? Jakich duchowych zasad możemy się nauczyć z tego, co napisał? Co ważniejsze, jak możesz się nauczyć stosować te zasady w swoim życiu?`

„Ludzie bez przyczyny staną się naszymi wrogami. Intencje ludu Bożego będą błędnie przedstawiane nie tylko przez świat, ale także przez fałszywych współwyznawców. Słudzy Pańscy znajdą się w opałach. Ludzie będą wyolbrzymiać najmniejszy pretekst, by usprawiedliwić swoje egoistyczne i niesprawiedliwe postępowanie. (...). Przez pomówienia wierzący zostaną oskarżeni o nieuczciwość, a z powodu okoliczności, na które nie mieli wpływu, ich działalność stanie się trudna. Będą wskazywani jako ci, którym nie można ufać. Takie oskarżenia będą padać ze strony członków Kościoła. Ci, którzy służą Bogu, zostaną nazwani gorliwcami, zapaleńcami i fanatykami. Ale niech się nie zniechęcają. Bóg obraca kołami swojej opatrzności, kierując swoim dziełem dla chwały swojego imienia”42.

`Jak odporny jesteś na zarzuty i przytyki ze strony innych ludzi? Przypuszczalnie niezbyt odporny, nieprawdaż? Jak możesz się trzymać Pana i opierać swoje poczucie własnej wartości na Tym, który miłuje cię tak bardzo, iż umarł za twoje grzechy, aby ochronić cię przed zniewagami innych ludzi?`