---
title:  Do Dalszego Studium
date:  02/09/2022
---

„Spotykające nas trudności mogą być złagodzone przez ukrytą w Chrystusie pokorę. Jeżeli będziemy posiadać pokorę naszego Mistrza, wzniesiemy się ponad zniewagi, obmowy i dokuczanie, na które jesteśmy codziennie wystawieni i które wtedy przestaną rzucać cień na naszą duszę. Najwyższym świadectwem szlachetności chrześcijanina jest panowanie nad samym sobą. Ten, kto pod wpływem obelg lub okrucieństwa nie jest w stanie zachować spokoju i pogody ducha, ograbia Boga z prawa objawienia w nim doskonałości Jego własnego charakteru. Skromność serca stanowi siłę dającą zwycięstwo naśladowcom Chrystusa oraz wyraz łączności z Tym, który jest na wysokościach”43.

**Pytania Do Dyskusji**

`1. W jaki sposób pokora pozwala nam wznieść się ponad urazy i rozdrażnienie? Jaki składnik pokory w największym stopniu pozwala nam to uczynić?`

`2. Jak pokora i cichość są postrzegane w twojej kulturze? Czy są szanowane, czy może traktowane z pogardą? Jakiego rodzaju nacisk odczuwasz ze strony twojej kultury, by nie rozwijać tych cech swojego charakteru?`

`3. Czy wśród współczesnych ci ludzi możesz wskazać wybitne przykłady cichości i pokory? Jeśli tak, kim są ci ludzie i jak wyrażają te cechy. Czego możesz się od nich nauczyć?`

`4. Dlaczego cichość i pokora często są postrzegane jako słabość?`

`5. Dawid szukał ucieczki w Panu. W jaki sposób? Jak przejawiać się to może w praktyce? Mówiąc innymi słowy, jak możemy jako zbór być ucieczką dla tych, którzy potrzebują ucieczki? Jakiego rodzaju ucieczkę daje ludziom twój zbór? Co możesz zrobić, by uczynić twój zbór miejscem ucieczki dla ludzi potrzebujących pomocy?`