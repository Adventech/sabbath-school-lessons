---
title:  Cichość w tyglu
date:  27/08/2022
---

### Studium Bieżącego Tygodnia
Ez 24,15-27; Wj 32,1-14; Mt 5,43-48; 1 P 2,18-25; Ps 62,2-9.

> <p>Tekst Pamięciowy</p>
> „Błogosławieni cisi, albowiem oni posiądą ziemię” (Mt 5,5).

Słowa cichość używa się niezbyt często. Spotykamy je, chyba tylko czytając historię Mojżesza czy studiując ośmioro błogosławieństw. Nietrudno to wyjaśnić. Cichość ktoś zdefiniował jako znoszenie krzywd w sposób cierpliwy i pozbawiony rozgoryczenia. Nic dziwnego, że nieczęsto o niej słyszymy. Nie jest to cecha pożądana czy szanowana we współczesnej kulturze. Czasami słowo cichość jest używane zamiennie ze słowem pokora. Pokora także nie należy do cech charakteru postrzeganych jako pożądane przez większość współczesnego świata.

Jednak cichość, czyli znoszenie krzywd w sposób cierpliwy i pozbawiony rozgoryczenia, jest jedną z najważniejszych cech charakteru Jezusa i Jego wyznawców. Nie jest ona celem sama w sobie, bowiem cichość ducha może być potężną bronią w rękach tych, którzy doznają bólu i cierpienia. Zatem tygiel to doskonałe miejsce do uczenia się cichości serca, gdyż przez naszą cichość w cierpieniu możemy składać przejmujące świadectwo o Bogu.