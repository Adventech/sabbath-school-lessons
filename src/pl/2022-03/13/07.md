---
title:  Do Dalszego Studium
date:  23/09/2022
---

„Jezus trzykrotnie powtórzył to błaganie. Trzykrotnie człowieczeństwo wzdragało się przed poniesieniem ostatniej koronnej ofiary. Lecz teraz przed oczami Odkupiciela Świata przewinęła się historia rodzaju ludzkiego. Zobaczył wówczas, że jeśli przestępcy prawa zostaną pozostawieni sami sobie, zginą. Ujrzał bezradnych ludzi i moc grzechu. Stanęły przed Nim nieszczęścia i płacz skazanego świata. Zobaczył ich nadchodzący los i podjął decyzję. Uratuje człowieka niezależnie od osobistych kosztów. Zgodził się na przyjęcie chrztu krwi, co pozwoli milionom ginących osiągnąć wieczne życie. Pozostawił dziedzińce niebios, gdzie wszystko jest czystością, radością i chwałą, aby zbawić jedną zbłąkaną owcę, jeden świat, który upadł wskutek grzechu. Nie cofnie się przed swym zadaniem. Stanie się przebłaganiem ludzkiego rodzaju, który chciał zgrzeszyć. Teraz Jego modlitwa tchnie samym poddaniem:

— »Jeśli nie może mnie ten kielich minąć, żebym go pił, niech się stanie wola twoja« (Mt 26,42)”51.

**Pytania Do Dyskusji**

`1. Jak pomaga nam w naszym cierpieniu świadomość tego, że sam Bóg w osobie Chrystusa cierpiał bardziej niż ktokolwiek z nas? Co oznaczają dla nas cierpienia Chrystusa poniesione za nas? Jaką pociechę możesz czerpać z tej zdumiewającej prawdy? Odpowiadając na te pytania, weź pod uwagę następujący cytat: „Całe cierpienie, które jest skutkiem grzechu, zostało wlane w łono bezgrzesznego Syna Bożego”52.`

`2. Podczas studium biblijnego omówcie cierpienia, jakie stały się udziałem Chrystusa. Jakie ciężkie próby musiał znieść Chrystus? W jakim sensie były one podobne do naszych, a czym się różniły? Czego możemy się nauczyć z tego, jak Jezus sprostał tym wyzwaniom? Jak może to nam pomóc przetrwać nasze ciężkie próby?`

`3. Jakie są twoje ulubione biblijne obietnice, których możesz się trzymać w smutku i cierpieniu? Wypisz je, przeczytaj je tak, jakby były skierowane osobiście do ciebie oraz podziel się nimi z uczestnikami studium biblijnego.`

`4. Napisz podsumowanie podkreślające w kilku zasadniczych punktach to, czego nauczyłeś się z lekcji tego kwartału. Na jakie pytania uzyskałeś odpowiedzi? Jakie kwestie nadal pozostają bez odpowiedzi? Jak możemy pomagać sobie nawzajem w wyjaśnianiu tego, co nas martwi i niepokoi?`