---
title:  Chrystus w tyglu
date:  17/09/2022
---

### Studium Bieżącego Tygodnia
Łk 2,7.22-24; Mt 2,1-18; J 8,58-59; Łk 22,41-44; Mt 27,51-52; Rz 6,23; Tt 1,2.

> <p>Tekst Pamięciowy</p>
> „A około dziewiątej godziny zawołał Jezus donośnym głosem: Eli, Eli, lama sabachtani! Co znaczy: Boże mój, Boże mój, czemuś mnie opuścił?” (Mt 27,46).

Kiedykolwiek rozważamy kwestię cierpienia, pojawia się pytanie:

— Jak doszło do powstania grzechu i pojawienia się cierpienia?

Dzięki Bożemu objawieniu mamy na to dobrą odpowiedź:

— Doszło do tego, bo wolne istoty nadużyły wolności danej im przez Boga.

To prowadzi do kolejnego pytania:

— Czy Bóg wiedział, że te istoty upadną?

— Tak, ale najwyraźniej uznał, jak napisał dwudziestowieczny brytyjski teolog Clive S. Lewis, „że rzecz jest warta ryzyka”48.

— Ryzyko? Czyje? Nasze, podczas gdy Bóg zasiada w niebie na tronie?

— Niezupełnie. Wolność wszystkich inteligentnych stworzeń była tak święta dla Boga, że zamiast odmówić nam wolności, Bóg wolał wziąć na siebie ciężar cierpienia spowodowanego nadużyciem tej wolności. Widzimy to cierpienie w życiu i śmierci Jezusa, który, cierpiąc w ludzkim ciele, stworzył wieczną więź między niebem i ziemią.