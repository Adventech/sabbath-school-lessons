---
title:  Wzgardzony i odrzucony przez ludzi
date:  19/09/2022
---

`Przeczytaj Mt 12,22-24; Łk 4,21-30; J 8,58-59, pamiętając, że Jezus jest Bogiem oraz Stwórcą Nieba i Ziemi, a przyszedł na nasz świat, by ofiarować siebie za grzechy ludzkości. Jak wersety te pomagają nam zrozumieć cierpienie Jezusa na ziemi?`

Z winy przywódców i zwykłych ludzi życie, czyny i nauka Jezusa były stale błędnie rozumiane, co prowadziło do nienawiści wobec Niego i odrzucenia Go przez ludzi, których przyszedł zbawić. W pewnym sensie Jezus był jak miłujący rodzic, który widzi błądzące dziecko potrzebujące pomocy i stara się zrobić wszystko, by je uratować. Jednak dziecko to lekceważy go i odrzuca, mimo że jest on jedyną osobą, która może je uratować. Tego właśnie doświadczył Jezus w niepojętej skali. Jakże bolesne musiało być dla Niego to doświadczenie!

`Przeczytaj Mt 23,37. Co ten werset mówi o tym, jak Chrystus odczuwał odrzucenie, z jakim się spotykał? Czy czuł ból wynikający z osobistych urazów (jaki najczęściej my odczuwamy), czy też Jego ból był innego rodzaju? Jeśli tak, to z czego wynikał?`

Wszyscy kiedyś odczuliśmy swego rodzaju ukłucie z powodu odrzucenia. Może nawet nasz w jakiejś mierze niesamolubny ból był nieco podobny do bólu Chrystusa. Cierpieliśmy nie dlatego, że ktoś nas uraził, ale dlatego że to odrzucenie oznaczało coś złego dla tych, którzy nas odrzucili (jak wtedy, gdy bliska ci osoba nie chce przyjąć zbawienia w Chrystusie). Wyobraź sobie, jak czuł się Jezus, który dobrze wiedział, co musi uczynić, by zbawić ludzi, a jednocześnie znał konsekwencje dokonanego przez nich odrzucenia Go. „To właśnie z powodu swojej niewinności [Chrystus] tak dotkliwie odczuwał ataki szatana”49.

`Czego możesz się nauczyć od Chrystusa, by lepiej radzić sobie z bólem odrzucenia? Co wskazuje ci Jego przykład? Jak możesz zastosować ten przykład w swoim życiu?`