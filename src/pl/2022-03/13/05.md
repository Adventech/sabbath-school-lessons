---
title:  Ukrzyżowany Bóg
date:  21/09/2022
---

Śmierć przez ukrzyżowanie była jedną z najsurowszych kar przewidzianych w rzymskim kodeksie karnym. Wielu uważało ją za najgorszy rodzaj śmierci. Taka śmierć byłaby przerażająca dla każdej istoty ludzkiej, a co dopiero dla Syna Bożego! Musimy pamiętać, że Jezus był w pełni człowiekiem, jak my. Bicie, biczowanie, gwoździe wbite w ręce i stopy oraz ciężar ciała zawieszonego na nich rozdzierający rany musiały powodować nieopisany ból. Taka kara byłaby bardzo surowa nawet dla największego zbrodniarza, ale Jezus musiał ją ponieść, choć sam był całkowicie niewinny.

Jednak, jak wiemy, fizyczne cierpienia Chrystusa były jedynie małą częścią prawdziwego cierpienia, przez jakie przeszedł. Jego męka była czymś więcej niż fizyczną torturą spotykającą niewinnego człowieka.

**Jakie wydarzenia towarzyszące śmierci Jezusa świadczyły o tym, że stało się coś, czego ludzie nie rozumieli w tamtym czasie? Jakie znaczenie miało każde z tych wydarzeń i jak pomagają nam one zrozumieć, co się stało?**

`Mt 27,45`

`Mt 27,51-52`

`Mk 15,38`

Najwyraźniej stało się coś o wiele więcej niż tylko śmierć, jakkolwiek niesprawiedliwa, niewinnego człowieka. Według Pisma Świętego gniew Boga przeciwko grzechowi, naszemu grzechowi, został wylany na Jezusa. Jezus na krzyżu poniósł sprawiedliwy gniew sprawiedliwego Boga przeciwko grzechowi — grzechom całej ludzkości. Tak więc cierpienie Jezusa było głębsze, mroczniejsze i bardziej bolesne niż cierpienie jakiegokolwiek innego człowieka.

`Gdy przechodzisz przez trudne doświadczenia, jaką nadzieję i jakie pocieszenie możesz czerpać ze świadomości, że Chrystus cierpiał za ciebie na krzyżu?`