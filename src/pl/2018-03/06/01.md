---
title:  Służba apostoła Piotra
date:   04/08/2018
---

### Studium bieżącego tygodnia
Dz 9,32-43; 10,9-16; Ef 2,11-19; Dz 11,1-26; 12,1-18.

> <p>Tekst pamięciowy</p>
> „Piotr zaś otworzył usta i rzekł: Teraz pojmuję naprawdę, że Bóg nie ma względu na osobę, lecz w każdym narodzie miły mu jest ten, kto się go boi i sprawiedliwie postępuje” (Dz 10,34-35).

Wraz z odejściem Pawła do Tarsu Piotr staje się ponownie główną postacią opowiadania Łukasza o pierwszych latach istnienia Kościoła chrześcijańskiego. Piotr został przedstawiony jako pełniący służbę wędrownego kaznodziei w Judei i przylegających do niej regionach. Łukasz opisuje tutaj dwa wydarzenia związane z cudami — uzdrowienie Eneasza i wskrzeszenie Tabity (Dorkas) — a następnie w 10. rozdziale Dziejów Apostolskich przedstawia historię nawrócenia Korneliusza.

Nawrócenie pogan było najbardziej kontrowersyjną kwestią w Kościele apostolskim. Choć dyskusje wywołane ochrzczeniem Korneliusza nie rozwiązały wszystkich problemów, wylanie Ducha Świętego przypominające to, co wydarzyło się w dniu Pięćdziesiątnicy, pomogło Piotrowi przekonać współwyznawców w Jerozolimie, że błogosławieństwa ewangelii nie ograniczają się do Żydów. W tym samym czasie zbór w Antiochii zaczął już głosić ewangelię poganom.

Lekcja tego tygodnia obejmuje także wybuch nowego, ale krótkotrwałego prześladowania — tym razem ze strony króla Heroda — oraz przedstawia skutki tego prześladowania dla apostołów, którzy przeżyli prześladowanie wszczęte przez Saula.