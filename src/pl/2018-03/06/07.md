---
title:  Do dalszego studium
date:   10/08/2018
---

„W 10. rozdziale Dziejów Apostolskich mamy kolejny przykład działalności niebiańskich aniołów, w tym przypadku działalności prowadzącej do nawrócenia Korneliusza i jego rodziny. Czytajmy te rozdziały [8., 9. i 10. rozdział Dziejów Apostolskich] i zwracajmy na nie szczególną uwagę. Widzimy w nich, że niebo jest znacznie bliżej chrześcijanina, który angażuje się w pracę dla ratowania dusz, niż wielu mogłoby przypuszczać. Nauczymy się z nich także tego, że Bóg traktuje każdego człowieka z jednakowym szacunkiem, a więc każdy powinien traktować bliźniego jako jedno z Bożych narzędzi służących wypełnieniu dzieła Bożego na ziemi”<sup>1</sup>.

„Gdy zbór się modli, sprawa Boża postępuje naprzód, a wrogowie Boga zostają unieszkodliwieni, nawet jeśli Kościół nie jest zupełnie wolny od męczeństwa. Wiara Łukasza w triumf ewangelii jest w pełni realistyczna i uznaje, że nawet jeśli Słowo Boże nie jest skrępowane, to słudzy Boży mogą czasem cierpieć i być więzieni”<sup>2</sup>.

**Pytania do dyskusji**

`1. Korneliusz został opisany następująco: „Pobożny i bogobojny wraz z całym domem swoim, dający hojne jałmużny ludowi i nieustannie modlący się do Boga” (Dz 10,2). To oczywiste, że Duch Boży działał już na Korneliusza długo przed spotkaniem z Piotrem. Czy to możliwe, że jego pobożne życie dało Bogu okazję, by dotrzeć do niego z przesłaniem ewangelii? Jaka nauka dla nas płynie z tej historii?`

`2. Omówcie ostatnie pytanie z poniedziałkowej części lekcji i zadajcie sobie następujące pytanie: W jakim kontekście kulturowym, społecznym, etnicznym i politycznym żyjecie i jakie powoduje on napięcia, których chrześcijanie powinni się wyzbyć? Mówiąc innymi słowy, jak jako chrześcijanie możemy wznieść się ponad naszą kulturę i nasze środowisko?`

`3. Pomimo krzywd wyrządzonych przez Saula jego prześladowcze wysiłki zostały obrócone przez Boga w dobro — uciekinierzy, którzy dotarli do Antiochii, zaczęli głosić ewangeliczne przesłanie Żydom i Grekom. Podczas lekcji podziel się osobistym doświadczeniem dotyczącym cierpienia, które Bóg obrócił później w błogosławieństwo.`

`4. Jakub był jednym z najbliższych uczniów Jezusa (zob. Mk 5,37; 9,2; 14,33), a mimo to jako pierwszy z dwunastu apostołów poniósł męczeńską śmierć. Jakie inne przykłady niezawinionego cierpienia ludzi wiernych Bogu znajdujemy w Biblii? Czego powinniśmy się nauczyć z tych przykładów o cierpieniu jako takim?`

-----

<sup>1	Ellen G. White, w: The Seventh-day Adventist Bible Commentary, Hagerstown 1980, t. VI, s. 1059.</sup>

<sup>2	I. Howard Marshall, The Acts of the Apostles, Grand Rapids 1980, s. 206-207.</sup>