---
title:  Trzecia podróż misyjna
date:   01/09/2018
---

### Studium bieżącego tygodnia
Dz 18,24-19,40; 20,7-12.15-27; 2 Kor 4,8-14; Dz 21,1-15.

> <p>Tekst pamięciowy</p>
> „Lecz o życiu moim mówić nie warto i nie przywiązuję do niego wagi, bylebym tylko dokonał biegu mego i służby, którą przyjąłem od Pana Jezusa, żeby składać świadectwo o ewangelii łaski Bożej” (Dz 20,24).

Łukaszowy opis trzeciej podróży misyjnej Pawła zaczyna się dość raptownie. Tekst biblijny mówi tylko, że po spędzeniu jakiegoś czasu w Antiochii, ośrodku misyjnym Pawła, apostoł wyruszył w trzecią podróż, przechodząc „kolejno krainę galacką i Frygię, utwierdzając wszystkich uczniów” (Dz 18,23). Tak więc pierwsze niemal 2500 kilometrów podróży zostało ujęte w jednym zdaniu.

Jest tak dlatego, że najważniejszym etapem tej wyprawy był Efez, gdzie Paweł spędził więcej czasu niż w jakimkolwiek mieście podczas swoich misyjnych podróży. Z ewangelizacyjnego punktu widzenia służba w Efezie była bardzo owocna, a wpływ przesłania głoszonego przez Pawła rozciągał się na całą rzymską prowincję zwaną Azją (zob. Dz 19,10.26). Przypuszczalnie w tym czasie powstały zbory w Kolosach, Hierapolis i Laodycei, być może założone przez Epafrasa (zob. Kol 4,12-13) — jednego ze współpracowników Pawła (zob. Kol 1,7; Flm 1,23).

Istotne jest także to, że była to ostatnia podróż misyjna Pawła opisana w Dziejach Apostolskich. Paweł udał się w nią jako wolny człowiek, ale do Rzymu wyruszył już jako więzień.