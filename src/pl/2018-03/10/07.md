---
title:  Do dalszego studium
date:   07/09/2018
---

„Powodzenie towarzyszące głoszeniu ewangelii na nowo wzbudziło gniew Żydów. Ze wszystkich stron dochodziły wieści o szerzeniu się nowej nauki, która zwalniała Żydów z przestrzegania rytuałów prawa ceremonialnego, a poganom dawała przywileje równe tym posiadanym przez Żydów jako potomków Abrahama. W swoich kazaniach w Koryncie Paweł przedstawiał te same argumenty, które z taką siłą wyraził w swych listach. Jego mocne stwierdzenie: »Nie ma Greka ani Żyda, obrzezania ani nieobrzezania, cudzoziemca, Scyty, niewolnika, wolnego, lecz Chrystus jest wszystkim i we wszystkich« (Kol 3,11), było uważane przez jego wrogów za bezczelne bluźnierstwo. Uznano więc, że należy go uciszyć na zawsze.

(…). Nie mógł liczyć nawet na sympatię i wsparcie braci w wierze. Nienawróceni Żydzi, którzy usiłowali go dopaść, nie omieszkali zarówno osobiście, jak i przy pomocy listów rozsiać w Jerozolimie niekorzystnych plotek o Pawle i jego działalności. Nawet niektórzy z apostołów i starszych przyjęli te kłamstwa jako prawdę, nie próbując nawet przeciwstawić się im i nie wyrażając solidarności z niesłusznie oskarżanym”<sup>1</sup>.

**Pytania do dyskusji**

`1. Dwunastu uczniów, których Paweł spotkał w Efezie, było niegdyś uczniami Jana Chrzciciela, a potem stało się uczniami Jezusa (zob. Dz 19,1-7). Dlaczego właściwe jest powoływanie się na ten fragment księgi jako argument na rzecz ponownego chrztu chrześcijan ochrzczonych przez zanurzenie w innych wspólnotach chrześcijańskich, a przyłączających się do Kościoła Adwentystów Dnia Siódmego? Czy fakt, iż Apollos nie został ponownie ochrzczony, ma jakieś znaczenie?`

`2. Zastanów się nad sytuacją Pawła. Został on odrzucony przez własnych rodaków, którzy nie wierzyli w Jezusa. Nawet wśród tych Żydów, którzy uwierzyli w Jezusa, wielu podchodziło do Pawła z wielką podejrzliwością, a nawet nieufnością, gdyż sądzili, że lekceważy filary ich wiary. Wielu pogan nienawidziło ewangelii, którą zwiastował. Dlaczego więc Paweł szedł ciągle naprzód, nie bacząc na opozycję? Czego możemy się nauczyć na jego przykładzie?`

`3. Pomyśl o innych argumentach, jakimi posługują się niektórzy ludzie, próbując dowieść, że albo sobota została zastąpiona niedzielą, albo po prostu już nie obowiązuje. Jak możemy odpowiedzieć na te argumenty w sposób wskazujący, że posłuszeństwo przykazaniu sobotniemu nie jest legalizmem tak samo jak posłuszeństwo pozostałym dziewięciu przykazaniom dekalogu. Skoro jesteśmy posłuszni przez wiarę i mamy właściwe doktrynalne zrozumienie, w czym jedynie pokładamy nadzieję na zbawienie?`

-----

<sup>1	Ellen G. White, Działalność apostołów, Warszawa 2007, wyd. IV, s. 214.219.</sup>