---
title:  Życie Kościoła wczesnochrześcijańskiego
date:   14/07/2018
---

### Studium bieżącego tygodnia
Dz 2,42-46; 4,34-35; 3,1-4,18; 5,1-11.34-39.

> <p>Tekst pamięciowy</p>
> „Codziennie też jednomyślnie uczęszczali do świątyni, a łamiąc chleb po domach, przyjmowali pokarm z weselem i w prostocie serca, chwaląc Boga i ciesząc się przychylnością całego ludu” (Dz 2,46-47).

Kościół wczesnochrześcijański nie mógł chyba mieć większego poczucia powagi czasu. Sposób, w jaki Jezus odpowiedział na pytanie o ustanowienie mesjańskiego królestwa, pozostawiwszy kwestię czasu otwartą (zob. Dz 1,6-8), mógł być zrozumiany tak, iż wszystko zależy od przyjścia Ducha Świętego i dokończenia misji apostolskiej. Zatem gdy nadeszła Pięćdziesiątnica, pierwsi chrześcijanie uznali, że wszystko już się wypełniło — otrzymali Ducha i przekazali ewangelię całemu światu. Owszem, apostołowie nie opuścili nawet Jerozolimy i nie poszli do świata, ale przecież świat przyszedł do nich (zob. Dz 2,5-11).

Co się stało później? Otóż Kościół przestał się zajmować dobrami materialnymi — czując, że czasu pozostało niewiele, chrześcijanie sprzedawali wszystko, co mieli, poświęcając się zdobywaniu wiedzy o Bogu, prowadząc życie we wspólnocie oraz świadcząc o Jezusie, ale tylko w Jerozolimie. Wspólnotowe życie, które rozwinęli, choć skutecznie niosło pomoc ubogim, wkrótce okazało się problemem i Bóg musiał interweniować, by zachować jedność Kościoła. Był to także czas, gdy pierwsi chrześcijanie zaczęli napotykać sprzeciw. Jednak pomimo wszystkich negatywnych czynników pozostawali niewzruszeni w wierze.