---
title:  Do dalszego studium
date:   20/07/2018
---

„Jesteśmy szafarzami — którym nasz nieobecny Pan powierzył troskę o Jego dom i Jego interesy — dla których przybył na ten świat w celu służby. Następnie powrócił do nieba, pozostawiając nam wszystko pod opieką. Oczekuje od nas, że będziemy czuwać i czekać na Jego powtórne przyjście. Bądźmy wierni naszemu powołaniu, aby przychodząc nagle, nie zastał nas śpiącymi”<sup>1</sup>.

„Ludziom należy uświadomić świętość ich ślubów i przyrzeczeń dotyczących sprawy Bożej. Takie przyrzeczenia z reguły nie są traktowane poważnie jak umowa spisana między ludźmi. Ale czy obietnica jest mniej święta i obowiązująca dlatego, że została dana Bogu? Ponieważ brak w niej fachowych terminów i nie można jej spełnienia nakazać prawem, czy chrześcijanin ma lekceważyć obowiązek, który wziął na siebie, dając słowo? Żadna umowa czy kwit nie są bardziej zobowiązujące niż obietnica złożona na rzecz sprawy Bożej”<sup>2</sup>.

**Pytania do dyskusji**

`1. Jezus pozostawił swoim uczniom jako bezpośrednim spadkobiercom dwie rzeczy (wśród wielu innych): nadzieję na Jego rychłe powtórne przyjście i światową misję. Jak te dwa czynniki powinny wpływać na nasze poczucie misji i powołanie do głoszenia ewangelii światu?`

`2. Ktoś kiedyś powiedział:— Powinniśmy być przygotowani tak, jakby Jezus miał przyjść dzisiaj, a pracować misyjnie tak, jakby miał przyjść za sto lat. Jaka mądrość jest zawarta w tym stwierdzeniu i jak możemy ją zastosować w naszym życiu?`

`3. Dlaczego życie, śmierć, zmartwychwstanie i powtórne przyjście Jezusa muszą być w centrum naszego przesłania? Albo inaczej: Na co zdałoby się wszystko inne, co głosimy, bez tych prawd?`

`4. Dlaczego historia Ananiasza i Safiry powinna nam uświadamiać, że nie znamy serc innych ludzi i nie wiemy, jakie dobro i zło w nich tkwi?`

`5. Jakich współczesnych gamalielów mógłbyś wskazać? Czy masz możliwość odgrywania podobnej roli? Omówcie podczas lekcji przykłady tego, jak udzielanie dobrych rad przyczynia się do dobra. Czego możemy się nauczyć z tych przykładów?`

-----

<sup>1	Ellen G. White, Testimonies for the Church, Mountain View–Omaha 1948, t. VIII, s. 37.</sup>

<sup>2	Taż, w: The Seventh-day Adventist Bible Commentary, Hagerstown 1980, t. VI, s. 1056.</sup>