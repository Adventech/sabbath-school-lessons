---
title:  Aresztowanie Pawła w Jerozolimie
date:   08/09/2018
---

### Studium bieżącego tygodnia
Dz 21,1-40; Rz 2,28-29; Ga 5,6; Dz 22,1-23,30; Mt 22,23-32.

> <p>Tekst pamięciowy</p>
> „Następnej nocy przystąpił do niego Pan i rzekł: Bądź dobrej myśli; bo jak świadczyłeś o mnie w Jerozolimie, tak musisz świadczyć i w Rzymie” (Dz 23,11).

Wkrótce po pierwszej podróży misyjnej Pawła stało się jasne, że w Kościele istnieje poważna różnica zdań co do tego, w jaki sposób należy przyjmować ludzi nawróconych z pogaństwa do Kościoła (zob. Dz 15,1-5). Być może, wyczuwając narastający konflikt, Paweł powziął plan promowania jedności w Kościele. Ponieważ na zjeździe Kościoła w Jerozolimie przypomniano mu, by pamiętał o ubogich (zob. Ga 2,10), postanowił poprosić zbory, których członkowie byli kiedyś poganami, o finansowe wsparcie dla braci i sióstr w Judei — o składkę na świętych (zob. 1 Kor 16,1) — przypuszczalnie mając nadzieję, że pomoże to zbudować mosty między dwiema stronami konfliktu.

To wyjaśnia jego zdecydowanie, by udać się osobiście do Jerozolimy po zakończeniu trzeciej podróży misyjnej, pomimo ryzyka, jakie się z tym wiązało. Z jednej strony Paweł żywił szczerą miłość do swoich rodaków, Żydów (zob. Rz 9,1-5), a z drugiej strony pragnął jedności Kościoła (zob. Ga 3,28; 5,6). Skoro Żydzi i poganie byli jednakowo zbawieni przez wiarę, a nie z uczynków prawa (zob. Rz 3,28-30), wszelkie społeczne odsunięcie jednych od drugich spowodowane ceremonialnymi wymogami prawa było przeciwne jednoczącemu charakterowi ewangelii (zob. Ef 2,11-22).

Udajmy się za Pawłem rozpoczynającym nowy etap swojego życia i misji.