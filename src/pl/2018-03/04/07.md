---
title:  Do dalszego studium
date:   27/07/2018
---

„Prześladowanie, które dotknęło Kościół w Jerozolimie, pośrednio przyczyniło się do wielkiego rozwoju dzieła ewangelii. W mieście tym służbie Słowa towarzyszyło powodzenie i istniało niebezpieczeństwo, że uczniowie będą się zbyt długo ociągać, wbrew poleceniu Zbawiciela, iż mają iść na cały świat. Zapominając, że siłę do odpierania zła najlepiej zdobywa się przez dynamiczne działanie, zaczęli sądzić, że ich najważniejszym zadaniem jest strzec Kościół w Jerozolimie przed atakami wroga. Zamiast szkolić nowo nawróconych w niesieniu ewangelii tym, którzy jej nie słyszeli, groziło im niebezpieczeństwo obrania kierunku, który doprowadziłby do stagnacji — poprzestania na tym, co dotąd osiągnęli. Aby rozproszyć swoich reprezentantów na nowe miejsca, gdzie mogli pracować dla innych, Bóg dopuścił prześladowania. Zmuszeni do opuszczenia Jerozolimy wierzący »szli z miejsca na miejsce i zwiastowali dobrą nowinę« (Dz 8,4)”<sup>1</sup>.

**Pytania do dyskusji**

`1. Przeczytaj uważnie powyższy cytat Ellen G. White dotyczący niebezpieczeństwa grożącego Kościołowi chrześcijańskiemu, a polegającego na samozadowoleniu z tego, czego Bóg dokonał przez nich. Po pierwsze znaczy to, że wbrew popularnym poglądom mnóstwo Żydów przyjęło Jezusa jako Mesjasza. Co ważniejsze, jakie ostrzeżenie powinniśmy wyciągnąć z tego dla nas? Jak możemy być pewni, że nie uwikłamy się zbytnio w chronienie tego, co już mamy, zamiast czynić to, co powinniśmy czynić — głosić przesłanie ewangelii światu?`

`2. W czasach apostołów stosunki między Żydami a Samarytanami były naznaczone wielowiekową wrogością. Czego możemy się nauczyć z faktu, że Filip, najpewniej Żyd, składał świadectwo o Jezusie w Samarii? Nawet jako adwentyści dnia siódmego nie jesteśmy zupełnie odporni na kulturowe i etniczne uprzedzenia. Jak krzyż Chrystusa uczy nas, że jesteśmy równi przed Bogiem? Jak to, że Chrystus umarł za wszystkich ludzi, dowodzi nieskończonej wartości człowieka?`

`3. Jak Filip nawiązał rozmowę z etiopskim dostojnikiem (zob. Dz 8,27-30)? Jak możemy być bardziej otwarci na możliwość dzielenia się ewangelią z bliźnimi?`

`4. Czego uczymy się z 6., 7. i 8. rozdziału Dziejów Apostolskich i jak może nam to pomóc skuteczniej wypełniać misję Kościoła?`

-----

<sup>1	Ellen G. White, Działalność apostołów, Warszawa 2007, wyd. IV, s. 59.</sup>