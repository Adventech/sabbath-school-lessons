---
title:  Pierwsi przywódcy Kościoła
date:   21/07/2018
---

### Studium bieżącego tygodnia
Dz 6,1-15; 7,48; Hbr 5,11-14; Mi 6,1-16; Dz 7,1-60; 8,4-25.

> <p>Tekst pamięciowy</p>
> „A Słowo Boże rosło i poczet uczniów w Jerozolimie bardzo się pomnażał, także znaczna liczba kapłanów przyjmowała wiarę” (Dz 6,7).

Wielu nawróconych w dniu Pięćdziesiątnicy było zhellenizowanymi Żydami, to znaczy Żydami wychowanymi w greckiej kulturze, ale obecnie mieszkającymi w Jerozolimie (zob. Dz 2,5.9-11). Choć byli Żydami, różnili się od miejscowych Żydów — Hebrajczyków wspomnianych w Dz 6,1 (BT) — pod wieloma względami, w tym najbardziej nieznajomością języka aramejskiego, którym posługiwano się wówczas w Judei.

Było jeszcze kilka innych istotnych różnic między nimi, zarówno kulturowych, jak i religijnych. Urodzeni w obcych krajach nie mieli więzi z judzką tradycją, a przynajmniej więzi te nie były tak silne jak w przypadku Żydów w Judei. Nie byli też przypuszczalnie tak bardzo przywiązani do świątynnych ceremonii i tych elementów prawa Mojżeszowego, które obowiązywały wyłącznie na terenie Izraela.

Ponieważ większość życia spędzili w środowisku grecko-rzymskim w bliskich kontaktach z poganami, z natury łatwiej było im zrozumieć dostępny dla każdego (powszechny) charakter wiary chrześcijańskiej. To właśnie wielu hellenistów zostało użytych przez Boga w celu wypełnienia zlecenia polegającego na składaniu ewangelicznego świadectwa w całym świecie.