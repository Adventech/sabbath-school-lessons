---
title:  Do dalszego studium
date:   31/08/2018
---

„Ci, którzy dzisiaj nauczają niepopularnych prawd, nie powinni się zniechęcać, jeśli czasami nie spotkają się z przychylnym przyjęciem, nawet ze strony tych, którzy mienią się chrześcijanami, tak jak Paweł i jego współpracownicy wśród ludzi, dla których pracowali. Posłańcy krzyża muszą uzbroić się w czujność i modlitwę, idąc naprzód z wiarą i odwagą oraz pracując zawsze w imieniu Jezusa. (...).

Jeśli w ostatnich dniach dziejów świata ci, którym głoszone są prawdy mające ich poddać próbie, poszliby za przykładem berejczyków, codziennie studiując Pismo Święte i porównując ze Słowem Bożym poselstwo, które usłyszeli, wielu ludzi byłoby obecnie wiernych przykazaniom prawa Bożego. (...).

Wszyscy będą sądzeni stosownie do światła, jakie zostało im dane. Pan posyła swoich przedstawicieli z poselstwem zbawienia, a tych, którzy je słyszą, czyni odpowiedzialnymi za sposób, w jaki potraktują słowa Jego sług. Ci, którzy szczerze szukają prawdy, będą w świetle Słowa Bożego uważnie studiować przedstawione im nauki”<sup>1</sup>.

**Pytania do dyskusji**

`1. W kontekście przedostatniego akapitu poniedziałkowej części lekcji omówcie, co wynika z następującego stwierdzenia: „Potrzeba bardziej starannego przygotowania kandydatów do chrztu. (...). Zasady chrześcijańskiego życia powinny zostać jasno wyłożone tym, którzy przychodzą do prawdy”<sup>2</sup>.`

`2. Omówcie ostatnie pytanie ze środowej części lekcji. Jak jako Kościół możemy okazać takie zrozumienie, jakie miał Paweł w kwestii kulturowych różnic oraz taką samą gotowość, by wychodzić ludziom naprzeciw tam, gdzie się znajdują, a jednocześnie nie dopuszczać kompromisów w kwestii ewangelii i naszej religijnej tożsamości?`

`3. Przeczytaj Dz 17,32-34. Czego możemy się nauczyć z trzech reakcji na przesłanie Pawła głoszone w Atenach? „1. Niektórzy naśmiewali się. Bawiła ich żarliwość, z jaką ten obcy Żyd mówił, oraz to, że wszystko brał na serio. Owszem, życie można obrócić w żart. Ten jednak, kto to robi, przekona się, że taki żart musi się tragicznie skończyć. 2. Niektórzy powiedzieli:— »O tym będziemy cię słuchali innym razem« (Dz 17,32). Ci odłożyli swoją decyzję na później. Bardzo duże niebezpieczeństwo kryje się w zwyczaju odkładania na jutro tego, co należy zrobić dzisiaj. 3. Niektórzy uwierzyli. Ci poważnie potraktowali Boże słowo i jego warunki. Tylko głupiec gardzi Bożym darem. Mędrzec zawsze go przyjmuje”<sup>3</sup>.`

`4. Paweł zacytował pogańskiego pisarza (zob. Dz 17,28), aby podkreślić swój argument w przemówieniu do ateńczyków. Jak świadczy to o wartości okazjonalnego posługiwania się tego rodzaju źródłami? Jakie niebezpieczeństwo może się z tym wiązać?`

-----

<sup>1	Ellen G. White, Działalność apostołów, Warszawa 2007, wyd. IV, s. 125-126.</sup>

<sup>2	Taż, Testimonies for the Church, Mountain View–Omaha 1948, t. VI, s. 91-92.</sup>

<sup>3	William Barclay, Dzieje Apostolskie, tłum. Ruth Kowalczuk, Witold Zachanowicz, Aleksander Błażowski i Aleksander Kircun, Wydawnictwo „Słowo Prawdy”, Warszawa 1979, s. 203-204 (przyp. red.).</sup>