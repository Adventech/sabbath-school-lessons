---
title:  Do dalszego studium
date:   06/07/2018
---

„Okres między Pięćdziesiątnicą i powtórnym przyjściem Jezusa (krótki czy długi) powinien być wypełniony ogólnoświatową misją Kościoła prowadzoną w mocy Ducha Świętego. Wyznawcy Chrystusa powinni głosić zarówno to, czego dokonał On podczas swego pierwszego przyjścia, jak i wzywać ludzi do skruchy i wiary podczas przygotowywania się na Jego powtórne przyjście. Powinni być Jego świadkami »aż po krańce ziemi« (Dz 1,8) i »aż do skończenia świata« (Mt 28,20). (...). Nie wolno nam się zatrzymać, dopóki oba cele nie zostaną osiągnięte”1.

„Zlecenie dane uczniom przez Chrystusa obejmuje wszystkich wierzących. Obejmuje wszystkich wierzących w Chrystusa aż do końca czasu. Przekonanie, że praca nad zbawie­niem dusz należy wyłącznie do pracowników Kościoła, jest fatalnym błędem. Wszyscy, do których dotarło natchnienie niebios, zaufali ewangelii. Wszyscy, którzy przyjęli życie Chrystusa, są wyznaczeni do pracy nad zbawieniem swych bliźnich. W tym celu został założony Kościół. Wszyscy, którzy przy­jęli jego święte obowiązki, zobowiązali się tym samym do współpracy z Chrystusem”2.

**Pytania do dyskusji**

`1. Tekst z Dz 1,7 przywołuje na myśl słowa Jezusa zapisane w Mk 13,32: — „Ale o tym dniu i godzinie nikt nie wie: ani aniołowie w niebie, ani Syn, tylko Ojciec”. Ellen G. White napisała: „Nigdy ponownie nie będzie poselstwa dla ludu Bożego, które byłoby oparte o czas. Nie jest nam dane poznać określony czas zarówno wylania Ducha Świętego, jak i przyjścia Chrystusa”3. W innym miejscu dodała: „Ktokolwiek zacząłby głosić przesłanie oznajmiające godzinę, dzień czy rok powtórnego przyjścia Chrystusa, bierze na siebie brzemię i głosi przesłanie, którego Pan nigdy mu nie dał”4. Jakie znaczenie mają dla nas te stwierdzenia?`

`2. Ktoś powiedział:— „Bóg potrzebuje więcej świadków niż adwokatów”<sup>5</sup>. Co o tym sądzisz?`

`3. Jaką rolę odgrywała modlitwa w Kościele wczesnochrześcijańskim? Czy to przypadek, że niemal wszystkie przełomowe momenty w życiu i działalności Kościoła wiążą się ściśle z modlitwą (zob. Dz 1,24; 8,14-17; 9,11-12; 10,4.9.30; 13,2-3)? Jaka jest rola modlitwy w naszym życiu?`

<sup>
1	John R.W. Stott, The Message of Acts: The Spirit, the Church & the World, Downers Grove 1990, s. 44.
</sup>

<sup>
2	Ellen G. White, Życie Jezusa, Warszawa 2013, wyd. XV, s. 743-744.
</sup>

<sup>
3	Taż, Wybrane poselstwa, tłum. Joanna Sztuka, Orion Plus, Radom 2016, t. I, s. 180.
</sup>

<sup>
4	Taż, w: Advent Review and Sabbath Herald, 12 IX 1893.
</sup>

<sup>
5	https://www.facultycommons.com/god-needs-witnesses-more-than-lawyers/ (przyp. red.).
</sup>