---
title:  Pięćdziesiątnica
date:   07/07/2018
---

### Studium bieżącego tygodnia
Dz 2,1-4; J 14,16; Dz 2,5-13; Jl 3,1-5; Dz 2,22-39; Ps 110,1-3.

> <p>Tekst pamięciowy</p>
> „Tego to Jezusa wzbudził Bóg, czego my wszyscy świadkami jesteśmy; wywyższony tedy prawicą Bożą i otrzymawszy od Ojca obietnicę Ducha Świętego, sprawił to, co wy teraz widzicie i słyszycie” (Dz 2,32-33).

Zielone Święta/Pięćdziesiątnica (gr. pentekoste) to inaczej Święto Tygodni (zob. Wj 34,22) albo Dzień Pierwocin<sup>1</sup> (zob. Lb 28,26 NBG). Nazwa Pięćdziesiątnica bierze się stąd, że święto to przypadało pięćdziesiątego dnia od ofiarowania snopa jęczmienia w pierwszy dzień po święcie Paschy. Był to dzień radości i dziękczynienia, w którym Izraelici przynosili Panu pierwociny „żniwa pszenicy” (Wj 34,22).

Święto to było trafnym symbolem pierwszego duchowego żniwa w dziejach Kościoła chrześcijańskiego, gdy Duch Święty został wylany obficiej niż kiedykolwiek wcześniej i trzy tysiące osób zostało ochrzczonych jednego dnia (zob. Dz 2,41). Po wniebowstąpieniu Jezusa i Jego uwielbieniu w niebie nastąpiło wylanie Ducha Świętego jako nadnaturalne i wyraźnie objawiające się wydarzenie, które przekształciło apostołów z ograniczonych i skrytych Galilejczyków w ludzi o silnych przekonaniach i odwadze, co w efekcie zmieniło świat.

Pięćdziesiątnica jest często nazywana narodzinami Kościoła — dniem, w którym wyznawcy Chrystusa (głównie Żydzi, a potem także osoby wywodzące się z pogaństwa) zostali uznani jako nowa Boża społeczność na ziemi.

-----

<sup>
1	Inne nazwy to Dzień Pierwszych Zbiorów (BW) i Dzień Zbóż Pierworodnych (BB) (przyp. red.).
</sup>