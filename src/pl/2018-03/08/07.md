---
title:  Do dalszego studium
date:   24/08/2018
---

„Nawróceni Żydzi zazwyczaj nie byli skłonni iść naprzód w takim tempie, w jakim opatrzność Boża wskazywała drogę. Rezultaty działalności apostołów wśród pogan dowodziły, że nawróceni poganie przewyższą liczebnie nawróconych Żydów. Żydzi obawiali się więc, że jeśli ograniczenia i ceremonie prawa nie zostaną narzucone poganom jako niezbędny warunek przynależności do Kościoła, wówczas szczególne zwyczaje Żydów, które dotąd odróżniały ich od innych ludów, w końcu zanikną wśród tych, którzy przyjęli poselstwo ewangelii.

(...). Chrześcijanie żydowskiego pochodzenia mieszkający w pobliżu świątyni w naturalny sposób zwracali myśli ku szczególnym przywilejom danym narodowi żydowskiemu. Gdy widzieli, że Kościół chrześcijański oddala się od ceremonii i tradycji żydowskich, i przeczuwali, że szczególna świętość, jaką posiadały żydowskie zwyczaje, wkrótce może zblednąć w świetle nowej wiary, wielu czuło rozdrażnienie wobec Pawła, który w największej mierze przyczyniał się do tej zmiany. Nawet nie wszyscy uczniowie byli gotowi chętnie przyjąć decyzję soboru. Niektórzy pałali gorliwością w spełnianiu prawa ceremonialnego, a Pawła traktowali nieprzychylnie, gdyż uważali, że głoszone przez niego zasady w kwestii obowiązywania żydowskiego prawa są zbyt liberalne”<sup>1</sup>.

**Pytania do dyskusji**

`1. Omówcie ostatnie pytanie z poniedziałkowej części lekcji. Jak rozumiemy fakt, że przynależność do prawdziwego Kościoła nie gwarantuje zbawienia? Na przykład starożytny Izrael z pewnością był prawdziwym Kościołem, ale to nie znaczy, że każdy Izraelita, bez względu na osobisty wybór, został zbawiony. Skoro przynależność do prawdziwego Kościoła nie gwarantuje zbawienia, to jakie korzyści wynikają z takiej przynależności?`

`2. To, jak należy przyjmować nieobrzezanych pogan do społeczności wiary, było jedną z pierwszych i najważniejszych administracyjnych decyzji Kościoła wczesnochrześcijańskiego. Jakie podobne i jednocześnie trudne problemy są omawiane we współczesnym Kościele i jak przykład z 15. rozdziału Dziejów Apostolskich uczy nas je rozwiązywać?`

`3. Podzielcie się w klasie na dwie grupy. Jedna z grup niech odegra rolę chrześcijan-Żydów domagających się, by nawróceni poganie przyłączający się do Kościoła najpierw stali się Żydami, co postrzegali (i słusznie) za przedłużenie obietnic przymierza danych Izraelowi. Jakie były ich argumenty i jak mógłbyś na nie odpowiedzieć? Jak tego rodzaju dyskusja może pomóc nam zrozumieć, że to, co dzisiaj wydaje się nam oczywiste, było znacznie trudniejsze do zrozumienia prawie dwa tysiące lat temu?`

-----

<sup>1	Ellen G. White, Działalność apostołów, Warszawa 2007, wyd. IV, s. 104.108-109.</sup>