---
title:  Do dalszego studium
date:   28/09/2018
---

„Chrystus nałożył na Kościół święte zobowiązanie. Każdy wyznawca powinien być przekazicielem, przez którego Bóg może słać światu skarby swej łaski, nieprzebrane bogactwo Chrystusowe. Zbawiciel niczego nie pragnie tak bardzo jak ludzi, którzy będą reprezentować przed światem Jego Ducha i Jego charakter. Niczego świat nie potrzebuje tak bardzo jak objawienia w ludziach miłości Zbawiciela. Niebiosa czekają na ludzi, przez których Bóg będzie mógł objawić moc chrześcijaństwa”<sup>1</sup>.

„Bóg długo już czeka, by duch służby ogarnął cały Kościół, aby wszyscy pracowali dla Niego stosownie do swoich zdolności. Gdy członkowie Kościoła Bożego czynić będą wyznaczone im dzieło w kraju i za granicą, spełniając ewangeliczne zlecenie, wówczas cały świat zostanie szybko ostrzeżony, a Pan Jezus powróci na ziemię w mocy i wielkiej chwale”<sup>2</sup>.

**Pytania do dyskusji**

`1. Jak Łukasz przedstawia wiarę Pawła w Boga podczas całej podróży do Rzymu? Jak ta bezwarunkowa wiara wpływała na innych?`

`2. Bez względu na wszystko, co go spotykało, Paweł nigdy nie porzucił swojej wiary i misji. W Rzymie głosił ewangelię, choć był pozbawiony wolności. Co możemy zrobić, gdy jesteśmy kuszeni, by zrezygnować z głoszenia ewangelii jakiejś osobie?`

`3. Przeczytaj Rz 1,14-15. Dlaczego Paweł czuł się zobowiązany głosić ewangelię wszystkim ludziom, do których mógł dotrzeć? Czy nasze zobowiązanie jest mniejsze? Zastanów się nad następującym cytatem: „Ratowanie dusz powinno być życiowym dziełem każdego, kto wyznaje Chrystusa. Jesteśmy dłużnikami wobec świata za łaskę daną nam przez Boga, za światło, które nas oświeca, oraz za odkryte przed nami piękno i moc prawdy”<sup>3</sup>.`

`4. Przeczytaj jeszcze raz zacytowany przez Pawła fragment Księgi Izajasza. Jak te słowa mają zastosowanie do nas? Owszem, otrzymaliśmy wielkie bogactwo prawdy, ale jeśli zamykamy się na nią czy niektóre jej elementy sprzeczne z naszymi życzeniami i pragnieniami, jakie duchowe niebezpieczeństwo może nam grozić?`

`5. Wyobraź sobie, że jesteś rzymskim żołnierzem przykutym do Pawła. Czego wówczas mógłbyś się nauczyć od apostoła?`

-----

<sup>1	Ellen G. White, Działalność apostołów, Warszawa 2007, wyd. IV, s. 330.</sup>

<sup>2	Tamże, s. 62.</sup>

<sup>3	Ellen G. White, Testimonies for the Church, Omaha 1948, t. IV, s. 53.</sup>