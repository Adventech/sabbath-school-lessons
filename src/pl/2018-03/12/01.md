---
title:  Uwięzienie Pawła w Cezarei
date:   15/09/2018
---

### Studium bieżącego tygodnia
Dz 24,1-26,32; 1 Kor 1,23.

> <p>Tekst pamięciowy</p>
> „Dziękowałbym Bogu, gdyby, niedługo czy długo, nie tylko ty, ale i wszyscy, którzy mnie dziś słuchają, stali się takimi, jakim ja jestem, pominąwszy te więzy” (Dz 26,29).

Po przeniesieniu Pawła do Cezarei rozpoczęło się jego dwuletnie uwięzienie w tym mieście (zob. Dz 24,27), a dokładniej mówiąc „w pałacu Heroda” (Dz 23,35), który był oficjalną rezydencją rzymskiego namiestnika. W tym czasie Paweł miał okazję kilka razy przemawiać do dwóch rzymskich namiestników — Feliksa i Porcjusza Festusa — oraz króla Agryppy II, co było częścią apostolskiej służby zleconej mu przez Boga (zob. Dz 9,15).

W przemówieniach Paweł wskazywał na swoją niewinność, jako że nie przedstawiono mu żadnych dowodów na jego rzekome przestępstwa, a fałszywi świadkowie szybko znikli. W gruncie rzeczy w biblijnym opisie podkreślono, że Paweł nie uczynił nic, za co powinien być więziony, więc mógłby być zwolniony z więzienia, gdyby nie to, że odwołał się do cesarza (zob. Dz 26,32). Jednak kolejne wystąpienia przed przedstawicielami władzy dawały mu okazję do złożenia świadectwa o Jezusie i nadziei pokładanej w obietnicy zmartwychwstania.

Jednak były to także lata głębokiej obawy i uciążliwego ograniczenia wolności, a do tego Paweł nie miał żadnego wsparcia ze strony zboru w Jerozolimie, którego przywódcy nadal obarczali „Pawła winą za powstałe uprzedzenie”<sup>1</sup>.

-----

<sup>1	Ellen G. White, Działalność apostołów, Warszawa 2007, wyd. IV, s. 222.</sup>