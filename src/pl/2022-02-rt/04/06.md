---
title:  Połączmy to w całość
date:   21/04/2022
---

> <p>Przeczytaj Pwt 10,12-13</p>

### Przypomnij sobie tekst pamięciowy.

Biblia przedstawia czasem bieg jako metaforę chrześcijańskiego życia; zachęca nas, żebyśmy ,,biegli wytrwale w wyścigu, który jest przed nami" (Hbr 12,1). Paweł używa metafory biegu do opisania swoich własnych doświadczeń, oraz chrześcijaństwa ogólnie: ,,Lecz o życiu moim mówić nie warto i nie przywiązuję do niego wagi, bylebym tylko dokonał biegu mego i służby, którą przyjąłem od Pana Jezusa, żeby składać świadectwo o ewangelii łaski Bożej" (Dz 20,24). Podchodzi on do swojego biegu z jasną motywacją: ,,A każdy zawodnik od wszystkiego się wstrzymuje, tamci wprawdzie, aby znikomy zdobyć wieniec, my zaś nieznikomy" (1 Kor 9,25). Wiersz wcześniej pisze: ,,Czy nie wiecie, że zawodnicy na stadionie wszyscy biegną, a tylko jeden zdobywa nagrodę? Tak biegnijcie, abyście nagrodę zdobyli" (1 Kor 9,24) -wskazuje to na konieczność wytężenia wszystkich swoich sił i, ogólnie rzecz biorąc, potraktowania sprawy naprawdę poważnie. Jednak machaniem nogami – niezbędnym do zwycięstwa - nie jest w tym biegu robienie czy nie robienie różnych rzeczy, wychodzenie z książkami i przychodzenie na spotkania modlitewne. Bieg polega na tym, by trwać w łączności z Bogiem (i nie dać się oderwać), a tym, którzy do biegu podchodzą – nawet, jeśli czasem słabną – pomaga On sam. ,,Lecz ci, którzy ufają Panu, nabierają siły, wzbijają się w górę na skrzydłach jak orły, biegną, a nie mdleją, idą, a nie ustają" (Iz 40,31).