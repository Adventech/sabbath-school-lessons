---
title:  Pomyśl
date:   19/04/2022
---

> <p>Przeczytaj 2 P 3,18</p>

Fajnie czyta się historie bohaterów biblijnych. Musimy jednak pamiętać, że byli oni takimi samymi ludźmi, jak wszyscy inni. Mieli nadzieje i plany; czasem im się nie chciało, albo się bali. Najważniejsze jest jednak to, że w tym wszystkim (nie zawsze, ale jednak) wybierali Boga i chcieli żyć w zgodzie i przyjaźni z Nim.

W historiach bohaterów biblijnych możemy znaleźć wyzwanie dla nas samych – wyzwanie, by żyć i wybierać tak, jak oni. Pomyśl o Abrahamie, Noem, Józefie, Danielu, Rut, Piotrze, Pawle, Janie, Tabicie, itd. Czytając Biblię, dostrzegamy również interakcję Boga z tymi ludźmi; dostrzegamy Jego miłość do nich, ale pewni możemy też być Jego miłości do nas! Nasza historia może potoczyć się podobnie do ich historii, jeśli wejdziemy na tę samą drogę, co oni. To nie są historie, które trzeba tylko wykuć na lekcję religii – możemy z nich czerpać życiową wartość i znaleźć zachętę i wzór dla siebie. Bóg wzywał ich do odwrócenia się od swoich grzechów i przybliżenia się do Niego, a oni odpowiedzieli. Tak samo wzywa i nas!