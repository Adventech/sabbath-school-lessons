---
title:  Co odpowiesz?
date:   17/04/2022
---

> <p>Przeczytaj Mt 5,8</p>

Mojżesz zwrócił się z prośbą do Boga, mówiąc: ,,Pokaż mi, prosze, chwałę Twoją" (Wj 33,18). Bóg odpowiedział mu, że cała jego dobroć i dostojeństwo przejdzie przed nim, jednak nie jest możliwe, by mógł zobaczyć Jego twarz i przeżyć. Bóg zakrył więc wzrok Mojżesza, przeszedł przed nim i pozwolił zobaczyć się z tyłu. Stało się tak z powodu grzechu. Nie może on istnieć przed obliczem Boga, a cała ludzkość – w tym Mojżesz za swojego życia – ma grzeszną naturę.

Gdybyś mógł zobaczyć twarz Boga (wiedząc jednocześnie, że nie przeżyjesz tego spotkania), to czy skorzystałbyś z takiej szansy? Oczywiście, że zobaczenie Boga byłoby doświadczeniem, z którym nic innego nie może się równać, ale mimo to, w tych warunkach, które mamy, możemy poznawać Boga bez konieczności widzenia Go – jest to możliwe poprzez modlitwę, czytanie Biblii, słuchanie, oraz doświadczanie i chodzenie z Nim każdego dnia. A przyjdzie czas, że będziemy mogli widzieć się z Nim twarzą w twarz i już zawsze być razem.