---
title:  Pomyśl
date:   12/04/2022
---

> <p>Przeczytaj Ap 21,3</p>

W nowo stworzonym, bezgrzesznym jeszcze świecie, Bóg przebywał z Adamem i Ewą osobiście. Gdy pojawił się grzech, tak bliska relacja nie była już dłużej możliwa. Sami z resztą, w naturalnym dla swojego nowego stanu odruchu, schowali się przed Bogiem, który szedł przez ogród (Rdz 3,8)

Bóg miał już jednak plan na odbudowanie relacji z człowiekiem (na tyle, na ile można w realiach grzechu, oraz ostatecznie – poprzez zbawienie). W całej Biblii widzimy, że Bóg chce być pośród Swojego ludu (nie tylko izraelskiego, choć, niestety, Izraelici zamknęli się na świat zewnętrzny) i wprost to wyraża (np. Wj 25,8). W czasach Starego Testamentu było to za pośrednictwem świątyni. Kulminacyjnym momentem (jak dotąd) było jednak przyjście Jezusa – Boga, który spotykał się z ludźmi i własnymi stopami dotykał ulic ówczesnego świata. ,,Bóg z nami" (Mt 1,23) w pełnym tego stwierdzenia znaczeniu!

Umierając za nas, Jezus umożliwił nam trwałe, ostateczne połączenie się na nowo z Bogiem. Dzięki obecności Ducha Świętego, możemy być połączeni z Nim na tyle, na ile w obecnej sytuacji jest to możliwe. Bóg wciąż jest z nami. Czekamy jednak na dzień, gdy Bożą obecność wśród nas będziemy mogli dostrzegać i odczuwać w całej pełni (Ap 21,3).

