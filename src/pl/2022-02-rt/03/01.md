---
title:  Do przestudiowania
date:   09/04/2022
---

### Długi marsz ku wolności

Nelson Mandela był jednym z największych bohaterów dwudziestego wieku. Mimo swojego wiejskiego pochodzenia, udało mu się zostać prawnikiem. Zaangażował się również w działania mające na celu zniesienie apartheidu – obowiązującego w Republice Południowej Afryki systemu prawnego, narzucającego segregację rasową. 
	Jego działalność w ramach Afrykańskiego Kongresu Narodowego i autorytet wśród czarnej ludności zwróciły uwagę władz – składających się z białej mniejszości. Przez kilka lat działał i podróżował więc coraz bardziej w ukryciu, starając się unikać wzroku rządu. 
	W końcu został jednak złapany i – pod zarzutem zdrady stanu - skazany na dożywocie w 1964r. Początkowo trafił na Robben Island, gdzie więźniowie wykonywali ciężką pracę fizyczną. Później przenoszono go do innych więzień. Mimo uwięzienia, nadal udawało mu się wywierać wpływ na sytuację. Z biegiem lat jego autorytet rósł, a on sam stawał się symbolem ofiar niesprawiedliwego systemu i walki o wolność w Południowej Afryce. 
	Pod koniec lat 80-tych odwiedzało go już wielu lokalnych i światowych polityków. Zaczął też prowadzić potajemne, ryzykowne negocjacje z przedstawicielami rządu. W 1990r., po 27 latach, został zwolniony z więzienia. Doprowadził do reformy systemu politycznego i pierwszych w historii kraju demokratycznych wyborów, w wyniku których został też jego pierwszym czarnoskórym prezydentem.
	Jak w każdej historii, były tam chwile lepsze i gorsze, ale oddanie sprawie i uparta wiara w możliwość pokojowego zaprowadzenia sprawiedliwości w końcu przyniosły efekty. Jest to niezwykły i inspirujący przykład dążenia do szlachetnego celu, pomimo ogromnych trudności.
	Wspominając to wszystko w swojej autobiografii, Mandela stwierdza: ,,Przeszedłem całą tę długą drogę do wolności. Starałem się nie poddawać; choć czasem się potykałem. Odkryłem jednak pewien sekret – wspiąwszy się na wysoki szczyt, człowiek spostrzega, że przed nim jeszcze wiele innych do pokonania. Zrobiłem więc chwilę przerwy, żeby odpocząć, nacieszyć się pięknem otaczających mnie widoków i przyjżeć się drodze, którą już pokonałem. Ale to wszystko tylko na małą chwilkę – z wolnością wiążą się bowiem pewne obowiązki, więc nie mogę pozwolić sobie na zbytnie ociąganie się, bo moja wędrówka jeszcze się nie skończyła".
-Nelson Mandela, Long Walk to Freedom: The Autobiography of Nelson Mandela (London: Little,Brown and Company, 1994), p. 617. 

> <p>Tekst pamięciowy:</p>
> ,,A Słowo ciałem się stało i zamieszkało wśród nas, i ujrzeliśmy chwałę jego, chwałę, jaką ma jedyny Syn od Ojca, pełne łaski i prawdy. " (J 1,14)

 Zasada wiary nr 1 - ,,Pismo Święte": ,,Pismo Święte Starego i Nowego Testamentu jest spisanym Słowem Boga, przekazanym pod natchnieniem Bożym. Natchnieni autorzy mówili i pisali pod wpływem Ducha Świętego. W Słowie tym Bóg przekazał ludzkości wiedzę potrzebną do zbawienia".

<small>Ellen G. White, Nauki z góry błogosławienia, ,,Błogosławieni ubodzy w duchu, albowiem ich jest królestwo niebios", str. 11-14</small>