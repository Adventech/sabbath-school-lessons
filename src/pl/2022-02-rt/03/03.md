---
title:  Biblia o... Biblii :)
date:   11/04/2022
---

> <p>Przeczytaj 1 Tes 2,13; 2 Tym 3,16-17; 2 P 1,20-21;</p>

Bóg dał nam wszystko, co konieczne, żeby zrozumieć jak żyć i jak być zbawionym. Biblia zawiera historie kobiet i mężczyzn – wraz z ich porażkami i sukcesami - którzy mogą być dla nas przykładem. W Nowym Testamencie znajdujemy historię życia i śmierci samego Jezusa. Swoją osobą pokazał nam On, jaki jest Ojciec, oraz jak powinniśmy żyć i traktować innych. Biblia ukazuje nam również to, co nazywamy wielkim bojem, czyli walkę między Bogiem, a szatanem. Mówi też o powtórnym przyjściu Jezusa - które zakończy cały ten chaos – oraz pokazuje, jak być na to przyjście gotowym. Biblia uczy nas, jak żyć w świecie pełnym grzechu, oraz przygotowuje do życia  w świecie, w którym tego grzechu w końcu nie będzie.

`W jaki sposób wprowadzasz prawdy odnajdowane w Biblii w codzienne życie?`

`Czasem spotyka nas pokusa, żeby stosować się do biblijnych zaleceń trochę luźniej, niż powinniśmy. Czy masz na to jakiś sposób?`

`Ułóż poniższe słowa w odpowiedniej kolejności: "pochodnią nogom twoje moim. i moim jest Słowo ścieżkom światłością" (Ps 119,105)`