---
title:  Pomyśl
date:   24/05/2022
---

> <p>Przeczytaj Apokalipsa 3,14-18.</p>

„Przezroczysta” wiara jest tym, do czego Bóg powołuje młodych ludzi. Czy zauważyłeś, jak trudno jest uwierzyć, że ludzie są tym, za kogo się dzisiaj podają? Mówią jedno, a robią coś innego. Ich działania nie pasują do tego, co mówią. Wprawiają w zakłopotanie co do typu osoby, którą naprawdę są. Czy to jest ktoś, kim lub z kim chcesz być?

Biblia mówi, że nasza wiara jest „warta więcej niż złoto” (zob. 1 Piotra 1,6.7). Kiedy złoto jest całkowicie oczyszczone, jest przezroczyste — żółty kolor złota pochodzi z zanieczyszczeń wciąż pozostających w metalu. Kiedy Jan opisuje ulice ze złota, są one „jak szkło”. Bożą nadzieją dla ciebie jest to, że staniesz się czysty i inni będą mogli zobaczyć prawdziwego ciebie — Boże dziecko.

Nie jest tak, że Bóg nie może przeczytać twoich myśli i poznać twojego umysłu. Nie drapie się po głowie i nie zastanawia się, o czym myślisz i czy naprawdę Go kochasz. On wie. Wie także, że związek to relacja obustronna i chociaż biletu do nieba nie można zdobyć będąc dobrym, z poznaniem Boga właśnie to się wiąże (zob. Ew. Jana 17,3).

Jedno jest pewne: nikt nie przekradnie się przez perłowe wrota z maską udając dziecko króla. Dzieci Boże pozwolą światu zobaczyć, kim są i do kogo należą. Jak czyste jest twoje życie?
