---
title:  Pomyśl
date:   14/06/2022
---

> <p>Przeczytaj Jakuba 1,19-20.</p>

Największe zawody, z jakimi przyjdzie się mierzyć chrześcijaninowi, to nie te, na boisku sportowym. To rywalizacja w naszym własnym życiu. Są w życiu rzeczy, które nami kierują, nazywamy je "priorytetami". Każdy z nas musi sam zdecydować, jakie priorytety będą nami kierować.

Musimy skupić się na rywalizacji w nas samych. Każdy z nas mierzy się z podejmowaniem decyzji - czy postawimy na pierwszym miejscu Jezusa, czy też będziemy podążać za naszymi egoistycznymi pragnieniami? Czy podejmiemy decyzję, aby iść za Jezusem, czy też wybierzemy łatwą drogę, która prowadzi do zniszczenia naszej duszy? Potrzebujemy mocy Ducha Świętego, który pomoże nam przezwyciężyć ludzkie skłonności do stawiania siebie za wszelką ceną na pierwszym miejscu.

Wyścig do nieba to nie rywalizacją z innymi. Jezus umarł za wszystkich. Zbawienie jest darem ofiarowanym każdej osobie, która kiedykolwiek się urodziła. Naszym najwyższym priorytetem jest pozyskanie innych dla Chrystusa!

Tylko Bóg może dać nam perspektywę królestwa, która pomoże nam zrozumieć, gdzie naprawdę znajduje się ten wyścig w wielkim schemacie świata. Czy sprawy ziemskie są ważniejsze od relacji, które budujemy w niebie? Czy władza, pieniądze i sława są ważniejsze od odzwierciedlania Bożej miłości w drugim człowieku? Czy nasze własne pragnienia są ważniejsze od pozyskania kogoś dla Chrystusa i Jego królestwa? Właśnie to jest prawdziwy "wyścig", w którym bierzemy udział na tej ziemi.
