---
title:  Do przestudiowania
date:   11/06/2022
---

<big>NAJLEPSZE W NAS</big>

Historia opowiada o grupie dzieci które brały udział w Olimpiadzie Specjalnej w połowie lat 70. Byli to chłopcy i dziewczęta cieszący się dniem spędzonym na słońcu i biegami w których brali udział. Byli szczęśliwi i podekscytowani faktem, że biorą udział w biegu na 100 metrów. Podskakiwali w oczekiwaniu na sygnał żeby mogli wystartować. Nagle, rozległ się dźwięk rozpoczęcia wyścigu. Dzieci wystartowały w kierunku mety. Biegły tak szybko, jak tylko mogły. Dawały z siebie wszystko. Gdybyście tam byli, zobaczylibyście radość na ich twarzach, gdy biegły po trasie - świetnie się bawiły!
Nagle, tuż po starcie, jedno z dzieci potknęło się i upadło. W tłumie zapanowała cisza, a potem krzyk. Kilku innych zawodników usłyszało płacz i spojrzało za siebie. Zobaczyli leżące na ziemi dziecko. Zatrzymali się, odwrócili i zaczęli biec z powrotem w kierunku linii startu. Tłum zastanawiał się: "Co oni robią? Przecież meta jest w drugą stronę!". Potem tłum patrzył, jak dwoje dzieci zatrzymuje się przy upadłym zawodniku. Wyciągnęli ręce, aby pomóc dziecku wstać. Zrezygnowali z szansy wygrania wyścigu. Wróciły, aby pomóc dziecku, które upadło.
Kiedy już otrzepali zawodnika, który upadł się z brudu, połączyli swoje ręce i razem ruszyli w kierunku mety. Ta trójka dzieci przekroczyła linię mety nie jako pojedyncze osoby, ale razem! Tłum był wzruszony do łez, a ta trójka otrzymała gromkie brawa.
Jest wiele historii, w których sportowiec upadł, a inny zrezygnował z wyścigu, aby pomóc rannemu. Dlaczego? Ponieważ zdali sobie sprawę, że w wyścigu nie chodzi tylko o zwycięstwo, ale o to, jak chcą dotrzeć do mety. To właśnie oznacza prawdziwą troskę o innych. Naszym celem jest niebo, a my chcemy "wytrwale biec w wyznaczonych nam zawodach" (Hbr 12,1, UBG). A po drodze możemy pomagać innym poznawać Jezusa, "bylebym tylko z radością dokończył mój bieg i posługę, którą otrzymałem od Pana Jezusa, by dać świadectwo o ewangelii łaski Bożej." (Dz 20,24, UBG) - Kathleen Sowards.

> <p>Tekst pamięciowy: ,,Czy nie wiecie, że ci, którzy biegną w wyścigu, wszyscy wprawdzie biegną, lecz tylko jeden zdobywa nagrodę? Tak biegnijcie, abyście ją otrzymali. Każdy, kto staje do zapasów, powściąga się we wszystkim. Oni, aby zdobyć koronę zniszczalną, my zaś niezniszczalną." (1 Kor 9,24-25)</p>

Zasada wiary nr 22  - Chrześcijańskie zachowanie: ,,Zostaliśmy powołani do bycia ludem pobożnym, myślącym, czującym i działającym zgodnie z zasadami biblijnymi we wszystkich aspektach życia osobistego i społecznego. Aby Duch Święty odtworzył w nas charakter naszego Pana, angażujemy się wyłącznie w takie sprawy, których owocem w naszym życiu będą czystość, zdrowie i radość. Oznacza to, że nasze przyjemności i rozrywki powinny odpowiadać najwyższym chrześcijańskim standardom smaku i piękna".

<small>Ellen G. White, Nauki z góry błogosławienia, str. 130 - 132.</small>
