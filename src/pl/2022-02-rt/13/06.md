---
title:  Połączmy to w całość
date:   23/06/2022
---

> <p>Przeczytaj Mat 7,12</p>

>Przypomnij sobie tekst pamięciowy.

Bóg chce widzieć swoje królestwo tutaj na ziemi. Pragnie również, aby Jego lud współpracował i kochał się wzajemnie. Chce nawet, abyśmy odnosili sukcesy i dobrze sobie radzili w tym, co postanowiliśmy zrobić. Ale pamiętaj, że sukces dla Boga jest czymś zupełnie innym niż to, jak świat definiuje sukces. Nie chodzi tu o pieniądze, władzę czy popularność. Nie chodzi o to, jak wyglądasz. Nie chodzi o porównywanie się z kimś innym. Chodzi raczej o to, jak kochasz i jak okazujesz innym łaskę, którą Bóg cię obdarzył. On chce, abyś był Jego wspaniałym reprezentantem. On wie, że pewnego dnia ktoś spojrzy na ciebie i na podstawie tego, jak się zachowujesz, określi, jaki jest Bóg. Co za niesamowita odpowiedzialność! Pamiętaj, On cię nie zawiedzie! Nikt z nas nie jest godzien miłości i łaski, którą On nas obdarzył, ale z Bożą pomocą możemy osiągnąć to, co On dla nas zaplanował.

Diabeł zawsze próbuje wykorzystać naszą ludzką naturę, aby skupić naszą uwagę na niewłaściwych rzeczach. Czego pragniesz? Co zrobisz, aby osiągnąć swoje cele? Czy rzeczy, których pragniesz, i cele, które sobie stawiasz, są zgodne z Bożym planem dla twojego życia i dla królestwa Bożego? Kiedy twoje pragnienia pokrywają się z Jego pragnieniami, On będzie przy tobie, aby dać ci moc do ich realizacji przez swojego Ducha (zob. Psalm 37, 4). Cóż za potężna obietnica!