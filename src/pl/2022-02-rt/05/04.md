---
title:  Pomyśl
date:   26/04/2022
---

> <p>Przeczytaj Rz 8,28</p>

Jest wiele rzeczy, które możemy powiedzieć o Bogu: jest Stwórcą; kocha nas; dał nam wolną wolę; słyszy i odpowiada na nasze modlitwy; czasem daje nam to, o co prosiliśmy, a czasem wie, że to nie najlepszy pomysł; czasem każe nam czekać, bo wie, kiedy jest najlepszy czas; przyszedł na ziemię i umarł za każdego z nas; zmartwychwstał i wstąpił z powrotem do nieba, kiedyś po nas wróci i będziemy razem z Nim w miejscu, które jest doskonałe; sprawi, że nie będziemy już więcej chcieć czynić źle – i tak można by wymieniać

Jest jednak również bardzo długa lista rzeczy, których nie wiemy i nie rozumiemy (choć czasem łudzimy się, że rozumiemy). Ciężko jest na przykład zrozumieć, dlaczego spotykają nas niektóre złe rzeczy. Wiemy, że - w najogólniejszym ujęciu – całe zło jest wynikiem zaistnienia grzechu, ale dlaczego to czy tamto mnie nie ominęło? Dlaczego Bóg na to pozwolił? Czy tak miało być? Może to ma jakiś sens? A może nie? 

Czy zdarza Ci się wątpić w sens życia z Bogiem, Jego dobroć, lub w ogóle istnienie, ponieważ nie rozumiesz pewnych rzeczy? Nie będzie to może idealny przykład, ale czy rzuciłbyś korzystanie z internetu, z którego dobrodziejstw (dobrodziejstw, prawda?) korzystasz, tylko dlatego, że nie rozumiesz, jak on działa? Oczywiście, że internetu doświadczamy częściej i zwykle bardziej namacalnie, niż Boga, ale z Bogiem jest podobnie – to, że nie wszystko o Nim wiemy i że wielu rzeczy nie jesteśmy w stanie zrozumieć, nie jest powodem, żeby wątpić w to, co wiedzieć można. 

Pomyśl na przykład o Józefie, który został sprzedany do niewoli przez własnych braci; który po chwilowym sukcesie w domu Potyfara został niesprawiedliwie oskarżony i trafił na wiele lat do więzienia. Czy rozumiał, dlaczego tak się stało? Czy nie było tam miejsca na zwątpienie? Ale w Rdz 39,1-2 i Rdz 39,20-21 czytamy, że Bóg był z nim. Pamiętasz pewnie, że w końcu Bóg postawił go z ramienia faraona nad całym państwem egipskim i wykorzystał go, by uratować zarówno Egipcjan, jak i swoją rodzinę. Historie różnych ludzi są różne, ale niezależnie od tego, Bóg obiecuje, że będzie z Tobą tak samo, jak z Józefem.