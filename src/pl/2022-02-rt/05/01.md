---
title:  Do przestudiowania
date:   23/04/2022
---

### Wytrzymaj!

Pewnego razu – jeszcze za czasów, gdy statki miały żagle – samotny okręt znalazł się w centrum potężnego sztormu i zatonął pod naporem fal. Z całej załogi tylko jednemu człowiekowi udało się przeżyć, uchwyciwszy się czegoś, co utrzymało go na powierzchni. Za jakiś czas morze wyrzuciło go na na małą bezludną wysepkę. W beznadziejności swojej sytuacji, rozbitek każdego dnia modlił się do Boga z prośbą o ratunek. Każdego dnia wypatrywał jakiegoś przepływającego statku, ale nie dostrzegał żadnego. Z czasem wybudował sobie jakieś proste schronienie, gdzie zgromadził trochę rzeczy uratowanych ze statku i to, co samemu udało mu się wytworzyć. 
	Po wielu dniach, gdy wracał z wyprawy w poszukiwaniu jedzenia, zobaczył w oddali kłąb dymu. Zaczął biec, a gdy zbliżał się coraz bardziej, spełniły się jego najgorsze obawy – w płomieniach przepadło jego schronienie, wraz ze wszystkimi cennymi narzędziami, które zgromadził. Rozpacz była nie do zniesienia. W ciągu nocy niemal nie spał, walcząc z szarpiącymi nim emocjami i zastanawiając się, czy warto w ogóle dalej walczyć o życie. 
	Następnego ranka wstał i udał się na plażę. Był w absolutnym szoku, gdy zobaczył okręt w oddali i małą łódź z kilkoma ludźmi wiosłującymi w jego stronę. Gdy w końcu dotarli do brzegu, zawołał: ,,Skąd wiedzieliście, że to jestem i potrzebuję pomocy?". Na to obecny wśród nich kapitan statku odparł: ,,Widzieliśmy twój sygnał dymny. Niestety fale były przeciwne i musieliśmy przeczekać, ale w końcu jesteśmy".
-Michael Green, 1500 Illustrations for Biblical Preaching (Grand Rapids: Baker Books,1989), str. 381-382. 

> <p> Tekst pamięciowy: ,,I otrze wszelką łzę z oczu ich, i śmierci już nie będzie; ani smutku, ani krzyku, ani mozołu już nie będzie; albowiem pierwsze rzeczy przeminęły" (Ap 21,4)</p>

Zasada wiary nr 8 – Wielki bój: ,,Cała ludzkość włączona jest w wielki konflikt rozgrywający się między Chrystusem a szatanem. Konflikt ten dotyczy charakteru Boga, Jego prawa i władzy nad wszechświatem. [...] Aby wesprzeć swój lud w tym wielkim boju, Chrystus posyła Ducha Świętego i wiernych aniołów, aby prowadzili, strzegli i podtrzymywali go na drodze zbawienia".

<small>Ellen G. White, Nauki z góry błogosławienia, ,,Gdy się modlicie, mówcie: Ojcze nasz", str. 97-99</small>