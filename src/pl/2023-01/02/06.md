---
title:  Szukajcie najpierw…
date:  12/01/2023
---

O Jezusie napisano, że „wielkie mnóstwo ludu chętnie go słuchało” (Mk 12,37). Większość ludzi w tłumie podążającym za Jezusem należało do najniższych warstw społecznych. Takich ludzi Jezus nakarmił nad Jeziorem Galilejskim i do nich wygłosił Kazanie na górze. Powiedział im niejako:

`— Wiem, że martwicie się o to, jak zapewnić byt waszym rodzinom. Martwicie się o codzienny pokarm i napój oraz odzienie na chłodne dni. Ale ja mówię wam...`

`Przeczytaj Mt 6,25-33. Co Jezus obiecał w tych słowach i co ludzie mają uczynić, by te obietnice się spełniły?`

Wiele obietnic Bożych zawiera elementy dwustronnego przymierza. To znaczy, że aby otrzymać błogosławieństwo, musimy spełnić wyznaczone nam warunki.

`Przeczytaj Iz 26,3. Co mamy czynić, aby mieć pokój Boży?`

`Przeczytaj 1 J 1,9. Co uczyni Jezus, jeśli wyznamy Mu nasze grzechy?`

`Przeczytaj 2 Krn 7,14. Jakimi warunkami obwarowana została ta Boża propozycja?`

Wszystkie powyższe wersety (i wiele innych) dotyczą ważnego faktu, że choć Bóg jest Suwerennym Władcą, naszym Stwórcą i Dawcą Życia, a zbawienie jest darem łaski niezasłużonym z naszej strony, to jednak mamy pewną rolę do odegrania w dramacie wielkiego boju na ziemi. Korzystając ze świętego daru wolnej woli, czyli wolności wyboru, musimy wybrać podążanie za głosem Ducha Świętego i posłuszeństwo Bożemu powołaniu. Choć Bóg oferuje nam błogosławieństwa i życie, to jednak możemy wybrać zamiast tego przekleństwa i śmierć. Nic dziwnego, że Bóg mówi nam:

— „Wybierz przeto życie, abyś żył, ty i twoje potomstwo” (Pwt 30,19).