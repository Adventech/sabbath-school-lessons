---
title:  Boże przymierza z nami
date:  07/01/2023
---

### Studium Bieżącego Tygodnia
Mt 10,22; J 6,29; Pwt 28,1-14; Prz 3,1-10; Ml 3,7-11; Mt 6,25-33.

> <p>Tekst Pamięciowy</p>
> „Jeżeli zaś usłuchasz głosu Pana, Boga twego, i będziesz pilnie spełniał wszystkie jego przykazania, które ja ci dziś nadaję, to Pan, Bóg twój, wywyższy cię ponad wszystkie narody ziemi. I spłyną na ciebie, i dosięgną cię wszystkie te błogosławieństwa, jeżeli usłuchasz głosu Pana, Boga twego” (Pwt 28,1-2).

Choć wydaje się to niepojęte, Bóg naprawdę zawiera przymierza (czyli umowy) z nami, ludźmi. Większość z nich to umowy dwustronne, w których obie strony (Bóg i ludzie) mają określone role do spełnienia. Formuła dwustronnej umowy jest następująca:

— Jeśli ty zrobisz to, wtedy Ja zrobię tamto.

Albo:

— Ja zrobię to, jeśli ty zrobisz tamto.

Znacznie rzadziej zdarzają się umowy jednostronne:

— Ja zrobię to bez względu na to, co ty zrobisz.

Kilka przymierzy Boga z ludźmi ma charakter jednostronny. Na przykład: „Słońce jego wschodzi nad złymi i dobrymi i deszcz pada na sprawiedliwych i niesprawiedliwych” (Mt 5,45). Cokolwiek zrobimy, to jednak możemy liczyć na słońce i deszcz. Po potopie Bóg obiecał ludzkości i wszystkim dzikim zwierzętom, że nie będzie już nigdy kolejnego potopu (zob. Rdz 9,9-16) bez względu na to, co zrobią. Obiecał także:

— „Dopóki ziemia istnieć będzie, nie ustaną siew i żniwo, zimno i gorąco, lato i zima, dzień i noc” (Rdz 8,22).

Tak więc pory roku następują po sobie niezależnie od postępowania ludzi.

W tym tygodniu będziemy studiować pewne ważne dwustronne przymierza między Bogiem i Jego dziećmi. Módlmy się, byśmy dzięki łasce Bożej dotrzymywali naszych zobowiązań zawartych w tych umowach.