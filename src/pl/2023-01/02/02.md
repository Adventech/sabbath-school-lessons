---
title:  Przymierze zbawienia
date:  08/01/2023
---

Śmierć Chrystusa na Golgocie umożliwia zbawienie każdemu człowiekowi. W przeciwieństwie do doczesnych/okresowych obietnic zbawienie nie jest jednostronne — nie jest udzielane każdemu bez względu na jego decyzje. Dlatego też wierzenie w powszechne zbawienie jest nazywane uniwersalizmem.

Natomiast Jezus wyraźnie uczył, że choć oddał życie za całą ludzkość, to jednak wielu ludzi wybiera szeroką drogę na zatracenie i wieczną śmierć (zob. Mt 7,13-14).

**Co poniższe wersety mówią o tym, jak ludzie osiągają dar zbawienia w Jezusie?**

`1 J 5,13`

`Mt 10,22`

`J 6,29`

`2 P 1,10-11`

Paweł rozumiał dwustronny charakter przymierza zbawienia. Wiedząc, że wkrótce zostanie stracony i mimo że wielu towarzyszy opuściło go, apostoł napisał do swego przyjaciela, Tymoteusza, iż dotrzymał swojego zobowiązania zawartego w umowie: „Albowiem już niebawem będę złożony w ofierze, a czas rozstania mego z życiem nadszedł. Dobry bój bojowałem, biegu dokonałem, wiarę zachowałem; a teraz oczekuje mnie wieniec sprawiedliwości, który mi w owym dniu da Pan, sędzia sprawiedliwy, a nie tylko mnie, lecz i wszystkim, którzy umiłowali przyjście jego” (2 Tm 4,6-8).

Paweł stwierdził, że jest gotowy, by się rozstać z życiem, ponieważ stoczył dobry bój, dokonał biegu i zachował wiarę. Jednak apostoł zawsze podkreślał to, że zbawienie jest wyłącznie z łaski przez wiarę, a nie z wypełniania prawa. Zatem nie postrzegał swoich uczynków czy osiągnięć jako zasługi czy powodu do chwały przed Bogiem. Czekająca na niego „korona sprawiedliwości” (2 Tm 4,8 BG) była wyłącznie koroną sprawiedliwości Jezusa, którą Paweł przez wiarę przyjął i której trzymał się do końca.

`Zbawienie jest niezasłużonym darem. Na czym zatem polega różnica między tymi, którzy przyjmują ten dar, a tymi, którzy go odrzucają? Jakiego działania wymaga od nas przyjęcie tego daru?`