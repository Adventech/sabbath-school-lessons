---
title:  Do Dalszego Studium
date:  13/01/2023
---

„Gdy lud Boży, w jakimkolwiek czasie, radośnie i chętnie przynosił dary i składał ofiary dla dzieła Bożego, doświadczał zawsze wypełnienia obietnic Bożych. Dobrobyt towarzyszył mu w tej mierze, w jakiej okazywał posłuszeństwo żądaniom Bożym. Skoro tylko uznawał zarządzenia Boże i postępował zgodnie z nimi, spichrze ludu napełniały się po brzegi. Ale gdy ograbiał Boga z danin i dziesięcin, przekonywał się, że nie tylko Pana ograbiał, ale i samego siebie, gdyż Bóg ograniczał swe łaski i dobrodziejstwa w takim właśnie stopniu, w jakim lud ograniczał swe ofiary Jemu należne”10.

Biblia wyraźnie mówi, że jesteśmy zbawieni wyłącznie przez wiarę, a zbawienie jest darem łaski Bożej. Nasze posłuszeństwo Bożym przykazaniom jest odpowiedzią na łaskę Boga, a nie zbawczą zasługą (gdyby zbawienie było zasłużone, to nie byłoby z łaski — zob. Rz 4,1-4).

Gdy przyglądamy się dwustronnej umowie Boga z nami, to widzimy zarówno dane nam błogosławieństwa, jak i obowiązki. Przez nasze odpowiedzi na to, co Bóg nam oferuje, budujemy naszą więź z Nim i w wielkim stopniu kształtujemy nasze przeznaczenie. Posłuszeństwo — służba i wierność w miłości — to prawdziwy znak uczniostwa. Zamiast zwalniać nas z posłuszeństwa, wiara i tylko wiara czyni nas uczestnikami łaski Chrystusa, co pozwala nam okazywać posłuszeństwo, którego Bóg od nas wymaga.

**Pytania Do Dyskusji**

`1. Ktoś powiedział, że gdyby każdy adwentysta był wierny w oddawaniu dziesięciny, to nasz Kościół miałby dość pieniędzy, by zrobić wszystko, co konieczne dla ogłoszenia biblijnego przesłania. Co czynisz w kwestii dziesięciny i darów, by pomóc Kościołowi wykonać to, do czego został powołany?`

`2. Zastanów się nad tym, jak ważne są nasze wybory i czyny w kontekście naszej więzi z Bogiem. Jak możemy właściwie odnieść się do kwestii uczynków i posłuszeństwa, w tym oddawania dziesięciny i w ogóle dobrego gospodarowania, nie wpadając jednocześnie w pułapkę legalizmu?`

`3. Podczas wspólnego studium biblijnego zastanówcie się nad odpowiedzią na pytanie z końca wtorkowej części lekcji, dotyczące trudnych czasów i wierności. Jak możemy zrozumieć to, że trudności spotykają nas nawet wtedy, gdy jesteśmy wierni Bogu. Jak możemy mimo to nie poddawać się zniechęceniu?`