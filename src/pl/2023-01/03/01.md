---
title:  Dziesięcina jako umowa
date:  14/01/2023
---

### Studium Bieżącego Tygodnia
Rdz 14,18-20; Ml 3,10; Pwt 12,5-14; Kpł 27,30; 1 Krl 17,9-16; 1 Kor 4,1-2.

> <p>Tekst Pamięciowy</p>
> „Przynieście całą dziesięcinę do spichlerza, aby był zapas w moim domu, i w ten sposób wystawcie mnie na próbę! — mówi Pan Zastępów — czy wam nie otworzę okien niebieskich i nie wyleję na was błogosławieństwa ponad miarę” (Ml 3,10).

W 14. rozdziale Księgi Rodzaju czytamy o powrocie Abrahama z udanej wyprawy wojennej mającej na celu odbicie jeńców, wśród których znajdowali się także Lot i jego bliscy, jak również wielu mieszkańców Sodomy. Król Sodomy, wdzięczny za ocalenie, zaoferował Abrahamowi cały obfity łup wojenny odebrany najeźdźcom. Abraham nie tylko odmówił przyjęcia łupu, ale także oddał kapłanowi Melchisedekowi dziesięcinę ze wszystkiego, co posiadał.

Bezpośrednio po tym wydarzeniu Pan powiedział Abrahamowi:

— „Nie bój się, Abramie, Jam tarczą twoją; zapłata twoja będzie sowita!” (Rdz 15,1).

Pan niejako rzekł Abrahamowi:

— Nie martw się, bo będę twoim Obrońcą i Zaopatrzeniowcem.

Później, po upływie setek lat, Mojżesz powiedział Izraelitom, gdy mieli wejść do Kanaanu:

— „Będziesz dawał dziesięcinę z każdego plonu twojego nasienia, które rokrocznie wydaje pole. (...) abyś się uczył bojaźni Pana, Boga twego, po wszystkie dni” (Pwt 14,22-23).

Ellen G. White napisała: „Od ludzi wymagał Bóg składania ofiar na cele religijne, zanim system ten został nakazany Mojżeszowi. Postępowano tak od dawna, nawet za dni Adama”11.

Co to wszystko oznacza dla nas dzisiaj?