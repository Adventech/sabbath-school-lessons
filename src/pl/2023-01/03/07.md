---
title:  Do Dalszego Studium
date:  20/01/2023
---

„Gdyby wszystkie dziesięciny naszego ludu napływały do skarbca Pańskiego tak, jak powinny, otrzymalibyśmy takie błogosławieństwa, iż dary i ofiary na specjalne cele pomnożyłyby się dziesięciokrotnie, a przepływ błogosławieństw od Boga do człowieka nie byłby blokowany”15. To zdumiewające stwierdzenie. Gdybyśmy wszyscy wiernie oddawali dziesięcinę, Bóg pobłogosławiłby nas środkami tak, iż oddawalibyśmy dziesięciokrotnie większe dary.

„W 3. rozdziale Księgi Malachiasza opisana jest umowa Boga zawarta z ludźmi. Pan przedstawia, czego dokona, udzielając swoich wielkich darów tym, którzy wiernie będą oddawać Mu dziesięcinę i składać ofiary/datki”16.

„Wszyscy powinni pamiętać, że Boże wymagania wobec nas są nadrzędne. Pan udziela nam obficie swoich dóbr, a umowa, jaką zawarł z człowiekiem, mówi, że dziesiąta część mienia człowieka winna być zwrócona Bogu. Łaskawie powierza swoim szafarzom skarby, ale o dziesiątej części mówi:

— To należy do mnie.

Stosownie do tego, ile Bóg ze swej własności udzielił człowiekowi, człowiek ma zwrócić Bogu wiernie dziesięcinę ze wszystkich swoich dóbr. Ten szczególny układ zawarł sam Jezus Chrystus”17.

**Pytania Do Dyskusji**

`1. Zastanów się nad kwestią wczesnego pochodzenia dziesięciny, znacznie wyprzedzającego czasy pojawienia się na arenie dziejów starożytnego Izraela. Jak wczesne pochodzenie dziesięciny potwierdza jej aktualność w ramach naszych obowiązków wobec Boga?`

`2. Podczas wspólnego studium biblijnego zastanówcie się nad odpowiedzią na ostatnie pytanie z poniedziałkowej części lekcji. Pomyślcie, co stałoby się, gdyby adwentyści dowolnie dysponowali dziesięciną. Jak wpłynęłoby to na adwentystyczny Kościół? Czy Kościół byłby w stanie istnieć? Dlaczego niewłaściwy jest następujący sposób myślenia: Moja dziesięcina jest tak mała, iż nie liczy się w kościelnym rozrachunku? Co by było, gdyby wszyscy tak myśleli?`

`3. Podziel się z innymi uczestnikami studium biblijnego, czego nauczyłeś się i doświadczyłeś w związku z oddawaniem dziesięciny. Czego możesz nauczyć innych chrześcijan w tej kwestii?`