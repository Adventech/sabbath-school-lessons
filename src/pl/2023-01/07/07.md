---
title:  Do Dalszego Studium
date:  17/02/2023
---

„»A gdy przyjdzie Syn Człowieczy w chwale swojej i wszyscy aniołowie z nim, wtedy zasiądzie na tronie swej chwały. I będą zgromadzone przed nim wszystkie narody, i odłączy jedne od drugich« (Mt 25,31-32). W ten sposób Chrystus opisał uczniom na Górze Oliwnej dzień wielkiego sądu, którego wyroki uzależnił od spełnienia jednego warunku. Gdy narody zostaną przed Nim zgromadzone, będą istnieć tylko dwie kategorie ludzi, a ich wieczne przeznaczenie będzie uzależnione od tego, co uczynili lub czego zaniedbali uczynić dla Niego w osobach biedaków i cierpiących”33.

„Gdy otwieracie wasze drzwi przed łaknącymi i cierpiącymi dziećmi Chrystusa, witacie niewidzialnych aniołów. Zapraszacie do towarzystwa niebiańskie istoty. One wnoszą świętą atmosferę radości i pokoju. Przybywają z pochwałą na ustach, a całe niebo słyszy odpowiednie dźwięki. Każdy uczynek miłosierdzia wzbudza tam muzykę. Ojciec ze swojego tronu zalicza nieegoistycznych pracowników do swoich największych skarbów”34.

**Pytania Do Dyskusji**

`1. „Gdyż nie braknie ubogich na tej ziemi” (Pwt 15,11). Poza faktem, że ta przepowiednia, choć ma tysiące lat, niestety nadal się spełnia, jak powinniśmy rozumieć ją dzisiaj? Niektórzy wykorzystują te słowa, by usprawiedliwiać to, że nie pomagają ubogim. Twierdzą, że skoro Bóg powiedział, że ubodzy zawsze będą na świecie, to znaczy, że tak ma być i nie należy nic z tym robić. Na czym polega błędność tego rodzaju rozumowania?`

`2. W 1 Tm 6,17-19 czytamy: „Bogaczom tego świata nakazuj, ażeby się nie wynosili i nie pokładali nadziei w niepewnym bogactwie, lecz w Bogu, który nam ku używaniu wszystkiego obficie udziela, ażeby dobrze czynili, bogacili się w dobre uczynki, byli hojni i chętnie dzielili się z innymi, gromadząc sobie skarb jako dobry fundament na przyszłość, aby dostąpić żywota prawdziwego”. Zwróć uwagę, na czym polega niebezpieczeństwo — na pokładaniu ufności w bogactwie, zamiast w życiu dla Boga. Dlaczego bogaci ludzie tak łatwo nabierają się na ułudę bogactwa, zapominając, że ich życie nie zależy od pieniędzy? Dlaczego musimy zachować ostrożność, by nie pokładać ufności w nikim i niczym poza Żywym Bogiem?`