---
title:  Wystrzegaj się chciwości
date:  25/02/2023
---

### Studium Bieżącego Tygodnia
Iz 14,12-14; Ef 5,5; Joz 7,1-26; J 12,1-8; Dz 5,1-11; 1 Kor 10,13.

> <p>Tekst Pamięciowy</p>
> „Baczcie, a wystrzegajcie się wszelkiej chciwości, dlatego że nie od obfitości dóbr zależy czyjeś życie” (Łk 12,15).

Chciwość jest definiowana jako nieopanowane pragnienie bogactwa i posiadania czegoś, co nie należy do nas. Chciwość jest poważnym problemem — na tyle groźnym, iż jest wymieniana w jednym szeregu z kłamstwem, kradzieżą i morderstwem. Jest tak szkodliwa, iż Bóg wyraźnie zakazał jej w jednym z dziesięciu przykazań: „Nie pożądaj domu bliźniego swego, nie pożądaj żony bliźniego swego ani jego sługi, ani jego służebnicy, ani jego wołu, ani jego osła, ani żadnej rzeczy, która należy do bliźniego twego” (Wj 20,17).

Chciwość jest wymieniana jako obrzydliwy grzech, który wyklucza człowieka z Królestwa Bożego: „Albo czy nie wiecie, że niesprawiedliwi Królestwa Bożego nie odziedziczą? Nie łudźcie się! Ani wszetecznicy, ani bałwochwalcy, ani cudzołożnicy, ani rozpustnicy, ani mężołożnicy, ani złodzieje, ani chciwcy, ani pijacy, ani oszczercy, ani zdziercy Królestwa Bożego nie odziedziczą” (1 Kor 6,9-10).

Chciwość na równi ze zdzierstwem, bałwochwalstwem, rozpustą i cudzołóstwem? Tak właśnie napisał apostoł. W tym tygodniu przyjrzymy się temu, jak wielkim złem jest chciwość i co możemy zrobić, by ją pokonać.