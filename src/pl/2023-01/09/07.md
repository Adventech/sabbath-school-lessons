---
title:  Do Dalszego Studium
date:  03/03/2023
---

Po zdobyciu Jerycha, Achan nie był jedynym, który przyniósł srebro i złoto do obozu izraelskiego. Jozue polecił Izraelitom przynieść całe srebro i złoto oraz przedmioty z miedzi i żelaza, by złożyć je w skarbcu domu Bożego (zob. Joz 6,19.24). Natomiast wszystko inne zostało spalone. Jednak Achan był jedynym, który zatrzymał coś z tego łupu dla siebie.

„W całej ogromnej rzeszy Izraelitów znalazł się tylko jeden człowiek, który w tak uroczystej godzinie triumfu i sądu ośmielił się przestąpić rozkaz Boży. Widok kosztownej szaty z Synearu wzbudził chciwość Achana. I nawet wtedy, gdy stanął przez nią twarzą w twarz ze śmiercią, nazwał swój łup:

— »Piękny płaszcz babiloński« (Joz 7,21).

Jeden grzech pociągnął za sobą następne i Achan przywłaszczył sobie złoto i srebro należące do skarbca Pańskiego — okradł Boga z pierwszych owoców ziemi kananejskiej”44.

Wśród znaków czasów ostatecznych na dwóch pierwszych miejscach Paweł wymienia te, które dotyczą naszej postawy wobec pieniędzy i dóbr materialnych: „A to wiedz, że w dniach ostatecznych nastaną trudne czasy: Ludzie bowiem będą samolubni, chciwi…” (2 Tm 3,1-2). Egoizm i chciwość to wyróżniające się cechy ludzi w czasach ostatecznych — naszych czasach.

**Pytania Do Dyskusji**

`1. Przeczytaj uważnie 1 Tm 6,6-10: „I rzeczywiście, pobożność jest wielkim zyskiem, jeżeli jest połączona z poprzestawaniem na małym. Albowiem niczego na świat nie przynieśliśmy, dlatego też niczego wynieść nie możemy. Jeżeli zatem mamy wyżywienie i odzież, poprzestawajmy na tym. A ci, którzy chcą być bogaci, wpadają w pokuszenie i w sidła, i w liczne bezsensowne i szkodliwe pożądliwości, które pogrążają ludzi w zgubę i zatracenie. Albowiem korzeniem wszelkiego zła jest miłość pieniędzy; niektórzy, ulegając jej, zboczyli z drogi wiary i uwikłali się sami w przeróżne cierpienia”. Podczas wspólnego studium biblijnego omówcie przykłady ludzi, którzy z powodu chciwości uwikłali się w przeróżne cierpienia. Takich przykładów nie trzeba długo szukać. Wiedząc, że potrzebujemy pieniędzy do codziennego życia, jak możemy znaleźć zrównoważoną postawę wobec spraw materialnych i nie wpaść w pułapkę, przed którą ostrzega nas Paweł?`

`2. Czego jeszcze poza pieniędzmi możemy chciwie pragnąć?`

`3. Czym różni się uzasadnione pragnienie posiadania czegoś od niezdrowej chciwości? Kiedy uzasadnione pragnienie czegoś może się przerodzić w chciwość?`