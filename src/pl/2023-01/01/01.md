---
title:  Część rodziny Bożej
date:  31/12/2022
---

### Studium Bieżącego Tygodnia
Ga 3,26.29; Ps 50,10-12; 1 Krn 29,13-14; Flp 4,19; 1 J 5,3; Mt 6,19-21.

> <p>Tekst Pamięciowy</p>
> „Patrzcie, jaką miłość okazał nam Ojciec, że zostaliśmy nazwani dziećmi Bożymi” (1 J 3,1).

Będąc chrześcijanami, w ramach naszej więzi z Bogiem otrzymaliśmy przywilej zarządzania w pewnym zakresie sprawami Boga na ziemi. U zarania ludzkości Bóg wyraźnie powierzył Adamowi i Ewie osobistą troskę nad Jego nieskalanym stworzeniem (zob. Rdz 2,7-9.15). Od nazwania zwierząt, przez troskę o Eden, aż po napełnienie ziemi potomkami Bóg powierzył naszym prarodzicom działanie w Jego imieniu.

Bóg udzielił nam błogosławieństwa w postaci środków materialnych i powierzył nam obowiązek zarządzania nimi — otrzymywania pieniędzy, dokonywania wypłat i przelewów elektronicznych, planowania budżetu oraz oddawania dziesięciny i składania darów podczas cotygodniowych nabożeństw sobotnich w zborze. Bóg wzywa nas, byśmy środkami powierzonymi przez Niego gospodarowali w celu zaspokajania własnych potrzeb, ale także potrzeb bliźnich i rozwijania Jego dzieła. Choć może się to wydawać niewiarygodne, to jednak nam Bóg powierzył również wychowanie Jego dzieci, rozwijanie Jego instytucji i kształcenie kolejnych pokoleń.

W lekcji tego tygodnia przyjrzymy się przywilejom i obowiązkom związanym z przynależnością do Bożej rodziny.