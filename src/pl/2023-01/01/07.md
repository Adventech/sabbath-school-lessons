---
title:  Do Dalszego Studium
date:  06/01/2023
---

„Serce Boga tęskni do Jego ziemskich dzieci z miłością silniejszą niż śmierć. Oddając swojego Syna, darował nam całe niebo. Życie, śmierć i wstawiennictwo Zbawiciela, służba aniołów, błagania Ducha Świętego, Ojciec działający ponad wszystkimi i przez wszystkich, nie­ustające zainteresowanie człowiekiem przejawiane przez niebiańskie istoty — wszyscy zaangażowani są w odkupienie człowieka”5.

„Jeżeli wyrzekliśmy się naszego własnego ja i oddaliśmy się Chrystusowi, to jesteśmy członkami rodziny Bożej i wszystko w domu Ojca należy do nas. Wszelkie skarby Boże stoją do dyspozycji człowieka, tak skarby tego, jak i przyszłego świata. Usługi aniołów, dar Ducha Bożego, praca sług Bożych — to wszystko jest dla nas, o ile to służy dla naszego dobra”6.

**Pytania Do Dyskusji**

`1. Wiedząc, jak wspaniałe dary Bóg przeznaczył dla swoich dzieci, musimy zapytać wraz z psalmistą: — „Czym odpłacę Panu za wszystkie dobrodziejstwa, które mi wyświadczył?” (Ps 116,12). Sporządź listę błogosławieństw i darów otrzymanych od Boga w twoim duchowym i fizycznym życiu. Przygotuj się, by przedstawić tę listę podczas wspólnego studium biblijnego. Czego lista ta uczy cię o tym, jak bardzo powinieneś być wdzięczny Bogu?`

`2. Choć najczęściej myślimy o Bogu jako Stwórcy, i słusznie, Pismo Święte mówi o Nim także jako o Tym, który podtrzymuje nasze istnienie (zob. Hbr 1,3; Hi 38,33-37; Ps 135,6-7; Kol 1,17; Dz 17,28; 2 P 3,7). Jedynie moc Boga podtrzymuje istnienie wszystkiego, począwszy od galaktyk we wszechświecie, przez bicie ludzkiego serca, a skończywszy na siłach utrzymujących strukturę atomów tworzących materię. Jak ta biblijna prawda pomaga nam zrozumieć nasze obowiązki wobec Boga związane z używaniem tego, co On nam powierzył? Jak to pomaga nam patrzeć na nasze życie i jego cel z właściwej perspektywy?`

`3. W tej lekcji wspomnieliśmy, że ze wszystkich Bożych darów największym darem jest Jezus, nasz Zbawiciel. Dlaczego? Na co moglibyśmy liczyć bez Tego największego daru niosącego nadzieję na przyszłość? Współczesny amerykański pisarz Thomas Ligotti nazwał ludzi „bryłami psującego się mięsa na kruszejących kościach”7. Dlaczego spostrzeżenie to wydaje się trafne, jeśli nie uwzględnia się daru ewangelii?`