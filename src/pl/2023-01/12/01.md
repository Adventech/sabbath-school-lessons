---
title:  Nagroda za wierność
date:  18/03/2023
---

### Studium Bieżącego Tygodnia
Hbr 11,6; Iz 62,11; Rz 6,23; J 14,1-3; Ap 21,1-27; Mt 25,20-23; Rz 8,16-18.

> <p>Tekst Pamięciowy</p>
> „Rzekł mu pan jego: Dobrze, sługo dobry i wierny! Nad tym, co małe, byłeś wierny, wiele ci powierzę; wejdź do radości pana swego” (Mt 25,21).

Choć nie możemy zapracować na zbawienie, to jednak Biblia przedstawia nadzieję nagrody jako motywację do wiernego życia, jakie przystało odbiorcom niezasłużonej Bożej łaski. Ostatecznie bowiem wszelkie dobro, jakie otrzymujemy, jest nam dane zawsze i wyłącznie z łaski Boga.

Dawid napisał: „Zakon Pana jest doskonały, pokrzepia duszę, świadectwo Pana jest wierne, uczy prostaczka mądrości. Rozkazy Pana są słuszne, rozweselają serce, przykazanie Pana jest jasne, oświeca oczy. Bojaźń Pana jest czysta, ostoi się na zawsze, wyroki Pana są prawdziwe, a zarazem sprawiedliwe. Są bardziej pożądane niż złoto, nawet najszczersze, i słodsze niż miód, nawet najwyborniejszy. Również twój sługa oświecił się nimi, wielka jest nagroda dla tych, którzy ich strzegą” (Ps 19,8-12).

Biblia na różne sposoby mówi o nagrodzie, jaka czeka sprawiedliwych w Chrystusie po Jego powtórnym przyjściu, gdy potworne przeżycia związane z grzechem skończą się raz na zawsze.

Co nam obiecano i jaką pewność mamy, że otrzymamy to, co zostało nam obiecane?