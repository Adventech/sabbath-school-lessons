---
title:  Do Dalszego Studium
date:  24/03/2023
---

Poniżej przedstawiony został słowny obraz Kościoła jako rodziny wiernie zarządzającej finansami w dziele Bożym na ziemi.

Wizja szafarstwa ogólnoświatowego Kościoła Adwentystów Dnia Siódmego. W nieodległej przyszłości pastorzy i przywódcy zborowi odniosą sukces polegający na stworzeniu odpowiedniego środowiska i właściwych warunków do szafarstwa w Kościele. Stanie się to poprzez nauczanie, szkolenie, wspieranie i zachęcanie członków Kościoła w praktykowaniu biblijnego zarządzania finansami.

Członkowie Kościoła będą stosować biblijne zasady w swoim codziennym życiu. Ich szczodrość będzie wzrastać. Systematycznie oszczędzać będą na niespodziewane wydatki. Spłacą też swoje długi.

Ich styl życia odznaczać się będzie umiarkowaniem, dyscypliną i zadowoleniem. Pieniądze nie będą dla nich bożkiem, a oni rozwijać będą więź ze swoim boskim Stwórcą.

W sobotnie poranki członkowie Kościoła udawać się będą na nabożeństwa. Ich zachowanie wyrażać będzie wewnętrzny pokój — brak troski o sprawy finansowe oraz głębokie odczucie zadowolenia i wdzięczności.

W małżeństwach konflikty związane z finansami zostaną w znacznym stopniu wyeliminowane. Członkowie Kościoła uczestniczyć będą w nabożeństwach z poczuciem oczekiwania na Bożą obecność pośród nich.

Wszystkie służby kościelne będą w pełni finansowane i będą działać prężnie, głosząc miłość Chrystusa w wyraźny sposób i pomagając potrzebującym.

Zbory będą odpowiednio wyposażone do służby i utrzymane w nienagannym stanie.

Jednak dzisiaj każdy z nas musi sobie odpowiedzieć na pytanie:

— Co Bóg nakazuje nam uczynić z zasobami, które nam powierzył?

**Pytania Do Dyskusji**

`1. Podczas wspólnego studium biblijnego omówcie to, jak powinniśmy rozumieć dwie ważne biblijne prawdy: zbawienie z łaski przez wiarę oraz nagrodę stosownie do uczynków. Jak możemy je ze sobą pogodzić?`

`2. Dlaczego zadowolenie z tego, co mamy obecnie, nie wyklucza dążenia do poprawy sytuacji finansowej? Dlaczego jedno nie kłóci się z drugim?`

`3. Nie ma wątpliwości, że wieczność jest przed nami. Jak wybory dokonywane przez nas, nawet te mniej ważne, przyczyniają się do tego, gdzie spędzimy wieczność?`