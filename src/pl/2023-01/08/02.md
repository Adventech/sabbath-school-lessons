---
title:  Najpierw to, co najważniejsze
date:  19/02/2023
---

`Przeczytaj Koh 12,1. Jakie przesłanie dla nas jest zawarte w tym wersecie?`

Gdy młodzi ludzie wkraczają w dorosłość, muszą zacząć myśleć o zarabianiu na podstawowe potrzeby — pożywienie, ubiór i dach nad głową. Jezus powiedział nam, jak powinniśmy tworzyć naszą hierarchię potrzeb:

— „Ale szukajcie najpierw Królestwa Bożego i sprawiedliwości jego, a wszystko inne będzie wam dodane” (Mt 6,33).

Oczywiście starsze osoby, które nie przyjęły Jezusa w młodości, nadal mają czas, by podjąć właściwe decyzje w kwestii szafarstwa.

W Rdz 28,20-22 Jakub dokonał pewnych ważnych życiowych wyborów, zarówno w sprawach duchowych, jak i w kwestii finansów. We śnie Bóg przedstawił się Jakubowi jako „Pan, Bóg Abrahama, ojca twego, i Bóg Izaaka!” (Rdz 28,13). Składając ślubowanie Bogu, Jakub powiedział:

— „Pan będzie Bogiem moim” (Rdz 28,21).

`Przeczytaj Rdz 29,9-20. Dlaczego ważny jest czas tego wydarzenia w życiu Jakuba?`

Gdy Jakub powziął duchowe i finansowe zobowiązania wobec Boga, Pan skierował go do Racheli przy studni (zob. Rdz 29,9-20). Właściwą rzeczą jest podjąć duchowe i życiowe decyzje przed zawarciem związku małżeńskiego. Twój współmałżonek powinien wiedzieć, na co się pisze. Czy osoba, którą wybrałeś, jest wierną chrześcijanką? Jakiego rodzaju pracę wykonuje? Czy jest nauczycielką, pielęgniarką, prawniczką, sprzątaczką? Jaki ma zawód? Jakie będzie wasze wspólne życie? Przed zawarciem małżeństwa trzeba też sobie odpowiedzieć na następujące pytania: Jakie macie wykształcenie? Czy jesteście zadłużeni i na jaką kwotę? Czy jesteście gotowi przyjąć na siebie odpowiedzialność związaną z małżeństwem?

`Przeczytaj 2 Kor 6,14-15. Dlaczego zasada ta jest tak ważna w kontekście wyboru partnera życiowego? Choć przestrzeganie tej zasady nie gwarantuje udanego małżeństwa, dlaczego zwiększa szanse na małżeński sukces?`