---
title:  Planowanie sukcesu
date:  18/02/2023
---

### Studium Bieżącego Tygodnia
Koh 12,1; Rdz 2,15; 1 Tm 5,8; Kol 3,23-24; Rdz 39,2-5; Prz 3,5-8.

> <p>Tekst Pamięciowy</p>
> „Cokolwiek czynicie, z duszy czyńcie jako dla Pana, a nie dla ludzi, wiedząc, że od Pana otrzymacie jako zapłatę dziedzictwo, gdyż Chrystusowi Panu służycie” (Kol 3,23-24).

Większość ludzi chce wieść udane i szczęśliwe życie. Oczywiście w upadłym świecie, w którym zdarzają się tragedie i nieszczęścia, ten cel nie zawsze jest łatwy do osiągnięcia.

Ponadto pozostaje pytanie, jak zdefiniować sukces. Weźmy na przykład Józefa w Egipcie. Jeśli ktoś kiedykolwiek odniósł sukces, to z pewnością był to on. Z więzienia trafił do pałacu. Z drugiej strony mamy przykład Jana Chrzciciela. Z więzienia trafił do grobu. Czy jego życie zakończyło się sukcesem? Wszystko zależy od tego, jak zdefiniujemy sukces.

W tym tygodniu przyjrzymy się pojęciu sukcesu w kontekście podstaw szafarstwa i zasad gospodarowania finansami. Bez względu na to, kim jesteśmy i gdzie żyjemy, pieniądze i finanse są częścią naszego życia, czy tego chcemy, czy nie. Jakie praktyczne kroki możemy podjąć, które, choć nie gwarantują sukcesu, pomogą nam uniknąć najczęstszych pułapek i błędów utrudniających finansowy sukces?