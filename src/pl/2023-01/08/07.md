---
title:  Do Dalszego Studium
date:  24/02/2023
---

„Żaden plan, czy to w interesach, czy życiu prywatnym, nie jest właściwy ani doskonały, jeżeli obejmuje tylko krótkie chwile życia doczesnego, a pomija wielkie sprawy życia wieczne­go. (...). Zanim człowiek osią­gnie taki poziom duchowy, aby złożyć skarby swoje przed tronem Najwyższego w niebie, musi wzbogacić i uszlachetnić swoją naturę jeszcze za życia na tym świecie”36.

„Pierwszorzędna zasada, będąca fundamentem wszystkich uczciwie prowadzonych spraw i zapewniająca powodzenie w każdej dziedzinie, to zasada uznania prawa własności Boga. Stwórca Wszechrzeczy jest pierwszym Prawowitym Właścicielem Wszystkiego, co istnieje. My jesteśmy Jego rządcami, gospodarzami i sługami. Wszystko, co posiada­my, powierzył nam Pan w opiekę i w naszej działalności kierować się musimy Jego wskazówkami”37.

Pod wpływem presji związanej z finansowym utrzymaniem rodziny wielu chrześcijan ogranicza swoje obowiązki do zarabiania na życie. Jednak jako chrześcijanie mamy także obowiązek uczestniczenia w realizacji wielkiego ewangelizacyjnego zlecenia danego przez Jezusa swoim wyznawcom. Po zacytowaniu tego zlecenia z Mk 16,15 Ellen G. White napisała: „Nie oznacza to, że wszyscy są powołani do służby duchownego czy też misji w podstawowym znaczeniu tych słów, ale wszyscy mogą być Jego współ­pracownikami, gdy zanoszą bliźnim radosną nowinę. Wszystkich ten rozkaz dotyczy: wielkich i małych, uczonych i prostych, starych i mło­dych”38.

„Powinniśmy w naszym życiu bardziej stosować się do zamierzeń Boga. Musimy jak najlepiej czynić to, co jest nam najbliższe; musimy drogi nasze polecić Bogu, zwrócić uwagę na znaki Jego opatrzności; są to niezawodne reguły, które kryją w sobie właściwy wybór zawodu”39.

**Pytania Do Dyskusji**

`1. Jak jako chrześcijanie definiujemy życiowy sukces? Czym różni się to, co świat uważa za sukces i co my uważamy za sukces? Weźmy na przykład Jana Chrzciciela. Jak określiłbyś jego życie, które zakończyło się uwięzieniem i straceniem na życzenie złej kobiety? Czy nazwiesz to sukcesem? Jak możesz uzasadnić swoją odpowiedź?`

`2. Jak możemy wyjaśnić fakt, iż jest wielu ludzi sukcesu, którzy nie przestrzegają biblijnych zasad zarządzania bogactwem ani biblijnych zasad życia w ogólności? Jak wyjaśnisz przypadki tych ludzi, którzy starają się przestrzegać tych zasad i nie odnoszą sukcesu? Niektórzy z nich ciężko chorują albo spotykają ich nieszczęścia. Jak możemy to zrozumieć?`