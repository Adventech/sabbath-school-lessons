---
title:  Jak radzić sobie z długami?
date:  28/01/2023
---

### Studium Bieżącego Tygodnia
Pwt 28,1-2.12; Mt 6,24; 1 J 2,15; Prz 22,7; 6,1-5; Pwt 15,1-5.

> <p>Tekst Pamięciowy</p>
> „Bogacz panuje nad nędzarzem, lecz dłużnik jest sługą wierzyciela” (Prz 22,7).

Jedna z definicji długu brzmi następująco: Życie dzisiaj na konto tego, co spodziewamy się zarobić w przyszłości. We współczesnym świecie dług wydaje się czymś normalnym, ale chrześcijanie nie powinni go tak postrzegać. Biblia zdecydowanie nakazuje wystrzegać się zaciągania długów. Pismo Święte co najmniej dwadzieścia sześć razy nawiązuje do długu, za każdym razem w negatywny sposób. Nie znaczy to, że grzechem jest pożyczyć pieniądze. Chodzi o to, by w miarę możliwości unikać negatywnych skutków zadłużania się. W kontekście zobowiązań finansowych apostoł Paweł radził: „Oddawajcie każdemu to, co mu się należy; komu podatek, podatek; komu cło, cło; komu bojaźń, bojaźń; komu cześć, cześć. Nikomu nic winni nie bądźcie prócz miłości wzajemnej” (Rz 13,7-8).

Dlaczego dług jest obecnie ogólnoświatową plagą na każdym poziomie, począwszy od poszczególnych ludzi, poprzez firmy, aż po całe państwa? W każdym społeczeństwie zawsze był pewien odsetek osób zadłużonych. Jednak obecnie odsetek ten jest większy niż kiedykolwiek. Mnóstwo ludzi zadłuża się, co rzadko wychodzi im na korzyść.

W tym tygodniu rozważymy powody zaciągania długu i sposoby radzenia sobie z nim. Być może ty sam się nie zadłużasz, ale możesz podzielić się tymi informacjami z rodziną, przyjaciółmi i znajomymi. Z pewnością rzeczy te przydadzą się im.