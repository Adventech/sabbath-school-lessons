---
title:  Gromadzenie skarbu w niebie
date:  04/02/2023
---

### Studium Bieżącego Tygodnia
Rdz 6,5-14; Hbr 11,8-13; 2 Kor 4,18; Rdz 13,10-12; 32,22-31; Hbr 11,24-29.

> <p>Tekst Pamięciowy</p>
> „Albowiem cóż pomoże człowiekowi, choćby cały świat pozyskał, a na duszy swej szkodę poniósł? Albo co da człowiek w zamian za duszę swoją?” (Mk 8,36-37).

Jezus podał nam najlepszą na świecie strategię inwestowania, mówiąc:

— „Nie gromadźcie sobie skarbów na ziemi, gdzie je mól i rdza niszczą i gdzie złodzieje podkopują i kradną; ale gromadźcie sobie skarby w niebie, gdzie ani mól, ani rdza nie niszczą i gdzie złodzieje nie podkopują i nie kradną” (Mt 6,19-20).

Podsumował tę strategię następująco:

— „Albowiem gdzie jest skarb twój — tam będzie i serce twoje” (Mt 6,21).

To wszystko można wyrazić innymi słowy: Pokaż, na co wydajesz pieniądze, a ja powiem ci, gdzie jest twoje serce, bo twoje serce zawsze podąża za tym, na co wydajesz pieniądze.

Czy pragniesz, by twoje serce należało do Królestwa Bożego? Jeśli tak, to skieruj swoje pieniądze tam, gdzie będą przynosić wieczne zyski. Poświęć swój czas oraz swoje pieniądze i modlitwy dziełu Bożemu. Czyniąc to, przekonasz się, że twoje zaangażowanie wzrośnie, a twoje serce podąży za nim. W tym tygodniu przyjrzymy się wskazówkom, jak gromadzić swój skarb w niebie i odebrać kiedyś swoją wieczną nagrodę.