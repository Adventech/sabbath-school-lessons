---
title:  Oddawanie
date:  04/03/2023
---

### Studium Bieżącego Tygodnia
Łk 12,16-21; Koh 2,18-22; Prz 27,23-27; 2 Kor 4,18; Koh 5,9; Kol 1,15-17.

> <p>Tekst Pamięciowy</p>
> „I usłyszałem głos z nieba mówiący: Napisz: Błogosławieni są odtąd umarli, którzy w Panu umierają. Zaprawdę, mówi Duch, odpoczną po pracach swoich; uczynki ich bowiem idą za nimi” (Ap 14,13).

Gdy zbliżamy się do końca naszej aktywności zawodowej, zaczynamy zwracać większą uwagę na zachowanie naszego majątku w oczekiwaniu na koniec życia. Przejście na emeryturę może być traumatycznym doświadczeniem. Jak powinniśmy podejść do tej kwestii w kontekście naszych finansów?

Gdy ludzie zbliżają się do starości, w naturalny sposób zaczynają martwić się o przyszłość. Najczęściej występujące lęki są następujące: lęk przed przedwczesną śmiercią i pozostawieniem rodziny bez opieki, lęk przed zbyt długim życiem i brakiem odpowiedniego zabezpieczenia finansowego, lęk przed ciężką chorobą, która pochłonie wszystkie zgromadzone środki pieniężne, oraz lęk przed umysłową czy fizyczną niepełnosprawnością, czyli potrzebą stałej opieki ze strony innych osób.

Nawiązując do tego rodzaju lęków, Ellen G. White napisała: „Wszystkie tego rodzaju lęki są dziełem szatana. (...). Gdyby [starsi ludzie] żyli w sposób, jakiego Bóg sobie życzy, ostatnie ich dni mogłyby się zaliczać do najlepszych i najszczęśliwszych. (...). Starzy ludzie powinni wyzbyć się trosk i kłopotów, starać się przeżyć czas, jaki jest im dany, możliwie najszczęśliwiej i starać się dostać do dziedzictwa niebieskiego”45.

W tym tygodniu przyjrzymy się Bożym radom dla seniorów. Co powinniśmy czynić, czego unikać i jakimi zasadami się kierować w kwestii finansów w podeszłym wieku?