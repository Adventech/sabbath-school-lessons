---
title:  Ofiarność na łożu śmierci
date:  08/03/2023
---

**Jakie zasady zostały zawarte w wymienionych poniżej wersetach w związku z posługiwaniem się pieniędzmi?**

`1 Tm 6,17`

`2 Kor 4,18`

`Prz 30,8`

`Koh 5,9`

Pieniądze mogą bardzo silnie oddziaływać na ludzi, prowadząc wielu do ruiny. Niektórzy ludzie dopuszczają się strasznych czynów dla pieniędzy, nawet jeśli nie cierpią niedostatku.

Oczywiście nie musi tak być. Dzięki mocy Bożej możemy pokonać wroga, który usiłuje doprowadzić do tego, by materialne dobra, mające być dla nas błogosławieństwem, stały się dla nas przekleństwem.

W kontekście dobrego rozporządzenia dziedzictwem na wypadek śmierci jednym z niebezpieczeństw jest pokusa gromadzenia bogactwa wyłącznie dla siebie pod pretekstem, że po śmierci zostanie ono przekazane na zbożne cele. Oczywiście nie znaczy to, że mamy wszystko roztrwonić, jak pewien miliarder, który twierdził, że umrze w świadomości, że dobrze przeżył życie, jeśli przed śmiercią wyda wszystko, co miał. Powinniśmy zrobić coś znacznie lepszego.

„Ukazano mi, że wielu odmawia dziełu Bożemu swoich darów, uciszając sumienie tym, że dokonali zapisu w testamencie. Boją się działać z wiarą i zaufaniem do Boga, ofiarując cokolwiek, póki żyją. Ale taka ofiarność na łożu śmierci nie jest tym, czego Chrystus oczekuje od swoich wyznawców. Nie może usprawiedliwić egoizmu za życia. Ci, którzy trzymają się kurczowo swojego majątku do ostatniej chwili, oddają go raczej śmierci niż dziełu Bożemu. Straty następują raz po raz. Banki upadają, a majątki są tracone na wiele sposobów. Wielu zamierza coś uczynić, ale zwlekają, a szatan robi wszystko, by środki nie zostały przekazane na dzieło Boże. Majątek zostaje stracony, zanim zostanie zwrócony Bogu, a szatan cieszy się z tego”48.

`Dlaczego musimy zachować ostrożność w tym, jak usprawiedliwiamy korzystanie ze środków materialnych, które zostały nam powierzone?`