---
title:  Do Dalszego Studium
date:  10/03/2023
---

Gdyby zamożni „ludzie byli prawdziwymi chrześcijanami, nie odkładaliby tej czynności na godzinę śmierci. Wtedy, gdy są jeszcze pełni życia, poświęciliby siebie i swą własność Bogu i, działając jako Jego szafarze, znajdowaliby zadowolenie w tym, że zawsze spełniają swój obowiązek. Stając się własnymi wykonawcami testamentu, sami mogą uczynić zadość wymaganiom Boga, zamiast obciążać tym obowiązkiem innych”51.

Co autorka miała na myśli, mówiąc, że mamy być wykonawcami swojego testamentu? W typowym testamencie wyznacza się wykonawców, którzy zarządzają środkami po śmierci właściciela zgodnie z jego spisaną wolą. Stając się wykonawcą swojego testamentu, po prostu dysponujesz swoimi środkami za życia. W ten sposób możesz czerpać zadowolenie z rezultatów swojej ofiarności, wiedząc, że właściwie zarządzasz talentami danymi ci przez Boga.

Dla chrześcijanina powtórne przyjście Chrystusa jest błogosławioną nadzieją. Każdy z nas wyobrażał sobie, jak niesamowite byłoby ujrzeć Jezusa przychodzącego na obłokach nieba. Pragniemy usłyszeć z Jego ust słowa uznania:

— Dobrze uczyniłeś.

Ale musimy się liczyć z tym, że zanim Jezus przyjdzie powtórnie, zaśniemy snem śmierci. Jeśli jednak postępujemy zgodnie z Jego objawioną wolą, to już możemy z satysfakcją obserwować Jego dzieło rozwijające się między innymi dzięki naszym staraniom, a także upewnić się, że dzięki naszemu testamentowi możemy wspierać to dzieło także po śmierci52.

**Pytania Do Dyskusji**

`1. Choć możemy odkładać skarb w niebie już teraz, dlaczego nie powinniśmy tego traktować jako zapłaty za zbawienie?`

`2. Choć powinniśmy być szczodrzy i ofiarni, to jednak musimy także zachować zdrowy rozsądek. Ludzie wyznaczający kolejne daty końca świata kierują do swoich zwolenników wezwania o pieniądze, bo te wkrótce mają się stać bezużyteczne, więc lepiej przeznaczyć je teraz na ich działalność. Jak możemy się nauczyć odróżniać religijne cwaniactwo od prawdziwych potrzeb dzieła Bożego na świecie?`