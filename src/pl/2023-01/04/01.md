---
title:  Dary dla Jezusa
date:  21/01/2023
---

### Studium Bieżącego Tygodnia
2 Kor 9,6-7; Pwt 16,17; Ps 116,12-18; 1 Krn 16,29; Mk 12,41-44; 14,3-9.

> <p>Tekst Pamięciowy</p>
> „Czym odpłacę Panu za wszystkie dobrodziejstwa, które mi wyświadczył? Podniosę kielich zbawienia i wzywać będę imienia Pana. Spełnię Panu śluby moje wobec całego ludu jego” (Ps 116,12-14).

Poza obowiązkiem oddawania dziesięciny spoczywa na nas także obowiązek oddawania darów z dziewięciu dziesiątych tego, co pozostaje w naszym posiadaniu po oddaniu dziesięciny Bogu. Tu zaczyna się pole dla naszej szczodrości. Lud Boży składał różnego rodzaju dary, takie jak ofiary zagrzeszne w odpowiedzi na łaskę Bożą czy dary dziękczynne za Bożą ochronę, błogosławieństwo zdrowia, dostatek i podtrzymującą moc. Są tutaj także datki dla ubogich oraz dary na budowę i utrzymanie domu modlitwy.

Gdy zastanawiamy się nad ogromem błogosławieństw udzielanych nam przez Boga, to zaczynamy postrzegać naszą ofiarność jako coś więcej niż doraźną potrzebę związaną z wybrukowaniem parkingu przed kaplicą czy zakupem odpowiednich strojów dla członków chóru zborowego. Składamy nasze dary w odpowiedzi na to, co Bóg czyni dla nas, w tym zwłaszcza na ofiarę złożoną przez Jezusa. „Miłujmy więc, gdyż On nas przedtem umiłował” (1 J 4,19). Kościół na różnych poziomach organizacji korzysta z naszych darów w celu rozwijania dzieła Bożego. W tym tygodniu przyjrzymy się, co Biblia mówi o dobrowolnych darach jako elemencie naszego kierowania i zarządzania Bożymi sprawami na ziemi.