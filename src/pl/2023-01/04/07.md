---
title:  Do Dalszego Studium
date:  27/01/2023
---

Niebiańska księga upamiętniająca zawiera także zapis finansowej wierności tych, którzy należą do rodziny Bożej. „Anioł dokonuje wiernego zapisu każdej ofiary poświęconej Bogu, złożonej w Jego skarbnicy, oraz końcowego rezultatu zebranych w ten sposób środków. Bóg dostrzega każdą monetę przeznaczoną dla Jego sprawy, jak też chęć lub oporność daw­cy. Odnotowany jest również motyw dawania. Ludzie pełni poświęcenia i samozaparcia, którzy oddają Bogu to, co jest Jego, zgodnie z Bożymi wymaganiami, zostaną wynagrodzeni według swoich uczynków. Nawet jeśli środki przez nich złożone zostaną źle wykorzystane, tak że nie będą przeznaczone na cel, na który ofiarował je dawca — na chwałę Bożą i zbawienie dusz — to ci, którzy złożyli ofiarę ze szczerego serca, przeznaczając ją dla chwały Bożej, nie utracą swej nagrody”20.

„Bóg pragnie, by Jego wierni modlili się i układali plany dla rozwoju Jego dzieła. Podobnie jak to się działo w przypadku Korneliusza, mamy połączyć modlitwę z ofiarnością. Nasze modlitwy i dary mają płynąć przed oblicze Boga jako pamiątka. Wiara bez uczynków jest martwa, a bez żywej wiary nie można się podobać Bogu. Modląc się, mamy ofiarować tyle, ile możemy, zarówno naszej pracy, jak i środków, aby nasze modlitwy mogły zostać wysłuchane. Jeśli będziemy postępować zgodnie z wiarą, nie zostaniemy zapomniani przez Boga. On widzi każdy przejaw miłości i poświęcenia. On ukaże nam, jak będziemy mogli okazać wiarę przez nasze czyny”21.

**Pytania Do Dyskusji**

`1. Jak modlitwa i ofiarność uzupełniają się nawzajem? Jak modlitwa pomaga nam zrozumieć potrzebę dawania i wielkość naszej ofiarności?`

`2. W pewnym znanym czasopiśmie w Stanach Zjednoczonych ukazał się artykuł opisujący młodych ludzi odnoszących ogromne sukcesy finansowe, ale skrajnie nieszczęśliwych oraz borykających się z poczuciem pustki i głęboką depresją. Jeden z nich, dyrektor finansowy, powiedział: — Gdy umrę, jakie to będzie mieć znaczenie dla mnie, gdy w moich aktach osobowych znajdzie się zapis, że powiększyłem swoje zasoby finansowe o kilka procent? Czego możemy się nauczyć na tym przykładzie o tym, jak ofiarność może służyć duchowemu dobru dawcy i pomagać mu się wyzwolić z ułudy bogactwa (zob. Mt 13,22)?`

`3. W pierwszej z powyższych wypowiedzi Ellen G. White zwróć uwagę na fragment cytatu mówiący o złym wykorzystaniu złożonych darów. Dlaczego ów fragment tekstu jest istotny dla nas, gdy nie mamy wpływu na to, jak wykorzystywane są złożone przez nas dary?`