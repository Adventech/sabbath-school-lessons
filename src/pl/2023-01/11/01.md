---
title:  Zarządzanie w trudnych czasach
date:  11/03/2023
---

### Studium Bieżącego Tygodnia
2 Krn 20,1-22; 1 Krn 21,1-14; 2 P 3,3-12; 1 J 2,15-17, Ap 13,11-17.

> <p>Tekst Pamięciowy</p>
> „Ofiaruj Bogu dziękczynienie i spełnij Najwyższemu śluby swoje! I wzywaj mnie w dniu niedoli, wybawię cię, a ty mnie uwielbisz!” (Ps 50,14-15).

Czasami wydaje się, że nasz świat wymyka się spod kontroli — wojny, rzezie, przestępstwa, niemoralność, katastrofy naturalne, pandemie, niepewność ekonomiczna, korupcja wśród polityków i tak dalej. W takiej sytuacji poszczególne osoby i rodziny są skłonne myśleć przede wszystkim o własnym przetrwaniu. To zrozumiałe, że ludzie usilnie poszukują bezpieczeństwa w tych niepewnych czasach.

Trud życia pochłania większość naszej uwagi. Długi do spłacenia, dzieci do wychowania i dom do utrzymania — wszystko to wymaga czasu i zastanowienia. Do tego potrzebujemy odzieży, pożywienia i dachu nad głową. W Kazaniu na górze Jezus nawiązał do tych podstawowych potrzeb, mówiąc:

— „Ojciec wasz niebieski wie, że tego wszystkiego potrzebujecie. Ale szukajcie najpierw Królestwa Bożego i sprawiedliwości jego, a wszystko inne będzie wam dodane” (Mt 6,32-33).

W trudnych czasach, gdy musimy polegać na Panu bardziej niż kiedykolwiek, powinniśmy podjąć konkretne kroki oparte na biblijnych zasadach.