---
title:  Do dalszego studium
date:  15/02/2019
---

Siódma trąba (zob. Ap 11,15-18 wskazuje na zakończenie dziejów świata. Nadszedł czas, by Bóg objawił swoją władzę i swoje panowanie. Ta zbuntowana planeta, pozostająca pod panowaniem szatana przez tysiące lat, wkrótce wróci pod panowanie i rządy Boga. Po śmierci na krzyżu, zmartwychwstaniu i wniebowstąpieniu Chrystus został ogłoszony Prawowitym Władcą Świata (zob. Ap 12,10-11). Szatan jednak nadal szerzy spustoszenie, jak tylko może, wiedząc, że ma niewiele czasu (zob. Ap 12,12). Siódma trąba oznajmia, że uzurpatorskie potęgi zostały pokonane, a ten świat ostatecznie znajdzie się pod panowaniem Chrystusa.

Siódma trąba w sposób wyprzedzający szkicuje treść pozostałej części Apokalipsy Jana: (1) I popadły w gniew narody. 12., 13. i 14. rozdział Apokalipsy Jana przedstawiają szatana jako pełnego gniewu (zob. Ap 12,17) i przygotowującego wraz z dwoma sprzymierzeńcami — bestią z morza i bestią z ziemi — narody świata do walki przeciwko ludowi Bożemu. (2) Lecz i twój gniew rozgorzał. Odpowiedzią Boga na gniew narodów jest siedem plag ostatecznych, które zostały określone jako przejaw Jego gniewu (zob. Ap 15,1). (3) I nastał czas sądu nad umarłymi. Czas ten został opisany w Ap 20,11-15. (4) I oddawanie zapłaty sługom twoim. Nagroda sprawiedliwych została opisana w 21. i 22. rozdziale Apokalipsy Jana. (5) Oraz wytracenia tych, którzy niszczą ziemię. W Ap 19,2 czytamy, że eschatologiczny Babilon został osądzony za to, że niszczył ziemię. Unicestwienie szatana, jego zastępów i jego dwóch sprzymierzeńców jest ostatecznym aktem dramatu wielkiego boju (zob. Ap 19,11-20,15).

**Pytania do dyskusji**

`1. Czasami przekonujemy się, że głoszenie ewangelii może prowadzić do gorzkich doświadczeń (zob. Ap 10,10). Nasze świadectwo jest odrzucane i ośmieszane, a my sami doświadczamy niechęci i kpin. Czasami głoszenie prawdy budzi silny sprzeciw. Jakie biblijne postacie doświadczyły takiej opozycji i czego możemy się nauczyć z ich przeżyć?`

`2. Zastanów się nad tym stwierdzeniem: „Wielokrotnie byłam ostrze­gana co do wyznaczania czasu. Nigdy ponownie nie będzie poselstwa dla ludu Bożego, które byłoby oparte o czas. Nie jest nam dane poznać określony czas zarówno wylania Ducha Świętego, jak i przyjścia Chrystusa”9. Jakie problemy dostrzegasz w związku ze sporządzaniem zbyt szczegółowych wykresów proroczych ukazujących ostateczne wydarzenia po 1844 roku? Jak możemy się ustrzec niebezpieczeństw związanych z tworzeniem takich wykresów?`

---

_1	Ellen G. White, Wielkie bój, Warszawa 2018, wyd. XIX, s. 441._

_2	Taż, Wydarzenia czasów końca, Warszawa 2007, wyd. II, s. 148._

_3	Ellen G. White, Wielkie bój, Warszawa 2018, wyd. XIX, s. 476-477._

_4	Ellen G. White, Wybrane poselstwa, Radom 2011, t. III, s. 318 (przyp. red.)._

_5	Ellen G. White, Wybrane poselstwa, Radom 2016, t. I, s. 167. (Przyp. red.:) Przeczytaj także rozdział Bezgrzeszność i zbawienie, w: taż, Wybrane poselstwa, Radom 2011, t. III, s. 316-319._

_6	Taż, w: The Seventh-day Adventist Bible Commentary, Hagerstown 1980, t. VII, s. 970._

_7	Ellen G. White, w: The Seventh-day Adventist Bible Commentary, Hagerstown 1980, t. VII, s. 971._

_8	Tamże._

_9	Ellen G. White, Wybrane poselstwa, Radom 2016, t. I, s. 180._