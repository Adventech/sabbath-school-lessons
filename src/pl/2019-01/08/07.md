---
title:  Do dalszego studium
date:  22/02/2019
---

Celem 12. rozdziału Apokalipsy Jana jest po pierwsze uświadomienie ludowi Bożemu, że wydarzenia czasów końca są częścią wielkiego boju między Chrystusem a szatanem. Apokalipsa Jana ostrzega lud Boży przed tym, co mu grozi obecnie i przed jeszcze poważniejszymi zagrożeniami w przyszłości ze strony doświadczonego i pełnego furii wroga. Paweł także ostrzega nas przed działaniami szatana w czasach końca: „…z wszelką mocą, wśród znaków i rzekomych cudów, i wśród wszelkich podstępnych oszustw wobec tych, którzy mają zginąć, ponieważ nie przyjęli miłości prawdy, która mogła ich zbawić” (2 Tes 2,9-10).

Apokalipsa Jana wzywa nas do poważnego potraktowania przyszłych wyzwań i całkowitego polegania na Bogu. Z drugiej strony w Apokalipsie Jana znajdujemy zapewnienie, że choć szatan jest silnym i doświadczonym wrogiem, to jednak nie jest aż tak silny, by pokonać Chrystusa (zob. Ap 12,8). Dla ludu Bożego nadzieja jest jedynie w Tym, który w przeszłości pokonał szatana i jego demoniczne siły. Chrystus obiecał być ze swoimi wiernymi wyznawcami „po wszystkie dni aż do skończenia świata” (Mt 28,20).4

**Pytania do dyskusji**

`1. Jako adwentyści dnia siódmego postrzegamy siebie jako odzwierciedlających cechy reszty w czasach ostatecznych. Jakże wielki jest to przywilej, a jednocześnie jakże ogromna to odpowiedzialność! (Zob. Łk 12,48). Dlaczego musimy zachować ostrożność i nie zakładać, że taka rola gwarantuje nam osobiste zbawienie?`

`2. „Zbyt dużo mówimy o mocy szatana. To prawda, że jest on silną istotą, ale dziękuję Bogu za Potężnego Zbawiciela, który wyrzucił Złego z nieba. Mówimy o naszym wrogu, wspominamy go w modlitwach i myślimy o nim, tak iż staje się coraz większy i większy w naszej wyobraźni. Dlaczego nie mielibyśmy mówić o Jezusie? Dlaczego nie mielibyśmy myśleć o Jego mocy i miłości? Szatan cieszy się, gdy wyolbrzymiamy jego moc. Patrzcie na Jezusa i rozmyślajcie o Nim, a patrząc na Niego, będziecie się zmieniać na Jego obraz”5. W jaki sposób chrześcijanie wyolbrzymiają moc szatana? Z drugiej strony, jakie niebezpieczeństwo tkwi w zaprzeczaniu nie tylko mocy szatana, ale nawet i temu, że on istnieje?`