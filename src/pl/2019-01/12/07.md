---
title:  Do dalszego studium
date:  22/03/2019
---

Jeszcze przed zupełnym moralnym upadkiem Babilonu głos z nieba wzywa lud Boży, który nadal przebywa w Babilonie:

— „Wyjdźcie z niego, ludu mój” (Ap 18,4).

Wielu wyznawców Boga nadal z różnych powodów pozostaje w Babilonie. Przy pomocy swojego Kościoła w czasach końca Bóg wzywa tych ludzi do opuszczenia odstępczego systemu religijnego i odcięcia się od jego grzechów. Ludzie ci muszą wyjść z Babilonu, by uniknąć jego losu. Bóg bowiem nie chce, by ktokolwiek zginął (zob. 2 P 3,9). Ap 19,1-10 wskazuje, że wielu bogobojnych ludzi w Babilonie odpowie na to wezwanie. Pomyśl, jak ogromna odpowiedzialność spoczywa na nas jako na Bożej reszcie, czyli Kościele ostatków. Co mówi to nam o potrzebie zamieszkiwania Bożej prawdy w naszych sercach i potrzebie wylania Ducha Świętego na nas?

**Pytania do dyskusji**

`1. Jak wskazuje Ap 18,4, w Babilonie jest wielu pobożnych ludzi, których Bóg nazywa swoim ludem. Zastanów się nad poniższym cytatem: „To prawda, że kazano nam wołać pełnym głosem (…), ale głosząc (…), musimy jednocześnie uważać, aby nie po­tępiać tych, którzy nie mają tego światła, jakie jest w naszym po­siadaniu. Nie wolno nam tracić panowania nad sobą i atakować katolików. Wśród nich jest wielu chrześcijan, którzy pobożnie chodzą w świetle, jakie posiadają, i Bóg się jeszcze o nich zatroszczy. Ci, którzy cieszą się licznymi przywilejami i korzystają z wielu sposob­ności, a nie udoskonalali swych sił fizycznych, umysłowych i moral­nych (...), znajdują się w stanie większego niebezpie­czeństwa i większego potępienia w oczach Boga niż ludzie błądzący w sprawach wiary, ale usiłujący w swoim życiu czynić innym dobrze”5.`

`2. Podczas gdy kobieta w 12. rozdziale Apokalipsy Jana symbolizuje wierny Kościół Boży, to wszetecznica w 17. rozdziale Apokalipsy Jana oznacza odstępczy Kościół, który odwodzi świat od Boga. Jakie dostrzegasz podobieństwa i różnice między nimi? Co ważniejsze, czego możemy się nauczyć z takiego porównania?`

`3. Fragmenty Apokalipsy Jana, które studiowaliśmy w tym tygodniu, przedstawiają ponury obraz stanu religijnych i politycznych sił w świecie w ostatnim okresie dziejów, czyli tuż przed powtórnym przyjściem Chrystusa. Jak świadczy to o znaczeniu potrzeby pozostawania wiernymi, szczerymi i czystymi w głoszeniu przesłania, które Bóg nam powierzył? Przeczytaj w Ap 16,15 wezwanie do wierności pomimo zwiedzenia i ogólnoświatowego odstępstwa. Jak możemy w obecnej sytuacji odnieść to ostrzeżenie do nas?`

---

_1	Zob. Ellen G. White, Wielki bój, Warszawa 2018, wyd. XIX, s. 450-452._

_2	Tamże, s. 450._

_3	Ellen G. White, Wielki bój, Warszawa 2018, wyd. XIX, s. 427-428.447-448._

_4	Ellen G. White, Wielki bój, Warszawa 2018, wyd. XIX, s. 432._

_5	Ellen G. White, Ewangelizacja, Warszawa 2000, wyd. II, s. 365._