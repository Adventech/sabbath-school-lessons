---
title:  Do dalszego studium
date:  18/01/2019
---

Siedem przesłań do zborów wskazuje na stopniowy duchowy upadek siedmiu zborów. Zbór efeski był wciąż wierny, choć utracił pierwotną miłość. Zbory w Smyrnie i Filadelfii były w większości wierne. Zbór w Pergamie i Tiatyrze w coraz większym stopniu pogrążały się w odstępstwie od czystej wiary apostolskiej. Zbór w Sardes znajdował się w bardzo niedobrym stanie duchowym. Większość tego zboru straciła wierność ewangelii, choć w zborze w Filadelfii pojawiło się sporo wiernych wyznawców. Zbór w Laodycei był w takim stanie duchowej ospałości i samozadowolenia, iż nie można było powiedzieć o nim nic dobrego.

Kończąc każde przesłanie do danego zboru, Jezus składa obietnicę tym, którzy przyjmą Jego radę. Można zauważyć, że pomimo duchowego upadku w zborach obietnice stają się stopniowo coraz większe. Efezjanie, do których Jezus skierował pierwsze przesłanie, otrzymali tylko jedną obietnicę. Choć kolejne zbory pogrążały się w coraz większym kryzysie duchowym, to jednak otrzymywały coraz więcej obietnic. W końcu zbór w Laodycei otrzymał tylko jedną obietnicę, ale za to największą — miejsce na tronie obok Jezusa (zob. Ap 3,21).7

**Pytania do dyskusji**

`1. Jak rosnąca liczba obietnic następująca w miarę duchowego upadku zborów odzwierciedla prawdę, że gdzie grzech się wzmaga, tam łaska bardziej obfituje (zob. Rz 5,20)? Pomyśl o tym w świetle następującego oświadczenia: „Kościół, choćby był osłabiony i wadliwy, jest jedynym obiektem na ziemi, który Chrystus obdarza swoją najwyższą uwagą. Nieustannie strzeże go z troską i wzmacnia przez swojego Ducha Święte­go”8.`

`2. Chrześcijanie często mówią, że trudno być chrześcijaninem w uprzemysłowionych, handlowych i wielkich miastach. Jednak w bogatych miastach Azji żyją chrześcijanie, którzy są wierni ewangelii i pozostają niezachwiani w swojej lojalności wobec Boga pomimo nacisków wywieranych na nich przez pogańskie środowisko. Czego możemy się od nich nauczyć? Pomyśl o tych chrześcijanach w Azji w świetle modlitwy Jezusa zapisanej w J 17,15-19. Jak kwestia bycia w świecie, ale nie ze świata, ma zastosowanie do chrześcijan dzisiaj, zwłaszcza tych mieszkających w dużych miastach?`

`3. Jak jako adwentyści dnia siódmego możemy lepiej przyjąć przesłanie skierowane do nas w liście do zboru w Laodycei?`