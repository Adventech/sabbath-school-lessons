---
title:  Przesłania Jezusa Do Siedmiu Zborów
date:  12/01/2019
---

### Studium bieżącego tygodnia
Ap 2,8-3,22; Iz 61,10.

> <p>Tekst pamięciowy</p>
> „Zwycięzcy pozwolę zasiąść ze mną na moim tronie, jak i Ja zwyciężyłem i zasiadłem wraz z Ojcem moim na jego tronie” (Ap 3,21).

Z wyspy Patmos Jezus za pośrednictwem Jana wysłał list zawierający siedem przesłań dla Jego ludu. Choć przesłania te dotyczyły bezpośrednio zborów w Azji w czasach apostoła, to jednak w ujęciu proroczym przedstawiają symboliczny obraz stanu Kościoła na przestrzeni dziejów.

Porównanie tych przesłań wskazuje, że wszystkie one mają sześciorakiego rodzaju strukturę. Każde przesłanie zaczyna się wskazaniem z nazwy określonego zboru. Następnie pojawiają się słowa: To mówi…, po których Jezus przedstawia się zborowi przy pomocy opisów i symboli występujących w 1. rozdziale Apokalipsy Jana. Te opisy Jezusa są dostosowane do szczególnych potrzeb każdego zboru. W ten sposób Jezus wskazuje na to, że jest w stanie przyjść zborom z pomocą w ich zmaganiach i problemach. Następnie Jezus udziela pochwały określonemu zborowi, a potem radzi mu, jak wyjść z trudnej sytuacji. Wreszcie każde przesłanie do zboru kończy się wezwaniem do słuchania przesłania Ducha Świętego oraz obietnicą dla zwycięzców.

Jak zauważyliśmy w lekcji ubiegłego tygodnia podczas naszej analizy przesłania do pierwszego zboru, efeskiego, i jak zauważymy w tym tygodniu, studiując przesłania do pozostałych sześciu zborów, Jezus oferuje nadzieję i odpowiada na potrzeby każdego zboru w jego szczególnej sytuacji. Tak więc z pewnością może On zaspokoić także i nasze potrzeby dzisiaj.