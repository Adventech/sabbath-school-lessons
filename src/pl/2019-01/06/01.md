---
title:  Opieczętowany Lud Boży
date:  02/02/2019
---

### Studium bieżącego tygodnia
Ap 7,1-17; 2 P 3,9-14; Pwt 8,11-17; Ap 14,4-5.12; 17,5; Rz 3,19-24.

> <p>Tekst pamięciowy</p>
> „To są ci, którzy przychodzą z wielkiego ucisku i wyprali szaty swoje, i wybielili je we krwi Baranka” (Ap 7,14).

Zerwanie siedmiu pieczęci ukazuje prawdę, że każdy człowiek, który przyznaje się do wiary w Chrystusa, otrzymuje błogosławieństwa za wierność albo przekleństwa za niewierność. Pierwsze cztery pieczęcie przedstawiają środki dyscyplinarne użyte przez Boga w celu uświadomienia ludowi Pańskiemu duchowej ospałości i poprowadzenia go do zwycięstwa. Do tej pory lud Boży cierpi także niesprawiedliwość i ucisk w świecie wrogo odnoszącym się do ewangelii. Wraz z zerwaniem szóstej pieczęci Bóg jest gotowy do rozprawy z tymi, którzy krzywdzili Jego lud.

7. rozdział Apokalipsy Jana jest wstawką między pieczęciami szóstą a siódmą. Szósta pieczęć prowadzi nas do powtórnego przyjścia Chrystusa. Gdy bezbożnym wymierzona zostaje sprawiedliwość, 7. rozdział Apokalipsy Jana odpowiada na pytanie: Kto ostoi się w dniu przyjścia Chrystusa? Będą to ci, którzy zostali opieczętowani — 144 tysiące.

Inne cechy 144 tysięcy zostały podane w Ap 14,1-5. Podobna wstawka występuje między trąbami szóstą a siódmą (zob. Ap 10,1-11,14). Ta wstawka — rozpoczynająca się drugim wielkim przebudzeniem i narodzinami ruchu adwentowego — obejmuje ten sam okres, co pierwsze sceny 7. rozdziału Apokalipsy Jana, i dotyczy doświadczenia i misji ludu Bożego w czasach końca.