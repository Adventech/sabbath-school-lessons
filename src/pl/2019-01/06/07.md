---
title:  Do dalszego studium
date:  08/02/2019
---

Tożsamość 144 tysięcy jest gorącym przedmiotem dyskusji teologicznych. Z Apokalipsy Jana jasno wynika, że 144 tysiące to ostatnie pokolenie ludu Bożego w końcowych dniach historii tego świata. Wiemy, że ludzie ci przejdą przez czas ucisku i zostaną ochronieni przed siedmioma ostatecznymi plagami (zob. Ps 91,7-16), a ich lojalność zostanie poddana próbie, jakiej w przeszłości nie przeszło żadne pokolenie.

Nie zostało nam objawione, kto dokładnie będzie należał do tej grupy. Tożsamość tych ludzi jest jedną z tajemnic, którą Bóg zachował dla siebie (zob. Pwt 29,28). Jedynie przyszłość objawi, kto będzie należał do tej grupy zbawionych.

W kwestii tej tajemnicy otrzymaliśmy następujące ostrzeżenie: „Chrystus mówi, że znajdą się w Kościele ludzie przedstawiający bajki i przypuszczenia, podczas gdy Bóg dał wielkie, podnoszące i uszlachetniające prawdy, które zawsze powinny być zachowywane w skarbnicy umysłu. Gdy ludzie podnoszą tę i tamtą teorię oraz gdy są ciekawi poznania czegoś, co niekoniecznie muszą poznać, to Bóg ich nie prowadzi. Nie jest Jego zamierzeniem, aby Jego lud miał przedstawiać coś, czego trzeba się domyślać, a co nie jest nauczane przez Słowo. Nie jest Jego wolą, by wdawano się w spory dotyczące kwestii, które nie pomogą im duchowo, takie jak ta:

— Kto będzie na­leżeć do 144 tysięcy?

Ci, którzy są wybranymi Bożymi, bez wątpienia wkrótce się o tym dowiedzą”5.

**Pytania do dyskusji**

`1. Zastanów się nad poniższym wezwaniem: „Starajmy się ze wszystkich sił danych nam przez Boga znaleźć się w gronie 144 tysięcy”6. Jak możesz zastosować tę radę w praktyce? Jak to staranie wpłynie na twoje codzienne decyzje?`

`2. Ważną cechą 144 tysięcy świętych w czasie końca jest to, że śpiewają oni nową pieśń. Tej pieśni nikt inny oprócz nich nie może zaśpiewać, gdyż jest to pieśń ich doświadczenia, a będzie to doświadczenie, jakiego nie przeżyła żadna inna grupa ludzi w dziejach świata (zob. Ap 14,3-4; 15,2-3). Gdy myślisz o swoim życiu, na jaką pieśń doświadczenia z Bogiem przekłada się twój obecny duchowy stan? Czy twoja pieśń odwołuje się jedynie do przeszłych dokonań Boga w twoim życiu, nie mając do czego nawiązać w teraźniejszości? Co musisz zmienić w swoim życiu, by poświęcić się na nowo Bogu?`

`2. Czym różni się sucha wiedza o Chrystusie od prawdziwego poznania Go? Gdyby ktoś zapytał cię, jaki jest Chrystus, jak odpowiedziałbyś na to pytanie i dlaczego właśnie tak?`