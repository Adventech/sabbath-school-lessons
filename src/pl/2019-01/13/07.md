---
title:  Do dalszego studium
date:  29/03/2019
---

Apokalipsa Jana kończy się tym, co zostało zaznaczone już na jej początku — powtórnym przyjściem Chrystusa w mocy i chwale oraz ustanowieniem wiecznego Królestwa Bożego. Powtórne przyjście Chrystusa i Jego zjednoczenie z Jego oblubienicą jest kulminacyjnym punktem księgi.

Jednak Apokalipsa Jana nie umieszcza tych wydarzeń w jakimś nierealistycznym kontekście. To, że przyjście Jezusa jest bliskie, jest podstawowym faktem. Drugim faktem określającym rzeczywistość jest to, że nadal czekamy na powtórne przyjście Jezusa. Czekając na to wydarzenie, musimy jasno pojmować przesłania zawarte w Apokalipsie Jana, a zrozumieć je możemy, czytając tę księgę raz po raz — aż do końca świata. Przesłania Apokalipsy Jana wciąż przypominają nam w naszym oczekiwaniu, że nie powinniśmy patrzeć na rzeczy tego świata, ale kierować oczy ku niebu i ku Temu, który jest naszą jedyną nadzieją. Chrystus z Apokalipsy Jana to odpowiedź na wszystkie ludzkie nadzieje i pragnienia pośród zagadek i niepewności życia. On trzyma w swoich rękach przyszłość świata i każdego z nas z osobna.

Apokalipsa Jana przypomina nam także, iż zanim nastąpi koniec, mamy do zrealizowania zadanie ogłoszenia światu przesłania o rychłym powtórnym przyjściu Jezusa. Nasze oczekiwanie na Jego powtórne przyjście nie jest bierne, ale aktywne. Duch i oblubienica wołają:

— „Przyjdź!” (Ap 22,17).

Musimy przyłączyć się do tego wołania. Jest ono dobrą nowiną i jako takie ma być głoszone ludziom na całym świecie.3

**Pytania do dyskusji**

`1. Pomyśl o milenium i sądzie nad niesprawiedliwymi zmarłymi, który nastąpi po milenium. Zbawieni będą mieli tysiąc lat, by uzyskać odpowiedzi na wszystkie swoje pytania. Dopiero potem Bóg ostatecznie wymierzy karę potępionym. Jak ten fakt świadczy o Bogu?`

`2. Ap 1,3 obiecuje błogosławieństwo tym, którzy słuchają słów proroctwa tej księgi, czytają owe słowa i zachowują je. Czego dowiedziałeś się, studiując tę księgę i jak zamierzasz to zachowywać?`

---

_1	Ellen G. White, Wielki bój, Warszawa 2018, wyd. XIX, s. 307-308._

_2	Ellen G. White, Wielki bój, Warszawa 2018, wyd. XIX, s. 459._

_3	Przeczytaj także rozdział Bez szaty weselnej, w: Ellen G. White, Przypowieści Chrystusa, Warszawa 2010, wyd. IV, s. 199-207; rozdział Koniec walki, w: taż, Wielki bój, Warszawa 2018, wyd. XIX, s. 474-485._