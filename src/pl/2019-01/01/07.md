---
title:  Do dalszego studium
date:  04/01/2019
---

„To objawienie [zawarte w Apokalipsie Jana] zostało dane dla pouczenia i pocieszenia Kościoła w całej erze chrześcijańskiej. (...). Objawienie to coś, co zostało ujawnione. Sam Pan objawił swemu słudze tajemnice zawarte w tej księdze i pragnie, by były one jawne i studiowane przez wszystkich. Prawdy te odnoszą się do żyjących w czasach ostatecznych, jak również odnosiły się do tych, którzy żyli w czasach Jana. Niektóre ze scen przedstawionych w proroctwie należą do przeszłości, inne dzieją się współcześnie; niektóre ukazują zakończenie wielkiego boju między mocami ciemności i Księciem Nieba, a inne objawiają zwycięstwo i radość odkupionych na nowej ziemi.

Niech nikt nie sądzi, że skoro nie potrafi wyjaśnić znaczenia każdego symbolu w Apokalipsie Jana, to nie ma sensu badać tej księgi w dążeniu do poznania sensu zawartej w niej prawdy. Ten, który objawił owe tajemnice Janowi, da pilnemu poszukiwaczowi prawdy przedsmak niebiańskiej rzeczywistości. Wszyscy, których serca są otwarte na przyjęcie prawdy, zostaną uzdolnieni, by zrozumieć nauki zawarte w Apokalipsie Jana i otrzymają błogosławieństwo obiecane tym, »którzy słuchają słów proroctwa i zachowują to, co w nim jest napisane« (Ap 1,3)”3.

**Pytania do dyskusji**

`1. Jeśli Apokalipsa Jana jest objawieniem Jezusa Chrystusa, dlaczego słowu apokalipsa przypisuje się obecnie negatywny wydźwięk? Jak świadczy to o zrozumieniu Apokalipsy Jana wśród chrześcijan? Dlaczego proroctwa tej księgi często wywołują lęk?`

`2. Pomyśl o niespełnionych przepowiedniach głoszonych przez niektórych ludzi w ciągu ostatnich dwudziestu lat w związku z wydarzeniami czasów końca i powtórnym przyjściem Jezusa. Bez względu na nastawienie i motywację (nieznane nam w gruncie rzeczy) osób głoszących takie przepowiednie, jakie są negatywne skutki takich niespełnionych proroctw? Jak czują się ci, którzy w nie uwierzyli? Jak ludzie ci przedstawiają chrześcijaństwo społeczeństwu, które śledzi te niespełnione przepowiednie? Jak my, którzy wierzymy w biblijne proroctwa i oczekujemy wydarzeń czasów końca jako znaków drogowych, możemy zachować równowagę w naszym zrozumieniu proroctw i głoszeniu ich bliźnim?`

---

_1	Ellen G. White, Testimonies to Ministers and Gospel Workers, Mountain View–Omaha 1962, s. 118._

_2	Ellen G. White, w: The Advent Review and Sabbath Herald, 13 XI 1913._

_3	Ellen G. White, Krzyż i miecz, Warszawa 2018, wyd. II, s. 331. Przeczytaj także rozdział The Study of the Books of Daniel and the Revelation oraz Dig Deeper, w: taż, Testimonies to Ministers and Gospel Workers, Mountain View–Omaha 1962, s. 112-119._