---
title:  Do dalszego studium
date:  08/03/2019
---

Apokalipsa Jana ukazuje, że w czasach eschatologicznych lud Boży otrzymał zlecenie głoszenia światu ewangelii na czasy końca. Wydaje się, że dzieło wyznaczone nam jest niemożliwe do wykonania. Jednak Bóg obiecał nam swoją moc.

„Wielkie dzieło ewangelii nie zakończy się mniejszym objawieniem mocy Bożej niż to, jakie miało miejsce na początku głoszenia dobrej nowiny. (...). Poselstwo rozprzestrzeni się nie tyle przez rozumne wywody, co przez przekonujące działanie Ducha Świętego. Dowody zostały przedstawione, a zasiane ziarno prawdy wzrośnie teraz i wyda owoc”15.

Zwieńczeniem głoszenia ostatecznego Bożego przesłania będzie wielki podział ludzkości na dwa obozy: na tych, którzy miłują Boga i są Mu posłuszni, oraz na tych, którzy podążają za bestią i są jej posłuszni. Ten podział został przedstawiony jako dwa żniwa: zebranie ziarna do spichlerza (zob. Ap 14,14-16) i zebranie kiści winogron, aby je podeptać w tłoczni (zob. Ap 14,17-20). To ostateczne rozdzielenie ludzkości zostało omówione w 17. i 18. rozdziale Apokalipsy Jana.16

**Pytania do dyskusji**

`1. Zastanów się nad odpowiedziami na następujące pytania: Kto jeszcze oprócz adwentystów dnia siódmego głosi przesłania wypływające z poselstwa trzech aniołów? Jak ten fakt świadczy o znaczeniu naszego dzieła i o tym, jak poważnie powinniśmy do niego podchodzić?`

`2. Dlaczego sąd jest niepopularnym pojęciem wśród wielu chrześcijan? Jakie znaczenie ma pojęcie sądu przedadwentowego dla współczesnego chrześcijaństwa? Jak możesz pomóc swoim współwyznawcom lepiej zrozumieć prawdziwe znaczenie sądu przedadwentowego?`

`3. Pomyśl o kwestii sobotniej w kontekście wydarzeń czasów końca. Chodzi o to, komu będziemy oddawać cześć — Stwórcy nieba i ziemi (zob. Ap 14,7) czy potędze symbolizowanej przez bestię? Biblia uczy, że sobota, siódmy dzień tygodnia, jest najstarszym (zob. Rdz 2,2-3) i najbardziej podstawowym znakiem stwórczej roli Boga w powołaniu do istnienia nieba i ziemi. Czego ta prawda uczy nas o tym, dlaczego sobota, jako główny element jednego z dziesięciorga przykazań Bożych (zob. Ap 14,12), odgrywa tak istotną rolę podczas ostatecznego kryzysu?`

---

_1	Ellen G. White, Wielkie bój, Warszawa 2018, wyd. XIX, s. 316._

_2	Ellen G. White, Życie Jezusa, Warszawa 2018, wyd. XVI, s. 562._

_3	Ellen G. White, The Spirit of Prophecy, Waszyngton 1969, t. III, s. 194-195._

_4	Przeczytaj także rozdział Sidła szatana, w: Ellen G. White, Wielki bój, Warszawa 2018, wyd. XIX, s. 373-381._

_5	Ellen G. White, w: The Advent Review and Sabbath Herald, 19 III 1889._

_6	Ellen G. White, Wielki bój, Warszawa 2018, wyd. XIX, s. 317._

_7	Ellen G. White, Wielki bój, Warszawa 2018, wyd. XIX, s. 423._

_8	Tamże, s. 318-321._

_9	Ellen G. White, Ewangelizacja, Warszawa 2000, wyd. II, s. 158-159._

_10	Ellen G. White, Ewangelizacja, Warszawa 2000, wyd. II, s. 158-159._

_11	Taż, Testimonies for the Church, Mountain View–Omaha 1948, t. VI, s. 78._

_12	Ellen G. White, Wielki bój, Warszawa 2018, wyd. XIX, s. 435._

_13	Ellen G. White, Wielki bój, Warszawa 2018, wyd. XIX, s. 274._

_14	Tamże, s. 279._

_15	Ellen G. White, Wielki bój, Warszawa 2018, wyd. XIX, s. 439._

_16	Przeczytaj także rozdział Ostatnie ostrzeżenie, w: tamże, s. 433-439._