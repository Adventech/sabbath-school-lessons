---
title:  Jezus — Pośrednik Nowego Przymierza
date:  12/02/2022
---

### Studium Bieżącego Tygodnia
Hbr 7,11-19; 8,10-12; Jr 31,31-34; Hbr 8,1-6; Wj 24,1-8; Ez 36,26-27.

> <p>Tekst Pamięciowy</p>
> „Teraz zaś objął o tyle znakomitszą służbę, o ile lepszego przymierza jest pośrednikiem, które ustanowione zostało w oparciu o lepsze obietnice” (Hbr 8,6).

Prowadząc doskonałe życie, a potem umierając za nas, Jezus stał się Pośrednikiem nowego, lepszego przymierza między nami i Bogiem. Przez swoją śmierć Jezus zniósł wyrok śmierci ciążący na nas za nasze przestępstwa i umożliwił nam udział w nowym przymierzu.

Ta prawda została wyjaśniona w Hbr 10,5-10, gdzie Jezus został ukazany jako Ten, który okazał doskonałe posłuszeństwo wymagane w ramach przymierza. Ten fragment listu nawiązuje do 40. rozdziału Księgi Psalmów, gdzie wyrażone jest pragnienie Mesjasza, by okazać zupełne posłuszeństwo Bogu:

— „Oto przychodzę; w zwoju księgi o mnie napisano: Jest moją radością, mój Boże, czynić Twoją wolę, a Prawo Twoje mieszka w moim wnętrzu” (Ps 40,8-9 BT).

„W oryginalnym biblijnym kontekście to wyrażenie [czynić Twoją wolę] opisuje moralne posłuszeństwo woli Bożej. Autor Listu do Hebrajczyków posłużył się tym wyrażeniem, by wykazać, że ofiara Chrystusa wypełniła wolę Boga, dostarczając zupełnego pojednania, jakiego nie mogły dać symboliczne ofiary ze zwierząt”32.

Według Pawła psalm ten nabrał szczególnego znaczenia w świetle wcielenia Jezusa. Jezus ucieleśnia posłuszeństwo nowemu przymierzu. On jest naszym Wzorem. Zostaliśmy zbawieni nie tylko przez Jego śmierć, ale także przez Jego doskonałe posłuszeństwo.