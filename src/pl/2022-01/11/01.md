---
title:  Jezus — Sprawca i Dokończyciel Wiary
date:  05/03/2022
---

### Studium Bieżącego Tygodnia
Hbr 10,35-39; Rz 1,17; Hbr 11,1-40; Joz 2,9-11; Hbr 12,1-3.

> <p>Tekst Pamięciowy</p>
> „Patrząc na Jezusa, sprawcę i dokończyciela wiary, który zamiast doznać należytej mu radości, wycierpiał krzyż, nie bacząc na jego hańbę, i usiadł na prawicy tronu Bożego” (Hbr 12,2).

11. i 12. rozdział Listu do Hebrajczyków to dla wielu osób przypuszczalnie ulubione rozdziały tej nowotestamentowej księgi. Przedstawiają one chrześcijańskie życie jako bieg, w którym uczestniczymy i w którym wszyscy wierni otrzymają nagrodę. Opisują także dramat odkupienia jako bieg, w którym ludzie wiary w przeszłości wytrwali pomimo doznanego cierpienia, choć jeszcze nie otrzymali nagrody.

Jest tak dlatego, że ta historia nie skończyła się na nich, ale musiała zaczekać także na nas. My żyjemy u jej finału. Dramat kończy się na naszym ostatnim odcinku biegu, za którym Jezus wyznaczy metę po prawicy Boga. On jest naszą Inspiracją do biegu i Przykładem, jak mamy biec. On jest naszym Ostatecznym Świadkiem, że nagroda jest prawdziwa, a jako Poprzednik otwiera przed nami drogę (zob. Hbr 6,19-20; 10,19-23).

11. rozdział Listu do Hebrajczyków wyjaśnia, że wiara to ufność pokładana w Bożych obietnicach, choć jeszcze nie widzimy ich spełnienia. W tej lekcji zbadamy, czym jest wiara i jak buduje się na przykładach z przeszłości, a zwłaszcza na przykładzie Jezusa — Sprawcy i Dokończyciela Wiary (zob. Hbr 12,2).