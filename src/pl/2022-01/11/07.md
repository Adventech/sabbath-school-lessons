---
title:  Do Dalszego Studium
date:  11/03/2022
---

„Przez wiarę stałeś się Chrystusowym i przez wiarę masz w Nim wzrastać, dając i biorąc. Oddajesz wszystko — swoje serce, swoją wolę i służbę — oddajesz siebie Bogu, aby być posłusznym Jego wymaganiom. Musisz także wszystko przyjąć — Chrystusa, pełnię Jego błogosławieństwa, aby przebywał w twoim sercu, był twoją siłą, twoją sprawiedliwością i twoim nieśmiertelnym pomocnikiem dającym ci moc do posłuszeństwa”40.

„Bóg nigdy nie wymaga, abyśmy wierzyli, jeśli najpierw nie da nam wystarczających dowodów, na których moglibyśmy oprzeć naszą wiarę. Jego istnienie, Jego charakter i prawdziwość Jego Słowa są dowiedzione na podstawie obfitego świadectwa przemawiającego do naszego rozumu. Jednak Pan nigdy nie wykluczył możliwości wątpienia. Nasza wiara musi opierać się na dowodach, a nie na dowodzeniu. Kto chce wątpić, znajdzie ku temu sposobność, jednak ci, którzy rzeczywiście chcą poznać prawdę, znajdą wiele dowodów, na których będą mogli oprzeć swoją wiarę. Dla ludzkiego ograniczonego umysłu nie jest możliwe zrozumienie charakteru lub dzieł Nieskończonego. Dla najbystrzejszego i najbardziej wykształconego umysłu ta Święta Istota musi zawsze pozostać okryta zasłoną tajemnicy. »Czy możesz zgłębić tajemnicę Boga albo zbadać doskonałość Wszechmocnego? Wyższa jest niż niebiosa — cóż poczniesz? Głębsza jest niż kraina umarłych — cóż ty wiesz?« (Hi 11,7-8)”41.

**Pytania Do Dyskusji**

`1. Katolicki teolog Anzelm z Canterbury (1033-1109) ukuł łacińskie powiedzenie: Credo ut intelligam, co znaczy: „Wierzę, bym zrozumiał”42. W Hbr 11,3 czytamy, że „przez wiarę poznajemy…” Jakie jest powiązanie wiary z poznaniem? Dlaczego wiara często poprzedza poznanie? Dlaczego czasami musimy z wiarą sięgać ku temu, czego, przynajmniej początkowo, nie rozumiemy, aby z czasem pojąć więcej?`

`2. Greckie słowo pistis oznacza zarówno wiarę, jak i wierność. Dlaczego oba znaczenia są ważne w dążeniu do zrozumienia tego, co znaczy życie przez wiarę? Jak ludzie wymienieni w 11. rozdziale Listu do Hebrajczyków dokazali przez swoją wierność prawdziwości swojej wiary? Jak możemy czynić to samo?`

`3. Choć rozumiemy, że wiara jest darem Bożym (zob. Rz 12,3), to jaką rolę odgrywamy — jeśli jakąkolwiek — w przyjmowaniu i zachowywaniu tego daru?`