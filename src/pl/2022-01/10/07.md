---
title:  Do Dalszego Studium
date:  04/03/2022
---

„Wstąpienie Chrystusa do nieba było znakiem, że Jego naśladowcy mieli otrzymać obiecane błogosławieństwo. Mieli na nie czekać, zanim przystąpią do swego dzieła. Gdy Chrystus przeszedł przez niebiańskie bramy, zasiadł na tronie otoczony uwielbieniem aniołów. Gdy tylko ceremonia dobiegła końca, Duch Święty zstąpił na uczniów w obfitych strumieniach, a Chrystus został uwielbiony tą chwałą, którą dzielił z Ojcem od wieczności. Wylanie Ducha w dniu Pięćdziesiątnicy było sygnałem niebios, że inauguracja Odkupiciela została dokonana. Według Jego obietnicy posłał On Ducha Świętego z nieba do swoich naśladowców na znak, że jako Kapłan i Król otrzymał wszelką moc w niebie i na ziemi, będąc Namaszczonym i Władcą nad swoim ludem. (...).

Mogli wypowiadać imię Jezusa z pewnością, bo czyż nie był On ich Przyjacielem i Starszym Bratem? Pozostając w bliskiej łączności z Chrystusem, zasiadali z Nim w niebiańskich okręgach. W jakież żarliwe słowa ubierali swoje przekonania, gdy składali świadectwo o Nim!”38

**Pytania Do Dyskusji**

`1. W Ps 42,3 czytamy: „Dusza moja pragnie Boga, Boga żywego. Kiedyż przyjdę i ukażę się przed obliczem Boga?” Jak możemy mieć podobne pragnienie przebywania w obecności Boga? Jeśli teraz nie cieszymy się obecnością Boga, oddając Mu cześć i przychodząc do Niego przez wiarę, to czy będziemy się nią cieszyć w przyszłości? Co prowadzi nas do radości z obecności Boga?`

`2. W pewnej powieści, mającej wyszydzać zaufanie do Boga, jej bohater skonstruował robota, który rzekomo wierzył za ludzi. Choć to tylko fantazja, jak możemy zachować ostrożność, by nie popełniać błędów podobnych do tych, jakie Izraelici popełniali na pustyni, i nie domagać się zbędnego pośrednictwa między nami i Bogiem? Ludzie mają skłonność zdawać się na innych w sprawach duchowych, w tym w studiowaniu i zrozumieniu Słowa Bożego. Niektórzy ludzie sądzą, że modlitwy innych za nich zostaną wysłuchane przez Boga chętniej niż ich własne. Jak możemy uniknąć takiej pułapki? Dlaczego dzięki Jezusowi możemy przychodzić do Boga bez ziemskich pośredników?`

`3. List do Hebrajczyków tchnie pewnością zbawienia. Jak możemy się nauczyć nie mylić pewności z zarozumiałością?`