---
title:  Jezus otwiera drogę za zasłonę
date:  26/02/2022
---

### Studium Bieżącego Tygodnia
Hbr 9,24; Wj 19,3-4; Hbr 12,18-21; Kpł 16,1-2; Hbr 10,19-22; Kol 3,1.

> <p>Tekst Pamięciowy</p>
> „Albowiem Chrystus nie wszedł do świątyni zbudowanej rękami, która jest odbiciem prawdziwej, ale do samego nieba, aby się wstawiać teraz za nami przed obliczem Boga” (Hbr 9,24).

Gdy uczniowie wrócili z Góry Oliwnej po wniebowstąpieniu Jezusa, byli pełni radości i dumy. Ich Pan i Przyjaciel wstąpił na tron jako Władca Świata i polecił im przychodzić do Boga w Jego imieniu z całkowitą ufnością, iż Bóg przychylnie odpowie na ich modlitwy (zob. J 14,13-14). Choć pozostali na świecie, będąc atakowani przez siły zła, ich nadzieja była niezachwiana. Wiedzieli, że Jezus poszedł przygotować im miejsce (zob. J 14,1-3). Wiedzieli też, że On jest Wodzem ich zbawienia i przez swoją krew otworzył im drogę do niebiańskiej ojczyzny.

Wniebowstąpienie Jezusa znajduje się w centrum teologii Listu do Hebrajczyków. Wyznacza początek panowania Jezusa i Jego arcykapłańskiej służby dla nas. Wreszcie, co jeszcze ważniejsze, wniebowstąpienie Jezusa jest zapoczątkowaniem nowego przymierza zapewniającego środki, dzięki którym możemy odważnie przychodzić do Boga przez wiarę. Naszym przywilejem jest przychodzić do Boga z ufnością dzięki zasługom Jezusa i Jego sprawiedliwości.