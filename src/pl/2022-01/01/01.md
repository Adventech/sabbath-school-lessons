---
title:  List do Hebrajczyków i do nas
date:  25/12/2021
---

### Studium Bieżącego Tygodnia
Hbr 2,3-4; 1 P 4,14.16; Hbr 13,1-9.13; 1 Krl 19,1-18; Hbr 3,12-14; Lb 13,1-33.

> <p>Tekst Pamięciowy</p>
> „Albowiem wytrwałości wam potrzeba, abyście, gdy wypełnicie wolę Bożą, dostąpili tego, co obiecał” (Hbr 10,36).

Czy wyobrażałeś sobie kiedyś, jak by to było usłyszeć na żywo kazanie Jezusa czy któregoś z apostołów? Posiadamy spisane fragmenty czy streszczenia niektórych ich kazań, ale dają nam one jedynie ograniczone pojęcie o tym, jak by to było słuchać ich na żywo. Jednak Bóg zachował dla nas w Piśmie Świętym co najmniej jedno kompletne kazanie: list apostoła Pawła do Hebrajczyków.

Paweł, autor Listu do Hebrajczyków, określił swoje dzieło jako „słowo napomnienia2” (Hbr 13,22). Wyrażenie to wskazuje na wygłoszone kazanie, zarówno w synagodze (zob. Dz 13,15), jak i podczas chrześcijańskiego nabożeństwa (zob. 1 Tm 4,13). Nie bez powodu twierdzi się, że List do Hebrajczyków jest najwcześniejszym „kompletnym chrześcijańskim kazaniem”3, jakie zostało zachowane do naszych czasów. List do Hebrajczyków został skierowany do wierzących, którzy przyjęli Jezusa, ale doświadczali poważnych trudności. Niektórzy byli publicznie wyszydzani oraz prześladowani (zob. Hbr 10,32-34). Inni borykali się z problemami finansowymi (zob. Hbr 13,5-6). Wielu było zmęczonych i zaczynało mieć wątpliwości co do swojej wiary (zob. Hbr 3,12-13). Czy możemy się z nimi utożsamić?

Apostoł Paweł w tym poruszającym kazaniu wezwał adresatów (a także nas) do wytrwałości w wierze w Jezusa i do kierowania wzroku ku Niemu i Jego niebiańskiej świątyni.