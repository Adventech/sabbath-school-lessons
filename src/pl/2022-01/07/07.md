---
title:  Do Dalszego Studium
date:  11/02/2022
---

„Najcięższą walką jest walka z samym sobą. Poddanie własnego ja i podporządkowanie wszystkiego woli Boga łączy się ze zmaganiem. Jednak człowiek musi poddać się Panu, zanim dostąpi odnowienia w świętości”30.

„Jan pragnął być podobny do Jezusa i pod przekształcającym wpływem miłości Chrystusa stał się łagodny i pokorny. Ukrył swoje ego w Jezusie. Bardziej niż jego towarzysze Jan poddał się mocy cudownego przykładu Chrystusa. (...).

Głęboka miłość Jana do Chrystusa sprawiała, że zawsze pragnął być u Jego boku. Zbawiciel miłował wszystkich dwunastu, ale Jan najszybciej z nich się uczył. Był młodszy od innych i z większą ufnością — dziecinną ufnością — otworzył serce dla Jezusa. Dzięki temu zyskał więcej sympatii Chrystusa — to przez niego najgłębsze duchowe nauki Zbawiciela zostały przekazane ludzkości.

(...). Piękno świętości, która go przemieniła, jaśniało blaskiem Chrystusowym na jego twarzy. Z uwielbieniem i miłością wpatrywał się w Zbawiciela, aż podobieństwo do Chrystusa i wspólnota z Nim stały się jego jedynym pragnieniem, a w jego charakterze odzwierciedlił się charakter Mistrza”31.

**Pytania Do Dyskusji**

`1. Życie Jana, umiłowanego ucznia, i Judasza Iskarioty ukazuje zdecydowany kontrast. Gdy Jezus ujrzał Jana i jego brata Jakuba, nazwał ich Boanerges — Synami Gromu. Jan miał poważne wady charakteru. Judasz także miał wady, ale nie bardziej dramatyczne czy poważniejsze niż wady Jana. Dlaczego Jan został przemieniony na obraz Jezusa, a Judasz popełnił grzech przeciwko Duchowi Świętemu? Na czym polegała różnica?`

`2. Jezus zaprasza wierzących, by wzięli swój krzyż i poszli za Nim. Czym różni się niesienie swojego krzyża od ulegania przemocy ze strony ludzi?`

`3. Dlaczego Bóg wymaga od nas zupełnego poddania się Mu? Jak wolna wola wiąże się ze zbawieniem?`