---
title:  Jezus — Kotwica Duszy
date:  05/02/2022
---

### Studium Bieżącego Tygodnia
Hbr 6,4-6; Mt 16,24; Rz 6,6; Hbr 10,26-29; 6,9-13.17-20.

> <p>Tekst Pamięciowy</p>
> „Jej to [nadziei] trzymamy się jako kotwicy duszy, pewnej i mocnej, sięgającej aż poza zasłonę, gdzie jako poprzednik wszedł za nas Jezus, stawszy się arcykapłanem według porządku Melchisedeka na wieki” (Hbr 6,19-20).

Hbr 5,11-6,20 stanowi przerwę w teologicznym wywodzie o kapłańskiej służbie Jezusa dla nas. Paweł wtrąca tu mocne ostrzeżenie przed groźbą odpadnięcia od Chrystusa.

Najwyraźniej tym, do których napisał, groziło realne niebezpieczeństwo ześlizgnięcia się po równi pochyłej użalania się nad sobą i niewierności. Apostoł Paweł był zatroskany tym, że jego adresaci mieli przytłumioną duchową wrażliwość wskutek trudnej sytuacji, w jakiej się znaleźli, a przez to przestali się rozwijać w zrozumieniu i przeżywaniu ewangelii.

Czyż nie wszystkim nam grozi podobne niebezpieczeństwo zniechęcenia z powodu trudności, a w konsekwencji odejścia od Boga?

Jednak to mocne ostrzeżenie kończy się na pełnej emocji zachęcie. Paweł wyraża wiarę w duchowe powodzenie swoich adresatów i wywyższa Jezusa jako ucieleśnienie danej im niezawodnej Bożej obietnicy zbawienia (zob. Hbr 6,9-20). Ten cykl składający się z ostrzeżenia i zachęty powtarza się w Hbr 10,26-39.

Przestudiujemy ten cykl i skupimy się na mocnych słowach zachęty, jakie Jezus kieruje do nas przez Pawła.