---
title:  Do Dalszego Studium
date:  04/02/2022
---

„Chrystus obserwuje nas. Wie wszystko o naszych ciężarach, niebezpieczeństwach i trudnościach. Jego usta są pełne słów dla naszego dobra. Dostosowuje swoje wstawiennictwo do potrzeb każdej duszy, jak w przypadku Piotra. (...). Nasz Obrońca ma mnóstwo argumentów w celu nauczenia swoich strudzonych i kuszonych wiernych, by opierali się pokusom szatana. On baczy na każdy ruch nieprzyjaciela. On kieruje wydarzeniami”28.

„Celem szatana było wywołanie wiecznego rozdziału między Bogiem a człowiekiem, ale w Chrystusie dostępujemy ściślejszego zespolenia z Bogiem, niż gdybyśmy nigdy nie upadli. Przyjmując naszą naturę, Zbawiciel związał się z ludzkością więzami, które nigdy nie zostaną zerwane. (...). Jest to rękojmia spełnienia Bożych obietnic. »Albowiem dziecię narodziło się nam, syn jest nam dany i spocznie władza na jego ramieniu« (Iz 9,5). Bóg zaakceptował naturę ludzką w osobie swego Syna i poniósł ją do szczytu niebios. To właśnie Syn Człowieczy dzieli tron wszechświata. To właśnie Syn Człowieczy, którego imię nazwą: »Cudowny Doradca, Bóg Mocny, Ojciec Odwieczny, Książę Pokoju« (Iz 9,6). Jestem jest rozjemcą między Bogiem a ludzkością, łącząc w sobie obie natury. Ten, który jest święty, niewinny, nieskalany i odłączony od grzeszników (zob. Hbr 7,26), »nie wstydzi się nazywać ich braćmi« (Hbr 2,11). W Chrystusie rodzina ziemska i rodzina niebieska są połączone jedną więzią. Uwielbiony Chrystus jest naszym Bratem. Niebiosa zostały umieszczone w człowieczeństwie, a człowieczeństwo jest zamknięte w Nieskończonej Miłości”29.

**Pytania Do Dyskusji**

`1. W pierwszym z powyższych cytatów czytamy: Jego usta są pełne słów dla naszego dobra. Co ta obietnica oznacza dla ciebie? Pomyśl, czego to uczy nas o Bożej miłości do nas. Dlaczego ta myśl jest tak budująca? Dlaczego potrzebujemy kogoś, kto tak gorliwie zabiega o nas?`

`2. W drugim z powyższych cytatów czytamy, że w Chrystusie dostępujemy ściślejszego zespolenia z Bogiem, niż gdybyśmy nigdy nie upadli. Co to oznacza? Jak możemy doświadczyć tej bliskości i jaką pociechę możemy czerpać z tego doświadczenia? Podczas pierwszej części nabożeństwa sobotniego opiszcie, co oznacza dla was ta bliskość i czym jest jej doświadczanie. Jak Jego słowa dla naszego dobra pomagają nam doświadczać bliskości z Bogiem?`