---
title:  Do Dalszego Studium
date:  28/01/2022
---

To bardzo ważne, że Paweł w Liście do Hebrajczyków mówi o odpoczynku sobotnim, a nie na przykład niedzielnym, jako symbolu zbawienia z łaski, którą Bóg nam oferuje. Posłużenie się sobotnim odpoczynkiem jako tego rodzaju symbolem wskazuje na to, że sobota była szanowana i święcona przez chrześcijan. Jednak od drugiego wieku po Chrystusie znajdujemy dowody zmian zachodzących w Kościele. Święcenie soboty przestano uważać za symbol zbawienia i zaczęto ją kojarzyć z lojalnością wobec judaizmu i starego przymierza, czego należało unikać. Święcenie soboty zrównywano z judaizowaniem. Na przykład Ignacy, biskup Antiochii zmarły około 110 roku po Chrystusie, napisał: „Nawet ludzie żyjący dawniej w starym porządku rzeczy doszli do nowej nadziei i nie zachowują już szabatu, ale obchodzą dzień Pański, w którym to przez Jezusa Chrystusa i przez śmierć Jego także i nasze życie wzeszło jak słońce”24. Podobnie gnostyk Marcjon (100-160) nakazywał swoim zwolennikom pościć w sobotę na znak odrzucenia Żydów i ich Boga, zaś Wiktoryn (250-303), biskup Patawii w Panonii, nie chciał być posądzany o przestrzeganie żydowskiego szabatu25. To utrata zrozumienia znaczenia soboty jako symbolu zbawienia z łaski doprowadziła do odrzucenia tego świętego dnia przez Kościół chrześcijański.

„Sobota jest znakiem mocy Chrystusa dokonującej naszego uświęcenia. Dana jest wszystkim, których Chrystus uświęca. Jako znak uświęcającej siły szabat dany jest wszystkim, którzy przez Chrystusa stają się częścią Bożego Izraela. (...).

Szabat wskazuje im dzieło stworzenia jako znak Jego wielkiej mocy odkupienia. Przypominając pokój utracony w Edenie, zapewnia o pokoju przywróconym przez Zbawiciela. Wszystko w przyrodzie powtarza Jego zaproszenie:

— »Pójdźcie do mnie wszyscy, którzy jesteście spracowani i obciążeni, a Ja wam dam ukojenie« (Mt 11,28)”26.

**Pytania Do Dyskusji**

`1. Jakie jest powiązanie między święceniem soboty a usprawiedliwieniem przez wiarę?`

`2. Jaka jest różnica między prawdziwym biblijnym święceniem soboty a wyrachowanym/legalistycznym przestrzeganiem soboty? Jak możemy nie tylko poznać tę różnicę, ale i doświadczyć dobrej zmiany w naszym święceniu soboty?`