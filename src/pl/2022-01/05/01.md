---
title:  Jezus — Dawca Odpoczynku
date:  22/01/2022
---

### Studium Bieżącego Tygodnia
Rdz 15,13-21; Hbr 3,12-19; 4,6-11; 4,1.3.5.10; Pwt 5,12-15; Hbr 4,8-11.

> <p>Tekst Pamięciowy</p>
> „A tak pozostaje jeszcze odpocznienie dla ludu Bożego” (Hbr 4,9).

1. i 2. rozdział Listu do Hebrajczyków dotyczą objęcia przez Jezusa funkcji Władcy i Wyzwoliciela ludu Bożego. 3. i 4. rozdział Listu do Hebrajczyków przedstawiają Jezusa jako Tego, który daje nam odpoczynek. Taka kolejność ma sens, gdy przypomnimy sobie, że przymierze Dawidowe obiecuje, iż Bóg da obiecanemu Królowi i Jego ludowi odpoczynek20 od ich wrogów (zob. 2 Sm 7,10-11 UBG). Ten odpoczynek jest dostępny dla nas teraz, gdy Jezus zasiada po prawicy Boga.

List do Hebrajczyków opisuje odpoczynek zarówno jako należący do Boga, jak i odpoczynek sobotni (zob. Hbr 4,1-11). Bóg udostępnił swój odpoczynek Adamowi i Ewie. Pierwsza sobota była doświadczeniem doskonałości w towarzystwie Tego, który tę doskonałość umożliwił. Bóg obiecuje także odpoczynek sobotni, gdyż prawdziwe święcenie soboty zawiera w sobie obietnicę przywrócenia doskonałości przez Boga.

Święcąc sobotę, pamiętamy, że Bóg w doskonały sposób zatroszczył się o nas, gdy stworzył świat i odkupił nas na krzyżu. Jednak prawdziwe święcenie soboty, poza tym, że przede wszystkim wskazuje wstecz na stworzenie, oferuje nam w tym niedoskonałym świecie przedsmak przyszłości obiecanej przez Boga.