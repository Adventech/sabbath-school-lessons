---
title:  Jezus — nasz Wierny Brat
date:  15/01/2022
---

### Studium Bieżącego Tygodnia
Kpł 25,25-27; Hbr 2,14-16; 11,24-26; 1 Kor 15,50; Hbr 5,8-9; 12,1-4.

> <p>Tekst Pamięciowy</p>
> „Skoro zaś dzieci mają udział we krwi i w ciele, więc i On również miał w nich udział, aby przez śmierć zniszczyć tego, który miał władzę nad śmiercią, to jest diabła” (Hbr 2,14).

W 1. rozdziale Listu do Hebrajczyków czytamy o Jezusie jako Synu Bożym, Władcy Aniołów oraz odblasku chwały i odbiciu istoty Boga (zob. Hbr 1,3). W 2. rozdziale Listu do Hebrajczyków Jezus jest przedstawiony jako Syn Człowieczy, który został uczyniony nieco mniejszym od aniołów, gdy przyjął ludzką naturę z całą jej kruchością, i to aż do śmierci (zob. Hbr 2,7).

W 1. rozdziale Listu do Hebrajczyków Bóg mówi o Jezusie:

— „Tyś jest Synem moim” (Hbr 1,5).

W 2. rozdziale Listu do Hebrajczyków Jezus nazywa ludzi swoimi braćmi (zob. Hbr 2,12).

W 1. rozdziale Listu do Hebrajczyków Ojciec przypisuje Synowi boską władzę (zob. Hbr 1,8-12). W 2. rozdziale Listu do Hebrajczyków Syn wyznaje swoje zaufanie do Ojca (zob. Hbr 2,13).

W 1. rozdziale Listu do Hebrajczyków Jezus jest Boskim Panem, Stwórcą, Podtrzymującym Istnienie Wszechświata i Władcą. W 2. rozdziale Listu do Hebrajczyków Jezus jest ludzkim Arcykapłanem, miłosiernym i wiernym.

Krótko mówiąc, opis Jezusa jako wiernego i miłosiernego Brata jest ukazaniem Syna będącego ostatecznym objawieniem wiecznego Boga Stwórcy (zob. Hbr 1,1-4).