---
title:  Otrzymujemy królestwo niewzruszone
date:  12/03/2022
---

### Studium Bieżącego Tygodnia
Hbr 12,18-29; Wj 32,32; Dn 7,9-10.13-22; Ag 2,6-9.20-22; Ps 15,5; 16,8; Hbr 13,15-16.

> <p>Tekst Pamięciowy</p>
> „Przeto okażmy się wdzięcznymi, my, którzy otrzymujemy królestwo niewzruszone, i oddawajmy cześć Bogu tak, jak mu to miłe: z nabożnym szacunkiem i bojaźnią” (Hbr 12,28).

Hbr 12,18-29 — fragment listu studiowany w lekcji tego tygodnia — to zwieńczenie Listu do Hebrajczyków i podsumowanie jego zasadniczego przesłania przez powtórzenie tego, od czego list się zaczyna: Bóg przemówił do nas w osobie swojego Syna, więc powinniśmy zwracać na Niego baczną uwagę (zob. Hbr 1,1-2; 12,25). Opis Jezusa zawarty w Hbr 12,22-24 uwypukla to, co mówi o Nim cały ten list: Jezus jest Pośrednikiem Nowego Przymierza, a Jego krew daje zbawienie wierzącym. Jego kapłańska i królewska służba dla nas jest powodem radości niebiańskich zastępów. I wreszcie Hbr 12,25-29 zawiera ostatnie końcowe ostrzeżenie i zapewnienie — nadchodzi sąd Boży! Przyniesie on zniszczenie wrogom Boga, ale też oczyszczenie z zarzutów i królestwo Jego ludowi (zob. Hbr 12,28-29).

Zakończenie studiowanego w tym tygodniu fragmentu listu potwierdza ważność dokonań Jezusa na krzyżu i kieruje uwagę wierzących na konsumpcję Jego zwycięstwa podczas powtórnego przyjścia. Paweł posłużył się symboliką z 7. rozdziału Księgi Daniela, by przypomnieć czytelnikom, że Jezus przyjął królestwo od Boga, Sędziego (zob. Dn 7,9-14), aby następnie podzielić się swoim królestwem z wierzącymi, świętymi Najwyższego, którzy posiądą je „na wieki, na wieki wieczne” (Dn 7,18).