---
title:  Jezus — Obiecany Syn
date:  08/01/2022
---

### Studium Bieżącego Tygodnia
Iz 2,2-3; Hbr 1,1-4; Wj 24,16-17; Iz 44,24; Hbr 1,10; Łk 1,31-32; Hbr 1,5.

> <p>Tekst Pamięciowy</p>
> „Ostatnio, u kresu tych dni, [Bóg] przemówił do nas przez Syna, którego ustanowił dziedzicem wszechrzeczy, przez którego także wszechświat stworzył. On, który jest odblaskiem chwały i odbiciem jego istoty” (Hbr 1,2-3).

Zaraz po tym, jak Adam i Ewa zgrzeszyli, Bóg obiecał im Potomka, Syna, który wyzwoli ich z mocy wroga, przywróci utracone dziedzictwo i wypełni cel, w jakim zostali stworzeni (zob. Rdz 3,15). Ten Syn będzie zarówno ich reprezentował, jak i odkupi ich, zajmując ich miejsce i ostatecznie unicestwiając węża.

„Gdy Adam i Ewa po raz pierwszy usłyszeli tę obietnicę, oczekiwali jej szybkiego wypełnienia się. Radośnie powitali swego pierworodnego syna, żywiąc nadzieję, że to właśnie on jest Wybawicielem. Jednak wypełnienie obietnicy odwlekało się”10. Obietnica została następnie potwierdzona Abrahamowi. Bóg przysiągł mu, że będzie on miał Potomka, Syna, przez którego wszystkie narody ziemi będą błogosławione (zob. Rdz 22,16-18; Ga 3,16). To samo Bóg uczynił dla Dawida. Obiecał mu, że jego Potomek będzie osadzony na tronie przez Boga jako Jego Syn i Sprawiedliwy Władca nad królami ziemi (zob. 2 Sm 7,12-14; Ps 89,28-30). Jednak ani Adam i Ewa, ani Abraham lub Dawid przypuszczalnie nie wyobrażali sobie, że ich Synem-Odkupicielem będzie sam Bóg.