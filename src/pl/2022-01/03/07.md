---
title:  Do Dalszego Studium
date:  14/01/2022
---

Przyjście Jezusa jako Syna Bożego na ziemię doprowadziło do wypełnienia kilku rzeczy jednocześnie. Po pierwsze jako Syn Boży, Bóg, Jezus przyszedł, by objawić nam Ojca. Swoimi czynami i słowami Jezus ukazał, jaki naprawdę jest Ojciec oraz dlaczego możemy Mu ufać i być Mu posłusznymi.

Jezus przyszedł także jako obiecany Syn Dawida, potomek Abrahama i Adama — Ten, przez którego Bóg obiecał pokonać wroga i panować nad światem. Tak więc Jezus przyszedł, by zająć miejsce Adama na czele ludzkości i wypełnić pierwotny plan Boga przyświecający stworzeniu ludzi (zob. Rdz 1,26-28; Ps 8,4-9). Jezus przyszedł, by być Sprawiedliwym Władcą, jakiego Bóg zawsze pragnął ustanowić nad światem.

„Słowa wypowiedziane do Jezusa nad Jordanem — „Ten jest Syn mój umiłowany, którego sobie upodobałem” (Mt 3,17) — obejmują całą ludzkość. Bóg mówił do Jezusa jako do naszego Przedstawiciela. Mimo wszystkich naszych grzechów i ułomności nie jesteśmy odrzuceni jako bezwartościowe istoty. »Nas obdarzył w Umiłowanym« (Ef 1,6). Chwała, która spoczęła na Chrystusie, jest rękojmią Bożej miłości do nas. (...). Światło, które poprzez otwarte drzwi spoczęło na głowie naszego Zbawiciela, może spocząć także na nas, jeśli modlimy się o pomoc w odparciu pokus. Głos, który przemówił do Jezusa, mówi do każdej wierzącej duszy:

— Oto jest moje umiłowane dziecko, w którym mam upodobanie”12.

**Pytania Do Dyskusji**

`1. Lekcja tego tygodnia podkreśla, że lepsze zrozumienie słów i czynów Jezusa pomaga nam zrozumieć lepiej Boga Ojca. W jaki praktyczny sposób lepsze zrozumienie Jezusa powinno wzbogacać naszą więź z Bogiem Ojcem?`

`2. Zauważyliśmy, że Bóg pragnie przemawiać do nas i traktować nas w taki sposób, w jaki przemawiał do Jezusa i traktował Go. Co mówi to nam o tym, jak powinniśmy traktować siebie nawzajem?`

`3. Zastanów się nad znaczeniem wiecznej boskości Chrystusa. Co tracilibyśmy, gdybyśmy wierzyli, że Jezus został w jakiś sposób stworzony, podobnie jak my? Porównaj tę myśl z prawdą o Chrystusie jako wiecznym Bogu, który poszedł za nas na krzyż. Jaka jest różnica między tymi dwoma poglądami?`

`4. Podczas pierwszej części nabożeństwa sobotniego omówcie kwestię oddawania chwały Bogu. Przeczytajcie Ap 14,7. Jak oddawanie chwały Bogu łączy się z teraźniejszą prawdą i poselstwem trzech aniołów?`