---
title:  Przesłanie Listu do Hebrajczyków
date:  01/01/2022
---

### Studium Bieżącego Tygodnia
Hbr 1,5-14; Łk 1,30-33; Ps 132,1-5; Hbr 2,14-16; 5,1-4; 1 P 2,9; Hbr 8,8-12.

> <p>Tekst Pamięciowy</p>
> „Główną zaś rzeczą w tym, co mówimy, jest to, że mamy takiego arcykapłana, który usiadł po prawicy tronu Majestatu w niebie” (Hbr 8,1).

Pewien żydowski apokryf, napisany około 100 roku po Chrystusie, czyli kilkadziesiąt lat po powstaniu Listu do Hebrajczyków, zawiera następującą modlitwę:

— „Te wszystkie sprawy wypowiedziałem przed Tobą, Panie, ponieważ powiedziałeś, że ze względu na nas stworzyłeś świat pierworodny. (...). A teraz, Panie, oto te narody, które za nic były poczytane, panują nad nami i nas pochłaniają. My natomiast, lud Twój, który nazwałeś pierworodnym, jednorodzonym, gorliwym naśladowcą, najdroższym, zostaliśmy wydani w ich ręce”8.

Czytelnicy Listu do Hebrajczyków przypuszczalnie czuli się podobnie. Skoro byli dziećmi Bożymi, dlaczego spotykały ich takie cierpienia?

Tak więc apostoł Paweł napisał List do Hebrajczyków, by wzmocnić wiarę chrześcijan przeżywających trudne doświadczenia. Przypomniał im (i nam), że obietnice Boże zostaną spełnione przez Jezusa, który zasiada po prawicy Ojca i wkrótce zabierze nas do swojego domu. Obecnie Jezus przekazuje nam błogosławieństwa od Ojca. Tak więc możemy trzymać się mocno naszej wiary aż do końca.