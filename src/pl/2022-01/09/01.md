---
title:  Jezus — Doskonała Ofiara
date:  19/02/2022
---

### Studium Bieżącego Tygodnia
Hbr 9,15; Rdz 15,6-21; Jr 34,8-22; Ef 3,14-19, Hbr 7,27; 10,10; 9,22-28.

> <p>Tekst Pamięciowy</p>
> „Albowiem jedną ofiarą uczynił na zawsze doskonałymi tych, którzy są uświęceni” (Hbr 10,14).

Myśl o tym, by człowiek uznany za winnego i stracony na krzyżu miał być czczony jako Bóg, wydawała się gorsząca dla starożytnych ludzi. Rzadkie wzmianki o praktyce krzyżowania w literaturze rzymskiej wskazują na to, iż była to praktyka powszechnie uważana za odrażającą. Starotestamentowe prawo mówi, że człowiek stracony przez powieszenie na drzewie był przeklęty przez Boga (zob. Pwt 21,23).

Tak więc pierwszymi artystycznymi motywami, jakie znajdujemy w chrześcijańskich malunkach w katakumbach, były: paw (przypuszczalnie symbolizujący nieśmiertelność), gołąb, wieniec zwycięstwa i ryba. Potem pojawiły się kolejne motywy: arka Noego, Abraham ofiarujący baranka zamiast Izaaka, Daniel w lwiej jamie, Jonasz wypluwany przez wielką rybę, pasterz niosący jagnię oraz ilustracje cudów takich jak uzdrowienie paralityka i wskrzeszenie Łazarza. Były to symbole zbawienia, zwycięstwa i opieki. Krzyż bowiem kojarzył się z klęską i hańbą. A jednak to krzyż ostatecznie stał się symbolem chrześcijaństwa. Apostoł Paweł nazwał ewangelię mową „o krzyżu” (1 Kor 1,18).

W tym tygodniu przyjrzymy się temu, jak krzyż Chrystusa został przedstawiony w Liście do Hebrajczyków.