---
title:  Miłość braterska niechaj trwa
date:  19/03/2022
---

### Studium Bieżącego Tygodnia
Hbr 13,1-25; Rz 12,13; Ef 5,3-5; 1 P 5,1-4; Hbr 2,9; 4,16; Ga 2,20.

> <p>Tekst Pamięciowy</p>
> „Miłość braterska niechaj trwa” (Hbr 13,1).

Ostatni rozdział Listu do Hebrajczyków zawiera końcową radę apostoła: „Miłość braterska niechaj trwa” (Hbr 13,1). W całym liście Paweł podkreśla, że będąc domownikami Króla-Arcykapłana, Jezusa, jesteśmy Jego braćmi i siostrami. Autor nie postrzega swoich adresatów jako grupy ludzi, którzy działają na rzecz swojego zbawienia wyłącznie w indywidualnych więziach z Jezusem, ale jako rodzina, domownicy i współuczestnicy zbawienia. Paweł scharakteryzował dzieło Jezusa dla nas jako braterską miłość: Jezus „nie wstydzi się nazywać ich braćmi” (Hbr 2,11). Tak więc wierzący powinni czynić dla siebie nawzajem to, co Jezus uczynił dla nich.

Według apostoła braterska miłość obejmuje wzajemne napominanie i zachęcanie, aby nikt nie odpadł od łaski Bożej (zob. Hbr 3,13; 10,24-25; 12,15-17). 13. rozdział Listu do Hebrajczyków zawiera szereg elementów takich jak: gościnność (zob. Hbr 13,2), odwiedzanie i wspieranie uwięzionych i uciskanych (zob. Hbr 13,3), poszanowanie małżeństwa (zob. Hbr 13,4), unikanie chciwości (zob. Hbr 13,5-6), pamięć i posłuszeństwo wobec przywódców kościelnych (zob. Hbr 13,7-17) oraz modlitwa za autora listu (zob. Hbr 13,18-19).