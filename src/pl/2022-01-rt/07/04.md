---
title:  Pomyśl
date:   08/02/2022
---

**Przeczytaj** Rz 12:10-13

Ktoś spytał kiedyś: "Dlaczego nie mógłbym zatrzymać tego, co między mną a Bogiem dla siebie? Przecież to sprawa osobista". Relacja z Bogiem jest czymś bardzo osobistym, ale nie oznacza to, że ma pozostać prywatna. Nie ma w Biblii tekstu, który mówiłby: ,,Ty się zajmuj swoją wiarą, a resztą się nie przejmuj – jakoś sobie poradzą". Jest raczej odwrotnie - Bóg chciał, żebyśmy działali razem. Gdy nasze mocne strony połączymy z czyimiś mocnymi stronami, wtedy efekt jest jeszcze lepszy. Z kolei tam, gdzie jesteśmy słabi, możemy liczyć na pomoc innych. Nie osiągniemy pełni naszych możliwości, jeśli nie będziemy działać razem.

Czy myślałeś kiedyś, jakiego wkładu z Twojej strony może oczekiwać Bóg? Zastanawiałeś się, co mógłbyś zrobić, żeby Twoja obecność w kościele miała realny wpływ ku dobremu? Odpowiedź tkwi w społeczności. Jesteśmy odważniejsi w grupie, niż samemu. Lepiej planujemy działania, bo co dwie głowy, to nie jedna. Każda nowa osoba w naszej społeczności pomaga nam być bardziej kochającymi i współczującymi, bo wnosi ze sobą inny zestaw przeżyć z Bogiem, z którego możemy się uczyć. Każdy powinien być zaangażowany. Indywidualność jest cenna, ale działając razem, możemy więcej. Jak myślisz, dlaczego Jezus wysyłał uczniów w dwójkach? - bo gdy jeden był słaby, to drugi mógł mu pomóc. 