---
title:  Tożsamość w Jezusie, cz.1
date:   29/01/2022
---

### Utracona tożsamość

**Historia nr 1 - ,,Imienia się nie sprzedaje"**

Mark Cuban, właściciel grającego w NBA klubu Dallas Maverics, zaoferował kiedyś 50 000 dolarów prowadzącemu sportowy talk-show w radiu WGN Chicago Davidowi Kaplan'owi, pod warunkiem, że oficjalnie (w urzędzie) zmieni swoje imię i nazwisko na Dallas Maverick. Gdy Kaplan uprzejmie odmówił, Cuban dosłodził trochę ofertę, proponując mu 100 000 dolarów na konto i kolejne 100 000 dolarów dla wybranej przez niego fundacji charytatywnej – wszystko oczywiście pod warunkiem, że Kaplan zmieni swoje imię i nazwisko na rok czasu. Po dłuższym namyśle, mimo spływających zewsząd maili od słuchaczy przekonujących go, by nie był głupi i nie odrzucał oferty, Kaplan zacisnął zęby i powiedział: ,,Nie". Tłumaczył później: ,,Przyjmując tę propozycję pokazałbym jednocześnie, że mogę zrobić wszystko dla pieniędzy, a tej myśli bym nie zniósł. Moje imię to część mnie od urodzenia. Nie położę na szali swoich wartości i dobrej opinii".

_—Skip Bayless, “Radio Host Prefers Class Over Crass,” Chicago Tribune, 10.01.2001_

**Historia nr 2**

FBI zrobiło nalot na szpital psychiatryczny w San Diego, który podejrzewano o defraudację składek z tytułu ubezpieczenia zdrowotnego. Po wielu godzinach przeglądania ogromnych stert dokumentów, agenci – też ludzie – poczuli głód. Prowadzący śledztwo zadzwonił więc do pobliskiej pizzerii. Jako że cały nalot był od początku do końca nagrywany, na taśmie zapisała się następująca rozmowa:

-Dzień dobry, będzie 19 razy duża pizza i 67 puszek coli.

-Oczywiście. Na jaki adres dostawa?

-Jesteśmy w szpitalu psychiatrycznym.

-W szpitalu psychiatrycznym?

-Tak, dobrze pan słyszał. Jestem agentem FBI.

-Agentem FBI?

-Tak, dokładnie. Nie tylko ja z resztą – koledzy też.

-I jesteście panowie w szpitalu psychiatrycznym?

-Dokładnie. I od razu uprzedzam, że zablokowaliśmy drzwi wejściowe, także jak pan przyjedzie, to trzeba obejść szpital i wpuścimy pana wejściem dla pracowników.

-Chwila – czy dobrze zrozumiałem, że wszyscy panowie jesteście agentami FBI?

-Tak proszę pana. O której mniej więcej możemy się spodziewać dostawy?

-Czyli sami agenci FBI w szpitalu?

-Tak proszę pana, jesteśmy tu prawie cały dzień i naprawdę jesteśmy głodni.

-A jak państwo za to zapłacą?

-Mam przy sobie książeczkę czekową.

-I jesteście agentami FBI?

-Dokładnie proszę pana. Wszyscy jesteśmy agentami FBI. Będzie pan pamiętał, żeby obejść szpital i podejść pod wejście pracownicze? Bo przodem pan nie wejdzie.

-Myślę, że mogę zapomnieć... <klik>

_—Wbrew pozorom, historia jest prawdziwa. Szczegóły na stronie [http://www.snopes.com/medical/asylum/fbipizza.asp](http://www.snopes.com/medical/asylum/fbipizza.asp)_

### Do przestudiowania

> <p>Tekst pamięciowy</p>
> "I stworzył Bóg człowieka na obraz swój. Na obraz Boga stworzył go. Jako mężczyznę i niewiastę stworzył ich. I błogosławił im Bóg, i rzekł do nich Bóg: Rozradzajcie się i rozmnażajcie się, i napełniajcie ziemię, i czyńcie ją sobie poddaną; panujcie nad rybami morskimi i nad ptactwem niebios, i nad wszelkimi zwierzętami, które się poruszają po ziemi!" (Rdz 1:27-28)

**Zasada wiary nr 7 - Natura człowieka**: "Mężczyzna i kobieta stworzeni zostali na podobieństwo Boga. Bóg obdarzył ich indywidualnością, a także zdolnością swobodnego myślenia i działania. Pomimo tego, że człowiek stworzony został jako istota wolna, to jako niepodzielna jedność ciała, umysłu i ducha jest w pełni zależny od Boga. Gdy nasi pierwsi rodzice okazali nieposłuszeństwo Bogu, wyparli się tej zależności od Niego i stracili swą wysoką pozycję. Ich podobieństwo do Boga uległo zatarciu i zaczęli podlegać śmierci. Ich potomkowie odziedziczyli tę upadłą naturę wraz z jej konsekwencjami. Rodzą się zatem ze słabościami i skłonnością do zła. Lecz Bóg w Chrystusie pojednał świat ze sobą i poprzez swojego Ducha przywraca w skruszonych śmiertelnikach obraz ich Stwórcy".

_Ellen G. White, Nauki z Góry Błogosławienia, ,,Bądźcie wy tedy doskonali, jak Ojcicec wasz niebieski doskonały jest", str. 74-75_