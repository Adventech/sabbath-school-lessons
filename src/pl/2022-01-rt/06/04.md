---
title:  Pomyśl
date:   01/02/2022
---

**Przeczytaj** Ef 1:4-14

Czy próbowałeś kiedyś bezskutecznie włączyć się w rozmowę? To strasznie irytujące, gdy chcesz coś powiedzieć, ale się nie da, bo ciągle ktoś zaczyna, zanim ktoś skończy. Wyobraź sobie, jak czuje się Bóg, gdy widzi, jak jego dzieci chodzą bez celu, nie wiedząc, kim są.

Zacznijmy od tego, że nie jest łatwo usłyszeć, co Bóg ma Ci do powiedzenia, gdy cały świat krzyczy. Poza tym, jeśli opierasz swoją tożsamość na tym, co umiesz, jak wyglądasz i kto Cię lubi, to z całą pewnością jesteś już bardzo mocno zajęty dbaniem o to.

Wyobraź sobie świat, w którym jesteś ceniony za to, że po prostu jesteś. Jak funkcjonowałoby się w rzeczywistości, w której wszyscy skupiają się na tym, co możesz, a nie na uwypuklaniu Twoich wad i porażek? Prawdopodobnie samotność, nienawiść i przygnębienie nie miałyby racji bytu. To świat, w którym jesteśmy cenni, bo jego Król zdecydował się oddać za nas swoje życie, dlatego nie tylko po prostu należymy do Niego, ale należymy do Niego jako Jego dzieci – a gdyby tego było mało, to nazywa nas jeszcze swoimi dziedzicami!

Ale wróćmy do naszego świata. Żyjemy w rzeczywistości, w której tak bardzo potrzebna jest zmiana tego, jak myślimy o sobie samych. Mamy kryzys tożsamości, a to, czy z niego wyjdziemy, zależy od tego, kogo będziemy słuchać. Czy już nie czas, żeby pozwolić Bogu powiedzieć, co o nas myśli?