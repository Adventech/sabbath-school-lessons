---
title:  Połączmy to w całość
date:   03/02/2022
---

**Przypomnij sobie tekst pamięciowy.**

Przetestuj Boga! Spytaj Go o coś, czego o Tobie nie wie. Przynajmniej spróbuj... On przecież wie rzeczy, których Ty sam o sobie nie wiesz: ile masz włosów na głowie, czego najbardziej się boisz, za co chciałbyś być doceniony przez swoich znajomych, co chciałbyś usłyszeć od swoich rodziców, i tak dalej, a to, co On wie i myśli o Tobie ma bardzo duży związek z pytaniem: ,,kim jestem?".

Piłkarz, który chce być sławny, musi być najlepszy. Muzyk, który chce być zauważony i zrobić karierę, musi ćwiczyć i ćwiczyć, licząc, że ktoś dostrzeże jego talent. Czasem to się udaje, a czasem (i raczej częściej) nie, ale – tak czy inaczej – odpowiedź na pytanie ,,kim jesteś" zależy w tych branżach od tego, co umiesz.

Z Bogiem jest inaczej. To, kim jesteś, wynika z tego, co zrobił Jezus. Masz pełnoprawny i niepodważalny dostęp do Króla wszechświata dzięki życiu i ofierze Jezusa. Jako dziecko Króla, masz prawo żyć bez obaw i nie musisz się martwić nawet śmiercią. Masz prawo zwracać się do Boga w imieniu Jezusa w każdej chwili.

Wobec tego, spoczywa też na Tobie odpowiedzialność zapraszania innych do bycia częścią tej rodziny. Masz również obowiązek reprezentowania tej rodziny godnie. Pomyśl o tym, jak o nadaniu nowego obywatelstwa – wiąże się to ze złożeniem pewnej przysięgi.