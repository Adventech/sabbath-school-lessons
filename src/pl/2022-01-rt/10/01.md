---
title:  Może bądźmy mili?
date:   26/02/2022
---

Nauczycielka postanowiła wyróżnić każdego spośród swoich uczniów, mówiąc im, co wnieśli w jej życie. Następnie przypięła każdemu z nich odznaczenie z niebieską wstążką, oraz napisem: "To, jaki jestem, robi różnicę". Następnie rozpoczęli mały projekt, w którym uczniowie dostali trzy dodatkowe odznaki i mieli wyróżniać w ten sposób osoby spoza szkoły. Jedną odznakę przypinało się osobie, która wniosła coś dobrego w życie dającego, a pozostałe dwie przekazywało się tej osobie do ręki, żeby postąpiła w ten sposób z inną osobą, i tak dalej.

Pewien uczeń poszedł do jednego z młodszych managerów w lokalnej firmie, który pomagał mu w trakcie projektu realizowanego w ramach praktyk. Po wręczeniu odznaki, wytłumaczeniu zasad i przekazaniu kolejnych dwóch odznak, dodał: "Zadzwonię do pana za kilka dni, żeby dowiedzieć się, jak to potoczyło się dalej". 

Jeszcze tego samego dnia, ów manager podszedł do swojego nie raz "trudnego" szefa i wręczył mu odznakę, mówiąc, że docenia jego jego niesamowitą kreatywność. Szef był dość mocno zaskoczony, ale po chwili przyjął odznakę. Jego podwładny zapytał wtedy: "Czy mógłby pan wziąć jeszcze jedną taką odznakę i wręczyć ją jakiejś innej osobie, która – według pana – powinna ją otrzymać? Ten chłopak, który mi je wręczył, robi to w ramach projektu szkolnego i chciałby, żeby poszło to dalej. Chciałby też wiedzieć, jaki wpływ ma to na ludzi, którzy takie wyróżnienie otrzymują". 

Tego wieczoru szef wrócił do domu, usiadł ze swoim 14-letnim synem i zaczął mówić: 

- Jeden z managerów przyszedł do mojego biura i powiedział że bardzo docenia mnie za moją niesamowitą kreatywność. Wyobraź sobie – on uważa, że jestem niesamowicie kreatywny. No i potem dał mi tę odznakę. 'To, jaki jestem, robi różnicę' – tak tu jest napisane. A potem dał mi jeszcze jedną i powiedział, żebym odznaczył nią kogoś innego. Wracając do domu zastanawiałem się, komu mógłbym ją dać, i pomyślałem o tobie. W pracy codziennie jest straszny młyn i wiem, że to dlatego nie raz krzyczę na ciebie za słabe oceny czy bałagan w pokoju... no ale chciałbym, żebyś wiedział, że wnosisz coś dobrego w moje życie i że ty i mama jesteście dla mnie najważniejszymi osobami na świecie. Kocham cię młody.
- Dzięki, tato – odpowiedział po chwili syn – nie raz zastanawiałem się, czy to wszystko ma w ogóle sens, skoro i tak nigdy nie będziesz zadowolony. Tak myślałem.


**Do przestudiowania**

> <p>Tekst pamięciowy</p>
> "Błogosławieni, którzy strzegą prawa, w każdym czasie wykonują sprawiedliwość!" (Ps 106:3)

Zasada wiary nr 22 - "Życie chrześcijańskie": "Zostaliśmy powołani do bycia ludem pobożnym, myślącym, czującym i działającym zgodnie z zasadami biblijnymi we wszystkich aspektach życia osobistego i społecznego. Aby Duch Święty odtworzył w nas charakter naszego Pana, angażujemy się wyłącznie w takie sprawy, których owocem w naszym życiu będą czystość, zdrowie i radość. Oznacza to, że nasze przyjemności i rozrywki powinny odpowiadać najwyższym chrześcijańskim standardom smaku i piękna. [...] Powinniśmy angażować się we wszystko, co prowadzi nasze myśli i ciało do posłuszeństwa Chrystusowi, który pragnie, aby nasze życie było w pełni wartościowe, radosne i dobre"

_Ellen G. White, Nauki z góry błogosławienia, "Błogosławieni czystego serca; albowiem oni Boga oglądać będą", str. 28-30_