---
title:  Połączmy to w całość
date:   03/03/2022
---

**Przeczytaj** Ef 4:29-32

Przypomnij sobie tekst pamięciowy.

Czy zdarza Ci się wpadać w kłopoty przez swoje słowa? Czy zdarzyło Ci się usłyszeć od rodziców lub nauczycieli, żebyś przestał przewracać oczami, krzywić twarz, uważać na słowa, albo nie mówić do nich "tym" tonem? Być może czułeś się wtedy sfrustrowany, bo nie uważałeś tego za nic złego, lub nie zauważałeś w ogóle, że tak robisz. Jak z każdym nawykiem, tak i tutaj  - nie usunie się to samo, zwłaszcza, że szatan uwielbia nakłaniać nas, byśmy postępowali tak, jak by tego nasza ludzka natura chciała. No i gdyby tylko o nawyki chodziło...

Nie raz trzeba będzie spędzić trochę czasu samemu, w ciszy, żeby pomyśleć i zastanowić się - "Co dokładnie robię w takiej i takiej sytuacji? Dlaczego tak robię? - a następnie zwrócić się w modlitwie do Boga, by Duch Święty pomógł Ci właściwie to sobie w głowie poukładać, znaleźć alternatywy dla takich zachowań, i przede wszystkim zmienił Twoje nastawienie – z nie raz agresywnego, dumnego, szukającego zaczepki i lekceważącego na pogodne, uprzejme, szukające zgody i pełne szacunku wobec drugiego człowieka.

Bóg (i prawdopodobnie również wielu ludzi wokół) z całą pewnością wybaczy Ci, że jak na razie miewasz z tym duży problem, jeśli tylko do Niego się zwrócisz. Jeśli będziesz prosił o pomoc i przemianę, to da Ci również siłę, żeby kształtować inne naywki w komunikacji i sam będzie też zmieniał to, co masz w sercu.