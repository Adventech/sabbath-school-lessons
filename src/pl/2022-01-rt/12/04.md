---
title:  Pomyśl
date:   15/03/2022
---

**Przeczytaj 1 P 2:21**

Niektóre ze starych, rzymskich monet, mają wybitą podobiznę wołu, z pługiem i ołtarzem w tle. Na takich monetach widnieje też inskrypcja: "Gotów na jedno i drugie". Symbolizowało to gotowość Rzymu zarówno na poniesienie krwawej ofiary, jak i na ciężką pracę dla dobra ogółu. 

Mogłaby to być również dobra ilustracja chrześcijańskiego życia. Podążając za Jezusem, musisz być gotowy na wszystko. Z jednej strony wzywa nas On do wspaniałej i dającej ogromną satysfakcję – ale czasem bardzo trudnej – służby dla innych. Z drugiej strony, mogą przyjść też chwile cierpienia, niezrozumienia, wyśmiania czy odrzucenia – zwłaszcza, że szatan stara się robić, co może, by zniechęcić nas do Boga. Jednak mimo tego wszystkiego – jakkolwiek dziwnym się to wydaje - możesz być przy tym zadowolony z życia. Bez sensu? Pomyśl, ile wart jest dla Ciebie Jezus. Gdy spotkasz w tym tygodniu wierzących ludzi (zwłaszcza starszych), to poproś ich, by opowiedzieli Ci o sytuacjach, w których musieli znosić jakieś trudności ze względu na wiarę w Jezusa.