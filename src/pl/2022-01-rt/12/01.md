---
title:  Jezus – prawdziwy bohater
date:   12/03/2022
---

### Gdy zmienia się smak

Gdy Efe był małym chłopcem, uwielbiał książki przygodowe. Jego pasja rozwijała się przez całą podstawówkę, a w liceum (gdy rodzice dawali mu już trochę pieniędzy na własny użytek), wydawał na książki wszystko, co po zakupie najpotrzebniejszych rzeczy zostawało. Uwielbiał to uczucie zanurzenia się w innym świecie i sprawiało mu wielką satysfakcję, gdy mimo zawiłej fabuły udawało mu się przewidzieć, jak historia potoczy się dalej.

Będąc na studiach, po raz pierwszy zetknął się z adwentystami i z czasem bardzo zainteresowała go ich wiara. Wkrótce przychodził do kościoła regularnie, a jakiś czas później się ochrzcił!

Z czasem, książki które dotąd czytał przestawały mu się podobać. Im bliżej poznawał Jezusa, tym bardziej przeszkadzało mu to, ile zła zostało tam umieszczonego tylko dla jego rozrywki i dreszczyku emocji. Nie cieszyło to już tak, jak kiedyś. W końcu postanowił gruntownie przejrzeć swoją gromadzoną przez lata biblioteczkę i "odfiltrować" wszystko to, co nie przedstawiało już większej wartości z perspektywy jego nowego życia z Jezusem. Coż – do śmietnika poleciały wszystkie jego powieści i parę innych tytułów.

Chwilę później, szukając czegoś nowego do czytania, odezwał się do lokalnego wydawnictwa kościelnego z zapytaniem, czy nie znalazłoby się kilka książek z wadami lub po zwrotach, żeby biedny student mógł je kupić po niższej cenie. Wkrótce pod jego drzwi przyszła spora paczka książek Ellen G. White, i to w dużo większej ilości, niż prosił. Bóg – jak wierzył – wynagrodził jego decyzję. Wkrótce zabrał się za czytanie, jednocześnie przekazując przeczytane lub powtarzające się książki innym. Paczka w końcu się wyczerpała, więc napisał do wydawnictwa jeszcze raz. Tym razem przesyłka była naprawdę ogromna, pełna pięknych książek – w tym wielu nowych tytułów - zdjętych prosto z prasy drukarskiej. Teraz mógł jeszcze częściej dzielić się naprawdę wartościowymi treściami ze wszystkimi, którzy pragnęli czegoś więcej i byli otwarci na poznanie Boga. 

Dziś, Efe odczuwa ogromne pragnienie, by więcej młodych chrześcijan odkryło, ile dobra kryje się w tych skoncentrowanych na Jezusie książkach, które, niestety, bardzo często są tak niedoceniane. Sam wyraził to w słowach: "Proszę, poświęć swój czas, by czytać to, co odżywia duszę". "Znajdź dzisiaj choć chwilę, by sięgnąć po Biblię i którąś z książek Ellen G. White, a będziesz przybliżać się do Jezusa, a - wkrótce – On uczyni Cię swoim światłem dla świata" – na podstawie "Encountering God's Grace", str. 156

**Do przestudiowania**

> <p>Tekst pamięciowy</p>
> "Jego bowiem dziełem jesteśmy, stworzeni w Chrystusie Jezusie do dobrych uczynków, do których przeznaczył nas Bóg, abyśmy w nich chodzili" (Ef 2:10)

Zasada wiary nr 4 - "Syn": "[Jezus] żył i doświadczył jako człowiek wszelkich pokus, jednak swoim przykładem doskonale ukazał sprawiedliwość i miłość Bożą. Poprzez cuda objawił Bożą moc i potwierdził, że jest obiecanym przez Boga Mesjaszem".

Ellen G. White, Nauki z góry błogosławienia, "Wszystko, co byście chcieli, aby wam ludzie czynili, to i wy im czyńcie", str. 124