---
title:  Bohaterowie
date:   05/03/2022
---

**Co się stało z plutonem egzekucyjnym?**

Mając zaledwie 19 lat, Bruce Olson wiedział dokładnie, co jest celem jego życia. Bóg powołał go, by pojechał jako misjonarz do Kolumbii. Opuścił dom z odwagą i ufnością, że Bóg ma plan.

Wkrótce rozpoczął swoją służbę wśród indian Motilone. Spędził z nimi 28 lat. Zarówno w radościach, jak i w olbrzymich wyzwanaich, Bóg był z nim. Gdy miał 47 lat, został porwany przez oddział komunistycznych partyzantów, którzy oskarżali go o bycie agentem CIA. Miał być również pilotem helikoptera, który zabił tysiące ich ludzi. Zabrali go do swojego obozu głęboko w dżungli, gdzie był bity i torturowany. W tym wszystkim jednak, jego wiara pozostała mocna. Gdy zdobył zaufanie strażników, zaczął pokazywać im Biblię i uczyć ich, jak ją czytać. Gdy zostało to wykryte, przeniesiono go do innego obozu, gdzie historia się powtórzyła. Tym sposobem przeszedł przez dwanaście obozów, świadcząc o Jezusie około dwustu partyzantom.

Po ośmiu miesiącach w niewoli, skazano go na karę śmierci. Przywiązano go do drzewa, a przed nim stanęło osiemnastu partyzantów (spośród których wielu przyprowadził do Jezusa). Wszyscy wiedzieli jednak, że sami zostaną skazani na śmierć, jeśli odmówią wykonania rozkazu. Płacząc nad swoim przyjacielem, podnieśli karabiny i pociągnęli za spust. 

Jak myślisz – jak skończyła się ta historia? (Jeśli chcesz poznać odpowiedź, spytaj nauczyciela w czasie lekcji).

**Do przestudiowania**

> <p>Tekst pamięciowy</p>
> "Wspominam dzieła Pańskie, zaiste, wspominam twoje dawne cuda. Rozpamiętuję wszystkie dzieła twoje i rozważam czyny twoje" (Ps 77:12-13)

Zasada wiary nr 11 - "Wzrastanie w Chrystusie": "W tej nowej wolności w Jezusie powołani jesteśmy do wzrastania na podobieństwo Jego charakteru, łącząc się z Nim w codziennej modlitwie, karmiąc się Jego Słowem i rozważając je, rozmyślając nad Bożą opatrznością, śpiewając na Jego chwałę, uczestnicząc we wspólnych nabożeństwach i angażując się w misję Kościoła. Powołani jesteśmy również do naśladowania Chrystusowego przykładu w pełnym współczucia zaspokajaniu fizycznych, psychicznych, socjalnych, emocjonalnych i duchowych potrzeb ludzkości".

_Ellen G. White, Nauki z góry błogosławienia, "Baczcie też, byście pobożności swojej nie wynosili przed ludźmi, aby was widziano", str. 80_