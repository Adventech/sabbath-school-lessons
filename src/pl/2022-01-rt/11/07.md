---
title:  W praktyce
date:   11/03/2022
---

**Przeczytaj** Kol 3:17

Kazanie na Górze rozpoczyna się szeregiem tzw. błogosławieństw. Poniżej znajdziesz każde z nich sparafrazowane tak, by łatwiej było zrozumieć ich sens:

"Szczęście możemy znaleźć dzięki pokornej postawie. Jeśli czujesz, że potrzebujesz Boga i ufasz Mu, to Królestwo Boże jest w Tobie" (Mt 5:3).

"Jeśli dostrzegasz swój grzech i jest Ci przykro z jego powodu, to zwróć się do Boga, a On Ci przebaczy. Wtedy odczujesz spokój i szczęście" (Mt 5:4).

"Szczęście odnajdziesz w postawie uległości wobec woli Boga. Kiedy zrozumiesz i zaufasz, że od Niego pochodzi tylko to, co dla Ciebie dobre i zgodzisz się, by Twoje życie przebiegało według Jego planu, odnajdziesz spokój i radość, która pochodzi prosto z nieba. Kiedyś tacy właśnie ludzie zamieszkają na odnowionej, lepszej ziemi" (Mt 5:5).

"Szczęśliwi Ci, którzy czynią to, co słuszne i pragną, by działa się sprawiedliwość. Choć takie osoby mogą spotkać się z niesprawiedliwością w tym życiu, to jednak – mimo wszystko - czynienie zawsze tego, co właściwe, będzie dawać szczęście. Ostatecznie też, Twoje pragnienie sprawiedliwości zostanie zaspokojone na nowej ziemi, gdzie żadnej niesprawiedliwości już nie będzie" (Mt 5:6).

"Szczęście znajdziesz w trosce o szczęście innych. Jeśli przebaczas, troszczysz się o innych i współczujesz im w ich problemach, to znajdą się też ludzie, którzy tę samą troskę i współczucie okażą Tobie" (Mt 5:7).

"Szczęśliwi Ci, którzy pozwolili, by Bóg oczyścił ich serca ze złości, dumy, egoizmu i zawiści, a wypełnił swoim Duchem. Ci, którzy tego pragną i oddają całych siebie Bogu, będą szczęśli tutaj i znajdą wieczne szczęście w Jego Królestwie" (Mt 5:8).

"Szczęście i satysfakcję znajdziesz w byciu kanałem, przez który Boży pokój spływa na świat wokół (to jest właśnie dobry wpływ, o którym mówiliśmy wcześniej). Po tym widać, że jest się dzieckiem Bożym" (Mt 5:9).

"Szczęście odnajdziesz nawet, gdy wyświadczają Ci zło za dobro, jeśli tylko masz żywą świadomość tego, że Twoje miejsce w niebie już na Ciebie czeka" (Mt 5:10).

"Być może spotkasz się z niezrozumieniem, wyśmianiem, odrzuceniem, czy i gorszymi rzeczami ze względu na swoją wiarę w Jezusa, ale nawet mimo tego wszystkiego, w tej wierze odnajdziesz szczęście" (Mt 5:11-12).

Tak właśnie Jezus opisał tych, którzy są bohaterami w oczach nieba. Pomyśl teraz o ludziach z Twojego zboru (czy kościołą ogólnie), do których któryś z tych opisów szczególnie pasuje. Pomyśl, jak mógłbyś docenić i podziękować im za to, co robią, oraz wesprzeć ich w tym i zachęcić jeszcze bardziej. Wpisz to wszystko w poniższą tabelkę.

`Osoba`

`Co mogę dla tej osoby zrobić?`