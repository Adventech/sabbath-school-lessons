---
title:  Co odpowiesz?
date:   20/02/2022
---

**Przeczytaj** Rz 2:1

Rodzice Johnny'ego się rozwiedli. Mimo upływających lat, Johnny nie umiał poradzić sobie z emocjami, które pozostały w nim po tym wydarzeniu, i jako nastolatek zaczął mieć problemy z prawem. Jednak kilka kolejnych lat minęło i stopniowo wszystko zaczęło się zmieniać. Wróciły dobre oceny, znalazł drobną dodatkową pracę, żeby wesprzeć mamę, otrzymał stypendium za wyniki sportowe, a na horyzoncie pojawiła się nawet możliwość pójścia na studia z zagwarantowanym od początku kolejnym stypendium. To oznaczałoby, że on i jego mama nie musieliby się martwić opłaceniem studiów [które w USA nie są darmowe, jak w Polsce]. W tym właśnie czasie ktoś ukradł pieniądze z miejsca, w którym Johnny po szkole pracował. Może nikt nie powiedział tego wprost, ale wszyscy zakładali, że to pewnie on wrócił na stare ścieżki i skusił się na te pieniądze. Czy było fair z ich strony, żeby od razu tak założyć? Dlaczego tak / nie?