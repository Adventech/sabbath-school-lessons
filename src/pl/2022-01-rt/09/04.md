---
title:  Pomyśl
date:   22/02/2022
---

**Przeczytaj** Jk 2:12-13

Prawdopodobnie jesteś teraz w takim momencie swojego życia, w którym to, co myślą Twoi znajomi, jest ważniejsze niż zdanie jakiegokolwiek dorosłego na Twój temat. Być może masz też taką właśnie grupę znajomych, z którymi lubisz przebywać. Prawdopodobnie macie w miarę podobne zainteresowania, styl, słuchacie podobnej muzyki i podobne rzeczy robicie w wolnym czasie. Możliwe też, że nie ma już w Twoim życiu miejsca na zbyt wielu innych ludzi – i do pewnego stopnia nie ma w tym nic złego.

Bliscy znajomi mogą pomóc Ci przejść przez trudny okres zmian, w którym teraz jesteś – a zmienia się przecież wiele i bywa tak, że sam nie wiesz, kim tak naprawdę jesteś i co o sobie myśleć. Zwłaszcza wtedy czymś naturalnym jest, że chcemy być akceptowani, więc otaczamy się ludźmi, którzy są do nas podobni, a nie tymi, którzy pod jakimś względem "odstają". Niestety, wiąże się to też z tym, że łatwo nam po samych choćby pozorach odrzucać tych, którzy nie pasują do szablonu naszej grupy.

Jezus mówi, że tak być nie może. On sam nigdy nikogo nie odrzucał, ani nie oceniał po pozorach. Traktował wszystkich z należytym szacunkiem i uwagą, nawet jeśli jednocześnie wypowiadał się zdecydowanie przeciwko ich postępowaniu. Ty też staraj się zadbać o to, żeby nikt nie był wykluczony z grupy. Nie bądź też tym, który obgaduje innych. Postaraj się również pomóc tym, którzy są na uboczu, żeby jakoś odnaleźli się w towarzystwie. 

No i pamiętaj, że któregoś dnia to Ty możesz być na ich miejscu, a oni na Twoim. Życie w grupie jest nieprzewidywalne. Jak Cię wtedy potraktują?