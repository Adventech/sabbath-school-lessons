---
title:  Połączmy to w całość
date:   24/02/2022
---

**Przeczytaj** J 5:22

Przypomnij sobie tekst pamięciowy.

Bóg mówi, że tylko On może – przez Swojego Syna – sądzić ludzi. Ma też do tego prawo – to On nas stworzył. Poza tym, Jezus przeżył tutaj jako człowiek, nie popełniając grzechu. Nikogo innego szatan nie chciał skusić do grzechu tak bardzo, jak Jego – Jezus rozumie więc jak nikt inny, jak to jest być człowiekiem.

Trochę inaczej jest z nami – czy znasz i rozumiesz każdego człowieka tak, jak Jezus? Czy jesteś od niego lepszy? Co więc daje Ci prawo, by sądzić? - nie ma takiej rzeczy. Jedyne, co możemy zrobić, to prosić Boga, by pomógł nam patrzeć na ludzi wokół nas tak, jak On patrzy, oraz wysłuchać ich historii. Nawet jeśli jasne jest, że robią coś, czego Bóg zabronił, to naszą rolą nie jest osądzać, ale pomóc.

A co, jeśli tego nie zrobimy? Sam Jezus odpowiada, że będziemy sądzeni w taki sam sposób, w jaki osądzamy innych. Przypomnij sobie sytuację, w której niesprawiedliwie Cię osądzono. Jak się wtedy czułeś? Czy będąc na miejscu tych osób postąpiłbyś inaczej?

Pamiętaj, że Bóg nie jest kimś, kto nie daje kolejnej szansy. Jeśli oceniłeś kogoś niesprawiedliwie, to proś Go o pomoc, by nie postępować w ten sposób następnym razem.