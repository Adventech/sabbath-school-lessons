---
title:  Pomyśl
date:   22/03/2022
---

**Przeczytaj Hbr 11**

Pomyśl, o czym mówi się w mediach. Nie ma tam codziennego życia i zwykłych zajęć. Z oczywistych względów, świat zwraca uwagę tylko na to, co niecodzienne, nietypwe. Z resztą nie tylko świat – niebo też przygląda się z zaciekawieniem tym niezwykłym rzeczom, które Bóg czyni przez tych, którzy pozwolą Mu działać i dadzą się kierować. Henoch chodził z Bogiem i niebo to zauważyło. Noe zgodził się być dziwakiem w oczach wszystkich, bo Bóg do czegoś go powołał, i niebo zauważyło. Mojżesz odpowiedział na Boże wezwanie i wyprowadził swój naród z Egiptu – niebo zauważyło. W całej historii znajdziemy niezwykłych (a często właśnie zwykłych) ludzi, którzy ze względu na Boga i z Jego pomocą dokonywali niesamowitych rzeczy. Czasem były to akty wielkiego bohaterstwa, a czasem zadanie było z pozoru naprawdę dziwne, ale ostatecznie zarówno świat jak i niebo nie pozostawały obojętne na to, co się działo.

Jeśli wybijesz się ponad przeciętność – nieważne, w jaki sposób – świat zauważy. Ale sukces smakuje najlepiej wtedy, gdy niebo zauważy. Bycie chrześcijaninem i podążanie za Bogiem na więcej, niż marne 30%, oznacza, że znajdziesz się w miejscach, których się nie spodziewałeś i będziesz robić rzeczy, których wcześniej nie uważałeś za możliwe w Twoim wykonaniu. Z Bogiem, Twoje życie może zrobić różnicę w świecie nie tylko tym, ale również i przyszłym.