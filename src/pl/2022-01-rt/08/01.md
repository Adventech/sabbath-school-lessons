---
title:  Nasze uprzedzenia
date:   12/02/2022
---

**Spójrz ponad podziałami!**

Dobrych kilka dekad temu, w odpowiedzi na zabójstwo Matrina Luther'a King'a, pani Elliot - amerykańska nauczycielka - wymyśliła prosty eksperyment, który miał pokazać uczniom siłę uprzedzeń. Powiedziała dzieciom, że niebieskie oczy są zazwyczaj oznaką wyższej inteligencji, i odtąd traktowała lepiej niebieskookich uczniów. W krótkim czasie zauważyła, że wyróżnieni uczniowie zaczęli gorzej trakować tych o innych kolorach oczu, którzy to również zaczęli wykazywać więcej strachu i małej pewności siebie – a wszystko to zaczęło mieć miejsce jeszcze tego samego dnia! Nazajutrz, na początku zajęć, pani Elliot poinformowała dzieci, że prawda jest dokładnie odwrotna – że zwykle to brązowe oczy świadczą o wyższej inteligencji. Dzieci z brązowymi oczami były od teraz traktowane lepiej; wkrótce też zaczęły patrzeć z góry na rówieśników o innych kolorach oczu.

Ten mały ekspetyment otworzył wszystkim oczy (i te niebieskie, i te brązowe), pokazując, jak silnie nasze zachowania i postrzeganie mogą być warunkowane przez uprzedzenia. Dzielenie ludzi na kategorie, patrząc przez pryzmat rasy, języka, kultury, religii, czy innych tym podobnych czynników jest czymś po prostu bardzo, bardzo złym. Nigdy nie powinniśmy robić różnic między ludźmi ze względu na tego typu rzeczy. Nie powinniśmy na tej podstawie stwierdzać, kto tu pasuje, a kto nie, kto jest swój, a kto obcy, kto jest fajny, a kto nie. Jezus patrzył totalnie ponad tymi podziałami. On ma swoich uczniów wśród wszystkich ras, kultur i środowisk, i takiego samego spojrzenia oczekuje od nas. Jedną z absolutnych podstaw w byciu Jego naśladowcą jest akceptowanie każdego człowieka, bo każdego człowieka Jezus kocha i chce widzieć w swojej rodzinie.

**Do przestudiowania**

> <p>Tekst pamięciowy</p>
> "O, jak dobrze i miło, Gdy bracia w zgodzie mieszkają!" (Ps 133:1)

Zasada wiary nr 14, Jedność ciała Chrystusowego: "Kościół jest jednym ciałem z wieloma członkami, powołanymi z każdego narodu, pokolenia, języka i ludu. W Chrystusie jesteśmy nowym stworzeniem. Nie mogą dzielić nas różnice rasowe, kulturowe, narodowościowe, czy też związane z wykształceniem. Nie może również istnieć podział na mniejszych i większych, bogatych i biednych oraz mężczyzn i kobiety. Wszyscy jesteśmy równi w Chrystusie, który przez jednego Ducha połączył nas w jednej wspólnocie zarówno z Nim, jak i wzajemnie ze sobą. Powinniśmy zatem służyć i przyjmować usługiwanie bez wyróżnień czy ograniczeń"

_Ellen G. White, Nauki z Góry błogosławienia, "Jesteście solą ziemi", str. 38-40_