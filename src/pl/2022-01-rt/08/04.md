---
title:  Pomyśl
date:   15/02/2022
---

**Przeczytaj** Dz 10:34-35

Co prawda słów typu "seksizm" albo "rasizm" nie ma w Biblii, ale jasny jest fakt, że Bóg chce, by każdy był traktowany równo. Przykład za przykładem, Bóg pokazuje, jak należy traktować tych, których społeczeństwo nieraz odrzuca. Jest to tak ważne, że było nawet częścią prawa danego Mojżeszowi.

A skoro o Mojżeszu mowa, to w jego własnej rodzinie widzimy przykład uprzedzenia. Jego własnemu bratu i siostrze – Aaronowi i Miriam – nie spodobało się, że miał zagraniczną żonę. Miriam zapłaciła za to spędzając ze wstydem siedem dni poza obozem, dotknięta trądem. 

Jezus przeciwstawił się każdemu -izmowi, na jaki natknął się w czasie swojej służby na ziemi. Każdy był mile widziany jako Jego naśladowca: kobiety, dzieci, celnicy, ludzie starsi, obcokrajowcy, chorzy na choroby zakaźne, niepełnosprawni, a nawet zdrajcy. Przyciągał wszystkich, których według społeczeństwa należało unikać, lub ignorować. A gdyby to było mało, to powiedział też swoim uczniom, że lepiej być wrzuconym do morza z kamieniem u szyi, niż skrzywdzić kogoś z tych najmniejszych.

Uprzedzenia są dla nas czymś normalnym – często uczymy się ich od członków naszych rodzin, lub przejmujemy od społeczeństwa, w którym żyjemy. Dzięki Bożej mocy i łasce, możemy jednak stać się obrońcami i przyjaciółmi każdego człowieka. 