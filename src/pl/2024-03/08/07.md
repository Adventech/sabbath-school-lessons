---
title:  Do Dalszego Studium
date:  23/08/2024
---

„Jezus zawsze był miłośnikiem dzieci. Przyjmował ich dziecięcą sympatię oraz otwartą i szczerą miłość. Wdzięczne pochwały płynące z ich czystych ust były muzyką dla Jego uszu i ożywiały Jego ducha zgnębionego stykaniem się z przebiegłymi i dwulicowymi ludźmi. Wszędzie tam, gdzie się udawał, dobroć Jego twarzy oraz delikatne i życzliwe zachowanie zjednywały Mu miłość i zaufanie dzieci”28.

„Tym, którzy podobnie jak (…) młody dostojnik zajmują wysokie urzędy i posiadają duże majątki, wydaje się zbyt wielką ofiarą porzucić wszystko, aby iść za Chrystusem. Jest to jednak podstawowa zasada dla tych, którzy pragną zostać Jego uczniami. Nie może być żadnego odchylenia od całkowitego posłuszeństwa. Poddanie siebie stanowi istotę nauki Chrystusa. Często przykazanie to dawane jest w formie, która może wydać się bezwzględna, lecz nie ma innej drogi zbawienia ludzi niż odłączenie się od tego wszystkiego, co mogłoby zdemoralizować całą istotę człowieka”29.

**Pytania Do Dyskusji**

`1. Jak możesz pomóc dzieciom i młodym ludziom trwać w łączności z Chrystusem i w społeczności ze zborem? Dlaczego jest to ważne?`

`2. Czasami ludzie mówią, że nie zależy im na pieniądzach. Przeważnie nie mówią prawdy. Każdemu zależy na pieniądzach i nie ma w tym nic dziwnego. Dlaczego pieniądze mogą być problemem i dlaczego chrześcijanin, tak bogaty, jak i biedny, musi zachować ostrożność w podejściu do pieniędzy?`

`3. Gdyby Jezus zapytał cię dzisiaj: Co chcesz, abym ci uczynił?, jak odpowiedziałbyś na to pytanie?`

`4. Zastanów się nad słowami Jezusa zawartymi w Mk 10,43-45. Co oznacza życie w sposób wskazany przez Jezusa w tych słowach? Jak możemy się nauczyć służyć, zamiast oczekiwać służby od innych? Co to znaczy w kwestii naszego sposobu życia i relacji z bliźnimi?`