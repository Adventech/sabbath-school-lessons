---
title:  Cuda w okolicy jeziora
date:  27/07/2024
---

### Studium Bieżącego Tygodnia
Mk 4,35-41; Ps 104,1-9; Mk 5,1-43; Lb 27,17.

> <p>Tekst Pamięciowy</p>
> „Lecz On nie zezwolił mu, ale mu rzekł: Idź do domu swego, do swoich, i oznajmij im, jak wielkie rzeczy Pan ci uczynił i jak się nad tobą zmiłował” (Mk 5,19).

Jezus działał głównie w Galilei, zwłaszcza w okolicy Jeziora Galilejskiego, które ma około dwudziestu kilometrów długości i trzynastu kilometrów szerokości. Jest to największy zbiornik wodny w regionie. W czasach Jezusa wokół jeziora rozsianych było szereg większych i mniejszych miejscowości.

4. rozdział Ewangelii Marka kończy się opisem przeprawy Jezusa i Jego uczniów przez Jezioro Galilejskie. Gdy znajdowali się w łodzi na środku jeziora, nadciągnęła burza, a Jezus uciszył ją, wydając rozkaz wichrowi i falom. 6. rozdział Ewangelii Marka kończy się podobną sceną, ale tym razem Jezus przychodzi po wodzie do swoich uczniów płynących łodzią. Między tymi dwiema scenami na jeziorze opisanych jest wiele cudów dokonanych przez Jezusa na lądzie, a także pierwsze działania misyjne Jego uczniów. Te historie będą przedmiotem naszego studium w tym tygodniu.

Cechą tych wszystkich dramatycznych historii jest ukazanie czytelnikowi, kim jest Jezus. On jest w stanie uciszyć burzę, uwolnić opętanego od demonów, uzdrowić kobietę, która zaledwie dotknęła jego szaty, wskrzesić zmarłą dziewczynkę, przemawiać w swoim rodzinnym mieście, wysłać uczniów, by wzywali do opamiętania, nakarmić tysiące ludzi kilkoma chlebami i rybami oraz chodzić po wodzie, objawiając w ten sposób moc i prowadząc swoich uczniów bliżej ku zrozumieniu, iż jest On Synem Bożym.