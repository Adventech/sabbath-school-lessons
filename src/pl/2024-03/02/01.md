---
title:  Dzień z działalności Jezusa
date:  06/07/2024
---

### Studium Bieżącego Tygodnia
Mk 1,16-45; J 1,29-42; Mk 5,41; Łk 6,12; Kpł 13,1-59.

> <p>Tekst Pamięciowy</p>
> „I rzekł do nich Jezus: Pójdźcie za mną, a sprawię, że staniecie się rybakami ludzi” (Mk 1,17).

Każda z czterech ewangelii na swój sposób opisuje rozpoczęcie publicznej działalności Jezusa.

Mateusz przedstawia Jezusa powołującego uczniów w Galilei i wygłaszającego Kazanie na górze.

Łukasz przytacza inauguracyjne sobotnie kazanie Jezusa w synagodze w Nazarecie.

Jan zaczyna od samego początku, a potem przechodzi do wesela w Kanie, gdzie Jezus dokonał swojego pierwszego cudu.

Ewangelia Marka zaczyna się od powołania czterech uczniów i opisuje sobotę spędzoną przez Jezusa w Kafarnaum oraz to, co nastąpiło potem.

Ta sobota z Jezusem na początku Ewangelii Marka daje czytelnikowi informację, kim jest Jezus. We fragmencie Ewangelii Marka, jaki będziemy studiować w tym tygodniu, niewiele jest słów Jezusa — krótkie powołanie uczniów, nakaz wydany demonowi, plan wizyty w innych miejscach oraz uzdrowienie trędowatego i polecenie, by pokazał się kapłanowi w ramach ceremoniału oczyszczenia. Nacisk jest położony na czyny, w tym zwłaszcza uzdrowienia. Marek raz po raz używa wyrażenia i zaraz, by podkreślić niezwykłe tempo, w jakim przebiegała publiczna działalność Jezusa.