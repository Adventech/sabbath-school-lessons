---
title:  Przypowieści
date:  20/07/2024
---

### Studium Bieżącego Tygodnia
Mk 4,1-34; Jk 1,21; Iz 6,1-13; Ps 104,12; Dn 4,7-9.

> <p>Tekst Pamięciowy</p>
> „I rzekł do nich: Baczcie na to, co słyszycie! Jaką miarą mierzycie, taką wam odmierzą, a nawet wam przydadzą. Albowiem temu, który ma, będzie dodane, a temu, który nie ma, zostanie i to, co ma, odebrane” (Mk 4,24-25).

W tym tygodniu będziemy studiować przypowieści Jezusa zapisane w 4. rozdziale Ewangelii Marka. W Ewangelii Marka — najkrótszej z trzech ewangelii synoptycznych: Ewangelii Mateusza, Ewangelii Marka oraz Ewangelii Łukasza — siłą rzeczy zawartych jest także najmniej przypowieści.

Od wieków bibliści stawiają pytania dotyczące znaczenia i interpretacji przypowieści Jezusa:

— Jak je rozumieć? Co oznaczają? Dlaczego Jezus posługiwał się nimi? Czego chciał nas przez nie nauczyć? Na ile dosłownie należy je traktować? Czy są one bezpośrednimi lekcjami, czy wyłącznie alegoriami?

Oczywiście nie sposób wyczerpująco odpowiedzieć na te pytania w jednej lekcji. Przyjrzymy się jedynie wybranym przypowieściom i spróbujemy zrozumieć, co Jezus chciał przez nie przekazać.

W 4. rozdziale Ewangelii Marka znajduje się pięć przypowieści — o siewcy, o świecy, o mierze, o kiełkującym nasieniu oraz o ziarnku gorczycy. Znaczna część tego rozdziału jest poświęcona przypowieści o siewcy. Ta przypowieść występuje w nim jako pierwsza, zaś po niej podane jest uzasadnienie nauczania w przypowieściach oraz interpretacja samej przypowieści. Ten trzyetapowy wzorzec będziemy studiować w częściach lekcji przeznaczonych na niedzielę, poniedziałek i wtorek. W środę i czwartek przyjrzymy się pozostałym przypowieściom.