---
title:  Do Dalszego Studium
date:  13/09/2024
---

„Jeszcze słowa przysięgi nie zamarły na jego ustach, a w jego uszach nie przestało brzmieć pianie koguta, gdy Zbawiciel odwrócił się od marszczących brwi sędziów i spojrzał na nieszczęsnego ucznia. W tej samej chwili Piotr również spojrzał na swego Mistrza. Na tej szlachetnej twarzy odczytał głęboką litość i smutek, lecz nie dostrzegł żadnych oznak gniewu.

Widok bladej i umęczonej twarzy, drżących ust oraz pełnego współczucia i przebaczenia wzroku przeszył serce Piotra jak strzała. Obudziło się w nim sumienie. Powróciła pamięć. Przypomniał sobie dane przed kilkoma zaledwie godzinami przyrzeczenie, że jest gotów iść za swym Panem do więzienia i na śmierć. Przypomniał sobie własne cierpienie, gdy w wieczerniku Zbawiciel powiedział mu, że w ciągu jednej nocy trzykrotnie zaprze się swego Pana. Piotr dopiero co oświadczył, że nie zna Jezusa, lecz teraz z wielkim smutkiem uświadomił sobie, jak dobrze znał go Jego Pan i jak dokładnie czytał w jego sercu, o którego przewrotności nawet on sam nie wiedział”41.

**Pytania Do Dyskusji**

`1. Jaka przepowiednia Jezusa została wskazana w Mk 14,9 i jak się wypełniła? Dlaczego jej wypełnienie wydawało się mało prawdopodobne, zważywszy na okoliczności, w jakich Jezus prowadził swoją publiczną działalność?`

`2. Porównaj Judasza i Piotra. W jaki sposób ich postępowanie podczas narracji pasyjnej było podobne do siebie i czym się różniło?`

`3. Podczas wspólnego studium biblijnego porozmawiajcie o znaczeniu wieczerzy Pańskiej. Jak możecie lepiej i bardziej licznie obchodzić ten obrzęd w waszym zborze?`

`4. Podczas wspólnego studium biblijnego porozmawiajcie o tym, iż Bóg nie spełnił prośby Jezusa zanoszonej w modlitwie w Getsemane. Jak powinniśmy rozumieć to, że Bóg czasami nie daje nam tego, o co prosimy?`

`5. Choć Piotr zawiódł Jezusa, wypierając się Go, to jednak Jezus nie odrzucił Piotra. Jaka nadzieja dla nas wynika z tego faktu?`