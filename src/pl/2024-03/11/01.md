---
title:  Pojmanie i proces
date:  07/09/2024
---

### Studium Bieżącego Tygodnia
Mk 14,1-72; J 12,4-6; Rz 8,28; Wj 24,8; Jr 31,31-34; Za 13,7.

> <p>Tekst Pamięciowy</p>
> „I mówił: Abba, Ojcze! Ty wszystko możesz, oddal ten kielich ode mnie; wszakże nie co Ja chcę, ale co Ty” (Mk 14,36).

Rozdział 14., 15. i 16. to część Ewangelii Marka nazywana narracją pasyjną, opisująca cierpienia, śmierć i zmartwychwstanie Jezusa. Jak zauważyliśmy w lekcji dziewiątej, sześć ostatnich rozdziałów Ewangelii Marka obejmuje wydarzenia, które nastąpiły w ciągu zaledwie jednego tygodnia. Większość tych wydarzeń przypada na czwartek i piątek owego tygodnia pasyjnego. Jezus umarł w piątek po południu, a zmartwychwstał rankiem w niedzielę.

W tej lekcji skupimy uwagę na 14. rozdziale Ewangelii Marka, gdzie rozpoczyna się piąta kanapkowa historia łącząca dwa przeciwne działania odnoszące się do Jezusa. Potem następuje opis ostatniej wieczerzy i zmagań Jezusa w Getsemane. Tam Jezus został aresztowany, a następnie zaprowadzony do przywódców religijnych i osądzony przez nich. Scena sądu jest połączona z opisem wyparcia się Jezusa przez Piotra, tak iż razem tworzą szóstą kanapkową historię w Ewangelii Marka. Po raz kolejny występują tam dwa przeciwne działania, które, jak na ironię, potwierdzają tę samą prawdę.

W tej historii dwa przeciwne wątki biegną obok siebie. W żywym stylu Marek ukazuje czytelnikowi te dwa zderzające się ze sobą wątki i w ten sposób przedstawia zwycięstwo Jezusa.