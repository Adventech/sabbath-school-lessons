---
title:  Do Dalszego Studium
date:  06/09/2024
---

We współczesnym świecie dzieje się wiele niepokojących rzeczy. Ludzie z przerażeniem obserwują to, w co zmienia się nasza cywilizacja. Jak my, adwentyści dnia siódmego, posiadający odpowiednie informacje na temat tych wydarzeń, możemy dzielić się tą wiedzą z innymi ludźmi, aby i oni pokładali nadzieję w Jezusie i Jego powtórnym przyjściu?

„Ponieważ nie znamy dokładnego czasu Jego przyjścia, nakazano nam czuwać. »Błogosławieni owi słudzy, których pan, gdy przyjdzie, zastanie czuwających« (Łk 12,37). Ci, którzy czekają na przyjście Pana, nie czynią tego daremnie. Oczekiwanie na przyjście Chrystusa powinno napełnić ludzi bojaźnią przed Panem i Jego sądami z powodu nieprawości, a przede wszystkim obudzić ich z wielkiego grzechu odrzucenia oferty Jego łaski. Ci, którzy czekają na przyjście Pana, oczyszczają swe dusze przez posłuszeństwo prawdzie. Z czujnym wypatrywaniem łączą rzetelną pracę. Ponieważ wiedzą, że Chrystus stoi u drzwi, gorliwie współpracują z niebiańskimi wysłannikami w pracy nad zbawieniem dusz. Są to wierni i roztropni słudzy, którzy w Bożym gospodarstwie dają »wyżywienie w czasie właściwym« (Łk 12,42). Głoszą prawdę odpowiadającą naszym czasom. Tak jak Henoch, Noe, Abraham i Mojżesz byli głosicielami prawdy w swoich czasach, tak obecnie słudzy Chrystusa przekażą swojemu pokoleniu szczególne ostrzeżenie”38.

**Pytania Do Dyskusji**

`1. Łożenie na dzieło Pańskie to jeszcze nie to samo, co ofiarność. Na czym polega różnica i dlaczego jest to ważne?`

`2. Dlaczego Bóg nie zapobiegł prześladowaniom Jego ludu na przestrzeni wieków i nie zapobiega prześladowaniom obecnie? Jak motyw wielkiego boju pomaga nam zrozumieć w pewnym stopniu powód występowania prześladowań?`

`3. Jakie znaki zbliżania się powtórnego przyjścia Chrystusa w szczególny sposób wyróżniają się we współczesnym świecie?`

`4. Zastanów się nad stanem człowieka po śmierci i faktem, iż umarli śpią snem śmierci aż do zmartwychwstania w dniu powtórnego przyjścia Chrystusa? Gdy ludzie zamykają oczy i oddają ostatnie tchnienie, jakie będzie ich kolejne w pełni świadome doświadczenie? Jak ta prawda pomaga nam zrozumieć, że dla każdego z nas powtórne przyjście Chrystusa jest bardzo bliskie?`