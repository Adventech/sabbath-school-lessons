---
title:  Do Dalszego Studium
date:  19/07/2024
---

„Gdy zapytano Jezusa: »Czy wolno w sabat uzdrawiać?« (Mt 12,10), odpowiedział:

— »Któż z was, mając jedną owcę, gdyby mu ta w sabat do dołu wpadła, to czy jej nie pochwyci i nie wyciągnie? O ileż więcej wart jest człowiek, niż owca! A zatem wolno w sabat dobrze czynić« (Mt 12,11­12).

Szpiedzy nie odważyli się odpowiedzieć Chrystusowi w obecności tłumu z obawy, aby nie wplątać się w jakieś trudności. Wiedzieli, że powiedział prawdę. Sami raczej pozwoliliby człowiekowi cierpieć niż pogwałciliby tradycję. Uwolniliby natomiast zwierzę z powodu straty, jakiej doznałby jego właściciel, gdyby tego zaniedbali. W ten sposób większą pomoc okazaliby niememu zwierzęciu niż człowiekowi, który został uczyniony na obraz Boży. Oto przykład pokazujący, jak działają wszystkie fałszywe religie. Biorą one początek w ludzkiej chęci wywyższenia się ponad Boga, a w rezultacie degradują człowieka poniżej poziomu bydlęcia. Każda religia, która zwalcza suwerenność Boga, ograbia człowieka z chwały, którą otrzymał przy stworzeniu, a która ma być mu przywrócona w Chrystusie. Każda fałszywa religia naucza swych wyznawców, aby nie dbali o ludzkie potrzeby, cierpienia i prawa. Ewangelia natomiast wysoko ceni wartość ludzkości jako odkupionej przez krew Chrystusa i uczy tkliwego szacunku dla potrzeb i niedoli człowieka. Pan mówi: »Uczynię człowieka droższym niż czyste złoto, a nawet droższym niż złoto z Ofiru« (Iz 13,12 UBG)”13.

**Pytania Do Dyskusji**

`1. Jakie strategie i praktyki pomagają tobie i twojemu zborowi zachować wrażliwość na milczące cierpienie ludzi takich jak paralityk w 2. rozdziale Ewangelii Marka?`

`2. Pomyśl, jak zaślepieni przez nienawiść, tradycję, dogmaty i religię byli przywódcy religijni, którzy odrzucili Jezusa, iż nawet Jego cuda nie były w stanie ich do Niego przekonać. Jak jako Kościół powinniśmy dbać o to, by nie dotknęło nas podobne zaślepienie?`

`3. Jak twój zbór może się stać rodziną dla tych, którzy z powodu wiary doznają odrzucenia ze strony swoich krewnych?`

`4. Podczas wspólnego studium biblijnego zastanówcie się nad kwestią nieprzebaczalnego grzechu. Omówcie, co oznacza to pojęcie i jak możemy się upewnić, że nie popełniamy takiego grzechu.`