---
title:  Kontrowersje8
date:  13/07/2024
---

### Studium Bieżącego Tygodnia
Mk 2,1-3,6; Mi 6,6-8; 1 Sm 21,2-7; Mk 3,20-35; Łk 12,53; 14,26.

> <p>Tekst Pamięciowy</p>
> „Ponadto rzekł im: Sabat jest ustanowiony dla człowieka, a nie człowiek dla sabatu. Tak więc Syn Człowieczy jest Panem również i sabatu” (Mk 2,27-28).

Mk 2,1-3,6 zawiera pięć historii, które ilustrują nauczanie Jezusa w przeciwieństwie do nauczania przywódców religijnych. Historie te tworzą specyficzny wzorzec, w którym każda kolejna historia łączy się z poprzednią tematycznie. Ostatnia historia zamyka krąg i łączy się z pierwszą.

Każda z tych historii ilustruje pewne cechy tożsamości Jezusa uwypuklone przez stwierdzenia zawarte w Mk 2,10.17.20.28. W częściach lekcji na niedzielę, poniedziałek i wtorek zagłębimy się w znaczenie tych historii i słów Chrystusa wypowiedzianych w ich kontekście.

W środowej i czwartkowej części lekcji będziemy studiować Mk 3,20-35.

Ujrzymy tu przykład zastosowanego przez autora ewangelii zabiegu literackiego zwanego kanapkową historią/sandwiczem9. Ten wzorzec opowiadania pojawia się w Ewangelii Marka co najmniej sześciokrotnie. W każdym przypadku uwaga jest zwrócona na ważną cechę tożsamości Jezusa i Jego roli jako Mesjasza oraz natury uczniostwa.

Przyjrzyjmy się zatem wydarzeniom z życia i działalności Jezusa oraz dowiedzmy się, czego możemy się z nich nauczyć.