---
title:  Z wnętrza
date:  03/08/2024
---

### Studium Bieżącego Tygodnia
Mk 7,1-37; Iz 29,13; Wj 20,12; Mk 8,11-21.

> <p>Tekst Pamięciowy</p>
> „Nie masz nic na zewnątrz poza człowiekiem, co by wchodząc w niego, mogło go skalać, lecz to, co wychodzi z człowieka, to kala człowieka” (Mk 7,15).

W tym tygodniu będziemy studiować cały 7. rozdział i pierwszą połowę 8. rozdziału Ewangelii Marka. Na początku 7. rozdziału Ewangelii Marka czytamy, że Jezus wzbudził kontrowersję, odrzucając tradycję religijną. Jednak uczynił to w sposób, który ma bardzo wielkie znaczenie dla życia chrześcijan także w naszych czasach.

Następnie Jezus przedstawił zagadkową przypowieść, która otwiera drzwi do zrozumienia, na czym polega prawdziwa wiara.

Potem udał się w okolice Tyru i Sydonu, gdzie spotkał kobietę, która jako jedyna osoba wymieniona w ewangeliach wygrała dyskusję z Jezusem. Jego spotkanie z nią jest niezwykłe, a relacja ze spotkania zawiera kilka ukrytych przesłań, które kobieta pojęła, zaś Jezus w odpowiedzi na wiarę kobiety spełnił jej prośbę.

7. rozdział Ewangelii Marka, gdzie opisane jest kolejne uzdrowienie, objawia ważną prawdę, że choć cuda mogą robić wrażenie na obserwatorach, to jednak nie wystarczą, by otworzyć serca na prawdę. Na co zdały się cuda przywódcom religijnym, którzy skłaniali się ku odrzuceniu Jezusa?

Studiując 8. rozdział Ewangelii Marka, przyjrzymy się znaczeniu chleba jako symbolu religijnej nauki i tradycji. Opisane tam zdarzenia zawierają ważne lekcje dotyczące znaczenia oraz prowadzenia pobożnego życia.