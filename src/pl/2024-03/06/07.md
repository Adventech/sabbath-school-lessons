---
title:  Do Dalszego Studium
date:  09/08/2024
---

„Dzisiaj, podobnie jak dawniej, wśród naśladowców naszego Pana szerzy się subtelny i zwodniczy grzech. Jakże często nasza służba dla Chrystusa i nasza wspólnota z innymi kryją utajone pragnienie wywyższenia samych siebie! Jakże gotowa jest myśl na pochwały i jakże pragnie ludzkiego uznania! Egoizm i pragnienie drogi łatwiejszej niż wskazana przez Boga prowadzą do zastępowania boskich reguł ludzkimi teoriami i zwyczajami. Chrystus wypowiedział do swoich uczniów słowa ostrzeżenia:

— »Miejcie się na baczności i strzeżcie się kwasu faryzeuszów« (Mt 16,6).

Religia Chrystusa polega na oddaniu samego siebie. Gorliwość dla chwały Bożej jest pobudką zaszczepioną przez Ducha Świętego i tylko efektywna praca Ducha może tę pobudkę wszczepić. Tylko moc Boga może wygnać egoizm i obłudę. Taka zmiana jest oznaką Jego działania. Jeżeli przyjmowana przez nas wiara niszczy egoizm i hipokryzję oraz jeżeli prowadzi nas do szukania chwały Bożej, a nie naszej własnej, to możemy być pewni, że wszystko dzieje się we właściwym porządku. »Ojcze, uwielbij imię swoje!« (J 12,28), było myślą przewodnią życia Chrystusa i, jeśli idziemy za Nim, musimy również my przyjąć ją jako motto naszego życia.

Chrystus rozkazuje nam »tak postępować, jak On postępował« (1 J 2,6). »A z tego wiemy, że go znamy, jeśli przykazania jego zachowujemy« (1 J 2,3)”21.

**Pytania Do Dyskusji**

`1. Jakie chrześcijańskie zwyczaje pomagają ci zachować czystość serca?`

`2. Kim są „nieczyści” w twojej wspólnocie społecznej? Co możesz zrobić, by ukazać im ewangelię?`

`3. Podczas wspólnego studium biblijnego porozmawiajcie o tym, co możecie zrobić, by w prosty sposób głosić ewangelię waszym sąsiadom i mieszkańcom okolicy, w której mieszkacie.`

`4. Przeczytaj Mk 8,1-10, opis nakarmienia około czterech tysięcy ludzi. Jakie znaczenie w interpretacji tej ewangelicznej relacji ma fakt, iż tłum ten przypuszczalnie składał się głównie z pogan? Dlaczego miałoby to czynić różnicę?`

`5. Jak możemy pilnie wystrzegać się wewnętrznego pragnienia wywyższania się, które wszystkim nam zagraża?`