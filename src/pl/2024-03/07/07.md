---
title:  Do Dalszego Studium
date:  16/08/2024
---

„Przed wyniesieniem jest poniżenie. Do zajmowania wysokiego miejsca wśród ludzi niebo wybiera pracownika, który tak jak Jan Chrzciciel zajmuje skromne miejsce przed Bogiem. Najbardziej podobny do dziecka uczeń jest najbardziej skuteczny w pracy dla Boga. Niebiańskie istoty mogą współpracować z tym, który nie poszukuje wywyższenia siebie, lecz zbawienia dusz”25.

„Niezależnie od tego, co daje nam przewagę nad innymi ludźmi — wykształcenie, ogłada, szlachetność charakteru, chrześcijańskie przygotowanie i religijne doświadczenie — jesteśmy dłużnikami tych mniej uprzywilejowanych i, tak dalece jak leży to w naszych możliwościach, powinniśmy im służyć. Jeżeli jesteśmy silni, musimy podtrzymywać ręce słabych. Aniołowie chwały, którzy oglądają oblicze Ojca w niebie, radują się, gdy mogą wspomóc Jego maluczkich. Szczególną troską otaczają chwiejne dusze obarczone złymi cechami charakteru. Aniołowie są stale obecni tam, gdzie są najbardziej potrzebni; stoją przy tych, którzy toczą twardą walkę z samymi sobą i których otoczenie jest najbardziej niesprzyjające. I w takiej służbie powinni wziąć udział prawdziwi naśladowcy Chrystusa”26.

**Pytania Do Dyskusji**

`1. Przeczytaj jeszcze raz Mk 8,27-29. Jak często wyznajesz przed innymi ludźmi swoją wiarę w Jezusa jako Chrystusa?`

`2. Na czym polega równowaga między doświadczaniem łączności z Chrystusem na górze, a doświadczaniem służby na rzecz potrzebujących u podnóża góry?`

`3. Podczas wspólnego studium biblijnego porozmawiajcie o odpowiedzi na pytanie dotyczące wielkości zadane pod koniec środowej części lekcji. Na czym polega różnica między postrzeganiem wielkości według świata i postrzeganiem wielkości według Boga? Jacy ludzie uważani przez świat za wielkich niekoniecznie są wielcy w oczach Boga? Z drugiej strony jakich ludzi Bóg uważa za wielkich, choć świat ich lekceważy, a nawet gardzi nimi? Jak różnica między jednymi i drugimi świadczy o wypaczeniu ideałów w świecie?`

`4. Jak możemy się nauczyć nienawidzić grzechu i traktować go jako straszliwe okaleczenie?`