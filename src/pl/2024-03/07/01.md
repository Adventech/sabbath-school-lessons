---
title:  Uczenie uczniów (cz. I)
date:  10/08/2024
---

### Studium Bieżącego Tygodnia
Mk 8,22-38; Mt 20,29-34; J 12,25; Mk 9,1-50; Ml 3,23-24; Łk 9,30-31.

> <p>Tekst Pamięciowy</p>
> „A przywoławszy lud wraz z uczniami swoimi, rzekł im: Jeśli kto chce pójść za mną, niech się zaprze samego siebie i weźmie krzyż swój i naśladuje mnie” (Mk 8,34).

Pierwsza połowa Ewangelii Marka kieruje uwagę czytelnika na to, kim jest Jezus. Jego przejmująca nauka i cuda wskazują jasno, że jest On Mesjaszem. W tym ważnym punkcie zwrotnym w ewangelicznej relacji Jezus zadaje uczniom pytanie, za kogo Go uważają.

Piotr udziela zdecydowanej odpowiedzi na to pytanie, a Jezus niezwłocznie zaczyna wyjaśniać uczniom, dokąd zmierza jako Mesjasz — na krzyż.

Począwszy od ostatniej części 8. rozdziału aż do końca 10. rozdziału Ewangelii Marka Jezus skupia swoje nauczanie skierowane do uczniów na kwestii drogi, którą ma przejść. W tych rozdziałach zawarte są zapowiedzi dotyczące krzyża. Towarzyszą im specjalne instrukcje w kwestii uczniostwa. Te przejmujące lekcje pozostają aktualne do dziś.

Ta część ewangelii jest ujęta w ramy z uzdrowieniem dwóch niewidomych — jednego w połowie 8. rozdziału, a drugiego pod koniec 10. rozdziału Ewangelii Marka. Te ramy w postaci cudów przywrócenia wzroku są mocną ilustracją tego, że uczniostwo obejmuje duchowe zrozumienie, kim jest Jezus i dokąd zmierza. Jak Jego nauczanie stanowiło wyzwanie dla dwunastu uczniów dwa tysiące lat temu, tak stanowi wyzwanie dla uczniów Jezusa i dzisiaj, ukazując wysoką cenę podążania za Nim oraz dobrodziejstwa wynikające z tego.