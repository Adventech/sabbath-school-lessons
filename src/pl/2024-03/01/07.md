---
title:  Do Dalszego Studium
date:  05/07/2024
---

Niesamowite jest to, że przesłanie pierwszego anioła w Ap 14,6-7 jest niemal identyczne z przesłaniem ewangelii głoszonym przez Jezusa w Mk 1,15.

Pierwszy anioł głosi światu wieczną ewangelię w czasach ostatecznych, by przygotować ludzkość na powtórne przyjście Jezusa. Podobnie jak to było z przesłaniem Jezusa, także ewangelia głoszona przez anioła w czasach ostatecznych składa się z trzech elementów przedstawionych w poniższej tabeli:

Przesłanie pierwszego anioła ogłasza na 1844 rok rozpoczęcie sądu przedadwentowego zapowiedziane w proroctwie o dwóch tysiącach trzystu dniach w Dn 8,14. Sąd ten przyznaje Królestwo Boże prześladowanemu ludowi Bożemu (zob. Dn 7,22). Wezwanie pierwszego anioła do bojaźni Bożej i oddawania chwały Bogu jest wezwaniem do uczniostwa skierowanym do ludzkości w czasach ostatecznych, gdy bestie z 13. rozdziału Apokalipsy Jana przedstawiają fałszywego boga, nakazując bać się, chwalić i czcić go.

Podobnie jak na początku głoszenia ewangelii przesłanie Jezusa zawarte w 1. rozdziale Ewangelii Marka bezpośrednio wiąże się z proroctwami Księgi Daniela, tak i przesłanie pierwszego anioła u kresu dziejów świata wiąże się z proroctwami Księgi Daniela3.

**Pytania Do Dyskusji**

`1. Porównaj Jana Chrzciciela i Jezusa w Mk 1,1-13. Czego uczy nas to, w jaki sposób zostali przedstawieni?`

`2. Zastanów się nad znaczeniem chrztu. Przeczytaj Rz 6,1-4 i J 3,1-8 oraz porównaj te wersety z opisem chrztu Jezusa w Mk 1,9-13. Jakie dostrzegasz podobieństwa i różnice? Jak te fragmenty Nowego Testamentu pomagają ci lepiej zrozumieć znaczenie chrztu?`

`3. Porównaj ewangelię według Jezusa podsumowaną w Mk 1,14-15 z przesłaniem pierwszego anioła w Ap 14,6-7. Jak zrozumienie tych przesłań pomaga ci lepiej uświadomić sobie, na czym polega dzisiaj twoja misja?`