---
title:  Początek Ewangelii Marka
date:  29/06/2024
---

### Studium Bieżącego Tygodnia
Dz 13,1-5.13; 15,36-39; Mk 1,1-15; Iz 40,3; Dn 9,24-27.

> <p>Tekst Pamięciowy</p>
> „A potem, gdy Jan został uwięziony, przyszedł Jezus do Galilei, głosząc ewangelię Bożą i mówiąc: Wypełnił się czas i przybliżyło się Królestwo Boże, upamiętajcie się i wierzcie ewangelii” (Mk 1,14-15).

Kto napisał Ewangelię Marka i dlaczego została ona napisana?

W żadnej z czterech ewangelii nie zostali z imienia wymienieni ich autorzy. Jedynie Ewangelia Jana wskazuje pośrednio swojego autora jako umiłowanego ucznia (zob. J 21,20.24).

Jednak od najwcześniejszych czasów autorstwo kanonicznych ewangelii było jednoznacznie przypisywane albo apostołom (Mateuszowi i Janowi), albo ich współpracownikom. Tak więc Ewangelia Łukasza jest powiązana z apostołem Pawłem (zob. Kol 4,14; 2 Tm 4,11; Flm 1,24), a Ewangelia Marka — z apostołem Piotrem (zob. 1 P 5,13).

Choć autor Ewangelii Marka nie podaje swojego imienia w treści księgi, to jednak wczesna tradycja chrześcijańska wyraźnie świadczy o tym, że autorem tej jednej z czterech ewangelii kanonicznych jest Jan Marek, niegdyś towarzysz podróży Pawła i Barnaby (zob. Dz 13,2.5), a po latach bliski współpracownik apostoła Piotra (zob. 1 P 5,13).

W bieżącym tygodniu naszym pierwszym zadaniem będzie zapoznanie się z tym, co Pismo Święte mówi o Marku, w tym także z jego pierwszymi niepowodzeniami i późniejszymi sukcesami. Następnie przejdziemy do pierwszej części Ewangelii Marka, a jednocześnie spróbujemy odpowiedzieć na pytanie, dlaczego ten, który niegdyś wycofał się, a potem wrócił do działalności misyjnej, postanowił napisać właśnie taką księgę.