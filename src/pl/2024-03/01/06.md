---
title:  Ewangelia według Jezusa
date:  04/07/2024
---

`Przeczytaj Mk 1,14-15. Z jakich trzech elementów składało się przesłanie ewangelii głoszone przez Jezusa?`

Marek podsumowuje tu proste i bezpośrednie przesłanie głoszone przez Jezusa. Trzy części tego przesłania zostały przedstawione w poniższej tabeli:

![](https://sabbath-school-resources-assets.adventech.io/pl/ss/2024-03/01/table1.jpg)

Czas proroczy, do którego nawiązuje Jezus, to czas określony w proroctwie o siedemdziesięciu tygodniach w Dn 9,24-27. Proroctwo to zaczęło się wypełniać wraz z chrztem Jezusa, gdy został On namaszczony (pomazany) przez Ducha Świętego i rozpoczął swoją publiczną działalność (zob. Dz 10,38). Zdumiewające proroctwo o siedemdziesięciu tygodniach zostało zilustrowane na poniższym wykresie:

![](https://sabbath-school-resources-assets.adventech.io/pl/ss/2024-03/01/chart.jpg)

W proroctwie tym jeden dzień oznacza rzeczywisty rok (zob. Lb 14,34; Ez 4,6). Początek okresu wymienionego w proroctwie to 457 rok przed Chrystusem, gdy Artakserkses, król Persji, wydał dekret nakazujący dokończenie dzieła odbudowy Jerozolimy (zob. 7. rozdział Księgi Ezdrasza).

Sześćdziesiąt dziewięć proroczych tygodni prowadzi do 27 roku po Chrystusie. W tym właśnie roku Jezus został ochrzczony i namaszczony przez Ducha Świętego w celu rozpoczęcia swojej publicznej działalności.

Ukrzyżowanie Chrystusa nastąpiło dokładnie trzy i pół roku później.

Ostatni proroczy tydzień zakończył się w 34 roku po Chrystusie, gdy Żydzi ukamienowali Szczepana, a ewangelia zaczęła być głoszona wśród pogan.

`Kiedy ostatnio studiowałeś proroctwo o siedemdziesięciu tygodniach? Jak zrozumienie tego proroctwa buduje twoją wiarę nie tylko w Jezusa, ale także w wiarygodność proroczego Słowa?`