---
title:  Zmartwychwstały Pan
date:  21/09/2024
---

### Studium Bieżącego Tygodnia
Mk 15,42-16,20; Kol 2,10-12; 1 Kor 15,1-8; Dn 9,24-27; J 20,11-18.

> <p>Tekst Pamięciowy</p>
> „On zaś rzekł do nich: Nie trwóżcie się! Jezusa szukacie Nazareńskiego, ukrzyżowanego; wstał z martwych, nie ma go tu, oto miejsce, gdzie go złożono” (Mk 16,6).

Ukrzyżowanie Jezusa zostało przyjęte przez Jego uczniów jako ostateczny kres ich nadziei i wiary. Ów pamiętny weekend był dla nich najczarniejszym w życiu. Zmagali się nie tylko z niepojętą śmiercią swojego Nauczyciela, ale także drżeli o własne życie (zob. J 20,19).

W 16. rozdziale Ewangelii Marka, ostatnim jej rozdziale, opisane zostało to, co nastąpiło po śmierci Jezusa.

W tej lekcji przyjrzymy się najpierw temu, kiedy Jezus zmartwychwstał i dlaczego kobiety przybyły do grobu w niedzielny poranek. Adwentyści podchodzą z pewną ostrożnością do pory zmartwychwstania Jezusa, gdyż wydarzenie to jest błędnie wykorzystywane na poparcie rzekomej świętości niedzieli. Jednak możemy radować się zmartwychwstaniem Jezusa, które nastąpiło pierwszego dnia tygodnia, nie zrażając się nieszczęsną fałszywą teologią niedzieli budowaną na tym fakcie.

Po drugie wyjaśnimy pierwsze wersety 16. rozdziału Ewangelii Marka, łącząc je z tematem, który przewija się przez całą księgę. Tym zagadnieniom poświęcimy części lekcji na poniedziałek i wtorek.

Wreszcie w środowej i czwartkowej części lekcji przestudiujemy pozostałą część 16. rozdziału Ewangelii Marka i zastanowimy się nad misją, jaka została nam wskazana w ewangelii. Nasze studium zakończymy wezwaniem do głoszenia ewangelii na całym świecie.