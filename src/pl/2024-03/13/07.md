---
title:  Do Dalszego Studium
date:  27/09/2024
---

„Dla wierzącego Chrystus jest zmartwychwstaniem i życiem. W naszym Zbawicielu utracone wskutek grzechu życie zostaje odzyskane, bowiem On ma życie sam w sobie, aby ożywiać tego, kogo chce. On posiada prawo obdarzania nieśmiertelnością. Życie, które położył w człowieczeństwie, bierze ponownie i daje ludzkości.

— »Ja przyszedłem, aby miały życie i obfitowały« (J 10,10). »Kto napije się wody, którą Ja mu dam, nie będzie pragnął na wieki, lecz woda, którą Ja mu dam, stanie się w nim źródłem wody wytryskującej ku żywotowi wiecznemu. (…). Kto spożywa ciało moje i pije krew moją, ten ma żywot wieczny, a Ja go wskrzeszę w dniu ostatecznym« (J 4,14; 6,54).

Dla wierzącego śmierć jest sprawą pozbawioną większego znaczenia. Chrystus mówi o niej jako o czymś, co trwa krótką chwilę.

— »Jeśli kto zachowa słowo moje, śmierci nie ujrzy na wieki (…), śmierci nie zazna na wieki« (J 8,51-52).

Dla chrześcijanina śmierć jest tylko snem, chwilą ciszy i ciemności. Życie jest ukryte z Chrystusem w Bogu i »gdy się Chrystus, który jest życiem naszym, okaże, wtedy się i wy okażecie razem z nim w chwale« (Kol 3,4)”46.

Nawet ateistyczni historycy, którzy nie są w stanie przyjąć realności zmartwychwstania, przyznają, że Jezus został zabity, a po Jego śmierci wielu ludzi twierdziło, że widziało Go zmartwychwstałego. Ci ludzie stanowili zalążek Kościoła chrześcijańskiego. Niektórzy usiłują wyjaśnić postawę tych ludzi w ten sposób, iż Jezus miał brata, bliźniaka, albo że wyznawcy Jezusa ulegli zbiorowej halucynacji, sądząc, iż widzą swojego Nauczyciela. Jeszcze inni ukuli pogląd, iż Jezus tak naprawdę nie umarł, ale zapadł w śpiączkę, a potem ocknął się z niej. Fantaści posuwają się nawet do twierdzeń, iż to kosmici wykradli ciało Jezusa47.

**Pytania Do Dyskusji**

`1. Dlaczego uczniowie mieliby kłamać w kwestii zmartwychwstania Jezusa? W końcu z powodu wiary w Jego zmartwychwstanie spotykały ich tylko nienawiść, wyobcowanie i prześladowanie. Co zyskaliby, zmyślając taką historię, gdyby naprawdę się nie wydarzyła?`

`2. Jaki dowód na zmartwychwstanie Jezusa jest dla ciebie najbardziej przekonujący? Podziel się swoimi spostrzeżeniami i przemyśleniami w tej kwestii z innymi osobami podczas wspólnego studium Pisma Świętego.`

`3. Zastanów się nad tym, jaką nadzieję niesie nam prawda o zmartwychwstaniu Jezusa. Przeczytaj 15. rozdział 1. Listu do Koryntian. Jakie znaczenie przywiązywał apostoł Paweł do zmartwychwstania Jezusa?`

`Uwaga! Materiały do Doświadczeń i refleksji misyjnych ich autor przeniósł na internetową stronę Adwent.pl i umieścił w dziale Studium biblijne!`