---
title:  Osądzony i ukrzyżowany
date:  14/09/2024
---

### Studium Bieżącego Tygodnia
Mk 15,1-47; Łk 13,1; Ps 22,19; J 20,24-29; 1,1-3; Dn 9,24-27.

> <p>Tekst Pamięciowy</p>
> „O godzinie dziewiątej zawołał Jezus donośnym głosem: Eloi, Eloi, lama sabachtani? Co się wykłada: Boże mój, Boże mój, czemuś mnie opuścił?” (Mk 15,34).

15. rozdział Ewangelii Marka to najważniejsza część narracji pasyjnej. Przedstawia proces Jezusa, Jego skazanie, wyszydzenie przez żołnierzy, ukrzyżowanie, śmierć i pogrzeb. Wydarzenia te są opisane w sposób wyrazisty i szczegółowy, tak by przemawiały same za siebie.

W rozdziale tym ironia odgrywa istotną rolę. Z tego względu warto ustalić, czym tak naprawdę jest ironia.

Otóż ironia zawiera zazwyczaj trzy elementy: (1) Dwa poziomy znaczeń, (2) sprzeczność lub kontrast między tymi poziomami, (3) kogoś, kto nie dostrzega ironii i nie rozumie, co się dzieje, oraz nie wie, że będzie musiał ponieść konsekwencje.

Rozdział, który będziemy studiować w tej lekcji (począwszy od pytania Piłata: Czy Ty jesteś królem żydowskim?, poprzez szyderstwa żołnierzy, napis nad krzyżem, złośliwe komentarze przywódców religijnych: Innych ratował, a siebie samego wyratować nie może, aż po niespodziewane pojawienie się Józefa z Arymatei) pełen jest bolesnej ironii, która jedynie podkreśla doniosłe prawdy o śmierci Jezusa i jej znaczeniu dla nas.