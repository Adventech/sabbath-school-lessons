---
title:  Opuszczony przez Boga
date:  18/09/2024
---

`Przeczytaj Mk 15,33-41. Jakie słowa Jezusa wypowiedziane na krzyżu zapisał Marek? Co śmierć Chrystusa oznacza dla nas wszystkich, dla ludzkości?`

Ewangelia Marka przedstawia scenę ukrzyżowania Jezusa jako ponurą i mroczną, tak pod względem fizycznym, jak i duchowym. Marek zanotował fakt, iż nadzwyczajna ciemność spowiła Golgotę od południa do godziny trzeciej po południu. „A o godzinie szóstej ciemność zaległa całą ziemię, do godziny dziewiątej” (Mk 15,33).

Słowa Jezusa wypowiedziane na krzyżu zostały nazwane wołaniem Opuszczonego. Jezus zawołał do Ojca, pytając, dlaczego został przez Niego opuszczony. To wołanie brzmi jak cytat z Ps 22,2. Inne nawiązania do tego psalmu występują w Mk 15,24.29, co wskazuje, że biblijne zapowiedzi wypełniły się w śmierci Jezusa. Wbrew złym zamysłom i czynom ludzi wola Boga została wypełniona.

Słowa Jezusa wypowiedziane na krzyżu zostały zacytowane w Mk 15,34 w języku aramejskim i przetłumaczone na grekę. Słowa: „Bożej mój, Boże mój”, brzmią w tym wersecie: „Eloi, Eloi” (co jest transliteracją aramejskich słów: Elahi, Elahi42). Nietrudno było je pomylić z imieniem Eliasza (w języku aramejskim imię Elijjah znaczy: mój Bóg to Jahwe). Wydaje się, że niektórzy tak właśnie zrozumieli te słowa.

![](https://sabbath-school-resources-assets.adventech.io/pl/ss/2024-03/12/table2.jpg)

Cały ten fragment ewangelii cechuje uderzający paralelizm do sceny chrztu Jezusa opisanej w Mk 1,9-11.

Ten paralelizm sugeruje, że jak chrzest Jezusa w 1. rozdziale Ewangelii Marka rozpoczął Jego działalność zgodnie z przepowiednią zapisaną w Dn 9,24-27, tak to, co nastąpiło w 15. rozdziale Ewangelii Marka na Golgocie, było celem Jego działalności zwieńczonej Jego śmiercią, aby zapłacić okup za wielu (zob. Mk 10,45). Śmierć Jezusa na krzyżu także wypełniła część proroctwa Dn 9,24-27. Rozdarcie zasłony w świątyni (zob. Mk 15,38) wskazuje na wypełnienie systemu ofiarniczego. Typ (symbol) spotkał się z antytypem (rzeczywistością) i rozpoczął się nowy etap historii zbawienia.

`Pomimo knowań złych ludzi Bóg zrealizował swój plan. Jak pomaga nam to nauczyć się, że wbrew wszystkiemu, co dzieje się wokół nas, możemy nadal ufać Bogu i wiedzieć, że Jego dobroć ostatecznie zwycięży?`