---
title:  Nowotestamentowa nadzieja
date:  12/11/2022
---

### Studium Bieżącego Tygodnia
1 Kor 15,12-19; J 14,1-3; 6,26-51; 1 Tes 4,13-18; 1 Kor 15,51-55.

> <p>Tekst Pamięciowy</p>
> „A takie jest to świadectwo, że żywot wieczny dał nam Bóg, a żywot ten jest w Synu jego. Kto ma Syna, ma żywot; kto nie ma Syna Bożego, nie ma żywota” (1 J 5,11-12).

Choć pisali w języku greckim, to jednak autorzy ksiąg Nowego Testamentu (z wyjątkiem Łukasza) byli Żydami, a więc podchodzili do zagadnienia natury człowieka z hebrajskiego punktu widzenia, czyli całościowo, a nie greckiego, czyli po pogańsku.

Tak więc dla Chrystusa i apostołów chrześcijańska nadzieja nie była nową nadzieją, ale rozwinięciem starożytnej nadziei, jaka była udziałem patriarchów i proroków. Na przykład Chrystus wspomniał, że Abraham widział Jego dzień i radował się (zob. J 8,56). Juda napisał, że Henoch prorokował o powtórnym przyjściu Jezusa (zob. Jud 1,14-15). W Liście do Hebrajczyków czytamy o bohaterach wiary jako oczekujących niebiańskiej nagrody, którą otrzymają wraz z nami (zob. Hbr 11,39-40). Takie twierdzenie byłoby bezsensowne, gdyby dusze tych zmarłych już przebywały z Panem w niebie.

Podkreślając, że tylko ci, którzy są w Chrystusie, mają życie wieczne (zob. 1 J 5,11-12), Jan obala teorię nieśmiertelnej duszy. Nie ma życia wiecznego bez zbawczej więzi z Chrystusem. Tak więc nowotestamentowa nadzieja skupia się na Chrystusie jako jedynym, który może dać nieśmiertelność śmiertelnikom.