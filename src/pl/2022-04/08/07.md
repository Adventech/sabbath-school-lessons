---
title:  Do Dalszego Studium
date:  18/11/2022
---

„Rzymianie byli świadomi tego, że chrześcijanie wierzą, iż pewnego dnia powstaną fizycznie z grobu, więc czynili wszystko, by szydzić z tej nadziei i wybijać ją chrześcijanom z głowy. Sprawozdanie z prześladowań w Galii61 ze 177 roku mówi, że ciała męczenników pozostawiano niepochowane, aby zgniły. Następnie po sześciu dniach palono je, a prochy wrzucano do rzeki Rodan. Rzymianie mawiali:

— Teraz zobaczymy, czy zmartwychwstaną”62.

Ten i inne przejawy teologicznego niedowiarstwa, chociaż dramatyczne, nie mają żadnego znaczenia, gdyż nie dowodzą niczego w kwestii biblijnej obietnicy zmartwychwstania. Moc, która wzbudziła Jezusa, uczyni to samo z nami, bez względu na stan naszego martwego ciała. W końcu to ta sama moc stworzyła i podtrzymuje wszechświat, a więc może także przemienić żywych i wskrzesić zmarłych.

„Paweł napisał: »Bóg przez Jezusa przywiedzie z nim tych, którzy zasnęli« (1 Tes 4,14). Wielu interpretuje ten werset tak, jakoby oznaczał, że ci, którzy zasnęli, zostaną przywiedzeni wraz z Chrystusem z nieba. Jednak Paweł miał na myśli to, że jak Chrystus zmartwychwstał, tak Bóg powoła śpiących świętych z ich grobów i zabierze ich z Nim do nieba. Jakże cenna to pociecha i jakże wspaniała nadzieja nie tylko dla zboru w Tesalonice, ale i dla wszystkich chrześcijan”63.

**Pytania Do Dyskusji**

`1. Ktoś napisał: „Śmierć sprowadza cię do zera. (...). Zostać zupełnie zmiecionym z powierzchni ziemi i pozostać bez śladu — oto co jest w stanie pozbawić życie wszelkiego sensu”64. Jaką nadzieję możemy przeciwstawić takiej bezsensowności życia?`

`2. Jak możemy pogodzić potrzebę rozwoju ku doskonałości (zob. Flp 3,12-16) z faktem, iż dopiero podczas powtórnego przyjścia Chrystusa otrzymamy nieskażoną i bezgrzeszną naturę (zob. 1 Kor 15,50-55)?`

`3. Jak możemy pomóc innym zrozumieć, dlaczego nauka o tajemnym pochwyceniu jest błędna?`

`4. Przeczytaj ponownie 1 Kor 15,12-19. Co w tych wersetach znakomicie dowodzi nieświadomego stanu zmarłych w przeciwieństwie do twierdzenia, że przebywają oni w niebie z Jezusem? Jaki sens miałyby te wersety, gdyby zmarli natychmiast po śmierci udawali się do nieba i przebywali z Jezusem już teraz?`