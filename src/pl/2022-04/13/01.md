---
title:  Proces sądowy
date:  17/12/2022
---

### Studium Bieżącego Tygodnia
Mt 25,31-46; Dn 7,9-14; 1 Kor 6,2-3; 2 P 2,4-6; Ml 3,19; Ap 21,8.

> <p>Tekst Pamięciowy</p>
> „Albowiem my wszyscy musimy stanąć przed sądem Chrystusowym, aby każdy odebrał zapłatę za uczynki swoje, dokonane w ciele, dobre czy złe” (2 Kor 5,10).

Pismo Święte wyraźnie mówi o sądzie. Bóg osądzi świat. Liczne wersety, zarówno w Starym Testamencie, jak i w Nowym Testamencie, stwierdzają to jednoznacznie. Sprawiedliwość, której tak bardzo brakuje teraz w tym świecie, pewnego dnia zapanuje niepodzielnie.

Biblia mówi, że Bóg jest „doskonały w mądrości” (Hi 37,16) i „wie wszystko” (1 J 3,20), w tym także zna nasze najskrytsze intencje (zob. Koh 12,14; Jr 17,10). Możemy się ukryć przed wszystkimi ludźmi, ale nigdy niczego nie ukryjemy przed Bogiem.

Oznacza to, że Bóg nie potrzebuje procesu sądowego dla siebie, by wiedzieć wszystko o wszystkich. Sąd Boży jest więc jedynie uprzejmością ze strony Boga dla dobra Jego stworzeń, zarówno niebiańskich, jak i ziemskich. Proces ten ma wymiar wszechświatowy i historyczne znaczenie, jako że Lucyfer rozpoczął swój bunt w niebie, a potem dopiero wzniecił go na ziemi (zob. Ap 12,7-9).

W tym tygodniu rozważymy proces Bożego sądu ostatecznego w jego trzech zasadniczych fazach: przedadwentowej, milenijnej i wykonawczej. Cały proces sądowy zakończy się oczyszczeniem z zarzutów ludzi sprawiedliwych i ostateczną śmiercią bezbożnych.