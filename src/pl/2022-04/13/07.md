---
title:  Do Dalszego Studium
date:  23/12/2022
---

„W dniu ostatecznego sądu każda zbłąkana dusza pozna istotę odrzucenia przez siebie prawdy. Krzyż zostanie ukazany w całej pełni, a każdy zaślepiony przez grzech umysł ujrzy jego prawdziwą wartość. Wobec obrazu Golgoty z jej Tajemniczą Ofiarą grzesznicy będą potępieni. Każda kłamliwa wymówka przestanie mieć znaczenie. Ludzkie odstępstwo ukaże cały swój ohydny charakter. Ludzie przekonają się, jakiego dokonali wyboru. Znikną wszelkie wątpliwości w kwestii tego, co w tym długotrwałym konflikcie było prawdą, a co fałszem. Na sądzie wszechświata Bóg okaże się wolny od winy za istnienie lub trwanie zła. Stanie się jawne, że wyroki boskie nie zachęcają do grzechu. Nie było błędu w panowaniu Boga i nie było powodu do niezadowolenia. Gdy ujawnione zostaną myśli wszystkich serc, zarówno wierni, jak i buntownicy zjednoczą się w wyznaniu:

— »Sprawiedliwe i prawdziwe są twoje drogi, o królu świętych. Któż by się nie bał ciebie, Panie, i nie wysławiał twego imienia? (...) gdyż ujawniły się sprawiedliwe twoje sądy« (Ap 15,3­4 DBG)”100.

**Pytania Do Dyskusji**

`1. „Człowiek ufający sobie i wzbraniający się poddawać swą wolę Bogu wybiera śmierć, gdyż dla grzechu, gdziekolwiek się ukaże, jest Bóg ogniem trawiącym. Kto wybiera grzech i nie chce się od niego odłączyć, będzie zniszczony przez świętą obecność Bożą”101. Jak powyższy cytat pomaga nam zrozumieć charakter Najwyższego Sędziego?`

`2. Zastanów się nad tym, że żaden z potępionych nie doświadczy sądu ostatecznego, póki odkupieni nie wezmą udziału w procesie sądowym (zobacz wtorkową część lekcji). Czego uczy to nas o otwartości i przejrzystości działań Boga? Dlaczego ta przejrzystość jest tak ważna dla wszechświata, w którym miłość jest podstawą istnienia?`

`3. Jak udział zbawionych w sądzie milenijnym pomoże im uporać się z wieczną stratą bliskich im osób?`