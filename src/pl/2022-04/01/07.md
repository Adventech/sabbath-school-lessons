---
title:  Do Dalszego Studium
date:  30/09/2022
---

„Nie było już nadziei odkupienia dla tych [szatana i jego aniołów], którzy byli świadkami i doznawali niewysłowionej chwały nieba, widzieli niepojęty majestat Boga, a jednak w obecności tej chwały zbuntowali się przeciwko Niemu. Żadne nowe i wspaniałe przejawy mocy Boga nie mogły zrobić na nich wrażenia głębszego niż to, jakiego doświadczyli. Skoro zbuntowali się w obecności niewysłowionej chwały Boga, to nie było już bardziej sprzyjających warunków, w których można byłoby ich poddać próbie. Nie było dodatkowej mocy ani większej wyżyny czy głębi nieskończonej chwały, które mogłyby pokonać ich zawistne wątpliwości i buntownicze usposobienie. Ich wina i kara za ich przestępstwo musiały być proporcjonalne do niezwykłych przywilejów, jakie otrzymali na niebiańskim dworze”6.

„Od początku Bóg i Chrystus wiedzieli o odstępstwie szatana oraz o upadku człowieka, jaki dokonał się za sprawą oszukańczej mocy odstępcy. Bóg nie zadecydował o istnieniu grzechu, lecz przewidział jego istnienie i poczynił kroki, aby przeciwstawić się tej straszliwej sytuacji. Jego miłość do świata była tak wielka, że postanowił dać swego jednorodzonego Syna, »aby każdy, kto weń wierzy, nie zginął, ale miał żywot wieczny« (J 3,16)”7.

**Pytania Do Dyskusji**

`1. Podczas studium biblijnego omówcie kwestię domniemanej odpowiedzialności Boga za powstanie i istnienie zła w świecie. Jak możemy odeprzeć ten zarzut?`

`2. Jak ofiara Chrystusa pomaga nam zrozumieć kwestię istnienia zła? Dlaczego jest ona decydującym czynnikiem w wyjaśnieniu zagadki zła?`

`3. Po tysiącach lat grzechu i cierpienia w świecie szatan powinien zdawać sobie sprawę z tragicznych następstw swojego buntu. Dlaczego nadal trwa w buncie przeciwko Bogu?`

`4. W Mt 5,43-48 Chrystus mówi o bezwarunkowej miłości Boga do wszystkich ludzi jako wzorze postępowania dla nas. Jak możesz pełniej naśladować Boga w swojej rodzinie i w swoim zborze?`

`5. Apostoł Piotr ostrzega nas, że diabeł „chodzi wokoło jak lew ryczący, szukając kogo by pochłonąć” (1 P 5,8). Przeczytaj Ef 6,10-20. Jak możemy „ostać się przed zasadzkami diabelskimi” (Ef 6,11)?`