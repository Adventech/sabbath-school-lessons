---
title:  Śmierć w grzesznym świecie
date:  01/10/2022
---

### Studium Bieżącego Tygodnia
Rdz 2,16-17; 3,1-7; Ps 115,17; J 5,28-29; Rz 5,12; 2 Kor 5,21.

> <p>Tekst Pamięciowy</p>
> „Przeto jak przez jednego człowieka grzech wszedł na świat, a przez grzech śmierć, tak i na wszystkich ludzi śmierć przyszła, bo wszyscy zgrzeszyli” (Rz 5,12).

Chrystus jest Boskim Przedstawicielem, przez którego Bóg stworzył wszechświat i ziemię (zob. J 1,1-3.10; Kol 1,16; Hbr 1,2). Gdy Bóg Ojciec w sposób szczególny uhonorował Chrystusa i ogłosił, że razem stworzą nasz świat, „Lucyfer był zazdrosny o stanowisko Jezusa Chrystusa”8 i zaczął knuć przeciwko Niemu.

Po wyrzuceniu z nieba szatan postanowił „zniszczyć szczęście Adama i Ewy”9 na ziemi, wiedząc, że „zasmuci tym niebo”10. Wyobrażał sobie, że „jeśli uda mu się w jakikolwiek sposób skłonić ich do nieposłuszeństwa, Bóg będzie zmuszony poczynić jakieś kroki, żeby móc darować im przestępstwo. A wtedy Lucyfer i upadli aniołowie będą mogli dostąpić wraz z ludźmi miłosierdzia Bożego”11. Będąc w pełni świadomy strategii szatana, Bóg ostrzegł Adama i Ewę, by nie wystawiali się na pokusę (zob. Rdz 2,16-17). To znaczy, że nawet gdy świat był jeszcze doskonały i niewinny, już istniały wyraźne nakazy, do przestrzegania których ludzie byli zobowiązani.

W tym tygodniu zastanowimy się nad upadkiem Adama i Ewy, a także nad tym, jak grzech i śmierć opanowały świat i jak Bóg zasiał nasienie nadziei dla ludzkości już w Edenie.