---
title:  Do Dalszego Studium
date:  07/10/2022
---

W nieodległej przeszłości podjęto badania nad zjawiskiem nazwanym przeżyciem z pogranicza śmierci. Sytuacje te zdarzają się, gdy ludzie umierają w tym sensie, że ustaje akcja serca i oddychanie, a następnie powracają oni do życia. Niektórzy z tych ludzi opowiadają fantastyczne rzeczy o tym, że znaleźli się w innym wymiarze istnienia i spotkali się z jakąś świetlistą postacią. Zdarza się, że opowiadają o spotkaniach z dawno już zmarłymi bliskimi im osobami i przyjaciółmi. Wielu ludzi, w tym także chrześcijan, którzy nie rozumieją prawdy o śmierci, wierzy, że historie te dowodzą nieśmiertelności duszy. Jednakże (co powinno być najwyraźniejszym ostrzeżeniem, które wielu przeocza), większość z tych, którzy przeżyli takie rzeczy, twierdzi, że duchowe istoty, z którymi się spotkali, przekazały im słowa pocieszenia, miłości, pokoju i dobroci. Jednak nie mówiły nic o zbawieniu w Chrystusie, a tym bardziej o grzechu i sądzie. Skoro owe duchowe istoty zaznały życia po śmierci, czy nie powinny przynajmniej wspomnieć o podstawowych prawdach chrześcijaństwa? To, czego one uczą, brzmi jak dogmaty New Age, a ludzie ci wydają się mniej chrześcijańscy po śmierci niż za życia. Czy to nie dziwne, że chrześcijanie, którzy rzekomo są już w niebie, nie mają nic do powiedzenia o chrześcijaństwie, ale bardzo dużo o sentymentalnych zmyśleniach New Age? Otóż ludzie, którzy doświadczyli przeżycia z pogranicza śmierci, padli ofiarą zwiedzenia ze strony tej samej siły, która zwiodła Ewę w Edenie, i to przy pomocy tego samego kłamstwa. (Więcej o tym w jedenastej lekcji).18

**Pytania Do Dyskusji**

`1. Jak przypadek Adama i Ewy dowodzi, że Boże przebaczenie niekoniecznie usuwa wszelkie konsekwencje grzechu? Dlaczego zawsze należy pamiętać o tej ważnej prawdzie?`

`2. Miejsce, gdzie rosło drzewo poznania dobra i zła, było terenem zakazanym, miejscem udostępnionym wrogowi ludzi. Na jaki zakazany grunt nie powinniśmy wstępować, by nie narażać się na zwiedzenie przez kusiciela?`

`3. Szatan usiłuje doprowadzać wyznawców Boga do przekonania, że „wymagania Chrystusa są mniej ścisłe/surowe, niż kiedyś oni wierzyli, a przez dostosowanie się do świata będą mogli wywierać większy wpływ na ludzi zeświecczonych”19. Co powinniśmy czynić, by nie wpaść w pułapkę takiego myślenia?`