---
title:  Zwiedzenia czasu końca
date:  03/12/2022
---

### Studium Bieżącego Tygodnia
Mt 7,21-27; J 11,40-44; 1 P 3,18; 1 Sm 28,3-25; Ef 6,10-18.

> <p>Tekst Pamięciowy</p>
> „I nic dziwnego; wszak i szatan przybiera postać anioła światłości. Nic więc nadzwyczajnego, jeśli i słudzy jego przybierają postać sług sprawiedliwości; lecz kres ich taki, jakie są ich uczynki” (2 Kor 11,14-15).

Współczesna kultura została przesycona elementami nadprzyrodzonymi i mistycznymi, z wydatną pomocą przemysłu filmowego, który produkuje pełne fałszu i zwiedzenia filmy o tematyce religijnej i mistycznej. Stare kłamstwo — „na pewno nie umrzecie” (Rdz 3,4) — zainspirowało także autorów wysokonakładowych książek i znanych seriali telewizyjnych, jak również popularnych gier komputerowych. Niewątpliwie jesteśmy kuszeni, by wstępować na zakazany grunt szatana ukrywającego się pod tysiącem przebrań, w tym maskującego swoje działania pod pozorem badań naukowych.

Jednym z najbardziej zwodniczych zjawisk są tak zwane przeżycia z pogranicza śmierci. Niektóre osoby doświadczające śmierci klinicznej i wracające do życia opowiadają to, co widzieli w rzekomych zaświatach. Wielu ludzi postrzega te sensacyjne opowieści jako dowód na istnienie nieśmiertelnej duszy!

W tym tygodniu przyjrzymy się niektórym zwiedzeniom w czasie końca, w tym mistycyzmowi, przeżyciom z pogranicza śmierci, reinkarnacji, nekromancji i kultowi przodków i tym podobnym sprawom. Są to niebezpieczne rzeczy, których powinniśmy być świadomi. Jednocześnie powinniśmy unikać wystawiania się na ich wpływ.