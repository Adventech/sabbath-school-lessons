---
title:  Zrozumienie natury człowieka
date:  08/10/2022
---

### Studium Bieżącego Tygodnia
Rdz 1,24-27; 2,7.19; Mt 10,28; Koh 12,1-7; 1 Krl 2,10; 22,40.

> <p>Tekst Pamięciowy</p>
> „Ukształtował Pan Bóg człowieka z prochu ziemi i tchnął w nozdrza jego dech życia. Wtedy stał się człowiek istotą żywą” (Rdz 2,7).

Napięcie istniejące między słowami Boga: „Na pewno umrzesz” (Rdz 2,17), a fałszywą obietnicą szatana: „Na pewno nie umrzecie” (Rdz 3,4), nie znikło w Edenie. Dawało o sobie znać we wszystkich minionych wiekach i istnieje ono nadal.

Wielu ludzi usiłuje pogodzić słowa szatana ze słowami Boga. Według nich ostrzeżenie: Na pewno umrzesz, odnosi się tylko do przemijającego fizycznego ciała, natomiast obietnica: Na pewno nie umrzecie, to nawiązanie do nieśmiertelnej duszy (czy nieśmiertelnego ducha).

Jednak takie próby pogodzenia wody z ogniem nie mają sensu. Jak można pogodzić prawdę z kłamstwem? Czy rzeczywiście istnieje niematerialna dusza lub niematerialny duch, które świadomie trwają po śmierci ciała? Nie tylko filozofowie, ale także naukowcy próbują odpowiedzieć na to pytanie. Jako chrześcijanie opierający swoją wiarę wyłącznie na Biblii, musimy uznać, że jedynie Wszechmogący Bóg, nasz Stwórca, zna nas doskonale (zob. 139. rozdział Księgi Psalmów). Zatem tylko w Jego Słowie, Piśmie Świętym, możemy znaleźć odpowiedź na to ważne pytanie.

W tym tygodniu przyjrzymy się, jak Stary Testament definiuje naturę człowieka i co mówi o stanie człowieka po śmierci.