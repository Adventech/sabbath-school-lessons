---
title:  Do Dalszego Studium
date:  14/10/2022
---

Jeśli kiedyś zdarzyło ci się otrzymać znieczulenie ogólne zwane narkozą, możesz mieć pewne pojęcie o stanie człowieka po śmierci. Oczywiście w narkozie mózg nadal funkcjonuje. Wyobraź sobie, jak to jest być martwym, gdy ustają funkcje mózgu i następuje rozkład ciała. Ci, którzy umierają, całkowicie tracą kontakt z rzeczywistością, a odzyskają go dopiero w chwili zmartwychwstania — albo w dniu powtórnego przyjścia Chrystusa, albo tysiąc lat później, po milenium (zob. Ap 20,7-15). Do tego czasu wszyscy zmarli, sprawiedliwi i bezbożni, odpoczywają, nie odczuwając upływającego czasu. Dla tych, którzy pozostają przy życiu, śmierć bliskich i przyjaciół jest bolesnym doświadczeniem. Przez wiele lat tęsknią za tymi, którzy umarli, ale osoby zmarłe nie wiedzą o tym. Dla nich czas, który upłynie do ich zmartwychwstania, będzie jak krótka chwila.

„Gdyby było prawdą, że dusze wszystkich ludzi idą do nieba w momencie rozstania się z ciałem, moglibyśmy bardziej pożądać śmierci niż życia. Wielu taka wiara doprowadziła do samobójstwa. Gdy przytłaczają nas kłopoty, rozterki i rozczarowanie, wydaje się, że łatwiej będzie przeciąć cienką nić życia i ulecieć w szczęśliwość wiecznego świata”21.

„Nie istnieje w Piśmie Świętym ani jedno zdanie o tym, że sprawiedliwi mają odebrać swoją zapłatę, a bezbożni swoją karę w chwili śmierci. Patriarchowie i prorocy nie zostawili takiego zapewnienia. Chrystus i Jego apostołowie nie pozostawili nawet wzmianki. Biblia jasno uczy, że umarli nie wstępują natychmiast do nieba. Przedstawiani są jako śpiący aż do chwili zmartwychwstania”22.

**Pytania Do Dyskusji**

`1. Jak biblijna nauka o człowieku jako jedności — zachowującym świadomość wyłącznie jako niepodzielna istota — pomaga nam lepiej zrozumieć naturę śmierci?`

`2. Świat przyjął kłamstwo o naturalnej nieśmiertelności duszy i wszystko, co z tego kłamstwa wynika. Dlaczego biblijne przesłanie o stanie umarłych jest tak ważne? Dlaczego nawet chrześcijanie opierają się przed przyjęciem biblijnej nauki na ten temat?`

`3. Jak zrozumienie stanu umarłych powinno chronić nas przed duchami ukazującymi się ludziom? Dlaczego nie zawsze możemy ufać zmysłom, zwłaszcza gdy ukazują się nam duchy rzekomo naszych zmarłych członków rodziny i przyjaciół?`