---
title:  Do Dalszego Studium
date:  25/11/2022
---

„W przypowieści o bogaczu i Łazarzu Chrystus podkreślił, że w doczesnym życiu ludzie decydują o swoim wiecznym przeznaczeniu. W czasie próby łaska Boża jest oferowana każdej duszy. Ale jeśli ludzie marnują dane im możliwości i żyją tylko dla własnej przyjemności, odcinają się od życia wiecznego. Żadna kolejna szansa nie zostanie im dana prócz tej, którą mają w tym życiu. Przez własne wybory tworzą wielką i nieprzekraczalną przepaść między sobą a Bogiem”73.

„Gdy pierwsi chrześcijanie zostali skazani na wygnanie w góry i na pustynie, gdy umierali w męczarniach z głodu, zimna i tortur oraz gdy jedyną drogą wyjścia z tej niedoli wydawało się męczeństwo, to cieszyli się, że uznano ich za godnych cierpienia dla Chrystusa, który dla nich został ukrzyżowany. Ich godny naśladowania przykład będzie pociechą i zachęceniem dla ludu Bożego, na który przyjdzie czas takiej udręki, jakiego nigdy dotąd nie było”74.

**Pytania Do Dyskusji**

`1. Jak całościowe biblijne spojrzenie na naturę człowieka może pomóc nam lepiej zrozumieć niektóre z fragmentów Pisma Świętego, które studiowaliśmy w tym tygodniu?`

`2. Zastanów się nad różnicą istniejącą między bezkompromisową religią chrześcijańskich męczenników a elastyczną religią postmodernistycznego pokolenia. Mówiąc innymi słowy, za co warto oddać życie? Jeśli ktoś uważa, że wszelkie prawdy są względne i uwarunkowane kulturowo, dlaczego miałby za nie umierać? Czego możemy się nauczyć od tych, którzy byli gotowi umrzeć za poglądy, o których wiemy, że były fałszywe?`

`3. Zastanów się nad przypowieścią o bogaczu i Łazarzu. Gdy Jezus zmartwychwstał, wielu uwierzyło w Niego. Jednak inni, mając te same dowody, nie uwierzyli. Czego uczy nas to o zatwardziałości ludzkiego serca na oczywistą prawdę? Co możemy zrobić, by uchronić się przed tego rodzaju zatwardziałością?`

`4. Jezus powiedział wyraźnie, kiedy umarli ożyją:`

`— „I wyjdą ci, co dobrze czynili, by powstać do życia; a inni, którzy źle czynili, by powstać na sąd” (J 5,29).`

`Te dwa wydarzenia będą rozdzielone tysiącem lat, choć wydaje się, że nastąpią jednocześnie. Jak pomaga nam to zrozumieć, o czym Paweł napisał w Flp 1,23?`