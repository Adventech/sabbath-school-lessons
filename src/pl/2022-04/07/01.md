---
title:  Zwycięstwo Chrystusa nad śmiercią
date:  05/11/2022
---

### Studium Bieżącego Tygodnia
Mt 27,62-66; J 10,17-18; Mt 27,51-53; J 20,11-29; 1 Kor 15,5-8.

> <p>Tekst Pamięciowy</p>
> „Toteż gdy go ujrzałem, padłem do nóg jego jakby umarły. On zaś położył na mnie swoją prawicę i rzekł: Nie lękaj się, Jam jest pierwszy i ostatni, i żyjący. Byłem umarły, lecz oto żyję na wieki wieków i mam klucze śmierci i piekła” (Ap 1,17-18).

Zmartwychwstanie Jezusa zajmuje centralne miejsce w chrześcijańskiej wierze. Paweł podkreślił ten fakt z mocą, gdy napisał: „Jeśli bowiem umarli nie bywają wzbudzeni, to i Chrystus nie został wzbudzony; a jeśli Chrystus nie został wzbudzony, daremna jest wiara wasza; jesteście jeszcze w swoich grzechach. Zatem i ci, którzy zasnęli w Chrystusie, poginęli” (1 Kor 15,16-18). Rozważymy tę kwestię bardziej szczegółowo w następnej lekcji.

Bez względu na to jak mocno Paweł akcentował śmierć Chrystusa i jak bardzo podkreślał jej znaczenie — „albowiem uznałem za właściwe nic innego nie umieć między wami, jak tylko Jezusa Chrystusa i to ukrzyżowanego” (1 Kor 2,2) — to nabiera ona sensu jedynie w świetle Jego zmartwychwstania. Oto jak bardzo ważne jest zmartwychwstanie Jezusa w całej chrześcijańskiej wierze i planie zbawienia.

Jednak trudno jest zrozumieć znaczenie zmartwychwstania Chrystusa, a także naszego zmartwychwstania, jeśli wierzy się — jak większość chrześcijan — że umarli w Chrystusie zaraz po śmierci cieszą się niebiańskim szczęściem, gdyż rzekomo już udali się do domu Ojca, by być na zawsze z Panem.

W tym tygodniu przyjrzymy się zmartwychwstaniu Chrystusa jako wydarzeniu ze wszystkimi jego przekonującymi dowodami.