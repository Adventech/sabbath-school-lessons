---
title:  Do Dalszego Studium
date:  02/12/2022
---

„Na fundamencie błędnego przekonania o naturalnej nieśmiertelności zbudowana została nauka o świadomości po śmierci — doktryna, która podobnie jak nauka o wiecznym piekle stoi w sprzeczności z naukami Pisma Świętego, ze zdrowym rozsądkiem i zwykłymi ludzkimi odczuciami. Według powszechnych wierzeń odkupieni w niebie wiedzą, co dzieje się w życiu przyjaciół, których zostawili na ziemi. Jakże jednak miałoby to być źródłem radości dla zmarłych, gdyby wiedzieli o problemach żyjących, gdyby byli świadkami grzechów, jakie popełniają ich ukochani, i widzieli, jak doświadczają oni smutków, rozczarowań i udręk życia? Na ile skorzystaliby z niebiańskiego szczęścia ci, którzy pochylaliby się nad swymi ziemskimi przyjaciółmi? Jak dalece odrażająca jest wiara w to, że gdy tylko oddech opuszcza ciało, dusza niepokutującego grzesznika dostaje się w ogień piekielny! W jak głębokiej rozpaczy muszą być pogrążeni ci, którzy widzą, że ich nieprzygotowani przyjaciele odeszli do grobu w wieczną niedolę i grzech!”80

**Pytania Do Dyskusji**

`1. Ci, którzy rozmawiali z innymi chrześcijanami o stanie umarłych i naturze piekła, najprawdopodobniej odkryli, jak silnie przekonani i stanowczy są ludzie w swoich wierzeniach — nie tylko w to, że zbawieni idą do nieba zaraz po swojej śmierci, ale także w to, że potępieni trafiają do piekła na wieczną mękę. Jak sądzisz, skąd bierze się takie głębokie przekonanie? Można zrozumieć to, że ludzie chcą wierzyć, że ich zmarli bliscy są z Panem (choć, jak zauważyliśmy, pozostaje kwestia, jak znoszą widok tego, co dzieje się tutaj, na ziemi). Ale skąd bierze się takie przywiązanie do przerażającego poglądu, iż potępieni są wiecznie męczeni w piekle? Jak świadczy to o sile tradycji? Omówcie tę kwestię podczas studium biblijnego.`

`2. Większość chrześcijańskich Kościołów głosi niebiblijną teorię naturalnej nieśmiertelności duszy i związane z nią nauki. Co możemy zrobić jako Kościół (obok tego, co już robimy), aby ogłosić ludzkości biblijną prawdę o śmierci i życiu wiecznym?`

`3. Choć Boska komedia, poemat Dantego Alighieri, jest jedynie fikcją poetycką, wywarła znaczący wpływ, utwierdzając w umysłach ludzi fałszywą naukę o istnieniu po śmierci w zaświatach duszy. Czego uczy to nas o tym, jak łatwo chrześcijańska teologia ulega wpływom fałszywych poglądów? Jakie inne niechrześcijańskie poglądy, także dzisiaj, grożą wypaczeniem naszej wiary?`