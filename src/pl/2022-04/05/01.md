---
title:  Zmartwychwstania przed ukrzyżowaniem Jezusa
date:  22/10/2022
---

### Studium Bieżącego Tygodnia
Jud 1,9; Łk 9,28-36; 1 Krl 17,8-24; Łk 7,11-17; Mk 5,35-43; J 11,1-44.

> <p>Tekst Pamięciowy</p>
> „Rzekł jej [Marcie] Jezus: Jam jest zmartwychwstanie i żywot; kto we mnie wierzy, choćby i umarł, żyć będzie. A kto żyje i wierzy we mnie, nie umrze na wieki. Czy wierzysz w to?” (J 11,25-26).

Starotestamentowe nawiązania do zmartwychwstania, którym przyjrzeliśmy się do tej pory, były w przeważającej mierze oparte na osobistych oczekiwaniach (zob. Hi 19,25-27; Hbr 11,17-19; Ps 49,16; 71,20) i przyszłych obietnicach (zob. Dn 12,1-2.13). Jednak mamy także natchniony zapis przypadków, w których ludzie rzeczywiście zostali wzbudzeni z martwych.

Pierwszym takim przypadkiem było zmartwychwstanie Mojżesza (zob. Jud 1,9; Łk 9,28-36). W czasach istnienia Królestwa Izraelskiego w północnej Palestynie zmartwychwstali także syn wdowy z Sarepty (zob. 1 Krl 17,8-24) i syn kobiety z Szunem (zob. 2 Krl 4,18-37). Chrystus podczas swojej publicznej działalności wskrzesił syna wdowy z Nain (zob. Łk 7,11-17), córkę Jaira (zob. Łk 8,40-56) oraz Łazarza (zob. J 11,1-57). Wszyscy ci ludzie zostali wskrzeszeni jako nadal podlegający śmierci i z wyjątkiem Mojżesza z czasem ponownie umarli. Te przypadki potwierdzają biblijną naukę o tym, że umarli znajdują się w stanie nieświadomości (zob. Hi 3,11-13; Ps 115,17; 146,4; Koh 9,5.10). W żadnym z tych przypadków ani w żadnym innym biblijnym opisie zmartwychwstania nie pada wzmianka o rzekomym życiu po śmierci.

W tym tygodniu przyjrzymy się uważniej zmartwychwstaniom, które nastąpiły przed śmiercią i zmartwychwstaniem samego Chrystusa.