---
title:  Do Dalszego Studium
date:  28/10/2022
---

„W Chrystusie tkwi życie, pierwotne, niezapożyczone, niepochodzące od nikogo innego. »Kto ma Syna, ma żywot« (1 J 5,12). Boskość Chrystusa stanowi dla wierzących rękojmię życia wiecznego.

— »Kto we mnie wierzy, choćby i umarł, żyć będzie. A kto żyje i wierzy we mnie, nie umrze na wieki. Czy wierzysz w to?« (J 11,25-26) — powiedział Jezus.

Chrystus myślał tutaj o czasach swego powtórnego przyjścia, gdy sprawiedliwi zmarli powstaną jako niezniszczalni, a sprawiedliwi żyjący zostaną przeniesieni do nieba, nie doświadczając śmierci. Cud wskrzeszenia Łazarza miał stać się znakiem zmartwychwstania wszystkich sprawiedliwych zmarłych. Swym słowem i swoimi czynami Chrystus ogłosił siebie sprawcą zmartwychwstania. Ten, który sam miał niebawem umrzeć na krzyżu, stał jako zwycięzca nad grobem, mając klucze śmierci i dowodząc swego prawa do obdarowywania wiecznym życiem”32.

**Pytania Do Dyskusji**

`1. W czasach proroczej służby Eliasza i Elizeusza, jak również w latach ziemskiej służby Chrystusa umarło bardzo dużo ludzi, ale tylko niektórzy zostali wskrzeszeni (zob. Łk 4,24-27). Pomyśl o doświadczeniu wszystkich zmarłych, czy to wskrzeszonych w przeszłości, czy przy powtórnym przyjściu Jezusa. Na czym polega różnica między jednym a drugim zmartwychwstaniem w kwestii bycia umarłym?`

`2. Wielu pisarzy rozwodziło się na przestrzeni wieków nad bezsensownością życia, które kończy się śmiercią. Podobnie jak to jest ze wszystkimi ziemskimi żywymi istotami, umieramy. Dla ludzi śmierć jest gorsza niż dla zwierząt, gdyż niemal przez całe życie mamy świadomość tego, że w końcu umrzemy (zob. Koh 9,5). Zwierzęta tego nie wiedzą. Dlaczego obietnica zmartwychwstania jest dla nas tak ważna?`

`3. Gdyby człowiek miał nieśmiertelną duszę, a zmarli sprawiedliwi udawaliby się do nieba zaraz po śmierci, po co potrzebne byłoby zmartwychwstanie w dniu ostatecznym?`

`4. Gdy ktoś zatelefonuje i zapyta, czy zastał danego domownika, który akurat śpi, wtedy odpowiadamy:`

`— Jest, ale śpi.`

`Jednak gdyby ktoś zapytał o zmarłą osobę, to nie odpowiemy:`

`— Jest, ale nie żyje.`

`Dlaczego? Co uczy to nas o naturze śmierci?`