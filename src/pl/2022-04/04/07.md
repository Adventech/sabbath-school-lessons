---
title:  Do Dalszego Studium
date:  21/10/2022
---

Współczesna nauka twierdzi, że cała materia jest złożona z atomów, a te składają się z dwóch rodzajów cząstek — kwarków (tworzących protony i neutrony) i leptonów (na przykład elektronów) — które, jak się wierzy, stanowią budulec materii. Skoro zatem kwarki i leptony są tworzywem materii, to czy Bóg, który stworzył świat i podtrzymuje jego istnienie, nie może ponownie ułożyć kwarków i leptonów w taki sposób, by nas odtworzyć?

Wyśmiewając ideę zmartwychwstania, brytyjski filozof Bertrand Russell (1872-1970) pewnego razu zapytał: Co się stanie z tymi, których zjedli ludożercy? Przecież ich ciała stały się w części elementami ciał kanibalów, więc kto dostanie owe części przy zmartwychwstaniu? Ale przecież Pan może użyć dowolnych kwarków i leptonów, budulca materii, aby na podstawie informacji o nas odtworzyć nas z kwarków i leptonów? On nie potrzebuje oryginalnych atomów, może bowiem użyć jakichkolwiek innych. Może też po prostu wypowiedzieć słowo i stworzyć nowe kwarki i leptony z niczego. W jakikolwiek sposób to uczyni, Bóg, który stworzył wszechświat, może nas odtworzyć, co obiecał uczynić w ramach zmartwychwstania.

„Dawca Życia wezwie tych, których nabył, by powstali w pierwszym zmartwychwstaniu. Aż do tej triumfalnej godziny, gdy zabrzmi trąba ostateczna i wielka armia powstanie ku wiecznemu zwycięstwu, wszyscy śpiący święci są bezpiecznie strzeżeni jak cenne skarby, znane Bogu z imienia. Mocą Zbawiciela, która działała w nich za życia i dzięki której uczestniczyli w boskiej naturze, zostaną przywróceni z martwych”26.

**Pytania Do Dyskusji**

`1. Ocenia się, że widzialny wszechświat zawiera dwa biliony galaktyk, z których każda mieści miliardy gwiazd. Wokół niektórych z tych gwiazd krążą planety, podobnie jak planety naszego Układu Słonecznego krążą wokół Słońca. Pomyśl o niesamowitej mocy Boga, który nie tylko stworzył te wszystkie ciała niebieskie, ale także podtrzymuje ich istnienie i zna każde z nich (zob. Ps 147,4). Dlaczego ta zdumiewająca rzeczywistość, choć nie dowodzi, że Bóg wskrzesza zmarłych, to jednak wyraźnie sugeruje nam, że ktoś, kto posiada tak niepojętą moc, ma także władzę przywracania zmarłych do życia?`

`2. W 11. rozdziale Listu do Hebrajczyków podkreślono wierność i oczekiwania żywione przez wielu bohaterów wiary starożytnych czasów. Jak rozdział ten wzbogaca nasze zrozumienie nadziei, jaka przyświecała tym starotestamentowym postaciom, i to jeszcze przed zmartwychwstaniem Jezusa?`