---
title:  Jego imię na ich czołach
date:  29/12/2022
---

`Przeczytaj Ap 22,3-5. Jak możemy być pewni, że znajdziemy się wśród tych, którzy będą mieli imię Boga wypisane na swoich czołach? Czy możemy mieć taką pewność?`

Po buncie Lucyfera oraz upadku Adama i Ewy Bóg mógł zniszczyć dwoje grzeszników. Jednak w swojej bezwarunkowej miłości do nich jako swoich stworzeń Bóg ustanowił miłosierny plan zbawienia wszystkich, którzy przyjmą Jego ofertę. Tak został wdrożony plan zbawienia, który, choć ułożony przed stworzeniem świata (zob. Ef 1,3-4; 2 Tm 1,9; Tt 1,2; Ap 13,8), został przedstawiony ludzkości w Edenie bezpośrednio po upadku. Później został objawiony w symbolice starotestamentowej służby świątynnej (zob. 25. rozdział Księgi Wyjścia). Plan ten znalazł pełny wyraz w życiu, śmierci i zmartwychwstaniu Jezusa (zob. 5. rozdział Listu do Rzymian).

W centrum planu zbawienia znajduje się obietnica życia wiecznego na mocy przelanej krwi Jezusa dana wszystkim, którzy przyjmą przez wiarę wielką ofiarę złożoną za nich na krzyżu. Przed krzyżem i po krzyżu zbawienie zawsze było przez wiarę, nigdy z uczynków, chociaż uczynki są wyrazem przyjęcia zbawienia.

`Paweł napisał o Abrahamie, który żył na długo przed przyjściem Chrystusa, jako przykładzie zbawienia przez wiarę: „Bo jeśli Abraham z uczynków został usprawiedliwiony, ma się z czego chlubić, ale nie przed Bogiem. Bo co mówi Pismo? Uwierzył Abraham Bogu i poczytane mu to zostało za sprawiedliwość” (Rz 4,2-3). Jak ten fragment listu pomaga nam zrozumieć, czym jest zbawienie z łaski przez wiarę?`

Tak więc możemy mieć pewność zbawienia, jeśli przyjęliśmy Jezusa, poddaliśmy się Mu i wierzymy w Jego obietnice, w tym obietnicę nowego życia teraz w Nim, oraz jeśli polegamy zupełnie na Jego ofierze i na niczym więcej. Abraham uwierzył Bogu i poczytano mu to za sprawiedliwość. Podobnie jest z nami.

To właśnie znaczy mieć imię Boga wypisane na czole. Jeśli mamy Jego imię wypisane na swoim czole i nie odwracamy się od Niego, to będziemy je też mieli wypisane na swoim czole w nowym niebie i na nowej ziemi.