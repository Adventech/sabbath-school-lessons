---
title:  Wszystko nowym czynię
date:  24/12/2022
---

### Studium Bieżącego Tygodnia
2 P 3,13; Ap 21,3.22; 1 J 3,2-3; 1 P 1,22; Iz 25,8; Ap 22,3-5.

> <p>Tekst Pamięciowy</p>
> „I rzekł Ten, który siedział na tronie: Oto wszystko nowym czynię. I mówi: Napisz to, gdyż słowa te są pewne i prawdziwe” (Ap 21,5).

Pismo Święte daje nam taka oto nadzieję: „Ale my oczekujemy według obietnicy nowych niebios i nowej ziemi, w których mieszka sprawiedliwość” (2 P 3,13).

Jednak niektórym ludziom obietnica nowego nieba i nowej ziemi (zob. Ap 21,1) wydaje się fantazją czy bajeczką wymyśloną przez ludzi posiadających władzę, by przy pomocy nadziei życia wiecznego trzymać w ryzach wielkie masy. Taka wizja przyszłości ma być przesłaniem dla prostego ludu: Choć tutaj jest ci teraz trudno, to jednak kiedyś otrzymasz wspaniałą nagrodę w niebie.

A choć niektórzy ludzie niegodziwie wykorzystywali w ten sposób przyszłą nadzieję przedstawioną w Biblii, nie zmienia to prawdy zawartej w obietnicy dotyczącej nowego nieba i nowej ziemi.

W dniach ostatecznych szydercy będą wyśmiewać naszą nadzieję (zob. 2 P 3,3-7). Jednak szyderstwa, zgodnie z przepowiednią, można postrzegać bardziej jako dowód, że Biblia ma rację, gdyż pojawiają się one tak, jak zostało to zapowiedziane.

W tym tygodniu zastanowimy się nad wspaniałą obietnicą nowego nieba i nowej ziemi, a także nad niebiańską świątynią, obecnością Boga, końcem śmierci i cierpienia oraz wreszcie ostatecznym zwycięstwem Bożej miłości.