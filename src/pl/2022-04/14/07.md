---
title:  Do Dalszego Studium
date:  30/12/2022
---

„Krzyż Chrystusa będzie tematem badań i pieśni odkupionych przez całą wieczność. W Chrystusie uwielbionym będą widzieli Chrystusa ukrzyżowanego. Nigdy nie pójdzie w zapomnienie fakt, że Ten, którego moc stworzyła i podtrzymuje niezliczone światy w rozległych królestwach przestrzeni, Umiłowany Boży, Majestat Nieba, którego uwielbiają wysławiać cherubowie i promienni serafini, uniżył się, aby podźwignąć upadłego człowieka, poniósł winę i hańbę grzechu oraz doświadczył momentu, w którym Ojciec zakrył przed Nim swoją twarz, aż nieszczęścia zgubionego świata złamały Jego serce i zdruzgotały Jego życie na krzyżu Golgoty. Fakt, że Stwórca Wszystkich Światów i Sędzia Każdego Istnienia odłożył swoją chwałę i uniżył się z miłości do człowieka, będzie zawsze wywoływał zdumienie i uwielbienie wszechświata”105.

„Wielki konflikt zakończył się. Nie ma już grzechu ani grzeszników. Cały wszechświat jest czysty. W całym stworzeniu pulsuje jeden rytm harmonii i szczęścia. Od Tego, który wszystko stworzył, przez przybytki niekończącej się przestrzeni płyną życie, światło i radość. Od najmniejszego atomu do największego ze światów wszystkie rzeczy, ożywione i nieożywione, głoszą w swym niczym nieprzyćmionym pięknie i w doskonałej radości, że Bóg jest miłością”106.

**Pytania Do Dyskusji**

`1. Wielu zeświecczonych chrześcijan żyje tak, jakby ten świat miał trwać wiecznie (zob. Łk 12,16-21). Jak możemy zrównoważyć nasze ziemskie ideały naszymi niebiańskimi priorytetami? Jak możemy się ustrzec tego, przed czym Jezus ostrzegł nas w 12. rozdziale Ewangelii Łukasza?`

`2. Jeśli niebo zaczyna się tutaj, to co powinniśmy czynić, by zmieniać nasze rodziny i samych siebie w ludzi żyjących zgodnie z niebiańskimi zasadami?`

`3. Zastanów się nad ostatnim pytaniem znajdującym się w niedzielnej części lekcji. Jaka logika przyświeca pesymizmowi tych, którzy nie wierzą w życie wieczne? Wydaje się, że niektórzy z tych ludzi wiodą w miarę szczęśliwe życie, choć nie mają żadnej nadziei na wieczność. Jak to możliwe? Jak mogą uzasadniać zadowolenie z życia, nie mając żadnej nadziei na nic więcej poza doczesnością?`