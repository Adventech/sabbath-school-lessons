---
title:  Zapowiedź krzyża
date:  31/10/2022
---

`Jak reagowali uczniowie na przepowiednie Jezusa dotyczące Jego męki i śmierci? Czego uczą nas ich reakcje o niebezpieczeństwie błędnego rozumienia Pisma Świętego?`

`Mt 16,21-23`

`Mt 17,22-23; Mk 9,30-32; Łk 9,44-45`

`Łk 18,31-34`

Jezus urodził się, by umrzeć, i żył, by umrzeć. Każdy Jego krok prowadził Go ku wielkiej pojednawczej ofierze na krzyżu Golgoty. Będąc w pełni świadomy swojej misji, nie pozwalał, by cokolwiek odwodziło Go od niej. Rzeczywiście, „całe Jego życie było zapowiedzią Jego śmierci na krzyżu”34.

W ostatnim roku swojej ziemskiej działalności Jezus coraz wyraźniej mówił swoim uczniom o swojej nadchodzącej śmierci. Jednak oni wydawali się niezdolni pojąć sens Jego zapowiedzi. Mając umysły wypełnione fałszywymi poglądami na dzieło Mesjasza, z pewnością nie spodziewali się, by miał On wkrótce umrzeć, i to na krzyżu. Krótko mówiąc, fałszywa teologia doprowadziła ich do niepotrzebnego rozczarowania i cierpienia.

W rozmowie z Nikodemem Jezus oświadczył:

— „I jak Mojżesz wywyższył węża na pustyni, tak musi być wywyższony Syn Człowieczy, aby każdy, kto weń wierzy, nie zginął, ale miał żywot wieczny” (J 3,14-15).

Natomiast w Cezarei Filipowej Jezus powiedział „uczniom swoim, że musi pójść do Jerozolimy, wiele wycierpieć od starszych arcykapłanów i uczonych w Piśmie, że musi być zabity i trzeciego dnia wzbudzony z martwych” (Mt 16,21). Przechodząc przez Galileę (zob. Mk 9,30-32) i podczas ostatniej podróży do Jerozolimy (zob. Łk 18,31-34), Jezus znowu opowiedział uczniom o swojej śmierci i swoim zmartwychwstaniu. Ponieważ nie chcieli tego usłyszeć, nie słuchali. Jakże łatwo przychodzi nam postępować w podobny sposób!

`Wybrany lud Boży w większości miał błędne pojęcie o pierwszym przyjściu Mesjasza. Jakie fałszywe poglądy na temat powtórnego przyjścia Jezusa są obecnie popularne w świecie?`