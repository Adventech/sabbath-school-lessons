---
title:  Od założenia świata
date:  30/10/2022
---

`Przeczytaj Ap 13,8 BG; Dz 2,23; 1 P 1,19-20. Dlaczego Chrystus został nazwany Barankiem zabitym od założenia świata?`

„I będą się jej kłaniać wszyscy mieszkający na ziemi, których imiona nie są napisane w księgach żywota Baranka zabitego od założenia świata” (Ap 13,8 BG). Musimy zrozumieć, co znaczy to, że Chrystus był zabity od założenia świata. Oczywiście należy to pojmować w przenośnym sensie (Apokalipsa Jana jest pełna symboli), gdyż Chrystus został rzeczywiście ukrzyżowany dopiero tysiące lat po stworzeniu świata. Te słowa znaczą to, że plan zbawienia został ułożony przed stworzeniem świata. Istotą tego planu jest śmierć Jezusa, Baranka Bożego, który na krzyżu oddał życie za nas.

`Przeczytaj Tt 1,2. Czego werset ten uczy nas o czasie powstania planu zbawienia, którego centralnym elementem jest śmierć Chrystusa?`

„Plan naszego odkupienia nie został powzięty jako potrzeba chwili i nie został ułożony po upadku Adama. (...). Stanowił rozwinięcie zasad, jakie od wieczności tworzyły podwalinę tronu Bożego”33.

Ten plan został objawiony najpierw Adamowi i Ewie w Edenie (zob. Rdz 3,15.21), a następnie przejawiał się w krwawych ofiarach starotestamentowego systemu świątynnego. Gdy Bóg poddał próbie wiarę Abrahama, to dał patriarsze baranka jako ofiarę zamiast Izaaka (zob. Rdz 22,11-13). To zwierzę wyraźnie wskazuje na zastępczy charakter pojednawczej ofiary Chrystusa na krzyżu.

Tak więc w centrum planu zbawienia znajduje się zastępcza ofiara Jezusa symbolizowana przez wieki w ofiarach ze zwierząt. Były one zapowiedzią śmierci Jezusa, Baranka Bożego, „który gładzi grzech świata” (J 1,29).

`Ofiary ze zwierząt były krwawe i z tego powodu przerażające. To prawda. Dlaczego ta makabryczność i krwawość znakomicie edukowały, ucząc nas o śmierci Chrystusa za nas oraz o straszliwej cenie grzechu?`