---
title:  Do Dalszego Studium
date:  04/11/2022
---

„Widziałam, że całe niebo brało udział w sprawach naszego zbawienia. A my mielibyśmy przejść obok tego poświęcenia obojętnie? Postępować lekkomyślnie, jakby to nie było ważne, czy będziemy zbawieni, czy straceni? Czy wolno nam tę poniesioną dla nas ofiarę traktować lekko? Niektórzy tak postąpili i igrali z ofiarowaną im łaską, co ściągnęło niezadowolenie Boga. Duch Boży nie zawsze będzie się dawał zasmucać. Odstąpi, jeśli ten smutek przekroczy pewną granicę. Po tym wszystkim, czego Bóg dokonał dla zbawienia ludzi, jeżeli oni będą okazywać swoim życiem wzgardę miłosierdziu ofiarowanemu przez Jezusa, to udziałem ich stanie się śmierć. Drogo za to zapłacą. Będzie to śmierć straszliwa, ponieważ sami odczują agonię, jaką Chrystus przeżywał na krzyżu dla ich odkupienia, którym oni wzgardzili. Wtedy zrozumieją, co utracili i czego się wyrzekli. Stracili życie wieczne i nieśmiertelne dziedzictwo. Wielka ofiara na Golgocie ukazuje wartość dusz, dla których została złożona. Gdy drogocenna dusza raz zginie, jest już stracona na zawsze”41.

**Pytania Do Dyskusji**

`1. W Hbr 10,4 czytamy: „Jest bowiem rzeczą niemożliwą, aby krew wołów i kozłów mogła gładzić grzechy”. Zatem jak byli zbawieni ludzie w czasach starotestamentowych? Jak analogia związana z kartą kredytową, przy pomocy której można dokonywać płatności, ale którą później trzeba spłacić, pomaga nam lepiej zrozumieć tę kwestię?`

`2. Przeczytaj 2 Kor 5,18-21. Skoro Chrystus umarł za grzechy całej ludzkości, dlaczego nie wszyscy będą zbawieni? Dlaczego osobisty wybór odgrywa tutaj rolę w określeniu tego, kto będzie zbawiony przez krzyż Chrystusa, a kto zginie wbrew wielkiej ofierze złożonej za niego?`

`3. Jakie nauki związane z mądrością tego świata są głupstwem dla Boga? Co myśleć o poglądzie, że niesamowity projekt i piękno świata są dziełem przypadku? A co z poglądem, że wszystko powstało z niczego i bez racjonalnej przyczyny? Jakie podobnie absurdalne poglądy związane z mądrością tego świata możesz wskazać?`

`4. Zastanów się nad ostatnim pytaniem z wtorkowej części lekcji. Dlaczego ofiara Chrystusa złożona na krzyżu czyni pogląd o zbawieniu z uczynków tak daremnym, błędnym i sprzecznym z prawdziwym planem zbawienia?`