---
title:  Do Dalszego Studium
date:  16/12/2022
---

„Wielki bój zbliża się ku końcowi. Każda wiadomość o nieszczęściu na wodzie i lądzie świadczy o tym, że koniec wszystkich rzeczy jest tuż przed nami. Wojny i wieści o wojnach również świadczą o tym. Czy serce każdego chrześcijanina, spodziewającego się wielkich wydarzeń znajdujących się tuż przed nim, nie skłoni go do aktywniejszego działania? Pan przychodzi! Słyszymy już kroki zbliżającego się Boga”93.

„Żyj wiarą dzień po dniu. Nie martw się i nie lękaj czasu ucisku, w ten sposób ściągając ucisk na siebie przedwcześnie. Nie myśl: Obawiam się, że nie ostoję się w wielkim dniu próby. Masz żyć teraźniejszością, jednym dniem. Jutro nie należy do ciebie. Dzisiaj masz odnieść zwycięstwo nad sobą. Dzisiaj masz prowadzić życie modlitwy. Dzisiaj masz toczyć dobry bój wiary. Dzisiaj masz wierzyć, że Bóg cię błogosławi. Gdy pokonujesz ciemność i niewiarę, będziesz spełniał wymagania Mistrza i staniesz się błogosławieństwem dla bliźnich wokół siebie”94.

„Pan wkrótce przyjdzie i musimy być przygotowani na spotkanie Go w pokoju. Dlatego musimy być zdecydowani uczynić wszystko, co w naszej mocy, by udzielić światła bliźnim. Nie mamy z tego powodu być smutni, lecz radować się i zawsze mieć przed oczyma Jezusa. On przyjdzie wkrótce, a my musimy być gotowi na przyjęcie Go i musimy Go oczekiwać. Jakże to będzie wspaniałe — oglądać Go, być zbawionym i przyjętym przez Niego! To prawda, że długo czekamy, ale nasza nadzieja nie może wygasnąć. Dopiero wtedy, gdy ujrzymy Króla i Jego chwałę, będziemy na wieki uszczęśliwieni. Czuję się tak, jak gdybym musiała głośno wołać:

— Wracamy do ojczyzny!

Zbliżamy się do chwili, gdy Chrystus przyjdzie w wielkiej mocy i chwale, by zabrać zbawionych do wiecznej ojczyzny!”95

**Pytania Do Dyskusji**

`1. Jak zrozumienie istoty ludzkiej złożonej z ciała, duszy i ducha, jako nierozdzielnej całości, pomaga nam lepiej zrozumieć wszechogarniający zakres oddziaływania religii i znaczenie właściwego stylu życia?`

`2. Wszelkie prawdziwe ożywienia i reformacje są teocentryczne (skupione na Bogu), a nigdy antropocentryczne (skupione na ludzkich dokonaniach). Jak przypowieść o faryzeuszu i celniku (zob. Łk 18,9-14) ilustruje tę zasadę?`

`3. Podczas studium biblijnego omówcie odpowiedzi na ostatnie pytanie z czwartkowej części lekcji. Jak możecie być pewni, że jesteście gotowi na powtórne przyjście Jezusa? Czy możecie mieć taką pewność bez popadania w zarozumiałość?`