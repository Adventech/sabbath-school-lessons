---
title:  Biblijny światopogląd
date:  10/12/2022
---

### Studium Bieżącego Tygodnia
Łk 2,52; Mt 4,23; 1 Kor 6,19-20; Ps 24,3-4; Dz 8,4-24; 1 J 3,1-3.

> <p>Tekst Pamięciowy</p>
> „A sam Bóg pokoju niechaj was w zupełności poświęci, a cały duch wasz i dusza, i ciało niech będą zachowane bez nagany na przyjście Pana naszego, Jezusa Chrystusa” (1 Tes 5,23).

Apokalipsa Jana mówi o dwóch wielkich globalizacjach przed powtórnym przyjściem Chrystusa. W 13. rozdziale Apokalipsy Jana opisana jest globalizacja błędu, w ramach której cała ziemia idzie za bestią z morza (zob. Ap 13,3.7-8.12.16). 14. rozdział Apokalipsy Jana ukazuje globalizację prawdy, czyli głoszenie ewangelii wiecznej „wszystkim narodom, i plemionom, i językom, i ludom” (Ap 14,6). W tych trudnych czasach (zob. 2 Tm 3,1) lada wiatr nauki będzie wiał z każdej strony (zob. Ef 4,14), a ludzie „odwrócą ucho od prawdy, a zwrócą się ku baśniom” (2 Tm 4,4). „Przez te dwa wielkie błędy — nieśmiertelność duszy i świętość niedzieli — szatan wciągnie ludzi w sieć swoich zwiedzeń. Pierwszy stał się podwaliną spirytyzmu, drugi stwarza nić sympatii wobec Rzymu”89.

Póki nie nastąpią te ostatnie wydarzenia, musimy umacniać się w naszej wierze w prawdę, w tym także w wierze dotyczącej natury człowieka po śmierci, będąc jednocześnie prowadzeni przez Ducha Świętego i przygotowując się na powtórne przyjście Chrystusa w chwale.