---
title:  Pan rządzi
date:  13/01/2024
---

### Studium Bieżącego Tygodnia
Ps 8,1-10; 100,1-5; 97,1-12; 75,1-11; 105,7-10; Ga 3,26-29; Ps 25,10.

> <p>Tekst Pamięciowy</p>
> „Pan jest królem. Oblekł się w dostojność; Pan oblekł się i przepasał mocą, utwierdził okrąg świata, tak że się nie zachwieje” (Ps 93,1).

Psalmy stanowczo podkreślają fundamentalną wiarę w najwyższe panowanie Boga. Pan stworzył i podtrzymuje wszystko. On jest wyłącznym i sprawiedliwym Królem Wszechświata. Jego prawa i ustawy są dobre oraz dają życie tym, którzy ich przestrzegają. Pan jest Sprawiedliwym Sędzią, który dba o porządek świata, nagradzając sprawiedliwych i karząc bezbożnych, ale w czasie wybranym przez Niego, a nie przez nas.

Boże przymierze z Izraelitami odgrywa szczególną rolę w zapewnieniu ratunku światu, gdyż zapowiada Boże zbawienie. Pan przyjął Izraelitów jako swoją własność, wybrał ich spośród narodów i uczynił swoim ludem. Pan jest wierny swojemu przymierzu i wciąż troszczy się o swój lud, wbrew niewierności Izraelitów, a nawet ich otwartym buntom.

Dzięki niepodzielnym rządom Pana cały świat jest mocno utwierdzony i bezpieczny. Psalmiści pragną, by czytelnicy zrozumieli tę zasadniczą prawdę. Kierując się tym światopoglądem jak latarnią morską, psalmiści starają się wytrwać, służąc Bogu niepodzielnie.