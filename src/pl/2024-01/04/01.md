---
title:  Pan słyszy i ratuje
date:  20/01/2024
---

### Studium Bieżącego Tygodnia
Ps 139,1-18; 121,1-8; 17,8; Mt 23,37; 1 Kor 10,1-4; Hbr 4,15-16.

> <p>Tekst Pamięciowy</p>
> „Wołają, a Pan wysłuchuje ich, i ocala ich ze wszystkich udręk” (Ps 34,18).

Raz po raz Księga Psalmów podkreśla prawdę, iż Najwyższy Pan, który stworzył i podtrzymuje wszechświat, objawia się także jako Bóg bliski swoim stworzeniom oraz tworzący i podtrzymujący więzi ze swoim ludem.

Bóg jest bliski swojemu ludowi i swojemu stworzeniu, zarówno w niebie, jak i na ziemi (zob. Ps 73,23.25). Choć „na niebiosach utwierdził swój tron” (Ps 103,19) i „pędzi na obłokach” (Ps 68,5), jest także „bliski (...) wszystkim, którzy go wzywają, wszystkim, którzy go wzywają szczerze” (Ps 145,18). Księga Psalmów nieodmiennie podkreśla prawdę, że Pan jest Żywym Bogiem, który działa dla dobra tych, którzy Go wzywają (zob. Ps 55,17-23). Księga Psalmów ma duże znaczenie, ponieważ psalmy powstały z Bożego natchnienia i są skierowane do Żywego Boga, który słyszy modlitwy i odpowiada na nie.

Powinniśmy pamiętać, że właściwa odpowiedź na bliskość Pana składa się z życia w wierze w Niego oraz posłuszeństwa Jego przykazaniom. Cokolwiek mniejszego od tej wiary i tego posłuszeństwa nie jest akceptowalne dla Niego, o czym wyraźnie świadczy historia narodu izraelskiego.