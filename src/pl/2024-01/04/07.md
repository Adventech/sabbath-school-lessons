---
title:  Do Dalszego Studium
date:  26/01/2024
---

Księga Psalmów wzmacnia naszą wiarę w Boga jako Niezawodną Ucieczkę dla tych, którzy powierzają Mu swoje życie. „Bóg uczyni wielkie rzeczy dla tych, którzy Mu ufają. Przyczyną tego, że wierzący lud nie posiada większej siły, jest fakt, że za bardzo ufa własnej mądrości i nie daje Panu możliwości objawienia na swoją rzecz Jego potęgi. Bóg będzie pomagał swoim wierzącym dzieciom w każdej nagłej potrzebie, jeżeli będą pokładać w Nim całe swoje zaufanie i będą Mu wierni w posłuszeństwie”11.

Jednak niektóre psalmy mogą być prawdziwym wyzwaniem ze względu na to, co obiecują, a co nie zawsze odpowiada naszej aktualnej sytuacji. W takich chwilach musimy się uczyć ufać dobroci Boga objawionej najpełniej na krzyżu.

Czasami psalmy mogą być wykorzystywane dla budowania fałszywej nadziei. Odpowiedź Jezusa na pokrętne użycie Ps 91,11-12 wskazuje, że zaufanie do Boga nie może być mylone z kuszeniem Boga (zob. Mt 4,5-7) czy zuchwałym domaganiem się od Niego czegoś, co nie jest zgodne z Jego wolą.

„Największe zwycięstwa Kościoła Chrystusa czy pojedynczych chrześcijan to nie te, które osiąga się dzięki talentowi czy wykształceniu, bogactwu czy przychylności ludzi. To są takie zwycięstwa, które odnosi się podczas osobistych spotkań z Bogiem, gdy gorliwa i usilna wiara chwyta potężne ramię mocy”12.

**Pytania Do Dyskusji**

`1. Podczas wspólnego studium biblijnego omówcie wasze odpowiedzi na ostatnie pytanie z wtorkowej części lekcji dotyczące zaufania Bogu pośród trudności i nieszczęść. Jak możemy zrozumieć, dlaczego spotyka nas zło wbrew wspaniałym obietnicom Bożej ochrony zawartym w Księdze Psalmów? Zastanówcie się nad tym, czy psalmiści, którzy zapisali te wspaniałe obietnice, sami nie doświadczali trudności i nieszczęść oraz nie widzieli ich w życiu innych współwierzących.`

`2. Jak możemy rozwijać nieograniczone zaufanie do Boga w każdych okolicznościach (zob. np. Ps 91,14; 143,8.10; 145,18-20)? Co może sprawiać, że tracimy zaufanie do Boga? Dlaczego ufanie Bogu w dobrych czasach jest ważne, jeśli mamy ufać Bogu także w złych czasach?`