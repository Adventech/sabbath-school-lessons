---
title:  Pewność Bożej opieki
date:  22/01/2024
---

`Przeczytaj Ps 40,1-4; 50,15; 55,23; 121,1-8. W jaki sposób Bóg uczestniczy w naszym codziennym życiu?`

Pan objawia się w Piśmie Świętym jako Żywy Bóg, który działa dla tych, którzy Go wzywają.

Psalmista mówi:

— „Mam zawsze Pana przed sobą” (Ps 16,8).

Dlatego ufa Bogu i woła do Niego (zob. Ps 7,1-2; 9,11). Pan usłyszy go nawet wtedy, gdy on woła do Niego z „głębokości” (zob. Ps 130,1-2), co oznacza, że w żadnych okolicznościach życia Bóg nie traci panowania nad nami. Z tego powodu żadne wołanie psalmisty, nawet gdyby było najbardziej rozpaczliwe, nigdy nie jest pozbawione nadziei.

Ps 121 ukazuje moc Stwórcy w życiu wierzących. Ta moc obejmuje następujące elementy:

1. „Niechaj nie da się potknąć twej nodze” (Ps 121,3). Noga często jest kojarzona z życiową drogą (zob. Ps 66,9; 119,105, Prz 3,23). Hebrajskie słowo przetłumaczone jako (za)chwiać się opisuje bezpieczeństwo, jakie Bóg daje światu (zob. Ps 93,1) i Syjonowi (zob. Ps 125,1).

2. Obraz Pana jako Stróża Izraela, który nie drzemie i nie zasypia, ukazuje stałą czujność Pana i Jego gotowość do działania dla dobra swoich dzieci (zob. Ps 121,3-4).

3. Wzmianka o tym, że Pan jest cieniem twoim (zob. Ps 121,5-6), przywodzi na myśl słup obłoku, który towarzyszył Izraelitom na pustyni (zob. Wj 13,21-22). Podobnie i dzisiaj Pan zapewnia fizyczną i duchową ochronę swojemu ludowi.

4. Bóg jest po ich prawicy (zob. Ps 121,5). Prawica oznacza zazwyczaj sprawniejszą rękę, która decyduje o działaniu (zob. Ps 74,11; 89,14). Tutaj miejsce po prawicy oznacza bliskość Boga i Jego przychylność (zob. Ps 16,8; 109,31; 110,5).

5. W Ps 121,6-8 Bóg wyraźnie potwierdza swoją opiekę roztaczaną nad swoim ludem. Bóg strzeże swoje dzieci przed wszelkim złem. Nie porazi ich słońce ani księżyc. Bóg strzeże ich wyjścia i wejścia. Te poetyckie wyrażenia podkreślają pełną i nieustanną troskliwość Boga.

Co to wszystko znaczy? Psalmista ufa troskliwej miłości Boga. My także powinniśmy jej zaufać.

`W jaki praktyczny sposób możesz lepiej doświadczyć rzeczywistości Bożej opieki? Jak możesz lepiej współpracować z Bogiem, by pozwolić Mu działać w tobie i dla ciebie?`