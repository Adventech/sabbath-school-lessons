---
title:  Śpiewanie pieśni Pana na obcej ziemi
date:  27/01/2024
---

### Studium Bieżącego Tygodnia
Ps 79,5-13; 88,4-13; 69,1-4; 22,1-2; 77,1-21; 73,1-20; 1 P 1,17.

> <p>Tekst Pamięciowy</p>
> „Jakże mamy śpiewać pieśń Pana na obcej ziemi?” (Ps 137,4).

Nie musimy szczególnie zagłębiać się w Księgę Psalmów, by przekonać się, że psalmy powstały w niedoskonałym świecie pełnym grzechu, zła, cierpienia i śmierci. Stworzeniu ustanowionemu przez Najwyższego Pana i obwarowanemu sprawiedliwym prawem nieustannie zagraża zło. W miarę jak grzech coraz bardziej psuje świat, ziemia staje się w coraz większym stopniu obcą dla ludu Bożego. Ta rzeczywistość stanowi problem dla psalmisty:

— Jak wieść życie wiary w obcej ziemi?

Jak zauważyliśmy, psalmiści uznawali najwyższe panowanie Boga i Jego moc oraz Jego sprawiedliwy sąd. Wiedzieli, że Bóg jest wieczną i niezawodną ucieczką oraz pomocą w utrapieniach. Dlatego czasami wyrażali zaniepokojenie (jak każdy z nas) pozorną nieobecnością Boga i panoszeniem się zła wbrew Bożemu panowaniu. Paradoksalny charakter psalmów jako modlitw wyraża się w tym, jak psalmiści odpowiadali na pozorne milczenie Boga. Mówiąc innymi słowy, psalmiści reagowali nie tylko na obecność Boga, ale także na to, co wydawało się im jej brakiem.