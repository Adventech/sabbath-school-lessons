---
title:  Mądrość do sprawiedliwego życia
date:  17/02/2024
---

### Studium Bieżącego Tygodnia
Ps 119,1-16; 90,1-17; J 3,16; Ps 95,7-11; 141,1-10; 128,1-6.

> <p>Tekst Pamięciowy</p>
> „Naucz nas liczyć dni nasze, abyśmy posiedli mądre serce!” (Ps 90,12).

Jak zauważyliśmy, dzięki łasce Bożej otrzymujemy przebaczenie grzechu i nowe serce jako skruszeni grzesznicy, którzy żyją teraz przez wiarę.

Słowo Boże dostarcza nam także pouczeń do sprawiedliwego życia (zob. Ps 119,9-16). Przestrzeganie prawa Bożego nie jest w żaden sposób legalistycznym zachowywaniem reguł religijnych, ale życiem w bliskiej więzi z Bogiem w pełni Jego błogosławieństw (zob. Ps 119,1-2; 128,1-6).

Jednak życie sprawiedliwego człowieka nie jest wolne od pokus. Czasami sprawiedliwy bywa kuszony wskutek zwodniczej natury grzechu (zob. Ps 141,2-4), a nawet upada pod wpływem pokusy. Bóg dopuszcza próby, by w pełni ujawniła się wierność (albo niewierność) Jego dzieci. Jeśli dzieci Boga słuchają Jego pouczeń i napomnień, ich wiara zostanie oczyszczona, a ich ufność w Panu wzmocniona. Mądrości do sprawiedliwego życia nabywa się w ramach prężności życia z Bogiem pośród pokus i wyzwań. Tak więc modlitwa o to, by Bóg nauczył nas liczyć nasze dni, „abyśmy posiedli mądre serce” (Ps 90,12), odzwierciedla stałe zobowiązanie do życia w wierności wobec Pana.