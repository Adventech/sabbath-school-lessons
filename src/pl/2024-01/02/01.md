---
title:  Naucz nas modlić się
date:  06/01/2024
---

### Studium Bieżącego Tygodnia
Ps 105,5; Kol 3,16; Jk 5,13; Ps 44,1-27; 22,1-32; 13,1-6; 60,1-7.

> <p>Tekst Pamięciowy</p>
> „A gdy On w pewnym miejscu modlił się i zakończył modlitwę, ktoś z jego uczniów rzekł do niego: Panie, naucz nas modlić się, jak i Jan nauczył uczniów swoich” (Łk 11,1).

Wśród niektórych chrześcijan wydaje się panować przekonanie, że jedynie spontaniczne i niewyuczone modlitwy mogą być prawdziwymi modlitwami. Jednak uczniowie Jezusa z pełnym przekonaniem poprosili Go, by nauczył ich się modlić. Bóg umieścił modlitewnik, Księgę Psalmów, w samym środku Biblii nie tylko po to, by pokazać nam, jak modlili się wierzący w starożytności, ale by nauczyć nas, jak możemy modlić się i dzisiaj.

Od najdawniejszych wieków Księga Psalmów kształtowała modlitwy ludu Bożego, w tym modlitwy Jezusa (zob. 1 Krn 16,7.9; Ne 12,8; Mt 27,46; Ef 5,19). W tym tygodniu przyjrzymy się roli, jaką Księga Psalmów odgrywała w pomaganiu ludowi Bożemu w kroczeniu drogą życia i rozwijaniu więzi z Bogiem. Powinniśmy pamiętać, że psalmy są modlitwami i jako takie są bezcenne nie tylko ze względu na teologiczną treść, ale także sposób, w jaki mogą wzbogacać i zmieniać nasze osobiste i wspólnotowe modlitwy.

Modlenie się słowami psalmów pomagało wielu wierzącym stworzyć oraz zachować regularną i głęboką praktykę modlitewną.

W tym tygodniu będziemy kontynuować studium Księgi Psalmów, zwłaszcza w kontekście trudnych czasów.