---
title:  Powstanę
date:  03/02/2024
---

### Studium Bieżącego Tygodnia
Ps 18,4-19; 41,1-4, Pwt 15,7-11; Ps 82,1-8; 96,6-10; 99,1-4; Rz 8,34.

> <p>Tekst Pamięciowy</p>
> „Wobec ucisku ubogich, wobec jęku biednych teraz powstanę, mówi Pan, zgotuję zbawienie temu, kto pragnie” (Ps 12,6).

Nie tylko w naszych czasach panoszą się zło, niesprawiedliwość i ucisk. Psalmiści także ich doświadczali. Księga Psalmów jest więc między innymi Bożym protestem przeciwko przemocy i uciskowi w świecie — naszym świecie i świecie psalmistów.

Pan jest cierpliwy i długo powstrzymuje swój gniew, nie chcąc, by ktokolwiek zginął, ale by wszyscy ludzie się opamiętali i nawrócili (zob. 2 P 3,9-15). Choć czas Bożej interwencji nie zawsze odpowiada ludzkim oczekiwaniom, to jednak nadchodzi dzień sądu Bożego (zob. Ps 96,13; 98,9). Musimy Mu zaufać, polegać na Jego obietnicach i cierpliwie czekać, aż ten dzień nastanie.

Jedynie Stwórca, którego tron jest ustanowiony na sprawiedliwości i prawie (zob. Ps 89,15; 97,2), może dzięki swojemu niezawisłemu sądowi przywrócić stabilność i dobrostan w świecie. Dwa elementy Bożego sądu obejmują wyzwolenie uciśnionych i unicestwienie bezbożnych (zob. Ps 7,7-18).

To zostało nam obiecane i ta obietnica spełni się pewnego dnia, ale w czasie wyznaczonym przez Boga, a nie przez nas, co podkreśla psalmista.