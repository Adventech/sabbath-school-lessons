---
title:  Do Dalszego Studium
date:  09/02/2024
---

Psalmy są protestem przeciwko obojętności ludzi wobec niesprawiedliwości. Są wyrazem niezgody na istnienie zła. Są motywowane nie tyle pragnieniem zemsty, ile gorliwością w chwaleniu Boga. Dlatego sprawiedliwym przystoi radować się, gdy widzą Bożą odpłatę za zło, gdyż w ten sposób chwała Boga i Jego sprawiedliwość zostają przywrócone w świecie (zob. Ps 58,11-12). Psalmy wzywają ludzi do podnoszenia głosu przeciwko złu i oczekiwania na pełnię mającego nastać Królestwa Bożego. W psalmach otrzymujemy zapewnienie Bożego pocieszenia i wyzwolenia. Pan powstanie!

— „»Gdy wam złorzeczyć i prześladować was będą (…)! Radujcie i weselcie się« (Mt 5,11-12) — mówił Jezus.

I wskazał na proroków, którzy przemawiali w imieniu Bożym, jako na »przykład cierpienia i cierpliwości« (Jk 5,10). Abel jako pierwszy chrześcijanin spośród dzieci Adama umarł śmiercią męczeńską. Henoch, który pielgrzymował z Bogiem, nie miał uznania u ludzi. Noego wyszydzano jako fanatyka i krzykacza. „Drudzy zaś doznali szyderstw i biczowania, a nadto więzów i więzienia” (Hbr 11,36). »Inni zaś zostali zamęczeni na śmierć, nie przyjąwszy uwolnienia, aby dostąpić lepszego zmartwychwstania« (Hbr 11,35)”17.

**Pytania Do Dyskusji**

`1. Skoro bolesna świadomość istnienia zła w świecie może skłaniać ludzi do powątpiewania, czy Bóg rzeczywiście panuje nad nim, jak możemy rozwijać niewzruszoną wiarę, która przetrwa próbę? Na czym musimy skupić uwagę, by zachować wiarę w miłość, dobroć i moc Boga? Co krzyż mówi nam o Bogu i Jego charakterze?`

`2. Dlaczego ważne jest to, byśmy nie polegali na ludzkich zasobach i środkach (przywódcach, instytucjach i ruchach społecznych) jako ostatecznej podstawie mądrości i narzędziach przywrócenia sprawiedliwości w świecie, a jedynie na Słowie Bożym i sądzie Bożym?`

`3. Co w praktyce wynika z prawdy, iż świątynia jest miejscem sądu Bożego?`

`4. Jak możemy zrozumieć twardy język niektórych psalmów? Jak język ten pomaga nam zrozumieć człowieczeństwo psalmistów?`