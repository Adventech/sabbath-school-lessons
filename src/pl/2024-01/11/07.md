---
title:  Do Dalszego Studium
date:  15/03/2024
---

Pieśni syjońskie wzywają do całkowitego poświęcenia w modlitwie za Syjon i żywej nadziei na Boże panowanie, które Syjon symbolizuje. Choć wielu błogosławieństw związanych z Bożą świątynią możemy doświadczyć już w tym życiu, to jednak nadzieja na pełnię życia i radości na Syjonie jest jeszcze kwestią przyszłości. Wiele dzieci Bożych ze łzami wyraża tęsknotę za niebiańskim Syjonem (zob. Ps 137,1). Pamiętanie o Syjonie to nie tylko okazjonalne wspominanie o nim, ale celowe i świadome życie w zgodzie z tą żywą pamięcią (zob. Wj 13,3; 20,8).

Tak więc śpiewanie pieśni syjońskich wiąże się z gorliwym postanowieniem pielęgnowania żywej nadziei na odrodzenie Królestwa Bożego na nowej ziemi (zob. Ap 21,1-5). „Tam nieśmiertelne umysły będą z niesłabnącym zadowoleniem rozważać cuda stwórczej mocy i tajemnice odkupieńczej miłości. Nie będzie tam okrutnego i zwodzącego wroga kuszącego, aby zapominać o Bogu. Każda zdolność będzie mogła się rozwijać i każda możliwość będzie stale rosła. Nabywanie wiedzy nie będzie męczyło umysłu ani wyczerpywało sił. Tam będzie można rozwijać największe przedsięwzięcia oraz realizować najwznioślejsze dążenia i ambicje. I nadal będą się pojawiały nowe cele do osiągnięcia, nowe cuda do podziwiania oraz nowe zjawiska angażujące siły umysłu, serca i ciała”33.

Postanowienie pamiętania o Syjonie jest siłą rzeczy zobowiązaniem pielgrzymów Bożych, iż nigdy nie zaakceptują tego świata jako swojej ostatecznej ojczyzny, ale będą oczekiwać nowego nieba i nowej ziemi.

Tak więc pieśni syjońskie mogą być śpiewane przez wierzących we wszystkich pokoleniach — wszystkich tych, którzy pragną zamieszkać w nowym Jeruzalem (zob. Ap 3,12). Pieśni syjońskie zachęcają nas do oczekiwania przyszłego świata z żywą nadzieją, ale jednocześnie zobowiązują nas do bycia rzecznikami łaski Bożej w doczesnym świecie34.

**Pytania Do Dyskusji**

`1. Jak możemy zastosować do Kościoła i jego misji w świecie duchowe i teologiczne zasady związane z Bożym ludem na Syjonie, rzeczywistym miejscu w Jerozolimie?`

`2. W jaki sposób ludzie wierzący mogą obecnie przebywać w Bożej świątyni? (Zob. J 1,14-18; Hbr 12,22-24).`

`3. W jaki sposób Syjon stanie się miastem wszystkich narodów zgodnie z Ps 87? (Zob. Rz 5,10; Ef 2,11-16; Kol 1,19-23).`

`4. Jak odpowiedziałbyś komuś, kto wskazuje na powodzenie bezbożnych w świecie i cierpienie „dobrych” ludzi jako argument przeciwko prawdzie Słowa Bożego? Jak wyjaśniłbyś ten problem takiej osobie? Dlaczego musimy uznać to, że w tym życiu nie poznamy pełnych odpowiedzi na niektóre trudne pytania?`