---
title:  Tęsknota za Bogiem na Syjonie
date:  09/03/2024
---

### Studium Bieżącego Tygodnia
Ps 84,1-13; Ap 21,3; Ps 122,1-9; 87,1-7; Ga 3,28-29; Mt 28,18-20; Ps 46,1-12; 125,1-5.

> <p>Tekst Pamięciowy</p>
> „Dusza moja wzdycha i omdlewa z tęsknoty do przedsionków Pańskich. Serce moje i ciało woła radośnie do Boga żywego” (Ps 84,3).

Pieśni syjońskie to radosne psalmy wywyższające piękno Syjonu i panowanie Boga, który panuje na swojej świętej górze. Wiele psalmów opiewa wspaniałość domu Bożego i wyraża miłość do świątyni. Znaczna część tych psalmów została napisana przez synów Koracha, muzyków świątynnych (zob. 1 Krn 6,16-23) i strażników bram świątyni (zob. 1 Krn 9,19), którzy osobiście doświadczali błogostanu płynącego z przebywania w domu Pańskim.

Co czyni Syjon źródłem nadziei i radości? Syjon oznacza żywą obecność Boga wśród Jego ludu. Jak Izraelici są wybranym ludem Bożym (zob. Pwt 7,6), tak Syjon jest górą wybraną przez Boga (zob. Ps 78,68; 87,2). Bóg panuje na Syjonie (zob. Ps 99,1-2) i ustanowił tam swoją świątynię (zob. Ps 87,1 BKR). Tak więc Syjon jest miejscem Bożego błogosławieństwa i schronieniem ludu Bożego. Syjon jest często przywoływany równolegle lub zamiennie z Jerozolimą i świątynią, ośrodkiem Bożego dzieła zbawienia w starożytnym świecie.

Błogosławieństwa Syjonu sięgają krańców ziemi, gdyż osoba i łaska Pana przekraczają granice każdego świętego miejsca. Syjon jest radością całej ziemi (zob. Ps 48,3), gdyż cały świat należy do Boga.