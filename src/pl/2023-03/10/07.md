---
title:  Do Dalszego Studium
date:  01/09/2023
---

Ellen G. White zdecydowanie wzywała współmałżonków, by zaniechali wszelkich dążeń do dominacji w małżeństwie: „Nie zmuszajcie jeden drugiego do ulegania waszym życzeniom. Czyniąc tak, nie będziecie mogli zachować wzajemnej miłości. Bądźcie uprzejmi, cierpliwi, wyrozumiali i grzeczni”31.

W bezpośrednim komentarzu i rozwinięciu Kol 3,18 (a tym samym także Ef 5,22-24) napisała: „Często zadawane jest pytanie:

— Czy żona nie powinna mieć własnej woli?

Biblia wyraźnie stwierdza, że mąż jest głową rodziny. »Żony, bądźcie uległe mężom swoim« (Ef 5,22). Gdyby to pouczenie kończyło się na tym, moglibyśmy powiedzieć, że sytuacja żony jest nie do pozazdroszczenia. (...). Wielu mężów poprzestaje na słowach: Żony, bądźcie uległe…, ale powinniśmy przeczytać to pouczenie do końca: …jak Panu. Bóg wymaga, aby żona miała zawsze przed sobą chwałę Bożą. Całkowite poddanie winna jedynie Panu Jezusowi Chrystusowi, który nabył ją jako swoje dziecko za nieskończoną cenę Jego życia. (...) Ten, który stoi wyżej niż mąż wobec żony — to Odkupiciel, a jej uległość wobec męża ma być stosowna do Bożego pouczenia: …jak Panu”32.

**Pytania Do Dyskusji**

`1. Wyobraź sobie, że ktoś twierdzi, iż Ef 5,21-23 to przestarzały pogląd, który nie ma już zastosowania w życiu chrześcijan, gdyż narzuca model małżeństwa oparty na autorytecie i dominacji męża. Jak odpowiedziałbyś na takie stwierdzenie? Z jakich elementów zawartych w tym fragmencie listu skorzystałbyś, aby go lepiej wyjaśnić?`

`2. Co rada Pawła zawarta w Ef 5,21-23 oferuje tym, którzy przeżywają trudności i stawiają czoło wyzwaniom w małżeństwie?`

`3. Niektórzy chrześcijanie twierdzą, że opis stworzenia w 1. i 2. rozdziale Księgi Rodzaju to jedynie metafora daleko odbiegająca od rzeczywistych wydarzeń, a konkretnie — miliardów lat ewolucji. Jak fakt, iż Paweł powołuje się na opis stworzenia w tak konkretny sposób, świadczy o tym, że pojmował ten opis dosłownie?`

`4. Zastanów się nad pojęciem małżeństwa jako jednego ciała. Jak pojęcie to pomaga nam lepiej zrozumieć świętość małżeństwa i to dlaczego współmałżonkowie muszą czynić wszystko, co możliwe, by tę świętość chronić?`