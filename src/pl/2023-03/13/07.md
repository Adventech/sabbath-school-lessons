---
title:  Do Dalszego Studium
date:  22/09/2023
---

„Wojsko w bitwie szybko doznałoby zamieszania i osłabienia, gdyby wszyscy żołnierze nie działali zgodnie i harmonijnie. Gdyby każdy z walczących kierował się własnymi pomysłami, nie bacząc na pozycję i działania innych, wojsko byłoby chaotycznym zbiorowiskiem i nie byłoby w stanie działać jak jeden organizm. Tak więc żołnierze Chrystusa muszą działać zgodnie. Pojedynczo nie mają szans. Jeśli spróbują działać niezależnie od innych, wówczas lud Boży zamiast doświadczać doskonałej harmonii, jedności umysłu, celu i poświęcenia wielkiej sprawie, będzie czynił bezowocne wysiłki, marnując czas i zdolności. W jedności siła. Kilka nawróconych dusz działających w zgodzie, w jednym celu i pod jednym przywództwem będzie odnosić zwycięstwa we wszystkich swoich poczynaniach”53.

Jakie znaczenie ma to, że Paweł nazywa swoją służbę poselstwem sprawowanym w więzach (zob. Ef 6,20)?

Posłowie, czyli ambasadorzy, mieli do wypełnienia niełatwe zadania w czasie wojny, a więc ten opis służby Pawła pasuje do jego militarnej metafory. Zgodnie z przyjętym zwyczajem, ambasadorów należało traktować z szacunkiem jako przedstawicieli władców, przez których byli wysyłani. Paweł przedstawia wyraźny kontrast między swoim statusem ambasadora Najwyższego Władcy Wszechświata a zniewagą, jaką są jego więzy (łańcuch — zob. Ef 6,20 BG). Jednak ponieważ ambasadorzy nosili urzędowy łańcuch jako insygnium ich funkcji, wzmianka Pawła o łańcuchu jest nieco ironicznym przedstawieniem jego więziennego łańcucha jako „wyróżnienia noszonego z godnością”54.

**Pytania Do Dyskusji**

`1. Co oznacza czynienie pokoju w twojej części świata, być może nękanej konfliktami i wojną? Jak możemy być głosicielami pokoju w świecie tak pełnym agresji i przemocy?`

`2. Jakie ogniste pociski są wymierzone przeciwko tobie? Jak możesz się upewnić, że zawsze masz przy sobie tarczę wiary, by te pociski zgasić?`

`3. Czasami mówimy o wierzących jako wojownikach modlitewnych. Jak możemy pełnić służbę modlitewną na podstawie Ef 6,18-20?`

`4. Jak powinniśmy traktować tych, którzy zostali zranieni na polu bitwy wielkiego boju? Jak powinniśmy traktować chrześcijanina, który w ogniu walki ucieka ze strachu albo otwarcie kapituluje i przechodzi na drugą stronę?`