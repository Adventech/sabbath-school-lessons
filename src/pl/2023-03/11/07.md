---
title:  Do Dalszego Studium
date:  08/09/2023
---

Szacunek Pawła dla dzieci jako współwierzących (zob. Ef 6,1-3) wzmaga naszą troskę o to, jak dzieci są traktowane we współczesnym świecie. Słowa apostoła skierowane do ojców (zob. Ef 6,4) skłaniają nas do przemyślenia naszych rodzicielskich obowiązków. Zastosowanie rad Pawła dla niewolników (zob. Ef 6,5-8), a zwłaszcza właścicieli niewolników (zob. Ef 6,9), jest większym wyzwaniem, gdyż ówczesne uwarunkowania społeczne są odległe, a ponadto wiemy, że niewolnictwo we wszelkich formach jest moralnym złem. Jednak ponieważ słowa te są natchnione i stanowią część Pisma Świętego, powinniśmy zastanowić się nad nimi, jak możemy je zastosować obecnie. Podobnie jak to było z wierzącymi w Efezie w pierwszym wieku po Chrystusie, mamy przywilej i obowiązek stosować zasady ewangelii w naszych relacjach z bliźnimi. Poniższe pytania do dyskusji mają nam w tym pomóc.

**Pytania Do Dyskusji**

`1. Co dla adwentystów znaczy fakt, iż troska o dzieci i szacunek dla nich są dowodem, iż jesteśmy ludem prawym przygotowanym dla Pana (zob. Łk 1,17; por. Ml 3,24)?`

`2. Oczywiste poszanowanie Pawła dla dzieci nasuwa istotne pytanie: W jakim stopniu spoczywa na nas obowiązek naśladowania troski Chrystusa o dzieci, które padły ofiarą okrucieństwa, przemocy seksualnej i zaniedbywania? Wobec poważnych skutków krzywd doznanych w dzieciństwie38, na czym polega nasza odpowiedzialność w kwestii ochrony dzieci i młodzieży przed traumatycznymi czynnikami?`

`3. Wobec troski Jezusa o dzieci i potrzeby szacunku wobec nich, jakie są obowiązki Kościoła w kwestii wychowania i chronienia dzieci powierzonych jego opiece? Jakie systemy i procedury są niezbędne w związku z tymi obowiązkami?`

`4. Rady Pawła dla niewolników i ich właścicieli (zob. Ef 6,5-9) są często stosowane do pracodawców i pracobiorców. W jakim stopniu jest to właściwe? Jakie niebezpieczeństwo jest związane z takim zastosowaniem?`

`5. Niewolnictwo pozostaje jednym ze smutnych realiów współczesnego świata. Według statystyk ponad czterdzieści milionów ludzi jest wyzyskiwanych jako niewolnicy39. Jako wolni ludzie, których duchowi poprzednicy zdecydowanie opowiadali się za zniesieniem niewolnictwa, jakie obowiązki mamy wobec dzieci Bożych wołających do Boga o wyzwolenie z niewoli?`