---
title:  Całkowita lojalność w praktyce
date:  02/09/2023
---

### Studium Bieżącego Tygodnia
Ef 6,1-9; Mk 10,13-16; Kol 3,21; 1 P 2,18-25; 2 Kor 5,10; Kol 3,24-25.

> <p>Tekst Pamięciowy</p>
> „A wy, panowie, postępujcie względem nich tak samo, zaniechajcie groźby, wiedząc, że zarówno wy, jak i oni mają Pana w niebie i że On nie ma względu na osoby” (Ef 6,9).

W 2018 roku pewien przedmiot kultury materialnej (artefakt) w Muzeum Biblii w mieście Waszyngtonie zwrócił szczególną uwagę zwiedzających. Była to skrócona wersja Biblii służąca do nauczania podstaw wiary. Usunięto z niej jednak fragmenty mogące pobudzać niewolników do buntu. Wydana w 1808 roku Biblia nie została pozbawiona tylko kilku wersetów tu i ówdzie. Brakuje w niej bowiem około dziewięćdziesięciu procent Starego Testamentu i około pięćdziesięciu procent Nowego Testamentu. Pozostawiono w niej zaledwie 232 z 1189 rozdziałów.

Wersety wydające się popierać niewolnictwo, zwłaszcza pod nieobecność większości dobrych wieści w biblijnej narracji, pozostawiono w całości, na przykład często nadużywany werset w systemach niewolniczych: „Słudzy, bądźcie posłuszni panom na ziemi, z bojaźnią i ze drżeniem, w prostocie serca swego, jak Chrystusowi” (Ef 6,5).

Obecnie — w naszych czasach i w naszej kulturze — ważnym wyzwaniem jest czytanie Ef 6,1-9 w kontekście całej historii zbawienia objawionej w kompletnej Biblii. Czego możemy się nauczyć od Pawła stosującego wartości ewangelii w wadliwych strukturach społecznych jego czasów?