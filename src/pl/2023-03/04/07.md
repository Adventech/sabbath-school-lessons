---
title:  Do Dalszego Studium
date:  21/07/2023
---

Tłem Listu do Efezjan jest historia przytaczana często we fragmentach albo jedynie wzmiankowana. Najważniejsze wydarzenia w tej historii są następujące:

1. Wybranie ludzi przez Boga „przed założeniem świata” (Ef 1,4; zob. Ef 1,5.11).

2. Ich egzystencja w stanie potępienia (zob. Ef 2,1-3.11-12; 4,17-19.22; 5,8).

3. Interwencja Boga w Chrystusie w celu zbawienia ich (zob. Ef 1,7-8; 2,4-6.13-19; 4,1.20-21; 5,2.8.23.25-26).

4. Przyjęcie przez nich ewangelii (zob. Ef 1,12-13 i podobne wzmianki w innych częściach listu). Niegdyś nie mieli nadziei (zob. Ef 2,12), ale teraz mają jedną nadzieję, do której zmierzają (zob. Ef 4,4; por. Ef 1,18).

5. Obecne życie adresatów Pawła jako uczniów Chrystusa. Choć spotykają się oni nadal z niebezpieczeństwami i przeciwnościami ze strony złych mocy, to jednak mogą czerpać z zasobów oferowanych im przez ich wywyższonego Pana (zob. Ef 1,15-23; 2,6; 3,14-21; 4,7-16; 6,10-20).

6. W przyszłym zwieńczeniu historii rola Ducha Świętego jako rękojmi (zob. Ef 1,13-14) i pieczęci (zob. Ef 4,30) zostanie wypełniona. W tym szczytowym momencie wierzący zostaną nagrodzeni za swoją wierność, otrzymując w posiadanie dziedzictwo wcześniej zagwarantowane im w Chrystusie (zob. Ef 2,7; 6,8-9), a przez swoją wiarę w Chrystusa otrzymają gwarancję miejsca w przyszłej chrystocentrycznej rzeczywistości (zob. Ef 1,21; 2,7.19-22; 4,13.15; 5,27).

**Pytania Do Dyskusji**

`1. Historia będąca tłem Listu do Efezjan (zobacz powyżej) nie jest jedynie historią chrześcijan w pierwszym wieku. Jest to także nasza historia. Jakie główne etapy tej historii dają ci obecnie najwięcej nadziei?`

`2. Dlaczego Paweł tak często nawiązuje do grzesznej przeszłości swoich adresatów, zapraszając ich, by zastanawiali się nad swoim życiem sprzed nawrócenia?`

`3. Porównaj Pawłowe podsumowanie ewangelii zawarte w Ef 2,8-10 z wcześniejszym podsumowaniem znajdującym się w Rz 1,16-17. Jakie podobne tematy pojawiają się w obu fragmentach listów? Czym różnią się te dwa podsumowania?`

`4. Choć dobre uczynki wierzących nie odgrywają żadnej roli w odkupieniu, jako że nie dają ludziom zbawczych zasług w oczach Boga, to jednak jaką ważną rolę odgrywają w Bożym planie dla wierzących? (Zob. Ef 2,10).`