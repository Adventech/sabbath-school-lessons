---
title:  Wielki chrystocentryczny plan Boga
date:  01/07/2023
---

### Studium Bieżącego Tygodnia
Ef 1,3-14; 2,6; 3,10; Kol 1,13-14; Pwt 9,29.

> <p>Tekst Pamięciowy</p>
> „Błogosławiony niech będzie Bóg i Ojciec Pana naszego Jezusa Chrystusa, który nas ubłogosławił w Chrystusie wszelkim duchowym błogosławieństwem niebios” (Ef 1,3).

Dwadzieścia pięć lat później po tym, jak 21 lipca 1969 roku został ogłoszony pierwszym człowiekiem, który stanął na Księżycu, amerykański astronauta Neil Armstrong (1930-2012) napisał krótki list z podziękowaniami dla zespołu, który zaprojektował jego kosmiczny skafander (nazwany jednostką mobilności pozapojazdowej), w którym ten astronauta wykonał swój historyczny „mały krok”5. Nazywając ów skafander „najczęściej fotografowanym statkiem kosmicznym w historii”6 i żartując, iż skutecznie ukrywał on „swoją brzydką zawartość”7, Armstrong przesłał „po ćwierćwieczu podziękowania i gratulacje”8 „zespołowi, który zaprojektował ową jednostkę mobilności pozapojazdowej”9 z Centrum Kosmicznego Johnsona za „solidny, bezpieczny i niemal wygodny”10 ubiór, który chronił jego życie.

Paweł rozpoczyna swój List do Efezjan majestatycznym podziękowaniem, chwaląc Boga za błogosławieństwa udzielane przez Niego — błogosławieństwa tak niezbędne dla wierzących jak bezpieczny kosmiczny skafander dla człowieka na Księżycu. Paweł stwierdza, że Bóg przygotował te błogosławieństwa jeszcze „przed założeniem świata” (Ef 1,4), i chwali Boga za Jego dokonania dla wierzących we wszystkich wiekach.

Ten wstęp do listu Pawła był szczególnie cenny dla efezjan, gdyż uczył ich, jak oddawać cześć Bogu i dziękować Mu za Jego liczne błogosławieństwa.