---
title:  Do Dalszego Studium
date:  07/07/2023
---

Czy Ef 1,3-14 uczy, że Bóg ustala zawczasu przyszłość ludzi, przeznaczając jednych do życia wiecznego, a innych na wieczną śmierć? Niestety, wielu ludzi tak właśnie wierzy. Jednak rozważ następujące argumenty:

1. W tym fragmencie listu rola Chrystusa jest przedstawiona jako decydująca, gdyż Boży wybór adoptowania nas następuje „przez Jezusa Chrystusa” (Ef 1,5) i „w nim” (Ef 1,4.11 BG). To sugeruje, że Boży wybór i ustalenie z góry dotyczą tych wszystkich, którzy wybierają wiarę w Chrystusa, a nie są wyborem tego, kto ma być zbawiony, a kto potępiony, zanim jeszcze się urodzi. Boże decyzje są zaplanowaną i z góry ustaloną odpowiedzią dla tych, którzy okazują wiarę w Chrystusa.

2. Ef 1,3-14 zawiera także żywy język odnoszący się do więzi i opisujący zbawcze działania Boga. Bóg jest Ojcem, a my jesteśmy Jego adoptowanymi dziećmi (zob. Ef 1,3-5), otrzymującymi Jego hojne błogosławieństwa (zob. Ef 1,8). Musimy zrozumieć słowa przedstawiające Boże wybranie i ustalenie zawczasu w świetle tego bogatego języka dotyczącego więzi. Bóg nie jest zdystansowanym i nieczułym sędzią, który wydaje wyroki z daleka, ale opiekuńczym Ojcem wszystkich swoich dzieci (zob. Ef 3,15).

3. Ef 1,3-14 świadczy o tym, że Bóg szanuje wybór człowieka (zob. zwł. Ef 1,13, gdzie usłyszenie i uwierzenie są przedstawione jako istotne). Także inne fragmenty Listu do Efezjan akcentują ten fakt (w Ef 2,8; 3,17; 4,1-6,20 podkreślono lub założono wybór i odpowiedź wiary), podobnie jak wiele innych fragmentów Nowego Testamentu (np. 1 Tm 2,4; Dz 17,22-31). „W niezrównanym darze swojego Syna Bóg otoczył cały świat atmosferą łaski tak rzeczywistą jak powietrze, które krąży wokół ziemi. Wszyscy, którzy oddychają tą życiodaj­ną atmosferą, będą żyli i rozwijali się do wymiarów osób dojrzałych w Chrystusie Jezusie”13.

**Pytania Do Dyskusji**

`1. Jakie argumenty dodałbyś do powyższych na poparcie faktu, że Bóg nie wybiera z góry, kto z ludzi zostanie zbawiony, a kto będzie zgubiony?`

`2. Czyj wybór ostatecznie zdecyduje o przyjęciu zbawienia w Jezusie?`

`3. „W nim mamy odkupienie przez krew jego, odpuszczenie grzechów, według bogactwa łaski jego” (Ef 1,7). Jak werset ten świadczy o realności zbawienia wyłącznie z łaski przez wiarę, a nie z uczynków prawa?`