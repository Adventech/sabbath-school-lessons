---
title:  Paweł i List do Efezjan
date:  24/06/2023
---

### Studium Bieżącego Tygodnia
Dz 18,18-21; 19,13-20,1.17-38; Ef 1,1-2; 6,21-24; 3,13; 1,9-10.

> <p>Tekst Pamięciowy</p>
> „Oznajmiwszy nam według upodobania swego, którym go uprzednio obdarzył, tajemnicę woli swojej, aby z nastaniem pełni czasów wykonać ją i w Chrystusie połączyć w jedną całość wszystko, i to, co jest na niebiosach, i to, co jest na ziemi w nim” (Ef 1,9-10).

Gdy coś piszemy, zazwyczaj mamy ku temu powód, nierzadko istotny. Na przykład Abraham Lincoln (1809-1865), prezydent Stanów Zjednoczonych, napisał swoje słynne przemówienie wygłoszone w Gettysburgu w 1863 roku po strasznej bitwie, jaka rozegrała się tam w ramach amerykańskiej wojny domowej i pochłonęła około siedmiu tysięcy zabitych żołnierzy. Podczas tego krótkiego wystąpienia, nawiązując do założycieli Stanów Zjednoczonych, prezydent wyraził przekonanie, że wojna domowa była ostateczną próbą tego, czy państwo amerykańskie powołane do istnienia w 1776 roku przetrwa, czy też zniknie „z powierzchni ziemi”2.

Apostoł Paweł miał istotny powód, by napisać List do Efezjan. Napisał ten list po części ze względu na swoje uwięzienie (zob. Ef 3,13; 6,20), a po części w odpowiedzi na nieustające prześladowanie i pokusy zagrażające efezjanom i podkopujące ich motywację. Paweł przypomniał im doświadczenie, jakie stało się ich udziałem, gdy się nawrócili i przyjęli Chrystusa jako swojego Zbawiciela, przyłączając się do Jego Kościoła. Stali się wówczas ciałem Chrystusa (zob. Ef 1,19-23; 4,1-16), częścią Jego świątyni (zob. Ef 2,19-22), oblubienicą Chrystusa (zob. Ef 5,21-33) i żołnierzami w Jego dobrze wyposażonym wojsku (zob. Ef 6,10-20). Przyjęli bardzo ważną rolę w realizacji wielkiego Bożego planu zjednoczenia wszystkich w Chrystusie (zob. Ef 1,9-10). Paweł napisał List do Efezjan, by uświadomić im ich tożsamość i przywileje, jakie otrzymali, stając się wyznawcami Chrystusa.