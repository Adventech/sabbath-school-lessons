---
title:  Słuchając Listu do Efezjan
date:  27/06/2023
---

Paweł napisał List do Efezjan w tym celu, by był on czytany na głos w domowych zborach w Efezie. W latach, które upłynęły od czasu, gdy Paweł działał w Efezie, ruch chrześcijański znacząco się tam rozwinął, a liczba zborów domowych istotnie wzrosła. Dla wierzących w tamtym okresie przybycie Tychikusa z listem od apostoła Pawła było bardzo ważnym wydarzeniem. Jak sugeruje sam list, zbory domowe obejmowały domowników — ojca, matkę, dzieci i służbę/niewolników (zob. Ef 5,21-6,9). W tamtych czasach do domowników zaliczano także tak zwanych klientów, czyli ubogich, ale wolnych ludzi, którzy korzystali w potrzebie ze wsparcia zamożniejszej rodziny. Ci także mogli uczestniczyć w chrześcijańskich zgromadzeniach wraz z pozostałymi domownikami.

`Śledząc poniższy plan listu, przeczytaj cały List do Efezjan, najlepiej głośno (potrwa to około piętnastu minut). Jakie tematy przewijają się przez cały list?`

I.  Wstępne pozdrowienia (zob. Ef 1,1-2).

II.  Wprowadzające błogosławieństwo (zob. Ef 1,3-14).

III.  Modlitwa za współwierzących, by otrzymali mądrość ku poznaniu Chrystusa (zob. Ef 1,15-23).

IV.  Niegdyś martwi duchowo, a obecnie wywyższeni z Chrystusem (zob. Ef 2,1-10).

V.  Stworzenie przez Chrystusa Kościoła złożonego z Żydów i pogan (zob. Ef 2,11-22).

VI.  Paweł jako kaznodzieja Chrystusa wśród pogan (zob. Ef 3,1-13).

VII.  Modlitwa za wierzących, by doświadczali miłości Chrystusa (zob. Ef 3,14-21).

VIII.  Utrzymanie jedności Kościoła inspirowanej przez Ducha Świętego (zob. Ef 4,1-16).

IX.  Prowadzenie nowego życia nakierowanego na jedność (zob. Ef 4,17-32).

X.  Chodzenie w miłości, świetle i mądrości (zob. Ef 5,1-20).

XI.  Prowadzenie życia kształtowanego na podobieństwo Chrystusa w chrześcijańskiej rodzinie wiary (zob. Ef 5,21-6,9).

XII.  Trwanie w jedności. Kościół jako Boże wojsko (zob. Ef 6,10-20).

XIII.  Końcowe pozdrowienia (zob. Ef 6,21-24).

`Jaki kluczowy temat przewija się przez cały List do Efezjan? Co to oznacza dla ciebie? Jakie szczególne elementy Pawłowego przesłania przemawiają do ciebie najmocniej?`