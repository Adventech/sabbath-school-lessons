---
title:  Życie na wzór Chrystusa i mowa inspirowana przez Ducha Świętego
date:  12/08/2023
---

### Studium Bieżącego Tygodnia
Ef 4,17-32; Kol 3,1-17; Za 3,3-5; 8,16; Iz 63,10; Rz 8,16.26-27.

> <p>Tekst Pamięciowy</p>
> „Zewleczcie z siebie starego człowieka wraz z jego poprzednim postępowaniem, którego gubią zwodnicze żądze, i odnówcie się w duchu umysłu waszego, a obleczcie się w nowego człowieka, który jest stworzony według Boga w sprawiedliwości i świętości prawdy” (Ef 4,22-24).

José Antonio żył jako bezdomny przez wiele lat na ulicach hiszpańskiego miasta o nazwie Palma. Długie, potargane i siwe włosy oraz broda sprawiały, że wyglądał na dużo więcej niż pięćdziesiąt siedem lat. Pewnego dnia Salva García, właściciel salonu fryzjerskiego, zauważył Joségo i zaproponował, że zadba o jego wygląd.

Umyty, ostrzyżony i ubrany w dobrym stylu José siedział przed lustrem i łzy płynęły mu po twarzy.

— Czy to naprawdę ja? Nie jestem ani trochę podobny. Nikt by mnie teraz nie poznał!

Po tym doświadczeniu José przyznał później, że zmieniło ono nie tylko jego wygląd, ale także nadało nowy kierunek jego życiu.

W Ef 4,17-32 Paweł stwierdza, że wierzący doświadczyli zupełnej przemiany. Zewlekli z siebie dawne życie i przyjęli nową tożsamość. Podobnie jak to się stało w przypadku Joségo, zmiana ta była nie tylko zewnętrzna. Obejmowała odnowienie się „w duchu umysłu” (Ef 4,23), wnosząc w ich życie prawdziwą sprawiedliwość i świętość (zob. Ef 4,24). Była to autentyczna duchowa przemiana.