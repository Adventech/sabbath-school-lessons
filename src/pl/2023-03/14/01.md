---
title:  List do Efezjan w sercu
date:  23/09/2023
---

### Studium Bieżącego Tygodnia
Ef 1,1-6,24.

> <p>Tekst Pamięciowy</p>
> „Albowiem łaską zbawieni jesteście przez wiarę, i to nie z was: Boży to dar; nie z uczynków, aby się kto nie chlubił. Jego bowiem dziełem jesteśmy, stworzeni w Chrystusie Jezusie do dobrych uczynków, do których przeznaczył nas Bóg, abyśmy w nich chodzili” (Ef 2,8-10).

Wielu turystów odwiedzających Londyn wybiera się często na przejażdżkę Londyńskim Okiem (Kołem Milenijnym)55, kołem widokowym znajdującym się w dzielnicy Lambeth na południowym brzegu rzeki Tamizy. Z wysokości stu trzydziestu pięciu metrów nad Tamizą można podziwiać wieżę zegarową Big Ben, siedzibę parlamentu i wiele innych historycznych budowli.

Według współczesnego anglikańskiego teologa Nowego Testamentu Nicholasa Thomasa Wrighta „List do Efezjan jest wobec pozostałych listów apostoła Pawła jak Londyńskie Oko dla miasta nad Tamizą. Nie jest najdłuższym ani najbardziej treściwym z jego pism, ale daje zapierający dech w piersi widok na cały krajobraz. Z tego miejsca, gdy koło wynosi nas do góry, otrzymujemy widok z lotu ptaka na kolejne tematy poruszane w listach Pawła”56.

W Liście do Efezjan Paweł nie skupia się na lokalnych sprawach. List ten brzmi tak, jakby apostoł zwracał się do wierzących we wszystkich miejscach i czasach. Ponadczasowe przesłanie listu daje zapierający dech w piersi widok, który wpływa na nasz sposób myślenia o otaczającym nas świecie. Przeglądając kolejne rozdziały tego listu, spróbujmy odpowiedzieć na pytanie: Jakie ważne prawdy zawarte w Liście do Efezjan powinny kształtować nasze życie jako ludzi wierzących?