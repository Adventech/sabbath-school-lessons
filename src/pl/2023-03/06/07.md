---
title:  Do Dalszego Studium
date:  04/08/2023
---

„Jak możemy pogodzić nasz stan duchowej karłowatości z tym fragmentem listu [zob. Ef 3,14-19] opisującym pełnię poznania, jakie mamy przywilej posiąść? Jak niebo patrzy na nas, którzy otrzymaliśmy wszelkie duchowe i doczesne możliwości, by wzrastać w łasce, ale nie korzystamy z tych możliwości? Apostoł nie napisał tych słów, by nas mamić, zwodzić i rozbudzać nasze oczekiwania tylko po to, by zostały zawiedzione. Napisał te słowa, by wskazać nam, kim możemy i powinniśmy być, jeśli mamy się stać dziedzicami Królestwa Bożego. Jak możemy być współpracownikami Boga, jeśli mamy jedynie niewielkie doświadczenie? Wiemy, jakie są przywileje chrześcijan, więc powinniśmy poszukiwać głębokiego duchowego poznania spraw Bożych — poznania, jakie Pan pragnie nam dać.

Czy naprawdę wierzymy Biblii? Czy naprawdę wierzymy, że możemy osiągnąć poznanie Boga wskazane w tych wersetach? Czy wierzymy każdemu słowu pochodzącemu z ust Boga? Czy wierzymy w słowa wypowiedziane przez proroków i apostołów oraz przez Jezusa Chrystusa, autora wszelkiego światła i błogosławieństwa, w którym mieszka całe bogactwo i pełnia? Czy naprawdę wierzymy w Boga i Jego Syna?”21.

**Pytania Do Dyskusji**

`1. Porównaj Pawłową doksologię (oddanie chwały Bogu) w Ef 3,20-21 z innymi nowotestamentowymi doksologiami: Rz 11,33-36; 16,25-27; Flp 4,20; 2 P 3,18; Jud 1,24-25. Jakie tematy i pojęcia przewijają się w nich? Jak możemy zachować wyrażoną w nich postawę uwielbienia i czci dla Boga?`

`2. Porównaj cztery przypadki użycia przez Pawła greckiego słowa pleroma — pełnia w Ef 1,10.23; 3,19; 4,13. Dlaczego pojęcie to było ważne dla Pawła?`

`3. Które z działań Boga chwalonych przez Pawła w 3. rozdziale Listu do Efezjan jest najbardziej inspirujące dla ciebie? Dlaczego?`

`4. Paweł kończy pierwszą połowę Listu do Efezjan podobnie, jak ją rozpoczął (zob. Ef 1,3-21), używając słownictwa związanego z modlitwą i uwielbieniem. Wywyższa moc Boga działającą w wierzących przez Chrystusa i Ducha Świętego (zob. Ef 3,16-21). Jak za radą Ellen G. White możemy pełniej doświadczać tej mocy w naszym życiu?`