---
title:  Tajemnica ewangelii
date:  29/07/2023
---

### Studium Bieżącego Tygodnia
Ef 3,1-21; Hi 11,5-9; Ez 43,13-16; Am 7,7-8; Ap 11,1-2.

> <p>Tekst Pamięciowy</p>
> „Temu zaś, który według mocy działającej w nas potrafi daleko więcej uczynić ponad to wszystko, o co prosimy albo o czym myślimy, temu niech będzie chwała w Kościele i w Chrystusie Jezusie po wszystkie pokolenia na wieki wieków. Amen” (Ef 3,20-21).

W 3. rozdziale Listu do Efezjan Paweł rozwija temat, który zaznaczył wcześniej, „mianowicie, że poganie są współdziedzicami i członkami jednego ciała i współuczestnikami obietnicy w Chrystusie Jezusie przez ewangelię” (Ef 3,6). Choć nie jest to zaskoczeniem dla nikogo w naszych czasach, gdy Kościół składa się w większości z pogan, to jednak z pewnością wydawało się to radykalnie nowe wielu potencjalnym czytelnikom Listu do Efezjan w czasach Pawła.

Paweł kontynuuje natchniony wywód, opisując swój zapał w głoszeniu ewangelii Jezusa poganom.

Pisze o trudnościach w rozwijaniu tej służby, w tym o swoim uwięzieniu w Rzymie.

Mówi także o swoim poświęceniu w głoszeniu tajemnicy będącej sednem ewangelii — tajemnicy, iż w Kościele poganie mają status identyczny jak ich żydowscy bracia i siostry. Apostoł daje wyraz swojemu zapałowi w służbie na rzecz Kościoła i jego ogólnoświatowej misji. Paweł modli się, chwaląc Boga za objawienie Jego łaski za pośrednictwem Kościoła.

Krótko mówiąc, apostoł inspiruje nas, byśmy przyłączyli się do niego w zapale głoszenia ewangelii.