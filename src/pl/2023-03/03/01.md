---
title:  Moc wywyższonego Jezusa
date:  08/07/2023
---

### Studium Bieżącego Tygodnia
Ef 1,15-23; 3,14-21; 1 Tes 5,16-18; Pwt 9,29; 1 Kor 15,20-22; Ps 110,1.

> <p>Tekst Pamięciowy</p>
> „[Bóg dał Ducha Świętego ku poznaniu,] jak nadzwyczajna jest wielkość mocy jego wobec nas, którzy wierzymy dzięki działaniu przemożnej siły jego, jaką okazał w Chrystusie, gdy wzbudził go z martwych i posadził po prawicy swojej w niebie” (Ef 1,19-20).

Wydaje się, że ludzie wciąż poszukują większej mocy. Na przykład firma Devel Motors, produkująca auta w Zjednoczonych Emiratach Arabskich, zademonstrowała prototyp samochodu devel sixteen wyposażonego w szesnastocylindrowy silnik o pojemności ponad dwunastu litrów i mocy ponad pięciu tysięcy koni mechanicznych. Ale to nic w porównaniu z półciężarówką amerykańskiej firmy Peterbilt Motors Company wyposażoną w trzy silniki odrzutowe. Łączna moc trzydziestu sześciu tysięcy koni mechanicznych pozwala rozpędzić pojazd do prędkości ponad sześciuset kilometrów na godzinę, a proces hamowania jest wspomagany przez dwa spadochrony.

Tymczasem Paweł modlił się, by chrześcijanie w Efezie, będąc kuszeni, by podziwiać rozmaite moce i bóstwa czczone w ich otoczeniu, doświadczyli za sprawą Ducha Świętego prawdziwej mocy Bożej danej im w Chrystusie. Ta moc nie jest mierzona w koniach mechanicznych czy magicznych możliwościach, ale przejawiła się w czterech niezwykłych wydarzeniach w historii zbawienia: (1) zmartwychwstaniu Jezusa, (2) Jego wywyższeniu na tronie Bożym, (3) poddaniu Mu wszystkiego i (4) przywództwie Chrystusa w Kościele (zob. Ef 1,19-23).

Wziąwszy pod uwagę te cztery wydarzenia, wierzący mogą pojąć i doświadczyć ogromu mocy Boga działającej dla nich.