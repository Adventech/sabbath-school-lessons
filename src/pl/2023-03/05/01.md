---
title:  Poziome odkupienie. Krzyż i Kościół
date:  22/07/2023
---

### Studium Bieżącego Tygodnia
Ef 2,11-22; Rz 3,31; 7,12; Iz 52,7; 57,19; J 14,27; 1 Kor 3,9-17.

> <p>Tekst Pamięciowy</p>
> „Ale teraz wy, którzy niegdyś byliście dalecy, staliście się w Chrystusie Jezusie bliscy przez krew Chrystusową. Albowiem On jest pokojem naszym, On sprawił, że z dwojga jedność powstała” (Ef 2,13-14).

Wyobraź sobie, że jesteś poganinem, Grekiem, który nauczył się cenić Boga wyznawanego przez Izraelitów. Porzuciłeś kult wielu bogów i przyjąłeś jedynego i prawdziwego Boga. Przemierzając dziedziniec jerozolimskiej świątyni, słyszysz odgłosy nabożeństwa wzywające cię do oddawania chwały Bogu. Jednak wkrótce docierasz do około stutrzydziestocentymetrowej wysokości kamiennej balustrady. Na niej w równych odstępach są umieszczone tablice obwieszczające — jedne po grecku, a drugie po łacinie: „Żaden cudzoziemiec niechaj nie waży się przekraczać poręczy otaczającej świątynię i ogrodzenia. Ten, który by to uczynił, będzie winien swojej śmierci”19. Czujesz się teraz człowiekiem wykluczonym, wyobcowanym i odseparowanym.

W Ef 2,11-22 Paweł przedstawia śmierć Chrystusa na krzyżu jako wydarzenie, które spowodowało dramatyczną zmianę, burząc takie bariery i mury. Pionowo krzyż znosi wyobcowanie, jednając ludzi z Bogiem. Poziomo jednoczy ludzi ze sobą nawzajem. Ofiara Chrystusa usuwa wrogość i wprowadza pokój między Izraelitami a poganami, czyniąc z nich „jednego nowego człowieka” (Ef 2,15), czyli zjednoczoną ludzkość. Razem stają się oni nową świątynią — mieszkaniem Bożym „w Duchu” (Ef 2,22).

Co ta prawda oznacza dla nas?