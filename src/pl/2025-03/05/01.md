---
title:  Pascha
date:  26/07/2025
---

### Studium Bieżącego Tygodnia
Wj 11,1-10; Mi 6,8; Wj 12,1-30; 1 Kor 5,7; Wj 13,14-16; Hbr 11,28.

> <p>Tekst Pamięciowy</p>
> „A gdy was zapytają synowie wasi: Co znaczy ten wasz obrzęd? Odpowiecie: Jest to rzeźna ofiara paschalna dla Pana, który omijał domy synów Izraela w Egipcie, gdy Egipcjanom zadawał ciosy, a domy nasze ochronił” (Wj 12,26-27).

Wkrótce na Egipt miała spaść dziesiąta, czyli ostatnia plaga. Wydane zostało też końcowe ostrzeżenie i niebawem miała zapaść ostateczna decyzja. Była to dosłownie sprawa życia i śmierci. W grę wchodziło nie tylko życie poszczególnych osób, ale byt poszczególnych rodzin i los całego narodu. Faraon i jego urzędnicy dzierżyli w swych rękach przyszłość wielu ludzi i od ich decyzji zależało to, czy ludzie ci będą żyć, czy nie. Postawa faraona wobec Żywego Boga Izraela miała zaważyć nie tylko na przyszłości monarchy, ale także na przyszłości jego królestwa i jego ludu.

Jak się czujesz i co robisz, gdy ciężar okoliczności dotkliwie cię przygniata i musisz zrobić kolejny krok, a od twojego wyboru zależy przyszłość twoja i innych ludzi?

Bóg jest więcej niż gotowy udzielić nam mądrości, zrozumienia i mocy do uczynienia tego, co dobre (zob. 1 Kor 1,30 i Flp 2,13).

Problem polega na tym, że w głębi naszego upartego serca nie zawsze chcemy tego, co dobre. Wiemy, co powinniśmy wybrać, ale wybieramy inaczej. W historii faraona niechęć jednego człowieka, by poddać się Bogu w obliczu przekonujących dowodów, ściągnęła tragedię na wielu ludzi. Niestety tego rodzaju tragedie powtarzają się do dziś raz po raz.