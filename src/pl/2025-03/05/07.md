---
title:  Do Dalszego Studium
date:  01/08/2025
---

„Pascha miała być zarówno pamiątką, jak i symbolem, nie tylko wskazującym na wyzwolenie z Egiptu, ale także na przyszłe wyzwolenie, którego dokona Chrystus, uwalniając swój lud z niewoli grzechu. Baranek ofiarny symbolizował Baranka Bożego, w którym jest nasza jedyna nadzieja zbawienia. Apostoł mówi: »Chrystus bowiem został złożony w ofierze jako nasza Pascha« (1 Kor 5,7 BT). Nie wystarczyło, by baranek paschalny został zabity, jego krwią należało pokropić odrzwia, tak i zasługi krwi Chrystusa muszą być przyjęte przez człowieka. Musimy wierzyć, że On umarł nie tylko za świat, ale i za każdego z nas z osobna. Musimy przyswoić sobie moc pojednawczej ofiary”18.

Do dziś w rodzinach wierzących Żydów obchodzi się Paschę. Wyznawcy judaizmu zachowują tak zwany paschalny seder19 (hebr. porządek), podczas którego wspominają wyjście Izraelitów z Egiptu i spożywają specjalny wspólny posiłek. Obrzęd ten jest przestrzegany dosłownie od czasu wyjścia narodu izraelskiego z niewoli egipskiej! Tylko sobota, siódmy dzień tygodnia, także zachowywana przez wierzących Żydów, jest świętowana dłużej, bo od zarania ludzkości20.

**Pytania Do Dyskusji**

`1. Jak możemy zrozumieć sprawiedliwość i uczciwość Pana w tym, iż pozbawił życia pierworodnych, wśród których z pewnością znalazło się wielu niewinnych dorosłych już i wiele niewinnych dzieci? Jak możemy pogodzić surowość tego wyroku z miłością Boga? Pomyśl także o potopie. Jak możemy wytłumaczyć tego rodzaju Boże decyzje?`

`2. Co oznacza symboliczne wyrażenie, iż wierzący są okryci krwią Jezusa i że Jego krew obmywa ich ze wszystkich nieprawości?`

`3. Przeczytaj uważnie następujący cytat: „Naśladowcy Chrystusa muszą uczestniczyć w Jego doświadczeniu. Muszą przyjmować i przyswajać sobie Słowo Boże, aby stało się pobudzającą siłą ich życia i działania. Dzięki mocy Chrystusa muszą zostać przemienieni na Jego podobieństwo i odzwierciedlać Jego boskie przymioty. (...). Duch i dzieło Chrystusa muszą stać się duchem i dziełem Jego uczniów”21. Jak możemy pozwolić Chrystusowi dokonać w nas tego, o czym jest mowa w tym cytacie?`