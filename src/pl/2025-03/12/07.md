---
title:  Do Dalszego Studium
date:  19/09/2025
---

W pochmurny dzień ojciec i syn zwiedzali pewną katedrę. Gdy oglądali witraże przedstawiające sceny biblijne, słońce nagle wyszło zza chmur i podświetliło postacie tam widniejące. Wtedy chłopiec zapytał:

— Tatusiu, kim są ci ludzie?

Ojciec nie wiedział zbyt dużo o chrześcijaństwie, Chrystusie i Jego uczniach, ale odpowiedział:

— To chrześcijanie.

Ten olśniewający obraz pozostał w umyśle chłopca, aż pewnego dnia nauczyciel zapytał w klasie:

— Dzieci, czy wiecie, kim są chrześcijanie?

Wówczas ów chłopiec przypomniał sobie świetlisty witraż katedry i odpowiedział:

— Ja wiem! Chrześcijanie to są oświeceni ludzie.

Jezus powiedział swoim uczniom coś podobnego:

— „Tak niechaj świeci wasza światłość przed ludźmi, aby widzieli wasze dobre uczynki i chwalili Ojca waszego, który jest w niebie” (Mt 5,16).

Tylko ludzie oświeceni przez Boga mogą powodować zmiany44.

**Pytania Do Dyskusji**

`1. „Gdybyśmy uniżyli się przed Bogiem i byli życzliwi, uprzejmi, czuli i litościwi, to tam, gdzie teraz tylko jeden nawraca się do prawdy, byłoby takich stu”45. Jak słowa te świadczą o tym, że nasz charakter oraz nasze działania i postawy wpływają na nasze świadectwo?`

`2. Tekst z Wj 34,6-7 jest słusznie porównywany z J 3,16. Dlaczego?`

`3. Jak ludziom, którzy pytają o to, kim jest twój Bóg, możesz wyjaśnić piękno Jego charakteru na podstawie samoobjawienia się Boga zawartego w Wj 34,6-7?`

`4. Poproś uczestników wspólnego studium Pisma Świętego, by opowiedzieli, jak charakter i czyny wyznawców Chrystusa wpłynęły na ich decyzję pójścia za Panem? Jaki wpływ wywarły na ciebie chrześcijańskie zalety innych ludzi (na przykład: uprzejmość, łaskawość, pokora i przebaczenie)? Z drugiej strony, jak niemili, bezwzględni i aroganccy „chrześcijanie” wpłynęli na twoją więź z Panem?`