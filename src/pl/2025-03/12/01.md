---
title:  Pokaż mi, proszę, chwałę Twoją!
date:  13/09/2025
---

### Studium Bieżącego Tygodnia
Wj 33,7-34,35; Pwt 18,15.18; J 17,3; Rz 2,4; J 3,16; 2 Kor 3,18.

> <p>Tekst Pamięciowy</p>
> „Wtedy Pan przeszedł obok niego, a on zawołał: Panie, Panie, Boże miłosierny i łaskawy, nieskory do gniewu, bogaty w łaskę i wierność, zachowujący łaskę dla tysięcy, odpuszczający winę, występek i grzech, nie pozostawiający w żadnym razie bez kary, lecz nawiedzający winę ojców na synach i na wnukach do trzeciego i czwartego pokolenia!” (Wj 34,6-7).

Wszyscy musimy wzrastać w naszej więzi z Bogiem. Bez wzrastania jesteśmy martwi. Apostoł Piotr wzywa nas: „Wzrastajcie raczej w łasce i w poznaniu Pana naszego i Zbawiciela, Jezusa Chrystusa. Jemu niech będzie chwała teraz i po wieczne czasy” (2 P 3,18). Musimy pragnąć rozwoju i wzrastania. Codziennie znajdujmy się w Bożej szkole, w której nauka nigdy się nie kończy. Na każdym etapie duchowego rozwoju możesz być doskonały, jeśli pozwolisz Bogu, by kształtował cię stosownie do tego, do czego powołuje cię w Chrystusie.

Jeżeli dzieci w pierwszej klasie szkoły podstawowej uczą się czytać oraz liczyć do stu, to zdają do drugiej klasy, gdyż posiadły wiedzę, która jest doskonała na tym poziomie edukacji. Jednak gdyby podobny poziom wiedzy wykryto u ucznia liceum, oznaczałoby to, że system edukacji poważnie zawiódł. Podobnie jest z naszym wzrastaniem w łasce i poznaniu Boga. Na każdym etapie naszego duchowego rozwoju możemy być tak doskonali w naszej sferze, jak Chrystus jest doskonały w swojej sferze.

W tym tygodniu będziemy studiować, jak Mojżesz, znając i wykonując Boże polecenia, rozwijał się w swojej więzi z Panem.