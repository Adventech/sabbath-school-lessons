---
title:  Do Dalszego Studium
date:  12/09/2025
---

Lekcja tego tygodnia przedstawia szczególne spojrzenie na dzieło Boga w wierzących. Bóg może w nas „daleko więcej uczynić ponad to wszystko, o co prosimy albo o czym myślimy” (Ef 3,20). Nie powinniśmy skupiać myśli na sobie i zaspokajaniu naszych osobistych pragnień, gdyż to prowadzi do bałwochwalstwa. Nasza uwaga powinna być zwrócona na Boga i Jego moc. On daje nam siłę, a to prowadzi do nowego i zwycięskiego życia (zob. Flp 4,13; Jud 1,24-25).

„Miłość w stopniu nie mniejszym niż sprawiedliwość wymagała, by wyrok nad tym grzechem został wykonany. Bóg jest nie tylko Władcą swego ludu, ale i jego Opiekunem. Usuwa tych, którzy wszczynają bunt, aby nie doprowadzili innych do zguby. Oszczędzając życie Kaina, Bóg pokazał wszechświatu, jakie są skutki pozostawienia grzechu bez kary. Wpływ, jaki wywarł Kain na swoich potomków przez swoje życie i nauczanie, doprowadził do takiego zepsucia, że cały świat musiał być zniszczony przez potop. (...). Im dłużej ludzie żyli, tym bardziej stawali się zepsuci. Tak też było z odstępstwem pod górą Synaj. Gdyby kara nie została wymierzona przestępcom bezzwłocznie, przyniosłoby to podobne rezultaty”39.

**Pytania Do Dyskusji**

`1. Zastanów się nad ostatnim pytaniem w poniedziałkowej części lekcji. W jaki sposób ludzie mogą czcić stworzenie zamiast Stwórcy? Na przykład jak możemy być dobrymi zarządcami/gospodarzami ziemi i chronić środowisko naturalne, nie czcząc przyrody i nie czyniąc z niej bożka?`

`2. Powagę sytuacji można ocenić na podstawie konsekwencji i skutków danego postępowania albo konieczności reakcji na czyjeś postępowanie. Dlaczego Mojżesz zarządził wykonanie wyroku śmierci na tych, którzy uparcie odrzucali skruchę i trwali w buncie przeciwko Bogu i Jego nauce?`

`3. Dlaczego zastępcza ofiara jest jedynym poprawnym modelem pojednania? Dlaczego każda teoria pojednania, która zaprzecza zastępczej ofierze jako podstawie ewangelii albo zaniża jej znaczenie, stanowi rażący teologiczny błąd? Przeczytaj 1 P 2,24. W jaki sposób prawda ta wskazuje na rolę Jezusa jako naszego Zastępcy?`