---
title:  Trudny początek
date:  12/07/2025
---

### Studium Bieżącego Tygodnia
Wj 5,1-23; Ap 11,8; Wj 6,1-13; Ps 73,23-26; 2 Kor 6,16; Wj 6,28-7,7.

> <p>Tekst Pamięciowy</p>
> „Potem Mojżesz i Aaron przyszli do faraona i rzekli: Tak mówi Pan, Bóg Izraela: Wypuść mój lud, aby obchodzili święto ku mojej czci na pustyni. A faraon rzekł: Któż to jest Pan, bym miał słuchać głosu jego i wypuścić Izraela? Pana nie znam, a Izraela nie wypuszczę” (Wj 5,1-2).

Wielu wierzących sądzi, że gdy ktoś zdecyduje, by pójść za Bogiem, będzie odtąd doświadczał jedynie szczęścia, dostatku i powodzenia. Jednak niekoniecznie tak jest, a Biblia ukazuje to zupełnie otwarcie. Nieraz na drodze wierzących pojawiają się liczne przeszkody i mnożą się trudności. Może to być bardzo frustrujące i rodzić trudne pytania, na które nie zawsze łatwo znaleźć odpowiedzi.

Ci, którzy ufają Bogu, stają wobec wielu życiowych prób. Jednak gdy wytrwają, Bóg doprowadzi ich do rozwiązań zgodnych z Jego warunkami i dokonywanych w wybranym przez Niego czasie. Jego sposoby działania mogą odbiegać od naszych oczekiwań szybkiego i natychmiastowego rozwiązania problemów, ale i tak musimy się nauczyć Mu ufać.

Jak ma się ten wstęp do zakresu studium tej lekcji, to jest danego Mojżeszowi przez Boga nakazu wyprowadzenia ludu Bożego z Egiptu, czyli powołania tak prostego i oczywistego, jak tylko to możliwe? Przecież realizacji tego powołania towarzyszyły jawne cuda, a Bóg osobiście i wprost oznajmiał Mojżeszowi, co ten ma czynić.

Skoro zatem Mojżesz wiedział, do czego Bóg go powołał i jak ma realizować to powołanie, jego rola powinna być łatwa. Wydawałoby się, że nie można oczekiwać niczego prostszego. A jednak... Czytaj dalej.