---
title:  Do Dalszego Studium
date:  29/08/2025
---

Ponieważ żyjemy na terytorium wroga, nic dziwnego, że w realnym życiu możemy cierpieć wskutek jego zręcznych i zwodniczych machinacji. Kto z nas nie doznał cierpienia z powodu grzechu i grzesznego, upadłego świata, w którym żyjemy? Niestety, taka jest obecnie rzeczywistość naszego życia. Jednak Bóg daje nam moc, byśmy mogli to znieść.

„Nasz drogi Zbawiciel pośle pomoc dokładnie wtedy, gdy będziemy jej potrzebowali. Droga do nieba została uświęcona śladami Jego stóp. Każdy krzyż, do dźwigania którego zostaliśmy powołani, On niósł przed nami. Pan pozwala, aby zmagania przygotowały nas do pokoju. Czas utrapienia to straszliwe doświadczenie dla ludu Bożego; jest to jednak czas na to, aby każdy, kto naprawdę wierzy, patrzył wzwyż i żeby jego wiara mogła dostrzec otaczającą go tęczę obietnicy”32.

**Pytania Do Dyskusji**

`1. Ludzie przez wieki usiłowali zrozumieć, dlaczego Pan polecił wypędzić, a czasami nawet zgładzić pogańskie narody zamieszkujące Ziemię Obiecaną. Nie jest to łatwa kwestia. W jaki sposób świadomość, iż miłość Boga wymaga także okazywania sprawiedliwości, pomaga nam uwierzyć, że te wydarzenia były nie tylko przejawem sprawiedliwości Boga, ale także Jego miłości?`

`2. Zastanów się, dlaczego zaraz po słowach dotyczących miłowania bliźnich, w tym nawet naszych nieprzyjaciół i tych, którzy nas nienawidzą, Jezus dodał: „Bądźcie wy tedy doskonali, jak Ojciec wasz niebieski doskonały jest” (Mt 5,48)? Dlaczego Jezus wypowiedział te słowa w takim kontekście? Co chciał nam w ten sposób powiedzieć nie tylko o byciu doskonałym, ale wręcz tak doskonałym, jak nasz Ojciec w niebie?`

`3. Apostoł Paweł miał pozytywne oraz pełne szacunku nastawienie do prawa Bożego i jego funkcji, ale był zdecydowanym przeciwnikiem jego błędnego stosowania. Co znaczy jego stwierdzenie: „Nie znajdujecie się już pod Prawem, lecz pod łaską” (Rz 6,14 BKR)? W jaki sposób może dochodzić do błędnego stosowania prawa Bożego?`

`4. Na czym polega różnica między sprawiedliwością a zemstą? Czy są to zupełnie inne koncepcje, czy jedynie różne przejawy tej samej idei? Jak możemy się upewnić, że nasze pragnienie sprawiedliwości nie jest w rzeczywistości pragnieniem zemsty?`