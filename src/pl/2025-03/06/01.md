---
title:  Przez Morze Czerwone
date:  02/08/2025
---

### Studium Bieżącego Tygodnia
Wj 12,31-36; Jk 2,17-20; Wj 13,1-14,31; Hbr 11,22; Wj 15,1-21; Ap 15,2-4.

> <p>Tekst Pamięciowy</p>
> „Na to rzekł Mojżesz do ludu: Nie bójcie się, wytrwajcie, a zobaczycie pomoc Pana, której udzieli wam dzisiaj! Egipcjan, których dzisiaj oglądacie, nie będziecie już nigdy oglądali. Pan za was walczyć będzie, wy zaś milczcie!” (Wj 14,13-14).

Wyjście Izraelitów z Egiptu było najbardziej dramatycznym i najbardziej chwalebnym doświadczeniem ludu Bożego w czasach starotestamentowych. To wydarzenie jest boskim wzorcem tego, jak Bóg pokonał wrogów Hebrajczyków i przyprowadził ich zwycięsko do Ziemi Obiecanej. Jest także symbolem zbawienia i odkupienia w Chrystusie.

Z ludzkiego punktu widzenia Izraelici znajdowali się w rozpaczliwej sytuacji, z której nie mieli żadnego wyjścia. Będąc zdani na własne siły, byliby skazani na zagładę. Tylko Bóg mógł ich ocalić. Podobnie jest z nami w związku z problemem grzechu. Będąc pozostawieni sami sobie, jesteśmy w beznadziejnej sytuacji. Potrzebujemy czegoś znacznie bardziej dramatycznego niż wyjście z Egiptu. Tego właśnie dokonał Chrystus, oddając życie na krzyżu za nas, za całą ludzkość.

Wydarzenia związane z opuszczeniem przez Izraelitów ziemi Goszen, opisane w 12., 13., 14. i 15. rozdziale Księgi Wyjścia, aż do słynnej Pieśni Mojżesza, zapierają dech w piersi i przekraczają ludzką wyobraźnię. Bóg ukazał wówczas znaki, cuda i nadprzyrodzone zbawcze działania niemające sobie równych w dziejach świata.

Jednak to wszystko jest jedynie zapowiedzią tego, czego Chrystus dokonał później na krzyżu.