---
title:  Do Dalszego Studium
date:  05/09/2025
---

Starotestamentowy przybytek miał być szczególnym miejscem, w którym dokonywane będzie pojednanie w odpowiedzi na wyznanie grzechów ludu Bożego. Było to miejsce, w którym w istotny sposób objawiony został plan zbawienia, tak aby mogli go zrozumieć Izraelici mieszkający na pustyni. Usprawiedliwienie, uświęcenie i sąd były tam wyraźnie nauczane. Każda składana ofiara ze zwierzęcia wskazywała na śmierć Jezusa, przebaczenie grzechów i wreszcie ich wymazanie. Obok pojednawczej ofiary świątynia wskazywała także na prawo Boże jako wzorzec sprawiedliwości.

„Prawo Boże, złożone w arce, było wielką regułą sprawiedliwości i sądu. Ogłaszało śmierć dla przestępcy, ale ponad prawem była ubłagalnia, nad którą objawiała się obecność Boża, i z której, na mocy pojednania, skruszonemu grzesznikowi gwarantowane było przebaczenie. W ten sposób w dziele Chrystusa dla naszego odkupienia, symbolizowanym w świątynnej służbie, »łaska i wierność się spotkały, a sprawiedliwość i pokój pocałowały« (Ps 85,11)”35.

**Pytania Do Dyskusji**

`1. Jak wiele razy zdarzyło ci się zapewniać: Wszystko, co Pan mi nakazuje, uczynię? Jak skuteczne były twoje przyrzeczenia?`

`2. Pod koniec czterdziestodniowego pobytu Mojżesza u Pana na górze Synaj Bóg podkreślił, że Izraelici muszą świętować sobotę, gdyż ta jest znakiem między Bogiem a nimi, i że to Pan ich uświęca. Jak świętość i uświecenie są powiązane z zachowywaniem soboty?`

`3. Pan pragnął, by Izraelici wznieśli przybytek, aby mógł On zamieszkać „pośród nich” (Wj 25,8). To zdumiewające, że ten obiekt stał się ośrodkiem zbawienia dla Izraela. To tam, w świątyni, Bóg przebywał wśród swojego ludu, a plan zbawienia został przedstawiony w symbolicznych zapowiedziach — typach i cieniach. Jak świadczy to o naszej zupełnej zależności od Boga w kwestii zbawienia?`

`4. Co to znaczy, że przez krew wszystkie grzechy Izraelitów były wnoszone do świątyni, domu Bożego? Jak ta zdumiewająca prawda odzwierciedla, choćby mgliście, to, co Jezus uczynił na krzyżu dla nas i co czyni dla nas teraz w niebiańskiej świątyni?`