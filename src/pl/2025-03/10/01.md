---
title:  Przymierze i projekt przybytku
date:  30/08/2025
---

### Studium Bieżącego Tygodnia
Wj 24,1-18; 1 Kor 11,23-29; Kpł 10,1-2; Ez 36,26-28; Wj 25,1-9; 31,1-18.

> <p>Tekst Pamięciowy</p>
> „Przyszedł więc Mojżesz i obwieścił ludowi wszystkie słowa Pana i wszystkie prawa, lud zaś jednogłośnie odpowiedział, mówiąc: Wszystkie słowa, które wypowiedział Pan, wypełnimy” (Wj 24,3).

Jako ich Bóg, Stwórca i Odkupiciel, Pan pragnął być pośród swoich wiernych wyznawców i zamieszkać pośród nich. Stworzył nas do życia w bliskiej wspólnocie z Nim. Jednak jak autentyczne więzi między ludźmi są budowane wraz z upływem czasu i nie bez wysiłku, tak również dzieje się z pionową więzią z Bogiem. Może to być wzniosłe i nacechowane rozwojem doświadczenie wyłącznie pod warunkiem, że poświęcamy czas Bogu. W praktyce oznacza to studiowanie Jego Słowa (przez które Bóg przemawia do nas), modlitwę (otwarcie serca przed Bogiem) oraz wydawanie świadectwa ludziom o śmierci, zmartwychwstaniu i powtórnym przyjściu Chrystusa (uczestniczenie w Bożej misji). Gdy Bóg nas błogosławi, stajemy się kanałami błogosławieństw dla bliźnich.

Nasza uwaga powinna być skupiona na Bogu, a nie na nas samych (zob. Hbr 12,1-2). Gdy trwamy w łączności z Nim, On daje nam moc do życia zgodnego z Jego nauczaniem, to znaczy posłuszeństwa Jego Słowu. Dlatego też pokolenie wyznawców Chrystusa w czasie końca zostało scharakteryzowane jako ci, „którzy przestrzegają przykazań Bożych i wiary Jezusa” (Ap 14,12).

To naprawdę jest proste: Gdy miłujemy Boga, wówczas z miłości jesteśmy Mu posłuszni.