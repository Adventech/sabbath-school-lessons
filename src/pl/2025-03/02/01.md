---
title:  Płonący krzew
date:  05/07/2025
---

### Studium Bieżącego Tygodnia
Wj 18,3-4; 3,1-22; Rdz 22,11.15-18; Wj 6,3; Jl 3,5; Wj 4,1-31; Rdz 17,10-11.

> <p>Tekst Pamięciowy</p>
> „Rzekł jeszcze Pan: Napatrzyłem się na niedolę ludu mojego w Egipcie i słyszałem krzyk ich z powodu naganiaczy jego; znam cierpienia jego. Zstąpiłem przeto, by go wyrwać z mocy Egiptu i wyprowadzić go z tego kraju do ziemi żyznej i rozległej, do ziemi opływającej w mleko i miód” (Wj 3,7-8).

Boże powołanie nierzadko radykalnie zmienia kierunek naszego życia. Jednak jeśli przyjmujemy to powołanie, z czasem odkrywamy, że Boża droga jest dla nas najlepsza. Jednak początkowo nie zawsze łatwo jest zaakceptować Boże powołanie.

Tak było w przypadku Mojżesza i jego powołania przez Boga podczas szczególnego spotkania na górze, gdy Pan przemówił do Mojżesza z płonącego krzewu. Nie wiemy, czy Mojżesz znał zasady termodynamiki i miał pojęcie o spalaniu. Z pewnością zrozumiał jednak, że to, co widzi, jest cudem, i wzbudziło to jego ciekawość. Niewątpliwie Bóg powołał go do wyjątkowego zadania. Pozostawało pytanie, czy Mojżesz przyjmie powołanie, zwłaszcza że oznaczałoby to daleko idące zmiany w jego życiu. Początkowo Mojżesz nie był zachwycony taką perspektywą.

Być może i ty doświadczyłeś tego, że Bóg zmienił twoje życiowe plany. Oczywiście możemy służyć Bogu na wiele różnych sposobów, ale przyjęcie Bożego powołania i robienie tego, do czego Bóg nas prowadzi, jest najpewniejszą drogą do życiowego spełnienia. Przyjęcie powołania nie zawsze jest łatwe i nie było takie dla Mojżesza. Jednak niemądre jest podążanie własną drogą, gdy Bóg powołuje nas, byśmy wybrali drogę przygotowaną dla nas przez Niego.