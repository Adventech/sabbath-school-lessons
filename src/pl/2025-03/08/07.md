---
title:  Do Dalszego Studium
date:  22/08/2025
---

„Pan zamierzał ogłosić swe prawo w scenerii ogromnego majestatu, aby stało się to okazją do podkreślenia jego wzniosłego charakteru. Ludzie mieli odczuć, że wszystko, co jest związane ze służbą Bogu, musi być traktowane z największą czcią”28.

Ta zasada poszanowania prawa Bożego jest aktualna także i dzisiaj. Szacunek dla prawa Bożego powinien wynikać ze zrozumienia wielkości, doskonałości i majestatu Boga. Zrozumienie chwały Bożej tworzy wdzięczność w naszych sercach i uniża naszą pychę. Im lepiej rozumiemy świętość Boga, tym więcej niedoskonałości widzimy w sobie, a to prowadzi nas do jeszcze większego pragnienia Jego odradzającej obecności, która czyni nas bardziej podobnymi do Niego.

Świadomość tego, czym jesteśmy w porównaniu z Nim i Jego świętym prawem, czyni nas zupełnie zależnymi od Chrystusa przez Jego śmierć, którą poniósł za nas.

Z drugiej strony Jezus wyraźnie uczył, że jeśli pokornie przyjmujemy Boga jako naszego Pana i Króla, Jego przykazania nie są trudne do przestrzegania (zob. Mt 11,28-30). Chrystus oświadczył dobitnie, że prawo Boże zachowuje ważność na zawsze (zob. Mt 5,17-20). Gdy zachowujemy prawo Boże z miłości i wdzięczności wobec Boga za zbawienie, którym nas łaskawie obdarzył, możemy doświadczyć pełni zbawczej więzi z Nim. Ciesząc się wielkimi korzyściami z przestrzegania prawa (zważywszy na cierpienia i trudności, jakie pociąga za sobą jego łamanie), możemy także ufnie trwać w pewności, wiedząc, że nasze zbawienie jest wyłącznie w Jezusie, a nie w naszym zachowywaniu prawa29.

**Pytania Do Dyskusji**

`1. Przygotowanie się na przyjęcie prawa Bożego pomogło Izraelitom zrozumieć potrzebę szacunku, jaki winni okazywać prawu Bożemu. Czy w naszym Kościele i w ogóle w naszym życiu obecne jest podobne poczucie czci i podziwu dla Boga i Jego prawa? A może utraciliśmy je w jakimś stopniu?`

`2. Zastanów się nad formułą przymierza:`

`— Ja będę ich Bogiem, a oni będą moim ludem.`

`Co to znaczy dla nas dzisiaj i jak powinno się to przejawiać w naszym indywidualnym życiu i naszej wspólnocie ludu Bożego?`

`3. Cokolwiek Bóg nam przykazuje, do tego też nas i uzdalnia. „Wszystkie Jego nakazy są jednocześnie obietnicami siły niezbędnej do ich wykonania”30. Jak możemy stosować te obietnice w praktyce?`

`4. Jak możemy odpowiedzieć na często podnoszony argument, że po śmierci Chrystusa na krzyżu prawo Boże zostało unieważnione? Czego tak naprawdę dotyczy ten argument w większości przypadków?`