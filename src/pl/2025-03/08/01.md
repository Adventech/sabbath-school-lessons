---
title:  Przymierze na Synaju
date:  16/08/2025
---

### Studium Bieżącego Tygodnia
Wj 19,1-20,17; Ap 21,3; Pwt 5,6-21; Jk 1,23-25; Rz 3,20-24; 10,4.

> <p>Tekst Pamięciowy</p>
> „Wy widzieliście, co uczyniłem Egipcjanom, jak nosiłem was na skrzydłach orlich i przywiodłem was do siebie. A teraz, jeżeli pilnie słuchać będziecie głosu mojego i przestrzegać mojego przymierza, będziecie szczególną moją własnością pośród wszystkich ludów, bo moja jest cała ziemia. A wy będziecie mi królestwem kapłańskim i narodem świętym” (Wj 19,4-6).

Dokąd Bóg poprowadził Izraelitów po wyzwoleniu ich z Egiptu? Na to pytanie najczęściej pada następująca odpowiedź:

— Do Ziemi Obiecanej.

Choć geograficznie jest to poprawna odpowiedź, teologicznie jest błędna. Bóg sam odpowiedział na to pytanie:

— „Wy widzieliście, co uczyniłem Egipcjanom, jak nosiłem was na skrzydłach orlich i przywiodłem was do siebie” (Wj 19,4).

W ten sposób biblijno-teologiczna odpowiedź na to pytanie wskazuje Boży priorytet i cel — Pan przywiódł ich do samego siebie.

Gdy ludzie odchodzą od Boga, On poszukuje ich i wzywa do powrotu. Najlepszym przykładem tej głębokiej prawdy jest to, co wydarzyło się w Edenie, gdy Adam i Ewa zgrzeszyli przeciwko Bogu, zlekceważyli Jego przykazanie, a potem usiłowali się ukryć przed Nim. Wówczas to Bóg podjął inicjatywę i zawołał do Adama:

— „Gdzie jesteś?” (Rdz 3,9).

On zawsze czyni pierwszy krok. Jezus wypowiedział tę głęboką prawdę w następujący sposób:

— „Pójdźcie do mnie wszyscy, którzy jesteście spracowani i obciążeni, a Ja wam dam ukojenie. Weźcie na siebie moje jarzmo i uczcie się ode mnie, że jestem cichy i pokornego serca, a znajdziecie ukojenie dla dusz waszych” (Mt 11,28-29).

Bóg wzywa podobnie nas wszystkich, a nasze wieczne przeznaczenie zależy od naszej odpowiedzi na Jego wezwanie.