---
title:  Do Dalszego Studium
date:  15/08/2025
---

Niedługo po tym, jak Izraelici otrzymali od Boga wodę ze skały, stanęli wobec nowego zagrożenia (zob. Wj 17,8-16). Zostali zaatakowani przez plemię bezwzględnych i wojowniczych Amalekitów. „Amalekici znali charakter Boga i wiedzieli o Jego wszechwładzy, ale zamiast okazać bojaźń przed Nim, postanowili przeciwstawić się Jego potędze. Cuda czynione przez Mojżesza w Egipcie były przedmiotem ich kpin. Wyśmiewali się z obaw okolicznych narodów. Przysięgali na swych bogów, że wyniszczą Hebrajczyków, tak że ani jeden z nich nie ujdzie, i chełpili się, że Bóg Izraela będzie wobec nich bezsilny i nie oprze się im. Izraelici nie zrobili im żadnej krzywdy ani im nie zagrażali. Ich napaść nie była niczym sprowokowana. Chcieli zniszczyć lud Boży, aby okazać swoją nienawiść i bunt przeciw Bogu. Od dawna byli zatwardziałymi grzesznikami, a ich przestępstwa wołały o pomstę do Boga, ale On w swym miłosierdziu wciąż wzywał ich do opamiętania. Jednak gdy wojownicy amalekiccy napadli na utrudzone i bezbronne szeregi Izraela, przypieczętowali zgubę swego narodu”26.

**Pytania Do Dyskusji**

`1. Zastanów się nad tym, czego Jetro dowiedział się o prawdziwym Bogu z tego, co Bóg uczynił dla swojego ludu. (Zob. Wj 18,8-10). Jakie zastosowanie ma ta zasada we współczesnym świecie? Co mówimy światu o naturze i charakterze naszego Boga?`

`2. Przeczytaj jeszcze raz 1 Kor 10,4. Czego uczy nas ten werset o błędnej nauce, którą wielu powtarza do dzisiaj, że Bóg Starego Testamentu był istotą mściwą, bezlitosną i pełną nienawiści, w przeciwieństwie do Jezusa? Jak ten werset dowodzi błędności takiego wierzenia?`

`3. Przeczytaj jeszcze raz to, co Ellen G. White napisała o Amalekitach jako mających okazję, by dowiedzieć się o prawdziwym Bogu. Porównaj ich postawę z postawą Jetry. Czego uczy nas to o tym, dlaczego Bóg dokonał sądu nie tylko nad Amalekitami, ale także nad wieloma innymi plemionami starożytnego świata stojącymi na drodze Izraelitów?`