---
title:  Do Dalszego Studium
date:  25/07/2025
---

„Lud [Boży] musiał doświadczyć miażdżącego okrucieństwa Egipcjan, aby nie został zwiedziony co do upodlającego wpływu bałwochwalstwa. W swym postępowaniu wobec faraona Pan ukazał, jak nienawidzi bałwochwalstwa i jak jest zdecydowany na to, by ukarać okrucieństwo i ucisk.

(...). To nie jakaś nadprzyrodzona moc zatwardziła serce króla. Bóg dał faraonowi najdobitniejszy dowód boskiej mocy, ale monarcha uparcie odmawiał przyjęcia światła. Każdy przejaw nieskończonej mocy odrzucony przez niego jeszcze bardziej utwierdzał go w buncie. Nasiona buntu, które zasiał, gdy odrzucił pierwszy cud, przyniosły swe żniwo. (...).

Egipcjanie czcili słońce i księżyc. W tej tajemniczej ciemności, zarówno ludzie, jak i ich bogowie, zostali porażeni mocą, która ujęła się za niewolnikami. Jednak chociaż było to straszne, plaga ta była dowodem Bożego miłosierdzia. Bóg nie chciał niszczyć. Dał ludziom czas na zastanowienie się i skruchę, zanim zesłał na nich ostatnią i najstraszniejszą z plag”16.

**Pytania Do Dyskusji**

`1. Zastanów się nad tym, dlaczego faraon pozwolił sobie do tego stopnia trwać w uporze, zamiast dokonać jedynego słusznego wyboru — pozwolić odejść Hebrajczykom. Dlaczego uparcie tego odmawiał? Jak to możliwe, że ktoś może do tego stopnia okłamywać samego siebie? Jakiego rodzaju ostrzeżenie powinniśmy wyciągnąć z tego dla siebie, aby nigdy nie doprowadzić się do takiego stanu i nie podejmować nieszczęsnych decyzji, podczas gdy słuszne decyzje wydają się oczywiste? Jakie inne biblijne postacie są przykładem tego rodzaju straceńczej postawy? Pomyśl na przykład o Judaszu.`

`2. W pewnym momencie, przytłoczony rozmiarami klęski, jaką ściągnął na swój kraj i naród, faraon oświadczył:`

`— „Tym razem zgrzeszyłem; Pan jest sprawiedliwy, a ja i lud mój jesteśmy grzeszni” (Wj 9,27).`

`Choć wydaje się, że było to wreszcie długo oczekiwane wyznanie winy, skąd wiemy, że nie było ono szczere?`