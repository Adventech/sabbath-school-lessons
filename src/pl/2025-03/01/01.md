---
title:  'Ucisk: Tło historyczne i narodziny Mojżesza'
date:  28/06/2025
---

### Studium Bieżącego Tygodnia
Wj 1,1-22; Rdz 37,26-28; 39,2.21; Dz 7,6; Ga 3,16-17; Wj 2,1-25.

> <p>Tekst Pamięciowy</p>
> „Jednak Izraelici jęczeli z powodu ciężkiej pracy i narzekali, a ich wołanie o pomoc z powodu ciężkiej pracy dotarło do Boga. I usłyszał Bóg ich narzekanie. I wspomniał Bóg na swoje przymierze z Abrahamem, Izaakiem i Jakubem. I wejrzał Bóg na Izraelitów: Bóg ujął się za nimi” (Wj 2,23-25).

Księga Wyjścia przedstawia historię ucisku, marginalizacji, prześladowania, wyzysku i poniżenia. Ludzie, którzy dzisiaj czują się zapomniani i zniewoleni, mogą znaleźć w niej nadzieję, gdyż ten sam Bóg, który uratował Hebrajczyków, pragnie uratować także ich.

Księga Wyjścia mówi o egzystencjalnej walce o byt oraz niesprawiedliwości i trudzie, które są częścią życia na tym świecie. Każdy z nas może doznać pocieszenia, studiując historię Bożych interwencji na rzecz cierpiących. Bóg słyszy wołanie uciskanych, widzi ich trud, liczy ich łzy i przychodzi im z pomocą w cierpieniu.

Bóg podejmuje inicjatywę, by wyzwolić tych, którzy Mu ufają. Musimy jedynie przyjąć przez wiarę to, co On nam oferuje. Dlatego warto studiować Księgę Wyjścia, gdyż wskazuje ona na to, czego Jezus dokonał dla nas wszystkich. Jest to księga o odkupieniu, wyzwoleniu i ostatecznym zbawieniu — to wszystko zaś należy do nas jako nabyte przez Jezusa Chrystusa i czekające jedynie na przyjęcie przez nas przez wiarę.

Jeśli pośród zamieszania i mroku nasze oczy są zwrócone ku Bogu, możemy dostrzec Jego obecność, troskę i pomoc na drodze, którą prowadzi On nas do wiecznej Ziemi Obiecanej.