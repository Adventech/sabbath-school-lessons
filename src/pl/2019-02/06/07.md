---
title:  Do dalszego studium
date:  10/05/2019
---

„Małżeństwo otrzymało błogosławieństwo Chrystusa i ma być postrzegane jako święta instytucja. Prawdziwa religia nie może stać na przeszkodzie planom Pana. Bóg zarządził, że mężczyzna i kobieta będą połączeni świętym węzłem małżeńskim oraz będą wychowywać dzieci, ukoronowani czcią, a ich rodzina będzie symbolem rodziny niebiańskiej. Na początku swojej publicznej działalności Chrystus udzielił zdecydowanego poparcia instytucji ustanowionej w Edenie. W ten sposób oświadczył wszystkim, że jest obecny w życiu małżeństw, a małżeństwo zawarte w czystości, świętości, prawdzie i sprawiedliwości jest jednym z największych błogosławieństw danych ludzkości”15.

Jak wskazuje Pieśń nad Pieśniami, miłość płciowa może być wspaniałym doświadczeniem w małżeństwie. Jednak trwały związek nie może być oparty jedynie na zewnętrznej atrakcyjności czy fizycznej przyjemności. Nasze ciała starzeją się i tracą urodę, dlatego nawet najlepsze odżywianie i ćwiczenia fizyczne czy operacje plastyczne nie zapewnią nam wiecznej młodości. Małżeństwo Salomona i Sulamitki miało być dozgonnym związkiem pełnym zaangażowania. Trzykrotnie podkreślili oni, że należą wyłącznie do siebie nawzajem (zob. Pnp 2,16; 6,3; 7,11). W pierwszym przypadku uznają swoją wzajemną przynależność (por. Ef 5,21.33). W drugim przypadku ona odwraca kolejność przynależności, chcąc tym niejako wykazać swą podległość (zob. także Ef 5,22-23). W trzecim przypadku on podkreśla swoje głębokie pragnienie bycia z nią (zob. Ef 5,24-32). Miłość, której nie da się ugasić (zob. Pnp 8,7), jest jak pieczęć, której nie można złamać (zob. Pnp 8,6).

**Pytania do dyskusji**

`1. Jak opis żony Salomona jako doskonałej (zob. Pnp 4,1-5; 6,8-9; 7,1-10) ma się do reakcji Adama na widok Ewy? (Zob. Rdz 2,23). Jak mąż powinien odnosić się do żony? (Zob. Ef 5,28-29).`

`2. Niektórzy widzą w Pieśni nad Pieśniami alegorię więzi między Bogiem a Jego ludem, czyli między Jezusem i Kościołem. Choć należy się wystrzegać przesady w alegoryzowaniu, jakie cechy więzi między mężem i żoną można odnieść do Boga i Kościoła? Por. Iz 54,4-5; Jr 3,14; 2 Kor 11,2.`

`3. Przeczytaj Prz 31,26, Pnp 5,16; Prz 25,11. Jakie znaczenie odgrywają nasze słowa w wyprowadzaniu z równowagi albo budowaniu współmałżonka oraz osłabianiu albo wzmacnianiu naszego małżeństwa? Skorzystaj z Jk 1,26; 3,5-11 jako dodatkowej ilustracji.`