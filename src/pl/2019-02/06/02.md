---
title:  Niepodzielne/nierozerwalne życie
date:  05/05/2019
---

`Jak scharakteryzowałbyś biblijne podejście do ludzkiego ciała na podstawie poniższych wersetów? Zob. Rdz 2,7; Ps 63,2; 84,3; 1 Kor 6,19-20; 1 Tes 5,23.`

Wyznawcy wielu religii wierzą w dualizm ludzkiej natury, przyjmując pogląd, według którego ludzkie ciało jest problemem dla ducha. Ciało jest mianowicie postrzegane jako złe, podczas gdy duch jest uważany za samo dobro. Jednak w Piśmie Święte ludzkie ciało, w tym także seksualność, jest elementem nierozerwalnie związanym z ludzką istotą. Żywa istota to ciało i duch (zob. Rdz 2,7). Psalmista oddaje cześć Bogu całym sobą (zob. Ps 63,2; 84,3). Cały człowiek ma też być uświęcony — odłączony do świętego celu wyznaczonego przez Boga.

`Pozytywny obraz ludzkiego ciała w kontekście więzi seksualnej znajduje odzwierciedlenie w Pieśni nad Pieśniami. Jak poniższe fragmenty księgi odzwierciedlają to podejście? Zob. Pnp 1,2.13; 2,6; 5,10-16; 7,1-10.`

W tej natchnionej księdze ludzkie ciało jest traktowane z podziwem. Fizyczne sfery małżeńskiej miłości nie są żenujące. Emocje związane z nimi są wyrażane otwarcie.

W wielu kulturach istnieje silne seksualne tabu. Wskutek tego małżonkowie mają trudności z komunikowaniem się w zdrowy sposób w kwestii ich życia intymnego. Podobnie dzieci są pozbawiane możliwości uczenia się o seksualności w środowisku chrześcijańskiej rodziny, w której Boże wartości mogą być połączone z rzetelnymi informacjami. Otwartość Biblii w kwestii seksualności daje ludowi Bożemu właściwe podejście do tej kwestii, tak by ten obszar życia był traktowany z szacunkiem i godnością właściwymi dla tego wielkiego daru Stwórcy.

`Jak możemy się ustrzec przed wpływami kulturowymi i moralnymi, które albo każą postrzegać seksualność jak poniżającą i zwierzęcą namiętność, albo jako rzecz wstydliwą, o której nie wolno nawet rozmawiać? Jak Biblia wskazuje nam, że obie te skrajności są niewłaściwe?`