---
title:  Miłość w Pieśni nad Pieśniami
date:  06/05/2019
---

`Opisz różne sfery miłości przedstawione w Pieśni nad Pieśniami. Zob. Pnp 1,2.13; 2,10-13.16; 3,11; 4,1-7; 5,16; 6,6; 7,1-10; 8,6-7.`

Pieśń nad Pieśniami ukazuje, jak mężczyzna i kobieta przyjaźnią się ze sobą, spędzają razem czas, rozmawiają w sposób otwarty i troszczą się o siebie nawzajem. W Pieśni nad Pieśniami dwoje dobrych przyjaciół staje się małżonkami. Żona mówi o swoim mężu: — „Mój przyjaciel” (Pnp 5,16).

Słowo przyjaciel wyraża ideę towarzystwa i przyjaźni, nie wskazując przy tym na seksualną więź. Szczęśliwi są ci, którzy w swoim współmałżonku mają prawdziwego przyjaciela.

W poemacie tym intymne komplementy i gesty miłości wskazują na niezwykłą atrakcyjność oraz fizyczną i emocjonalną przyjemność, jaką mąż i żona czerpią z siebie nawzajem. Naturalna intymność romantycznej miłości jest darem Stwórcy pomagającym małżonkom związać się ze sobą jeszcze mocniej w małżeństwie. Gdy oboje małżonkowie są otwarci na działanie miłości Bożej w swoich sercach, ich „ludzka miłość staje się subtelna, oczyszcza się, podnosi i uszlachetnia”14.

Wersety te zawierają jedne z najwznioślejszych myśli o miłości. Jednak prawdziwa miłość nie rodzi się naturalnie w ludzkim sercu, ale jest darem Ducha Świętego (zob. Rz 5,5). Taka miłość trwale jednoczy męża i żonę. Jest to miłość pełna zaangażowania i poświęcenia — tak bardzo potrzebna w relacjach rodziców z dziećmi, by budować poczucie zaufania u młodych ludzi. Jest to ofiarna miłość, która wiąże wierzących w ciało Chrystusa. Pieśń nad Pieśniami wzywa nas do tego, byśmy uczynili miłość aktywną siłą w naszej małżeńskiej więzi.

`Jak tego rodzaju życie intymne odzwierciedla na swój sposób bliskość, jaką możemy mieć z Bogiem? Jakie podobieństwa możemy zauważyć pomiędzy tymi dwoma rodzajami zażyłych relacji (na przykład spędzanie razem czasu, pełne poświęcenie i zaangażowanie)?`