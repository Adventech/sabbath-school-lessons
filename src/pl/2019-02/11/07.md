---
title:  Do dalszego studium
date:  14/06/2019
---

Bóg nie ma względu na osobę. „Religia Chrystusa podnosi wyznawców na wyższy poziom myślenia i działania, a jednocześnie uczy, iż wszyscy ludzie bez wyjątku są obiektem miłości Bożej, gdyż wszyscy zostali nabyci za cenę ofiary Syna Bożego. U stóp Jezusa zarówno bogaci, jak i biedni, uczeni i prości, są jedno i nie ma podziału na kasty czy świeckiego wywyższenia. Wszelkie ziemskie różnice nie mają znaczenia, gdy patrzymy na Tego, który został przebity za nasze grzechy. Samowyrzeczenie, uniżenie i nieskończone miłosierdzie Tego, który był wywyższony w niebie, zawstydza ludzką pychę, wywyższanie się i podział na kasty. Czysta i nieskalana pobożność objawia swe niebiańskie zasady, prowadząc do jedności tych wszystkich, którzy są uświęceni przez prawdę. Wszyscy są jedno, ponieważ wszyscy zostali nabyci za cenę krwi Zbawiciela i są zależni od Tego, który odkupił ich dla Boga”31.

**Pytania do dyskusji**

`1. Omówcie w sobotę wasze odpowiedzi na pytanie z niedzielnej części lekcji.`

`2. Jakie zasady zawarte w powyższym cytacie Ellen G. White zmieniłyby nasze życie rodzinne, gdybyśmy te zasady konsekwentnie stosowali?`

`3. Jak twój zbór wychowuje młode pokolenie wierzących? Co możecie zrobić jako klasa szkoły sobotniej, by pomóc zborowi w tym ważnym zadaniu?`

`4. Jakie wyzwania wiążą się z przekazywaniem wiary następnemu pokoleniu?`

`5. W jaki sposób kultura, w której żyjesz, wpływa na rodzinę pozytywnie, a w jaki sposób negatywnie?`