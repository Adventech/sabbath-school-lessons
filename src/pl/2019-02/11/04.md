---
title:  Wspieranie rodzin w okresie zmian
date:  11/06/2019
---

Zmiany zachodzące w rodzinie są nieuniknione, bez względu na kulturę, w której żyjemy. Niektóre zmiany są związane z przewidywalnymi przejściami do kolejnych etapów cyklu życiowego. Jednak są też zmiany nieoczekiwane takie jak: przedwczesna śmierć, wypadek drogowy, wojna, choroba, przeprowadzka czy utrata pracy. Wiele rodzin doświadcza zmian ekonomicznych i społecznych w swoich społecznościach i krajach. Zachodzą również inne zmiany bezpośrednio związane z kulturą.

**Poniżej podane zostały przykłady wielkich, a nawet szokujących zmian, jakich doświadczali ludzie. Wyobraź sobie siebie w ich sytuacji. Jak te zmiany wpłynęły na ich życie rodzinne? Jakie mechanizmy mogły pomóc im uporać się z zachodzącymi zmianami? Co zrobiłbyś inaczej w ich sytuacji?**

`Abraham, Sara i Lot (zob. Rdz 12,1-5)`

`Hadassa (zob. Est 2,7-9)`

`Daniel, Ananiasz, Miszael i Azariasz (zob. Dn 1,1-21)`

Wraz ze zmianami przychodzi poczucie straty i niepokój związany z niepewnością co do przyszłości. W zależności od zdolności rodziny do przystosowania się do zmian takie przeżycia mogą podnosić ludzi na wyższy poziom rozwoju i docenienia spraw duchowych, ale mogą też prowadzić do stresu i poważnych napięć. Szatan wykorzystuje zamieszanie związane z zachodzącymi zmianami, mając nadzieję, że spowoduje nieufność do Boga. Obietnice Słowa Bożego, zasoby rodzinne i przyjaciół oraz pewność, że życie jest w rękach Boga, pomagało wielu bohaterom wiary uporać się skutecznie z wielkimi i doniosłymi zmianami w ich życiu.

`Jeśli znasz kogoś (lub całą rodzinę), kto zmaga się z szokującymi i niszczącymi psychicznie zmianami, zrób coś praktycznego, by udzielić mu pomocy i wsparcia.`