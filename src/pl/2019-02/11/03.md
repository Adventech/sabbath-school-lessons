---
title:  Wpływ kultury na rodzinę
date:  10/06/2019
---

`„Wybrałem go bowiem, aby nakazał synom swoim i domowi swemu po sobie strzec drogi Pana, aby zachowywali sprawiedliwość i prawo, tak iżby Pan mógł wypełnić względem Abrahama to, co o nim powiedział” (Rdz 18,19).`

Choć mogą być różne, rodziny są podstawowymi komórkami, z których składa się społeczeństwo, a zatem wiele różnych cech kulturowych poszczególnych społeczeństw jest bezpośrednio związanych z życiem rodzinnym. Na przykład w jednej ze starożytnych kultur sądzono, że obowiązkiem mężczyzny jest rytualne spożycie ciała zmarłych rodziców. W innej kulturze mężczyzna, który pragnął poślubić kobietę, musiał ofiarować jej ojcu wiano w postaci zasuszonych głów wojowników z wrogiego plemienia. W naszych czasach poglądy związane z dziećmi, zalotami, rozwodem, małżeństwem i rodzicami także są bardzo różne. Gdy głosimy nasze przesłanie w różnych kulturach, musimy się nauczyć, jak się do nich odnosić w sposób niedopuszczający kompromisu w kwestii naszych wierzeń, a jednocześnie niepowodujący niepotrzebnych problemów. Musimy być także świadomi tego, jakie wpływy kulturowe oddziałują na naszą rodzinę.

**W jaki sposób kultura wpływała na życie rodzin w poniższych przykładach? Jakich zasad możemy się nauczyć z tych przykładów?**

`Rdz 16,1-3`

`Rdz 35,1-4`

`Ezd 10,1-44`

`1 Krl 11,1`

Nikt z nas nie żyje w pustce. My wszyscy i nasze rodziny jesteśmy pod wpływem kultury, w której żyjemy. Nasza odpowiedzialność jako chrześcijan polega na tym, byśmy żyjąc w ramach danej kultury najlepiej, jak potrafimy, dochowywali wierności zasadom wiary, a jednocześnie unikali konfliktów, o ile to możliwe.

`Jakie zjawiska w twojej kulturze pomagają w życiu rodzinnym zgodnym z biblijnymi zasadami? Jakie rzeczy są takiemu życiu przeciwne? Jak możesz dostosować swoją wiarę do swojej kultury, nie pozwalając na kompromis w sprawach zasadniczych?`