---
title:  Przygotowanie do rodzicielstwa
date:  16/04/2019
---

Niewiele doświadczeń i zdarzeń może zmienić nasze życie w takim stopniu jak narodziny dziecka. Gdy w rodzinie pojawia się nowa osoba, nic nie pozostaje takie, jak było wcześniej.

„Czym strzały w ręku wojownika, tym synowie zrodzeni za młodu. Błogo mężowi, który napełnił nimi swój kołczan!” (Ps 127,4-5).

Dzieci nie przychodzą na świat z instrukcją obsługi, która pozwoliłaby rodzicom dowiedzieć się, jak opiekować się dziećmi i jak rozwiązywać problemy, które mogą się pojawić. Nawet doświadczeni rodzice są czasami zaskoczeni postępowaniem, słowami czy postawami swoich dzieci.

Jakkolwiek ważne jest przygotowanie do małżeństwa, równie ważne jest to, by ci, którzy pragną zostać rodzicami, byli przygotowani do spełniania związanych z tym obowiązków.

`Choć historie narodzin opisane w wymienionych fragmentach Pisma Świętego są z pewnością wyjątkowe, jakie zasady mogą w nich znaleźć ci, którzy przygotowują się do roli rodziców? Zob. 1 Sm 1,27; Sdz 13,7; Łk 1,6.13-17.39-55.76-79.`

Jakże wielkie możliwości i obowiązki stały się udziałem tych rodziców! Troje z nich miało być rodzicami proroków i przywódców Izraela. Jedno z dzieci miało być zwiastunem obiecanego Mesjasza, a kolejne to sam Jezus Chrystus.

Choć nasze dzieci nie zostaną biblijnymi prorokami, to jednak jako rodzice powinniśmy przygotować się na ich narodziny i związane z nimi zmiany w naszym życiu.

„Jeszcze przed naro­dzeniem dziecka powinno się rozpoczynać przygotowanie, które by uczyniło dziecko zdolnym toczyć walkę ze złem.

Jeśli matka przed urodzeniem dziecka dogadza sobie, jeśli jest samolubna, niecierpliwa i wiele żądająca, to cechy te uwi­docznią się w usposobieniu dziecka. W ten sposób wiele dzie­ci otrzymało od urodzenia niepokonane skłonności do zła”7.

`Czy opiekujemy się małymi dziećmi, czy też mamy obowiązki wobec innych ludzi, jak możemy wypełniać owe zobowiązania w najbardziej odpowiedzialny sposób?`