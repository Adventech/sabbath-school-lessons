---
title:  Nieprzygotowani
date:  14/04/2019
---

Słowo Boże posiada tę szczególną cechę, iż nie koloryzuje realiów ludzkiej egzystencji. Przeciwnie, ukazuje z całą ostrością ich surowość, a czasami także związane z nimi cierpienie i rozpacz. Właściwie z wyjątkiem pierwszych kilku kart Biblii i ostatnich zapowiedzi dotyczących przyszłości Słowo Boże maluje smutny obraz ludzkości. Paweł nie przesadzał, gdy napisał, że „wszyscy zgrzeszyli i brak im chwały Bożej” (Rz 3,23).

`Jakie ostrzeżenia i obietnice są zawarte w 1 Kor 10,1-13?`

Pod wieloma względami duża część naszych czynów to po prostu reakcje na zmiany. Wciąż bowiem doświadczamy zmian, a wyzwaniem dla nas jako chrześcijan jest podchodzenie do nich z okazywaniem wiary przez posłuszeństwo wobec Boga, nawet jeśli jesteśmy kuszeni do czegoś innego.

„Najbardziej brak na świecie ludzi uczciwych, nieprzekupnych, niezakłamanych i czystych w najgłębszych zakamarkach serca i duszy. Ludzie tacy nie obawiają się nazwać grzech po imieniu, a sumienie ich jest wierne obowiązkowi, jak igła magnetyczna biegunowi północnemu. Lu­dzie ci staną po stronie sprawiedliwości, choćby niebiosa przeminęły”6. Te słowa były prawdą w czasach starożytnych Izraelitów, w czasach Ellen G. White i są prawdą dzisiaj.

**Jakie błędy popełnili ludzie, o których jest mowa w wymienionych poniżej fragmentach Pisma Świętego, i czego możemy się nauczyć na ich błędach?**

`Dz 5,1-10`

`Rdz 16,1-2.5-6`

`Mt 20,20-22`

Zmiany przychodzą i często przynoszą ze sobą pokusy, wyzwania, a nawet strach. Jakże ważne jest więc, byśmy przywdziali duchową zbroję, aby przyjąć zmiany we właściwy sposób! Czy zmiany są nieoczekiwane, czy też stanowią typowe elementy ciągle zmieniającego się życia, musimy być przygotowani na to, co może nastąpić, czy się tego spodziewamy, czy nie.