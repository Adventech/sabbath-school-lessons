---
title:  Do dalszego studium
date:  07/06/2019
---

„Bardzo często rodzice nie są jednomyślni co do postępowa­nia z dziećmi. Ojciec, który mniej przebywa z dziećmi i mało jest obeznany z osobliwościami ich usposobienia i tempera­mentu, jest ostry i surowy. Nie panuje nad sobą i karci je z pasją. Dziecko wie o tym i zamiast karę przyjąć, buntuje się. Matka raz toleruje niektóre wykroczenia, a innym razem za te same srodze karze. Dzieci nigdy nie wiedzą, czego się spodziewać, i próbują, jak dalece mogą, psocić bezkarnie. W ten sposób sieje się ziarno zła, które wschodzi i wydaje owoce”28.

„Dom ro­dzinny powinien być ośrodkiem najczystszych i najwznioślejszych uczuć. Pokój, zgodę i miłość powinno się ustawicznie pielęgnować, wtedy te kosztowne zalety zamieszkają na stałe w sercach członków rodziny. Roślinkę miłości trzeba staran­nie odżywiać, gdyż inaczej obumrze. Każdą dobrą zasadę trzeba pielęgnować, jeśli chcemy, aby pomyślnie rozwijała się w du­szy. To, co szatan wszczepi w serca — zazdrość, zawiść, podej­rzliwość, obmowę, niecierpliwość, przesąd, samolubstwo, skąpstwo i próżność — musimy wykorzenić. Jeśli pozwolimy tym złym uczuciom pozostać w duszy, przyniosą one owoce, którymi się wielu skala. O, jak wielu hoduje trujące rośliny, które niszczą kosztowne owoce miłości i plamią duszę!”29

**Pytania do dyskusji**

`1. Przeczytaj poniższy cytat na temat małżeństwa: „»Nie mamy bowiem arcykapłana, który by nie mógł współczuć ze słabościami naszymi, lecz doświadczonego we wszystkim, podobnie jak my, z wyjątkiem grzechu« (Hbr 4,15). Jak Chrystus postawił siebie samego w naszej sytuacji, by mieć możliwie najlepszą więź z nami, tak też my powinniśmy postępować wobec współmałżonka. Staraj się widzieć każdą sytuację czy kryzys nie z własnego punktu widzenia, ale z punktu widzenia współmałżonka. Wczuj się w jego położenie, zastanów się, jak dana sytuacja wpływa na niego i co on/ona czuje. Ta zasada może pomóc w stawianiu czoła trudnym sytuacjom”30. W jaki sposób możemy zastosować tę zasadę we wszystkich pojawiających się konfliktach?`

`2. Odpowiedzcie podczas lekcji na pytanie: Czy gniew zawsze jest grzechem? Uzasadnijcie swoje stanowisko w tej kwestii.`