---
title:  Proroctwo o nawróceniu serc
date:  23/06/2019
---

`Porównaj przepowiednię o przyjściu Eliasza z nowotestamentowym nawiązaniem do tego wydarzenia. Zob. Ml 3,23-24; Mt 11,14-15; 17,10; Mk 6,15; Łk 1,17.`

W czasach Malachiasza Boże wezwanie do narodu: „Nawróćcie się do mnie, wtedy i Ja zwrócę się ku wam” (Ml 3,7), spotkało się z arogancką odpowiedzią: — „W czym mamy się nawrócić?” (Ml 3,7).

Sfrustrowany prorok oświadczył, że jeszcze jedna okazja do ożywienia zostanie dana. Nawiązując do reformy i nawrócenia zapoczątkowanego przez Eliasza (zob. 1 Krl 18,37), Malachiasz zapowiedział ponowne jego przyjście, podczas którego „zwróci serca ojców ku synom, a serca synów ku ich ojcom” (Ml 3,24).

Żydowska tradycja głosiła, że Eliasz pojawi się osobiście, by zapowiedzieć Mesjasza (por. Mt 17,10; Mk 6,15). Jednak Nowy Testament przedstawia Jana Chrzciciela jako wypełnienie tego proroctwa (zob. Mt 11,14-15; Łk 1,17).

`Co oznacza wyrażenie zwrócić serca?`

Ten fragment tekstu biblijnego może mieć kilka znaczeń. Po pierwsze odnosi się on do pojednania Izraelitów z Bogiem. Bóg jako Ojciec (zob. Iz 63,16) odwrócił się od swego gniewu ku swoim dzieciom (zob. Mi 7,18-19) i wzywa je, by nawróciły się do Niego (zob. Iz 44,22; Ml 3,7). Po drugie ten fragment tekstu biblijnego odnosi się do ponownego połączenia następnych pokoleń z wiernymi przodkami przez odnowienie przymierza. Prorockie wezwanie skierowane do ludu Bożego do podążania za wiarą patriarchów raz po raz pojawia się w Starym Testamencie. To, czy kraj miał być nadal błogosławionym miejscem zamieszkania, było bezpośrednio związane z wiernością przymierzu (zob. Pwt 4,29-31). Po trzecie ten fragment tekstu biblijnego odnosi się do odrodzenia i odnowienia więzi rodzinnych. Związek rodzica z dzieckiem jest praktycznym wyrazem wierności przymierzu z Bogiem. Tutaj także wypełnianie obowiązków wobec rodziców i dzieci zostało powiązane z odziedziczeniem ziemi i Bożym błogosławieństwem (zob. Prz 2,21).

`Jaki związek istnieje między odnowieniem więzi z Bogiem i przywróceniem więzi w rodzinie? Dlaczego pierwsze musi poprzedzać drugie?`