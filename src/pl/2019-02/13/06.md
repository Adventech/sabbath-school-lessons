---
title:  Nawrócenie serc w czasach końca
date:  27/06/2019
---

W pewnym sensie jako adwentyści postrzegamy siebie w roli Jana Chrzciciela. Wzywanie do reformy i skruchy miało przygotować drogę dla pierwszego przyjścia Jezusa. Jako ogólnoświatowy ruch pełnimy podobne dzieło w kontekście powtórnego przyjścia Jezusa.

`Przeczytaj z modlitwą Łk 1,17. Jak słowa te podsumowują nasze przesłanie?`

Nasz Niebiański Ojciec kieruje serca swoich dzieci do siebie samego i do nich nawzajem przez krzyż Chrystusa. Przesłanie Eliasza wzywa rodziny do wiary w niesamowicie dobrą nowinę (zob. 2 Kor 5,18-21; por. Ef 2,11-18) i przyjęcia napełnienia łaską, dzięki której Duch Święty przygotowuje żniwo miłości w nich.

Świat rozpaczliwie potrzebuje objawienia niesamolubnej troskliwości, trwałego zaangażowania i nieustającego poświęcenia się Bogu. Dzięki łasce Bożej chrześcijańskie rodziny mogą uczestniczyć w tym objawieniu. Jednak musimy pamiętać, że nasze przesłanie kierowane do świata jest przeznaczone także dla nas samych. Póki zasady ewangelii, jedności, miłości i ofiarności nie objawią się wśród nas, a zwłaszcza w naszych rodzinach, nie będziemy mieli mocy, by głosić to ewangeliczne przesłanie innym. Wszystkie potoczyste kazania, zdroworozsądkowa logika i biblijne prezentacje to za mało. Świat potrzebuje ujrzeć w naszym życiu, a zwłaszcza w życiu naszych rodzin skruchę, nawrócenie serc, miłość i poświęcenie, o których mówimy. Jak Jan Chrzciciel miał moc zmieniania ludzi i przekonującego przemawiania, tak my możemy je mieć dzięki łasce Bożej, ale jedynie w takim stopniu, w jakim jesteśmy gotowi współdziałać z Bogiem.

Dzięki Jezusowi jesteśmy częścią rodziny niebiańskiej (zob. Ef 3,15). Zatem bez względu na to jak liczna jest nasza rodzina, zostaliśmy powołani do świadczenia o Bogu, którego wyznajemy i któremu służymy, a nic nie może uczynić naszego świadectwa bardziej skutecznym niż ukazanie światu, czym może być rodzina dzięki mocy ewangelii.

`Co możesz zrobić, by w szczególny sposób pokazać swoim najbliższym, czy to w rodzinie, czy wśród przyjaciół, że miłujesz ich i troszczysz się o nich?`