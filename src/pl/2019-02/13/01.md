---
title:  Nawrócenie serc w czasie końca
date:  22/06/2019
---

### Studium bieżącego tygodnia
Ml 3,23-24; Mt 11,14-15; 17,10; 1 Krl 16,29-17,24; 18,20-45; Mt 3,2.

> <p>Tekst pamięciowy</p>
> „Oto Ja poślę wam proroka Eliasza, zanim przyjdzie wielki i straszny dzień Pana, i zwróci serca ojców ku synom, a serca synów ku ich ojcom, abym, gdy przyjdę, nie obłożył ziemi klątwą” (Ml 3,23-24).

Nasze życie dzieli się na etapy. Czasami etapy owe przebiegają bez zakłóceń, a czasami nie. Czasami rodziny przechodzą te różne okresy życia bez szwanku, pozostając silne, a czasami marnie wyglądają, będąc mocno pogruchotane.

Na jakimkolwiek etapie życia się znajdujemy oraz w jakimkolwiek jesteśmy stanie, my i nasza rodzina możemy i powinniśmy żyć w świetle Bożych obietnic, trzymając się ich całym sercem i całą duszą — ze wszystkich sił, gdyż ostatecznie są one naszą jedyną nadzieją. Jakże wielka jest to nadzieja! Słowo Boże przekazuje nam obietnice, które bez względu na to, na jakim etapie życia naszego i naszej rodziny jesteśmy, mogą być przyjęte przez nas, naszych bliskich i nasz Kościół.

W ostatnim tygodniu tego kwartału przyjrzymy się historiom biblijnym, obietnicom i doświadczeniom w różnych kontekstach. Czyniąc to, będziemy się starali wyciągnąć z nich lekcje dla nas. Bez względu na to, kim jesteś, skąd pochodzisz i na jakim etapie swojego życia się znajdujesz, przeżywasz zmagania oraz masz swoje obawy i zmartwienia. Na szczęście mamy Boga, który nie tylko wie, co konkretnie przeżywamy, ale — czego możemy być całkowicie pewni — jest na to wszystko doskonale przygotowany.