---
title:  Mądre słowa dla rodzin
date:  27/04/2019
---

### Studium bieżącego tygodnia
Prz 5,3-14; Mt 19,5; 1 Kor 7,3-4; Prz 13,22; 14,26; 17,22; 23,13; 31,10-31.

> <p>Tekst pamięciowy</p>
> „Zaufaj Panu z całego swojego serca i nie polegaj na własnym rozumie! Pamiętaj o nim na wszystkich swoich drogach, a On prostować będzie twoje ścieżki!” (Prz 3,5-6).

Na jakimkolwiek etapie życia jesteś obecnie, twoje istnienie, jak każdego z nas, zaczęło się od matki i ojca, bez względu na to, jaka więź łączyła ich z tobą po twoich narodzinach i czy w ogóle ją mieli. Z drugiej strony niektórzy ludzie poza rodzeństwem i dalszymi krewnymi nigdy nie mieli własnej rodziny poza tą, w której się wychowali.

Jakakolwiek jest nasza sytuacja i cokolwiek dzieje się obecnie w naszym życiu, Księga Przysłów oferuje nam połączenie pouczeń, poezji, wnikliwych pytań i mądrych życiowych maksym. Księga Przysłów jest w gruncie rzeczy skomponowana jak rodzinny dokument, w którym klucze do pobożnego życia zostały przekazane dziecku przez rodzica. Jak rodzice mogliby napisać list z radą dla syna lub córki wyjeżdżających na studia czy wyprowadzających się z domu albo podejmujących pracę z dala od domu, tak Księga Przysłów została zaadresowana przez ojca do syna: „Synu mój, słuchaj pouczenia swojego ojca i nie odrzucaj nauki swojej matki” (Prz 1,8). Księga Powtórzonego Prawa nakazuje rodzicom dzielić się swoimi przekonaniami z następnym pokoleniem. Ten właśnie cel spełnia Księga Przysłów. W wypowiedziach ojca słyszymy głos Niebiańskiego Ojca wzywającego nas do uczenia się.