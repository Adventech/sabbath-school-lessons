---
title:  Do dalszego studium
date:  03/05/2019
---

Kierowanie serca ku niebu. „Chrześcijanie powinni zachować ostrożność i strzec swego serca z całą pilnością. Powinni rozwijać umiłowanie rozmyślania i pielęgnować ducha pobożności. Wielu żałuje czasu na rozmyślania, studiowanie Pisma Świętego i modlitwę, jakby czas poświęcony na to był zmarnowany. Chciałabym, abyście wszyscy postrzegali te sprawy w świetle, w jakim Bóg je wam ukazuje, i abyście uczynili Królestwo Niebios waszym priorytetem. Kierowanie serca ku niebu ożywi wszystkie wasze zalety i wesprze w spełnianiu obowiązków. Dyscyplinowanie umysłu, by był zajęty niebiańskimi sprawami, nada żywotność i gorliwość wszystkim naszym działaniom. (...). Jesteśmy karłami w kwestii duchowych osiągnięć”13.

**Pytania do dyskusji**

`1. Wielu chrześcijan znajduje w różnych grupach wsparcia pomoc w strzeżeniu serca przed pokusami. W jaki sposób taka grupa może pomóc chrześcijaninowi w modlitwie, studiowaniu Biblii i poleganiu na Duchu Świętym? Dlaczego w niektórych przypadkach profesjonalna pomoc duszpasterska może być niezbędna dla kogoś, kto zmaga się z pokusami prowadzącymi do grzechu i nie jest w stanie się im przeciwstawić?`

`2. Przeczytajcie swoje odpowiedzi na ostatnie pytanie ze środowej części lekcji. Omówcie, co wynika z waszych odpowiedzi. Jakże wiele wspaniałych darów Bożych, jak śmiech i poczucie humoru, może zostać wypaczonych i wykrzywionych tak, iż staną się szkodliwe!`

`3. Jakie cechy współczesna kultura podkreśla u kobiety w przeciwieństwie do 31. rozdziału Księgi Przysłów? Jak możemy się wystrzegać takiego poniżającego podejścia do kobiet?`

`4. Jakie ogólne postawy kulturowe wobec życia rodzinnego dominują w twoim społeczeństwie i jak różnią się od biblijnych zasad życia rodzinnego? Czy istnieją też takie postawy kulturowe, które są zbieżne z biblijnymi zasadami? Jeśli tak, to jakie i jak możesz je wykorzystać, by wzmacniać swoją rodzinę?`