---
title:  Do dalszego studium
date:  31/05/2019
---

Wielu ludzi cierpi wskutek swoich nałogów. Stali się niewolnikami swych pragnień oraz stracili pieniądze, pracę, zdrowie i wolność. Ale Jezus przyszedł, by dać nam wolność od grzechu i nałogów. „Jeśli więc Syn was wyswobodzi, prawdziwie wolnymi będziecie” (J 8,36). Jezus obiecał, że zawsze będzie z nami (zob. Mt 28,20; Iz 43,2), więc nie jesteśmy osamotnieni w naszej walce. Musimy pamiętać, że ta walka należy do Pana (zob. 1 Sm 17,47) i to On obiecuje nam zwycięstwo (zob. 1 P 1,3-9). Dzisiaj możesz wkroczyć na drogę zwycięstwa nad każdym nałogiem i przyjąć wolność, której pragniesz, a którą Bóg także pragnie ci dać. Nie znaczy to, że nie będziesz musiał się zmagać ani że czasami nie zdarzy ci się upadek. Dobra nowina jest taka, że jeśli nie zrezygnujesz z Pana, On nie zrezygnuje z ciebie. Nie ma też nic złego w korzystaniu z profesjonalnej pomocy. Jak Bóg posługuje się lekarzami, by pomagać nam w naszych problemach ze zdrowiem, tak posługuje się też profesjonalistami doradcami, terapeutami i psychologami, którzy mogą nam pomóc w wychodzeniu z nałogów.

„Gdy trudności i utrapienia otaczają nas, powinniśmy uciec do Boga i z ufno­ścią oczekiwać pomocy od Tego, który jest potężny, aby zbawić, i mocny, aby wyratować. Musimy prosić o Boże błogosławieństwa, jeśli mamy je otrzy­mać. Modlitwa jest obowiązkiem i koniecznością, lecz czy nie zaniedbuje­my chwalenia Boga? Czy nie powinniśmy częściej składać dziękczynienia Dawcy wszelkich naszych błogosławieństw? Potrzebujemy rozwijać wdzięczność. Powinniśmy często rozważać i opowiadać o Bożym miłosierdziu oraz chwalić i wysławiać Jego święte imię, nawet gdy przechodzimy przez smutek i cierpienie”26.

**Pytania do dyskusji**

`1. Jaką rolę odgrywa przebaczenie w przypadku uzdrowienia relacji zerwanych wskutek utraty zaufania? Zob. Mt 6,12-15; 18,21-22. Miłość „nie myśli nic złego” (1 Kor 13,5).`

`2. Jakie dobrodziejstwo wynika z rozmyślania o litości, miłosierdziu i łasce Boga, gdy doświadczamy smutku, choroby i nieszczęścia?`

`3. W jaki praktyczny sposób twój zbór może pomagać ludziom doświadczającym jakiegokolwiek rodzaju bolesnej straty?`