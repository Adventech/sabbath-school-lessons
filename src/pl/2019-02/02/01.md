---
title:  Wybory, których dokonujemy
date:  06/04/2019
---

### Studium bieżącego tygodnia
Ef 1,1-4; Mt 22,35-37; 7,24-25; Prz 18,24; 1 Kor 15,33; Koh 2,1-11.

> <p>Tekst pamięciowy</p>
> „A jeśliby się wam wydawało, że źle jest służyć Panu, to wybierzcie sobie dzisiaj, komu będziecie służyć: czy bogom, którym służyli wasi ojcowie, gdy byli za Rzeką, czy też bogom amorejskim, w których ziemi teraz mieszkacie. Lecz ja i dom mój służyć będziemy Panu” (Joz 24,15).

Czy zauważyłeś, że życie jest pełne wyborów? W gruncie rzeczy można powiedzieć, że od rana do wieczora, dzień po dniu, dokonujemy wyborów. Dokonujemy ich tak wiele, iż nawet nie jesteśmy w stanie ich zliczyć. Po prostu wybieramy i nawet się nad tym głębiej nie zastanawiamy.

Niektóre wybory są bardzo proste, podczas gdy inne zmieniają nasze życie i mają wieczne konsekwencje nie tylko dla nas, ale i dla naszych bliskich.

Zatem bardzo ważne jest to, byśmy przemyśleli nasze wybory, zwłaszcza te najważniejsze, które wpłyną na nas i naszych bliskich na resztę naszego życia.

Jakże wielu z nas po dziś dzień żałuje wyborów, których dokonaliśmy w przeszłości! Jakże wielu do dziś ponosi konsekwencje złych wyborów dokonanych dawno temu! Na szczęście istnieje dla nas przebaczenie. Jest dla nas także odkupienie i uzdrowienie, i to pomimo naszych najgorszych nawet wyborów.

W tym tygodniu przyjrzymy się z szerokiej perspektywy wyborom, których dokonujemy — jak powinniśmy ich dokonywać i jaki wpływ wywierają na nas i nasze rodziny.