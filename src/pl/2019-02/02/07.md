---
title:  Do dalszego studium
date:  12/04/2019
---

W całym Piśmie Świętym stykamy się z realiami ludzkiej wolnej woli. Adam i Ewa przed upadkiem (zob. 3. rozdział Księgi Rodzaju) posiadali wolną wolę i niestety zrobili z niej zły użytek. Skoro nieupadłe ludzkie istoty żyjące w doskonałym środowisku mogły nadużyć wolnej woli, o ileż bardziej grozi to nam, pogrążonym w grzechu!

Musimy pamiętać, że wolna wola jest wolna, co oznacza, że bez względu na wywieraną na nas presję, tak wewnętrzną, jak i zewnętrzną, nie musimy wybierać tego, co jest złe. Dzięki sile Bożej działającej w nas możemy dokonywać właściwych wyborów na mocy danej nam przez Boga wolnej woli. Jakże ważne jest więc, żebyśmy starannie ważyli nasze decyzje, zwłaszcza wobec faktu, że decyzje te mogą wpływać na nasze rodziny! Wolny wybór Kaina, by zamordować brata, z pewnością zdruzgotał jego bliskich. Wolna decyzja braci Józefa, by sprzedać go do niewoli, załamała Jakuba. „A on poznał ją i rzekł: — To jest szata syna mojego, dziki zwierz pożarł go; tak, z pewnością rozszarpał Józefa.

Wtedy Jakub rozdarł szaty swoje i włożył wór na biodra, i przez długi czas opłakiwał syna swego. Próbowali go pocieszać wszyscy synowie jego i wszystkie córki jego, ale nie dał się pocieszyć i mówił: — W żałobie zejdę do syna mego do grobu. I opłakiwał go ojciec” (Rdz 37,33-35).

**Pytania do dyskusji**

`1. Jakich wolnych wyborów dokonałeś dzisiaj? Co mówią one o tobie oraz twoich więziach z Bogiem i ludźmi? Które z twoich wyborów chciałbyś zmienić, gdybyś mógł cofnąć czas?`

`2. Jakie postacie biblijne dokonały złych wyborów i czego możemy się nauczyć na ich błędach? W jaki sposób złe wybory negatywnie wpłynęły na ich rodziny?`

`3. Niewątpliwie każdy z nas żałuje złych wyborów, jakich dokonał w przeszłości. Dlaczego wobec tego rodzaju żalu ewangelia jest tak dobrą nowiną? Jakie obietnice biblijne pomagają ci przetrwać poczucie winy z powodu złych wyborów?`

`4. Gdyby ktoś z twoich znajomych rozważał zawarcie małżeństwa, jakiej rady mógłbyś mu udzielić? Jakie zasady zawarte w Słowie Bożym wskazałbyś, by pomóc mu w podjęciu właściwej decyzji?`