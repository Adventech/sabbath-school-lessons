---
title:  Dokonywanie właściwych wyborów
date:  08/04/2019
---

Wszyscy dobrze wiemy, jak ważne są wybory, których dokonujemy. Wiemy także, iż złe wybory mogą bardzo negatywnie wpływać na nasze życie i życie naszych bliskich. Tak więc musimy zapytać: — Czy możemy się dowiedzieć, jak dokonywać właściwych wyborów?

**Poniższe wersety podają ogólne kroki, jakie mogą nam pomóc w dążeniu do dokonywania właściwych wyborów. Wymień je i opisz krótko.**

`1. 1 Tes 5,17; Jk 1,5`

`2. Iz 1,19; Mt 7,24-25`

`3. Ps 119,105; 2 Tm 3,16`

`4. Prz 3,5-6; Iz 58,11`

`5. Prz 15,22; 24,6`

Jakże ważne jest to, byśmy podejmując każdą znaczącą decyzję, udali się do Boga w modlitwie, abyśmy byli pewni, że nasz wybór nie doprowadzi nas do złamania prawa Bożego w jakikolwiek sposób czy przekroczenia zasad wyłożonych w Słowie Bożym! Jakże ważne jest to, byśmy ufali Bogu i podporządkowali nasze wybory Jemu! Musimy się modlić, by wybór, którego zamierzamy dokonać, przyczynił się do chwały Boga i byśmy byli gotowi poddać nasze pragnienia Jemu, jeśli nie są zgodne z Jego planem wobec nas. W wielu sytuacjach mądry doradca może być wielką pomocą w dokonaniu właściwego wyboru. W końcu zaś świadomość, że Bóg nas miłuje i pragnie dla nas tego, co najlepsze, może być dla nas źródłem pewności. Możemy wówczas wiedzieć, że jeśli w wierze i pokorze podporządkujemy się Jemu, to możemy iść naprzód i dokonywać właściwych wyborów.

`W jaki sposób przystępujesz do dokonywania ważnych wyborów w swoim życiu? Jakie duchowe przygotowania czynisz, by dokonać właściwego wyboru?`