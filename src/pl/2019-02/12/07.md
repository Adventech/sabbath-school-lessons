---
title:  Do dalszego studium
date:  21/06/2019
---

Moc rodzinnej ewangelizacji. „Daleko potężniej niż kazanie działa na serce i życie ludzi wpływ chrześcijańskiego domu. (...). Zasięg naszego wpływu może wydawać się znikomy, zdolności małe, warunki skromne i osiągnięcia niewielkie, a jednak posiadamy wspaniałe możliwości oddziaływania, gdy wiernie wykorzystujemy okazje ku temu we własnych domach”33.

**Pytania do dyskusji**

`1. Zapytaj uczestników lekcji szkoły sobotniej, czy wpływ chrześcijańskich rodzin pomógł im podjąć decyzję pójścia za Chrystusem. Omówcie, co zrobiło na nich największe wrażenie. Czego możecie się nauczyć z tych doświadczeń?`

`2. W jaki praktyczny sposób możecie służyć rodzinie, w której tylko jeden ze współmałżonków należy do Kościoła?`

`3. Omówcie napięcia związane z życiem rodzinnym przeciwdziałające chrześcijańskiej wierze. Sporządźcie listę negatywnych czynników i zanotujcie możliwe sposoby przeciwdziałania im.`

`4. Osobiste życie chrześcijan jest świadectwem dla dzieci, niewierzących współmałżonków, krewnych i gości. Choć dzielenie się wiarą w rodzinie nie zawsze może być tak skuteczne, jak się tego oczekuje, i nie od razu prowadzi do nawrócenia krewnych i gości, to jednak niedoskonali członkowie rodziny mogą wskazywać innym drogę do Doskonałego Zbawiciela. Przez prawdziwą gościnność okazywaną w imieniu Zbawiciela chrześcijanie prowadzą w zasięg Jego łaski tych wszystkich, z którymi się spotykają. Pomyśl, jaki wpływ wywiera twój dom rodzinny na tych, którzy go odwiedzają. Co możesz uczynić, by zmienić go w miejsce lepszego świadectwa wiary dla wszystkich, którzy przekraczają jego progi?`