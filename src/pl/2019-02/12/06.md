---
title:  Ośrodki promieniującej życzliwości
date:  20/06/2019
---

**Porównaj biblijne nawiązania do gościnności z rzeczywistymi wydarzeniami w domach kilku biblijnych rodzin wymienionych poniżej. Zob. Iz 58,6-7.10-12; Rz 12,13; 1 P 4,9. Zwróć uwagę na cechy gościnności, które zostały okazane.**

`Abraham i Sara (zob. Rdz 18,1-8)`

`Rebeka i jej rodzina (zob. Rdz 24,15-20.31-33)`

`Zacheusz (zob. Łk 19,1-9)`

Gościnność wychodzi naprzeciw potrzebie odpoczynku, posiłku i kontaktu z drugim człowiekiem. Jest to namacalny wyraz ofiarnej miłości. Jezus przywiązywał teologiczne znaczenie do gościnności, gdy uczył, że nakarmienie głodnych i podanie napoju spragnionym to przejawy służby dla Niego (zob. Mt 25,34-40). Wykorzystywanie domu rodzinnego w misji może polegać na zapraszaniu sąsiadów na posiłki, ale też na radykalnej gościnności takiej jak wynajęcie pokoju osobie będącej ofiarą przemocy domowej. Gościnność może oznaczać prostą i przyjazną postawę, gotowość zaoferowania modlitwy za kogoś czy udzielenia lekcji biblijnych. Prawdziwa gościnność wypływa z serca dotkniętego miłością Bożą oraz wyraża tę miłość w słowach i czynach.

Rodziny często narzekają na brak możliwości, czasu i energii, by okazywać gościnność. Inni czują się nieswojo, brakuje im umiejętności i pewności siebie, gdy mają wyjść poza krąg znajomych i spotkać się z niewierzącymi. Jeszcze inni wolą uniknąć ewentualnych komplikacji w życiu wynikających z nawiązywania kontaktów z obcymi ludźmi. Wiele współczesnych rodzin myli też gościnność z rozrywką.

`W jaki sposób twoje życie rodzinne odzwierciedla twój duchowy stan?`