---
title:  Chrystus w centrum
date:  12/05/2019
---

`Jakiej ilustracji używa Paweł, by przedstawić nową jedność istniejącą między ludźmi w Chrystusie? W jaki sposób Chrystus uczynił z dwojga jedność? Zob. Ef 2,11-22, a także Ga 3,28.`

Krzyż Chrystusa usuwa bariery dzielące ludzi. Mury oddzielały czcicieli Boga w jerozolimskiej świątyni — mężczyzn od kobiet, Żydów od nie-Żydów. Opisując jedność Żydów i nie-Żydów w Chrystusie, Paweł użył słownictwa, które tak samo odnosi się po podziałów istniejących między narodami, grupami ludzi, warstwami społecznymi i płciami. „Aby czyniąc pokój, stworzyć w sobie samym z dwóch jednego nowego człowieka” (Ef 2,15) — oto dobra nowina, która pomaga małżeństwom doświadczyć w pełni jedności w małżeństwie określonej jako jedno ciało. Także przez wiarę w Chrystusa od dawna podzielone rodziny mogą doświadczyć pojednania.

`Cytowanie wersetów biblijnych o jedności w Chrystusie to jedno, ale doświadczenie tego, co opisują, to coś zupełnie innego. Jakich praktycznych zmian dokonuje Chrystus w nas, by uzdolnić nas do doświadczenia jedności i wspólnoty, jakie zostały nam obiecane? Zob. np. Rz 6,4-7; 2 Kor 5,17; Ef 4,24-32.`

„Narysujcie duże koło, a z jego obwodu linie biegnące w kierunku środka. Im bar­dziej te linie zbliżają się do tego punktu, tym bardziej zbliżają się do siebie. (...). Im bardziej zbliżamy się do Chrystusa, tym bliżej jesteśmy jedni drugich”16.

„Między ojcem a synem, między mężem a żoną (...) stoi Chrystus, Pośrednik, niezależnie od tego, czy potrafią Go rozpoznać, czy nie. Nie ma już dla nas innej drogi do drugiego człowieka jak przez Chrystusa, przez Jego słowo i nasze naśladowanie”17.

`Jak blisko środka tego kręgu znajdują się twoja rodzina i twój zbór? Co musi nastąpić, by więzi między ludźmi były takie, jak powinny być?`