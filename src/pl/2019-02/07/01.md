---
title:  Klucze do rodzinnej jedności
date:  11/05/2019
---

### Studium bieżącego tygodnia
Rdz 33,12-14; Rt 1,16-18; J 17,21-26; Ga 3,28; Ef 2,11-22; 5,21-6,9.

> <p>Tekst pamięciowy</p>
> „Aby wszyscy byli jedno, jak Ty, Ojcze, we mnie, a Ja w tobie, aby i oni w nas jedno byli, aby świat uwierzył, że Ty mnie posłałeś” (J 17,21).

Życie rodzinne przypada na różne okresy w życiu różnych osób. Dla matki i ojca pojawienie się dzieci w rodzinie oznacza wielką zmianę, która wpłynie na resztę ich małżeńskiego życia. Dla dzieci oczywiście przyjście na świat jest także wielką zmianą. Dzieci, przeszedłszy przez różne etapy życia, opuszczą dom rodzinny, założą nowe rodziny i będą miały swoje dzieci.

Zarówno rodzice, jak i dzieci, zmagają się w rodzinie z tym samym problemem — grzeszną naturą, która czyni zachowanie jedności w rodzinie wielkim wyzwaniem, najłagodniej mówiąc.

W Jezusie na krzyżu cała ludzkość została pojednana z Bogiem i ze sobą nawzajem (zob. Ef 2,13-16; Kol 1,21-23), ale na praktycznym codziennym poziomie musimy przyjąć osobiście łaskę Chrystusa, która jedynie może zapewnić rodzinną jedność tym, którzy szukają jej przez wiarę. Ta rzecz musi być codziennym doświadczeniem w naszym życiu. Na szczęście dzięki łasce Chrystusa to doświadczenie jest w naszym zasięgu!