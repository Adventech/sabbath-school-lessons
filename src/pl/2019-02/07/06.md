---
title:  Życie w miłości, którą ślubujemy
date:  16/05/2019
---

Spójność i jedność rodziny zależą od poświęcenia i zaangażowania się jej członków, co zaczyna się od zaangażowania małżonków we wzajemną troskę o siebie. Niestety, historia biblijna jest pełna przykładów niedotrzymanych ślubów, zawiedzionego zaufania i braku poświęcenia tam, gdzie należało je okazać. Jednak Pismo Święte zawiera także przykłady zwykłych ludzi, którzy z Bożą pomocą okazywali oddanie przyjaciołom i bliskim, dotrzymując swoich obietnic.

**Przyjrzyj się wymienionym poniżej rodzinom i oceń poziom ich zaangażowania. Jak wzajemne oddanie mogłoby zostać zwiększone w przypadku niektórych z tych rodzin? Co motywowało poświęcenie okazywane w innych rodzinach?**

`Poświęcenie się rodzica dla dziecka (zob. Rdz 33,12-14; Wj 2,1-10)`

`Poświęcenie się rodzeństwa (zob. Rdz 37,17-28)`

`Poświęcenie się dla rodziny (zob. Rt 1,16-18; 2,11-12.20; 3,9-13; 4,10.13)`

`Poświęcenie się w małżeństwie (zob. Oz 1,2-3.6.8; 3,1-3)`

Gdy poświęcamy się dla kogoś, jak w małżeństwie, czy adoptując dziecko, musimy dobrowolnie pogodzić się ze zmianą naszych wyborów w przyszłości i zrezygnować z czegoś w naszym życiu. Przepisy prawa mogą ograniczać negatywne zachowania, ale małżeństwo i więzi rodzinne wymagają miłości, aby mogły rozkwitać.

`Co dla ciebie osobiście oznacza obietnica zaangażowania się Jezusa (zob. Hbr 13,5)? Jak Jego poświęcenie dla ciebie powinno wpływać na twoje oddanie dla Niego, twojego współmałżonka, twoich dzieci i współwierzących?`