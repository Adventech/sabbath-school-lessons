---
title:  Rytm życia
date:  30/03/2019
---

### Studium bieżącego tygodnia
Rdz 1,1-31; 8,22; Ps 90,10; Hi 1,13-19; Dz 9,1-22; Flp 1,6; Rz 8,1.

> <p>Tekst pamięciowy</p>
> „Wszystko ma swój czas i każda sprawa pod niebem ma swoją porę” (Koh 3,1).

Król Salomon jest autorem pięknej poetyckiej refleksji nad życiem: „Wszystko ma swój czas i każda sprawa pod niebem ma swoją porę: Jest czas rodzenia i czas umierania; jest czas sadzenia i czas wyrywania tego, co zasadzono. Jest czas zabijania i czas leczenia; jest czas burzenia i czas budowania. Jest czas płaczu i czas śmiechu; jest czas narzekania i czas pląsów. Jest czas rozrzucania kamieni i czas zbierania kamieni; jest czas pieszczot i czas wstrzymywania się od pieszczot. Jest czas szukania i czas gubienia; jest czas przechowywania i czas odrzucania. Jest czas rozdzierania i czas zszywania; jest czas milczenia i czas mówienia. Jest czas miłowania i czas nienawidzenia; jest czas wojny i czas pokoju” (Koh 3,1-8).

Powyższe słowa trafnie ujmują ludzką egzystencję — etapy i rytm naszego życia. O tak, nasze życie przebiega etapami, zmienia się, i to od dnia narodzin. Czasami zmiany prowadzą ku lepszemu, a czasami nie. Bywa, że czasami mamy nad nimi kontrolę. W tym tygodniu przyjrzyjmy się etapom i rytmowi naszego życia, a zwłaszcza temu, jak wpływają one na nas i nasze rodziny.