---
title:  Rytm życia.
date:  01/04/2019
---

Uczeni zidentyfikowali w organizmie człowieka rytm dobowy. To rytm zwany dobowym zegarem biologicznym organizmu regulujący różne funkcje ciała. Innymi słowy, swojego rodzaju regularność istnieje nawet w naszym ciele. Tak więc możemy powiedzieć, że rytmy występują zarówno wokół nas, jak i w nas samych.

**Jakie etapy życia zostały wymienione w poniższych fragmentach Starego Testamentu i jak wiążą się one bezpośrednio z życiem rodzinnym?/Users/vitaliy/Sites/Adventech/sabbath-school-lessons/src/pl/2019-02/01/03.md

`Koh 3,2`

`Rdz 21,8; Sdz 13,24`

`Ps 71,5; Prz 5,18`

`Rdz 15,15; Sdz 8,32`

`Ps 90,10`

Między dwoma granicznymi wydarzeniami w życiu — narodzinami i śmiercią — wszyscy przechodzimy różne etapy, ale każdy z nas nieco inaczej. Zdarza się, że dzieci umierają wkrótce po urodzeniu. Inne dorastają i stają się dojrzałymi osobami, a nawet dożywają sędziwego wieku. Dzieci rosną i rozwijają się w swoim tempie. Niektóre nauczą się chodzić i mówić wcześniej niż inne. Te, które są zdolne i mogą studiować, zdobywają wyższe wykształcenie, a inne uczą się prostych zawodów, by zarabiać na utrzymanie. Niektóre dorosną, założą rodzinę i będą miały dzieci, a inne nie.

Na ziemi żyje obecnie prawie osiem miliardów ludzi. A choć wszyscy mamy ze sobą dużo wspólnego (zob. Dz 17,26), to jednak każdy z nas jest indywidualnością, a zatem różni się od innych.

Różnice te są istotne, gdyż czynią każdego z nas kimś wyjątkowym, co oznacza, że każdy z nas ma coś, czym może się dzielić z innymi. Krótko mówiąc, owe różnice pozwalają nam być błogosławieństwem dla innych. Na przykład zarówno młodzi, jak i starsi mogą się wspierać wzajemnie z obopólną korzyścią: „Chlubą młodzieńców jest ich siła, lecz ozdobą starców jest siwy włos” (Prz 20,29). Na jakimkolwiek etapie życia jesteśmy i jakiekolwiek różnice występują między nami, wszyscy mamy coś do zaoferowania nie tylko Bogu, ale i także sobie nawzajem.

`Jakakolwiek jest obecnie twoja sytuacja życiowa, co możesz zrobić, by być błogosławieństwem dla innych? Dlaczego nie miałbyś podjąć świadomego wysiłku, by stać się błogosławieństwem, zwłaszcza dla najbliższych?`