---
title:  Do dalszego studium
date:  05/04/2019
---

Pomyśl o zmianach, jakie dokonały się w uczniach Jezusa, gdy przebywali z Nim. Byli to przeważnie niewykształceni i prości ludzie, wychowani w nauce i tradycji żydowskiej wiary, którzy stanęli wobec życiowego wyzwania, jakim było dla nich spotkanie Nauczyciela z Galilei. Nieobce im były zazdrość (zob. Mt 20,20-24) i spory (zob. J 3,25). Czasami brakowało im wiary (zob. Mk 9,28-29). W chwili próby opuścili Jezusa (zob. Mt 26,56), a jeden z nich nawet zaparł się Go (zob. Mt 26,69-74). Jednak z upływem czasu rozwijali się duchowo, tak iż ludzie rozpoznawali po ich zachowaniu się, że byli oni z Jezusem (zob. Mt 26,73). Nawet członkowie Sanhedrynu zdziwili się, gdy powiedziano im, że Piotr i Jan to ludzie prości i niewykształceni: „Poznali ich też, że byli z Jezusem” (Dz 4,13).

Pomyśl, jak pozytywny wpływ możemy wywierać na nasze rodziny, jeśli żyjemy w taki sposób, iż nasi bliscy, widząc nas, rozpoznają, iż przebywaliśmy z Jezusem.

Co na temat wpływu w rodzinie mówi poniższy cytat? „Dom, chociaż skromny, może być zawsze miejscem pro­wadzenia miłych rozmów i wykonywania dobrych uczynków, gdzie miłość i grzeczność są stałymi gośćmi”4.

**Pytania do dyskusji**

`1. Przeczytaj Koh 3,1-8. O czym jest mowa w tych wersetach i jak możesz zastosować zawartą w nich zasadę w swoim życiu i doświadczeniu?`

`2. Omówcie doświadczenia, które was zmieniły. Powiedzcie o tym, czego was nauczyły, a także czego was nie nauczyły, choć powinny były nauczyć. Czego dowiedzieliście się o sobie dzięki tym doświadczeniom? Jak te doświadczenia wpłynęły na wasze rodziny? Czego nauczyliście się dzięki temu?`

`3. Jak Chrystus zmienił twój sposób życia? Jak świadczy to o Jego mocy zmieniania nas?`