---
title:  Wychowanie dzieci
date:  18/05/2019
---

### Studium bieżącego tygodnia
Rdz 18,11; Jr 31,25; Mt 11,28; Ps 127,1-5; Prz 22,6; 1 Sm 3,10-14; Flp 3,13.

> <p>Tekst pamięciowy</p>
> „Oto dzieci są darem Pana, podarunkiem jest owoc łona” (Ps 127,3).

Narodziny dziecka wydają się nam czymś tak zwyczajnym i normalnym, iż rzadko zastanawiamy się nad tym, jakim są cudem. Wyobraź sobie, co musiała czuć Ewa, trzymając po raz pierwszy w ramionach małego Kaina. Pomyśl o zmianach, jakich doświadczała w swoim organizmie podczas ciąży, bólach porodowych, a potem widoku niemowlęcia podobnego do niej i do Adama, a przy tym tak bezradnego i bezbronnego. Jakimże doświadczeniem musiało być dla Sary urodzenie Izaaka w wieku ponad dziewięćdziesięciu lat! To wydarzenie rozeszło się szerokim echem w całym regionie. Anna przez wiele lat modliła się o syna, a gdy oddała Samuela na służbę w świątyni, powiedziała: — „O tego chłopca się modliłam, a Pan spełnił moją prośbę, jaką do niego zaniosłam” (1 Sm 1,27).

Z jakim zdumieniem Maria, tak jeszcze młoda, tuliła swego syna, a jednocześnie Syna Bożego!

Jednak nie wszyscy mają przywileje i obowiązki, jakie wiążą się z wychowywaniem dzieci. W tym tygodniu przyjrzymy się rodzicielstwu — jego wyzwaniom, obawom i radościom.