---
title:  Do dalszego studium
date:  24/05/2019
---

„Powinniście znaleźć czas na rozmowę i modlitwę z dziećmi i nie powinniście dozwolić, aby cokolwiek przerwało waszą porę obcowania z Bogiem i dziećmi, a gościom możecie powiedzieć: — Bóg zlecił mi dzieło do wykonania, więc muszę mieć na nie czas.

Powin­niście rozumieć, że macie do wykonania dzieło dla życia doczesnego i wiecznego. Pierwszym obowiązkiem są własne dzieci”23.

„Rodzice, powinniście rozpocząć naukę dyscypliny, gdy wasze dzieci są jeszcze niemowlętami w waszych ramionach. Uczcie je poddawać ich wolę waszej woli. Można to czynić przez stanowczość i okazywanie zdecydowania. Rodzice powinni doskonale panować nad własnym duchem, aby z łagodnością i zdecydowaniem naginać wolę dziecka, aż będzie ono całkowicie posłuszne ich życzeniom. Rodzice nie zaczynają nauczania dyscypliny w porę. Pierwsze przejawy nieutemperowania są tolerowane, a dzieci umacniają się w uporze, który rośnie wraz z nimi i wzmacnia się”24.

**Pytania do dyskusji**

`1. Co to znaczy być dzieckiem Bożym? Jak powinniśmy rozumieć tę alegorię i jaką pociechę nam ona niesie?`

`2. Pewien ojciec powiedział: — W ciągu kilku pierwszych lat życia mojego dziecka nauczyłem się dwóch wielkich teologicznych prawd. Pierwsza to realność wolnej woli, a druga to realność grzesznej ludzkiej natury. Jak to możliwe, by nauczył się tego od swojego dziecka?`

`3. Kiedy jest właściwy czas, by pomagać kształtować wolę dziecka? Jak należy to czynić? Jak możemy ukształtować wolę naszych dzieci zgodnie z Bożymi wskazaniami, jeśli nie poddaliśmy w pełni naszej woli Bogu?`

`4. Zastanów się nad kwestią rodziców w pojedynkę wychowujących swoje dzieci. W jaki praktyczny sposób twój zbór może pomagać samotnym rodzicom i ich dzieciom, które starają się oni wychowywać?`

`5. W jaki sposób możemy wspierać rodziców, których dzieci zeszły z drogi wiary?`