---
title:  Oddawanie czci Stwórcy
date:  06/05/2023
---

### Studium Bieżącego Tygodnia
Ap 1,9; Iz 40,26; 2 Kor 5,17; Kol 1,17; Ap 4,11; J 19,16-30.

> <p>Tekst Pamięciowy</p>
> „Godzien jesteś, Panie i Boże nasz, przyjąć chwałę i cześć, i moc, ponieważ Ty stworzyłeś wszystko, i z woli twojej zostało stworzone, i zaistniało” (Ap 4,11).

Łatwo jest przyjmować pewne rzeczy jako oczywistość, zwłaszcza jeśli zawsze się o nich wiedziało i doświadczało ich. Na przykład, jakże łatwo małe dzieci traktują opiekę rodziców jako coś oczywistego — coś, co zawsze miały w swoim życiu. Podobnie jak za coś oczywistego odbieramy świecące słońce, błękitne niebo, świeże powietrze i miękką ziemię pod stopami.

Czy kiedykolwiek zastanawiałeś się nad tym, że większość ludzi traktuje swoje istnienie i życie jako coś zwyczajnego, oczywistego? Jakże rzadko w naszym codziennym życiu zadajemy sobie słynne pytanie niemieckiego filozofa i matematyka Gottfrieda W. Leibniza (1646-1716):

— „Dlaczego istnieje raczej coś niż nic?”28.

Dlaczego istnieje wszechświat z całym jego majestatem i ogromem, pełen zdumiewających obiektów astronomicznych? Czy byłoby logiczną nieprawidłowością, gdyby nasz wszechświat nie istniał, a my wraz z nim? Według najnowszej teorii naukowej (a te zmieniają się coraz szybciej) nasz wszechświat kiedyś nie istniał. Innymi słowy, nasze istnienie jest warunkowe. Cudem jest to, że w ogóle istniejemy. Wbrew pewnym mitom, według których wszechświat powstał absolutnie z niczego, i to bez przyczyny, a w najlepszym razie zrodził się z jakiegoś skomplikowanego matematycznego równania, wszechświat istnieje dzięki Bogu, Stwórcy, który wszystko stworzył.