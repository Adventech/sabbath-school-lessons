---
title:  Do Dalszego Studium
date:  12/05/2023
---

Oddawanie czci Bogu ma centralne znaczenie w Piśmie Świętym i zawsze było kością niezgody między ludzkością a ludem Bożym. W czasach starotestamentowych prorocy ganili lud Boży za oddawanie czci obcym bogom albo oddawanie czci Panu przy pomocy pogańskich praktyk. Konflikt między oddawaniem czci Bogu a oddawaniem czci obcym bogom stanowi jeden z głównych wątków wielkiego boju i nieodmiennie towarzyszy zjawisku lekceważenia prawa Bożego.

„Oddawanie czci odnosi się do jednej z najbardziej podstawowych sfer ludzkiej egzystencji, jako że dotyczy tego, co ludzie jako żywe istoty powinni czynić, gdy uświadamiają sobie, że znajdują się w obecności Stwórcy. (...). Jedynie żywi mogą czcić Pana; umarli nie oddają Mu chwały i nie czczą Go. (...). Ten, który nas stworzył, zaprasza nas, byśmy poświęcili Mu nasze życie w akcie oddania czci, aby otrzymać je od Niego wzbogacone i używać go dla dobra bliźnich. Oddawanie czci Bogu jest związane z naturą i celem naszego istnienia oraz potrzebą posiadania punktu skupienia poza samymi sobą, wyzwalającego nas z egoizmu. Zaniedbanie oddawania czci Bogu powoduje utratę celu istnienia i skazuje nas na dezorientację i umieranie — zmierzanie ku zupełnemu zatraceniu wskutek odłączenia od Źródła Życia”29.

**Pytania Do Dyskusji**

`1. Zastanów się nad tym, dlaczego w upadłym świecie bycie stworzonym przez Boga nie wystarcza. Dlaczego potrzebujemy także obietnicy odkupienia?`

`2. Pomyśl o doświadczeniu, które uświadomiło ci moc Boga działającą w twoim życiu oraz miłość Boga do ciebie osobiście. Zastanów się nad tym, że Bóg, który cię miłuje, stworzył cały wszechświat. On miłuje cię tak, iż troszczy się o ciebie każdego dnia. Dlaczego ta świadomość powinna być dla nas źródłem nie tylko pociechy, ale i pokory?`

`3. Gdyby ewolucja była faktem, dlaczego mielibyśmy czcić Stwórcę, który posłużył się miliardami lat śmierci, przemocy, zniszczenia, cierpienia i masowego wymierania, by w końcu stworzyć nas, a następnie podał nam zupełnie inny początek życia w Księdze Rodzaju? Dlaczego taki Bóg miałby zasługiwać na naszą cześć? Za co mielibyśmy Go wielbić? Czy za to, że przez tysiące lat okłamywał nas co do naszego prawdziwego pochodzenia?`