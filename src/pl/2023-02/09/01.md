---
title:  Miasto zwane Zamieszaniem
date:  20/05/2023
---

### Studium Bieżącego Tygodnia
Ap 17,1-2.15; 18,1-4; 17,4-6; Mt 16,18; Jr 50,33-38; Ps 115,4-8.

> <p>Tekst Pamięciowy</p>
> „Będą oni walczyć z Barankiem, lecz Baranek zwycięży ich, bo jest Panem panów i Królem królów, a z nim ci, którzy są powołani i wybrani, oraz wierni” (Ap 17,14).

Temat wielkiego boju został streszczony w symbolice dwóch kobiet — jedna jest ubrana w słońce w 12. rozdziale Apokalipsy Jana, a druga w purpurę i szkarłat w 17. rozdziale tejże księgi.

Uderzająco piękny symbol kobiety ubranej w słońce, w olśniewającej chwale Chrystusa, jest użyty w 12. rozdziale Apokalipsy Jana. Jest ona wierna swemu Oblubieńcowi, Jezusowi. Nie jest skalana zepsuciem wskutek fałszywych doktryn. W Biblii kobieta symbolizuje oblubienicę Jezusa, prawdziwy Kościół. Prorok Jeremiasz stwierdził: „Córka syjońska podobna jest do pięknej panny” (Jr 6,2 DBG). Jeremiasz użył wyrażenia córka syjońska, porównując lud Boży do wiernej kobiety. (Zob. także Ef 5,25-32; Oz 2,22).

Natomiast odstępstwo Biblia porównuje do rozpusty czy cudzołóstwa (zob. Jk 4,4 BG). Mówiąc o buncie i niewierności Izraelitów, Ezechiel ubolewa, że stali się podobni do „kobiety cudzołożnej, która zamiast swojego męża przyjmuje obcych” (Ez 16,32 BT).

W tej lekcji przyjrzymy się tym dwóm kobietom z Apokalipsy Jana i zbadamy głębiej konflikt toczący się między prawdą a fałszem.