---
title:  Dwa kontrastujące ze sobą systemy
date:  21/05/2023
---

`Przeczytaj Ap 12,17; 17,14. Jak został opisany Kościół Boży i jak reaguje na to szatan?`

Przez wieki Bóg zawsze miał lud, który był Mu wierny. Ap 12,17 opisuje wiernych Bożych jako lud, który „strzeże przykazań Bożych”. W innym miejscu zostali oni określeni jako „powołani i wybrani, oraz wierni” (Ap 17,14).

`Przeczytaj Ap 14,8; 17,1-2. Jakie uroczyste oświadczenie składa anioł? Co uczynił Babilon, by na nie zasłużyć?`

Jan napisał ostatnią księgę Nowego Testamentu pod koniec pierwszego wieku. W tym czasie starożytny Babilon był już dawno rumowiskiem. Gdy Jan spisał przesłanie otrzymane od Boga, miasto Babilon leżało w gruzach od dobrych kilku wieków.

W Apokalipsie Jana starożytne miasto Babilon ma znaczenie wyłącznie typologiczne, symboliczne i odnoszące się do eschatologicznego Babilonu. W proroctwach Apokalipsy Jana Babilon symbolizuje fałszywy system religijny o cechach przypominających starożytny Babilon. Zasady, według których funkcjonował starożytny Babilon, leżą u podstaw także współczesnego duchowego Babilonu.

W Ap 17,1-6 na scenie dziejów pojawia się kobieta ubrana w purpurę i szkarłat. W tym niepokojącym obrazie kobieta dosiada szkarłatnej bestii i jest nazwana nierządnicą/wszetecznicą. Niegdyś była oblubienicą, ale porzuciła swojego Oblubieńca, Jezusa Chrystusa. Apostoł Jan ujrzał żywy symbol odstępczego systemu religijnego wywierającego istotny wpływ w świecie. Zwróć uwagę na jego opis. Z tą wszetecznicą „nierząd uprawiali królowie ziemi, a winem jej nierządu upijali się mieszkańcy ziemi” (Ap 17,2). Upijali się? Pijaństwo zawsze jest przedstawiane w Biblii jako coś negatywnego. Nierząd? W kategoriach religijnych symbolizuje fałszywe nauki, doktryny i praktyki.

`Zarówno przywódcy, jak i lud znajdują się pod negatywnym wpływem tej potęgi. Co jest naszą jedyną ochroną przed tym wpływem? (Zob. Ef 6,10-18).`