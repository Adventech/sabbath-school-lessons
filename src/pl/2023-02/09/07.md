---
title:  Do Dalszego Studium
date:  26/05/2023
---

„Poselstwo z 14. rozdziału Apokalipsy Jana, głoszące upadek Babilonu, musi odnosić się do społeczności religijnych, które kiedyś były czyste, ale później zeszły na złą drogę. Ponieważ następuje ono tuż po ostrzeżeniu o sądzie, musi zostać przekazane w dniach ostatecznych; nie może zatem odnosić się jedynie do Kościoła rzymskiego, ponieważ pozostaje on w stanie upadku od wielu stuleci”38.

Wydarzenie opisane w 3. rozdziale Księgi Daniela — historia trzech Hebrajczyków, którzy w starożytnym Babilonie odmówili oddania pokłonu „złotemu posągowi, który wzniósł król Nebukadnesar” (Dn 3,5) — jest typem/zapowiedzią tego, co wydarzy się, gdy duchowy Babilon w czasie końca będzie usiłował narzucić ludzkości kult fałszywego wizerunku (zob. Ap 13,15; 14,9.11; 16,2; 19,20; 20,4). Ciekawe jest to, że właśnie przykazanie, którego nie chcieli złamać trzej Hebrajczycy — drugie przykazanie dekalogu (zob. Wj 20,4-5) — jest tym przykazaniem, które starała się usunąć potęga zamierzająca „zmienić czasy i Prawo” (Dn 7,25).

Jakie jeszcze inne przykazanie usiłowała zmienić ta moc? Oczywiście czwarte przykazanie, które, jak wspomnieliśmy wcześniej, znajdzie się w samym centrum kwestii oddawania czci w czasie ostatniego kryzysu, gdy każdy z ludzi będzie musiał zdecydować, czy będzie czcił Tego, który „uczynił (...) niebo i ziemię, morze i wszystko, co w nich jest, a siódmego dnia odpoczął” (Wj 20,11; zob. także Ap 14,7), czy raczej bestię i jej obraz.

**Pytania Do Dyskusji**

`1. Co ma wspólnego wieża Babel ze współczesnym duchowym Babilonem? Jakie są podobieństwa między nimi?`

`2. Jak możemy pogodzić dwa pozornie sprzeczne pojęcia — z jednej strony uprawnienia, jakie Jezus nadał swojemu Kościołowi, a z drugiej strony niebezpieczeństwo związane z powierzaniem naszego duchowego doświadczenia jakimkolwiek duchowym przywódcom? Jakie są granice władzy Kościoła?`

`3. Skąd wiemy, że bałwochwalstwo, jeden z grzechów Babilonu, polega nie tylko na oddawaniu pokłonu wizerunkom? W jaki sposób bałwochwalstwo grozi także protestantom?`

`4. Jakie jeszcze podobieństwa dostrzegasz między wymuszonym kultem opisanym w 3. rozdziale Księgi Daniela, a tym, co ma nastąpić w czasie końca?`