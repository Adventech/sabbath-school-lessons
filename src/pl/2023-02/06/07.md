---
title:  Do Dalszego Studium
date:  05/05/2023
---

Oto szybki i łatwy sposób przeanalizowania proroctwa o siedemdziesięciu tygodniach z Dn 9,24-27.

• 	Po pierwsze to siedemdziesiąt tygodni (zob. Dn 9,24).

• 	Po drugie siedem tygodni i sześćdziesiąt dwa tygodnie daje razem sześćdziesiąt dziewięć tygodni (zob. Dn 9,25) z siedemdziesięciu tygodni.

• 	Po trzecie jest jeszcze ostatni — siedemdziesiąty — tydzień (zob. Dn 9,27).

• 	Po czwarte ostatni tydzień podzielony jest na pół — „w połowie tygodnia” (Dn 9,27) — po trzy i pół roku.

I to wszystko. Siedemdziesiąt tygodni składa się z sześćdziesięciu dziewięciu tygodni i jednego tygodnia. Ostatni tydzień podzielony jest na pół. Wystarczy teraz wstawić datę — 457 rok przed Chrystusem — na początku i przy pomocy prostej matematyki dotrzemy na linii czasu do 1844 roku po Chrystusie.

Mówiąc o dwóch tysiącach trzystu dniach w 8. rozdziale Księgi Daniela, prorok nie podaje, kiedy się one zaczynają. „Aż do wieczora i do poranku dni dwa tysiące trzysta, a będzie oczyszczona świątynia” (Dn 8,14 UBJW). Dwa tysiące trzysta dni, ale odkąd liczone? Dlaczego nie od czasu, w którym Daniel otrzymał wizję — „w trzecim roku króla Belsazara” (Dn 8,1)?

Ta data nie pasuje. Wizja z 8. rozdziału Księgi Daniela nie obejmuje Babilonii. Zaczyna się od wydarzeń już po rozpadzie imperium babilońskiego, a dotyczących Medii i Persji, Grecji oraz Rzymu aż do końca. Dlaczego datować okres prowadzący do oczyszczenia świątyni, o którym jest mowa w wizji, od Babilonii, której nie ma w wizji? Początek okresu podanego w wizji powinien zatem zostać wskazany w samej wizji, która zaczyna się od Medii i Persji i sięga do końca. To dużo lat. Jakie wydarzenie rozpoczyna ten okres? Nie podaje tego 8. rozdział Księgi Daniela, ale za to jest to wyraźnie wskazane w 9. rozdziale Księgi Daniela.

**Pytania Do Dyskusji**

`1. Podczas wspólnego studium biblijnego omówcie ścisłe powiązanie ewangelii i sądu ukazane w dwóch częściach jednego proroctwa z 8. i 9. rozdziału Księgi Daniela. Dlaczego to powiązanie jest dla nas dobrą nowiną? Jak to powiązanie pomaga nam złagodzić lęk, jaki budzi w nas pojęcie sądu?`

`2. Zastanów się nad objawioną w Dn 9,26 prawdą, iż Mesjasz został zabity „nie za siebie” (UBG). Co to oznacza? Dla kogo Chrystus poniósł śmierć na krzyżu?`

`3. Przeczytaj jeszcze raz Kpł 16,16; 23,26-29. Podczas wspólnego studium biblijnego omówcie powody, dla których świątynia wymagała oczyszczenia (zob. Kpł 16,16), oraz jak mieli się zachowywać Izraelici, gdy odbywało się oczyszczenie świątyni (zob. Kpł 23,26-29). Jak to, co zostało opisane w tych wersetach, było powiązane ze sobą nawzajem? Co to oznacza dla nas?`