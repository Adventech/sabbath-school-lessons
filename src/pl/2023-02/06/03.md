---
title:  Dwa tysiące trzysta dni i czas ostateczny
date:  01/05/2023
---

`Przeczytaj Dn 8,17.19.26. Do jakiego okresu odnosi anioł wizję z 8. rozdziału Księgi Daniela związaną z dwoma tysiącami trzystu dniami. Dlaczego ważne jest, byśmy to dobrze zrozumieli?`

Niektórzy twierdzą, że dwa tysiące trzysta dni należy rozumieć dosłownie. Uczą, że mały róg z 8. rozdziału Księgi Daniela oznacza Antiocha IV Epifanesa (żyjącego w latach 216-164 przed Chrystusem), władcy Syrii z dynastii Seleucydów, który zaatakował Jerozolimę i polecił zbezcześcić świątynię. Jednak dwa tysiące trzysta dni nijak nie pasuje do ram czasowych tamtych wydarzeń. Ponadto taka interpretacja jest zupełnie niezgodna z wyraźnym pouczeniem anioła, iż wizja dotyczy czasu ostatecznego. Antioch IV Epifanes z pewnością nie doczekał czasu ostatecznego.

W 8. rozdziale Księgi Daniela Gabriel zaczął swoje wyjaśnienie proroctwa o dwóch tysiącach trzystu dniach. Wskazał barana jako oznaczającego Medię i Persję oraz kozła jako symbolizującego Grecję (zob. Dn 8,20-21). Choć nienazwany, w przeciwieństwie do poprzednich potęg, kolejny twór — mały róg — musi oznaczać Rzym (zob. Dn 8,9.23-24). Następnie przedstawia swego rodzaju religijno-polityczną fazę rozwoju Rzymu, która to moc powali prawdę na ziemię (zob. Dn 8,10-12.25) i przypuści atak przeciwko służbie Chrystusa w niebiańskiej świątyni (zob. Dn 8,10-12). Oczyszczenie świątyni w Dn 8,14, szczytowy fragment rozdziału, to odpowiedź Boga na wyzwanie rzucone przez świeckie i religijne potęgi usiłujące przywłaszczyć sobie autorytet Boga. Jest to część Bożego rozwiązania problemu grzechu.

Gabriel był gotowy wyjaśnić szczegóły Bożych ram czasowych. Pod koniec 8. rozdziału Księgi Daniela widzimy wyraźnie, że prorok nie rozumiał części wizji dotyczącej dwóch tysięcy trzystu dni (zob. Dn 8,27). Wcześniejsza część dotycząca barana, kozła i małego rogu została wyjaśniona, a dwie pierwsze potęgi wprost wymienione zostały z nazwy (zob. Dn 8,20-21). Jednak oczyszczenie świątyni nie zostało wyjaśnione.

Anioł Gabriel, który pojawił się w 8. rozdziale Księgi Daniela, pojawił się ponownie w następnym rozdziale tej księgi i powiedział prorokowi:

— „Na początku modlitw twoich wyszło słowo, a jam przyszedł, abym ci je oznajmił, boś ty wielce przyjemny; a tak miej wzgląd na to słowo, a zrozumiej to widzenie” (Dn 9,23 BG).

Jakie widzenie? Jak zobaczymy w jutrzejszej części lekcji, chodzi tu o wizję dwóch tysięcy trzystu dni — jedyną część niewyjaśnioną wcześniej prorokowi w 8. rozdziale Księgi Daniela.

`Gabriel nazwał Daniela bardzo miłym27 (zob. Dn 9,23). Co mówi to o więzi istniejącej między niebem i ziemią?`