---
title:  Ostatnie szatańskie zwiedzenia
date:  27/05/2023
---

### Studium Bieżącego Tygodnia
Ap 12,9; 16,13-14; 1 Tes 4,16-17; Ez 8,16; 20,1-20; Ap 18,4-5.

> <p>Tekst Pamięciowy</p>
> „Poświęć ich w prawdzie twojej; słowo twoje jest prawdą” (J 17,17).

Zdarzyło się to we wrześniowy poranek 1982 roku w mieście Chicago w amerykańskim stanie Illinois. Gdy słońce wschodziło nad jeziorem Michigan, dojeżdżający do pracy starali się o to, by przedrzeć się przez korki na drogach ekspresowych, a dzieci z wolna zmierzały do szkoły, zaczęło się coś, co miało napełnić przerażeniem serca mieszkańców tego miasta. Otóż kolejne osoby zaczynały się źle czuć, a niektórzy ludzie tracili przytomność i umierali kilka godzin po zażyciu kapsułki tylenolu. Po zbadaniu tego przeciwgorączkowego i przeciwbólowego leku okazało się, że cała jego partia dostarczona niedawno do aptek została skażona cyjankiem potasu, silną trucizną. W wyniku śledztwa ustalono, że jakiś niezrównoważony psychicznie pracownik firmy farmaceutycznej celowo zatruł ów lek. Sprawcy nie zidentyfikowano do dziś.

Jak zauważyliśmy, Apokalipsa Jana ostrzega nas, że mieszkańcy ziemi upiją się śmiercionośną trucizną nazwaną winem Babilonu. Istnieją fałszywe nauki, które po przyjęciu prowadzą do śmierci. Jednak świat nie został pozostawiony bez ratunku i ochrony przed tą duchową trucizną. Lekarstwem i odtrutką przeciwko niej są przesłania trzech aniołów.

W lekcji tego tygodnia przyjrzymy się bliżej nie tylko babilońskiemu zwiedzeniu, ale także planowi Jezusa mającemu na celu uratowanie nas od zwiedzenia i śmierci, do której ono prowadzi.