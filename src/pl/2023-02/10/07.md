---
title:  Do Dalszego Studium
date:  02/06/2023
---

„Wielki Babilon w Apokalipsie Jana oznacza w szczególnym sensie zjednoczenie odstępczych religii w czasie końca. (...). Wielki Babilon to nazwa, przy pomocy której Źródło Natchnienia odnosi się do wielkiej, potrójnej, religijnej unii papiestwa, odstępczego protestantyzmu i spirytyzmu. (...). Słowo Babilon oznacza organizacje religijne i ich przywódców, ale nie szeregowych członków tych organizacji. Do szeregowych członków odnosi się zwrot wiele wód (zob. Ap 17,1.15)”45.

„Przez te dwa wielkie błędy — nieśmiertelność duszy i świętość niedzieli — szatan wciągnie ludzi w sieć swoich zwiedzeń. Pierwszy stał się podwaliną spirytyzmu, drugi stwarza nić sympatii wobec Rzymu”46.

W czasach starotestamentowych duchy zmarłych odgrywały istotną rolę w babilońskiej religii. Babilończycy głęboko wierzyli w nieśmiertelność duszy. Byli przekonani, że w chwili śmierci dusza zmarłego wkracza do świata duchów. Pojęcie nieśmiertelnej duszy nie występuje w Piśmie Świętym. Nawet pewna encyklopedia żydowska wyraźnie wskazuje pochodzenie fałszywego poglądu o nieśmiertelności duszy: „Wiara w to, iż dusza nadal żyje po śmierci ciała, (...) nie jest nauczana w Piśmie Świętym. (...). Wiara w nieśmiertelność duszy została przyjęta przez Żydów wskutek kontaktów z Grekami, w tym zwłaszcza filozofią Platona47, głównego zwolennika tego poglądu, który przyswoił go sobie z orfickich48 i eleuzyjskich49 misteriów tworzących dziwaczną mieszaninę babilońskich i egipskich poglądów”50.

**Pytania Do Dyskusji**

`1. Dlaczego zrozumienie prawdy o naturze człowieka jest tak ważne? Przed czym nas chroni? Dlaczego jest także źródłem pocieszenia dla nas?`

`2. Niektóre diabelskie zwiedzenia są oczywiste, a inne bardziej podstępne. Jak możemy uniknąć jednych i drugich?`

`3. Podczas wspólnego studium biblijnego zastanówcie się nad odpowiedzią na pytanie z niedzielnej części lekcji dotyczące tych, którzy czynią zło, wierząc, że wypełniają wolę Boga objawioną w Biblii. Jak możemy to wyjaśnić? Jaką rolę w tym wyjaśnieniu powinno odgrywać prawo Boże?`