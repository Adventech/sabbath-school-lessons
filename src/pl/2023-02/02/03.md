---
title:  Syn Człowieczy powraca
date:  03/04/2023
---

14. rozdział Apokalipsy Jana zawiera bardzo ważne wersety dotyczące eschatologicznego przesłania Pana do Jego ludu i do świata. Centralnym elementem tego przesłania jest powtórne przyjście Jezusa jako spełnienie Jego obietnicy:

— „Ujrzycie Syna Człowieczego, siedzącego na prawicy mocy Bożej i przychodzącego z obłokami niebieskimi” (Mk 14,62).

`Przeczytaj Ap 14,14. Jaki tytuł Jezusa został użyty w opisie Jego powtórnego przyjścia? Dlaczego w tym kontekście Jan użył właśnie tego tytułu Jezusa?`

W ewangeliach Jezus osiemdziesiąt dwa razy mówi o sobie jako Synu Człowieczym. Był to jeden z Jego ulubionych tytułów. Korzystał z niego jako ujmującego sposobu utożsamienia się z ludzkością. On jest Zbawicielem, który nas rozumie oraz doświadczył pokus i problemów, tak jak my. On jest Synem Człowieczym wracających po nas, by zabrać nas do domu. Jezus, który przychodzi po nas, jest tym samym Jezusem, który mieszkał wśród nas. On ma prawo nas odkupić, bo stał się jednym z nas i jako jeden z nas stawił czoło całej furii szatańskich pokus, odnosząc nad nimi zwycięstwo.

`Czego uczymy się o Jezusie z wersetów, w których jest On nazwany Synem Człowieczym?`

`Mt 16,27`

`Mt 24,27.30`

`Mt 25,31-32`

Zwróć uwagę na pewne elementy występujące w tych fragmentach Ewangelii Mateusza: 1. Jezus, Syn Człowieczy, przychodzi w chwale ze swoimi aniołami. 2. Oddzieli On owce od kozłów (dokonując sądu). 3. Przeznaczenie narodów i całej ludzkości zostanie ustalone na zawsze.

`Zastanów się nad tytułem Jezusa — Syn Człowieczy — oraz tym, co ten tytuł mówi o Jego człowieczeństwie. Choć Jezus jest Bogiem, to jednak stał się człowiekiem, jednym z nas, takim jak my, choć innym od nas, bo nigdy nie zgrzeszył. Jaką wspaniałą nadzieję zawiera ta prawda w kontekście (1) poznania miłości Boga do nas i (2) pewności, że On rozumie nasze zmagania i daje nam zwycięstwo nad złem?`