---
title:  Wieczne w skutkach wybory
date:  02/04/2023
---

14. rozdział Apokalipsy Jana to ostatnie przesłanie Jezusa — przesłanie miłosierdzia dla zbuntowanego świata, który przez prawie sześć tysięcy lat pogrążał się w grzechu i bezprawiu. Wkrótce przyjdzie taki dzień, gdy każdy człowiek na ziemi podejmie ostateczną i nieodwołalną decyzję — albo za Jezusem, albo przeciwko Niemu. Przesłanie Apokalipsy Jana, czyli przesłanie sprawiedliwości Chrystusa wyzwalającej nas z potępienia grzechu i mocy grzechu, ma rozbrzmiewać, jak ziemia jest długa i szeroka.

`Przeczytaj Mt 24,14 i porównaj z Ap 14,6. Jaką obietnicę dał Jezus swoim uczniom w kwestii ogólnoświatowego głoszenia ewangelii przed Jego powtórnym przyjściem?`

Obietnica Jezusa, iż „będzie głoszona ta ewangelia o Królestwie po całej ziemi”, zapisana w Mt 24,14, znajdzie ostatecznie wypełnienie w głoszeniu przesłania Chrystusa w czasie końca — przesłania wskazanego w Ap 14,6, które zapowiada, iż ewangelia zostanie ogłoszona „wszystkim narodom, i plemionom, i językom, i ludom”.

Trzykrotnie w 22. rozdziale Apokalipsy Jana Jezus mówi, że przyjdzie wkrótce (zob. Ap 22,7.12.20). W kontekście swojego rychłego powtórnego przyjścia nasz Pan dodaje:

— „Kto czyni nieprawość, niech nadal czyni nieprawość, a kto brudny, niech nadal się brudzi, lecz kto sprawiedliwy, niech nadal czyni sprawiedliwość, a kto święty, niech nadal się uświęca” (Ap 22,11).

Apokalipsa Jana zmierza do rozstrzygającego momentu, gdy każdy człowiek zostanie doprowadzony do decyzji za Chrystusem albo przeciwko Niemu.

Oczywiście każdego dnia przez nasze decyzje — nawet w tak zwanych małych sprawach — wybieramy albo stronę Jezusa, albo przeciwną. Jest mało prawdopodobne, by ktoś, kto wielokrotnie dokonuje złych wyborów i zmierza w niewłaściwą stronę, nagle w ostatecznym kryzysie przeszedł na stronę Jezusa, zwłaszcza wbrew siłom zła zjednoczonym w całym świecie. Teraz, dzisiaj i każdego kolejnego dnia musimy okazywać wierność wobec Chrystusa i Jego przykazań. „Na tym bowiem polega miłość ku Bogu, że się przestrzega przykazań jego” (1 J 5,3). „Jezus nie zmie­ni cha­ra­k­te­rów lu­dzi przy swo­im przy­jściu. Dzie­ło prze­kszta­łce­nia mu­si być wy­ko­na­ne te­raz. Na­sze codzien­ne ży­cie de­cy­du­je o na­szym prze­zna­cze­niu”11.

`W jaki sposób Bóg kształtuje nasz charakter? Jakimi środkami posługuje się, by wspierać nasze wzrastanie w Jego łasce? Co możemy zrobić, by w większym stopniu pozwolić Duchowi Świętemu zmieniać nas na podobieństwo Jezusa?`