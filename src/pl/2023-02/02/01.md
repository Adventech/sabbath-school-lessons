---
title:  Nadeszła wiekopomna chwila
date:  01/04/2023
---

### Studium Bieżącego Tygodnia
Mt 24,14; Ap 14,14-20; Mt 16,27; Dz 1,9-11; Mk 4,26-29; Ap 16,1.

> <p>Tekst Pamięciowy</p>
> „I widziałem, a oto biały obłok, a na obłoku siedział ktoś podobny do Syna Człowieczego, mający na głowie swojej złotą koronę, a w ręku swym ostry sierp. A inny anioł wyszedł ze świątyni, wołając donośnym głosem na tego, który siedział na obłoku: Zapuść sierp swój i żnij, gdyż nastała pora żniwa i dojrzało żniwo ziemi” (Ap 14,14-15).

Bóg zawsze przemawiał do swego ludu, objawiając wierzącym ważne prawdy, które powinni byli oni usłyszeć i poznać w swoim czasie. Począwszy od zapowiedzi potopu (zob. Rdz 6,7), przez pierwsze przyjście Jezusa (zob. Dn 9,24-27), sąd przedadwentowy (zob. Dn 7,9-10; 8,14), aż po ostatnie wydarzenia poprzedzające przyjście Chrystusa (zob. 12., 13. i 14. rozdział Apokalipsy Jana), Bóg przemawiał i wciąż przemawia do nas. W ostatnich dniach historii świata posyła szczególne przesłanie do ludzkości i swego ludu — przesłanie niezbędne w tej szczególnej godzinie. Przesłanie to zostało przedstawione jako głoszone przez trzech aniołów lecących środkiem nieba i wołających donośnym głosem do całej ludzkości.

Przesłania tych trzech aniołów składają się na ostatnie przesłanie Jezusa dla świata — przesłanie miłosierdzia, a także wezwanie do porzucenia ufności pokładanej we własnej sprawiedliwości oraz wezwanie do zaufania sprawiedliwości Jezusa, która usprawiedliwia, uświęca i ostatecznie przemieni nas, obdarzając nieśmiertelnością.

Jednak, jak zawsze, musimy wybrać Chrystusa i poddać się Mu w posłuszeństwie. Wybory, jakich dokonujemy dzień po dniu, zadecydują o tym, jakich wyborów dokonamy podczas ostatecznego kryzysu, który nas wkrótce czeka.

Teraz jest właśnie czas, byśmy przygotowali się na przyszłe wydarzenia.