---
title:  Atak szatana
date:  27/03/2023
---

Od początku szatan usiłował zniszczyć Chrystusa (zob. Ap 12,4-5). Jednak każda taka próba kończyła się porażką. Po narodzeniu Jezusa anioł ostrzegł Józefa i Marię przed morderczymi zamiarami Heroda, dzięki czemu uciekli z Dzieckiem do Egiptu. Na pustyni Jezus odparł najsilniejsze pokusy, będąc uzbrojony w moc Słowa Bożego. Umierając na krzyżu dla zbawienia ludzi, objawił ogrom swojej miłości i wyzwolił nas od potępienia i kary za grzech. Wreszcie, zmartwychwstając jako nasz Żywy Arcykapłan, uzyskał możliwość wyzwolenia nas z mocy grzechu.

`Przeczytaj Ap 12,4-6.9; Ef 5,25-27.32; Ps 2,7-9 i znajdź znaczenie następujących symboli:`

`Smok`

`Kobieta`

`Chłopiec`

`Żelazna laska`

W Biblii laska jest symbolem panowania lub władzy. Laska żelazna to symbol niezłomnego, wszechpotężnego i niezwyciężonego Władcy. Jezus stawił czoło wszelkiego rodzaju pokusom, jakich doświadczamy, ale wyszedł z nich zwycięsko. Diabeł jest pokonanym wrogiem. Chrystus zatriumfował nad nim przez swoje życie, swoją śmierć i swoje zmartwychwstanie. Ponieważ Jezus pokonał diabła na krzyżu Golgoty, my także możemy zwyciężyć. Zwycięstwo Chrystusa nad szatanem było zupełne, ale wielki bój między Chrystusem a szatanem jeszcze się nie skończył.

Gdy przyjmujemy przez wiarę to, czego Chrystus dokonał dla nas, nasz dług grzechu zostaje anulowany, a nasze grzechy — przebaczone. Będąc okryci sprawiedliwością Chrystusa, otrzymujemy status doskonałych przed Bogiem. Paweł opisał to jako znalezienie się w Nim: „Nie mając mojej sprawiedliwości, pochodzącej z Prawa, lecz Bożą sprawiedliwość, otrzymaną dzięki wierze w Chrystusa, sprawiedliwość pochodzącą od Boga, opartą na wierze” (Flp 3,9 BT). Skoro otrzymujemy przebaczenie, nie ma już o co nas oskarżyć. Jezus zwyciężył na zawsze wszystko — to, co najgorsze grzech i zło mogły Mu uczynić. Wziął na siebie cały atak zła i odparł je. Gdy przyjmujemy Jezusa przez wiarę, to Jego zwycięstwo zostaje nam przypisane.

`Dlaczego pewność zbawienia oparta na zwycięstwie Chrystusa nad szatanem jest dla nas tak ważna? Jak to, co Paweł napisał w Flp 3,9, może się stać naszym własnym doświadczeniem?`