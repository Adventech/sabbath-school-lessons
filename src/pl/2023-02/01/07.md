---
title:  Do Dalszego Studium
date:  31/03/2023
---

W pewnym sensie możemy powiedzieć, że Bóg nie miał wyboru. Jeśli chciał stworzyć istoty, które będę mogły Go miłować oraz miłować się nawzajem, to musiał je obdarzyć prawdziwą wolnością. Gdyby nie były wolne, nie mogłyby miłować, a czym byłby wszechświat bez miłości? Byłby tym, czym, jak niektórzy twierdzą, jest — jedynie bezmyślną maszynerią działającą według pewnych praw wiążących przyczyny ze skutkami. W takim wszechświecie nie mielibyśmy wolnej woli ani wolności wyboru. Bylibyśmy jedynie podlegającymi prawom fizyki zbiorami cząstek elementarnych tworzącymi ciało i krew. Dość ponury obraz i daleko odbiegający od tego, co, jak wiemy, jest prawdą. Kto z nas może szczerze przyznać, że nasza miłość do rodziców, dzieci czy współmałżonka to jedynie wynik skomplikowanego układu atomów?

„Prawo miłości jest podstawą rządów Bożych, więc szczęście wszystkich rozumnych istot zależy od doskonałego posłuszeństwa jego wielkim zasadom sprawiedliwości. Bóg pragnie od wszystkich stworzonych istot służby miłości — służby wynikającej ze zrozumienia Jego charakteru. Nie jest Mu miłe posłuszeństwo z przymusu, wszystkim więc zapewnia wolność wyboru, aby każdy mógł ofiarować Mu dobrowolną służbę.

Dopóki wszystkie stworzone istoty uznawały posłuszeństwo miłości, w całym Bożym wszechświecie panowała doskonała harmonia. Radością niebiańskich zastępów było wypełnianie zamiarów Stworzyciela. Rozkoszą — odzwierciedlanie Jego chwały i uwielbianie Go. I podczas gdy miłość do Boga była uczuciem najwyższym, wzajemna miłość była ufna i niesamolubna. Żadna nuta niezgody nie burzyła niebiańskiego porządku”10.

**Pytania Do Dyskusji**

`1. Dlaczego 12. rozdział Apokalipsy Jana jest stosownym wprowadzeniem do przesłań trzech aniołów w 14. rozdziale Apokalipsy Jana, zwłaszcza w kontekście nadchodzącego konfliktu w czasie końca?`

`2. Jak 12. rozdział Apokalipsy Jana wzmacnia twoją ufność i wiarę w codziennej walce z pokusami i przeciwnościami?`

`3. Niektórzy wierzą, że nasze czyny są w znacznym stopniu określone przez nasze dziedziczne cechy i sposób, w jaki ukształtowało nas środowisko. Czy zgadzasz się z tym poglądem? Jaką rolę odgrywa wybór w kwestii naszego postępowania? Podczas wspólnego studium biblijnego omów powiązanie istniejące między naszym wyborem a mocą Boga działającą w nas.`