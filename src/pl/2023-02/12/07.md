---
title:  Do Dalszego Studium
date:  16/06/2023
---

„Gdy pro­te­s­ta­n­tyzm wy­cią­g­nie swo­ją rę­kę nad przepaścią, by uchwy­cić rę­kę rzy­m­s­kiej mo­cy, gdy wyciągnie rę­kę nad otchła­nią, by uchwy­cić dłoń spi­ry­ty­z­mu, oraz gdy pod wpły­wem tej po­tró­j­nej unii nasz kraj zła­mie za­sa­dy konstytu­cji, opa­r­tej na pro­te­s­ta­n­ty­z­mie i republikani­z­mie, i przy­go­tu­je grunt do pro­pa­go­wa­nia papies­kie­go błę­du i zwie­dze­nia, wó­w­czas mo­że­my być pewni, że nad­szedł czas na sza­ta­ń­s­kie cu­da i że ko­niec jest bli­s­ki”64.

„Przejawialiśmy skłonność do przeoczania faktu, iż niedziela jest dniem kultu przeciwnych sił (...) w linii historii przedstawionej w Apokalipsie Jana. Niedziela jest bardzo ważnym symbolem objawiającym niesamowity spryt i przebiegłość smoka. (...). Ta (...) zmiana prawa Bożego wyraża w jednym prostym dokonaniu całą esencję nienawiści smoka do Boga leżącej u podstaw wielkiego boju. Jest po prostu niezwykle zwodnicza. Smok usiłował zająć miejsce Boga we wszechświecie, przedstawiając siebie jako prawdziwy obiekt czci oraz twierdząc, że prawo Boże jest niesprawiedliwe i powinno zostać zmienione. Smok usiłuje więc zmienić prawo w tym punkcie dekalogu, w którym Bóg jest identyfikowany jako Stwórca i Odkupiciel, jedyny godny czci (zob. Wj 20,8-11; Pwt 5,1-33; por. Ap 4,11; 5,9.13-14). Zmiana prawa ukazuje nie tylko nienawiść smoka do woli Pana (prawa), ale także próbę zajęcia miejsca Boga przez stanie się obiektem czci. (...). Upowszechnienie tej zmiany w prawie ma mu zapewnić zwycięstwo”65.

**Pytania Do Dyskusji**

`1. Choć prowadzimy życie, spodziewając się, a nawet oczekując ostatecznych wydarzeń, dlaczego nie powinniśmy wyznaczać dat powrotu Pana, dlaczego musimy stronić od fanatyzmu i dlaczego nie powinniśmy oddawać się spekulacjom w tych sprawach, które nie zostały objawione w natchnionych źródłach? Jakie niebezpieczeństwa pociągają za sobą fanatyczna postawa i takież działania. Jaki jest skutek głoszenia przepowiedni, które się nie spełniają?`

`2. Choć musimy unikać niewłaściwych postaw i działań wspomnianych w poprzednim pytaniu, jak powinniśmy odpowiedzieć tym, którzy twierdzą, że nasz scenariusz wydarzeń związanych ze znamieniem bestii, w tym prześladowania, nie może się spełnić, bo wydaje się niemożliwy w obecnym stanie świadomości ludzkości? Dlaczego takie rozumowanie, choć pozornie sensowne, jest z gruntu błędne? (Przecież minione lata nauczyły nas, jak szybko świat i ludzkość mogą się zmienić pod wpływem nieprzewidzianych wydarzeń).`