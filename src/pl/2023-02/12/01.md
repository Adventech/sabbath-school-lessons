---
title:  Pieczęć Boga i znamię bestii (cz. II)
date:  10/06/2023
---

### Studium Bieżącego Tygodnia
Ap 12,6.14; Dn 7,25; 2 Tes 2,3-4; Pwt 6,8; 11,18; Wj 20,8-11.

> <p>Tekst Pamięciowy</p>
> „Jeśli kto jest przeznaczony do niewoli, do niewoli pójdzie; jeśli kto zabija mieczem, musi sam zginąć od miecza. Tu się okaże wytrwanie i wiara świętych” (Ap 13,10).

W piętnastym wieku w alpejskich dolinach Piemontu58 mieszkali chrześcijanie zwani waldensami. Byli zdecydowani, by dochować wierności biblijnej wierze. Za to, że trwali w lojalności wobec Chrystusa, byli straszliwie prześladowani. W 1488 roku waldensi w Dolinie Loyse zostali za swoją wiarę brutalnie zamordowani przez rzymski Kościół.

Kolejna fala prześladowań nadeszła w siedemnastym wieku, gdy książę Sabaudii wysłał ośmiotysięczną armię na teren zamieszkany przez waldensów i zażądał, by miejscowa ludność kwaterowała jego żołnierzy w swoich domach. Waldensi w dobrej wierze spełnili żądanie, ale był to jedynie podstęp dający napastnikom łatwy dostęp do ofiar. 24 kwietnia 1655 roku o godzinie czwartej nad ranem rozpoczęła się rzeź, której ofiarą padło ponad cztery tysiące niewinnych ludzi.

Niestety, podobna historia często się powtarza. Proroctwo o znamieniu bestii wskazuje na ostatnie ogniwo w łańcuchu bezbożności religijnych prześladowań ciągnących się przez wszystkie wieki. Podobnie jak to było z prześladowaniami w przeszłości, terror w czasie końca będzie obliczony na to, by zmusić wszystkich do przyjęcia narzuconego systemu fałszywych wierzeń i fałszywego kultu. Jednak nawet wtedy Bóg będzie miał swój lud, który się nie podda.