---
title:  Sobota jako próba
date:  15/06/2023
---

Już teraz tworzona jest scena nadchodzącego prześladowania. 6 czerwca 2012 roku papież Benedykt XVI skierował do piętnastu tysięcy wiernych zebranych na Placu Świętego Piotra w Rzymie apel o świętowanie niedzieli jako dnia odpoczynku dla wszystkich, aby ludzie mogli mieć możliwość spędzania tego dnia z rodziną i Bogiem. Powiedział:

— „Broniąc niedzieli, bronimy ludzkiej wolności”63.

Nie jest to oczywiście jednoznaczne z domaganiem się, by każdy świętował ten dzień w przeciwieństwie do biblijnej soboty, ale wskazuje, że kwestia niedzieli jako dnia odpoczynku jest zdecydowanie podnoszona już teraz. Prędzej czy później zostanie przyjęte odpowiednie prawo, a ci, którzy sumiennie podążają za Słowem Bożym i świętują prawdziwy biblijny dzień odpoczynku, sobotę, zostaną uznani za szkodników i wrogów społeczeństwa.

W tym trudnym czasie wierny lud Boga dzięki Jego łasce i w Jego mocy będzie trwał przy swoich przekonaniach i podążał za Nim. Wierni Boży nie ulegną presji społecznej.

W przeciwieństwie do znamienia bestii otrzymają oni pieczęć Boga. Pieczęcie były używane w starożytności do potwierdzania autentyczności oficjalnych dokumentów. Należy oczekiwać, że prawo Boże zawiera pieczęć Boga. Starożytne pieczęcie były szczególnymi widzialnymi znakami. U proroka Izajasza czytamy: „Zawiąż to świadectwo, zapieczętuj prawo wśród moich uczniów” (Iz 8,16 UBG).

`Przeczytaj Wj 20,8-11. Jakie elementy biblijnej pieczęci są zawarte w przykazaniu sobotnim? Czym różni się ono od pozostałych przykazań?`

Czwarte przykazanie dekalogu zawiera trzy elementy autentycznej pieczęci. Po pierwsze imię Pieczętującego: Jahwe, Bóg twój (zob. Wj 20,10 BKR). Po drugie tytuł uprawniający Pieczętującego: „Jahwe (...) stwarzał…” (Wj 20,11 BKR), a zatem jest Stwórcą. Po trzecie terytorium panowania Pieczętującego: Niebo, ziemia, „morze i wszystko, co one zawierają” (Wj 20,11 BKR). Według Ap 7,1-3 pieczęć Boga jest umieszczana wyłącznie na czole, które jest symbolem umysłu. Jezus szanuje naszą wolność wyboru. Zaprasza nas, byśmy pozwolili Mu kształtować nasz umysł przez Ducha Świętego. On pragnie, byśmy w sposób niewzruszony zakotwiczyli się wiarą w Słowie Bożym (zob. Ef 4,30). Tak więc rozumiemy, że wierni to ci, którzy „przestrzegają przykazań Bożych i wiary Jezusa” (Ap 14,12), a wśród tych przykazań przestrzegają także czwarte przykazanie, właśnie to, które bestia usiłowała zmienić (zob. Dn 7,25).

`Jakie trendy dostrzegasz obecnie, które rozwinięte mogą doprowadzić do ograniczenia wolności religijnej? Co stoi na przeszkodzie takiemu ograniczeniu?`