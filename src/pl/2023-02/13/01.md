---
title:  W blasku chwały Bożej
date:  17/06/2023
---

### Studium Bieżącego Tygodnia
1 Tes 5,1-6; J 8,32; Ap 18,1; 4,11; Wj 33,18-19; Ap 5,6.12; 13,8.

> <p>Tekst Pamięciowy</p>
> „Potem widziałem innego anioła zstępującego z nieba, który miał wielkie pełnomocnictwo, i rozjaśniła się ziemia od jego blasku” (Ap 18,1).

Prędzej czy później ostateczne wydarzenia nastąpią. Nie wiemy dokładnie kiedy i jak, bo nie zostało nam to objawione. Jednak wiemy dostatecznie dużo. Przyjęte zostaną pewne przepisy prawne wymuszające świętowanie niedzieli na niekorzyść soboty. Apokalipsa Jana wskazuje wyraźnie, co będzie sednem sporu i jakie będą jego strony. W ogólnym zarysie informuje nas, co się wydarzy. Zamiast czcić Tego, „który stworzył niebo i ziemię, i morze, i źródła wód” (Ap 14,7), ludzie — wszyscy, których „imię nie jest od założenia świata zapisane w księdze żywota Baranka, który został zabity” (Ap 13,8) — będą oddawać cześć bestii i jej obrazowi. Innymi słowy, wszyscy ci, którzy wybrali podążanie za Panem, Jezusem Chrystusem, oraz posłuszeństwo Jego przykazaniom, zostaną zachowani w Księdze żywota. O ileż lepiej być zapisanym u Boga niż u ludzi.

Bóg powołał do istnienia Kościół Adwentystów Dnia Siódmego, aby ogłosić to przesłanie światu. Tak więc my sami musimy nawrócić się ku prawdzie, która jest w Jezusie, abyśmy zostali odrodzeni i odnowieni przez „ewangelię wieczną” (Ap 14,6), której sednem jest ofiara Chrystusa złożona za nas i dająca nam pewność zbawienia w Nim.