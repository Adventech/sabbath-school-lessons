---
title:  Boża chwała wypełnia ziemię
date:  21/06/2023
---

`Przeczytaj Ap 4,11; 5,12; 19,1. Jakie słowa występują razem z Bożą chwałą, która napełnia ziemię według Ap 18,1 BG?`

Dobry bój między dobrem a złem we wszechświecie dotyczy między innymi czci i dobrego imienia Boga. Szatan, zbuntowany anioł, oskarżył Boga o niesprawiedliwość — o to, że Bóg domaga się czci, ale niewiele daje w zamian. Diabeł twierdzi, że prawo Boże krępuje wolność i ogranicza szczęście stworzonych istot.

Życie, śmierć i zmartwychwstanie Jezusa obnażyły bezpodstawność tego oskarżenia. Ten, który nas stworzył, przyszedł na skażony grzechem świat, by nas odkupić. Na krzyżu odpowiedział na szatańskie oskarżenie i dowiódł, że Bóg jest jednocześnie miłujący i sprawiedliwy.

Ogarnięci Jego miłością, żarliwie zabiegający o cześć dla Niego, Jego wierni w czasie końca będą głosić Jego chwałę — wspaniałość Jego pełnego miłości i ofiarności charakteru. W ten sposób egocentryczny i bezbożny świat zostanie oświecony blaskiem chwały Bożej.

`Przeczytaj Wj 33,18-19. W jaki sposób Bóg objawił swoją chwałę Mojżeszowi? Co jest chwałą Boga?`

Chwałą Boga jest Jego charakter. Ziemia zostanie napełniona chwałą Boga, gdy my zostaniemy napełnieni miłością Boga, a nasz charakter zostanie zmieniony przez tę odkupieńczą miłość.

Objawienie Jego miłości w naszym życiu jest objawieniem światu Jego chwały, Jego charakteru. Ostatnie przesłanie głoszone światu pogrążonemu w duchowej ciemności, głoszone przez trzech aniołów lecących środkiem nieba, brzmi następująco:

— „Bójcie się Boga i oddajcie mu chwałę” (Ap 14,7).

Nie ma żadnej chwały dla nas samych w naszych dobrych uczynkach, naszej sprawiedliwości czy naszej dobroci. „Po­se­l­s­t­wo o spra­wie­d­li­wo­ś­ci Chry­s­tu­sa ma rozbrzmie­wać aż po kra­ń­ce zie­mi i przy­go­to­wać dro­gę Panu. To jest chwa­ła Bo­ża, któ­ra za­ko­ń­czy dzie­ło trze­cie­go anio­ła”68. Ellen G. White napisała także: „Czym jest usprawiedliwienie przez wiarę? Jest dziełem Boga kładącym w proch chwałę człowieka i dokonującym dla człowieka tego, czego nie ma on mocy dokonać sam dla siebie”69.

Nie chodzi o chwałę dla nas, ale wyłącznie dla Boga.