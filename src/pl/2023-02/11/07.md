---
title:  Do Dalszego Studium
date:  09/06/2023
---

„Od samego początku wielkiego konfliktu w niebie celem szatana było obalenie prawa Bożego. Zamierzał tego dokonać poprzez rozpętanie rebelii przeciw Stworzycielowi i chociaż został usunięty z nieba, przeniósł identyczne działania wojenne na ziemię. Zwodzi ludzi i bezustannie dąży do tego, aby łamali oni prawo Boże. Bez względu na to, czy cel ten zostanie osiągnięty przez odrzucenie całego prawa, czy jednego z jego przykazań, ostateczny rezultat będzie taki sam. (...).

Zamierzając wzbudzić pogardę dla Bożych ustaw, szatan wypaczył nauki Biblii, a powstałe w taki sposób błędy włączył do zasad wiary tysięcy tych, którzy twierdzą, że wierzą Pismu Świętemu. Ostatnie wielkie starcie pomiędzy prawdą i błędem to po prostu ostatnia bitwa w długim boju o prawo Boże. Do tego momentu właśnie się zbliżamy — do bitwy pomiędzy prawami ludzkimi a przykazaniami Jahwe, pomiędzy religią Biblii a religią baśni i tradycji”57.

W Apokalipsie Jana boska cześć nierozerwalnie wiąże się z rolą Boga jako Stwórcy. Istotą wielkiego boju między dobrem a złem, w tym także kwestii znamienia bestii, jest to, czy Bóg jest godny otrzymywać cześć od tych, których stworzył.

Jak zauważyliśmy, Chrystus jako Stwórca jest prawdziwym obiektem czci wyrażanej przez świętowanie soboty. Jezus objaśnił prawdziwe znaczenie tego dnia, nazywając siebie jego Panem (zob. Mt 12,8; Mk 2,28; Łk 6,5). Sobota jest dla nas wiecznym przypomnieniem naszej tożsamości. Uświadamia nam, kim jesteśmy jako ludzie. Nadaje wartość każdemu człowiekowi. Nieustannie utwierdza przekonanie, że jesteśmy stworzonymi istotami, a nasz Stwórca jest godny naszej lojalności i czci. Dlatego diabeł tak nienawidzi soboty. Jest ona złotym ogniwem, które łączy nas ze Stwórcą i dlatego odegra tak ważną rolę w ostatecznym kryzysie.

**Pytania Do Dyskusji**

`1. Jakie zasady przyświecają pretensji do władzy bestii, która wyszła z morza? W jaki sposób podobne postawy mogą się pojawiać w twoim sercu, nawet nieświadomie dla ciebie?`

`2. Jak odpowiedziałbyś tym, którzy twierdzą, że wiara w realnie istniejącego szatana jest prymitywnym przesądem i że wykształceni i inteligentni ludzie nie mogą czegoś takiego traktować poważnie? Jakich argumentów mógłbyś użyć?`