---
title:  Pieczęć Boga i znamię bestii (cz. I)
date:  03/06/2023
---

### Studium Bieżącego Tygodnia
Ap 14,12; Ef 2,8-10; Mt 27,45-50; Ap 13,15-17; 14,4; Łk 5,18-26.

> <p>Tekst Pamięciowy</p>
> „Widziałem też innego anioła wstępującego od wschodu słońca, który miał pieczęć Boga żywego i który zawołał głosem donośnym na czterech aniołów, którym zezwolono wyrządzić szkodę ziemi i morzu, mówiąc: Nie wyrządźcie szkody ani ziemi, ani morzu, ani drzewom, dopóki nie opatrzymy pieczęcią sług Boga naszego na czołach ich” (Ap 7,2-3).

Gdy studiujemy wydarzenia czasu końca powiązane ze znamieniem bestii, jednym z istotnych punktów, które zwracają naszą uwagę, jest różnica między tym, jak działa Bóg, a tym, jak działa wróg Boga i ludzkości.

Jak zauważyliśmy wcześniej, wielki bój między Chrystusem a szatanem dotyczy takich kwestii jak: lojalność, władza i oddawanie czci. Proroctwa opisujące bestię z 13. rozdziału Apokalipsy Jana, mały róg z 7. rozdziału Księgi Daniela oraz syna zatracenia z 2. rozdziału 2. Listu do Tesaloniczan przedstawiają potęgę, która uzurpuje sobie władzę Boga, domaga się lojalności ludzi i ustanawia fałszywy system religijny. Czyni to, posługując się przemocą i przymusem, a także przekupując ludzi i stosując system nagród — wszystko po to, by pozyskać ludzką cześć.

W przeciwieństwie do tego miłość jest wielką siłą motywującą w Królestwie Bożym. Zamiast czcić bestię, lud Boży znajduje największą radość i szczęście w wielbieniu Boga. Wierzący angażują się na rzecz Boga, bo wiedzą, jak On poświęcił się dla nich. Jest tylko jedna moc, która powstrzyma nas od przyjęcia znamienia bestii w czasie końca — miłość do Jezusa tak wielka, iż nic nie jest w stanie nas oderwać od Niego.

W lekcji tego tygodnia szerzej zbadamy te zagadnienia.