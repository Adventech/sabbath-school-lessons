---
title:  Ewangelia wieczna
date:  08/04/2023
---

### Studium Bieżącego Tygodnia
Ap 14,6-12; 1 Kor 15,1-4; Rz 3,24-26; 1 P 1,18-20; Mt 28,19-20; Dz 1,8.

> <p>Tekst Pamięciowy</p>
> „I widziałem innego anioła, lecącego przez środek nieba, który miał ewangelię wieczną, aby ją zwiastować mieszkańcom ziemi i wszystkim narodom, i plemionom, i językom, i ludom” (Ap 14,6).

W starożytności, gdy poganie mieszkający wokół Izraelitów wyznawali politeizm, oddając cześć wielu bogom z drewna i kamienia, to wówczas wyraźne, jednoznaczne i mocne wyrażenie wiary Izraelitów zostało zapisane w Pwt 6,4: „Słuchajże Izraelu: Pan, Bóg nasz, Pan jeden jest” (BG).

Przez wieki melorecytacja Szemy15 przypominała Izraelitom duchową wizję jednoczącą ich jako lud i wzmacniającą ich dążenie do tego, by zachować swoją tożsamość jako czcicieli jedynego prawdziwego Boga.

Dla adwentystów dnia siódmego przesłania trzech aniołów zawarte w 14. rozdziale Apokalipsy Jana są jak modlitwa Szema. Są identyfikującym nas wyznaniem wiary. Definiują nas jako lud i opisują naszą misję w świecie. Krótko mówiąc, nasza wyjątkowa prorocza tożsamość jest wyznaczona w Ap 14,6-12 i z tych przesłań czerpiemy nasz zapał do głoszenia ewangelii w świecie.

W lekcji tego tygodnia zaczniemy szczegółowe studium Ap 14,6-12 w kontekście łaski okazanej nam przez Boga, który przemawia do naszych serc.