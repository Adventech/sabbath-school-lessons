---
title:  Sobota a koniec świata
date:  13/05/2023
---

### Studium Bieżącego Tygodnia
Jk 2,8-13; Pwt 5,12-15; Ps 33,6.9; Ap 14,1-20; 2 P 3,13; Ap 21,1.

> <p>Tekst Pamięciowy</p>
> „I abym na światło wywiódł tajemny plan, ukryty od wieków w Bogu, który wszystko stworzył” (Ef 3,9).

Podstawą godności człowieka jest fakt, iż zostaliśmy stworzeni przez Boga. To On nas zaprojektował i stworzył, nadając nam niewyobrażalną wartość. Płód w łonie matki, dziecko sparaliżowane po wypadku, nastolatka z zespołem Downa czy staruszka dotknięta chorobą Alzheimera — wszyscy oni mają ogromną wartość dla Boga. Bóg jest ich Ojcem, a oni są Jego synami i córkami. „Bóg, który stworzył świat i wszystko, co na nim, Ten, będąc Panem nieba i ziemi, nie mieszka w świątyniach ręką zbudowanych (...). Z jednego pnia wywiódł też wszystkie narody ludzkie, aby mieszkały na całym obszarze ziemi” (Dz 17,24.26).

Mamy wspólne dziedzictwo. Należymy do jednej rodziny. Jesteśmy braćmi i siostrami ukształtowanymi przez jednego Boga. Fakt, iż jesteśmy stworzeni przez Boga, nadaje nam prawdziwą wartość. Gdy geny i chromosomy ukształtowały niepowtarzalną strukturę twojej osobowości, Bóg odłożył wzorzec. Nie ma więc dwóch jednakowych ludzi na świecie. Każdy jest wyjątkowy, jedyny w swoim rodzaju i tak cenny dla Boga, Stwórcy Wszechświata, iż On stał się człowiekiem, by ofiarować siebie za grzechy każdego z nas!