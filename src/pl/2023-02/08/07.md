---
title:  Do Dalszego Studium
date:  19/05/2023
---

„Uzasadnieniem (...) oddawania czci Bogu jest fakt, iż On jest Stwórcą. Podczas niebiańskiego nabożeństwa mieszkańcy wszechświata wyrażają to w zwięzły sposób:

— »…ponieważ Ty stworzyłeś wszystko« (Ap 4,11).

Na ziemi fakt, iż Bóg jest Stwórcą, musi być podkreślany z całą stanowczością, więc anioł woła:

— »Oddajcie pokłon temu, który stworzył niebo i ziemię, i morze, i źródła wód« (Ap 14,7).

Słusznie zauważa się, że anioł cytuje czwarte przykazanie dekalogu, by uzasadnić wezwanie do oddawania czci Bogu (zob. Wj 20,11). (...).

W dekalogu przykazanie sobotnie pełni rolę pieczęci, jako że identyfikuje Boga jako Stwórcę, potwierdza terytorium Jego panowania — wszystko, co zostało stworzone, a także wskazuje Jego prawo do panowania — to On stworzył. Smok, aby zwyciężyć, musi w jakiś sposób zdezaktualizować tę pamiątkę”32.

**Pytania Do Dyskusji**

`1. Jak przesłanie dotyczące soboty odpowiada na ważne życiowe pytania, takie jak: Skąd się wzięliśmy? Po co istniejemy? Dokąd zmierzamy?`

`2. Zastanów się nad cudem stworzenia. Pomyśl, jakim cudem jest twoje istnienie w bezbrzeżnym wszechświecie. Czego fakt, iż najważniejsze upamiętnienie stworzenia, sobota, przychodzi do nas (a nie my do niej) każdego tygodnia, bez wyjątku, uczy nas w kwestii znaczenia prawdy o stworzeniu?`

`3. Jak kwestia oddawania czci przedstawiona jest w 3. i 6. rozdziale Księgi Daniela? Co w tych sprawozdaniach historycznych pomaga nam przygotować się na wyzwanie, wobec jakiego stanie lud Boży podczas ostatecznego kryzysu związanego ze znamieniem bestii?`

`4. W jaki sposób możemy wykazać bezpodstawność poglądu, iż trwająca miliony czy miliardy lat ewolucja była narzędziem stworzenia, zwłaszcza w zestawieniu z faktem, iż jedno z Bożych przykazań nakazuje świętowanie soboty na pamiątkę stworzenia świata w ciągu sześciu rzeczywistych dni?`