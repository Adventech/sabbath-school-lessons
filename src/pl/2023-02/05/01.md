---
title:  Dobra nowina o sądzie
date:  22/04/2023
---

### Studium Bieżącego Tygodnia
Ap 14,7; Ps 51,1-6; Ap 20,12; Dn 7,9.14.26; Ap 4,2-4; 5,1-12.

> <p>Tekst Pamięciowy</p>
> „Bójcie się Boga i oddajcie mu chwałę, gdyż nadeszła godzina sądu jego, i oddajcie pokłon temu, który stworzył niebo i ziemię, i morze, i źródła wód” (Ap 14,7).

Biblia wyraźnie uczy, że Bóg jest Bogiem Sądu. Prędzej czy później, tak czy inaczej, nastąpi sąd, którego brakuje tak bardzo tu i teraz. Sąd ten zostanie dokonany przez Boga, „[Sędziego] całej ziemi” (Rdz 18,25; zob. także Ps 58,12; 94,2; 98,9). Jak napisał apostoł Paweł, „każdy z nas za samego siebie zda sprawę Bogu” (Rz 14,12).

Przerażająca myśl, nieprawdaż? Zdać sprawę Bogu, który zna wszystkie tajemnice i „odbędzie sąd nad każdym czynem, nad każdą rzeczą tajną — czy dobrą, czy złą” (Koh 12,14)?

Jednak ostatecznie to właśnie sąd ukaże dobroć i łaskę Boga oraz fakt, iż jest On jednocześnie sprawiedliwy i miłosierny w swoim postępowaniu wobec zbawionych, a nawet wobec potępionych.

W tym tygodniu przyjrzymy się bliżej zagadnieniu sądu w powiązaniu z wielkim bojem toczącym się we wszechświecie. Zwrócimy uwagę zwłaszcza na to, co się wydarzy, gdy wierny lud Boży stanie przed przyszłym sądem (zob. Dz 24,25).