---
title:  Do Dalszego Studium
date:  27/03/2026
---

„Dusza poddana Chrystusowi staje się Jego twierdzą, którą utrzymuje w zbuntowanym świecie i nie zamierza dopuścić do władzy nad nią nikogo poza samym sobą. Ponieważ należy ona do nieba, jest zabezpieczona przed atakami szatana. Jeżeli jednak nie oddamy się pod kontrolę Chrystusowi, zostaniemy opanowani przez tego niegodziwca. Nieuchronnie musimy pozostawać pod kontrolą tej lub innej, jednej z dwóch wielkich sił, walczących o panowanie nad światem. Aby dostać się pod panowanie Królestwa Ciemności, nie jest konieczne świadome oddanie się jego władzy. Wystarczy tylko zaniedbać sprzymierzenia się z Królestwem Światła. Jeżeli nie będziemy współpracować z czynnikami nieba, szatan opanuje serce i uczyni je swym stałym miejscem. Jedyny środek obrony przed złem to pozwolić Chrystusowi zamieszkać w sercu przez wiarę w Jego sprawiedliwość. Dopóki nie zostaniemy w żywotny sposób związani z Bogiem, nie zdołamy oprzeć się pozbawionym świętości wpływom miłości własnej, samopobłażaniu i kuszeniu do grzechu. Możemy porzucić wiele złych nawyków i możemy na pewien czas rozstać się z szatanem, lecz bez żywej łączności z Bogiem i bez poddawania Mu siebie chwila po chwili, zostaniemy pokonani. Bez osobistej znajomości z Chrystusem i stałej łączności z Nim będziemy zdani na łaskę wroga i w końcu staniemy się jego ofiarami”56.

**Pytania Do Dyskusji**

`1. Zastanów się nad powyższym cytatem. Istnieją tylko dwie strony wielkiego boju i jeśli nie wybierzemy świadomie Chrystusa, znajdziemy się po stronie szatana (zob. Łk 11,23). Chociaż może się nam to wydawać straszne, to jednak Bóg zawsze ukazuje nam prawdę o naszej rzeczywistości, choć nie gwarantuje nam, że ta prawda będzie dla nas zawsze przyjemna. Jak prawda ta uświadamia ci konieczność poddania swojej woli Chrystusowi?`

`2. Przeczytaj Ap 14,14-16. Wczesny deszcz rozpoczęty w dniu Pięćdziesiątnicy umożliwił wykiełkowanie ziarna i wzrost siewki ewangelii, zaś późny deszcz ma przygotować mieszkańców ziemi na ostateczne żniwo. Jak Ap 14,12 ma się do tej zapowiedzi?`

`3. W jaki sposób jako Kościół i poszczególni wyznawcy Chrystusa znajdujemy się pod wpływem kultury otaczającego nas świata? Jak możemy być strzeżeni przed negatywnymi wpływami świata, które zawsze nastręczały problemów ludowi Bożemu?`