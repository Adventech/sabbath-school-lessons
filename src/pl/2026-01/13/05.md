---
title:  Żyjąc w świecie, ale nie będąc ze świata
date:  25/03/2026
---

`Przeczytaj Kol 4,14-15 i 2 Tm 4,10-11. Czym Łukasz różnił się od Demasa i dlaczego?`

Apostoł Jan mówi nam: „Nie miłujcie świata ani tych rzeczy, które są na świecie. Jeśli kto miłuje świat, nie ma w nim miłości Ojca” (1 J 2,15). Łukasz miłował Jezusa i Jego królestwo, a zatem trwał przy Pawle do końca, bez względu na wszystko, podczas gdy Demas umiłował świat bardziej niż życie wieczne.

**Przeczytaj wymienione poniżej wersety. Jakie rady zawierają one dla tych, którzy oczekują na powtórne przyjście Chrystusa?**

`1. Mk 13,32-37`

`2. Tt 2,11-14`

`3. 2 P 3,10-14`

`4. Ap 3,17-21`

Jezus i apostołowie wielokrotnie wzywali chrześcijan, by czuwali — byli świadomi i zawsze gotowi na przyjście Pana, aby nie zostali zaskoczeni. Niestety, podobnie jak uczniowie, którzy nie usłuchali nakazu Jezusa: „Czuwajcie i módlcie się” (Mk 14,38), wielu zaniedbuje niezbędne przygotowania na powtórne przyjście Chrystusa. Wszystko sprowadza się do tego, komu oddajemy serce, gdyż nikt nie może służyć dwóm panom.

W przesłaniu do Laodycei Jezus kieruje do nas wyraźne wskazania. Po pierwsze wzywa nas do skruchy jako grzeszników. Po drugie prosi, byśmy otworzyli serce przed Nim i pozwolili Mu kierować nami, dzięki czemu, po trzecie, uzdalnia nas do przyjęcia złota wiary i miłości, wypróbowanego i zwyciężającego nad pokusami.

`Jakie konkretne powody do skruchy mógłby wskazać Jezus tobie osobiście? W jakiej kwestii najbardziej zgadzasz się z Jego diagnozą i radą?`