---
title:  Pojednanie i nadzieja
date:  21/02/2026
---

### Studium Bieżącego Tygodnia
Kol 1,20-29; Ef 5,27; 3,17; Rz 8,18; Ef 1,7-10; 3,3-6; Prz 14,12.

> <p>Tekst Pamięciowy</p>
> „On tego, który nie znał grzechu, za nas grzechem uczynił, abyśmy w nim stali się sprawiedliwością Bożą” (2 Kor 5,21).

Paweł kontynuuje temat pojednania wyraziście zaznaczony w Kol 1,20 (zobacz czwartkową część lekcji ósmej). Wskazał tam wszechświatowy zasięg pojednania, aby następnie skupić się na jego osobistym i indywidualnym charakterze. Przez swoją śmierć na krzyżu Jezus dokonał pojednania dla wszystkich, w tym zwłaszcza ludzi wyobcowanych z życia Bożego wskutek grzechu. Ludzie ci dzięki Jezusowi zostali pojednani z Bogiem przez wiarę.

Proces indywidualnego pojednania jest rozwinięty w tekście pamięciowym tej lekcji. Jak pojednanie w skali wszechświatowej, tak i osobiste pojednanie dokonuje się przez śmierć Chrystusa. Na indywidualnym poziomie krzyż Chrystusa nie jest martwym symbolem, ale aktywną rzeczywistością, albowiem miłość Boża przemienia ludzi, którzy słuchają ewangelii i przyjmują Chrystusa jako nadzieję chwały.

Paweł mówi także o tajemnicy zakrytej „od wieków i od pokoleń” (Kol 1,26). Czym jest ta tajemnica oraz co oznacza dla poszczególnych ludzi i dla całego wszechświata? Jak ta tajemnica ma się do ewangelii tak gorliwie głoszonej przez Pawła?