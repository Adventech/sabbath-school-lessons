---
title:  Od złych uczynków do pojednania
date:  22/02/2026
---

`Przeczytaj Kol 1,21-22. Do czego nawiązuje Paweł, mówiąc o wyobcowaniu i wrogości? Jaki jest spodziewany ostateczny rezultat ofiarnej śmierci Chrystusa (zob. także Ef 5,27)?`

Paweł zawsze malował mroczny obraz ludzkości, przynajmniej w jej odłączeniu od sprawiedliwości Chrystusa. Kto dzisiaj, niemal dwa tysiące lat od czasów Pawła, usiłowałby podważyć jego ocenę stanu ludzkości? Ktoś kiedyś powiedział, że jedną z niewielu chrześcijańskich zasad wiary, niewymagających przyjęcia na wiarę, jest prawda o grzesznym stanie ludzkości.

Gdy tylko pierwsi ludzie zgrzeszyli, Bóg podjął inicjatywę, by pojednać nas z Nim i wyzwolić nas z mocy zła. Od początku Bóg działał na rzecz rozwiązania problemu grzechu, choć to rozwiązanie wymagało Jego śmierci na krzyżu.

W Edenie Stwórca wołał Adama, koronę swojego ziemskiego stworzenia:

— „Gdzie jesteś?” (Rdz 3,9).

Dzisiaj nadal poszukuje swojej zabłąkanej owcy — ludzkości. Poszukuje każdego z nas. On ma doskonały plan dotarcia do nas i stosuje wobec każdego z nas obietnicę zawartą w Rdz 3,15, kładąc nieprzyjaźń między nami a szatanem.

Czasami ewangelia jest przedstawiana w sposób tak skomplikowany i teoretyczny, iż ma małe praktyczne znaczenie dla ludzi w dwudziestym pierwszym wieku. Jednak w rzeczywistości ewangelia jest prosta i łatwa do zrozumienia.

Ewangelia składa się z trzech części:

Powyższe rzeczy niekoniecznie występują osobno. Mogą występować jednocześnie, gdy przyjmujemy Jezusa jako naszego Zbawiciela. Mogą się odnawiać każdego dnia, gdy poświęcamy się Jezusowi w porannej modlitwie. Choć każdy z nas doświadcza zbawczego dzieła Chrystusa w naszym życiu, to jednak podstawą zbawienia jest zawsze śmierć Jezusa. To jest Źródło, do którego zawsze musimy wracać.

`Gdy przyglądasz się sobie, swojemu charakterowi, swojej wewnętrznej istocie, jak to, co widzisz, świadczy o tym, że potrzebujesz ofiary Chrystusa złożonej za ciebie na krzyżu?`