---
title:  Do Dalszego Studium
date:  27/02/2026
---

„Nie mamy w sobie sprawiedliwości, dzięki której moglibyśmy sprostać wymaganiom prawa Bożego. Jednak Chrystus przygotował dla nas drogę ocalenia. (...). Jeśli oddajesz siebie Jezusowi i przyjmujesz Go jako swego Zbawiciela, wtedy, niezależnie od tego, jak grzeszne może być twoje życie, dzięki Niemu jesteś uznany za sprawiedliwego. Charakter Chrystusa zajmuje miejsce twojego charakteru, a Bóg przyjmuje cię tak, jak gdybyś nie zgrzeszył.

Co więcej, Jezus dokonuje zmiany w sercu. On mieszka w twoim sercu przez wiarę. Twoim zadaniem jest utrzymywanie tej łączności z Chrystusem przez wiarę oraz stałe poddawanie Mu swojej woli. Jak długo będziesz to czynił, tak długo On będzie działał w tobie, aby sprawić chęć i wykonanie tego, co jest zgodne z Jego upodobaniem. (...).

W nas samych nie ma niczego, czym moglibyśmy się chwalić. Nie mamy żadnych podstaw, aby się wywyższać. Nasza jedyna podstawa nadziei jest w sprawiedliwości Chrystusa, która jest nam przypisana, i ta, którą sprawia Duch Święty działający w nas i przez nas”44.

„Udzielone mi światło podkreślało z wielką siłą, że wielu odejdzie od nas, dając posłuch duchom zwodniczym i naukom diabelskim. Bóg pragnie, aby każda dusza, która uwierzyła w prawdę, dokładnie rozumiała, co jest tą prawdą”45.

**Pytania Do Dyskusji**

`1. Przeczytaj uważnie jeszcze raz tekst pamięciowy tej lekcji: „On tego, który nie znał grzechu, za nas grzechem uczynił, abyśmy w nim stali się sprawiedliwością Bożą” (2 Kor 5,21). Co to znaczy? W jakim sensie Chrystus stał się grzechem za nas i jak pomaga nam to zrozumieć zastępczy charakter ofiary złożonej przez Niego na krzyżu? Co to znaczy, że mamy zostać uczynieni w Nim sprawiedliwością Bożą?`

`2. Zastanów się nad koncepcją: raz zbawiony, na zawsze zbawiony, wyznawaną przez wielu chrześcijan. Dlaczego jesteśmy przekonani, że jest to fałszywa nauka? Jakie oczywiste niebezpieczeństwo grozi tym, którzy w nią wierzą? Jak możemy wystrzegać się tego groźnego błędu, nie tracąc jednocześnie pewności zbawienia?`

`3. Jak ugruntowany i stały (zob. Kol 1,23) jesteś w swojej wierze? Jak dobrze znasz to, w co wierzysz, i dlaczego w to wierzysz? Jak możesz lepiej poznać to, w co wierzysz? Dlaczego tak ważne jest to, byśmy byli ugruntowani i stali w wierze?`