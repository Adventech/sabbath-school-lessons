---
title:  Powody dziękczynienia i modlitwy
date:  03/01/2026
---

### Studium Bieżącego Tygodnia
Flp 1,1-18; 1 Kor 13,1-8; Jr 17,9; Kol 1,1-12; 1 P 1,4; Ps 119,105; Iz 30,21.

> <p>Tekst Pamięciowy</p>
> „Mając tę pewność, że Ten, który rozpoczął w was dobre dzieło, będzie je też pełnił aż do dnia Chrystusa Jezusa” (Flp 1,6).

Paweł celowo rozpoczyna swój list pozdrowieniem i dziękczynieniem: „Łaska wam i pokój od Boga, Ojca naszego i od Pana Jezusa Chrystusa. Dziękujemy Bogu, Ojcu Pana naszego, Jezusa Chrystusa, zawsze gdy się za was modlimy” (Kol 1,2-3).

Podobnie jak Paweł, mamy wiele powodów do wdzięczności. Doświadczyliśmy łaski Bożej w niepojętej mierze, której nie są w stanie w pełni zrozumieć nawet aniołowie. Podobnie jest z Bożym darem pokoju, który obejmuje harmonię z Bogiem i nadzieję płynącą z Jego miłości.

Na ludzkim poziomie możemy wyrażać i okazywać uznanie dla innych i mieć nadzieję, że ludzie docenią to, co dla nich robimy. Rodzice modlą się, by ich dzieci miłowały Boga oraz doceniały rodzicielską opiekę i rodzicielskie wychowanie. Jednak jako ludzie popełniamy błędy i uczymy się na nich (a przynajmniej powinniśmy się uczyć).

W tym tygodniu rozważymy wstępne słowa dziękczynienia i modlitwy Pawła w jego listach do Filipian i Kolosan, by przekonać się, jak mogą one wzmocnić i wzbogacić nasze życie modlitewne.