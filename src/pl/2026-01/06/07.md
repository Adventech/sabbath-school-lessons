---
title:  Do Dalszego Studium
date:  06/02/2026
---

„Ten, kto pragnie rozwinąć silny i zrównoważony charakter oraz chce być właściwie ukształtowanym chrześcijaninem, musi oddać wszystko i czynić wszystko dla Chrystusa, gdyż Odkupiciel nie przyjmie połowicznej służby. Codziennie musi się uczyć, co to znaczy poddać się. Musi studiować Słowo Boże, ucząc się jego znaczenia i przestrzegając wyłożonych w nim zasad. W ten sposób może osiągnąć standard chrześcijańskiej doskonałości. Dzień po dniu Bóg działa z nim, doskonaląc charakter, który ma przetrwać ostateczną próbę. Dzień po dniu wierzący dokonuje wobec ludzi i aniołów wzniosłego eksperymentu, wykazując, co ewangelia może uczynić dla upadłych ludzi”31.

„Ci, którzy czekają na przyjście Oblubieńca, mają mówić ludziom:

— »Oto wasz Bóg!« (Iz 40,9).

Ostatnie promienie światła miłosierdzia, ostatnie przesłanie miłosierdzia dane światu jest objawieniem charakteru Boga, którego podstawę stanowi miłość. Dzieci Boże mają objawiać chwałę Boga. W swoim życiu i charakterze mają objawiać to, czego dokonała dla nich łaska Boża.

Światło Słońca Sprawiedliwości ma jaśnieć w dobrych czynach — w słowach prawdy i czynach świętości”32.

**Pytania Do Dyskusji**

`1. Zastanów się nad kwestią radości w Panu. Zwróć uwagę, że nie mamy się radować z życiowych prób (choć i taka rada jest zawarta w Biblii), ale mamy się radować w Panu. Dlaczego ważne jest to, byśmy zawsze patrzyli na Niego, Jego dobroć, Jego moc, Jego miłość i Jego zbawienie? Jak pomaga nam to w próbach, które nieuchronnie niesie nam życie?`

`2. Zwróć uwagę na to, jak powyższe stwierdzenia Ellen G. White opisują rolę łaski w dokonywaniu dobrych uczynków przez chrześcijan. Dlaczego ta funkcja łaski Bożej jest tak ważna w naszym oczekiwaniu na rychłe powtórne przyjście Chrystusa? Choć nie jesteśmy zbawieni przez dobre uczynki, to jednak czy możemy być zbawieni bez nich?`

`3. Podczas wspólnego studium Pisma Świętego rozważcie szerzej kwestię niepokładania ufności w ciele. Co to znaczy? Dlaczego taka ufność jest niewłaściwa? Czy nasze ciało nie jest darem Stwórcy?`