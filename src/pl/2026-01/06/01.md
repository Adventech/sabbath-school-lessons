---
title:  Ufność wyłącznie w Chrystusie
date:  31/01/2026
---

### Studium Bieżącego Tygodnia
Flp 3,1-16; Rz 2,25-29; J 9,1-39; Ef 1,4.10; 1 Kor 9,24-27.

> <p>Tekst Pamięciowy</p>
> „Żeby poznać go i doznać mocy zmartwychwstania jego, i uczestniczyć w cierpieniach jego, stając się podobnym do niego w jego śmierci, aby tym sposobem dostąpić zmartwychwstania” (Flp 3,10-11).

Jest w nas coś, co sprawia, że nie dowierzamy w zbawienie wyłącznie z łaski przez wiarę, niezależnie od uczynków prawa. Z jakiegoś powodu wszyscy mamy skłonność do polegania na własnych uczynkach, jakby te mogły dodać cokolwiek do naszego zbawienia. W uderzający sposób Paweł rozprawia się z tą przypadłością w żywiołowej polemice przeciwko tym, którzy nalegają na obrzezanie jako rzekomo konieczne dla zbawienia.

Aby wykluczyć możliwość przypisywania przez niektórych wierzących własnym uczynkom, takim jak obrzezanie, funkcji zbawczych zasług, Paweł wyraźnie stwierdza, że sprawiedliwość jest wyłącznie darem Chrystusa przyjmowanym przez wiarę, a nie przez przestrzeganie prawa. Choć obecnie kwestia obrzezania nie stanowi palącego problemu w środowisku chrześcijańskim, to jednak zrozumienie zasady zbawienia wśród większości chrześcijan z pewnością jest dalekie od biblijnego.

Reformacja protestancka zaczęła się właśnie od kwestii roli wiary i uczynków w doświadczeniu wyznawcy Chrystusa. Ostatecznie to Chrystus jest dla nas wszystkim — Sprawcą i Dokończycielem Wiary (zob. Hbr 12,2). Jeśli nasze priorytety są właściwie ustalone, to będziemy żyć w pewności Bożej miłości oraz cieszyć się obietnicą zbawienia tu i teraz, jednocześnie nie pokładając „w ciele ufności” (Flp 3,3).