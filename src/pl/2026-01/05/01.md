---
title:  Świecić jak światła nocą
date:  24/01/2026
---

### Studium Bieżącego Tygodnia
Flp 2,12-30; Rz 3,23-24; 5,8; 2 Tm 4,6; 1 Kor 4,17; 2 Tm 4,13.21; Łk 7,2.

> <p>Tekst Pamięciowy</p>
> „Czyńcie wszystko bez szemrania i powątpiewania, abyście się stali nienagannymi i szczerymi dziećmi Bożymi bez skazy pośród rodu złego i przewrotnego, w którym świecicie jak światła na świecie” (Flp 2,14-15).

Bóg nakazał Hebrajczykom posłuszeństwo, gdyż jest ono „mądrością waszą i roztropnością waszą w oczach ludów, które usłyszawszy o wszystkich tych ustawach, powiedzą: Zaprawdę, mądry i roztropny jest ten wielki naród” (Pwt 4,6).

Wieki później Jezus powiedział:

— „Ja jestem światłością świata; kto idzie za mną, nie będzie chodził w ciemności, ale będzie miał światłość żywota” (J 8,12).

Powiedział także:

— „Wy jesteście światłością świata; nie może się ukryć miasto położone na górze” (Mt 5,14).

Jak możemy stać się taką światłością? Jedynie przez ścisłą łączność z Jezusem, Prawdziwą Światłością, „która oświeca każdego człowieka” (J 1,9). Jak czytamy w 2. rozdziale Listu do Filipian, „Bóg wielce go wywyższył i obdarzył go imieniem, które jest ponad wszelkie imię, aby na imię Jezusa zginało się wszelkie kolano (...) i aby wszelki język wyznawał, że Jezus Chrystus jest Panem” (Flp 2,9-11).

Światłość i moc nieba są dostępne dla wszystkich, którzy poddają się Jezusowi. Jednak ludzie często popadają w jedną z dwóch skrajności — albo oczekują, że Bóg zrobi wszystko za nich, albo usiłują zastąpić Jego działanie realizowaniem swoich idei i planów własnymi metodami. Dlatego słowa apostoła Pawła do dziś nie straciły nic ze swojej aktualności.