---
title:  Do Dalszego Studium
date:  30/01/2026
---

„Najbliżej Chrystusa będzie stać ten, który na ziemi najgłębiej czerpał z ducha Jego ofiarnej miłości, miłości która »nie jest chełpliwa, nie nadyma się, (…) nie szuka swego, nie unosi się, nie myśli nic złego« (1 Kor 13,4-5). Miłość ta poruszała zarówno uczniów, jak i naszego Pana; nakazywała im oddać wszystko, aby w imię zbawienia ludzkości żyć, pracować i ofiarowywać siebie nawet na śmierć. Duch ten przejawiał się w życiu Pawła. Powiedział on: »Albowiem dla mnie życiem jest Chrystus…«, gdyż jego życie objawiało ludziom Chrystusa, »…a śmierć zyskiem« (Flp 1,21) — zyskiem dla Chrystusa. W samym fakcie śmierci wyrazi się cała potęga Jego łaski i przyciągnie do Niego dusze. Paweł powiedział: »Uwielbiony będzie Chrystus w ciele moim, czy to przez życie, czy przez śmierć« (Flp 1,20)”28.

„Bliski jest już czas, gdy każdy zostanie wypróbowany. Znamię bestii zostanie nam narzucone. Ci, którzy krok po kroku ulegali wymogom świata i dostosowywali się do jego zwyczajów, bez oporu poddadzą się tej władzy, byle nie narazić się na szyderstwa, zniewagi oraz groźbę uwięzienia i śmierci. (...).

Gdy tłumy fałszywych braci i sióstr zostaną oddzielone od tych prawdziwych, wówczas ci, którzy pozostawali ukryci, ukażą się i z okrzykiem: hosanna! staną pod sztandarem Chrystusa. Ludzie nieśmiali i nieufający sobie otwarcie przyznają się do Chrystusa i Jego prawdy. Najsłabszy i najbardziej chwiejny w Kościele będzie jak Dawid — gotowy do działania i śmiały. Im głębsza noc spowije lud Boży, tym wyraźniej jaśnieć będą gwiazdy. Szatan dotkliwie będzie napastował wiernych, ale w imieniu Jezusa okażą się więcej niż zwycięzcami”29.

**Pytania Do Dyskusji**

`1. Zastanów się nad ostrzeżeniem zawartym w powyższym cytacie skierowanym do tych, którzy krok po kroku ulegają wymogom świata i dostosowują się do jego zwyczajów. Czego dotyczy taka postawa? W jaki sposób może to dotyczyć nie tylko poszczególnych adwentystów, ale także całego Kościoła?`

`2. Bóg mówi: — „Gdyż tych, którzy mnie czczą, i ja uczczę” (1 Sm 2,30). W jaki sposób czcimy Boga? Czy jest to jednoznaczne z oddawaniem Mu chwały (zob. Ap 14,7)? Uzasadnij swoją odpowiedź podczas wspólnego studium Pisma Świętego.`

`3. Jak rozumiemy i stosujemy w praktyce nauczanie o sprawowaniu swojego zbawienia (zob. Flp 2,12), bez wpadania w pułapkę legalizmu polegającego na przekonaniu, iż zbawienie osiąga się przez posłuszeństwo prawu?`