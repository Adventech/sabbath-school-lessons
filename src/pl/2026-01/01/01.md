---
title:  Prześladowani, ale nieopuszczeni
date:  27/12/2025
---

### Studium Bieżącego Tygodnia
Ef 3,1; 2 Kor 4,7-12; Dz 9,16; Flm 1,15-16; Kol 4,9; Flp 1,1-3; Kol 1,1-2.

> <p>Tekst Pamięciowy</p>
> „Radujcie się w Panu zawsze; powtarzam, radujcie się” (Flp 4,4).

Adwentystyczny pastor António Monteiro dos Anjos, pochodzący z Republiki Zielonego Przylądka, został wskutek fałszywych zarzutów zatrzymany w Lomé, stolicy Togo, państwa w zachodniej Afryce. Spędził tam blisko dwa lata w więzieniu. Choć początkowo bardzo się zżymał, szybko uświadomił sobie, że za kratami Bóg dał mu pole misyjne do pracy. Gdy inni uwięzieni dowiadywali się, że jest on pastorem, prosili go o wygłaszanie kazań. Tak więc przemawiał do nich, a także dostarczał im różne publikacje. Z czasem nawet chrzcił i organizował wieczerze Pańskie. Po latach przyznał:

— „Czasami trudno było prowadzić działalność duszpastersko-ewangelizacyjną w więzieniu, ale były też radosne chwile, zwłaszcza gdy osadzeni widzieli odpowiedź Boga na swoje modlitwy i ich życie zmieniało się”3.

Apostoł Paweł napisał List do Filipian i List do Kolosan, przebywając w więzieniu (zob. Flp 1,7 i Kol 4,3). To właśnie w mieście Filippi, po tym gdy Paweł i Sylas zostali niesłusznie oskarżeni i aresztowani, stróż więzienny „nogi ich zakuł w dyby” (Dz 16,24). W nocy misjonarze „modlili się i śpiewem wielbili Boga, więźniowie zaś przysłuchiwali się im” (Dz 16,25). Z pewnością wiedzieli, jak zawsze się radować (zob. 1 Tes 5,16).

W tym tygodniu przyjrzymy się warunkom, w jakich Paweł pełnił swoją apostolską służbę. Widział on większy cel w tym, co go spotykało. Być może nauczymy się od niego czegoś ważnego, co przyda się nam, gdy i my nieuchronnie zostaniemy poddani trudnym próbom.