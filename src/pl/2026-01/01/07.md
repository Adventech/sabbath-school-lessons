---
title:  Do Dalszego Studium
date:  02/01/2026
---

„Bóg wybrał was do zbawienia przez uświęcenie ducha i wiarę w prawdę. Dlatego trwajcie mocno (...). Jeśli wiernie służycie Bogu, spotkacie się z uprzedzeniami i sprzeciwami, ale nie dajcie się sprowokować, gdy cierpicie niesprawiedliwość. Nie odpłacajcie złem za zło. Zachowujcie prawość w Jezusie Chrystusie. Kierujcie stale twarz ku niebu. Niech inni mówią i robią, co chcą, a wy idźcie naprzód w cichości i uniżoności Chrystusa. Wykonujcie swoją pracę, dążąc wytrwale do celu, w czystości serca, z całą mocą i ze wszystkich sił, opierając się na ramieniu Boga. Prawdziwa i wzniosła natura waszego dzieła może przekraczać waszą zdolność pojmowania. Wasza wartość może zostać zmierzona jedynie wartością życia ofiarowanego dla waszego zbawienia. (...).

Każda dusza wzrastająca w Chrystusie będzie doświadczać intensywnych i długotrwałych zmagań, gdyż siły ciemności zdecydowanie sprzeciwiają się rozwojowi dzieła Bożego. Jednak gdy oczekujemy łaski ukrzyżowanego Chrystusa, nie zawiedziemy się. Odkupiciel obiecuje:

— »Nie porzucę cię ani cię nie opuszczę« (Hbr 13,5). »Ja jestem z wami po wszystkie dni aż do skończenia świata« (Mt 28,20)”10.

**Pytania Do Dyskusji**

`1. Paweł był wielokrotnie więziony, zawsze niesprawiedliwie. Jak reagujesz na niesprawiedliwe traktowanie? Jakie biblijne obietnice pomagają ci w takich sytuacjach?`

`2. Tertulian, chrześcijański apologeta żyjący prawdopodobnie w latach 150-240, napisał w taki oto sposób o prześladowaniu chrześcijan: „Jest nas coraz więcej, ilekroć kosicie nas: Nasieniem jest krew chrześcijan”11. Jednak z drugiej strony prześladowanie w wielu miejscach ówczesnego świata znacząco hamowało działalność Kościoła. W jaki sposób możemy wspierać tych, którzy cierpią prześladowanie za swoją wiarę?`

`3. Zastanów się nad wersetem pamięciowym tej lekcji w świetle trudów, jakie znosił apostoł Paweł: „Radujcie się w Panu zawsze” (Flp 4,4). Co to znaczy? Jak możemy zawsze się radować, gdy umierają nasi bliscy, tracimy pracę czy poważnie chorujemy. Może kluczem do zrozumienia tej kwestii jest pytanie: — Raduj się zawsze, ale czym? Z czego możemy się cieszyć bez względu na aktualną sytuację?`