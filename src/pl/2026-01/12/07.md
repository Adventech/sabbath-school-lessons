---
title:  Do Dalszego Studium
date:  20/03/2026
---

„Każdy z członków rodziny powinien uświadomić sobie, że spoczywa na nim obowiązek osobistego działania dla przyczyniania się do wygody, porządku i regularności. Członkowie rodziny nie powinni działać przeciwko sobie nawzajem. Wszyscy powinni zgodnie uczestniczyć w dobrym dziele wzajemnego wspierania się — powinni przejawiać łagodność, wyrozumiałość i cierpliwość, mówić spokojnym i cichym tonem oraz unikać zamieszania. Powinni czynić wszystko, co w ich mocy, aby ulżyć ciężarom dźwiganym przez matkę. (...). Każdy powinien rozumieć rolę, którą ma odgrywać w jedności z innymi. Już od szóstego roku życia wszyscy powinni rozumieć, że wymaga się od nich udziału w dźwiganiu ciężarów życia”54.

„Musimy zaprosić Chrystusa do naszego serca i domu, abyśmy mogli chodzić w światłości. Dom rodzinny ma być wszystkim, co oznacza to słowo. Powinien być małym niebem na ziemi, miejscem, gdzie uczucia są rozwijane, a nie usilnie tłumione. Nasze szczęście zależy od pielęgnowania wzajemnej miłości, współczucia i prawdziwej kultury bycia. (...). Powinniśmy mniej myśleć o sobie i zawsze szukać okazji, nawet najmniejszych, by okazywać wdzięczność za dobrodziejstwa doświadczane ze strony innych. Mamy korzystać z każdej okazji, by wspierać innych oraz rozpraszać ich smutki i przygnębienie przy pomocy przejawów dobroci i drobnych gestów miłości. Takie przemyślane grzeczności, które okazywane w rodzinie rozszerzają się poza rodzinny krąg, przyczyniają się do życiowego szczęścia, a zaniedbywanie ich powoduje, że życie napełnia się goryczą i smutkiem”55.

**Pytania Do Dyskusji**

`1. Jeśli jesteś w związku małżeńskim, jakie zasady małżeńskiego życia pomagają wam pozytywnie rozwijać wasz związek? Co poradziłbyś osobom, które jeszcze nie zawarły małżeństwa, by mogły przygotować się na wyzwania, jakie niesie ze sobą wspólne życie?`

`2. Wielu miłujących i troskliwych rodziców, którzy wychowali swoje dzieci w dobrych chrześcijańskich rodzinach, doświadczyło tego, że dzieci odrzuciły wiarę. Jaką radę i jakie pocieszenie możesz do nich skierować? Czego lepiej im nie mówić?`

`3. Podczas wspólnego studium Pisma Świętego omówcie szerzej radę apostoła, byśmy postępowali mądrze (zob. Kol 4,5). Co znaczy głupie postępowanie w przeciwieństwie do mądrego postępowania? Czego nauczyłeś się z jednego i drugiego?`