---
title:  Życie we wspólnocie
date:  14/03/2026
---

### Studium Bieżącego Tygodnia
Kol 3,18-4,6; Ef 5,22-25.33; Prz 22,6.15; 1 P 2,16; 1 Tes 5,17.

> <p>Tekst Pamięciowy</p>
> „Mowa wasza niech będzie zawsze uprzejma, zaprawiona solą, abyście wiedzieli, jak macie odpowiadać każdemu” (Kol 4,6).

Gdy ludzie żyją i działają blisko siebie, napotykają szereg wyzwań. Różnice poglądów powodują napięcia i prowadzą do wywiązywania się sporów. Im ściślejsze więzi łączą ludzi, tym ważniejsze jest porozumienie między nimi.

Oczywiście najściślejsze więzi występują w rodzinie. Dom rodzinny bywa porównywany przez psychologów do rodzinnej firmy. Jest to ciekawe porównanie objaśniające funkcjonowanie rodziny. Istnieją zaskakujące podobieństwa między prowadzeniem biznesu a funkcjonowaniem rodziny. W obu przypadkach konieczne jest ogólne porozumienie co do wartości, celów i zamiarów. Aby jakaś firma działała skutecznie i sprawnie, wszyscy muszą współdziałać zgodnie z innymi i wykonywać swoje zadania. To samo dotyczy Kościoła, który jest w zasadzie dużą rodziną.

We fragmencie Listu do Kolosan, który będziemy studiować w tej lekcji, Paweł podaje pewne istotne zasady prawidłowego funkcjonowania chrześcijańskiej rodziny. Ponieważ chrześcijański dom powinien być zarządzany zgodnie z biblijnymi zasadami, z natury rzeczy musiał się znacząco różnić od przeciętnego domu w grecko-rzymskiej kulturze pierwszego wieku po narodzeniu Chrystusa. Paweł podaje także inne cenne zasady pomocne w szeregu relacji społecznych, tak w rodzinie, jak i poza nią.