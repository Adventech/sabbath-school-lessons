---
title:  Pierwszeństwo Chrystusa
date:  14/02/2026
---

### Studium Bieżącego Tygodnia
Rdz 1,26-27; Kol 1,13-19; J 1,1-3; Ef 1,22; 1 Kor 12,12-27; 1 Kor 4,9; Rz 6,3-4.

> <p>Tekst Pamięciowy</p>
> „On jest obrazem Boga niewidzialnego, pierworodnym wszelkiego stworzenia, ponieważ w nim zostało stworzone wszystko, co jest na niebie i na ziemi, rzeczy widzialne i niewidzialne, czy to trony, czy panowania, czy nadziemskie władze, czy zwierzchności; wszystko przez niego i dla niego zostało stworzone. On też jest przed wszystkimi rzeczami i wszystko na nim jest ugruntowane” (Kol 1,15-17).

W tym tygodniu przystępujemy do dalszego studiowania Listu do Kolosan (zobacz pierwszą i drugą lekcję). W czwartkowej części lekcji drugiej zauważyliśmy, że w Kol 1,9-12 Paweł modli się za wierzących Kolosan, prosząc Boga, by mogli oni żyć w sposób, który podoba się Jemu. W Kol 1,12-13 apostoł przeciwstawia sobie dwie sfery — światłość i ciemność, Królestwo Światłości (zob. Kol 1,12 WP) i władzę ciemności (zob. Kol 1,13 WP). Bóg Ojciec uzdolnił nas do udziału w wiecznym dziedzictwie światłości, wyzwolił nas z mocy ciemności i „przeniósł do Królestwa Syna swego umiłowanego, w którym mamy odkupienie, odpuszczenie grzechów” (Kol 1,13-14).

Mówiąc innymi słowy, odkupienie mamy w Jezusie, w osobie Jezusa, który jest Bogiem i naszym Stwórcą. On dokonał naszego odkupienia i przez wiarę w Niego zostaliśmy przeniesieni z ciemności do Jego królestwa.

W tym tygodniu przyjrzymy się jednemu z najbardziej pełnych treści i najwznioślejszych stwierdzeń o Jezusie w całym Nowym Testamencie. Odpowiemy na pytanie, co to znaczy, że Jezus jest „obrazem Boga niewidzialnego” i „pierworodnym wszelkiego stworzenia” (Kol 1,15)?