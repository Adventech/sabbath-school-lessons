---
title:  Do Dalszego Studium
date:  20/02/2026
---

„Ktoś, kto byłby tylko człowiekiem, a zarazem mówił takie rzeczy, jak Jezus, nie mógłby być Wielkim Nauczycielem Moralności. Byłby albo szaleńcem — niczym człowiek, który utrzymuje, że jest sadzonym jajem — albo szatanem z piekła rodem. Trzeba wybierać. Ten Człowiek albo był i jest Synem Bożym — albo szaleńcem, lub czymś jeszcze gorszym. Możesz kazać Mu się zamknąć jako głupkowi, możesz na Niego napluć i zabić Go jako wcielonego demona, albo możesz upaść Mu do nóg i nazwać Go Panem i Bogiem. Ale nie prawmy protekcjonalnych bzdur, że był Wielkim Człowiekiem i Nauczycielem. Tej możliwości nam nie zostawił. Ani wcale nie zamierzał”38.

„Ojciec jest zupełnością Bóstwa w swej istocie i jako taki jest niewidzialny dla wzroku śmiertelników.

Syn jest zupełnością Bóstwa objawionego. Słowo Boże stwierdza, że Jezus jest wyobrażeniem osoby Ojca. (...).

Chrystus jest Istotą istniejącą samą przez się, jest Synem Bożym, który istniał wiecznie (...). Mówiąc o swym istnieniu, Chrystus kieruje umysł ku stuleciom ginącym w pomroce dziejów, ku niepamiętnym czasom. Zapewnia nas, że nie było nigdy takiego czasu, w którym by nie pozostawał w ścisłej łączności z Wiecznym Bogiem, nie obcował z Nim. (...).

Był równy Bogu, nieskończony i wszechpotężny (...). Jest to wieczny, samoistniejący Syn Boży”39.

**Pytania Do Dyskusji**

`1. Zastanów się głębiej nad kwestią wiecznego istnienia i boskości Jezusa. Pomyśl: Czym byłby plan zbawienia i co oznaczałaby ofiara złożona na krzyżu przez Jezusa, gdyby był On Wiecznym Bogiem i istniał od wieczności? Dlaczego prawda o Jezusie jest tak ważna? Podczas wspólnego studium Biblii omówcie, jakie konsekwencje pociągałoby za sobą twierdzenie, iż Jezus nie jest Wiecznym Bogiem, ale wysokiej rangi stworzoną istotą. Co stracilibyśmy wskutek przyjęcia takiego poglądu?`

`2. Gdy myślimy o Jezusie, ewangelii i planie zbawienia, dlaczego musimy pamiętać, że cały wszechświat jest zainteresowany tym, czego Jezus dokonał dla zbawienia ludzkości? Co myśleli aniołowie i mieszkańcy wszechświata, gdy widzieli swojego Stwórcę, Wiecznego Boga, umierającego na Golgocie? Nas to zdumiewa, a przecież oni znali Go w Jego wiecznej chwale. Co czuli, widząc Tego, którego czcili w niebie, konającego w niepojętej męce na krzyżu?`

`3. Jak mógłbyś wyjaśnić prawdę o wiecznym współistnieniu Ojca i Syna komuś, kto jej nie rozumie? Dlaczego prawda ta ma tak wielkie znaczenie? Jak wyjaśniłbyś to, że Ojciec i Syn zawsze istnieli razem we wzajemnej więzi aż do czasu, gdy na Golgocie nastąpiło tymczasowe „rozdzielenie Boskich Potęg”40?`