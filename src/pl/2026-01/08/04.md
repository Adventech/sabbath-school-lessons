---
title:  Głowa ciała (Kościoła)
date:  17/02/2026
---

`Przeczytaj Ef 1,22 i Kol 2,10. Co oznacza Głowa w tych wersetach? Co Paweł miał na myśli, nazywając Jezusa „Głową Kościoła” (Ef 5,23)?`

W wielu językach świata przyjęło się używać pojęcia głowy w sensie przenośnym w odniesieniu do przywództwa. Podobnie pojęcie to było używane w czasach biblijnych. Przyjrzyj się uważnie użyciu słowa głowa w poniższych wersetach:

1. „Mojżesz wybrał mężów dzielnych z całego Izraela i ustanowił ich naczelnikami [od hebr. rosz — głowa] nad ludem, przełożonymi nad tysiącem, przełożonymi nad setką, przełożonymi nad pięćdziesiątką i przełożonymi nad dziesiątką” (Wj 18,25).
2. „Policzcie, ty i Eleazar, kapłan, i naczelnicy [od hebr. rosz — głowa] rodów w zborze, zdobycz w ludziach i w bydle” (Lb 31,26).
3. „I uczyni cię Pan głową, a nie ogonem, i będziesz zawsze tylko na górze, a nigdy nie będziesz na dole, jeżeli będziesz słuchał przykazań Pana, Boga twego” (Pwt 28,13).
4. „Głową Syrii bowiem jest Damaszek, a głową Damaszku Resin” (Iz 7,8 UBG).
5. „Potem zbiorą się razem synowie Judy i synowie Izraela i ustanowią nad sobą jedną głowę” (Oz 2,2).
6. „Słuchajcie tego, wy, naczelnicy [od hebr. rosz — głowa] domu Jakuba, i wy, wodzowie domu Izraela” (Mi 3,9).
7. „Głową każdego męża jest Chrystus” (1 Kor 11,3).

Tak więc Chrystus jako Głowa Kościoła jest jego Przywódcą, Przewodnikiem i Żywicielem troszczącym się o jego jedność i rozwój (zob. Kol 2,19).

`Przeczytaj 1 Kor 12,12-27. Paweł nazywa Kościół ciałem. Jakie cechy Kościoła są wskazane w tej metaforze?`

Ciało nie może żyć bez głowy, ale utrata innych części ciała okalecza je i czyni życie znacznie trudniejszym. Często nie doceniamy tego, jak bardzo potrzebujemy jakiejś części ciała, póki jej nie utracimy.

`Gdybyś musiał wybierać między utratą kończyny albo oka, co wolałbyś stracić? Jak uświadamia to nam znaczenie każdego człowieka w Kościele?`