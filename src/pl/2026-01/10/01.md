---
title:  Pełnia w Chrystusie
date:  28/02/2026
---

### Studium Bieżącego Tygodnia
Kol 2,1-23; Hbr 7,11; Iz 61,3; 1 Kor 3,6; Pwt 31,24-26; Rz 2,28-29; 7,7.

> <p>Tekst Pamięciowy</p>
> „Niechże was tedy nikt nie sądzi z powodu pokarmu i napoju albo z powodu święta lub nowiu księżyca bądź sabatu. Wszystko to są tylko cienie rzeczy przyszłych; rzeczywistością natomiast jest Chrystus” (Kol 2,16-17).

Czy zdarzyło ci się, że zostałeś zapytany o powód świętowania soboty? Być może nawet zetknąłeś się z wykorzystywaniem tekstu pamięciowego tej lekcji jako argumentu przeciwko przestrzeganiu czwartego przykazania biblijnego dekalogu. Jednak wersety te nie dotyczą owego czwartego przykazania, ale zostały napisane w odpowiedzi na błędne nauczanie pewnych fałszywych nauczycieli. Na czym polegało to błędne nauczanie?

Po pierwsze to fałszywe nauczanie zostało opisane jako filozofia i podania ludzkie „oparte na żywiołach świata, a nie na Chrystusie” (Kol 2,8).

To fałszywe nauczanie obejmowało kwestie takie jak: obrzezanie i zachowywanie żydowskich świąt (zob. Kol 2,11.16), przestrzeganie żydowskich przepisów dotyczących rytualnej czystości oraz przepisów dotyczących żywności (zob. Kol 2,16.21). Wiązało się także z kultem aniołów czy w jakiś sposób obejmującym aniołów oraz próbą naśladowania anielskiego nabożeństwa (zob. Kol 2,18). Wreszcie, nauczanie to było oparte na przykazaniach i naukach ludzkich oraz przypuszczalnie uwzględniało jakieś praktyki ascetyczne (zob. Kol 2,22-23).

Fałszywi nauczyciele byli najwyraźniej religijni i być może nawet szczerzy, ale nie rozumieli ewangelii. W tej lekcji spróbujemy odpowiedzieć na pytanie, dlaczego tak było. Przy okazji udowodnimy, że tekst pamięciowy nie ma nic wspólnego ze świętowaniem soboty, siódmego dnia tygodnia.