---
title:  Do Dalszego Studium
date:  06/03/2026
---

„Jak w dniach apostołów pewni ludzie usiłowali przy pomocy tradycji i filozofii zniszczyć wiarę w Pismo Święte, tak obecnie przez przyjemnie brzmiące wymysły wyższej krytyki, ewolucjonizmu, spirytyzmu, teozofii i panteizmu wróg sprawiedliwości usiłuje wieść ludzi na zakazane ścieżki. Dla wielu Biblia stała się lampą bez oliwy, gdyż zwrócili umysł ku wierzeniom opartym na przypuszczeniach, prowadzącym do nieporozumień i zamieszania. Dzieło wyższej krytyki polegające na analizowaniu, przypuszczeniach i rekonstruowaniu niszczy wiarę w Biblię jako Boże objawienie. Pozbawia Słowo Boże mocy kierowania, podnoszenia i inspirowania ludzi do lepszego życia. Pod wpływem spirytyzmu wielu ludzi wierzy, że pożądanie jest najwyższym prawem, a permisywizm wolnością, zaś człowiek odpowiada wyłącznie przed samym sobą.

Naśladowca Chrystusa stawi czoło tym rzekomo słusznym wywodom (zob. Kol 2,4), przed którymi apostoł ostrzegał wierzących Kolosan. Spotka się ze spirytystycznymi interpretacjami Pisma Świętego, ale ich nie zaakceptuje. Jego głos będzie słyszany w wyraźnym potwierdzeniu wiecznych prawd Pisma Świętego. Patrząc stale na Chrystusa, będzie zdążał naprzód wyraźnie wytyczoną ścieżką, odrzucając wszelkie idee sprzeczne z nauczaniem Zbawiciela. Prawda Boża będzie przedmiotem jego rozważań i przemyśleń. Ma on traktować Biblię jako głos Boży przemawiający wprost do niego. W ten sposób znajdzie mądrość pochodzącą od Boga”46.

**Pytania Do Dyskusji**

`1. Co to znaczy, że w Chrystusie „mieszka cieleśnie cała pełnia boskości” (Kol 2,9) i że „On jest głową wszelkiej nadziemskiej władzy i zwierzchności” (Kol 2,10)? (Zob. także J 1,1; Hbr 1,3; 1 P 3,22).`

`2. Wszyscy chyba zetknęliśmy się z wykorzystywaniem Kol 2,14-16 jako argumentem przeciwko świętowaniu soboty. Jakie inne problemy, poza wymienionymi w treści lekcji, powoduje używanie tych wersetów na poparcie poglądu, iż nie obowiązuje nas przestrzeganie czwartego przykazania dekalogu?`

`3. Jak odpowiadasz tym, którzy utrzymują, że musimy przestrzegać żydowskiego prawa ceremonialnego? Choć oczywiście można dostrzec pewne duchowe czy teologiczne dobrodziejstwa przestrzegania tych przepisów, to jednak jakie problemy powoduje naleganie na ich przestrzeganie?`

`4. W powyższym cytacie Ellen G. White stwierdza, że powinniśmy postrzegać Biblię jako głos Boży przemawiający wprost do nas. Dlaczego musimy się pilnie wystrzegać wszystkich i wszystkiego, co osłabia naszą wiarę w autorytet i natchnienie całego Pisma Świętego, w tym także tych jego fragmentów, które mogą się nam wydawać kłopotliwe?`