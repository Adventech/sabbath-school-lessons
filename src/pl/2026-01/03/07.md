---
title:  Do Dalszego Studium
date:  16/01/2026
---

„Z szubienic, stosów, lochów, jaskiń i rozpadlin ziemi dobiegał do jego uszu okrzyk triumfu męczenników. Słyszał świadectwo wiernych, którzy wygnani, uciskani i torturowani, składali nieustraszenie uroczyste świadectwo wiary, głosząc:

— »Wiem, komu zawierzyłem« (2 Tm 1,12).

Ci ludzie, oddając życie za wiarę, głosili światu, że Ten, któremu zawierzyli, może na zawsze zbawić”18.

„Chrześcijaństwo nigdy nie było podzielone na różne wyznania, tak jak obecnie. Skoro dary duchowe [apostołowie, prorocy, ewangeliści, pastorzy i nauczyciele — zob. Ef 4,11-13] były niezbędne dla zachowania jedności Kościoła wczesnochrześcijańskiego, o ileż bardziej są konieczne, by przywrócić jedność dzisiaj! Celem Boga jest odrodzenie jedności Kościoła w czasie końca, o czym dobitnie świadczą proroctwa. Otrzymaliśmy zapewnienie, że strażnicy Pańscy ujrzą to na własne oczy, gdy Pan znowu przebudzi Syjon. Ponadto w czasie końca mądrzy to zrozumieją. Gdy to się wypełni, zapanuje jedność wiary ze wszystkimi, których Bóg nazywa mądrymi, bowiem ci, którzy myślą właściwie, muszą myśleć podobnie. (...). Zważywszy na te kryteria, oczywiste jest, że doskonały stan Kościoła przepowiedziany tutaj jest kwestią przyszłości. Tak więc dary duchowe jeszcze nie spełniły wyznaczonego celu”19.

**Pytania Do Dyskusji**

`1. W świetle powyższego cytatu adwentystycznego pastora Roswella F. Cottrella (1814-1892), co jest niezbędne, aby Duch Święty doprowadził do jedności w Kościele Bożym dzisiaj? Jak ważne dla jedności Kościoła jest stosowanie w praktyce rad danych nam za pośrednictwem Ducha Proroctwa?`

`2. Jak wyjaśniłbyś biblijną naukę o śmierci twojemu przyjacielowi, który wierzy, że Paweł i inni chrześcijanie, którzy umarli, są już z Chrystusem w niebie?`

`3. Jak możemy zrozumieć tragiczną rzeczywistość cierpienia w świecie? Dlaczego motyw wielkiego boju pomaga nam w jakimś stopniu zrozumieć to trudne zagadnienie? Dlaczego ostatecznie musimy polegać na Jezusie i Jego ofierze jako najpełniejszym wyrazie miłości Ojca oraz ufać Mu nawet w najgorszych czasach?`