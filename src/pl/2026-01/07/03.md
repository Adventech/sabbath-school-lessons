---
title:  Trwajcie w Panu
date:  09/02/2026
---

`Przeczytaj Flp 3,20-21. Jak Paweł opisuje właściwą postawę chrześcijanina, który godnie reprezentuje Królestwo Boże?`

W przeciwieństwie do wrogów krzyża, którzy myślą „o rzeczach ziemskich” (Flp 3,19) i których bogiem jest ich brzuch, chrześcijanie mają ojczyznę w niebie, a ich Wodzem jest sam Jezus Chrystus. Aby podkreślić tę prawdę, Paweł wskazuje potrzebę przemienienia naszego znikomego ciała (zob. Flp 3,21), podlegającego chorobom, starzeniu i śmierci, w ciało podobne do uwielbionego ciała zmartwychwstałego Chrystusa.

**Jak poniższe wersety opisują chwalebny stan ludzi po zmartwychwstaniu?**

`Hi 19,25-27`

`Łk 24,39`

`1 Kor 15,42-44`

`1 Kor 15,50-54`

`Kol 3,4`

Ostatecznie dzięki Jezusowi śmierć, „ostatni wróg” (1 Kor 15,26), zostanie pokonana. Jest to nasza największa nadzieja i nadzwyczajna obietnica dana nam w Jezusie — obietnica nie tylko nieśmiertelności, ale i zupełnie nowego ciała, „uwielbionego ciała” (Flp 3,21).

W pewnej książce poświęconej temu, jak znaleźć zbawienie bez Boga, usiłującej dowieść, dość niemądrze, że pokonanie lęku przed śmiercią jest zbawieniem, współczesny francuski filozof Luc Ferry przyznaje, że chrześcijaństwo „uzdalnia nas nie tylko do pokonania lęku przed śmiercią, ale także samej śmierci. Dokonując tego w zgodzie z zachowaniem indywidualnej tożsamości, a nie na warunkach anonimowości czy abstrakcji, wydaje się być jedyną propozycją oferującą prawdziwe i zupełne zwycięstwo osobowej nieśmiertelności nad naszym śmiertelnym stanem”33. Dość odważne wyznanie, jak na ateistę.

Zatem według Pawła nasza przynależność do Królestwa Niebios obejmuje obietnicę zmartwychwstania i życia wiecznego w nowej rzeczywistości, którą jedynie w niewielkim stopniu jesteśmy w stanie sobie wyobrazić.

`Dlaczego obietnica życia wiecznego jest tak ważna z punktu widzenia naszej wiary? Co ten świat może przeciwstawić obietnicy danej nam przez Chrystusa?`