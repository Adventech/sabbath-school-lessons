---
title:  Do Dalszego Studium
date:  13/02/2026
---

„Tylko ci, którzy stale otrzymują świeży dopływ łaski, posiądą moc odpowiednią do ich codziennych potrzeb i zdolności zużytkowania tej mocy. Zamiast spoglądać na przyszły czas, który ma w cudowny sposób obdarzyć wierzących umiejętnością pozyskiwania dusz, oddają się dziś codziennie Bogu, aby uczynił z nich odpowiednie narzędzia do swego użytku. Wykorzystują każdy dzień i wszystkie nadarzające się sposobności, by służyć i świadczyć o Mistrzu, czy to w skromnym zakresie domu rodzinnego, czy na polu działalności publicznej.

Dla poświęconego pracownika cudowną pociechę stanowi świadomość, że nawet sam Chrystus podczas swego ziemskiego życia codziennie prosił Ojca o nowy przypływ nieodzownej łaski, a po rozmowie z Bogiem szedł, by wzmacniać i błogosławić innych. (...).

Każdy pracownik naśladujący Jezusa będzie mógł przyjąć i wykorzystać tę moc, jaką Bóg obiecał swemu Kościołowi, aby żniwo świata dojrzało”35.

„Bóg zna nasze potrzeby i troszczy się o ich zaspokojenie. Pan ma skarbiec pełen dóbr dla swoich dzieci i w każdej sytuacji może im dać wszystko, czego potrzebują. Dlaczego więc nie ufamy Mu? On udzielił cennych obietnic swoim dzieciom pod warunkiem wiernego posłuszeństwa Jego przykazaniom. Nie ma takiego brzemienia, którego On nie może usunąć, ciemności, której nie może rozproszyć, słabości, której nie może zmienić w siłę, lęku, którego nie może uśmierzyć, oraz wartościowej aspiracji, której nie może ukierunkować i uzasadnić.

Nie powinniśmy polegać na sobie. Im więcej myślimy o własnych niedoskonałościach, tym mniej mamy siły do ich pokonywania”36.

**Pytania Do Dyskusji**

`1. Pomyśl o oczywistych przykładach twoich wysłuchanych modlitw. Jak pomogły ci one doświadczyć Bożego pokoju przewyższającego wszelki rozum? Co myślisz o modlitwach, które nie zostały wysłuchane? Czy w związku z nimi także możesz doświadczyć obiecanego pokoju?`

`2. W kontekście Flp 4,8 zastanów się, jak spędzasz swój czas i o czym myślisz. Jak to, o czym myślisz, przyczynia się do wzmocnienia twojej wiary i więzi z Panem?`

`3. Podczas wspólnego studium Pisma Świętego omówcie drugi z powyższych cytatów pochodzący z pism Ellen G. White. Co wynika ze spostrzeżenia, iż im więcej myślimy o własnych niedoskonałościach, tym mniej mamy siły do ich pokonywania? Co jest kluczem do zwycięstwa?`