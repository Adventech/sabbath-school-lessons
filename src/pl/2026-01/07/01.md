---
title:  Niebiańskie obywatelstwo
date:  07/02/2026
---

### Studium Bieżącego Tygodnia
Flp 3,17-4,23; 1 Kor 15,42-44; J 14,27; Ps 119,165; Hi 1,21; 1 Tm 6,7.

> <p>Tekst Pamięciowy</p>
> „Nie troszczcie się o nic, ale we wszystkim w modlitwie i błaganiach z dziękczynieniem powierzcie prośby wasze Bogu” (Flp 4,6).

Ta lekcja kończy nasze studium Listu do Filipian. Jest ona pełna cennych nauk i mądrych rad dotyczących codziennego życia. Wydaje się, że wiele z wysokich moralnych wartości, jakimi Paweł kierował się w życiu, zostało zawartych w ostatniej części jego Listu do Filipian. Podobnie jak nauki Jezusa koncentrujące się na wewnętrznym życiu człowieka, tak i to, czym Paweł dzieli się z nami, składa się na tajemnicę radosnego chrześcijańskiego życia.

Nawet jeśli nie wszystko układa się tak, jak byśmy chcieli, a tak właśnie bywa częściej, niż byśmy chcieli, nie musimy się martwić, niepokoić ani zniechęcać. Istnieją zasady, które pomagają nam znaleźć wewnętrzną siłę, by przeciwstawić się wyzwaniom życia, dzięki czemu możemy doświadczyć stałego i trwałego pokoju, jaki tylko Bóg może nam dać. Teraźniejszość i przyszłość są w Jego rękach, a On daje nam wszystko, czego potrzebujemy.

Co najważniejsze, nie musimy pokładać ufności w ziemskich systemach władzy, które raz po raz nas zawodzą. Jako chrześcijanie należymy do niebiańskiego Królestwa Bożego. Wraz z tym obywatelstwem otrzymujemy wspaniałe przywileje, ale także poważne obowiązki.