---
title:  Do Dalszego Studium
date:  23/01/2026
---

„Cała ojcowska miłość przelewająca się przez ludzkie serca przez wszystkie pokolenia oraz wszystkie źródła czułości otwierające się w duszach ludzi są wobec nieskończonej i niewyczerpanej miłości Boga jedynie jak mały strumyk w porównaniu z bezkresnym oceanem. Słowa nie mogą jej wyrazić i nie można jej opisać. Możesz rozmyślać o niej każdego dnia przez całe życie. Możesz pilnie studiować Pismo Święte, aby ją zrozumieć. Możesz użyć wszystkich sił i zdolności danych ci przez Boga, aby pojąć miłość i współczucie Niebiańskiego Ojca, ale i tak zawsze będziesz miał przed sobą nieskończoność. Możesz studiować tę miłość przez wieki, ale nigdy nie pojmiesz całej długości i szerokości oraz całej głębi i wysokości miłości Boga, który ofiarował swojego Syna, aby umarł On za ludzkość. Wieczność nie objawi jej w pełni. Jednak studiując Biblię oraz rozmyślając o życiu Chrystusa i planie odkupienia, możemy coraz lepiej rozumieć te doniosłe zagadnienia”23.

„Gdy jak Mojżesz jesteśmy kształceni w szkole Chrystusa, czego się uczymy? Zarozumiałości? Wysokiego mniemania o sobie? O nie! Im więcej uczymy się w tej szkole, tym bardziej będziemy cisi i uniżeni w naszym sposobie myślenia. Nie będziemy myśleć, że wiemy już wszystko, co warto wiedzieć. Będziemy w najlepszy możliwy sposób używali talentów danych nam przez Boga, a gdy zostaniemy przemienieni ze śmiertelności w nieśmiertelność, nie pozostawimy za sobą tego, co osiągnęliśmy, ale zabierzemy to na drugą stronę. Przez nieskończone wieki wieczności Chrystus i Jego dzieło odkupienia będą tematem naszych dociekań”24.

**Pytania Do Dyskusji**

`1. W jaki sposób doświadczyłeś rzeczywistej miłości Boga? Opowiedz podczas wspólnego studium Pisma Świętego, jak dowiedziałeś się i uwierzyłeś, że Bóg cię miłuje.`

`2. Co to znaczy, że Jezus „stał się podobny ludziom” (Flp 2,7)? (Por. Rz 8,3). Podczas wspólnego studium Pisma Świętego omów oba te wersety jako objaśniające się nawzajem.`

`3. Jakie wyzwania dla jedności Kościoła występują w twoim miejscu zamieszkania? Bez względu na to, jakie są to wyzwania, dlaczego gotowość okazywania pokory oraz wyrzeczenie się samolubnej ambicji i próżnej chwały (zob. Flp 2,3 PO) są najlepszym sposobem stawiania czoła takim wyzwaniom?`