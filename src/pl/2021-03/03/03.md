---
title:  Samolubstwo
date:  12/07/2021
---

Podobnie jak to jest w przypadku osiki i jej rozległego podziemnego systemu korzeniowego, także samolubstwo jest częścią wielkiego podziemnego systemu zwanego grzechem, który nie pozwala nam znaleźć prawdziwego odpoczynku w Jezusie. Ze wszystkich przejawów grzechu w naszym życiu samolubstwo najłatwiej się manifestuje. Większości z nas wydaje się wręcz ono czymś naturalnym jak oddychanie.

`Przeczytaj Łk 12,13-21. Opisz problem przedstawiony w przypowieści Jezusa. Czy planowanie na przyszłość jest czymś samolubnym i jednoznacznym lekceważeniem Królestwa Bożego? Jeśli nie albo nie zawsze, to przed czym Jezus nas ostrzega?`

Ta przypowieść występuje tylko w Ewangelii Łukasza i została przedstawiona w odpowiedzi na anonimowe pytanie, które dobiegło z tłumu. Będąc poproszony o wpłynięcie na sprawę dziedziczenia majątku, Jezus odrzucił swoją rolę jako sędziego między braćmi. Zamiast tego wskazał większy problem — samolubstwo. Sięgnął głębiej, by ukazać korzenie naszych złych działań.

`Pomyśl o tym, jak wyraża się samolubstwo w twoim życiu. Jak samolubstwo wpływa na naszą więź z Bogiem, rodziną, współwyznawcami, sąsiadami i współpracownikami? Jaki klucz do pokonania samolubstwa został wskazany w Flp 2,5-8?`

Skupiając się wyłącznie na swoich własnych potrzebach i pragnieniach, nieznany bogacz z przypowieści Jezusa zapomniał wziąć pod uwagę niewidzialnej niebiańskiej rzeczywistości. Pragnienie posiadania coraz więcej nie jest podstawową zasadą Królestwa Bożego. Paweł oferuje nam raczej wgląd w to, co motywowało Jezusa, gdy postanowił wziąć na siebie naszą karę.

Flp 2,5-8 to wzorzec niesamolubności, pokory i miłości. Jeśli miłość do Boga i bliźnich nie kieruje naszymi wyborami i sprawami najważniejszymi dla nas, będziemy budować więcej spichlerzy dla siebie i coraz mniej dbać o skarb w niebie (zob. Mt 6,20).

`Dlaczego tak łatwo jest uwikłać się w pożądanie bogactwa i materializm? Choć potrzebujemy pieniędzy, by żyć, dlaczego wydaje się, iż bez względu na to, ile posiadamy, to zawsze chcemy mieć więcej?`