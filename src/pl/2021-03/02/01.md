---
title:  Niespokojni i buntowniczy
date:  03/07/2021
---

### Studium Bieżącego Tygodnia
Lb 11,1-33; 12,1-13; 13,27-14,23; 1 Kor 10,1-11; Lb 14,39-45.

> <p>Tekst Pamięciowy</p>
> „A to wszystko na tamtych przyszło dla przykładu i jest napisane ku przestrodze dla nas, którzy znaleźliśmy się u kresu wieków” (1 Kor 10,11).

Na przestrzeni wieków wielu ludzi zauważało dziwne niespokojne zachowania u psów i innych zwierząt domowych tuż przed silnymi trzęsieniami ziemi.

Naukowcy ustalili, że zwierzęta są w stanie wyczuć pierwsze fale sejsmiczne, które występują przed wtórną falą wstrząsową. To przypuszczalnie wyjaśnia, dlaczego zwierzęta zachowują się niespokojnie, zanim ziemia niebezpiecznie zadrży. Niektóre zwierzęta, takie jak słonie, mogą wyczuć fale dźwiękowe o niskiej częstotliwości i drgania wstępne, których ludzie nie mają szans wykryć.

W dniu 23 sierpnia 2011 roku — kilka minut przed trzęsieniem ziemi o sile 5,8 stopnia w skali Richtera — niektóre zwierzęta w ogrodzie zoologicznym przy Instytucie Smithsona w mieście Waszyngtonie zaczęły zachowywać się bardzo dziwnie. Wśród nich były także lemury, które poczęły wydawać przeraźliwe dźwięki około piętnastu minut przed tym, jak ziemia niebezpiecznie zadrżała.

W lekcji tego tygodnia przyjrzymy się przykładom dziwnego niepokoju ludzi spowodowanego nie zbliżaniem się katastrofy naturalnej, takiej jak trzęsienie ziemi, ale raczej zasadniczą grzesznością ludzkiej natury tych, którzy nie polegają na łasce Chrystusa oferowanej ludziom przychodzącym do Niego w wierze i posłuszeństwie.