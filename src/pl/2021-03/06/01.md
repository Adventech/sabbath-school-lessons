---
title:  Odpoczynek w rodzinnych więziach
date:  31/07/2021
---

### Studium Bieżącego Tygodnia
Rdz 34,1-31; Hbr 11,17-22; Pwt 4,29; 1 J 3,1-2; Rdz 39,1-23; Ef 6,1-13.

> <p>Tekst Pamięciowy</p>
> „Wy tedy, umiłowani, wiedząc o tym wcześniej, miejcie się na baczności, abyście, zwiedzeni przez błędy ludzi nieprawych, nie dali się wyprzeć z mocnego swego stanowiska. Wzrastajcie raczej w łasce i w poznaniu Pana naszego i Zbawiciela, Jezusa Chrystusa. Jemu niech będzie chwała teraz i po wieczne czasy” (2 P 3,17-18).

Pewien młody człowiek uważnie rozglądał się wokół siebie. W końcu ich zobaczył. Szukał swoich braci od wielu dni. Gdy zbliżał się do nich, machał rękami na powitanie, nie spodziewając się niczego złego po ich chmurnych twarzach. Nie wiedział, że bracia chcieli go zabić. Gdyby nie Ruben, byliby to uczynili. Ruben przekonał ich, by wrzucili go do wyschniętej studni. Ale potem Juda wpadł na pomysł, by zarobić na nim — sprzedano go więc handlarzom niewolników. To dopiero przykład dysfunkcyjnej23 rodziny!

Wiele rzeczy wybieramy, ale nie rodzinę. Nikt nie jest doskonały i nikt z nas nie ma doskonałej rodziny ani doskonałych rodzinnych więzi. Niektórzy z nas mają dobrych rodziców, fajne rodzeństwo i miłych krewnych, którzy przejawiają miłość Bożą, ale wielu ludzi musi się zadowolić rodziną daleką od ideału. Rodzinne kontakty często są trudne i bolesne, powodując niepokój i urazy oraz gromadząc ciężar emocjonalnego bagażu, którym obciążamy bliźnich.

Jak możemy znaleźć odpoczynek w tym obszarze naszego życia? W tym tygodniu sięgniemy do historii Józefa i jego rodzinnych więzi, by przyjrzeć się działaniu Boga przynoszącemu uzdrowienie i emocjonalny odpoczynek mimo dysfunkcyjnych więzi rodzinnych.