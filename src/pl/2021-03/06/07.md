---
title:  Do Dalszego Studium
date:  06/08/2021
---

W kontekście tego, co się wydarzyło między Józefem a żoną Potyfara, Ellen G. White napisała: „Oto przykład dla wszystkich pokoleń, które będą żyć na ziemi. (...). Bóg będzie dla nich pomocą, a Jego Duch — tarczą. Choćby nękały ich najsilniejsze pokusy, istnieje źródło siły, z której mogą skorzystać, by je odeprzeć. Moralność Józefa stała się obiektem silnego ataku ze strony osoby wpływowej i zwodniczej. Jednak atak ten został odparty mocno i zdecydowanie. (...). Józef złożył swoją reputację i los w ręce Boga. Choć przez pewien czas musiał doświadczać cierpienia, które miało go przygotować do zajęcia ważnego stanowiska, Bóg pilnie strzegł jego dobrego imienia podważonego przez nikczemne oskarżenie, a potem, we właściwym czasie, sprawił, że jego dobre imię zajaśniało. Nawet więzienie Bóg wykorzystał jako drogę do wywyższenia Józefa. Cnota nie pozostanie bez nagrody. Tarczą, która chroniła serce Józefa, była bojaźń Boża, dzięki której był on wierny i sprawiedliwy wobec swojego pana, a także wierny Bogu. Gardził czarną niewdzięcznością przejawiającą się nadużyciem zaufania jego pana, nawet gdyby ten nigdy się o tym nadużyciu nie dowiedział”25.

**Pytania Do Dyskusji**

`1. Bycie chrześcijaninem z nazwy czy adwentystą z przyzwyczajenia nie pomoże nam znaleźć spokoju/ukojenia/odpoczynku w naszych międzyludzkich więziach. Na czym polega różnica między adwentystą z przyzwyczajenia a człowiekiem prawdziwie wierzącym?`

`2. Pewna kobieta przyłączyła się do adwentystycznego zboru. Jej mąż jest człowiekiem niewierzącym. Ona jednak kocha męża, ale jemu nie podobają się zmiany, które w niej dostrzega. Jakiej biblijnej rady udzieliłbyś tej nowej współwyznawczyni?`

`3. Rosyjski pisarz Lew Tołstoj (1828-1910) napisał: „Wszystkie szczęśliwe rodziny są do siebie podobne, każda nieszczęśliwa rodzina jest nieszczęśliwa na swój sposób”26. Wszystkie rodziny w jakimś stopniu cierpią wskutek wewnętrznych zaburzeń, bo wszystkie składają się z grzeszników wnoszących swoje zaburzenia w rodzinne więzi. Jak każdy z nas dzięki łasce Bożej może dążyć do przestrzegania biblijnych zasad dotyczących miłości, przebaczania, pomagania i tak dalej, by wnosić uzdrowienie w nasze rodzinne więzi?`

`4. Wielu ludzi doświadczyło nagłych tragedii, gdy wydawało się im, że wszystko układa się pomyślnie w ich życiu i rodzinie. Dlaczego w takich chwilach szczególnie ważne jest trzymanie się wiary i obietnic Słowa Bożego? Dlaczego ważne jest to, byśmy w dobrych czasach byli przygotowani duchowo także na złe czasy?`