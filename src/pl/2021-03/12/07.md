---
title:  Do Dalszego Studium
date:  17/09/2021
---

„Wraz z otrzymanym zadaniem na Jonaszu spoczęła ogromna odpowiedzialność. Ten, który polecił mu iść, był jednak w stanie wesprzeć swego sługę i zagwarantować mu powodzenie. Gdyby prorok okazał bezwarunkowe posłuszeństwo, oszczędziłby sobie wielu gorzkich doświadczeń i otrzymałby obfite błogosławieństwo. Jednak w godzinie rozpaczy Pan go nie opuścił. W wyniku kolejnych doświadczeń i niesamowitych zrządzeń opatrzności zaufanie proroka do Boga oraz jego wiara w zbawczą moc Pana miały zostać na nowo rozbudzone”44.

„Do tysięcy ludzi można dotrzeć w najprostszy i najskromniejszy sposób. Najwybitniejsi intelektualiści, którzy są postrzegani jako najbardziej utalentowani ludzie na świecie, często doznają ożywienia dzięki prostym słowom kogoś, kto miłuje Boga i kto mówi o tej miłości tak naturalnie, jak ludzie zeświecczeni mówią o sprawach, które najgłębiej ich interesują”45.

**Pytania Do Dyskusji**

`1. Jak to możliwe, że prorok Boży był niezadowolony, iż ludzie, którym Bóg polecił mu wydać świadectwo, przyjęli zbawienie? Jak możemy zrozumieć tę postawę Jonasza? Jak świadczy to o cierpliwości Boga wobec Jego ludu, nawet wtedy, gdy lud ten postępuje wbrew otrzymanemu światłu?`

`2. Historia Jonasza wydaje się sugerować, że Bóg nie tylko ratuje zgubionych ludzi, ale także zmienia swoich wyznawców. Jak możemy otrzymać nowe serce oraz nowego ducha, nawet jeśli już znamy Pana i teraźniejszą prawdę? Jaka jest różnica między poznaniem prawdy a przemienieniem przez nią?`

`3. Przeczytaj List Judy. Co jest przesłaniem tego listu i dlaczego przesłanie to jest ważne obecnie dla naszego Kościoła?`

`4. Jakie duchowe korzyści przynosi nam działanie dla zbawienia bliźnich?`

`5. Jakiekolwiek powody miał Jonasz — prawdziwe czy urojone — by nie iść do Niniwy, Bóg wykazał mu, jak bardzo się mylił. Jakie nasze negatywne postawy wobec ludzi mogą być równie błędne, jak postawa Jonasza wobec Asyryjczyków?`