---
title:  Krnąbrny prorok
date:  11/09/2021
---

### Studium Bieżącego Tygodnia
Jon 1,1-4,11; Jr 25,5; Ez 14,6; Ap 2,5; Łk 9,51-56; Jud 1,1-25.

> <p>Tekst Pamięciowy</p>
> „A Ja nie miałbym żałować Niniwy, tego wielkiego miasta, w którym żyje więcej niż sto dwadzieścia tysięcy ludzi, którzy nie umieją rozróżnić między tym, co prawe, a tym, co lewe, a nadto wiele bydła?” (Jon 4,11).

Opowiadanie o Jonaszu jest jedną z najbardziej interesujących historii biblijnych. Oto prorok Boży, powołany przez Jahwe, ucieka przed Jego powołaniem! Przekonany przez Boga w dramatycznych okolicznościach zmienia swoją postawę i staje się posłuszny Panu, ale co robi potem? Narzeka, że ludzie, których ostrzegł, okazali skruchę i uniknęli zagłady!

Oto przykład kogoś, kto nie potrafił znaleźć odpoczynku i pokoju, i to do tego stopnia, iż modlił się:

— „Otóż teraz, Panie, zabierz moją duszę, bo lepiej mi umrzeć aniżeli żyć” (Jon 4,3).

Jezus nawiązał do historii Jonasza, mówiąc:

— „Mężowie z Niniwy staną na sądzie wraz z tym pokoleniem i spowodują jego potępienie, gdyż na skutek zwiastowania Jonasza upamiętali się, a oto tutaj więcej niż Jonasz” (Mt 12,41).

Oczywiście, że więcej niż Jonasz! W przeciwnym razie Jezus nie mógłby być naszym Zbawicielem.

W tym tygodniu przyjrzymy się Jonaszowi, by wyciągnąć wnioski z jego niecierpliwości i niezadowolenia.