---
title:  Do Dalszego Studium
date:  24/09/2021
---

„Wszyscy pragniemy natychmiastowej i przychylnej odpowiedzi na nasze prośby i zaczynamy tracić wiarę, jeśli przychodzi z opóźnieniem lub nie jest taka, jakiej pragnęliśmy. Bóg jest mądry, dobry i odpowiada na nasze modlitwy we właściwym czasie i we właściwy sposób. Chce dla nas czynić coś więcej niż tylko spełniać nasze prośby. Powinniśmy ufać Jego mądrości i miłości, a nie żądać, by dostosował się do naszej woli; powinniśmy spełniać Jego zamiary. Nasze pragnienia i interesy powinny być poddane Jego woli”47.

„Jeszcze tylko chwila i Jezus przyjdzie, by zbawić swoje dzieci i dać im ostatni dotyk nieśmiertelności. (...). Groby otworzą się i zmartwychwstali umarli wyjdą z nich z okrzykiem:

— »Gdzież jest, o śmierci, zwycięstwo twoje? Gdzież jest, o śmierci, żądło twoje?« (1 Kor 15,55).

Nasi umiłowani, którzy zasnęli w Jezusie, wyjdą odziani w nieśmiertelność”48.

**Pytania Do Dyskusji**

`1. Zastanów się nad realiami wielkiego boju. Jakie jego przejawy dostrzegasz w świecie? Jak przejawia się on w twoim życiu? Jest to rzeczywista walka, nieprawdaż? Wielki bój między dobrem a złem jest bardziej realny, niż wielu ludzi to sobie wyobraża, a to dlatego że wielu nie wierzy w istnienie diabła. Dlaczego zrozumienie prawdy o wielkim boju jest tak ważne dla właściwej diagnozy stanu naszego świata? Dlaczego wiedza o ostatecznym wyniku wielkiego boju jest dla nas źródłem tak wielkiej pociechy?`

`2. Proroctwo może rozpraszać naszą uwagę, jeśli wykraczamy w naszych interpretacjach ponad to, co zostało wyraźnie objawione. Jakże często niektórzy członkowie Kościoła napytują sobie biedy przez formułowanie przepowiedni, które się nie spełniają, albo przez wierzenie w fałszywe przepowiednie wymyślone przez innych! Jak możemy uniknąć tego rodzaju pułapek?`

`3. Podczas pierwszej części nabożeństwa sobotniego omówcie Ap 14,9-11 i kwestię braku odpoczynku dla tych, którzy czczą bestię i jej obraz. Co to oznacza?`

`4. Jednym ze spornych tematów dyskusji w Kościele jest rola wierzących w przyspieszeniu powtórnego przyjścia Chrystusa. Jakiekolwiek jest nasze stanowisko w tej sprawie, dlaczego ważne jest to, byśmy pełnili aktywną rolę w głoszeniu światu prawdy o powtórnym przyjściu Jezusa?`