---
title:  Wieczny odpoczynek
date:  18/09/2021
---

### Studium Bieżącego Tygodnia
Ap 1,9-19; Mt 24,4-8.23-31; Ap 14,6-12; Hbr 11,13-16; Flp 4,4-6.

> <p>Tekst Pamięciowy</p>
> „Głosimy tedy, jak napisano: Czego oko nie widziało i ucho nie słyszało, i co do serca ludzkiego nie wstąpiło, to przygotował Bóg tym, którzy go miłują” (1 Kor 2,9).

Czy czułeś się kiedyś, że znajdujesz się w środku wielkiej bitwy — zmagań między dobrem a złem? Nawet wielu zeświecczonych ludzi odczuwa coś takiego. Czujemy to, bo jest to prawdą. Uczestniczymy w wielkim boju między dobrem a złem — Chrystusem a szatanem.

Nasze życie toczy się niejako na dwóch poziomach. Wielki bój między Chrystusem a szatanem toczy się w skali globalnej, a nawet wszechświatowej, gdyż zaczął się w niebie (zob. Ap 12,7). Jednak wśród rozmaitych wydarzeń łatwo tracimy z oczu szeroki obraz Bożego ratunku dla tego świata. Wojny, napięcia polityczne i katastrofy naturalne sprawiają, że jesteśmy bezradni w naszym przerażeniu. Ale Boże prorocze kierownictwo pomaga nam pamiętać o szerokim obrazie tego, dokąd zmierzamy i jak mamy tam dotrzeć.

Wielki bój toczy się także na poziomie znacznie bardziej osobistym. Wszyscy natrafiamy na wyzwania dla naszej wiary w codziennym życiu, a jeśli nie doczekamy powtórnego przyjścia Jezusa, doświadczymy śmierci. W tym tygodniu przyjrzymy się temu, jak możemy odpoczywać w Jezusie mimo globalnego niepokoju i własnej niepewnej przyszłości w życiu doczesnym. Na dłuższą metę sprawy jednak wyglądają naprawdę obiecująco!