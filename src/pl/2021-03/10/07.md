---
title:  Do Dalszego Studium
date:  03/09/2021
---

„Przez cały tydzień mamy pamiętać o sobocie i przygotowywać się do święcenia jej według przykazania. Mamy świętować sobotę nie jako prawny wymóg. (...).

Całe niebo zachowuje sobotę, ale nie w ospały i bezczynny sposób. W tym dniu wszystkie siły duszy mają być obudzone, bo spotykamy się z Bogiem i Chrystusem, naszym Zbawicielem. Możemy widzieć Go przez wiarę. On pragnie ożywić i pobłogosławić każdą duszę”39.

„W szabat prawo Boże stawia przed człowiekiem o wiele większe wymagania niż w jakimkolwiek innym czasie. W tym dniu Jego lud uwalnia się od swych codziennych zajęć i spędza czas na rozmyślaniach i modlitwach. W sobotę ludzie kierują do Niego więcej próśb o łaskę niż w każdym innym dniu. Oczekują Jego szczególnej troski. Pragną Jego najpiękniejszych błogosławieństw. Bóg nie czeka na koniec szabatu, by spełnić te prośby. Praca niebios nigdy nie ustaje i człowiek nigdy nie może ustawać w czynieniu dobra. Nigdzie nie postanowiono, aby sobota była dniem nieużytecznej bezczynności. Prawo zabrania w dniu Pańskim zwykłych zajęć, a także pracy zarobkowej i wszystkiego, co służy ziemskim przyjemnościom i korzyściom. Ale wzorem Boga, który zaniechał swego dzieła tworzenia, odpoczął w dniu sobotnim i pobłogosławił ten dzień, ludzie powinni zaniechać codziennych zajęć i oddać te święte godziny wzmacniającemu zdrowie odpoczynkowi, modlitwie oraz dobrym uczynkom. Uzdrowienie chorego przez Chrystusa pozostawało w całkowitej zgodzie z prawem. Było uczczeniem szabatu”40.

**Pytania Do Dyskusji**

`1. Troska o środowisko naturalne stała się przedmiotem gorącej politycznej dyskusji w wielu krajach. Jak jako adwentyści dnia siódmego możemy być dobrymi opiekunami przyrody bez wchodzenia w spory polityczne?`

`2. Służba zaczyna się w umyśle. Jak możemy rozwijać sposób myślenia skłaniający do bardziej żarliwego służenia bliźnim (członkom rodziny, współwyznawcom i społeczeństwu)? Jakie możliwości na tym polu daje nam sobota?`

`3. Każdej soboty przypominamy sobie, że wszyscy ludzie zostali stworzeni przez Boga. Pomaga to nam patrzeć na nich Jego oczami. Jak sobota powinna uświadamiać nam, że różnice rasowe, narodowościowe, społeczne, ekonomiczne i płciowe są nieistotne wobec stworzenia wszystkich ludzi na obraz Boga i umiłowania ich przez Niego?`