---
title:  Sobota i stworzenie
date:  29/08/2021
---

Ze wszystkich dziesięciu przykazań jedynie czwarte zaczyna się słowem pamiętaj. Nie ma przykazania: Pamiętaj, by nie kraść, czy: Pamiętaj, by nie pożądać. Jest tylko: „Pamiętaj, abyś dzień sobotni święcił” (Wj 20,8 UBJW).

Pojęcie pamiętania zakłada istnienie jakiejś historii — czegoś, co wydarzyło się w przeszłości, i o czym powinniśmy pamiętać. Gdy pamiętamy, nawiązujemy do przeszłości, a pamiętanie o dniu sobotnim, aby go święcić, prowadzi nas wprost do tygodnia stworzenia.

`Przeczytaj Rdz 1,26-27; 9,6. Czego wersety te uczą nas o tym, jak szczególnymi istotami jesteśmy i jak odróżniamy się od reszty istot stworzonych przez Boga na ziemi? Dlaczego ważne jest to, byśmy rozumieli tę różnicę?`

Gdy pamiętamy o stworzeniu, to pamiętamy, że zostaliśmy stworzeni na obraz Boga w odróżnieniu od reszty stworzonych istot żywych. Jest oczywiste to, że jako ludzie zdecydowanie różnimy się od innych istot na naszej planecie, bez względu na to, jak bardzo pod względem genetycznym jesteśmy podobni do niektórych zwierząt. Wbrew popularnym mitom nie jesteśmy niesamowicie rozwiniętymi małpami, do czego doszło w procesie ewolucji. Jako ludzie, stworzeni na obraz Boga, jesteśmy wyjątkowymi Bożymi stworzeniami w naszym świecie.

`Jak opis stworzenia przypomina nam o naszej więzi ze stworzeniem? Zob. Rdz 2,15.19.`

Świadomość tego, że Bóg stworzył nasz świat, uzmysławia nam nasz obowiązek wobec stworzenia. Naszym zadaniem jest panować nad stworzeniem. Panowanie nie oznacza wyzyskiwania. Mamy działać jako przedstawiciele Boga. Mamy współdziałać ze światem przyrody tak, jak Bóg z nim współdziała.

Owszem, grzech zaburzył i skaził wszystko, ale nasza ziemia nadal jest tworem Boga i nic nie daje nam prawa do jej niszczycielskiego grabienia ze szkodą innych ludzi, jak to się często zdarza.

`Obok uszanowania pamiątki Boga jako Stwórcy, w jaki sposób święcenie soboty pomaga nam lepiej uświadamiać sobie potrzebę właściwego zarządzania środowiskiem naturalnym?`