---
title:  Do Dalszego Studium
date:  23/07/2021
---

„Skrucha Dawida była szczera i głęboka. Nie usiłował usprawiedliwić swej zbrodni. Jego modlitwą nie kierowało pragnienie uniknięcia zapowiedzianego wyroku. Dawid (...) ujrzał skażenie swej duszy i brzydził się swym grzechem. Modlił się nie tylko o przebaczenie, ale i o czystość serca. (...). W obietnicach Bożych dla skruszonych grzeszników widział dowód Bożego przebaczenia i akceptacji. (...).

»Ofiarą Bogu miłą jest duch skruszony, sercem skruszonym i zgnębionym nie wzgardzisz, Boże« (Ps 51,19­20).

Choć Dawid upadł, Pan go podniósł. (...).

Dawid (…) upokorzył się i wyznał swój grzech, podczas gdy Saul odrzucał upomnienia i zatwardzał swoje serce, nie okazując skruchy.

Ten fragment życia Dawida jest (...) jedną z danych nam najbardziej przekonujących ilustracji zmagań i pokus grożących ludzkości oraz prawdziwej skruchy (...). Przez wszystkie wieki (...) tysiące dzieci Bożych, które były oszustwem przywiedzione do grzechu, (...) przypominały sobie (...) szczerą pokutę i wyznanie Dawida (...). Wówczas i one nabierały odwagi, by okazać skruchę i znów kroczyć drogą przykazań Bożych.

Każdy, kto (...) ukorzy swą duszę w wyznaniu win i skrusze, jak to uczynił Dawid, może być pewny, że jest dla niego nadzieja. (...). Bóg nigdy nie odrzuci ani jednej naprawdę żałującej za grzechy duszy”18.

**Pytania Do Dyskusji**

`1. Jak możemy znaleźć równowagę między uznaniem naszej przyrodzonej grzeszności i potrzeby przebaczenia a życiem godnym dzieci Króla Wszechświata, które otrzymały przebaczenie?`

`2. Dlaczego wszelki grzech jest ostatecznie grzechem przeciwko Bogu? Co to znaczy zgrzeszyć przeciwko Bogu?`

`3. Co możemy powiedzieć komuś, kto nie wierzy w Boga i nie może zrozumieć, dlaczego cierpią niewinni, jak Uriasz czy nowo narodzone dziecko Dawida i Batszeby? Jak możemy wyjaśnić miłość i sprawiedliwość Boga w takich sytuacjach? Jak kontekst wielkiego boju pomaga zrozumieć takie sytuacje?`

`4. Dlaczego w Biblii aż dwa całe rozdziały zostały poświęcone smutnej historii Dawida i Batszeby? Czemu służy utrwalenie tej historii na kartach Pisma Świętego?`

`5. Zastanów się nad tym, że grzech odłącza nas od Boga, jak czytamy o tym w Ps 51,13-14. Jakie jest twoje doświadczenie w tej sprawie? Jakie odczucia towarzyszyły temu doświadczeniu? Jak wyjaśniłbyś komuś, czym jest to odłączenie i dlaczego jest tak trudne do zniesienia? Dlaczego obietnica łaski jest jedynym ratunkiem dla nas?`