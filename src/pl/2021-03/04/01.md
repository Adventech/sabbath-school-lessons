---
title:  Cena odpoczynku
date:  17/07/2021
---

### Studium Bieżącego Tygodnia
2 Sm 11,1-12,23; Rdz 3,1-8; 1 J 1,9.

> <p>Tekst Pamięciowy</p>
> „Serce czyste stwórz we mnie, o Boże, a ducha prawego odnów we mnie!” (Ps 51,12).

Wielu ludzi rozpaczliwie poszukuje spokoju i wyciszenia. Są gotowi za nie dobrze zapłacić. W wielu miastach wynajmuje się pokoje wolne od internetu. Reguły postępowania są w nich proste — żadnego hałasu i żadnych gości. Ludzie są gotowi dobrze zapłacić, by móc posiedzieć (czy zdrzemnąć się) w ciszy. Na lotniskach wynajmuje się kapsuły do spania (zwane jednoosobowymi kryjówkami wypoczynkowymi) i słuchawki zmniejszające hałas. Obecnie sprzedaje się nawet kaptury i osłony, które można nałożyć na głowę i tors, by przez chwilę odpocząć w pracy.

Prawdziwy odpoczynek także ma swoją cenę. Choć doradcy i środki masowego przekazu wmawiają nam, że sami decydujemy o naszym przeznaczeniu, a odpoczynek to jedynie sprawa wyboru i planowania, to jednak jeśli rozważymy to uczciwie, uświadomimy sobie naszą niezdolność do osiągnięcia prawdziwego odpoczynku serca. Augustyn (354-430), chrześcijański teolog, trafnie podsumował to w swojej książce Wyznania, gdy rozważał łaskę Boga: „Stworzyłeś nas bowiem jako skierowanych ku Tobie. I niespokojne jest serce nasze, dopóki w Tobie nie spocznie”16.

W tym tygodniu przyjrzymy się krótko życiu pewnego człowieka, o którym Bóg powiedział, iż jest mężem według Jego serca. Dowiemy się, jak odkrył on cenę prawdziwego Bożego odpoczynku.