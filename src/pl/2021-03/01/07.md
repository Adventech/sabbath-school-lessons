---
title:  Do Dalszego Studium
date:  02/07/2021
---

„Według oceny rabinów szczytem religijności był stan ciągłej aktywności. Dlatego też, aby pokazać swoją pobożność, uciekali się do różnych zewnętrznych środków. W ten sposób odłączyli się od Boga i wybrali samowystarczalność. Podobne zagrożenia istnieją również dzisiaj. W miarę wzrostu aktywności i powodzenia w pracy dla Boga powstaje ryzyko pokładania wiary w ludzkich planach i metodach, co sprawia, że odczuwamy mniejszą potrzebę modlitwy i wiary. Tak jak uczniom [Jezusa], nam również grozi niebezpieczeństwo, że stracimy z oczu naszą zależność od Boga i zaczniemy poszukiwać zbawienia w naszej działalności. Musimy stale patrzeć na Jezusa i zdawać sobie sprawę, że nasza praca odbywa się dzięki Jego mocy. Pracując z powagą dla ratowania zgubionych, powinniśmy również znaleźć czas na rozmyślanie, modlitwę i studiowanie Słowa Bożego. Jedynie dzieło wykonane z usilną modlitwą i uświęcone zasługą Chrystusa okaże się w ostatecznym rezultacie pożyteczne”8.

**Pytania Do Dyskusji**

`1. Ciągły nacisk na to, by sprostać wyzwaniom, być dostępnym (fizycznie, e-mailowo czy telefonicznie) przez cały czas oraz żyć zgodnie z ideałami, które ani nie są realistyczne, ani wskazane przez Boga, może uczynić ludzi chorymi emocjonalnie, cieleśnie i duchowo. Jak twój zbór może się stać miejscem otwartym dla ludzi zmęczonych, utrudzonych i pragnących odpoczynku?`

`2. Czy to możliwe, że jesteśmy zbyt zajęci, nawet wykonując pracę dla Boga? Pomyśl o tym, jak nakaz odpoczynku dany uczniom przez Jezusa w Mk 6,30-32 przekłada się na naszą praktykę odpoczywania.`

`3. W 1898 roku ustanowiono pod Paryżem oficjalny rekord prędkości. Jakiś śmiałek (hrabia Gaston de Chasseloup-Laubat) rozpędził swój elektryczny samochód do 63 kilometrów na godzinę i przeżył, by o tym opowiedzieć! Obecnie samochody są znacznie szybsze. Szybkość procesorów w telefonach komórkowych znacząco przewyższa szybkość superkomputerów sprzed dwudziestu lat. Podróżowanie po całym świecie stało się łatwe jak nigdy dotąd. Niemal wszystko, co robimy, robimy szybciej niż nasi przodkowie, a jednak wciąż się spieszymy i brakuje nam odpoczynku. Co mówi to nam o ludzkiej naturze. Dlaczego Bóg uznał odpoczynek za tak ważny, iż obwarował go jednym ze swoich przykazań?`

`4. Zastanów się nad tym, iż odpoczynek sobotni został ustanowiony w Edenie, jeszcze przed upadkiem ludzi. Fakt ten ma ciekawe skutki teologiczne. Jak świadczy to o znaczeniu odpoczynku nawet w bezgrzesznym i doskonałym świecie?`