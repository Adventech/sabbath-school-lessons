---
title:  Do Dalszego Studium
date:  10/09/2021
---

„Nie zawsze chcemy przyjść do Jezusa z naszymi problemami i trudnościami. Czasami zwierzamy się z naszych kłopotów innym ludziom i opowiadamy o naszych uciskach tym, którzy nie mogą nam pomóc, a zaniedbujemy powierzenie wszystkiego Jezusowi, który może zmienić nasz smutek w radość i pokój. Samowyrzeczenie i ofiarność oddają chwałę i zwycięstwo ukrzyżowanemu Zbawicielowi. Obietnice Boże są bardzo cenne. Musimy studiować Słowo Boże, aby poznać wolę Boga. Natchnione Słowo, starannie studiowane i posłusznie stosowane, będzie prowadzić nas dobrą drogą, abyśmy dalej szli, nie potykając się. Oby wszyscy — duchowni i lud — zanosili swoje ciężary i zmartwienia do Jezusa, który czeka, by ich przyjąć oraz dać im pokój i odpoczynek! On nigdy nie porzuci tych, którzy Mu ufają”41.

„Czy wy, drodzy młodzi ludzie, możecie patrzeć w przyszłość z radosną nadzieją i oczekiwaniem, wyglądając czasu, gdy Pan, wasz Sprawiedliwy Sędzia, wyzna wasze imię przed Ojcem i świętymi aniołami? Najlepszym przygotowaniem, jakie możecie mieć na powtórne przyjście Chrystusa, jest poleganie w mocnej wierze na wielkim zbawieniu danym nam podczas Jego pierwszego przyjścia. Musicie wierzyć w Chrystusa jako swojego osobistego Zbawiciela”42.

**Pytania Do Dyskusji**

`1. Co jest takiego szczególnego w siódmym dniu tygodnia, sobocie, iż jest zapowiedzią i wyobrażeniem niebiańskiego odpoczynku ludu Bożego? W jaki sposób odpoczynek sobotni daje nam przedsmak wieczności?`

`2. Pojednanie oznacza zaprowadzenie pokoju i wskazuje nam drogę powrotu do Boga. Zastanów się nad tym doniosłym stwierdzeniem z Rz 5,11: „A nie tylko to, lecz chlubimy się też w Bogu przez Pana naszego, Jezusa Chrystusa, przez którego teraz dostąpiliśmy pojednania”. Gdyby ktoś cię zapytał, jak odpowiedziałbyś na następujące pytanie:`

`— Co to znaczy być pojednanym z Bogiem i jak to pojednanie zmieniło twoje życie?`

`3. Jak możemy uniknąć skupiania się na sprawach drugorzędnych w naszym chrześcijańskim życiu? Co pozwala nam skupić uwagę na szerszym obrazie danym nam w Słowie Bożym?`

`4. Pomyśl o błędach Izraelitów i ich braku wiary okazywanym podczas pobytu na pustyni. Choć szczegóły wyzwań, przed którymi stawali, różnią się od tego, co my przeżywamy (w końcu nikt z nas nie wędruje po Pustyni Synajskiej), jakie zasady dotyczące ich doświadczeń odnoszą się także do nas? Na jakie podobne wyzwania napotykamy w naszym chrześcijańskim życiu i czego możemy się nauczyć na błędach Izraelitów?`