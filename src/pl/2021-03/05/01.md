---
title:  Pójdźcie do mnie
date:  24/07/2021
---

### Studium Bieżącego Tygodnia
Mt 11,20-30; 5,5; Pwt 18,15; Ga 5,1; Wj 18,13-22; Ga 6,2.

> <p>Tekst Pamięciowy</p>
> „Pójdźcie do mnie wszyscy, którzy jesteście spracowani i obciążeni, a Ja wam dam ukojenie” (Mt 11,28).

— „Pójdźcie do mnie wszyscy, którzy jesteście spracowani i obciążeni, a Ja wam dam ukojenie” (Mt 11,28) — w tych słowach Jezus daje nam wspaniałą obietnicę.

Każdy z nas czasami czuje się przytłoczony, i to nie samą pracą (choć i tak się zdarza), ale trudem i ciężarem, jakie niesie ze sobą życie. Jezus mówi nam, że wie, przez co przechodzimy, oraz może nam pomóc, jeśli tylko Mu pozwolimy.

Poleciwszy nam nieść Jego jarzmo19, Jezus mówi:

— „Albowiem jarzmo moje jest miłe, a brzemię moje lekkie” (Mt 11,30).

Mówiąc to innymi słowy, On radzi nam:

— Pozbądź się jarzm i ciężarów, które niesiesz (oddaj je mi), a weź moje jarzmo, bo jest łatwe do noszenia.

Jak możemy doświadczyć odpoczynku, o którym mówi Jezus? W końcu żyjemy w świecie, w którym po grzechu Pan powiedział Adamowi:

— „W pocie oblicza twego będziesz jadł chleb” (Rdz 3,19).

Tak więc wiemy, co znaczy pracować i dźwigać ciężary, które mogą się wydawać nie do zniesienia, gdy jesteśmy zdani wyłącznie na własne siły.