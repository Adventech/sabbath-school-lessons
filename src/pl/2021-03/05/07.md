---
title:  Do Dalszego Studium
date:  30/07/2021
---

„Gdy wasza praca wydaje się wam ciężka, gdy narzekacie na trudności i próby, gdy wyznajecie brak siły do odparcia pokus i pokonania zniecierpliwienia i gdy chrześcijańskie życie wydaje się wam zbyt trudne, bądźcie pewni, że nie niesiecie jarzma Chrystusa, ale jarzmo innego mistrza”21.

„Istnieje potrzeba nieustannej czujności oraz poważnego i pełnego miłości oddania, lecz przyjdzie to w sposób naturalny, gdy dusza jest prowadzona przez moc Bożą poprzez wiarę. Nie możemy uczynić nic, absolutnie nic, aby polecić siebie boskiej łasce. W ogóle nie możemy ufać sobie lub naszym dobrym uczynkom, lecz gdy jako błądzące i grzeszne istoty przychodzimy do Chrystusa, możemy znaleźć odpoczynek w Jego miłości. Bóg przyjmie każdego, kto przychodzi do Niego, całkowicie ufając zasługom ukrzyżowanego Zbawiciela. Miłość rodzi się w sercu. Może obyć się bez ekstazy uczuć, bo ważne jest trwałe i spokojne zaufanie. Wtedy każdy ciężar jest lekki, ponieważ jarzmo, które Chrystus nakłada, jest lekkie. Obowiązek staje się radością, a ofiara przyjemnością. Ścieżka, która wcześniej wydawała się spowita ciemnością, staje się rozświetlona promieniami Słońca Sprawiedliwości. To można nazwać chodzeniem w światłości, jak i Chrystus pozostaje w światłości”22.

**Pytania Do Dyskusji**

`1. Czy pamiętasz tę chwilę w twojej więzi z Jezusem, gdy wreszcie się Mu poddałeś? Opisz to doświadczenie i opowiedz podczas pierwszej części nabożeństwa sobotniego, dlaczego poddałeś się Jezusowi.`

`2. Podczas pierwszej części nabożeństwa sobotniego przestudiujcie modlitwę Jezusa zawartą w Mt 11,25-27 i omówcie, jak poznajemy łaskę Bożą. Dlaczego Bóg zakrył plan zbawienia (te rzeczy) przed mądrymi i roztropnymi, a objawił go ludziom dziecięco szczerym i prostodusznym?`

`3. Jak możemy praktycznie pomagać tym, którzy zmagają się ze swoimi brzemionami/ciężarami, usiłując przyjść do Jezusa i znaleźć odpoczynek?`

`4. Zastanów się nad tym, co znaczy być cichym i pokornego serca. Czy nie jest to ujmą dla poczucia własnej wartości? Czy nie powinniśmy dobrze myśleć o sobie, zwłaszcza jeśli w przeszłości w siebie wątpiliśmy? Jak ofiara Chrystusa pomaga nam zrozumieć, co Jezus miał na myśli, mówiąc o cichości i pokorze? Dlaczego cichość i pokora z naszej strony są właściwą reakcją na to, co On uczynił dla nas?`