---
title:  Wolność odpoczywania
date:  14/08/2021
---

### Studium Bieżącego Tygodnia
Mk 2,1-12; 1 Krl 18,1-19,8; Mt 5,1-3; Iz 53,4-6; 2 Krl 2,11.

> <p>Tekst Pamięciowy</p>
> „Pan światłością moją i zbawieniem moim: Kogóż bać się będę? Pan ochroną życia mego: Kogóż mam się lękać?” (Ps 27,1).

Wielu ludzi, których Jezus spotykał w czasie swojej ziemskiej misji, było chorych, nierzadko śmiertelnie. Tłumnie przybywali oni do Jezusa po uzdrowienie i odpoczynek od cierpienia, i otrzymywali je.

Czasami po prostu wypowiadał On słowo i następowało pełne uzdrowienie. Czasami dotykał chorych i w cudowny sposób byli uzdrawiani. Czasami odsyłał ich i uzdrowienie następowało podczas powrotnej drogi. Jezus uzdrawiał mężczyzn, kobiety i dzieci, Żydów i pogan, bogatych i biednych. Nawet najcięższe przypadki trądu i ślepoty nie były poza Jego zasięgiem. Uzdrawiał nawet tych, którzy padli ofiarą najgorszej „choroby” — śmierci.

W tym tygodniu przyjrzymy się dwóm bardzo różnym przykładom uzdrowienia. W pierwszym przypadku cierpiący był tak chory, że nie mógł nawet przyjść do Jezusa o własnych siłach. Objawy jego choroby były wyraźnie widoczne dla wszystkich. W drugim przypadku choroba nie objawiała się wyraźnie. W obu przypadkach uzdrowienie nastąpiło w Bożym czasie i w Boży sposób.

Gdy studiujemy temat odpoczynku od bólu i cierpienia, rozważymy także to, czego wszyscy doświadczyliśmy w jakimś momencie naszego chrześcijańskiego życia. Co się dzieje, gdy nasze modlitwy o uzdrowienie nie zostają wysłuchane? Jak wówczas znajdujemy odpoczynek?