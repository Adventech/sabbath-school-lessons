---
title:  Do Dalszego Studium
date:  20/08/2021
---

„W zmiennych okolicznościach zmienia się także nasze życiowe doświadczenie, a zmiany te albo podnoszą nas w górę, albo spychają w dół. Jednak zmiana okoliczności nie ma takiej mocy, by zmienić Boże nastawienie do nas. On jest taki sam wczoraj, dziś i na zawsze, i prosi nas, byśmy całkowicie ufali Jego miłości”33.

„Ciągle patrzcie na Jezusa i zanoście ciche modlitwy w wierze, chwytając się Jego mocy, czy macie jakieś rzucające się w oczy odczucie, czy nie. Idźcie prosto naprzód, tak jakby każda zaniesiona modlitwa została złożona u tronu Bożego i uzyskała odpowiedź Tego, którego obietnice nigdy nie zawodzą. Idźcie prosto naprzód, śpiewając i grając Bogu w waszych sercach, nawet będąc przygnębieni poczuciem ciężaru i smutku. Mówię wam to jako ta, która wie; światło przyjdzie i radość będzie nasza, a mgły i chmury zostaną odsunięte. I przejdziemy z przygniatającej mocy cienia i ciemności w jasne promienie słońca Jego obecności”34.

**Pytania Do Dyskusji**

`1. Często bardzo trudno jest pomóc ludziom cierpiącym z powodu zaburzeń psychicznych czy depresji. W jaki sposób wasz zbór może się uczyć, jak służyć skutecznie osobom dotkniętym depresją?`

`2. Często usiłujemy być otwarci i uczciwi wobec Boga. Przeczytaj wybrane psalmy i zwróć uwagę, jak szczerze ich autorzy zwracali się do Boga. Jak możemy podtrzymywać atmosferę otwartości i uczciwości w zborach?`

`3. Gdy doświadczamy depresji, modlitwa nierzadko staje się trudna. Podczas pierwszej części nabożeństwa sobotniego omówcie siłę wstawienniczej modlitwy za tych, którzy nie są w stanie sami modlić się za siebie.`

`4. Dlaczego ważne jest to, byśmy pamiętali, że wiara nie jest uczuciem? To, że jesteśmy przygnębieni, zniechęceni, wystraszeni i zmartwieni, nie znaczy, że brakuje nam wiary czy zaufania do Boga. Znaczy to jedynie, że w danej chwili jesteśmy przygnębieni, zniechęceni, wystraszeni i zmartwieni, a każdy z nas od czasu do czasu doświadcza takich emocji. Jak możemy się nauczyć w takich chwilach żyć wiarą bez względu na to, jak jest to trudne?`

`5. Jaką nadzieję dla siebie widzisz w historii paralityka, zwłaszcza jeśli wskutek grzesznego stylu życia ściągnąłeś na siebie chorobę i kalectwo?`