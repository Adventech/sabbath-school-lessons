---
title:  Do Dalszego Studium
date:  13/08/2021
---

„Jak Józef został sprzedany poganom przez własnych braci, tak Chrystus był sprzedany swoim najbardziej zaciętym wrogom przez jednego z uczniów. Józef został fałszywie oskarżony i wtrącony do więzienia z powodu swej prawości, podobnie Chrystus został wzgardzony i odrzucony dlatego, że Jego sprawiedliwe i pełne wyrzeczeń życie było naganą dla grzechu, a choć nie uczynił nic złego, został skazany na podstawie świadectwa fałszywych świadków. Cierpliwość i cichość Józefa znoszącego niesprawiedliwość i ucisk, jego gotowość przebaczenia oraz szlachetna dobroczynność wobec wynaturzonych braci wyobraża niezrównaną cierpliwość Zbawiciela wobec złośliwości i obelg bezbożnych ludzi oraz Jego przebaczenie okazane nie tylko mordercom, ale wszystkim, którzy przychodzą do Niego, wyznając swe grzechy i prosząc o przebaczenie”28.

„Nic nie może usprawiedliwić ducha braku przebaczenia. Kto jest niemiłosierny wobec bliźnich, pokazuje, że nie uczestniczy w przebaczającej łasce Boga. W Bożym przebaczeniu serce błądzącego człowieka zostaje przyciągnięte do wielkiego serca Nieskończonej Miłości. Fala boskiego współczucia płynie w duszy grzesznika i rozlewa się z niego na innych. Troska i miłosierdzie, jakie Chrystus przejawiał na ziemi, będą się przejawiać także w tych, którzy stali się uczestnikami Jego łaski”29.

**Pytania Do Dyskusji**

`1. Ktoś kiedyś powiedział: — Odmawianie przebaczenia jest jak picie trucizny w nadziei, że ktoś inny przez to umrze. Co oznacza to stwierdzenie?`

`2. Jaki był cel działań Józefa podjętych przed wyjawieniem jego tożsamości braciom? Co te działania miały przynieść jemu i jego braciom?`

`3. Zarządca domu Józefa musiał uczestniczyć w jego planach dotyczących jego braci (zob. Rdz 44,1-12). Jak doświadczenie przebaczenia wpływa na postronnych obserwatorów?`

`4. „Bóg nigdy nie prowadzi swych dzieci w sposób inny od tego, jaki sami wybraliby, gdyby mogli od początku przewidzieć koniec i pojąć chwalebny cel, który mają spełnić jako Jego współpracownicy”30. Zastanów się nad swoim życiem w kontekście tego stwierdzenia. Jak zrozumienie tego faktu pomaga nam przechodzić życiowe próby i zmagania?`