---
title:  Do Dalszego Studium
date:  27/08/2021
---

„Bóg dał ludziom pamiątkę swojej stwórczej mocy, aby mogli dostrzegać Go w dziełach Jego rąk. Szabat skłania nas do oglądania chwały Stwórcy w Jego stworzonych dziełach. (...). W świętym dniu odpoczynku bardziej niż w innych dniach tygodnia powinniśmy studiować przesłania wpisane dla nas przez Boga w przyrodę. (...). Gdy przybliżamy się do serca przyrody, obecność Chrystusa staje się dla nas realna, a On przemawia do naszych serc na temat swojego pokoju i miłości”36.

„Jednym z ważnych powodów, dla których Pan wyzwolił Izraelitów z niewoli egipskiej, było to, że nie mogli tam święcić Jego soboty. (...). Najwyraźniej Mojżesz i Aaron przypomnieli im o świętości soboty, gdyż faraon narzekał:

— »Wy chcecie, żeby świętowali zamiast pracować?« (Wj 5,5).

Wskazuje to, że Mojżesz i Aaron rozpoczęli sobotnią reformę w Egipcie.

Jednak święcenie soboty nie miało być upamiętnieniem ich niewoli w Egipcie. Sobota jest bowiem pamiątką stworzenia i miała obejmować radosne upamiętnienie wyzwolenia z ucisku religijnego w Egipcie, utrudniającego święcenie soboty. Podobnie ich wyzwolenie z niewoli miało na zawsze rozpalać w ich sercu współczucie dla ubogich i uciskanych, sierot i wdów”37.

**Pytania Do Dyskusji**

`1. Niektórzy chrześcijanie, w tym także nieliczni adwentyści dnia siódmego, uważają teistyczny ewolucjonizm za trafne wyjaśnienie stworzenia. Jak sobota wykazuje zupełną niemożliwość pogodzenia adwentyzmu z teistycznym ewolucjonizmem? Jaki sens miałoby święcenie siódmego dnia tygodnia jako upamiętnienie miliardów lat ewolucji, zwłaszcza że Słowo Boże wskazuje, iż powodem świętości soboty jest to, iż jest ona siódmym dniem tygodnia stworzenia?`

`2. Jak odpowiedziałbyś na argument, iż nie liczy się to, który dzień tygodnia świętujemy, bylebyśmy odpoczywali przez jeden dzień w tygodniu? Z drugiej strony, jak odpowiesz na stwierdzenie, że to Jezus jest naszym sobotnim odpoczynkiem, a więc nie musimy odpoczywać w sobotę?`

`3. Jak święcenie soboty może nam przypominać o wyzwoleniu i wolności? Jak możemy uniknąć obwarowywania soboty surowymi regułami?`

`4. Niektórzy twierdzą, że święcenie siódmego dnia tygodnia, soboty, to próba zasłużenia na niebo dobrymi uczynkami. Jakie rozumowanie stoi za takim stwierdzeniem?`