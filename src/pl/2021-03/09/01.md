---
title:  Rytm odpoczynku
date:  21/08/2021
---

### Studium Bieżącego Tygodnia
Rdz 1,1-31; Wj 20,8-11; 16,14-31; Pwt 5,12-15; Ps 92,1-16; Iz 58,13.

> <p>Tekst Pamięciowy</p>
> „I pobłogosławił Bóg dzień siódmy, i poświęcił go, bo w nim odpoczął od wszelkiego dzieła swego, którego Bóg dokonał w stworzeniu” (Rdz 2,3).

Kto z nas może sobie wyobrazić, jak wyglądało dzieło stworzenia — światłość oddzielona od ciemności, oceany tętniące życiem, ptaki odbywające swój pierwszy lot? A stworzenie Adama i Ewy? Nie jesteśmy nawet w stanie zacząć sobie wyobrażać, jak Bóg tego dokonał.

Ale potem, po tych wszystkich stwórczych dokonaniach, Bóg zwrócił uwagę na coś innego. Na pierwszy rzut oka nie wydaje się to tak widowiskowe, jak wieloryby wynurzające się z wody czy barwne pióra ptaków. Bóg po prostu ustanowił dzień — siódmy dzień tygodnia — i uczynił go szczególnym. Nawet gdy ludzkość narzuciła sobie stresujący tryb życia, Bóg ustanowił znak — żywe upamiętnienie tego, o czym należy pamiętać. Bóg pragnie, by ten dzień był dla nas czasem zatrzymania się i świadomego radowania się życiem. Dzień ten ma być poświęcony nie na żmudne powszednie zajęcia, ale na radowanie się darami Bożymi — powietrzem, wodą, przyrodą, ludźmi, a ponad wszystko najlepszym darem, samym Stwórcą.

To zaproszenie nie straciło nic ze swojej aktualności, gdy pierwsi ludzie musieli opuścić Eden. Bóg chciał mieć pewność, że Jego zaproszenie przetrwa próbę czasu, a więc od początku wplótł je w tkankę czasu.

W tym tygodniu przyjrzymy się temu wspaniałemu Bożemu zaproszeniu do dynamicznego i cyklicznego odpoczynku każdego siódmego dnia tygodnia.