---
title:  Do Dalszego Studium
date:  25/10/2024
---

„[Nikodem] badał teraz Pisma w nowy sposób, nie w celu dyskutowania o teorii, lecz otrzymania życia dla duszy. Odkąd poddał się prowadzeniu Ducha Świętego, zaczął dostrzegać Królestwo Niebieskie. (...).

Przez wiarę otrzymujemy Bożą łaskę, lecz wiara nie jest Zbawicielem. Sama w sobie nic nie daje. Jest ręką, którą chwytamy Chrystusa i przypisujemy sobie Jego zasługi, lekarstwo na grzech. (...). Skrucha przychodzi od Chrystusa, tak samo jak przebaczenie.

W jaki więc sposób mamy być zbawieni? »I jak Mojżesz wywyższył węża na pustyni, tak musi być wywyższony Syn Człowieczy« (J 3,14). Każdy, kto został zwiedziony i pogryziony przez węża, może patrzeć i żyć. »Oto Baranek Boży, który gładzi grzech świata« (J 1,29). Światło promieniujące z krzyża objawia miłość Boga, która przyciąga nas do Niego. Jeżeli nie będziemy się jej opierać, przyprowadzi nas ona do stóp krzyża, żałujących za grzechy, które ukrzyżowały Zbawiciela. Wówczas Duch Boży poprzez wiarę obdaruje duszę nowym życiem. Myśli i pragnienia zostaną przywiedzione do posłuszeństwa woli Chrystusa. Serce i rozum zostaną stworzone na nowo na obraz Tego, który działa wewnątrz nas, aby podporządkować sobie wszystkie rzeczy. Wówczas prawo Boże zostanie zapisane w sercu i w umyśle i będziemy mogli powiedzieć wraz z Chrystusem:

— »Pragnę czynić wolę twoją, Boże mój« (Ps 40,9)”20.

**Pytania Do Dyskusji**

`1. Jan Chrzciciel został posłany, by przygotować drogę dla Jezusa. Jak skuteczna była Jego misja z ludzkiego punktu widzenia? Zastanawiając się nad odpowiedzią, zadaj sobie inne ważne pytanie: Jak należy zdefiniować sukces w sprawach duchowych?`

`2. W pewnym momencie przyszedł taki czas, że nawet Jan Chrzciciel wyraził wątpliwości co do Jezusa (zob. Mt 11,2-3; Łk 7,19). Co sprawiło, że ogarnęło go zwątpienie, i czego możemy się z tego nauczyć w kwestii trwania w wierze?`

`3. Podczas wspólnego studium Pisma Świętego porozmawiajcie o tym, jak ktoś taki jak Nikodem, przywódca prawdziwego ludu Bożego, mający sporą wiedzę, mógł być ignorantem w najważniejszych sprawach dotyczących wiary. Czego możemy się nauczyć na błędach Nikodema i jemu podobnych ludzi?`