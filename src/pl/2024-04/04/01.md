---
title:  Świadkowie Chrystusa jako Mesjasza
date:  19/10/2024
---

### Studium Bieżącego Tygodnia
J 1,19-23; Iz 40,1-5; J 1,29-37; Rz 5,6; J 1,35-39.43-51; 3,1-21.

> <p>Tekst Pamięciowy</p>
> „Odpowiadając, Jezus rzekł mu: Zaprawdę, zaprawdę, powiadam ci, jeśli się kto nie narodzi na nowo, nie może ujrzeć Królestwa Bożego” (J 3,3).

Niewątpliwie Jezus dostarczał ludziom mocnych biblijnych dowodów na poparcie tego, co sam mówił o sobie, w tym między innymi takich deklaracji:

— „Zaprawdę, zaprawdę powiadam wam, kto wierzy we mnie, ma żywot wieczny” (J 6,47).

Ale było w tym wszystkim jeszcze coś więcej: woda zmieniona w wino, nakarmienie tysięcy ludzi kilkoma chlebami, uzdrowienie syna dworzanina, uzdrowienie paralityka przy sadzawce Beteździe, przywrócenie wzroku niewidomemu od urodzenia czy wskrzeszenie Łazarza. Ewangelista Jan przywołuje szereg wydarzeń i ludzi — Żydów i pogan, bogatych i biednych, mężczyzn i kobiet, przywódców i ludzi prostych, wykształconych i niewykształconych — by złożyć świadectwo o tym, kim jest Jezus.

Jan wskazał także na świadectwo samego Boga Ojca oraz świadectwo Pisma Świętego potwierdzające tożsamość Jezusa.

Tę lekcję rozpoczniemy od mocnego świadectwa Jana Chrzciciela. Następnie przejdziemy do kolejnych świadków: Andrzeja i Szymona Piotra, Filipa i Natanaela, a także najbardziej nieoczekiwanego świadka — faryzeusza Nikodema. Jednak jeszcze jeden świadek ukrywa się nieco w cieniu (inny uczeń towarzyszący Andrzejowi w J 1,35.40) — mianowicie sam Jan.