---
title:  Do Dalszego Studium
date:  15/11/2024
---

„Padając do stóp Jezusa, [Tomasz] zawołał:

— »Pan mój i Bóg mój« (J 20,28).

Jezus przyjął jego wyznanie wiary, lecz delikatnie wypomniał mu jego niewiarę:

— »Że mnie ujrzałeś, uwierzyłeś; błogosławieni, którzy nie widzieli, a uwierzyli« (J 20,29).

Wiara ucznia byłaby milsza Chrystusowi, gdyby uwierzył na podstawie świadectwa swych braci. Gdyby świat postępował zgodnie z przykładem Tomasza, nikt nie uwierzyłby w zbawienie, ponieważ wszyscy, którzy obecnie przyjmują Chrystusa, muszą to czynić na podstawie świadectwa innych.

Wielu wątpiących twierdzi, że gdyby otrzymali takie świadectwo, jakie Tomasz otrzymał od swoich towarzyszy, uwierzyliby. Nie zdają sobie jednak sprawy z tego, że otrzymali o wiele większe i ważniejsze dowody. Wielu z tych, którzy podobnie jak Tomasz czekają, aż wszelkie przyczyny wątpliwości zostaną usunięte, nigdy nie doczeka się urzeczywistnienia swego pragnienia. Stopniowo będą utwierdzać się w niewierze. Ci, którzy uczą się patrzeć jedynie na ciemną stronę rzeczy, narzekać i szemrać, nie wiedzą, co czynią. Sieją nasienie wątpliwości i będą zbierać wątpliwości. W czasie, gdy wiara i ufność są najbardziej istotne, wielu stwierdzi, że nie ma siły, aby mieć nadzieję i wierzyć”31.

**Pytania Do Dyskusji**

`1. Na czym polegała istotna różnica w wyrażaniu wiary przez Abrahama i Tomasza? Czego możemy się nauczyć na ich przykładzie?`

`2. Poproś uczestników wspólnego studium Pisma Świętego, by przedstawili swoje świadectwo o Jezusie wzorowane na świadectwach osób wymienionych w Ewangelii Jana. Choć świadectwa te są różne, co łączy je wszystkie jako wskazujące na tego samego Zbawiciela?`

`3. Piłat zadał głęboko filozoficzne pytanie: — „Co to jest prawda?” (J 18,38). Podczas wspólnego studium Pisma Świętego odpowiedzcie na to pytanie w świetle tego, czego dowiedzieliśmy się do tej pory z Ewangelii Jana.`

`4. Pomyśl o proroctwach z 2. i 7. rozdziału Księgi Daniela. Choć wierzący w czasach Jezusa znali te dwa rozdziały owej starotestamentowej księgi, jaką korzyść w porównaniu z nimi mamy obecnie, gdy możemy studiować szczegółowo wypełnienie tych proroctw i znajdować w nich kolejne dowody na poparcie naszej wiary?`