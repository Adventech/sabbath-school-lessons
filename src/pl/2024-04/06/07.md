---
title:  Do Dalszego Studium
date:  08/11/2024
---

„— »Do kogo pójdziemy?« (J 6,68).

Nauczyciele Izraela byli niewolnikami formalizmu. Faryzeusze i saduceusze trwali w ciągłych sporach. Porzucić Jezusa, znaczyło wpaść pomiędzy pedantów w kwestii rytuałów i ceremonii oraz ambitnych ludzi szukających jedynie własnej chwały. Odkąd uczniowie przyjęli Jezusa, znaleźli więcej pokoju i radości niż podczas całego swego dotychczasowego życia. Jak mogliby powrócić do tych, którzy lekceważyli i prześladowali Przyjaciela Grzeszników? Długo wyczekiwali Mesjasza, a teraz, gdy przyszedł, nie mogli odwrócić się od Niego i pójść do tych, którzy czyhali na Jego życie, ich zaś prześladowali za to, że stali się Jego naśladowcami.

— »Do kogo pójdziemy?« (J 6,68).

Przecież nie odejdą od nauki Chrystusa, Jego lekcji o miłości i miłosierdziu do mroku niewiary, do ułomności tego świata. Podczas gdy wielu z tych, którzy byli świadkami Jego cudów, wyrzekło się Zbawiciela, Piotr wyraził wiarę uczniów, mówiąc:

— »Ty jesteś Chrystusem« (J 6,69).

Sama myśl o porzuceniu kotwicy ich dusz napełniała ich strachem i obawą. Pozbawić się Zbawiciela, oznaczało zdać się na łaskę mrocznego i wzburzonego morza”27.

**Pytania Do Dyskusji**

`1. Podczas wspólnego studium Pisma Świętego porozmawiajcie o trudnej kwestii, dlaczego mając dowody, że Jezus jest Mesjaszem i że biblijne chrześcijaństwo jest prawdą, jedni chętnie to przyjmują, a inni odrzucają.`

`2. Nie ma ważniejszej prawdy niż ta, że Jezus Chrystus umarł za nasze grzechy. Jak możemy poznać tę prawdę? Czy umożliwiają nam to nauka, prawo naturalne, teologia naturalna, logika i rozum? Choć te wszystkie rzeczy mogą nas doprowadzić do wiary w Boga i Stwórcę, Praprzyczynę, Pierwszego Poruszyciela i tak dalej, to jednak żadna z nich z osobna ani wszystkie razem nie mogą nas nauczyć najważniejszej prawdy, którą musimy poznać, iż Chrystus umarł za nasze grzechy. Jak ten fakt uświadamia nam konieczność przyjęcia Biblii jako ostatecznego autorytetu w sprawach wiary?`

`3. Dlaczego dla naszej wiary ważne jest pamiętanie o tym, czego Bóg dokonał dla nas i jak prowadził nas przez życie?`