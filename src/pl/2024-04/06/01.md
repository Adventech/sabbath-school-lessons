---
title:  Więcej świadectw o Jezusie
date:  02/11/2024
---

### Studium Bieżącego Tygodnia
J 3,25-36; 1,32-36, Dn 7,18; J 6,51-71; 5,36-38; 7,37-53.

> <p>Tekst Pamięciowy</p>
> „A gdy Ja będę wywyższony ponad ziemię, wszystkich do siebie pociągnę” (J 12,32).

Jezus nie tylko mówił zdumiewające rzeczy o sobie, o tym, kim jest, kto Go posłał i skąd przybył, ale także pokazywał, kim jest, przez cuda i znaki, jakich dokonywał. Ktoś otwarcie wydał takie świadectwo o Jezusie:

— „Czy Chrystus, gdy przyjdzie, uczyni więcej cudów, niż Ten ich uczynił?” (J 7,31).

Jezus potwierdzał swoje słowa czynami, które dowodziły prawdziwości Jego słów.

Jednak w miarę trwania działalności Jezusa pogłębiał się podział wśród ludzi. Uzdrowienie chorego nad sadzawką Betezdą wzbudziło niepokój niektórych przywódców żydowskich. Dyskusja w Kafarnaum po nakarmieniu około pięciu tysięcy mężczyzn doprowadziła do odrzucenia Jezusa przez tłum. Wskrzeszenie Łazarza wzbudziło wiarę jednych, ale wrogość innych, wskutek czego przyczyniło się do skazania i śmierci Jezusa.

W tej lekcji przyjrzymy się ludziom, którzy byli świadkami czynów Jezusa i wydawali świadectwo o Nim. W każdym takim przypadku objawione zostały jakieś elementy tożsamości Jezusa tworzące razem szerszy obraz Jezusa jako Mesjasza.