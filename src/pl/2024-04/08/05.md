---
title:  Starotestamentowe proroctwa o Jezusie (cz. II)
date:  20/11/2024
---

Jezus powiedział przywódcom religijnym:

— „Badacie Pisma, bo sądzicie, że macie w nich żywot wieczny; a one składają świadectwo o mnie” (J 5,39).

Jakież niezwykłe stwierdzenie Jezusa o Nim samym!

Szacunki są rozbieżne, ale bibliści twierdzą, że Jezus z Nazaretu wypełnił setki starotestamentowych proroctw. Jakakolwiek jest ich dokładna liczba, prawdopodobieństwo przypadkowego wypełnienia choćby kilku z nich jednocześnie jest niezwykle małe. Aby opisać to prawdopodobieństwo, można je porównać do prawdopodobieństwa przypadkowego wylosowania za pierwszym razem z zawiązanymi oczami jedynego czarnego ziarnka piasku na plaży pełnej białych ziarenek piasku. Prawdopodobieństwo to praktycznie równa się zeru.

Nie ma wątpliwości co do tego, że narodziny, życie i śmierć Chrystusa zostały przepowiedziane w Starym Testamencie, co jasno dowodzi, że jest On oczekiwanym Mesjaszem. Jan wskazuje raz po raz fragmenty Starego Testamentu, by podkreślić tę prawdę o Jezusie, tak byśmy uwierzyli w Niego i przyjęli zbawienie, które On nam oferuje.

`Co mówią poniższe fragmenty Ewangelii Jana o Jezusie jako wypełnieniu proroctw mesjanistycznych?`

`J 12,13; Ps 118,26`

`J 12,14-15; Za 9,9`

`J 13,18; Ps 41,10`

`J 19,37; Za 12,10; 13,6`

`Jak mocno jesteś utwierdzony w tym, w co wierzysz? Gdyby ktoś podważył twoją wiarę w Jezusa jako Mesjasza, jak odpowiedziałbyś na to wyzwanie i czym posłużyłbyś się, by obronić/uzasadnić swoją wiarę?`