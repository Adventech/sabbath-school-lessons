---
title:  Do Dalszego Studium
date:  22/11/2024
---

„Prawda została powierzona Hebrajczykom niczym złoty skarb. Żydowski system religijny noszący sygnaturę nieba został ustanowiony przez samego Chrystusa. Wielkie prawdy odkupienia zostały zawarte w typach i symbolach. Gdy jednak Chrystus przyszedł na ziemię, Żydzi nie rozpoznali Tego, na którego wskazywały wszystkie te symbole. Mieli Słowo Boże w swoich rękach, ale przekazywana z pokolenia na pokolenie tradycja oraz ludzka interpretacja Pisma Świętego ukryły przed nimi prawdę, która jest w Jezusie. Stracili z oczu duchowy sens świętych pism. Skarbiec wszelkiej prawdy stał przed nimi otworem, ale oni nie mieli o tym pojęcia.

Bóg nie ukrywa swojej prawdy przed ludźmi. To oni — na skutek własnego postępowania — czynią ją niezrozumiałą. Chrystus dał Żydom dostateczne dowody na to, że jest Mesjaszem; ale w swoim nauczaniu wzywał do zdecydowanej zmiany w ich życiu. Wiedzieli, że jeśli przyjmą Chrystusa, będą musieli porzucić ulubione poglądy i tradycje oraz egoistyczne i bezbożne praktyki. Przyjęcie niezmiennej i wiecznej prawdy wymagało poniesienia ofiary, dlatego nie chcieli uznać najbardziej przekonującego dowodu, jaki Bóg mógł im dać, aby utwierdzić ich w wierze w Chrystusa. Twierdzili, że wierzą w pisma Starego Testamentu, a jednak odrzucali zawarte w nich świadectwo dotyczące życia i charakteru Chrystusa. Bali się, że zostaną przekonani, a wtedy będą musieli się nawrócić i porzucić swoje dotychczasowe poglądy. Skarb Ewangelii — Droga, Prawda i Żywot — był pośród nich, ale oni odrzucili największy dar, jaki niebo mogło im ofiarować”32.

**Pytania Do Dyskusji**

`1. Jak proroctwa wypełnione przez Jezusa budują naszą wiarę w Niego?`

`2. Jakie były trzy najważniejsze przeszkody niepozwalające przywódcom uwierzyć w Jezusa? Jak podobne rzeczy przejawiają się w naszych czasach?`

`3. Zastanów się, w kim i czym pokładasz ufność. Co może wzmacniać twoją wiarę?`

`4. Czego twoja odpowiedź na ostatnie pytanie z poniedziałkowej części lekcji uczy cię o autorytecie Pisma Świętego oraz konieczności odrzucenia wszystkiego, co prowadzi do zwątpienia w ten autorytet?`