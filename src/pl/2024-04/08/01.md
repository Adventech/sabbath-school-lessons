---
title:  Wypełnienie starotestamentowych proroctw
date:  16/11/2024
---

### Studium Bieżącego Tygodnia
J 5,17.20.36-40.46-47; 13,18; 17,12; Jr 2,13; Za 9,9; J 8,12-30.

> <p>Tekst Pamięciowy</p>
> „Ja zaś mam świadectwo, które przewyższa świadectwo Jana; dzieła bowiem, które mi powierzył Ojciec, abym je wykonał, te właśnie dzieła, które czynię, świadczą o mnie, że Ojciec mnie posłał” (J 5,36).

W swojej ewangelii Jan raz po raz uwypukla słowa i czyny Jezusa, które świadczą o tym, że jest On prawdziwym Mesjaszem, Chrystusem. Przyszedł na świat jako jeden z Izraelitów, urodzony w Betlejem, tak jak zostało to przepowiedziane w Piśmie Świętym.

Jednak, jak napisał Jan, „na świecie był i świat przezeń powstał, lecz świat go nie poznał” (J 1,10).

Jezus przyszedł na świat, który sam stworzył, ale świat Go nie poznał? To zdumiewające słowa. Jak widzimy w Ewangelii Jana i innych ewangeliach, wielu ludzi nie miało pojęcia, kim jest Jezus, choć powinni byli to wiedzieć jako świadkowie Jego czynów i słów, zwłaszcza że znali pisma Starego Testamentu wskazujące na Niego.

W tym tygodniu przyjrzymy się temu, jak jeszcze Jan ukazał Jezusa jako Mesjasza. Odpowiemy też na pytanie, dlaczego niektórzy ludzie nadal odrzucali Jezusa wbrew wszelkim dowodom na to, że jest On Chrystusem.

Czego możemy się nauczyć na błędach tych ludzi?