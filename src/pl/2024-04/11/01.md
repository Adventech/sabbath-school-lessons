---
title:  Ojciec, Syn i Duch
date:  07/12/2024
---

### Studium Bieżącego Tygodnia
J 14,10.24; Rdz 3,7-9; J 16,27-28; 16,7-11; 17,1-26.

> <p>Tekst Pamięciowy</p>
> „Lecz Pocieszyciel, Duch Święty, którego Ojciec pośle w imieniu moim, nauczy was wszystkiego i przypomni wam wszystko, co wam powiedziałem” (J 14,26).

Ewangelia Jana stanowi mozaikę tematyczną. Jan powołuje się na znaki (cuda), by wykazać, że Jezus jest Mesjaszem obiecanym przez Boga za pośrednictwem proroków. Cytuje szereg świadków ogłaszających Jezusa Mesjaszem. Cytuje także oświadczenia Jezusa zawierające słowo Jestem i wskazujące na Jego boskość.

W 1. rozdziale Ewangelii Jana (zob. J 1,1-4.14.18.32-34) wymienione są wszystkie trzy osoby Bóstwa. Przez wieki ludzie usiłowali pełniej zrozumieć naturę Trójcy, ale ponieważ nie byli w stanie tego uczynić, wielu odrzuciło tę ideę. Jakże niemądre jest odrzucanie czegoś tylko dlatego, że nie możemy tego zrozumieć albo nie pasuje to do naszego zawężonego ludzkiego sposobu rozumowania.

Jan mówi, że jeśli pragniemy zrozumieć Boga, musimy patrzeć na Jezusa i na to, co zostało objawione w Słowie Bożym. Takie podejście otwiera przed nami cały nowy świat więzi — zarówno między samymi osobami Bóstwa, jak i osobami Bóstwa a ludźmi oraz między samymi ludźmi. W tej lekcji przyjrzymy się temu, jak Ewangelia Jana przedstawia Ojca, Syna i Ducha Świętego w kontekście pożegnalnej mowy Jezusa (zob. od 13. do 17. rozdziału Ewangelii Jana).