---
title:  Jezus i Ojciec
date:  09/12/2024
---

Zostaliśmy stworzeni przez Boga do osobistej więzi z Nim (zob. Rdz 1,26-27). Jednak z powodu grzechu więź ta została tragicznie zerwana. W historii o Edenie dostrzegamy bezpośrednie skutki tego rozłamu.

`Przeczytaj Rdz 3,7-9. Jak wersety te ukazują rozdźwięk powstały wskutek grzechu. Co oznacza fakt, że to Bóg poszukiwał upadłych ludzi, a nie oni Jego?`

Intencją Boga było zaoferowanie ludzkości uzdrowienia — usunięcia rozłamu spowodowanego przez grzech, nawet jeśli nie wszyscy ludzie przyjmą tę ofertę.

Aby przywrócić tę więź, jedna z osób Bóstwa stała się człowiekiem. Tak więc Słowo stało się ciałem i zamieszkało między nami, objawiając nam chwałę Boga (zob. J 1,14-18). W wyniku tego ludzkość otrzymała Jego pełnię i łaskę. To właśnie Jezus przyniósł w darze objawienie chwały Boga, aby więź zerwana wskutek grzechu mogła być odnowiona, przynajmniej dla tych wszystkich, którzy zechcą przez wiarę przyjąć to, co zostało im dane w Jezusie Chrystusie.

`Przeczytaj J 1,1-2; 5,16-18; 6,69; 10,10.30; 20,28. Jaką wspaniałą nadzieję oferują nam te wersety?`

„W Chrystusie tkwi życie, pierwotne, niezapożyczone i niepochodzące od nikogo innego”43. Jednak ucieleśniony Syn, który „wyparł się” (Flp 2,7) korzystania ze swojej mocy, Chrystus, mówiąc o swoim istnieniu na ziemi jako człowieka wśród ludzi, mógł określić swoje posiadanie życia jako dar od Boga. „Boskość Chrystusa stanowi dla wierzących rękojmię życia wiecznego”44.

Bóg nie został poznany przez ludzkość (zob. J 17,25), dlatego posłał On swojego jedynego Syna (zob. J 9,4; 16,5), aby Go objawił.

`Wypowiadając się w kontekście kosmosu, amerykański astronom Carl Sagan (1934-1996) napisał: „W naszym mroku, w całym tym ogromie, nic nie wskazuje na to, że skądinąd przyjdzie pomoc, aby nas uratować przed nami samymi”45. Dlaczego w świetle Biblii człowiek ten zupełnie się mylił?`