---
title:  Niebiański Ojciec
date:  08/12/2024
---

Ewangelia Jana została napisana z punktu widzenia ogólnej biblijnej narracji, począwszy od zarania dziejów świata. „Na początku stworzył Bóg niebo i ziemię” (Rdz 1,1). Inaczej mówiąc: Na początku Ojciec, Syn i Duch Święty stworzyli niebo i ziemię. Są Oni Źródłem Wszelkiego Istnienia. Stworzyli wszechświat i zamieszkujące go istoty. Na naszej planecie dokonali szczególnego stworzenia życia, a najbardziej wyjątkowymi istotami w tym stworzeniu byli ludzie. Bożym celem przyświecającym stworzeniu ludzkości było to, byśmy żyli w miłości i harmonii z Bogiem i ze sobą nawzajem.

Niestety, Lucyfer sprowadził grzech na nasz świat. Grzech jest między innymi zerwaniem więzi stworzenia z Bogiem. Wypacza obraz Boga w umyśle stworzonych istot. Dlatego Jezus wziął na siebie ludzką naturę, aby przywrócić nam poznanie Boga i przynieść zbawienie ludzkości.

Będąc na ziemi, Jezus podporządkował swoje życie Ojcu i postępował zgodnie z Jego prowadzeniem. Powiedział:

— „Ja i Ojciec jedno jesteśmy” (J 10,30). „We mnie jest Ojciec, a Ja w Ojcu” (J 10,38). „Jeśli nie wykonuję dzieła Ojca mojego, nie wierzcie mi” (J 10,37).

`Jakie były niektóre działania Ojca według poniższych wersetów?`

`J 3,16-17; 6,57`

`J 5,22.30`

`J 6,32; 14,10.24`

`J 6,45`

`J 15,16; 16,23`

`Te wersety przedstawiają Ojca w ścisłej więzi z Jezusem Chrystusem jako Synem. Ojciec utrzymuje stałą łączność z naszym światem i działa aktywnie dla naszego zbawienia. Czego uczy to nas o miłości Boga do nas?`