---
title:  Do Dalszego Studium
date:  13/12/2024
---

Próbując ustalić, kim jest Jezus, Jego przeciwnicy osądzali Go według ludzkich standardów, „według ciała” (J 8,15). To chyba jeszcze gorsze niż osądzanie „z pozoru” (J 7,24). Uciekali się do kryteriów ciała, czyli upadłego człowieczeństwa w upadłym świecie, bez przekonującego prowadzenia Ducha Świętego (zob. J 3,3-7). Widzieli Jego ciało i nic więcej. Nigdy nie rozważali możliwości, że może On być Słowem, które stało się ciałem (zob. J 1,14). Ocenianie Chrystusa przy pomocy tak ograniczonych kryteriów jest osądzaniem Go ze świeckiego punktu widzenia (zob. 2 Kor 5,16).

„Pocieszyciel nazwany jest Duchem Prawdy (zob. J 14,17). Jego praca polega na ustalaniu i utrzymywaniu prawdy. Na początku Duch Święty zamieszkuje w ludzkich sercach jako Duch Prawdy, stając się następnie Pocieszycielem. W prawdzie znajdujemy pocieszenie i pokój, natomiast daremnie poszukiwalibyśmy ich w otoczeniu fałszu. To właśnie przez kłamliwe teorie oraz tradycje szatan zyskuje władzę nad naszymi umysłami. Kierując ludzi ku fałszywym standardom, zniekształca ich charaktery. Duch Święty przemawia do umysłów za pośrednictwem Pisma Świętego i poprzez prawdę oddziałuje na nasze serca. W ten sposób ujawnia błąd i usuwa go z duszy. To za pośrednictwem Ducha Prawdy, posługującego się Słowem Bożym, Chrystus pozyskuje dla siebie wybranych ludzi”48.

**Pytania Do Dyskusji**

`1. Życie wieczne to poznanie Boga (zob. J 17,3). Co znaczy znać Boga, w przeciwieństwie do poznania pewnych faktów o Nim, na przykład, że jest On Bogiem wszechmocnym, miłującym i sprawiedliwym? Jak odpowiedziałbyś na pytanie: — Czy znasz Boga? Jaką rolę w twojej odpowiedzi na to pytanie odgrywa Jezus?`

`2. Co praktycznie i na co dzień znaczą słowa Jezusa: „Słowo twoje jest prawdą” (J 17,17)?`

`3. Jezus modlił się do Ojca: — „Nie proszę, abyś ich wziął ze świata, lecz abyś ich zachował od złego” (J 17,15). Jak nasze osobiste wybory wpływają na to, w jakim stopniu prośba ta może zostać spełniona wobec nas?`