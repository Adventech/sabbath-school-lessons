---
title:  'Epilog: poznanie Jezusa i Jego Słowa'
date:  21/12/2024
---

### Studium Bieżącego Tygodnia
J 21,1-25; 11,9-10; 8,42-44; 4,46-54; 2 Tm 3,16; J 15,1-11.

> <p>Tekst Pamięciowy</p>
> „Badacie Pisma, bo sądzicie, że macie w nich żywot wieczny; a one składają świadectwo o mnie” (J 5,39).

Ewangelia Jana, podobnie jak Ewangelia Marka, kończy się spotkaniem Jezusa z uczniami w Galilei. Ostatnia lekcja poświęcona studium Ewangelii Jana dotyczy owego spotkania, ale porusza także kwestię tego, jak poznajemy Jezusa i Jego Słowo — temat, który przewija się przez całą Ewangelię Jana.

Mimo że uczniowie przebywali z Jezusem przez ponad trzy lata, nadal nie byli przygotowani na Jego ukrzyżowanie i zmartwychwstanie, choć Jezus wielokrotnie zapowiadał im te wydarzenia.

Niestety, nie byli w stanie Mu uwierzyć.

Dzisiaj grozi nam coś podobnego — słuchanie i czytanie Słowa Bożego bez wiary, bez zagłębiania się w nie i bez posłuszeństwa wobec niego. Nie wystarczy czytać Słowo Boże — trzeba je także przyjmować jako światło kierujące naszymi myślami i naszym postępowaniem. Niestety, wielu chrześcijan błądzi w tej kwestii.

W ostatnim tygodniu studium Ewangelii Jana przyjrzymy się jeszcze raz kluczowym kwestiom tej księgi, co pomoże nam nie tylko zyskać wiedzę o Jezusie, ale poznawszy Go, trwać w Nim i Jego Słowie.