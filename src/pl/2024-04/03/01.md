---
title:  Przedakcja — prolog10
date:  12/10/2024
---

### Studium Bieżącego Tygodnia
J 1,1-5; Rdz 1,1; J 1,9-13; 3,16-21; 9,35-41; Mt 7,21-23; J 17,1-5.

> <p>Tekst Pamięciowy</p>
> „Na początku było Słowo, a Słowo było u Boga, a Bogiem było Słowo” (J 1,1).

W lekcji pierwszej mówiliśmy o zakończeniu Ewangelii Jana, które wyjaśnia, dlaczego apostoł napisał tę ewangelię. W tej lekcji wrócimy do początku Ewangelii Jana, gdzie apostoł wskazuje kierunek, w którym natchniony przez Ducha Świętego zamierza poprowadzić czytelnika. W pierwszych słowach i akapitach ksiąg nowotestamentowych ich autorzy najczęściej przedstawiają tematy, które zamierzają poruszyć. Podobnie czyni Jan, który przedstawia zaplanowane tematy jako część wielkiej historii wszechświata zawierającej prawdy o Jezusie Chrystusie, to jest prawdy sięgające wstecz w czasy przed stworzeniem.

Wykład zawarty we wstępie do Ewangelii Jana daje czytelnikowi, który już wie, że Jezus jest Mesjaszem, wiedzę, jakiej nie mieli ludzie opisani w tej księdze. Czytelnik może wyraźnie ujrzeć wielkie tematy, które ewangelista ponownie porusza, by w pełnym świetle przedstawić historię Jezusa. Te wielkie tematy są osnute wokół historycznego okresu ziemskiego życia Jezusa.

Studiowanie tej lekcji rozpoczniemy od prologu Ewangelii Jana (zob. J 1,1-18), a następnie podsumujemy jej zasadnicze tematy i przyjrzymy się im krótko w innych fragmentach ewangelii.