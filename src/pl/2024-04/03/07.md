---
title:  Do Dalszego Studium
date:  18/10/2024
---

„Pan Jezus Chrystus, Syn Boży, istniał od wieczności jako odrębna osoba, ale w jedności z Ojcem. Był najwyższą chwałą nieba. Był Wodzem Niebiańskich Istot oraz słusznie odbierał należne Mu uwielbienie i hołd aniołów. W żadnym stopniu nie odbierało to czci ani chwały Bogu14. (…).

Jest światło i chwała w prawdzie, że Chrystus był jedno z Ojcem przed założeniem świata. Jest to światło świecące w ciemności, napełniające ją boską, pierwotną chwałą. Ta prawda, nieskończenie tajemnicza sama w sobie, wyjaśnia inne tajemnicze i niewyjaśnione prawdy, choć sama jest spowita światłością nieprzystępną i nieprzeniknioną”15.

„Jezus powiedział:

— »A gdy Ja będę wywyższony ponad ziemię, wszystkich do siebie pociągnę« (J 12,32).

Chrys­tus musi być przedstawiony grzesznikowi jako Zbawiciel umierający za grzechy świata. Gdy patrzymy na Baranka Bożego na krzyżu Golgoty, przed naszymi umysłami zaczyna odkrywać się tajemnica odkupienia, a dobroć Boża prowadzi nas do upamiętania. Umierając za grzeszników, Chrystus objawił miłość, której nie można pojąć. Gdy grzesznik widzi taką miłość, ona zmiękcza jego serce, porusza jego umysł i wzbudza skruchę w jego duszy.

(...). Jednak jeśli [ludzie] kiedykolwiek czynią wysiłki mające na celu poprawę, a płyną one ze szczerego pragnienia czynienia dobra, to dzieje się to dzięki mocy Jezusa, który ich do siebie pociąga. Działa na nich wpływ, którego nie są świadomi. Ich sumienie zostaje pobudzone i w ich postępowaniu widać poprawę. Gdy Chrystus kieruje ich wzrok na swój krzyż, aby zobaczyli Tego, którego przebiły ich grzechy, przykazanie znajduje miejsce w ich sumieniu”16.

**Pytania Do Dyskusji**

`1. Dlaczego Jan rozpoczął swoją ewangelię od przedstawienia Jezusa jako Stwórcy? Jak świadczy to o znaczeniu prawdy o stworzeniu w całej teologii biblijnej? Dlaczego ważne jest to, byśmy właściwie rozumieli prawdę o stworzeniu objawioną w Piśmie Świętym?`

`2. Zastanów się głębiej nad pytaniem zadanym pod koniec niedzielnej części lekcji. Co wydarzyłoby się na krzyżu Golgoty, gdyby umarł na nim nie wieczny Bóg, ale jakaś stworzona istota? Co stracilibyśmy, gdyby Jezus był kimkolwiek innym niż wiecznym Bogiem?`