---
title:  Znaki wskazujące drogę
date:  28/09/2024
---

### Studium Bieżącego Tygodnia
J 2,1-11; 4,46-5,16; Mk 3,22-23; Mt 12,9-14; J 5,16-47.

> <p>Tekst Pamięciowy</p>
> „I wiele innych cudów uczynił Jezus wobec uczniów, które nie są spisane w tej księdze; te zaś są spisane, abyście wierzyli, że Jezus jest Chrystusem, Synem Boga, i abyście wierząc, mieli żywot w imieniu jego” (J 20,30-31).

Dlaczego Jan napisał swoją ewangelię? Czy chciał opisać cuda dokonane przez Jezusa? A może chciał pełniej przybliżyć Jego naukę? Jaki cel przyświecał powstaniu Ewangelii Jana?

W mocy i pod wpływem Ducha Świętego Jan wyjaśnia, dlaczego podjął się takiego dzieła. Stwierdza, że o życiu i czynach Chrystusa można napisać znacznie więcej (zob. J 21,25), ale to, co on napisał, ma służyć temu, „abyście wierzyli, że Jezus jest Chrystusem, Synem Boga, i abyście wierząc, mieli żywot w imieniu jego” (J 20,31).

W tym tygodniu przyjrzymy się Janowemu opisowi pierwszych cudów dokonanych przez Jezusa — począwszy od przemiany wody w wino podczas przyjęcia weselnego, przez uzdrowienie chorego chłopca, a skończywszy na uzdrowieniu chorego przebywającego przy sadzawce Beteździe.

Jan nazywa te cuda znakami (zob. J 4,48). Nie chodzi o znaki podobne do znaków drogowych, ale raczej o nadnaturalne wydarzenia wskazujące głębszą rzeczywistość, mianowicie fakt, iż Jezus jest Mesjaszem. W tych sprawozdaniach widzimy ludzi, którzy wiarą odpowiadali na działanie Jezusa. Ich przykłady uczą nas, byśmy postępowali podobnie.