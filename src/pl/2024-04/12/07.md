---
title:  Do Dalszego Studium
date:  20/12/2024
---

„Piłat pragnął uwolnić Jezusa. Wiedział jednak, iż nie może tego uczynić bez narażenia swego stanowiska i poważania. Wybrał raczej poświęcenie niewinnego życia niż utratę ziemskiej władzy. Jakże wielu w podobny sposób poświęca zasady dla uniknięcia strat i cierpień! Sumienie i obowiązek wskazują jedną drogę, a własny interes — inną. Prąd szybko niesie w złym kierunku i ten, kto idzie na kompromis ze złem, zostaje uniesiony w nieprzeniknione otchłanie winy”50.

„Chrystus oddał swe życie dopiero po wykonaniu dzieła, dla którego przyszedł na świat, i wtedy w swym ostatnim tchnieniu wykrzyknął:

— »Wykonało się!« (J 19,30).

Bitwa została wygrana. Jego prawica i święte ramię zapewniły Mu zwycięstwo. Jako Zwycięzca zatknął swój sztandar na wiekuistych wyżynach. Wśród aniołów zapanowała wielka radość. Całe niebo triumfowało z powodu zwycięstwa Zbawiciela. Szatan poniósł klęskę i zrozumiał, że utracił swoje królestwo.

Dla aniołów i nieupadłych światów wołanie: »Wykonało się!« (J 19,30), miało głębokie znaczenie. Wielkie dzieło odkupienia zostało wykonane zarówno dla nich, jak i dla nas. Oni dzielą razem z nami owoce zwycięstwa Chrystusa”51.

**Pytania Do Dyskusji**

`1. Co w procesie podejmowania decyzji może ci pomóc uniknąć błędu podobnego do tego, jaki popełnił Piłat?`

`2. Dlaczego Jezus musiał umrzeć za nas? Dlaczego to On zajął nasze miejsce? Dlaczego Jego śmierć była konieczna dla naszego zbawienia? Jakie wersety biblijne możesz przytoczyć na poparcie swoich odpowiedzi?`

`3. Jaki związek występuje między dowodami biblijnymi i dowodami historycznymi w kwestii wiary w zmartwychwstanie Jezusa? Jakie historyczne dowody świadczą dobitnie o tym, że Jezus zmartwychwstał?`

`4. Przemyśl to, co apostoł Paweł napisał w 1 Kor 15,12-20. Jak rozumieć to, że gdyby nie zmartwychwstanie Chrystusa, „ci, którzy zasnęli w Chrystusie” (1 Kor 15,18), poginęliby? Jak słowa Pawła potwierdzają prawdę, iż umarli śpią snem śmierci aż do zmartwychwstania w dniu powtórnego przyjścia Chrystusa?`