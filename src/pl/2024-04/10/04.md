---
title:  Jestem drogą, prawdą i życiem
date:  03/12/2024
---

`Przeczytaj J 14,5-6. Dlaczego Tomasz zapytał, dokąd Jezus odchodzi? Jak Jezus odpowiedział na to pytanie?`

Pytanie Tomasza wydaje się logiczne. Jeśli nie wiemy, dokąd ktoś zmierza, jak możemy znać drogę, by za nim podążyć? Jezus odpowiedział na pytanie, wskazując, że to On sam jest Drogą. Drogą dokąd? Drogą do Ojca. W prologu (zob. J 1,1-18) uwydatniona została bliska więź między Słowem (Logosem), Jezusem Chrystusem, a Ojcem.

W J 1,18 autor napisał, że jednorodzony (jedyny/jedyny w swoim rodzaju) Bóg objawił Ojca. Słowo objawić (BW)39 jest tłumaczeniem greckiego słowa eksegeisthai, które dosłownie znaczy: wytłumaczyć (NBG), wyjaśnić (BI), naświetlić. Od tego greckiego słowa pochodzi, na przykład, słowo egzegeza. Słowo to oznacza wydobycie znaczenia. Tak więc Jezus Chrystus jest ogniwem łączącym z Ojcem. Jest Tym, który przedstawia Ojca upadłemu świata. Tak więc jest On drogą do Ojca. Bez Niego jesteśmy skazani na szczątkowe zrozumienie.

`Przeczytaj J 14,7-11. Jak Jezus odpowiedział na prośbę Filipa?`

Filip wyraził pragnienie ujrzenia Ojca, choć żaden grzeszny człowiek nie może ujrzeć Boga i przeżyć (por. Wj 33,17-34,9; J 1,18). Jezus zganił go za brak zrozumienia i zapewnił, że kto widział Jego, ten widział także Ojca (zob. J 14,9). Tak więc jasne jest, że Jezus jest prawdziwą drogą do Boga. Poza Nim każda inna droga jest mroczna i niepewna. On jest Światłością, która oświetla drogę do Boga.

Jezus połączył w jednym zdaniu trzy słowa: droga, prawda i życie. Słowo droga występuje poza tym przypadkiem jedynie w J 1,23 w kontekście przygotowania drogi dla Jezusa przez Jana Chrzciciela. Drugi przypadek to właśnie J 14,6. Ale prawda i życie to jedne z najważniejszych pojęć w Ewangelii Jana. W częściach lekcji na środę i czwartek zwrócimy szczególną uwagę na pojęcie prawdy, szczególnie istotne w świecie, w którym samo istnienie prawdy jest poważnie kwestionowane.

`Dlaczego pocieszająca jest świadomość, że Jezus jest najlepszym możliwym objawieniem Boga Ojca?`