---
title:  Pismo Święte i prawda
date:  05/12/2024
---

Pismo Święte odgrywa istotną rolę w Ewangelii Jana, mówiąc nam o Tym, który jest Drogą, Prawdą i Życiem. W całej Biblii, zarówno w Starym Testamencie, jak i Nowym Testamencie, Pismo Święte odgrywa kluczową rolę w objawieniu prawdy. Dotyczy to zwłaszcza prawdy o tym, kim jest Jezus i czego przyszedł dokonać.

`Przeczytaj J 5,38-40. Co Jezus mówi o Piśmie Świętym?`

Jezus i Jego uczniowie raz po raz wskazywali na Pismo Święte jako potwierdzające, że On jest Mesjaszem. Chrystus powiedział:

— „Gdybyście bowiem wierzyli Mojżeszowi, wierzylibyście i mnie. O mnie bowiem on napisał. A jeśli jego pismom nie wierzycie, jakże uwierzycie moim słowom?” (J 5,46-47).

`Przeczytaj Łk 24,27. Dlaczego ważne jest to, iż Jezus przede wszystkim kierował uwagę na Pismo Święte jako objawiające znaczenie Jego misji?`

Innym razem, cytując Księgę Wyjścia, Chrystus rzekł:

— „Czy nie czytaliście, co wam Bóg powiedział…” (Mt 22,31).

Kapłan Zachariasz, ojciec Jana Chrzciciela, nawiązał do obietnic, które Bóg „od wieków zapowiedział przez usta świętych proroków swoich” (Łk 1,70). W swoim kazaniu w Dniu Pięćdziesiątnicy Piotr powiedział:

— „Musiało się wypełnić Pismo, w którym Duch Święty przepowiedział przez usta Dawida” (Dz 1,16).

Biblia nie jest podręcznikiem naukowym. Nie wyjaśnia, jak dokonać rozbicia atomu czy przeprowadzić operację mózgu. Jednak czyni coś znacznie ważniejszego. Dostarcza kontekstu, w którym istnienie wszechświata nabiera sensu. Jest kluczem otwierającym drzwi i światłem umożliwiającym widzenie/rozumienie świata. Bez niej bylibyśmy skazani na pozostawanie w ciemności w kwestii istnienia Boga, Jego roli we wszechświecie, naszego pochodzenia, znaczenia życia oraz przyszłości.

`Jakie niektóre prawdy nauczane w Biblii nie są możliwe do odkrycia przez naukowców?`