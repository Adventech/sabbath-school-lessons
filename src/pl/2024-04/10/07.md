---
title:  Do Dalszego Studium
date:  06/12/2024
---

„Gdy Jezus wypowiadał te słowa [o Światłości Świata], znajdował się na dziedzińcu świątyni szczególnie związanym ze Świętem Namiotów. Pośrodku tego dziedzińca ustawione były dwie wysokie podstawy, na których umieszczono duże latarnie. Po wieczornej ofierze wszystkie lampy były zapalone i rzucały światło na Jerozolimę. Ceremonia ta odbywała się na pamiątkę ognistego słupa, który prowadził Izraelitów przez pustynię i jednocześnie uważana była za symbol przyjścia Mesjasza. Wieczorem, gdy paliły się wszystkie lampy, dziedziniec przedstawiał radosny widok. (...).

W oświetleniu Jerozolimy wyrażała się nadzieja ludu na nadejście Mesjasza, który miał rozjaśnić swoim światłem cały Izrael. Lecz dla Jezusa widok ten miał głębsze znaczenie. Jak jarzące się nad świątynią lampy oświetlały okolicę, tak Chrystus, Źródło Duchowego Światła, rozświetlał mroki świata. Jednakże symbol ten nie był doskonały. Jego chwałę bardziej prawdziwie ukazywało wielkie światło umieszczone na niebie Jego własną ręką.

Był ranek. Słońce właśnie wzeszło nad Górą Oliwną, a oślepiający blask jego promieni padał na marmurowe pałace i złoto ścian świątyni, gdy Jezus wskazując na nie, rzekł:

— »Ja jestem światłością świata« (J 8,12)”42.

**Pytania Do Dyskusji**

`1. Podczas wspólnego studium Pisma Świętego omówcie wasze odpowiedzi na ostatnie pytanie z czwartkowej części lekcji. Jakich ważnych prawd objawionych w Biblii nie moglibyśmy nawet teoretycznie zgłębić przy pomocy współczesnej nauki? Na przykład prawdy o ofierze Jezusa, Jego zmartwychwstaniu czy Jego powtórnym przyjściu. Jakie inne ważne biblijne prawdy musimy przyjąć jako objawione, gdyż w żaden inny sposób ich nie poznamy?`

`2. Pomyśl o upadku Lucyfera, doskonałej istoty posiadającej ogromną wiedzę o Bogu. Przy całej tej wiedzy zbuntował się on przeciwko Stwórcy. Jak świadczy to o realności wolnego wyboru, którym także my zostaliśmy obdarzeni. Dlaczego w każdej chwili musimy wybierać poddanie się woli Boga?`