---
title:  Źródło Życia
date:  23/11/2024
---

### Studium Bieżącego Tygodnia
J 1,4; 10,10; 1,12-13; 6,61-68; Lb 13,23-33; Mt 4,1-4.

> <p>Tekst Pamięciowy</p>
> „Ja jestem droga i prawda, i żywot, nikt nie przychodzi do Ojca, tylko przeze mnie” (J 14,6).

Gdy Jezus został zapytany o swoją tożsamość, odpowiedział słowami, które oznaczały, że uważa się za Boga. Jestem to jednoznaczne nawiązanie do Jahwe, który ukazał się Mojżeszowi w płonącym krzewie. Gdy Mojżesz zapytał Boga, jak ma Go nazwać, Bóg odpowiedział:

— „Jestem, który jestem” (Wj 3,14).

Ten Bóg, Jestem, ciałem się stał i zamieszkał „wśród nas, i ujrzeliśmy chwałę jego, chwałę, jaką ma jedyny Syn od Ojca” (J 1,14), pełen łaski i prawdy.

Temat Jestem pojawia się wiele razy w Ewangelii Jana. Tekst pamięciowy tej lekcji także nawiązuje do tego tematu:

— „Ja jestem droga i prawda, i żywot” (J 14,6).

Jestem jest Światłością Świata, Chlebem Żywota, Bramą Owiec, Dobrym Pasterzem i Prawdziwym Krzewem.

W tej lekcji będziemy dalej studiować objawienie Boga zawarte w Ewangelii Jana. Pełniej zbadamy też drugą stronę tego zagadnienia, mianowicie to, iż wbrew mocnym dowodom, że Jezus jest Mesjaszem, niektórzy jednak odrzucili Go. Będziemy rozważać tę kwestię z dwóch powodów — by nie popełnić podobnego błędu, ale także by móc docierać do tych, którym grozi popełnienie go.