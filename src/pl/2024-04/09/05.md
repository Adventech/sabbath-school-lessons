---
title:  Odrzucenie Źródła Życia
date:  27/11/2024
---

Jeden z najsmutniejszych fragmentów Pisma Świętego znajduje się w Ewangelii Jana. „Światłość świeci w ciemności, lecz ciemność jej nie przemogła. (...). Na świecie był [Światłość] i świat przezeń powstał, lecz świat go nie poznał. Do swej własności przyszedł, ale swoi go nie przyjęli” (J 1,5.10-11). Jestem został odrzucony przez większość swojego ludu.

Nic dziwnego, że Paweł później ostrzegał: „Nie porzucajcie więc ufności waszej” (Hbr 10,35). Jak się już przekonaliśmy, Chrystus był raz po raz odrzucany przez tych, którzy nie zaakceptowali Jego Słowa.

„Współczesny humanistyczny sposób myślenia zaczyna się od wątpliwości. Ludzie podważają wszystko, aby ustalić, co jest prawdą. To, co przetrwa ogień krzyżowych badań, jest akceptowane jako twarda wiedza, na której można opierać swoją wiarę. Niektórzy stosują tę metodę do Biblii, podważając wszystko z naukowego, historycznego, psychologicznego, filozoficznego, archeologicznego czy geologicznego punktu widzenia, by ustalić, co jest prawdą w Biblii. Sama metoda zaczyna się od wątpienia w prawdziwość Pisma Świętego i buduje na tym wątpieniu. Chrystus zapytał:

— »Tylko, czy Syn Człowieczy znajdzie wiarę na ziemi, gdy przyjdzie?« (Łk 18,8)”36.

`Przeczytaj Lb 13,23-33. Czym różniły się dwa sprawozdania zwiadowców z Kanaanu?`

Grzechem Hebrajczyków w Kadesz-Barnea było zwątpienie w słowo Boga. Bóg powiedział im, by poszli i posiedli ziemię Kanaan. Dwunastu zwiadowców zostało wysłanych do Kanaanu, by obejrzeć ten kraj. Wrócili z dwoma różnymi sprawozdaniami. Większość z nich przedstawiła negatywny raport: Otóż w Kanaanie mieszkali giganci w obwarowanych miastach, uzbrojeni po zęby i zaprawieni w walce; Izraelici zaś byli jedynie niewolnikami z Egiptu niemającymi doświadczenia w boju.

Dziesięciu zwiadowców odradzało zajęcie Ziemi Obiecanej. Doszli do takiego wniosku na podstawie przytłaczających dowodów z ludzkiego punktu widzenia. Jednak dwaj inni zwiadowcy opowiadali się za zajęciem Ziemi Obiecanej, gdyż kierowali się wiarą i przemożną mocą słowa Bożego.

`Jak możemy uniknąć błędu podobnego do popełnionego przez dziesięciu zwiadowców i większość Izraelitów w Kadesz-Barnea? Z drugiej strony, jak możemy uniknąć zarozumialstwa i niemądrego postępowania wskutek wmawiania sobie, że wykonując wolę Bożą, nie możemy się mylić?`