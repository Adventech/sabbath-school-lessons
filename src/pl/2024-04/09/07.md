---
title:  Do Dalszego Studium
date:  29/11/2024
---

„Zniżając się do przyjęcia człowieczeństwa, Chrystus objawił charakter przeciwny charakterowi szatana. Poszedł jeszcze niżej wzdłuż ścieżki upokorzenia. »A okazawszy się z postawy człowiekiem, uniżył samego siebie i był posłuszny aż do śmierci, i to do śmierci krzyżowej« (Flp 2,7-8). Tak jak najwyższy kapłan składa swe wspaniałe arcykapłańskie szaty i sprawuje swój urząd w białym lnianym odzieniu zwykłego kapłana, tak Chrystus przybrał postać sługi i zaoferował poświęcenie, będąc zarówno kapłanem, jak i i ofiarą. »Lecz On zraniony jest z powodu naszych występków, zdeptany z powodu naszych nieprawości; kara niosąca nam pokój spadła na niego« (Iz 53,5 DBG). Chrystusa potraktowano stosownie do tego, na co my zasługujemy, aby nas potraktowano tak, jak On na to zasługuje. Potępiono Go za nasze grzechy, w których popełnieniu nie uczestniczył, abyśmy mogli być usprawiedliwieni Jego sprawiedliwością, w której nie mamy żadnego udziału. Poniósł śmierć, która była nam sądzona, abyśmy mogli otrzymać życie będące Jego własnością. »Jego ranami jesteśmy uleczeni« (Iz 53,5)”37.

**Pytania Do Dyskusji**

`1. Jezus oddał wszystko dla zbawienia ludzkości. W jaki najlepszy sposób możesz wskazywać innym tę zdumiewającą prawdę i prowadzić ich do wiary w Niego?`

`2. Jakie są zasadnicze różnice między podejmowaniem decyzji na ludzkim, świeckim poziomie, a podejmowaniem decyzji na gruncie Bożego objawienia?`

`3. Jak logika i rozum mają się do zrozumienia Słowa Bożego? Jakie mamy logiczne i racjonalne powody, by wierzyć? Jak argumenty w postaci wypełnionych proroctw czy zdumiewającego piękna i złożoności stworzenia wskazują nam logicznie i racjonalnie istnienie Boga i prawdę o planie zbawienia?`

`4. Podczas wspólnego studium Pisma Świętego omówcie wasze odpowiedzi na ostatnie pytanie z wtorkowej części lekcji. Na czym opiera się twoja wiara? Jak odpowiedziałbyś na pytanie, dlaczego wierzysz w Jezusa i obietnice zawarte w ewangelii?`