---
title:  Świadectwo Samarytan
date:  31/10/2024
---

`Przeczytaj J 4,27-29. Jakie zaskakujące działanie podjęła Samarytanka?`

Rozmowa Jezusa z Samarytanką została przerwana przez przybycie uczniów. Choć z pewnością byli zaskoczeni, że ich Nauczyciel rozmawia z kobietą, nie śmieli Go o nic zapytać. Zachęcali natomiast, by spożył posiłek.

Tymczasem kobieta zostawiła swój dzban na wodę i pospiesznie udała się do miasta, by przekazać innym to, czego dowiedziała się o Jezusie.

`Przeczytaj J 4,30-42. Co wydarzyło się po rozmowie Jezusa z Samarytanką i czego uczy to nas o głoszeniu ewangelii?`

Wydaje się dziwne, że wypowiedź Jezusa o żniwie została wtrącona w opowiadanie o nawróceniu licznych mieszkańców miasta. Jednak Jan starał się wykazać, jak Jezus rozumiał to, co się wydarzyło. Mówiąc samarytańskiej kobiecie o planie zbawienia, wypełniał misję, wobec której fizyczny głód schodził na dalszy plan. Jego powołaniem było prowadzenie ludzi do zbawienia. Przy tej okazji Jezus uświadomił swoim uczniom, jak pilnym zadaniem jest głoszenie ewangelii wszystkim ludziom, w tym także tym, którzy znacząco różnią się od nich.

Ewangelia Jana ma wiele bardzo ważnych wersetów. Z pewnością należy do nich J 4,39-42. Wielu Samarytan uwierzyło dzięki świadectwu kobiety, która przyznała:

— „Powiedział mi wszystko, co uczyniłam” (J 4,39).

Samarytanie poprosili Jezusa, by zatrzymał się w ich mieście. Wielu uwierzyło, usłyszawszy słowa Jezusa. „I mówili do niewiasty:

— Wierzymy już nie dzięki twemu opowiadaniu; sami bowiem słyszeliśmy i wiemy, że ten jest prawdziwie Zbawicielem świata” (J 4,42).

`Co wydarzenie to mówi nam o tym, jak mocne może być świadectwo choćby nawet jednej tylko osoby? Jakie jest twoje świadectwo o tym, czego Jezus dokonał dla ciebie?`