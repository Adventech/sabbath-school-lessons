---
title:  Do Dalszego Studium
date:  01/11/2024
---

„Po spotkaniu ze Zbawicielem Samarytanka przyprowadziła do Niego innych. Stała się przez to bardziej skutecznym misjonarzem niż Jego uczniowie. Oni bowiem nie dostrzegli w Samarii niczego, co miałoby wskazywać, że stanowi obiecujące pole. Ich myśli skupiały się na wielkim dziele do wykonania w przyszłości. Nie dostrzegli, że oto wokół nich wyrosły gotowe do żniwa plony. Tymczasem za pośrednictwem wzgardzonej przez nich kobiety całe miasto przybyło, aby słuchać Zbawiciela. Natychmiast zaniosła światło swym rodakom.

Niewiasta samarytańska reprezentuje pracę praktycznej wiary w Chrystusa. Każdy prawdziwy uczeń rodzi się do Królestwa Bożego jako misjonarz. Ten, kto pije wodę życia, sam staje się źródłem życia. Odbiorca staje się dawcą. Łaska Chrystusa jest w duszy człowieka niczym źródło na pustyni, które odświeża wszystkich i nakłania znajdujących się blisko zagłady do picia wody życia”25.

**Pytania Do Dyskusji**

`1. Podczas wspólnego studium Pisma Świętego podzielcie się swoimi odpowiedziami na ostatnie pytanie z niedzielnej części lekcji. Bądźcie szczerzy. Jakie tabu i uprzedzenia w waszej kulturze mogą stać na przeszkodzie w świadczeniu naszym bliźnim o Jezusie?`

`2. Dlaczego Jezus był tak dobrze przyjmowany przez Samarytan w przeciwieństwie do większości Żydów, Jego rodaków?`

`3. Spróbuj się wczuć w sytuację Samarytanki. Zupełnie obcy człowiek w przypadkowej rozmowie wyjawia jej najgłębsze tajemnice. Skąd ktokolwiek, a zwłaszcza nieznajomy, miałby wiedzieć o niej takie rzeczy? Najwyraźniej zrobiło to na niej duże wrażenie. Jak zdarzenie to uświadamia nam, że Bóg wie o nas wszystko i zna nawet największe tajemnice, o których nigdy nikomu nie mówimy? Jak postawa Jezusa wobec Samarytanki uczy nas o Jego postawie wobec nas niezależnie od tego, co staramy się ukryć o sobie. Jak świadomość postawy Jezusa wobec nas dodaje nam odwagi i podnosi nas na duchu?`

`4. Jakie tematy w Ewangelii Jana studiowane przez nas do tej pory przewijają się w rozmowie Jezusa z Samarytanką?`