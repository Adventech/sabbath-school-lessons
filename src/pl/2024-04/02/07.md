---
title:  Do Dalszego Studium
date:  11/10/2024
---

„Życie Chrystusa, które daje życie światu, zawarte jest w Jego słowie. To przez to słowo Jezus uzdrawiał chorych i zwyciężał demony, uciszał morze i wskrzeszał zmarłych; a ludzie świadczyli o tym, że Jego słowo ma moc. Wypowiadał On słowa Boga, tak jak wcześniej czynił to przez usta proroków i nauczycieli Starego Testamentu. Cała Biblia jest objawieniem Chrystusa, a Zbawiciel pragnie utwierdzić wiarę swych naśladowców w Słowo Boże. Gdy zostaną pozbawieni Jego cielesnej obecności, Słowo musi stać się źródłem ich siły. Tak jak ich Mistrz powinni żyć »każdym słowem, które pochodzi z ust Bożych« (Mt 4,4).

Jak życie fizyczne jest podtrzymywane przez pokarm, tak nasze życie duchowe jest podtrzymywane przez Słowo Boga. Każda dusza powinna przyjąć życie ze Słowa Bożego. Jak musimy jeść, aby przyjąć pożywienie, tak musimy przyjąć Słowo. Nie możemy czynić tego za pośrednictwem umysłu kogoś innego. Powinniśmy uważnie studiować Biblię, prosząc Boga o wsparcie Ducha Świętego, które pozwoli nam zrozumieć Jego Słowo”9.

**Pytania Do Dyskusji**

`1. W tym tygodniu studiowaliśmy cuda Jezusa, takie jak nakarmienie około pięciu tysięcy mężczyzn, uzdrowienie niewidomego od urodzenia i wskrzeszenie Łazarza. W każdym przypadku Jezus dowiódł swojej boskości. Jednak cuda te, chociaż zdumiewające, doprowadziły do podziałów. Niektórzy przyjęli je z wiarą, natomiast inni z powątpiewaniem. Czego uczy to nas o tym, że nawet w obliczu najmocniejszych dowodów znajdą się tacy, którzy postanowią odrzucić Boga?`

`2. Te wszystkie nadzwyczajne wydarzenia ukazują Chrystusa jako Syna Bożego. Dlaczego boskość Jezusa jest ważnym elementem wiary w Niego jako Zbawiciela?`

`3. Przeczytaj jeszcze raz 1 Kor 1,26-29. W jaki sposób zasada ta działa nadal w dwudziestym pierwszym wieku? Jakie „głupie” wierzenia chrześcijan są wyśmiewane i odrzucane przez „mądrych według ciała” (1 Kor 1,26)? Jakie nasze wierzenia zawstydzają „to, co mocne” (1 Kor 1,27)?`