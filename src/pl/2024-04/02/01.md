---
title:  Oznaki boskości
date:  05/10/2024
---

### Studium Bieżącego Tygodnia
J 6,1-15; Iz 53,4-6; 1 Kor 5,7; J 6,26-36; 9,1-41; 1 Kor 1,26-29; J 11,1-57.

> <p>Tekst Pamięciowy</p>
> „Rzekł jej Jezus: Jam jest zmartwychwstanie i żywot; kto we mnie wierzy, choćby i umarł, żyć będzie. A kto żyje i wierzy we mnie, nie umrze na wieki. Czy wierzysz w to?” (J 11,25-26).

Biblia wyraźnie uczy, że Jezus Chrystus jest Odwiecznym Synem, pozostającym jedno z Ojcem, niewywiedzionym i niestworzonym. Jezus jest Tym, który stworzył wszystko, co zostało stworzone (zob. J 1,1-3). Tak więc Jezus zawsze istniał. Nigdy nie było takiego czasu, w którym On nie istniał. Choć przyszedł na nasz świat jako człowiek, przyjmując na siebie człowieczeństwo, zawsze zachowywał swoją boskość, a będąc na ziemi, objawiał swoją boskość przez to, co mówił i czynił.

Ta prawda była bardzo ważna dla Jana. Dlatego opisując cuda dokonywane przez Jezusa, Jan posłużył się nimi, by wskazać Jego boskość. Nie tylko to, co Jezus mówił, świadczyło o Jego boskości. Swoje słowa popierał On także czynami świadczącymi o tym, że jest On Bogiem.

W tej lekcji przyjrzymy się trzem najważniejszym oznakom boskości Jezusa. Ciekawe, że w każdym przypadku pewni ludzie nie wierzyli w dokonany cud albo nie rozumieli jego znaczenia. Niektórzy odwracali się od Jezusa, a inni pogrążali się w duchowej ślepocie. Jeszcze inni knuli, jak zabić Jezusa. Jednak byli i tacy, którzy uwierzyli, że Jezus jest Mesjaszem.