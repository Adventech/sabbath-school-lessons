---
title:  Misja wobec mojego bliźniego
date:   11/11/2023
---

### Studium bieżącego tygodnia
Łk 10,25-37; 2 Tm 3,16; Jk 2,17-22; Mt 22,3740; Ga 5,14; Mi 6,6-8.

> <p>Tekst pamięciowy</p>
> „Będziesz miłował Pana, Boga swego, z całego serca swego i z całej duszy swojej, i z całej myśli swojej, i z całej siły swojej, a bliźniego swego, jak siebie samego” (Łk 10,27).

Wszyscy znamy te słowa wypowiedziane przez żydowskiego uczonego w prawie:

— „Będziesz miłował Pana, Boga swego, z całego serca swego i z całej duszy swojej, i z całej myśli swojej, i z całej siły swojej” (Łk 10,27).

Jednak nasza miłość do Boga może się stać powierzchowna, jeśli tylko mówimy, że miłujemy Boga, ale nie jesteśmy Mu posłuszni. Sądzimy, że miłujemy Boga, ale jak ta miłość przejawia się w naszym codziennym życiu? Miłowanie Boga wymaga pełnego zaangażowania serca, duszy, ciała i umysłu każdego dnia. Każdy może powiedzieć, że miłuje Boga, ale prawdziwe miłowanie wymaga świadomego wysiłku.

Choć miłowanie Boga jest czymś dobrym i ważnym, to jednak Bóg pragnie także, byśmy miłowali bliźnich, gdyż miłość do bliźnich jest mocnym i realnym odzwierciedleniem naszej miłości do Boga. W 1 J 4,20 czytamy: „Jeśli kto mówi: Miłuję Boga, a nienawidzi brata swego, kłamcą jest; albowiem kto nie miłuje brata swego, którego widzi, nie może miłować Boga, którego nie widzi”. Apostoł Paweł napisał w Ga 5,14: „Bo całe Prawo wypełnia się w tym jednym nakazie: Będziesz miłował bliźniego swego jak siebie samego” (BT).

W tym tygodniu spróbujemy się nauczyć, jak ta prawda może znaleźć zastosowanie w naszym życiu.