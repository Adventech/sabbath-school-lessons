---
title:  Do Dalszego Studium
date:   17/11/2023
---

Jest w naszym świecie wielu ludzi głodnych, biednych i krzywdzonych. Każdy z nas może przynieść im pomoc, choćby najmniejszą. Nie rozwiążemy wszystkich problemów świata przed powtórnym przyjściem Chrystusa i nikt tego od nas nie oczekuje, ale mamy pracować, by pomagać na tyle, na ile jest to możliwe, choćby dzieląc się pożywieniem z głodnymi czy pomagając współwyznawcom cierpiącym wskutek niesprawiedliwości i uprzedzeń.

„»Czystą i nieskalaną pobożnością przed Bogiem i Ojcem jest to: nieść pomoc sierotom i wdowom w ich niedoli i zachowywać siebie nie splamionym przez świat« (Jk 1,27). Dobre uczynki — uprzejme słowa, akty dobroczynności oraz zainteresowanie losem ubogich, potrzebujących i uciskanych — są owocem, którego oczekuje od nas Chrystus. Gdy serca okazują współczucie ludziom uginającym się pod ciężarem zniechęcenia i smutku, gdy ręce rozdają dobra ubogim, gdy nadzy są odziewani, a obcym przybyszom daje się miejsce przy stole i w sercu, wówczas aniołowie przybliżają się, a niebo odpowiada na taką postawę”. (Ellen G. White, Służba dobroczynna, Warszawa 2015, s. 32.)

„Każdy czyn sprawiedliwości, miłosierdzia i życzliwości wznieca muzykę w niebie. Ojciec ze swego tronu w niebie widzi tych, którzy dokonują tych czynów miłosierdzia i obdarza ich wieloma najbardziej drogocennymi darami. »Będą moją własnością — mówi Pan Zastępów — w dniu, który Ja przygotowuję« (Ml 3,17). Każdy akt miłosierdzia, spełniony dla potrzebujących i cierpiących, jest traktowany tak, jak gdyby był dokonany dla Chrystusa. Gdy wspomagasz biednego, współczujesz zniechęconym i uciemiężonym, jesteś przyjacielem sierocie — wtedy łączysz się ściślej z Jezusem”. (Taż,Posłannictwochrześcijan,wyd.2,Warszawa1994,s.157.PrzeczytajtakżerozdziałDo-
bry Samarytanin, w: taż, Życie Jezusa, wyd. 16, Warszawa 2018, s. 370-375.)

**Pytania do dyskusji**

`1. Jak możemy się upewnić, że rozumiemy, iż nakaz miłowania Boga i bliźnich nie ma nic wspólnego ze zbawieniem z uczynków? Gdy rozumiemy, kim jest Jezus i czego dokonał dla nas na krzyżu (zob. Flp 2,5-8), dlaczego jasne jest dla nas to, że nie możemy uczynić nic, by zasłużyć na zbawienie? Jak możemy odróżnić chęć zasłużenia na zbawienie, która jest fatalnym błędem, od demonstrowania naszym życiem, iż przyjęliśmy zbawienie dane nam w Jezusie?`

`2. Jak możemy rozpoznać i odrzucić uprzedzenia wobec ludzi, którzy różnią się od nas?`

`3. Jakie inne fragmenty Biblii poza studiowanymi w tej lekcji nakazują nam okazywać dobroć bliźnim bez względu na ich tożsamość?`