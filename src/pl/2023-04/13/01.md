---
title:  Zakończenie Bożej misji
date:   23/12/2023
---

### Studium bieżącego tygodnia
Ap 1,1-7; 1 P 2,9; Ap 14,6-12; Łk 11,23; 1 Tm 2,4; Ap 21,1-4.

> <p>Tekst pamięciowy</p>
> „Skoro to wszystko ma ulec zagładzie, jakimiż powinniście być wy w świętym postępowaniu i w pobożności, jeżeli oczekujecie i pragniecie gorąco nastania dnia Bożego (…)?” (2 P 3,11-12).

Apokalipsa Jana to księga pełna scen ukazujących ostateczne wydarzenia. Osią księgi jest wielki bój między Chrystusem a szatanem. Szatan utracił prawo do władania ziemią, a obecnie prześladuje tych, którzy pozostają wierni Bogu. Wieńczącym punktem księgi jest przyjście Jezusa w celu wyzwolenia swoich dzieci — zarówno żyjących sprawiedliwych, jak i tych, którzy zmarli w nadziei zbawienia od czasów Edenu. Księga ta ukazuje także unicestwienie szatana i bezbożnych w ogniu sądu ostatecznego oraz ustanowienie przez Jezusa Jego wiecznego królestwa na odnowionej ziemi.

Ludzie studiujący Apokalipsę Jana z zapałem badają i rozpoznają przepowiedziane znaki i wydarzenia w dziejach Kościoła od pierwszego wieku po Chrystusie aż po nasze czasy i do końca świata. I słusznie.

Jednak w ostatniej lekcji tego kwartału zwrócimy uwagę na misyjny wymiar Apokalipsy Jana ukazujący Boga misji powołującego nas jako swój misyjny Kościół. Nasze powołanie do głoszenia światu teraźniejszej prawdy zachowuje ważność aż do czasu, gdy wszyscy ludzie wybiorą, po której stronie staną — za Bogiem albo przeciwko Niemu.