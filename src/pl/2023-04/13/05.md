---
title:  Sukces w misji
date:   27/12/2023
---

Na czym polega powodzenie w misji? Możemy odczuwać pokusę, by mierzyć to powodzenie liczbą chrztów, wielkością domów modlitwy i tempem rozwoju Kościoła. Może się nam wydawać, że powodzenie polega na dotarciu z prawdą do każdej grupy ludzi na ziemi przy pomocy radia, internetu i telewizji. Choć to wszystko jest dobre samo w sobie, to jednak musimy pamiętać o tym, co Paweł napisał do zboru w Koryncie: „Ja zasadziłem, Apollos podlał, a wzrost dał Bóg” (1 Kor 3,6). Mówiąc innymi słowy, mamy skupiać uwagę na całym procesie czynienia ludzi uczniami Chrystusa, a Bóg zajmie się ich autentycznym duchowym rozwojem.

Zauważyliśmy już wcześniej, że celem Bożej misji jest ratowanie zagubionych ze wszystkich grup ludzkich na ziemi przez czynienie ich wiernymi uczniami Jezusa zaangażowanymi w Jego misję.

**Przeczytaj podane poniżej wersety. Co mówią one o charakterze tych, którzy stali się wyznawcami Jezusa?**

`2 Kor 11,2`

`Iz 30,21; J 10,27; 16,12-13`

`2 Tes 2,9-11; Hbr 3,12-13; 1 J 1,8`

`1 J 1,9; Ap 7,14; 19,8`

Uczniowie Jezusa są czyści i dochowują wierności Jezusowi jak czysta oblubienica swojemu oblubieńcowi. Podążają za Jezusem, dokądkolwiek ich prowadzi przez Ducha Świętego. Podążają za Nim także w pracy misyjnej na rzecz bliźnich. Nie ma w nich fałszu. Nie pozwalają się sprowadzić na manowce przez paraliżujące zwątpienie, fałszywe poglądy czy niemoralność. Nie czują się przy tym moralnie lepsi od innych ludzi. Rozumieją, że sami z siebie są dalecy od doskonałości, więc potrzebują Bożej oczyszczającej łaski i niezgłębionego miłosierdzia. Rozumiejąc to dobrze, są otwarci na wszelkie karcenie i pouczenie ze strony współwierzących. Powodzenie misji polega na czynieniu ludzi takimi właśnie uczniami Jezusa.

`Co to znaczy być dla Chrystusa czystą dziewicą (zob. 2 Kor 11,2)? Jak my, grzesznicy, możemy być takimi przed Bogiem i jak możemy prowadzić innych, tak aby stali się takimi dla Chrystusa?`