---
title:  Dokończenie misji
date:   28/12/2023
---

`Przeczytaj Ap 21,1-4.22-22,5. Jaka scena jest opisana w tych fragmentach dwóch rozdziałów?`

Nowa ziemia będzie prawdziwym rajem. Nie będzie już śmierci ani grzechu. Szatan i bezbożni zostaną unicestwieni. Będziemy żyć w obecności naszego miłującego Zbawiciela i ukochanych ludzi. Na nowej ziemi zamieszkają razem ludzie ze wszystkich narodów i grup językowych.

Rada Misyjna Generalnej Konferencji Kościoła Adwentystów Dnia Siódmego przyjęła parametry globalnej misji służące określaniu, czy dana grupa ludzi ma status zewangelizowanej. Tak więc zewangelizowana grupa ludzi to taka, w której istnieje odpowiedni poziom zaangażowania i środków pozwalający skutecznie wydawać świadectwo bez potrzeby wsparcia z zewnątrz. W takiej grupie organizowane są nabożeństwa, dostępna jest Biblia oraz publikacje o tematyce biblijnej w rodzimym języku, a lokalni przywódcy kościelni wydają świadectwo bez potrzeby pośrednictwa tłumacza.

Natomiast niezewangelizowana grupa ludzi to taka, w której nie ma dość wielu adwentystów spośród lokalnych mieszkańców ani odpowiednich środków, by skutecznie wydawać świadectwo w danej grupie bez pomocy z zewnątrz.

Każdy zbór i każda diecezja muszą ustalić, które grupy na ich terenie nie zostały jeszcze zewangelizowane. Teraz jest czas inwestowania w Bożą misję czynienia uczniami Jezusa ludzi ze wszystkich grup na świecie, aby przyspieszyć powtórne przyjście Zbawiciela i pozyskać dla Niego tych, z którymi będziemy żyć w nowym niebie i na nowej ziemi w wieczności.

`Wyzwanie: W jaki sposób przyczyniasz się do przyspieszenia powtórnego przyjścia Chrystusa? Czy siejesz ziarno nadziei w sercach ludzi, którzy potrzebują dobrej nowiny? Czy podlewasz kiełkującą wiarę, pomagając ludziom uczyć się życia w wierności i posłuszeństwie Chrystusowi? Módl się o okazje do dzielenia się obietnicą dotyczącą nowej ziemi z osobami wpisanymi na twoją listę modlitewną.`

`Dodatkowe wyzwanie: Niektórzy z twoich uczniów mogą być gotowi na przyjęcie Chrystusa. Wiąże się to z przyłączeniem się do zboru lub do małej grupy. Postaw się w miejscu tych osób i wyobraź sobie, że masz po raz pierwszy wybrać się do twojego zboru. Jakie doświadczenie czeka te osoby? Jak przygotowany jest twój zbór na przyjęcie nowych wierzących? Czy jesteś gotowy założyć nową grupę wierzących, zamiast przyprowadzać te osoby do istniejącego zboru? Opracuj strategię uwzględniającą szczególne uwarunkowania dotyczące jakiegoś niezewangelizowanego terenu. Podziel się swoimi spostrzeżeniami z liderami swojego zboru i pracuj wraz z nimi, wdrażając plan świadomego czynienia ludzi uczniami Chrystusa.`