---
title:  Do Dalszego Studium
date:   24/11/2023
---

Autorzy ewangelii opisali przykłady Jezusowego budowania mostów z ludźmi z innych kultur w celu doprowadzenia ich do zbawienia (zob. Mt 8,28-34; Mk 5,120). My także jesteśmy powołani do zaprzyjaźniania się z ludźmi z innych kultur i służenia im pomocą. Chrystus umarł za wszystkich ludzi — bez względu na ich kolor skóry, narodowość, zamożność czy pochodzenie społeczne. Musimy o tym zawsze pamiętać. „On ci jest ubłaganiem za grzechy nasze, a nie tylko za nasze, lecz i za grzechy całego świata” (1 J 2,2).

„Ludzie nie wypełniają Bożego zamiaru, jeśli zwyczajne wyrażanie uczuć ograniczają wyłącznie do kręgu własnej rodziny, (...) wykluczając tych, którym mogliby przynieść pociechę i błogosławieństwo przez wyjście naprzeciw ich potrzebom. (...).

Gdy Pan zobowiązuje nas do czynienia dobra dla bliźnich poza domem rodzinnym, nie sugeruje przez to, że nasze uczucia dla bliskich powinny osłabnąć albo że mamy mniej kochać własną rodzinę, by okazywać współczucie nieznajomym. Nie wolno nam jednak ograniczać naszego uczucia i sympatii tylko do bliskich nam osób oraz zatrzymywać dla siebie tylko błogosławieństwa danego nam przez Boga i nie dzielić się z innymi”. (Ellen G. White, w: The Advent Review and Sabbath Herald, 15.10.1895.)

Obowiązek bycia błogosławieństwem dla osób poza naszą strefą komfortu, czy to należących do innej kultury, czy po prostu potrzebujących pomocy, został na nas nałożony przez samego Jezusa Chrystusa i nikt nie może go z nas zdjąć (zob. Dz 1,8; Mk 11,17). (Przeczytajtakżepodrozdział A Few Days at Long Point, w: Arthur L. White, Ellen G. White, t. 4: The Australian Years: 1891-1900, Waszyngton 1983, s. 100-104.)

**Pytania do dyskusji**

`1. Jaka jest twoja strefa komfortu i dlaczego musisz być gotowy wyjść poza nią, gdy okaże się to konieczne?`

`2. Co wynika z faktu, iż Jezus został złośliwie nazwany przez swoich wrogów żarłokiem i pijakiem, przyjacielem „celników i grzeszników” (Mt 11,19)? Co w postępowaniu Jezusa mogło ściągnąć na Niego takie oskarżenie i czego uczy to nas w kontekście misji?`

`3. W jakim stopniu chrześcijanie powinni korzystać z zaproszeń na szczególne wydarzenia w życiu osób niewierzących? Gdzie jest granica, której nie powinni przekraczać, by nie iść na kompromis w kwestii biblijnych zasad postępowania?`