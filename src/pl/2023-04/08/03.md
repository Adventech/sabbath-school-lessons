---
title:  Tylko metoda Chrystusa
date:   20/11/2023
---

**Czego poniższe zdarzenia uczą nas o pomaganiu potrzebującym?**

`J 5,1-9`

`Mk 1,23-28`

Ellen G. White przedstawia pięcioetapowy proces służby Jezusa dla potrzebujących: „Tylko metoda Chrystusa w zdobywaniu ludzi może dać pożądane wyniki. Zbawiciel obcował z ludźmi jako ten, kto pragnie dać im to, co najlepsze. Wykazywał zainteresowanie ich potrzebami, pomagał im i zdobywał ich zaufanie. Potem zapraszał ich:

— Pójdźcie za mną”. (Ellen G. White, Śladami Wielkiego Lekarza, wyd. 5, Warszawa 1997, s. 94.)

Po pierwsze musimy przebywać wśród ludzi potrzebujących pomocy i spędzać czas z nimi, by ich poznać oraz zrozumieć ich potrzeby w celu czynienia dobra dla nich. Przyjrzyjmy się, jak postąpił Jezus z paralitykiem nad sadzawką. Jezus przebywał tam pośród mnóstwa „chorych, ślepych, chromych i wycieńczonych” (J 5,3).

Po drugie mamy im okazać współczucie. Może to być trudne w niektórych przypadkach, gdyż nie wszyscy ludzie potrzebujący pomocy będą nam ufać, ponieważ zdarzają się oszuści, którzy pozyskują zaufanie ludzi, by ich potem wykorzystać. Mimo to Bóg wzywa nas, byśmy okazywali współczucie, nie oczekując niczego w zamian.

Trzeci krok polega na wychodzeniu naprzeciw ludzkim potrzebom. Wymaga to czegoś więcej niż tylko słów. Potrzeba konkretnych działań, by pomóc potrzebującym. Jezus rozmawiał z paralitykiem, zapytał go o jego potrzeby, a potem dokonał cudu. W historii człowieka opętanego przez złego ducha Jezus przejął zupełną kontrolę nad sytuacją, czyniąc dla bezradnego człowieka to, czego ten nie był w stanie sam uczynić.

Czwarty krok to pozyskanie zaufania. Gdy prawdziwie służymy ludziom i pomagamy im, to będą nam oni ufać i otworzą się na to, co mamy do powiedzenia. Jezus nie tylko chciał uzdrowić fizycznie tych ludzi, ale pragnął także obdarzyć ich życiem wiecznym (zob. J 10,10).

Ostatnim krokiem jest doprowadzenie ludzi do Jezusa, co wymaga wiary zarówno z naszej strony, jak i ze strony tych, którym pomagamy.

`Z reguły nie jesteśmy w stanie dokonywać cudów, jakich dokonywał Jezus. W jaki sposób możemy więc służyć ludziom potrzebującym pomocy?`