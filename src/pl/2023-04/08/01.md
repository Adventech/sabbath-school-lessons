---
title:  Misja wśród potrzebujących pomocy
date:   18/11/2023
---

### Studium bieżącego tygodnia
Łk 5,17-26; J 5,1-9; Pwt 10,19; Kpł 23,22; Mt 25,34-40; J 15,13.

> <p>Tekst pamięciowy</p>
> „A król, odpowiadając, powie im: Zaprawdę powiadam wam, cokolwiek uczyniliście jednemu z tych najmniejszych moich braci, mnie uczyniliście” (Mt 25,40).

Łk 5,17-26 ilustruje to, jak Bóg pomaga ludziom potrzebującym. Czasami Bóg posługuje się innymi ludźmi, by przynieść nam pomoc, a innym razem posługuje się nami, by pomóc naszym bliźnim. Nie zawsze jest to łatwe, ale zawsze przynosi wielką nagrodę. Pomagając ludziom potrzebującym, naśladujemy Jezusa Chrystusa w Jego służbie dla ludzkości. Czasami łatwo dostrzec, kto potrzebuje pomocy, ale zdarza się i tak, że jest to dość trudne. Bez względu na sytuację jesteśmy powołani przez Boga, by pomagać potrzebującym, niezależnie od tego kim są.

Biblia zachęca nas do pomagania nieznajomym, obcym i przybyszom oraz pozyskiwania ich zaufania, abyśmy mogli doprowadzić ich do Jezusa.

W lekcji tego tygodnia poświęconej misji wśród potrzebujących przyjrzymy się Bożemu planowi docierania do naszych bliźnich przez wychodzenie naprzeciw ich potrzebom. Mogą to być potrzeby fizyczne, emocjonalne, finansowe czy nawet społeczne, tak jak to się dzieje w przypadku osób odrzuconych przez poszczególne społeczności czy rodziny. Jakiekolwiek są to potrzeby, musimy być gotowi czynić wszystko, by pomagać. Na tym między innymi polega bycie chrześcijaninem i nasza misja musi to uwzględniać.