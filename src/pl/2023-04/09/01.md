---
title:  Misja wśród możnych tego świata
date:   25/11/2023
---

### Studium bieżącego tygodnia
Dn 3,31-4,34; 2 Krl 5,1-19; J 3,1-12; 7,43-52; Mt 19,16-22; J 19,38-42.

> <p>Tekst pamięciowy</p>
> „Albowiem cóż pomoże człowiekowi, choćby cały świat pozyskał, a na duszy swej szkodę poniósł? Albo co da człowiek w zamian za duszę swoją?” (Mt 16,26).

Choć Biblia (Słowo Boże) została napisana ponad dziewiętnaście wieków temu, to jednak nadal jest Bożym objawieniem prawdy dla naszego świata. Objawia między innymi prawdę o ludzkiej naturze: Czy to w siódmym wieku przed Chrystusem na Bliskim Wschodzie, czy w dwudziestym pierwszym wieku po Chrystusie w Polsce ludzie są w zasadzie tacy sami — są grzesznikami potrzebującymi łaski Bożej.

Dotyczy to także ludzi możnych w tym świecie. Tacy ludzie w czasach biblijnych nie różnili się istotnie od ludzi w naszych czasach, zwłaszcza w kwestii dążenia do bogactwa, sławy i władzy, często (choć nie zawsze) kosztem słabszych. Jednak Bóg jest tak samo zainteresowany zbawieniem możnych, jak zbawieniem słabych i potrzebujących pomocy. Pismo Święte zawiera dobitne przykłady ludzi posiadających władzę i bardzo zamożnych, którymi Bóg posługiwał się, by przekazywać błogosławieństwa różnym narodom. Takimi ludźmi byli przecież Abraham, Izaak, Hiob, Salomon czy Józef.

W tym tygodniu przyjrzymy się Bożej misji wśród ludzi możnych, czyli posiadających wielki majątek, wpływy i władzę. Popatrzymy, jak Bóg dociera do takich ludzi oraz jak powołuje i przygotowuje adwentystów dnia siódmego do wydawania świadectwa wśród takich osób także dzisiaj.