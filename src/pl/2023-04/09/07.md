---
title:  Do Dalszego Studium
date:   01/12/2023
---

Jezus tak samo miłuje ubogich, jak bogatych i posiadających władzę. Umarł za żebraków i władców. On wie, jak dotrzeć do serca każdego człowieka. Ostrzegł nas, że „łatwiej jest wielbłądowi przejść przez ucho igielne niż bogatemu wejść do Królestwa Bożego” (Mk 10,25). Lekcja tego tygodnia jest dla nas wyzwaniem, byśmy docierali do ludzi wpływowych i zamożnych z ewangelią Jezusa Chrystusa. Ludzie ci tak samo potrzebują zbawienia, jak wszyscy inni, nawet jeśli nie uświadamiają sobie tego, bo mają fałszywe poczucie bezpieczeństwa wskutek pokładania ufności w swoim bogactwie.

„Dużo mówi się o naszych obowiązkach wobec biednych, a czyż nie należałoby zwrócić uwagi na zaniedbanych pod tym względem bogatych? Wielu uważa tę kategorię ludzi za nierokującą nadziei (...). Tysiące bogatych ludzi zmarło w nieświadomości. Choć wydają się obojętni, wielu wśród nich troszczy się o swoje zbawienie”.

**Pytania do dyskusji**

`1. Jezus przełamywał bariery kastowe i klasowe, służąc podczas swojej ziemskiej misji biednym i bogatym. Jak my, adwentyści, odnosimy się do nierówności społecznych występujących między bogatymi i biednymi, zakorzenionych w naszych społeczeństwach?`

`2. Jezus powiedział: — „A posiany między ciernie, to ten, który słucha słowa, ale umiłowanie tego świata i ułuda bogactwa zaduszają słowo i plonu nie wydaje” (Mt 13,22). Co Jezus miał na myśli, mówiąc o ułudzie bogactwa? Czy musimy być bogaci, by ulegać ułudzie bogactwa?`

`3. Podczas wspólnego studium biblijnego omówcie odpowiedzi na ostatnie pytanie z wtorkowej części lekcji dotyczące tego, iż poznanie prawdy nie jest jeszcze jednoznaczne ze zbawieniem. Dlaczego powinniśmy o tym pamiętać? Skoro samo poznanie prawdy nas nie zbawia, to jak możemy być pewni, że przyjęliśmy zbawienie?`

`4. Dlaczego młody bogacz odrzucił Jezusa, podczas gdy Zacheusz przyjął Go jako swojego Zbawiciela i Pana?`