---
title:  Wymówki, aby uniknąć misji
date:   28/10/2023
---

### Studium bieżącego tygodnia
Jon 1,1-4,11; Na 1,1; 2 Krl 17,5-6; Ps 24,1; Jk 1,27; Iz 6,1-8.

> <p>Tekst pamięciowy</p>
> „Potem usłyszałem głos Pana, który rzekł: Kogo poślę? I kto tam pójdzie? Tedy odpowiedziałem: Oto jestem, poślij mnie!” (Iz 6,8).

Nie każdy, kto został powołany do misji, był tak uległy jak Abraham. Jonasz to przykład krnąbrnego misjonarza (przeczytaj Księgę Jonasza). Bóg powołał Jonasza, by ogłosił sąd nad Niniwą, stolicą Asyrii. To miasto, leżące na terenie obecnego Iraku, znajduje się w odległości dziewięciuset kilometrów od Jerozolimy. W czasach Jonasza wędrówka z Jerozolimy do Niniwy trwała aż miesiąc. Jonasz nie tylko nie chciał się tam udać, ale zbiegł w przeciwną stronę. Dotarł do portowego miasta Jaffy (Joppy) i wyruszył na pokładzie statku do Tarszyszu leżącego na południu obecnej Hiszpanii. Ponad trzy tysiące dwieście kilometrów żeglugi oznaczały, że Jonasz miał spędzić co najmniej miesiąc na statku. Obawiając się narazić na gniew króla Asyrii, miesiąc, którego potrzebował, by dotrzeć do Niniwy, Jonasz postanowił spędzić na ucieczce jak najdalej od Niniwy. Dlaczego prorok Boży postanowił zrobić coś takiego?

Asyryjczycy (Niniwczycy) nie byli dobrymi ludźmi. Wyróżniali się okrucieństwem i bezwzględnością, którym dawali liczne dowody, między innymi najeżdżając Izraela i Judeę. Mimo to Bóg nakazał Jonaszowi udać się do Niniwy i ogłosić sąd nad tym miastem występku (zob. Jon 1,2). Słowa tego nakazu są podobne do tych, jakimi Bóg posłużył się w kontekście Sodomy i Gomory w Rdz 18,20-21. Jednak, jak możemy się przekonać, Jonasz przejawiał postawę daleką od postawy Abrahama.

Czego możemy się nauczyć z postawy Jonasza i wymówek, jakimi usiłował usprawiedliwić odrzucenie misji, do której został powołany?