---
title:  Misja wśród tych, którzy nie słyszeli ewangelii (cz. II)
date:   09/12/2023
---

### Studium bieżącego tygodnia
1 Krl 11,1-6; Mt 4,23-25; 15,22-28; Mk 7,2430; Dz 10,34-35; Mt 8,10.13.

> <p>Tekst pamięciowy</p>
> „Wtedy Jezus, odpowiadając, rzekł do niej: Niewiasto, wielka jest wiara twoja; niechaj ci się stanie, jak chcesz. I uleczona została jej córka od tej godziny” (Mt 15,28).

Od początku świata miłujący Bóg poszukiwał swoich zagubionych dzieci (zob. Rdz 3,9). Dzisiaj także ten miłujący Bóg poszukuje zagubionych ludzi (zob. Ap 14,6-12), w tym także tych zagubionych w miastach. W 2018 roku opublikowano wyniki badań, zleconych przez Organizację Narodów Zjednoczonych, według których pięćdziesiąt pięć procent mieszkańców świata żyje w miastach. Przewiduje się, że w 2050 roku odsetek ten będzie wynosił sześćdziesiąt osiem procent. Nie mamy wyboru — musimy wydawać świadectwo mieszkańcom miast.

Jednak wielu wyznawców Boga postępuje podobnie, jak Jonasz, gdy został powołany do wydawania świadectwa w wielkim mieście. Z jakiegoś powodu uciekają przed tym zadaniem. „Cokolwiek bowiem przedtem napisano, dla naszego pouczenia napisano, abyśmy przez cierpliwość i przez pociechę z Pism nadzieję mieli” (Rz 15,4). Dotyczy to także historii proroka Jonasza.

W czasie swojej ziemskiej misji Jezus służył ludziom nie tylko w miastach izraelskich, ale także i poza terenem Izraela, czyli ówczesnego ludu Bożego.

W tym tygodniu przyjrzymy się misji Chrystusa w Tyrze i Sydonie i spróbujemy się z niej czegoś nauczyć.