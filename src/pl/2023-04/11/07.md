---
title:  Do Dalszego Studium
date:   15/12/2023
---

„Między tymi, których Żydzi określali mianem pogan, znajdowali się ludzie posiadający lepsze zrozumienie proroctw dotyczących Mesjasza niż nauczyciele w Izraelu. Byli tacy, którzy z Jego przyjściem wiązali nadzieję na uwolnienie od grzechu. Filozofowie usiłowali zgłębić tajniki hebrajskiej ekonomii. Ale bigoteria [dogmatyczność] Żydów utrudniła rozprzestrzenianie się światła”. (Ellen G. White, Życie Jezusa, wyd. 16, Warszawa 2018, s. 23.)

„Pan Jezus, Wielki Zbawiciel, umarł za tych ludzi. On potrafi wyrwać ich z obojętności, rozbudzić ich uczucia, zmiękczyć ich serca oraz objawić ich duszom piękno i moc prawdy. Panem tego dzieła jest Bóg, a nie błądzący człowiek. On wzywa ludzi, by byli Jego współpracownikami, przez których udziela światła ich bliźnim pogrążonym w ciemności. Bóg ma swoje skarby we wszystkich Kościołach, więc nie do nas należy wytykanie błędów innych religii. W pokorze i miłości mamy przedstawiać wszystkim ludziom prawdę, która jest w Jezusie. Niech ludzie widzą w nas pobożność i poświęcenie, podobieństwo do Chrystusa w charakterze, a zostaną pociągnięci do prawdy. (...). Mają oni wywyższać Jezusa, Odkupiciela Świata, oraz trzymać się Słowa Żywota”. (Taż, w: The Advent Review and Sabbath Herald, 17.1.1893.)

**Pytania do dyskusji**

`1. Jakie są pilne potrzeby ludzi na terenie twojego zamieszkania, dające tobie i twojemu zborowi okazje do nawiązywania łączności z ludźmi, którzy nie znają prawdy, jaka została nam powierzona?`

`2. Przeczytaj uważnie cytat z Ellen G. White dotyczący ludzi z innych związków wyznaniowych: Bóg ma swoje skarby we wszystkich Kościołach, więc nie do nas należy wytykanie błędów innych religii. Jak możemy wskazywać ludziom błędność ich poglądów, nie uciekając się przy tym do uwłaczania czyjejś godności?`

`3. „Tylko, czy Syn Człowieczy znajdzie wiarę na ziemi, gdy przyjdzie?” (Łk 18,8). Co Jezus miał na myśli, zadając to retoryczne pytanie? Jaka jest różnica między wiarą a wierzeniami? Dlaczego ludzie utożsamiający się z właściwymi wierzeniami mogą się okazać ludźmi pozbawionymi wiary w dniu powtórnego przyjścia Chrystusa?`