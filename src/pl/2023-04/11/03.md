---
title:  Praca na rzecz rzesz ludzkich
date:   11/12/2023
---

Mimo wyzwań zewnętrznych i wewnętrznych Jezus łaskawie kieruje do nas wezwanie do udziału w prowadzeniu Jego misji w miastach.

`Przeczytaj Mt 9,35-38. Czego wersety te uczą nas o misji wśród tłumów, gdziekolwiek je spotykamy?`

Jezus kierował się współczuciem dla tłumów, także takich, które spotykamy w miastach. W Łk 19,41 czytamy, że Jezus zapłakał nad mieszkańcami Jerozolimy. Możemy nie rozumieć miłości Jezusa do Jego dzieci, w tym także do bezimiennych mas mieszkających w miastach. Dlatego w Mt 9,38 Jezus powiedział nam, byśmy modlili się, aby pobudki naszych serc były podobne do pobudek Jego serca.

`Przeczytaj Mt 4,23-25. Gdy Jezus rozpoczął swoją misję, to z jakich regionów przybywali do Niego ludzie?`

W Mt 4,25 czytamy, że za Jezusem podążały tłumy z Galilei, Dziesięciogrodu, Jerozolimy i całej Judei. Pominąwszy Samarię, jakiego regionu zabrakło? Nadmorskiego Tyru i Sydonu, regionu należącego do Fenicji, położonego między północno-zachodnią Galileą i Morzem Śródziemnym. Teraz rozumiemy, dlaczego Jezus udał się w tamte strony! Ta podróż w okolice Tyru i Sydonu była jedną z międzykulturowych misyjnych podróży Jezusa.

„Po spotkaniu z faryzeuszami Jezus wycofał się z Kafarnaum i, przemierzając Galileę, udał się do górzystej krainy położonej na granicy z Fenicją. Patrząc na zachód, mógł oglądać równinę u zbocza wzgórz okalających starożytne miasta Tyr i Sydon z ich pogańskimi świątyniami i wspaniałymi pałacami, licznymi placami targowymi i pełnymi statków portami”. (Ellen G. White, Życie Jezusa, wyd. 16, Warszawa 2018, s. 295.)

`Jak możemy pomóc ludziom zrozumieć, że wspaniałe pałace i liczne place targowe to za mało, gdyż jako grzesznicy potrzebują oni Zbawiciela, Jezusa?`