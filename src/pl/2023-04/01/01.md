---
title:  Boża misja wśród nas (cz. I)
date:   30/09/2023
---

### Studium bieżącego tygodnia
Rdz 3,9-15; 28,15; Wj 29,43.45; Mt 1,18-23; J 1,14-18; 3,16; 14,1-3.

> <p>Tekst pamięciowy</p>
> „Lecz Pan Bóg zawołał na Adama i rzekł do niego: Gdzie jesteś?” (Rdz 3,9).

Misja ma swoje źródło i cel wyłącznie w Bogu. Jego misja nie rozpoczęła się od powołania Abrahama (zob. Rdz 12,1-4) ani od wyjścia Izraelitów z Egiptu (zob. Wj 12,31-42). Nie zaczęła się nawet od przyjścia Jezusa Chrystusa na ziemię (zob. Mt 1,18-25) ani od podróży misyjnych apostoła Pawła (zob. Dz 13,414,26). Ta misja zaczęła się od samego Boga, gdy powołał On do istnienia wszechświat, a potem stworzył ludzkość (zob. Rdz 1,26-27).

W Piśmie Świętym widzimy Boga, który działa planowo, realizując swoje pragnienie dzielenia istnienia ze swoimi dziećmi. Na początku nawiązał On łączność z Adamem i Ewą. Mimo pojawienia się grzechu kontynuował swoją misję, a jej celem było przywrócenie więzi między Nim a ludzkością. Ostatecznie Boża misja zostanie wypełniona (zob. 21. i 22. rozdział Apokalipsy Jana), a to powinno nas motywować do działania w celu ogłoszenia wiecznej ewangelii całej ludzkości (zob. Ap 14,6-7).

Tak więc podstawą wszelkich działań misyjnych muszą być więź ze Stwórcą oraz właściwe zrozumienie Jego misyjnej natury i Jego misyjnego charakteru. Jednak zanim zrozumiemy Bożą misję, musimy lepiej zrozumieć Boga misji.