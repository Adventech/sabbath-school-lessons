---
title:  Do Dalszego Studium
date:   06/10/2023
---

„Plan naszego odkupienia nie został powzięty jako potrzeba chwili i nie został ułożony po upadku Adama. Był on objawieniem »tajemnicy, przez długie wieki milczeniem pokrytej« (Rz 16,25). Stanowił rozwinięcie zasad, jakie od wieczności tworzyły podwalinę tronu Bożego. Od początku Bóg i Chrystus wiedzieli o odstępstwie szatana oraz o upadku człowieka, jaki dokonał się za sprawą oszukańczej mocy odstępcy. Bóg nie zadecydował o istnieniu grzechu, lecz przewidział jego istnienie i poczynił kroki, aby przeciwstawić się tej straszliwej sytuacji. Jego miłość do świata była tak wielka, że postanowił wydać swego jednorodzonego Syna, »aby każdy, kto weń wierzy, nie zginął, ale miał żywot wieczny« (J 3,16)”.

„Chrystus nie powiedział swoim uczniom, że ich praca będzie łatwa. (...). Jednak nie mieli pozostać sami w tej walce. Chrystus zapewnił ich, że będzie z nimi, a jeśli pójdą naprzód w wierze, wówczas kroczyć będą pod tarczą Wszechmocy. (...). Jak długo byli posłuszni Jego słowu i pracowali w łączności z Nim, tak długo nie mogli upaść. On nakazał im:

— Idźcie do wszystkich narodów. Idźcie do najdalszych krańców zamieszkanego świata i bądźcie pewni, że moja obecność będzie wam towarzyszyć także tam. Pracujcie w wierze i ufności, gdyż nigdy was nie opuszczę. Będę z wami zawsze, pomagając wam wypełniać wasze obowiązki, kierując, pocieszając, uświęcając, podtrzymując was i dając wam powodzenie w wypowiadaniu słów, które zwrócą uwagę innych na niebo”.

**Pytania do dyskusji**

`1. Zastanów się, co oznacza fakt, iż pierwsze słowa Boga do ludzi po ich upadku nie brzmiały: Co zrobiłeś? Ani: Dlaczego byłeś nieposłuszny? Ale: „Gdzie jesteś?” (Rdz 3,9). Jakie pocieszenie stanowi dla nas ten fakt wskazujący na intencje Boga wobec nas?`

`2. Pomyśl, co to znaczy, że Bóg osobiście jako Jezus Chrystus przybył na świat, by nas zbawić. Chrystus umierający na krzyżu jest ostatecznym objawieniem Boga misji. Co mówi nam to o Jego charakterze?`

`3. Misja należy do Boga. On daje umiejętności i moc ludziom do realizacji zadań, które im wyznacza. W świetle tej rzeczywistości, jak możesz się uporać z poczuciem niekompetencji i lękiem, gdy myślisz o wyzwaniach związanych z ewangelizacją świata?`