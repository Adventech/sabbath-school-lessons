---
title:  Motywacja i przygotowanie do misji
date:   04/11/2023
---

### Studium bieżącego tygodnia
Łk 24,1-12.36-49; Dz 1,12-26; Hbr 10,2425; Dz 2,1-41; 1 Kor 11,1.

> <p>Tekst pamięciowy</p>
> „To są moje słowa, które mówiłem do was, będąc jeszcze z wami, że się musi spełnić wszystko, co jest napisane o mnie w zakonie Mojżesza i u proroków, i w Psalmach” (Łk 24,44).

Apostoł Paweł napisał: „Niektórzy wprawdzie głoszą Chrystusa z zazdrości i przekory, inni natomiast w dobrej myśli; jedni z miłości, wiedząc, że jestem tu, aby bronić ewangelii, drudzy zaś głoszą Chrystusa z kłótliwości, nieszczerze, sądząc, że wzmogą przez to ucisk więzów moich. Lecz o co chodzi? Byle tylko wszelkimi sposobami Chrystus był zwiastowany, czy obłudnie, czy szczerze, z tego się raduję i radować będę” (Flp 1,15-18).

Mocne słowa! Dla Pawła liczy się to, czy Chrystus jest zwiastowany — „czy obłudnie, czy szczerze” (Flp 1,18). Oczywiście ideałem jest głoszenie Chrystusa i Jego ewangelii w ramach misji motywowanej miłością do bliźnich i prawdy, a nie w wyniku egoistycznej ambicji, zawiści czy rywalizacji.

Jaka motywacja może zatem przyświecać głoszeniu Chrystusa i w jaki sposób możemy przygotować się do tej misji?

W tym tygodniu przyjrzymy się pewnym wydarzeniom w dziejach Kościoła wczesnochrześcijańskiego wskazującym ważne elementy misji.