---
title:  Do Dalszego Studium
date:   10/11/2023
---

Nasza działalność misyjna musi wypływać z głębokiej wdzięczności za to, czego Jezus dokonał i dokonuje dla nas. Wszelkie inne motywacje są niewystarczające. Utwierdzenie w Słowie Bożym i postępowanie zgodnie z nim jest kluczem do skutecznej ewangelizacji.

„Nasze życie ma być związane z życiem Chrystusa. Mamy nieustannie czerpać z Niego, uczestniczyć w Nim, Żywym Chlebie, który zstąpił z nieba, czerpać wciąż na nowo ze źródła, zawsze przekazując dalej obfite skarby. Jeśli zawsze mamy Pana przed oczami, pozwalając, aby nasze serca zwracały się do Niego w dziękczynieniu i chwale, nasze życie religijne zawsze będzie pełne świeżości. Nasze modlitwy będą miały formę rozmowy z Bogiem, jakbyśmy rozmawiali z przyjacielem. On będzie mówił nam osobiście o swoich tajemnicach. Często dane nam zostanie błogie i radosne odczucie obecności Jezusa. Nierzadko nasze serce będzie płonąć w nas, gdy będzie się On przybliżał, by mieć z nami łączność, jak niegdyś z Henochem. Gdy chrześcijanin naprawdę doświadcza takich rzeczy, w jego życiu widoczna jest prostota, pokora, łagodność i serdeczne uniżenie, które ukazują wszystkim, z którymi się styka, że był z Jezusem i Go zna”.

„Nie może być rozwoju ani owocowania w życiu człowieka egocentrycznego. Jeśli przyjąłeś Chrystusa jako swego Zbawiciela, musisz zapomnieć o sobie i starać się pomagać innym. Mów o miłości Chrystusa, opowiadaj o Jego [ofiarnej śmierci poniesionej za nich] (...). Przyjmując Ducha Chrystusowego — Ducha niesamolubnej miłości i pracy dla bliźnich — będziesz wzrastał i wydawał owoc. (...). Twoja wiara będzie wzrastać, twoje przekonania będą się pogłębiać, a twoja miłość stanie się doskonała”.

**Pytania do dyskusji**

`1. Jak rozumiesz słowa Pawła z Listu do Filipian mówiące o głoszeniu Chrystusa z zawiści, rywalizacji czy egoistycznej ambicji? Jak możemy się upewnić, że nie robimy czegoś takiego?`

`2. Jak osobiście doświadczyłeś realności Boga i Jego miłości? Czy na podstawie swojego doświadczenia możesz szczerze i uczciwie mówić innym o dobroci i miłości Boga? Jakie jest twoje świadectwo?`

`3. Jakie jest twoje doświadczenie dotyczące czekania na Pana i czego nauczyło cię ono w kwestii ufania Mu i wierzenia w Niego?`