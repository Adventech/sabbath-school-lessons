---
title:  Boża misja wśród nas (cz. II)
date:   07/10/2023
---

### Studium bieżącego tygodnia
J 20,21-22; Mt 28,16-20; Ap 14,6-7; Pwt 7,6.1112; Ap 7,9-10.

> <p>Tekst pamięciowy</p>
> „Idźcie tedy i czyńcie uczniami wszystkie narody, chrzcząc je w imię Ojca i Syna, i Ducha Świętego” (Mt 28,19).

Wątek Boga misji przewija się przez całe Pismo Święte. Scala dzieje ludzkości i wskazuje Boży cel przyświecający stworzeniu ludzi. Łączy objawienie Boga z Jego zasadniczym celem — odrodzeniem obrazu Boga w Jego upadłych dzieciach (por. Kol 3,9-10; 1 J 3,2).

Misja Boga jest także tłem pozwalającym nam właściwie widzieć i rozumieć Słowo Boże skierowane do nas. Gdy czytamy Biblię, rozpoznajemy Boga, który celowo zwraca się do nas. Przez swoją misję — mimo rozłamu spowodowanego przez grzech (zob. Iz 59,2) — Bóg odradza zerwane więzi z ludzkością aż do wspaniałego dnia, gdy uczyni „wszystko nowym” (Ap 21,5).

W tym czasie Bóg postanowił objawić się nam w taki sposób, byśmy mogli zrozumieć Jego naturę i zamiary, a ponad wszystko nawiązać realną i trwałą więź z Nim. Mówiąc innymi słowy, nie tylko Go poznajemy, ale także dzielimy się z bliźnimi naszym doświadczeniem z Nim oraz Jego zbawienną miłością.

Tak więc w Piśmie Świętym Bóg wskazuje nam zasadnicze elementy swojej misji.