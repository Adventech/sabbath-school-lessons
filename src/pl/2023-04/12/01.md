---
title:  Estera i Mordochaj
date:   16/12/2023
---

### Studium bieżącego tygodnia
Dn 1,1-12; 6,2-10; Est 2,1-10.20; 3,1-15; 4,114; 9,1-12.

> <p>Tekst pamięciowy</p>
> „Ustanowiłem cię światłością pogan, aby moje zbawienie sięgało aż do krańców ziemi” (Iz 49,6).

Jeden z najbardziej inspirujących biblijnych przykładów międzykulturowej misji został przedstawiony w Księdze Estery. Przez wieki napisano sporo o tej księdze. Do dziś wielu Żydów celebruje święto Purim na podstawie Est 9,26-31.

Estera i jej kuzyn Mordochaj byli Żydami mieszkającymi w stolicy imperium perskiego, Suzie. Z jakiegoś powodu nie wrócili z innymi Żydami do Judei, ale pozostali w kraju, do którego uprowadzono ich przodków.

W wyniku szeregu opatrznościowych zdarzeń Estera została królową. „Król pokochał Esterę bardziej niż wszystkie kobiety i ona znalazła łaskę i zyskała u niego względy ponad wszystkie dziewice. Toteż włożył diadem królewski na jej głowę i uczynił ją królową zamiast Waszti” (Est 2,17).

W tej roli, aczkolwiek nieco z ociąganiem, Estera odegrała istotne znaczenie w biblijnych wydarzeniach. W szczególny sposób historia ta ukazuje, jak lud Boży nawet w obcym środowisku może wydawać świadectwo o prawdzie.

Przeczytaj lub choćby przejrzyj uważnie Księgę Estery, przygotowując się do studium lekcji tego tygodnia.