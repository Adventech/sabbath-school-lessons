---
title:  Cud purimowy
date:   21/12/2023
---

Bibliści od wieków zwracają uwagę na fakt, iż w Księdze Estery nie występuje ani jedna bezpośrednia wzmianka o Bogu. Jest to jedyna taka księga biblijna. Jednak Żydzi wyraźnie widzieli działanie Boga w wielkim wybawieniu, jakie stało się ich udziałem. Nic dziwnego, że księga ta stała się częścią biblijnego kanonu.

Czy dostrzegamy obecność i działanie Boga w naszym codziennym życiu? Czasami działanie to przejawia się w normalnych i naturalnych wydarzeniach, a jeśli nie zwracamy na nie uwagi, możemy łatwo przeoczyć fakt, iż Bóg jest z nami.

`Przeczytaj Est 9,1-12. Jaki był wynik inicjatywy podjętej przez Esterę?`

Szereg zdarzeń, które Żydzi nazywają cudem purimowym, jawi się jako ciąg szczęśliwych zbiegów okoliczności. Cud ten jest ukryty i zamaskowany w taki sposób, iż niewierzący mogą go postrzegać jako coś zupełnie naturalnego. Nakaz zgładzenia Żydów nie został uchylony, ale nowe prawo pozwalało im się bronić.

Zwróć uwagę także na inne zdarzenia i to, jak Bóg posłużył się nimi. Persowie uznali, że Bóg działa, by bronić Żydów. Jaki był tego wynik? „Wtedy wielu spośród ludów tych ziem przystało do żydostwa” (Est 8,17). Oto przykład, jak Pan działał, by doprowadzić zagubionych ludzi do poznania prawdy o Nim.

Żydowscy przywódcy także dostrzegli działanie Boga. Gdy Żydzi skutecznie obronili się przed wrogami, ustanowili doroczne święto Purim (Święto Losów) na pamiątkę tego zwycięstwa. Dzień ten jest tradycyjnym świętem dziękczynienia dla Boga i wspominania wybawienia, jakiego dokonał dla swojego ludu.

`Wyzwanie: Módl się, by Bóg dał ci odwagę podzielić się w tym tygodniu z jedną z osób z twojej listy modlitewnej tym, czego On dokonał dla ciebie.`

`Dodatkowe wyzwanie: Zacznij prowadzić dziennik, w którym będziesz notował wszystkie — małe i wielkie — dokonania Boga dla ciebie. Módl się, by Bóg przypominał ci o tych Jego dokonaniach we właściwym czasie, abyś mógł o tym opowiadać innym ludziom.`