---
title:  Do Dalszego Studium
date:   22/12/2023
---

„W każdej rodzinie i szkole oraz u wszystkich rodziców, uczniów i dzieci, na których spływa światło ewangelii, powstaje w krytycznej sytuacji pytanie, jakie postawiono królowej Esterze w owym ważnym momencie historii Izraela:

— »Kto zaś wie, czy godności królewskiej nie osiągnęłaś właśnie na taki czas, jak obecny?« (Est 4,14)”.

Estera była piękną Żydówką, kuzynką Mordochaja, który przyjął ją do własnego domu po śmierci jej rodziców i pokochał jak własną córkę. Bóg posłużył się nią, by uratować Żydów mieszkających w imperium perskim.

„W starożytności Pan działał w niezwykły sposób przez poświęcone kobiety współdziałające z mężczyznami, których wybrał jako swoich przedstawicieli. Bóg posługiwał się kobietami, by odnosić wielkie i zdecydowane zwycięstwa. Nierzadko w trudnych sytuacjach kobiety odgrywały ważną rolę w Jego działaniach mających na celu uratowanie wielu. Przez królową Esterę Bóg dokonał wielkiego wybawienia swego ludu. Gdy wydawało się, że nic nie może uratować Żydów, Estera i inne kobiety wraz z nią pościły, modliły się i działały, przynosząc ratunek swemu ludowi. (...).

Studium działalności kobiet w ramach dzieła Bożego w czasach starotestamentowych uczy nas potrzeby zaangażowania w dzieło Boże dzisiaj. Być może nie zostaniemy powołane do odegrania roli podobnej do tej, jaką odegrała Estera, ale każda nawrócona kobieta może działać w swojej skromnej sferze. Wiele kobiet pracuje w ten sposób i nadal będzie pracować”.

**Pytania do dyskusji**

`1. Księga Estery pozostawia bez odpowiedzi pewne pytania, zwłaszcza związane z rolą Estery na królewskim dworze, gdzie oficjalnie była królową. Jak możemy pogodzić tę rolę z jej wiarą?`

`2. Słynne słowa Estery: „Jeśli mam zginąć, to zginę!” (Est 4,16), rozbrzmiewały przez wieki jako przykład wierności nawet w obliczu śmierci. Jak słowa te zapowiadają to, czego lud Boży doświadczy w czasie końca, gdy nastąpią wydarzenia zapowiedziane w 13. rozdziale Apokalipsy Jana?`

`3. Podczas wspólnego studium biblijnego omówcie odpowiedzi na pytanie z końca poniedziałkowej części lekcji, dotyczące dyskrecji w kwestii wiary w pewnych sytuacjach. Czy tego rodzaju dyskrecja powinna być przez nas w ogóle zachowywana w jakikolwiek sposób?`