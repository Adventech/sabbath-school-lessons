---
title:  Boże powołanie do misji
date:   14/10/2023
---

### Studium bieżącego tygodnia
Rdz 11,1-9; 12,1-3; Dn 9,24-27; Mt 1,21; Rdz 12,10-13,1; Dz 8,1-4; 1,8.

> <p>Tekst pamięciowy</p>
> „Ale weźmiecie moc Ducha Świętego, kiedy zstąpi na was, i będziecie mi świadkami w Jerozolimie i w całej Judei, i w Samarii, i aż po krańce ziemi” (Dz 1,8).

Czasami Bóg sprawia, że musimy doświadczyć różnych trudności i wyzwań, by być Jego świadkami. Dopuszcza zmiany w naszym życiu, by lepiej realizować swoje zamierzenia. Tak się stało w przypadku budowniczych wieży Babel. „To rozproszenie przyczyniło się do zaludnienia ziemi, dzięki czemu cel Pana został osiągnięty w taki sposób, jakiemu ludzie chcieli zapobiec”. (Ellen G. White, Wybrańcy Boga, wyd. 2, Warszawa 2018, s. 78-79.) W tym czasie Abraham musiał opuścić swoją ojczyznę i udać się do obcego kraju (zob. 12. rozdział Księgi Rodzaju), aby składać tam świadectwo. Uczniowie Jezusa zaczynali swoją służbę wśród swoich rodaków (zob. 3. rozdział Dziejów Apostolskich), ale potem udali się do innych narodów (zob. Dz 8,1-4). W Dz 1,8 Jezus wyłożył zasadę ewangelizacji: Mieli oni zacząć od miejsca, w którym przebywali, czyli od Jerozolimy i Judei, potem powinni udać się do Samarii, a później dotrzeć do krańców ziemi.

Jednak nawet jeśli nie opuścimy swojego kraju, to Bóg pragnie, byśmy głosili ewangelię wszystkim ludziom, wśród których żyjemy. Gdy zbór w Jerozolimie zaczął popadać w samozadowolenie, został rozproszony. Choć prześladowania i cierpienia nie są niczym dobrym, to paradoksalnie przyczyniają się one do głoszenia dobrej nowiny na całym świecie.