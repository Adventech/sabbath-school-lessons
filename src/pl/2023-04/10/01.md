---
title:  Misja wśród tych, którzy nie słyszeli ewangelii (cz. I)
date:   02/12/2023
---

### Studium bieżącego tygodnia
Dz 17,1-34; 1 Kor 2,2; Rz 1,18-25.

> <p>Tekst pamięciowy</p>
> „Bóg, który stworzył świat i wszystko, co na nim, Ten, będąc Panem nieba i ziemi, nie mieszka w świątyniach ręką zbudowanych” (Dz 17,24).

Opisując pobyt apostoła Pawła w Atenach, Łukasz napisał: „Rozprawiał więc w synagodze z Żydami i z pobożnymi, a na rynku każdego dnia z tymi, którzy się tam przypadkiem znaleźli” (Dz 17,17).

Oczywiście rzeczą najbardziej naturalną dla Pawła było głoszenie ewangelii wśród Żydów, jego rodaków. Jednak Paweł nie poprzestał na głoszeniu Chrystusa Żydom. Został powołany do głoszenia ewangelii także poganom.

Jednak Paweł nie ograniczył swojej działalności nawet do pogan, których Żydzi nazywali pobożnymi. Byli to ludzie, których światopogląd w znacznym stopniu został ukształtowany przez biblijne objawienie. Ludzie ci rozumieli podstawy wiary Izraelitów, więc wystarczyło ich doprowadzić do Jezusa, Mesjasza obiecanego przez Boga.

Przebywając w Atenach, mieście filozofów, Paweł starał się docierać do pogańskich mieszkańców miasta. Wielu z tych ludzi miało światopogląd radykalnie odbiegający od wyznawanego przez Hebrajczyków, więc głoszenie ewangelii wśród nich wymagało nauczania od podstaw.

W jaki sposób Paweł próbował dotrzeć do ateńczyków i czego możemy się nauczyć z tych starań?