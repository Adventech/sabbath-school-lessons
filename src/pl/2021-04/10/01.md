---
title:  Pamiętaj, a nie zapominaj
date:  27/11/2021
---

### Studium Bieżącego Tygodnia
Rdz 9,8-17; Pwt 4,32-39; Ap 14,12; Pwt 4,9.23; 6,7; 8,7-18; Ef 2,8-13.

> <p>Tekst Pamięciowy</p>
> „Pamiętaj, a nie zapominaj, jak pobudzałeś do gniewu Pana, Boga twego, na pustyni; od dnia, którego wyszliście z ziemi egipskiej, aż do przyjścia waszego na to miejsce byliście krnąbrni wobec Pana” (Pwt 9,7).

W całej Biblii przewijają się te dwa słowa: pamiętać oraz zapomnieć. Oba odnoszą się do czegoś ludzkiego, czegoś, co dzieje się w naszym umyśle. Oba te czasowniki są przeciwieństwem — pamiętanie jest przeciwieństwem zapominania, a zapominanie przeciwieństwem pamiętania.

Bóg często mówił swoim wyznawcom, by pamiętali o tym, co dla nich zrobił — pamiętali o Jego łasce dla nich i Jego dobroci wobec nich. Stary Testament zawiera mnóstwo wypowiedzi proroków przypominających Hebrajczykom, by nie zapominali, co Pan dla nich uczynił. Ponadto mieli oni nie zapominać, do czego Bóg ich powołał i jakiego rodzaju ludźmi mieli być, by odpowiedzieć na to powołanie. „Wspominam dzieła Pańskie, zaiste, wspominam twoje dawne cuda” (Ps 77,12).

Czy dzisiaj pod tym względem jest inaczej, zarówno na poziomie wspólnoty, jak i jednostki? Jakże łatwo zdarza się nam zapominać, co Bóg dla nas uczynił.

W tym tygodniu przyjrzymy się tej ważnej zasadzie wyrażonej w Księdze Powtórzonego Prawa — pamiętaniu o Bożym działaniu w naszym życiu i niezapominaniu o tym, czego Bóg dla nas dokonał.