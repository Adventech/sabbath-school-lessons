---
title:  Do Dalszego Studium
date:  03/12/2021
---

„Jakże wielka jest łaskawość Boga i współczucie dla Jego błądzących stworzeń objawione w umieszczeniu na chmurach pięknej tęczy jako znaku Jego przymierza z ludźmi! Pan oświadczył, że gdy popatrzy na tęczę, przypomni sobie o swoim przymierzu. Nie znaczy to, że może On kiedykolwiek o nim zapomnieć, ale przemówił do ludzi w ich języku, by mogli lepiej to zrozumieć. Bożym zamiarem było to, aby dzieci w przyszłych pokoleniach pytały, co oznacza ten piękny łuk rozciągający się na niebie, dając rodzicom okazję do opowiadania historii potopu i wyjaśnienia, że to Najwyższy umieścił tęczę na chmurach jako zapewnienie, że wody [potopu] nigdy już nie zaleją ziemi. W ten sposób wszystkim kolejnym pokoleniom tęcza będzie świadczyć o miłości Bożej do człowieka i wzmacniać jego zaufanie do Boga”45.

Od powstania chrześcijaństwa Kościół nigdy nie cieszył się takim bogactwem i dostatkiem, jakiego obecnie doświadcza w niektórych częściach świata. Powstaje zatem pytanie:

— Jakim kosztem się to dzieje?

Taka zamożność z pewnością wpływa na uduchowienie, i to niezbyt dobrze. Jak mogłoby być inaczej. Odkąd to bogactwo i dostatek sprzyjają rozwijaniu chrześcijańskich cnót wyrzeczenia i ofiarności? W większości przypadków jest odwrotnie — im więcej ludzie posiadają, tym bardziej czują się samowystarczalni i mniej polegają na Bogu. Bogactwo i dostatek, choć upragnione przez wielu, niosą ze sobą wielkie i podstępne zagrożenia.

**Pytania Do Dyskusji**

`1. Podczas pierwszej części nabożeństwa sobotniego omówcie, jak bogactwo (które może być bardzo względne — to znaczy, że ktoś, kto jest postrzegany jako niezbyt bogaty w swoim kraju, może być jednocześnie uważany za bardzo bogatego przez mieszkańców innej części świata) wpływa na nasze uduchowienie. W jaki sposób ludzie, którzy uważają się za zamożnych, mogą uchronić się przed duchowymi niebezpieczeństwami, jakie niesie ze sobą bogactwo?`

`2. Podczas pierwszej części nabożeństwa sobotniego omówcie ostatnie sceny z życia Chrystusa i to, co mówią nam one o miłości Boga do nas oraz dlaczego nie wolno nam zapominać o prawdziwości tej miłości. Co jeszcze objawia dobroć Boga i dlaczego zawsze powinniśmy o niej pamiętać?`

`3. Choć niektórzy uczeni twierdzą, że nie było ogólnoświatowego potopu, to jednak Biblia (i tęcza) zapewnia, że był. Ci uczeni twierdzą też, że świat nie został stworzony w ciągu sześciu dni tygodnia, choć Biblia zapewnia, że tak właśnie było (a sobota upamiętnia ten fakt). Jak świadczy to o silnym i złym wpływie kultury na wiarę?`