---
title:  Do Dalszego Studium
date:  08/10/2021
---

Oto jak pewien biblista odpowiedział na trudne pytania dotyczące tego, co Izraelici zrobili z niegodziwymi narodami: „Będąc Stwórcą Wszystkich Rzeczy i Wszystkich Ludzi oraz Władcą Wszystkiego, Bóg może uczynić wszystko z każdą istotą i mieć rację, uczyniwszy to. (...).

Drogi Boga są tajemnicą. Dlatego nigdy w pełni Go nie zrozumiemy, więc możemy się odprężyć, zetknąwszy się z pytaniami, na które nasze głowy nie znajdują odpowiedzi. Iz 55,8-9 przynosi pewne pocieszenie w tej sprawie.

Według Biblii Kananejczycy byli ludźmi skrajnie znikczemniałymi, a ich unicestwienie stanowiło Bożą karę za ich grzechy. Zagłada Kananejczyków nie była pierwszym ani ostatnim tego rodzaju dokonaniem Boga. Różnica między losem Kananejczyków a losem przedpotopowej ludzkości (z wyjątkiem rodziny Noego), co zostało opisane w 6., 7., 8. i 9. rozdziale Księgi Rodzaju, to jedynie różnica skali i narzędzia zniszczenia. (...).

Nigdy zamiarem Boga nie było to, by Izraelici stosowali cherem [zasadę całkowitego zniszczenia] jako zwyczajowe podejście do obcych ludów. W Pwt 7,1 wyraźnie określono, kogo dotyczy ten nakaz. Izraelici nie mieli stosować takiego podejścia ani do Aramejczyków, ani Edomitów, ani Egipcjan, ani nikogo więcej (por. Pwt 20,10-18). (…).

Kananejczyków spotkała kara Boża — los, jaki ostatecznie spotka wszystkich grzeszników, którzy odrzucili skruchę i zbawienie. (...).

Unicestwienie Kananejczyków było niezbędnym etapem w historii zbawienia. (...).

Choć Kananejczycy zostali wyznaczeni jako ci, na których miał spaść sąd Boży, zostali ostrzeżeni co najmniej z czterdziestoletnim wyprzedzeniem (zob. wyznanie Rachab w Joz 2,8-11)”9.

**Pytania Do Dyskusji**

`1. Pomyśl o naszym zrozumieniu nauki o milenium, podczas którego będziemy mieli tysiąc lat na poszukiwanie odpowiedzi na wszystkie pytania. Jak zrozumienie tego faktu pomaga nam uczyć się zaufania do Boga wbrew trudnym pytaniom, z jakimi się borykamy?`

`2. Jak Boże prowadzenie w przeszłości pomaga ci ufać Bogu w Jego prowadzenie w przyszłości? Dlaczego ważne jest to, byśmy pamiętali, jak Bóg działa dla nas?`

`3. Podczas pierwszej części nabożeństwa sobotniego omówcie pytanie z końca niedzielnej części lekcji dotyczące gotowości Mojżesza, by poświęcić własne życie dla dobra ludu Bożego. Czy jest to właściwa postawa? Co jest warte utraty jednej osoby, zważywszy na cenę, jaka została zapłacona za jej odkupienie?`