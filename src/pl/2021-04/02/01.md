---
title:  Lekcja historii według Mojżesza
date:  02/10/2021
---

### Studium Bieżącego Tygodnia
Pwt 1,1-3,29; Wj 32,29-32; Lb 14,1-45; Ef 3,10; Rdz 15,1-16; J 14,9.

> <p>Tekst Pamięciowy</p>
> „I wszyscy ten sam pokarm duchowy jedli, i wszyscy ten sam napój duchowy pili; pili bowiem z duchowej skały, która im towarzyszyła, a skałą tą był Chrystus” (1 Kor 10,3-4).

„Oto słowa, które wypowiedział Mojżesz…” (Pwt 1,1). Tak zaczyna się Księga Powtórzonego Prawa. A choć Mojżesz często pojawia się w tej księdze, począwszy od pierwszych jej słów i skończywszy na jego śmierci w Moabie (zob. Pwt 34,5), to jednak Księga Powtórzonego Prawa (podobnie jak cała Biblia) mówi tak naprawdę o Jezusie Chrystusie. To On jest naszym Stwórcą (zob. Rdz 1,1-2,25; J 1,1-3), podtrzymuje nasze istnienie (zob. Kol 1,15-17; Hbr 1,3) i odkupił nas (zob. Iz 41,14; Tt 2,14). Ogólnie rzecz biorąc, Księga Powtórzonego Prawa objawia, jak Pan tworzył, podtrzymywał i odkupywał swój lud w tym szczególnym okresie historii zbawienia.

Gdy Izraelici wreszcie mają wejść do Kanaanu, Mojżesz udziela im lekcji historii, której temat przewija się w całej Biblii: Pamiętajcie, czego Pan dokonał dla was w przeszłości.

Poniższe ostrzeżenie powinno coś znaczyć dla nas, stojących na granicy lepszej Ziemi Obiecanej: „Spoglądając na naszą historię i myśląc o każdym etapie rozwoju aż do naszej obecnej sytuacji, (...) jestem pełna zdumienia i ufności wobec Chrystusa jako Przywódcy. Nie mamy czego się lękać w przyszłości, chyba że zapomnimy drogę, którą Pan nas przeprowadził, oraz Jego naukę w naszej dotychczasowej historii”7.