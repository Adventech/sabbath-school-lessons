---
title:  Do Dalszego Studium
date:  17/12/2021
---

Jak Stary Testament cytuje sam siebie (to znaczy prorocy cytują na przykład Pięcioksiąg czy nawiązują do niego), tak i Nowy Testament jest pełen bezpośrednich cytatów, nawiązań i wzmianek starotestamentowych. Najczęściej cytowane są: Księga Psalmów, Księga Izajasza i Księga Powtórzonego Prawa. Autorzy ksiąg nowotestamentowych cytowali z Septuaginty, najstarszego znanego przekładu Starego Testamentu na język grecki. Pięć pierwszych ksiąg Biblii, znanych jako Tora czy Pięcioksiąg, przetłumaczono w trzecim wieku przed Chrystusem, a pozostałą część Starego Testamentu — wiek później.

Możemy się dużo nauczyć o interpretacji Biblii z tego, jak natchnieni autorzy ksiąg nowotestamentowych posługiwali się Starym Testamentem. Jedną z pierwszych lekcji, jakich możemy się nauczyć, jest to, że w przeciwieństwie do wielu współczesnych biblistów autorzy ksiąg nowotestamentowych nigdy nie podważali prawdziwości ani wiarygodności ksiąg starotestamentowych. Nic w ich biblijnych pismach nie wskazywało, by mieli jakiekolwiek wątpliwości co do historyczności starotestamentowych historii, począwszy od stworzenia Adama i Ewy oraz ich upadku, przez potop, aż po powołanie Abrahama i tak dalej. „Uczoność” i „mądrość”, które podważają te biblijne sprawozdania, opierają się na ludzkim niedowierzaniu i powątpiewaniu i nie powinny mieć miejsca w sercach i umysłach adwentystów dnia siódmego.

**Pytania Do Dyskusji**

`1. Zważywszy na światło prawdy powierzone nam jako adwentystom dnia siódmego, czego powinno to nas nauczyć o odpowiedzialności, jaka spoczywa na nas w związku z zachowaniem i przekazywaniem tej prawdy innym ludziom?`

`2. Przeczytaj jeszcze raz Pwt 18,9-14. Jakie współczesne formy tych obrzydliwości dla Pana (zob. Pwt 18,9) istnieją obecnie i jak możemy się upewnić, że ich unikamy?`

`3. Dlaczego ze wszystkich ludzi właśnie chrześcijanie, którzy rozumieją powszechne dobrodziejstwo śmierci Chrystusa na krzyżu, nigdy nie powinni podnosić twarzy (zobacz poniedziałkową część lekcji)? Jak możemy rozpoznać u siebie skłonność do stronniczości? (Nie oszukujmy się, że jesteśmy od niej całkowicie wolni). Jak krzyż Chrystusa leczy nas z tej niewłaściwej życiowej postawy?`