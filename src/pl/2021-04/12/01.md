---
title:  Księga Powtórzonego Prawa w Nowym Testamencie
date:  11/12/2021
---

### Studium Bieżącego Tygodnia
Mt 4,1-11; Pwt 8,3; Dz 10,34; Ga 3,1-14; Dz 7,37; Hbr 10,28-31.

> <p>Tekst Pamięciowy</p>
> „Napisano: Nie samym chlebem żyje człowiek, ale każdym słowem, które pochodzi z ust Bożych” (Mt 4,4).

Nowy Testament jest pełen cytatów ze Starego Testamentu. Natchnieni autorzy ksiąg Nowego Testamentu cytowali natchnionych autorów ksiąg Starego Testamentu jako wiarygodne źródła. Jezus mawiał nieraz: „Napisano…” (Mt 4,4), w domyśle: „…[w Starym Testamencie]”. Powiedział też: „Pismo musi się wypełnić” (Mk 14,49 BKR), mając na myśli Stary Testament. Gdy Jezus po swoim zmartwychwstaniu spotkał dwóch uczniów na drodze do Emaus, zamiast ujawnić im, kim jest, „począwszy od Mojżesza poprzez wszystkich proroków, wykładał im, co o nim było napisane we wszystkich Pismach” (Łk 24,27).

Czy to przy pomocy bezpośrednich cytatów ze Starego Testamentu, czy wzmianek, czy też nawiązań do starotestamentowych historii i proroctw autorzy ksiąg nowotestamentowych posługiwali się Starym Testamentem, by wzmacniać, a nawet uzasadniać swoje twierdzenia.

Wśród najczęściej cytowanych i przywoływanych ksiąg znajduje się także Księga Powtórzonego Prawa (obok Księgi Psalmów i Księgi Izajasza). Ewangelia Mateusza, Ewangelia Marka, Ewangelia Łukasza, Ewangelia Jana, Dzieje Apostolskie, List do Rzymian, List do Galatów, 1. List do Koryntian, 2. List do Koryntian, List do Hebrajczyków, listy pasterskie i Apokalipsa Jana sięgają do Księgi Powtórzonego Prawa.

W tym tygodniu przyjrzymy się kilku przykładom i dowiemy się, jaką prawdę, teraźniejszą prawdę, możemy w nich znaleźć.