---
title:  Prawo i łaska
date:  06/11/2021
---

### Studium Bieżącego Tygodnia
Ez 28,15-16; Pwt 4,44; Rz 3,20; Pwt 10,1-15; 5,6-22; 9,1-6.

> <p>Tekst Pamięciowy</p>
> „Nie odrzucam łaski Bożej; bo jeśli przez zakon jest sprawiedliwość, tedy Chrystus daremnie umarł” (Ga 2,21).

Chrześcijanie z większości Kościołów mówią o prawie i łasce oraz starają się zrozumieć ich wzajemną zależność. Prawo jest Bożą normą świętości i sprawiedliwości, a złamanie go jest grzechem. „Każdy zaś, kto grzeszy, dopuszcza się bezprawia, ponieważ grzech jest bezprawiem” (1 J 3,4 BKR). A ponieważ wszyscy dopuściliśmy się i dopuszczamy się przestępstwa prawa — „Pismo wyraźnie mówi, że cała ludzkość znajduje się pod władzą grzechu” (Ga 3,22 BKR) — dlatego jedynie łaska Boża może nas zbawić. „Albowiem łaską zbawieni jesteście przez wiarę, i to nie z was: Boży to dar” (Ef 2,8).

(Oczywiście pozostaje jedynie „drobiazg” w postaci siódmego dnia tygodnia, soboty, jako części prawa Bożego. Z różnych powodów wielu chrześcijan postanowiło, przynajmniej do tej pory, odrzucić szabat, wysuwając rozmaite słabe tłumaczenia, by usprawiedliwić tę decyzję. Jednak jest to temat na inną lekcję).

Wyrażany w różny sposób i w różnych okolicznościach temat prawa i łaski z pewnością przewija się przez całą Biblię, w tym także przez Księgę Powtórzonego Prawa. I rzeczywiście księga ta przedstawia zależność między prawem i łaską, ale w szczególnym kontekście.