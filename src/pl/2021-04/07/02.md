---
title:  Prawo w niebie
date:  07/11/2021
---

Bóg jest Bogiem miłości, a miłość jest nadrzędną zasadą Jego charakteru i podstawą Jego panowania. A ponieważ Bóg pragnie, byśmy tę miłość odwzajemniali, to stworzył nas jako moralne istoty obdarzone moralną wolnością — wolnością nierozerwalnie związaną z miłością.

Niezbędne dla istnienia moralnej wolności jest prawo moralne. Cząstki subatomowe28, potężne fale oceaniczne czy egzotyczne kangury — choć w taki czy inny sposób poruszają się i istnieją zgodnie z prawem naturalnym — nie potrzebują ani nie przestrzegają prawa moralnego. Jedynie żywe istoty, mające poczucie moralności, są w stanie przestrzegać prawa moralnego, a co za tym idzie, Bóg już w niebie ustanowił prawo moralne obowiązujące aniołów.

`Przeczytaj Ez 28,15-16, gdzie jest mowa o upadku Lucyfera w niebie. Znaleziono w nim nieprawość29 (zob. Ez 28,15 BI), gdyż zgrzeszył (zob. Ez 28,16). Jak użycie tych słów w niebiańskim kontekście świadczy o istnieniu prawa moralnego w niebie?`

Nieprawość oraz grzech są słowami używanymi tutaj wśród nas, ludzi. Jednak w Piśmie Świętym użyto tych samych pojęć także w związku z wydarzeniami w niebie, czyli w zupełnie innej części stworzonego świata. Powinno to mówić nam coś o tym, co istnieje zarówno w niebie, jak i na ziemi.

`„Cóż więc powiemy? Czy Prawo jest grzeszne? Ależ nigdy! Lecz gdyby nie Prawo, w ogóle nie poznałbym grzechu. Nie wiedziałbym, co to jest pożądliwość, gdyby Prawo nie powiedziało: Nie pożądaj!” (Rz 7,7 BKR). Jak to samo pojęcie, przynajmniej co do zasady, działało/funkcjonowało w niebie, gdzie mieszkają moralne istoty — aniołowie?`

Ellen G. White wyjaśnia: „Wola Boża wyrażona jest w świętym zakonie (w dziesięciu przykazaniach), a zasady tego zakonu są zasadami nieba. Aniołowie niebiescy nie osiągają wyższego stopnia umiejętności nad poznanie woli Bożej, a najwyższą służbą, jaką mogą się zajmować, jest wykonywanie tejże woli”30.

Niebo, ziemia — w rozważanej tu sprawie nie ma to żadnego znaczenia. Tam, gdzie istnieją moralne istoty, musi istnieć także Boże moralne prawo kierujące nimi, a przekroczenie tego prawa, tak w niebie, jak i na ziemi, jest grzechem.

`Dlaczego pojęcie prawa moralnego jest nierozerwalnie związane z istnieniem moralnych istot? Gdyby nie prawo, co definiowałoby moralność i niemoralność?`