---
title:  Który naród jest tak wielki?
date:  30/10/2021
---

### Studium Bieżącego Tygodnia
Pwt 4,1-9; Mt 15,1-9; Lb 25,1-15; 1 Kor 10,13; Pwt 4,32-35; Mt 5,13-16.

> <p>Tekst Pamięciowy</p>
> „I któryż wielki naród ma ustawy i prawa tak sprawiedliwe, jak cały ten zakon, który wam dziś nadaję” (Pwt 4,8).

Pierwsze trzy rozdziały Księgi Powtórzonego Prawa są w zasadzie lekcją historii przypominającą Izraelitom to, co oni i ich przodkowie przeszli do tej pory. Gdy docieramy do następnego rozdziału, lekcja historii zmienia się w kazanie. Przypomnienie przeszłych wydarzeń miało na celu nie tylko utrwalenie ich w pamięci Izraelitów. Miało także ukazać moc i łaskę Boga działającego dla swego ludu oraz to, że nawet gdy Izraelici zawodzą, to jednak Pan dotrzymuje zawartego z nimi przymierza.

4. rozdział Księgi Powtórzonego Prawa zaczyna się od hebrajskiego słowa weattah (spójnika z przysłówkiem), które przetłumaczono jako a teraz19 (BW). Izraelici właśnie przypomnieli sobie swoją historię, a zwłaszcza to, czego Bóg dokonał dla nich i jak prowadził ich aż dotąd, a teraz — w odpowiedzi na to — mieli czynić to, co Bóg im nakazuje (zob. także Pwt 10,12).

Dlatego pierwszy hebrajski czasownik, jaki pojawia się za wyrażeniem a teraz, to szema — ten sam czasownik (i w tej samej formie), który został użyty na początku modlitwy Szema i znaczy: słuchaj (PIC), posłuchaj (BW) albo bądź posłuszny (BP). Jest to czasownik powtarzający się raz po raz w Księdze Powtórzonego Prawa.

Tak więc 4. rozdział Księgi Powtórzonego Prawa zaczyna się następująco:

— „A teraz, Izraelu, posłuchaj ustaw i praw, które was uczę wypełniać…” (Pwt 4,1).