---
title:  Do Dalszego Studium
date:  05/11/2021
---

„Od samego początku wielkiego konfliktu w niebie celem szatana było obalenie prawa Bożego. Zamierzał tego dokonać poprzez rozpętanie rebelii przeciw Stworzycielowi i chociaż został usunięty z nieba, przeniósł identyczne działania wojenne na ziemię. Zwodzi ludzi i bezustannie dąży do tego, aby łamali oni prawo Boże. Bez względu na to, czy cel ten zostanie osiągnięty przez odrzucenie całego prawa, czy jednego z jego przykazań, ostateczny rezultat będzie taki sam. Kto uchybi »w jednym« (Jk 2,10), manifestuje pogardę dla całego prawa; swoim wpływem i przykładem staje po stronie przestępstwa; staje się »winnym wszystkiego« (Jk 2,10)”25.

O wydarzeniach związanych z Baalem Peorem Ellen G. White napisała: „Odważyli się wejść na zakazany teren i wpadli w sidła szatana. Oczarowani muzyką i tańcami oraz zwabieni pięknością pogańskich westalek26 porzucili oddanie się Jahwe. Gdy przyłączyli się do biesiady i uciech, folgując sobie w piciu wina, które zaćmiło ich umysły, przełamali bariery samokontroli. Rozpętały się namiętności, a gdy rozpusta przytępiła sumienie, dali się namówić, by pokłonić się bożkom. Składali ofiary na pogańskich ołtarzach i brali udział w najbardziej poniżających obrzędach”27.

**Pytania Do Dyskusji**

`1. Zastanów się nad tym, w jaki sposób my, adwentyści dnia siódmego, otrzymaliśmy do spełnienia rolę, jaką niegdyś mieli pełnić starożytni Izraelici. Pomyśl o tym wszystkim, co otrzymaliśmy w odróżnieniu od otaczającego nas świata, a nawet innych Kościołów. Tak więc musimy zadać sobie pytania: — Jak odpowiadamy na to, co zostało nam dane? Jak ukazujemy naszą mądrość i roztropność przed światem?`

`2. „Wy zaś, którzyście przylgnęli do Pana, waszego Boga, wszyscy do dziś żyjecie” (Pwt 4,4). W tym zdaniu podmiotem są ludzie. Pan nie przylgnie do nas w taki sposób, by zmusić nas do więzi z Nim. Korzystając ze świętego daru wolnej woli, musimy wybrać, czy chcemy przylgnąć do Niego. Gdy dokonamy dobrego wyboru, jak w praktyczny sposób możemy przylgnąć do Pana?`

`3. Zastanów się nad ostatnim pytaniem z niedzielnej części lekcji. Co znaczy dodawanie czegoś do Bożych przykazań czy ujmowanie czegoś z nich? Poza oczywistymi przykładami (takimi jak usiłowania mające na celu zmianę dnia odpoczynku nakazanego w dekalogu) jak coś takiego może zostać dokonane w nieznaczny, delikatny i niedostrzegalny sposób?`