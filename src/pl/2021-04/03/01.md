---
title:  Wieczne przymierze
date:  09/10/2021
---

### Studium Bieżącego Tygodnia
Rdz 12,1-3; Rz 4,1-5; Wj 2,24; Pwt 5,1-21; 26,16-19; 8,5; Mt 28,10.

> <p>Tekst Pamięciowy</p>
> „I ustanowię przymierze moje między mną a tobą i potomkami twoimi po tobie według pokoleń ich jako przymierze wieczne, abym był Bogiem twoim i potomstwa twego po tobie” (Rdz 17,7).

„I widziałem innego anioła, lecącego przez środek nieba, który miał ewangelię wieczną, aby ją zwiastować mieszkańcom ziemi i wszystkim narodom, i plemionom, i językom, i ludom” (Ap 14,6). Zwróć uwagę na to, że jest to ewangelia wieczna, która zawsze istniała i była obiecana nam w Jezusie Chrystusie „przed dawnymi wiekami” (Tt 1,2).

Nic dziwnego, że Biblia mówi czasami o (od)wiecznym przymierzu (zob. Rdz 17,7; Iz 24,5; Ez 16,60; Hbr 13,20), gdyż istotą ewangelii jest przymierze, a istotą przymierza jest ewangelia. Bóg z miłości i zbawczej łaski oferuje ci zbawienie, na które nie zasługujesz i na które nie jesteś w stanie sam zapracować, a ty w odpowiedzi na to miłujesz Go „z całego serca swego i z całej duszy swojej, i z całej myśli swojej, i z całej siły swojej” (Mk 12,30), miłością, która przejawia się w posłuszeństwie Jego prawu: „Na tym bowiem polega miłość ku Bogu, że się przestrzega przykazań jego, a przykazania jego nie są uciążliwe” (1 J 5,3).

W tym tygodniu przyjrzymy się pojęciu przymierza wyrażonemu w Księdze Powtórzonego Prawa, w której opisane zostało przymierze Boga z Izraelitami oraz to, co z niego wynikało.