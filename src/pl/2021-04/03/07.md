---
title:  Do Dalszego Studium
date:  15/10/2021
---

„Dążenie do życia według legalistycznej11 religii przez usiłowanie wypełniania wymagań prawa o własnych siłach pogłębia jedynie ducha niewoli. Nadzieja dla nas jest jedynie w przymierzu Abrahamowym — przymierzu łaski przez wiarę w Chrystusa Jezusa. Ewangelia ogłoszona Abrahamowi jako podstawa jego nadziei jest tą samą ewangelią, jaką przyjmujemy dzisiaj i na jakiej opieramy nasze nadzieje. Abraham patrzył na Jezusa, który jest Autorem i Dokończycielem Naszej Wiary”12.

„Zanim założone zostały fundamenty ziemi Ojciec i Syn połączyli się w przymierzu, aby odkupić człowieka, gdyby ten został pokonany przez szatana. Podają sobie dłonie w uroczystym ślubowaniu, że Chrystus stanie się poręczycielem rodzaju ludzkiego. Jezus spełnił złożony ślub. Jego wołanie na krzyżu: »Wykonało się!« (J 19,30), skierowane było do Ojca. Umowa została w pełni zrealizowana. Teraz oświadcza:

— Ojcze, dokonało się. Wykonałem Twoją wolę, o mój Boże. Dzieło odkupienia jest w pełni ukończone. Jeśli Twojej sprawiedliwości stało się zadość, »chcę, aby ci, których mi dałeś, byli ze mną, gdzie Ja jestem« (J 17,24)”13.

**Pytania Do Dyskusji**

`1. Zastanów się nad tym, że jeszcze przed założeniem świata Ojciec i Syn połączyli się w przymierzu, by odkupić tych, którzy upadną. Dlaczego powinno to być pocieszeniem dla nas? Czego uczy to nas o tym, jak bardzo Bóg pragnie, byśmy byli zbawieni w Jego królestwie?`

`2. W jaki sposób powinniśmy jako adwentyści dnia siódmego pełnić rolę, jaką mieli pełnić starożytni Izraelici w swoich czasach? Jak możemy się nauczyć unikać błędów, które oni popełnili?`

`3. Dlaczego ewangelia i obietnice ewangelii są tak ważne w związku z pojęciem nowego przymierza? Jakie nowotestamentowe wersety wskazują na to, że prawo i posłuszeństwo prawu nie zostały unieważnione w nowym przymierzu, wbrew temu, czego nauczają niektórzy chrześcijanie? Jak myślisz, dlaczego tak wielu chrześcijan chętnie wierzy, że ewangelia unieważnia potrzebę przestrzegania dziesięciorga Bożych przykazań?`