---
title:  Do Dalszego Studium
date:  24/12/2021
---

„Gdy w gniewie zawołali: »Czy z tej skały wydobędziemy dla was wodę?« (Lb 20,10), postawili się na miejscu Boga, jak gdyby sami posiadali moc, chociaż byli tylko ludźmi z ludzkimi słabościami i namiętnościami. Zmęczony nieustannym szemraniem i buntowaniem się ludu Mojżesz stracił z oczu swego Wszechmocnego Pomocnika, a bez boskiej siły przejawił swą ludzką słabość i przez to splamił zapis swego życia. Człowiek, który aż do zakończenia swojej misji mógł pozostać czysty, niezachwiany i niesamolubny, na końcu został pokonany. Zniesławił Boga przed zgromadzeniem izraelskim, zamiast Go wywyższyć i uwielbić”59.

„Na Górze Przemienienia Mojżesz był obecny wraz z Eliaszem, który został przemieniony. Byli oni posłani jako nosiciele światła i chwały od Ojca do Syna. I w ten sposób modlitwa Mojżesza, którą zanosił przed tyloma stuleciami, była w końcu spełniona. Stał na świętej górze (zob. Pwt 3,25) pośrodku dziedzictwa swego ludu, świadcząc o Tym, w którym skoncentrowały się wszystkie obietnice dane Izraelowi. Taki jest ostatni obraz, objawiony w śmiertelnej wizji, w historii tego męża tak bardzo uczczonego przez niebo”60.

**Pytania Do Dyskusji**

`1. Z jednej strony Mojżesz dostąpił niewątpliwego przywileju zmartwychwstania i wniebowstąpienia wkrótce po swojej śmierci. Z drugiej strony możemy odczuwać współczucie dla Niego, iż od wieków przygląda się tragicznym wydarzeniom rozgrywającym się na ziemi. Na szczęście większość z nas dostąpi zmartwychwstania dopiero po zakończeniu zmagań w ramach wielkiego boju, czyli po powtórnym przyjściu Chrystusa. W jakim sensie jest to bardziej błogosławiony los niż ten, którego doświadczył Mojżesz?`

`2. Jak historia śmierci i zmartwychwstania Mojżesza ukazuje zasadę, zgodnie z którą Nowy Testament, choć oparty na Starym Testamencie, prowadzi nas dalej niż Stary Testament i rzuca nań dodatkowe światło?`

`3. Jak życie Mojżesza, w tym jego gniewne uniesienie i uderzenie w skałę, ukazuje nam, co znaczy żyć i być zbawionym przez wiarę, niezależnie od uczynków prawa?`

`4. Podczas pierwszej części nabożeństwa sobotniego omówcie obietnicę zmartwychwstania w dniu ostatecznym. Dlaczego jest ona niezbędna dla naszej nadziei? Skoro możemy ufać Bogu w sprawie zmartwychwstania, jak moglibyśmy nie ufać Mu we wszystkich innych sprawach? Skoro może On uczynić dla nas coś takiego, to czy jest coś ważnego, czego nie mógłby dla nas uczynić?`