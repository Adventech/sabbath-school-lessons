---
title:  Zmartwychwstanie Mojżesza
date:  18/12/2021
---

### Studium Bieżącego Tygodnia
Lb 20,1-13; Pwt 31,2; 34,1-12, Jud 1,9; 1 Kor 15,13-22.

> <p>Tekst Pamięciowy</p>
> „Tymczasem archanioł Michał, gdy z diabłem wiódł spór i układał się o ciało Mojżesza, nie ośmielił się wypowiedzieć bluźnierczego sądu, lecz rzekł: Niech cię Pan potępi” (Jud 1,9).

Jak mogliśmy się już przekonać w tym kwartale, Mojżesz — jako śmiertelnik — jest najważniejszą postacią Księgi Powtórzonego Prawa. Jego życie, charakter i przesłanie przenikają całą księgę. Choć Księga Powtórzonego Prawa jest przede wszystkim o Bogu i Jego miłości do ludu Izraela (hebr. am Jisrael), to jednak Bóg często posługiwał się właśnie Mojżeszem, objawiając tę miłość i przemawiając do swojego ludu izraelskiego.

Zbliżając się do końca tego kwartału i studium Księgi Powtórzonego Prawa, dochodzimy także do końca życia Mojżesza, przynajmniej tego doczesnego.

Ellen G. White napisała o tej chwili w następujący sposób: „Prorok wiedział, że umrze w samotności; żadnemu ziemskiemu przyjacielowi nie pozwolono towarzyszyć mu w jego ostatniej godzinie. Jego serce wzdragało się przed tajemnicą i okropnością, które go czekały. Najsroższym doświadczeniem dla niego była rozłąka z ludem, który otaczał troską i miłością — ludem, z którym tak długo związane były jego życie i zainteresowania. Jednak nauczył się ufać Bogu i z niezachwianą wiarą powierzył siebie i lud Jego łasce i miłosierdziu”54.

Jak życie i służba Mojżesza świadczyły w ogromnej mierze o charakterze Boga, tak również miały o Nim zaświadczyć jego śmierć i zmartwychwstanie.