---
title:  Obcy przybysz w twoich bramach
date:  23/10/2021
---

### Studium Bieżącego Tygodnia
Mk 12,29-31; Pwt 10,1-19; Ps 146,5-10; Mt 7,12; Pwt 27,19; Jk 1,27-2,11.

> <p>Tekst Pamięciowy</p>
> „Więc i wy miłujcie obcego przybysza, gdyż sami byliście obcymi przybyszami w ziemi egipskiej” (Pwt 10,19).

Zapytany przez uczonego w Piśmie o „przykazanie (…) pierwsze ze wszystkich” (Mk 12,28), Jezus odpowiedział, stwierdziwszy, że Bóg jest jeden, a następnie dodał:

— „Będziesz tedy miłował Pana, Boga swego, z całego serca swego i z całej duszy swojej, i z całej myśli swojej, i z całej siły swojej” (Mk 12,30).

Jednak Jezus nie poprzestał na tym, ale dodał „wtóre temu podobne” (Mk 12,31 BG), o które uczony nie zapytał. Jezus, wiedząc, jak ważne jest to przykazanie, powiedział:

— „A drugie jest to: Będziesz miłował bliźniego swego jak siebie samego. Innego przykazania, większego ponad te, nie masz” (Mk 12,31).

Nie ma przykazania ważniejszego niż te dwa? Jezus powiązał miłowanie Boga i miłowanie bliźniego jako dwa najważniejsze przykazania, większe od wszystkich innych.

Jezus nie wymyślił tutaj niczego nowego, czego Żydzi nie wiedzieliby do tej pory. Wezwanie do miłowania Boga ponad wszystko oraz bliźniego jak samego siebie (jako sposób wyrażenia naszej miłości do Boga) zostało zaczerpnięte właśnie z Księgi Powtórzonego Prawa.