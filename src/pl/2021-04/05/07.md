---
title:  Do Dalszego Studium
date:  29/10/2021
---

Trudno sobie wyobrazić, że nawet w najlepszych czasach, gdy naród izraelski został tak szczodrze pobłogosławiony przez Boga, to jednak nadal uciskał ubogich, bezradnych i wyrzutków społecznych.

„Ponieważ pobieracie dzierżawne od biednego i bierzecie od niego daninę zboża, to chociaż budujecie domy z ciosanego kamienia, nie będziecie w nich mieszkać, a chociaż zasadziliście rozkoszne winnice, wina z nich pić nie będziecie. Bo wiem, że liczne są wasze zbrodnie i wielkie wasze grzechy. Gnębicie niewinnego, bierzecie łapówki, a prawo ubogich obalacie w bramie” (Am 5,11-12).

„Pan przychodzi na sąd przeciwko starszym swojego ludu i jego książętom: To wy zniszczyliście winnicę, mienie zagrabione ubogiemu jest w waszych domach!” (Iz 3,14).

**Pytania Do Dyskusji**

`1. Izraelici powinni byli pamiętać, że niegdyś sami byli obcymi przybyszami w Egipcie, a więc mieli traktować obcych przybyszy i wygnańców w Izraelu tak, jak sami chcieliby być traktowani, gdy byli niewolnikami. Jak ta kwestia ma się do ewangelii — prawdy o tym, że przez krew Jezusa zostaliśmy uwolnieni z niewoli grzechu? Jak i w jaki podobny sposób to, czego dokonał Jezus dla nas, powinno wpływać na to, jak traktujemy innych ludzi znajdujących się między nami, zwłaszcza bezsilnych, bezradnych, niepotrafiących zadbać o siebie, bezbronnych i nieposiadających żadnego oparcia?`

`2. Możemy świętować właściwy dzień — sobotę, rozumieć prawdę o stanie człowieka po śmierci, naukę o piekle, znamieniu bestii i tak dalej. To wszystko jest ważne. Ale jakie miałoby to znaczenie, gdybyśmy traktowali innych ludzi w sposób bezduszny, uciskali słabych i stronniczo traktowali ubogich? Dlaczego ze względu na prawdę, którą otrzymaliśmy, musimy zachować szczególną ostrożność, by nie myśleć, że samo poznanie prawdy wystarczy, by spełnić Boże wymagania wobec nas? Dlaczego jest to przypuszczalnie niebezpieczna pułapka dla nas?`

`3. Jaką rolę powinna odgrywać nasza wiara w zrozumieniu tego, co jest powszechnie rozumiane jako prawa człowieka?`