---
title:  Do Dalszego Studium
date:  01/10/2021
---

John Peckham, amerykański teolog adwentystyczny, napisał: „Krótko mówiąc, twierdzę, że miłość Boża (właściwie rozumiana) jest w centrum wszechświatowej dyskusji, a Boże zaangażowane miłowanie stanowi dostateczny moralny powód dopuszczenia przez Boga zła jako mającego znaczące konsekwencje dla zrozumienia Bożej opatrzności działającej w ramach tego, co nazywam regułami gry przymierza”4.

„Postanowienie, że Izrael nie wejdzie do Kanaanu przez czterdzieści lat, było dla Mojżesza, Aarona, Jozuego i Kaleba gorzkim rozczarowaniem, jednak zaakceptowali Bożą decyzję bez szemrania. Lecz ci, którzy uskarżali się na Boże postępowanie wobec nich i oświadczyli, że chcą wrócić do Egiptu, płakali i rozpaczali straszliwie, iż błogosławieństwa, którymi wzgardzili, zostały im zabrane. Wówczas narzekali bez powodu, teraz Bóg dał im przyczynę do płaczu. Gdyby żałowali za grzech, który był im dokładnie przedstawiony, słowa te nigdy nie zostałyby wypowiedziane. Oni jednak rozpaczali nad wyrokiem, a ich smutek nie był skruchą i nie mógł zapewnić cofnięcia tych słów”5.

**Pytania Do Dyskusji**

`1. Podczas pierwszej części nabożeństwa sobotniego omówcie kwestię wolności wyboru (wolnej woli) oraz miłości. Dlaczego miłość, aby była miłością, musi być dobrowolnie okazywana? Zważywszy na ogrom cierpienia świata, niektórzy twierdzą, że miłość nie była tego warta. Jak odpowiedziałbyś na taki zarzut?`

`2. Skoro posłuszeństwo jest podkreślane jako tak ważne w Biblii, czym jest legalizm6? Jakie czynniki mogą zmienić dążenie do posłuszeństwa Bogu, Jego Słowu i Jego przykazaniom w pułapkę legalizmu?`

`3. Podczas pierwszej części nabożeństwa sobotniego omówcie odpowiedzi na pytanie zadane pod koniec wtorkowej części lekcji, a dotyczące podobieństw zachodzących między starożytnym Izraelem a Kościołem Adwentystów Dnia Siódmego. Jakie są te podobieństwa i dlaczego są dla nas ważne?`