---
title:  Do Dalszego Studium
date:  22/10/2021
---

„Krzyż Chrystusa będzie tematem badań i pieśni odkupionych przez całą wieczność. W Chrystusie uwielbionym będą oni widzieli Chrystusa ukrzyżowanego. Nigdy nie pójdzie w zapomnienie fakt, że Ten, którego moc stworzyła i podtrzymuje niezliczone światy w rozległych królestwach przestrzeni, Umiłowany Boży i Majestat Nieba, którego uwielbiają wysławiać cherubowie i promienni serafini — uniżył się, aby podźwignąć upadłego człowieka; że poniósł winę i hańbę grzechu i doświadczył momentu, w którym Ojciec zakrył przed Nim swoją twarz, aż nieszczęścia zgubionego świata złamały Jego serce i zdruzgotały Jego życie na krzyżu Golgoty. Fakt, że Stwórca Wszystkich Światów i Sędzia Każdego Istnienia odłożył swoją chwałę i uniżył się z miłości do człowieka, będzie zawsze wywoływał zdumienie i uwielbienie wszechświata. Gdy tłumy zbawionych patrzą na swojego Odkupiciela i widzą wieczną chwałę Ojca lśniącą w Jego obliczu, gdy patrzą na Jego tron i wiedzą, że Jego królestwo nie będzie miało końca, wznoszą pełną zachwytu pieśń:

— Godzien, godzien jest ten Baranek, który był zabity, i odkupił nas dla Boga swoją własną najcenniejszą krwią!”17

**Pytania Do Dyskusji**

`1. Przeczytaj powyższy cytat Ellen G. White. Jak powinien on pomóc nam zrozumieć, dlaczego miłość do Boga powinna być największą naszą miłością? Pomyśl, co to znaczy, że Bóg, który podtrzymuje niezliczone światy w rozległych królestwach przestrzeni, stał się Człowiekiem i poszedł za nas na krzyż. Dlaczego ta prawda powinna być podstawą naszej więzi z Bogiem?`

`2. Zastanów się nad miłowaniem Boga i jednoczesnym baniem się Go. Dlaczego możemy i powinniśmy czynić jedno i drugie?`

`3. Łatwo jest miłować Boga, gdy wszystko jest dobrze w naszym życiu. Ale co wtedy, gdy zdarzają się tragedie? Dlaczego w takich sytuacjach miłujący Bóg jest jeszcze ważniejszy dla nas niż wtedy, gdy nie dzieje się nic złego?`

`4. Przemyśl ostatnie pytanie z czwartkowej części lekcji. Jakie różne sposoby podejścia do tej sprawy możesz przyjąć, by wyjaśnić niewierzącej osobie, co znaczy miłować Boga? Jak my, ludzie, możemy pokochać kogoś, kogo nigdy nie widzieliśmy? Dlaczego nie ma znaczenia to, że nigdy nie widzieliśmy Boga?`