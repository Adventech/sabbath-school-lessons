---
title:  Do Dalszego Studium
date:  10/12/2021
---

Mi 6,1-8 „to jeden z najwspanialszych fragmentów Starego Testamentu. Podobnie jak to jest w przypadku Am 5,24 i Oz 6,6, jest typowym przykładem przesłania proroków z ósmego wieku przed Chrystusem. Ów fragment z Księgi Micheasza zaczyna się pięknym przykładem związanej z przymierzem rozprawy, w ramach której prorok wzywa Izraelitów, by wysłuchali zarzutu Jahwe przeciwko nim. Góry i wzgórza mają być sędziami, gdyż od dawna świadczą o postępowaniu Boga wobec tego ludu. Zamiast wprost oskarżyć Izraelitów o złamanie przymierza, Bóg zapytuje ich, czy mają jakieś zarzuty przeciwko Niemu:

— »Cóż ci uczyniłem? I czym ci się uprzykrzyłem?« (Mi 6,3).

W obliczu niesprawiedliwości niektórzy ubodzy mogli ustać w czynieniu dobra (zob. Ga 6,9; 2 Tes 3,13). Wobec okazji szybkiego wzbogacenia się ludzie posiadający ziemię mogli okazać zniecierpliwienie w przestrzeganiu zasad przymierza”49.

„W reformach wprowadzanych później król [Jozjasz] zwrócił uwagę na potrzebę zniszczenia wszelkich śladów bałwochwalstwa. Mieszkańcy kraju tak długo praktykowali zwyczaje okolicznych narodów, kłaniając się posągom z drewna i kamienia, iż wydawało się, że usunięcie wszelkich śladów zła leży poza zasięgiem ludzkich możliwości. Jednak Jozjasz wytrwale działał, by oczyścić kraj”50.

**Pytania Do Dyskusji**

`1. Jako adwentyści dnia siódmego, głoszący przesłanie teraźniejszej prawdy, postrzegamy siebie (i słusznie) w roli podobnej do tej, jaką odgrywali starożytni Izraelici — jako głoszący prawdę światu, który potrzebuje ją usłyszeć. Jest to wielki przywilej dla nas. Jak wywiązujemy się z tych obowiązków, które wiążą się z takim powołaniem?`

`2. Wyobraź sobie, że jesteś na miejscu Daniela, a twój kraj został najechany i pokonany, a świątynia — ośrodek religijnego życia narodu — została zniszczona przez pogańskich bałwochwalców. Jak znajomość Księgi Powtórzonego Prawa podtrzymywała wiarę Daniela (i innych Izraelitów) w tamtym czasie? Jak pomagała im zrozumieć to, co ich spotkało, i dlaczego ich to spotkało? Jak nasze zrozumienie Pisma Świętego pomaga nam uporać się z trudnościami i doświadczeniami, które w przeciwnym razie mogłyby nas przytłoczyć? Jak świadczy to o znaczeniu Biblii dla naszej wiary?`

`3. Podczas pierwszej części nabożeństwa sobotniego omówcie proroctwo o siedemdziesięciu tygodniach z Dn 9,24-27. Jaką rolę w tym proroctwie odgrywa przymierze i dlaczego wątek przymierza jest tak ważny dla nas w tym proroctwie i nie tylko?`