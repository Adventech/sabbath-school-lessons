---
title:  Do Dalszego Studium
date:  26/11/2021
---

„Na każdym etapie chrześcijańskiego doświadczenia nasza skrucha będzie się pogłębiać. Do tych, którym przebaczył — tych, których uznaje jako swój lud — Pan mówi:

— »Wtedy wspomnicie o swoim złym postępowaniu i o swoich czynach, które nie były dobre; i będziecie się brzydzić samych siebie« (Ez 36,31).

Dalej zaś mówi:

— »I odnowię moje przymierze z tobą, i poznasz, że Ja jestem Pan, abyś pamiętała i wstydziła się, i już nigdy nie otworzyła ust ze wstydu, gdy ci przebaczę wszystko, co uczyniłaś — mówi Wszechmocny Pan« (Ez 16,62-63).

Wówczas z naszych ust nie popłynie więcej samochwalstwo. Będziemy wiedzieć, że nasz dostatek pochodzi wyłącznie od Chrystusa. Wyznanie apostoła stanie się naszym wyznaniem:

— »Wiem tedy, że nie mieszka we mnie, to jest w ciele moim, dobro« (Rz 7,18). »Niech mnie Bóg uchowa, abym miał się chlubić z czego innego, jak tylko z krzyża Pana naszego Jezusa Chrystusa, przez którego dla mnie świat jest ukrzyżowany, a ja dla świata« (Ga 6,14)”40.

„»Dobroć Boża do upamiętania cię prowadzi« (Rz 2,4). Złoty łańcuch — miłosierdzie i współczucie boskiej miłości — zostaje opleciony wokół każdej zagrożonej duszy. Pan oświadcza:

— »Miłością wieczną umiłowałem cię, dlatego tak długo okazywałem ci łaskę« (Jr 31,3)”41.

**Pytania Do Dyskusji**

`1. Choć musimy okazywać skruchę, dlaczego musimy też zachować ostrożność, by nie wpaść w pułapkę czynienia skruchy zbawczą zasługą, jakby samo okazanie skruchy czyniło nas ludźmi prawymi wobec Boga? W jaki jedyny sposób możemy zostać usprawiedliwieni przed Bogiem?`

`2. „Wtedy Judasz, który go zdradził, widząc, że został skazany, żałował tego, zwrócił trzydzieści srebrników arcykapłanom oraz starszym i rzekł: — Zgrzeszyłem, gdyż wydałem krew niewinną. A oni rzekli: — Cóż nam do tego? Ty patrz swego. Wtedy rzucił srebrniki do świątyni, oddalił się, poszedł i powiesił się” (Mt 27,3-5). Niewątpliwie Judasz żałował tego, co zrobił Jezusowi (w końcu z żalu popełnił samobójstwo). Dlaczego jego żal nie był prawdziwą skruchą?`

`3. Jak prawda dotycząca ludzkiej grzeszności, naszej grzeszności, powinna czynić nas pokornymi wobec innych ludzi (co przejawia się nieosądzaniem ich) i przed Bogiem? Jak to, że jedynie śmierć Syna Bożego nas zbawia, pokazuje nam, jak wielkim złem jest grzech?`