---
title:  Do Dalszego Studium
date:  19/11/2021
---

Czy to przed wiekami, czy dzisiaj — ludzie zawsze mieli wybór. Wybór to kluczowe słowo. W przeciwieństwie do pewnego pseudochrześcijańskiego poglądu, według którego jeszcze przed stworzeniem ludzkości Bóg przeznaczył niektórych ludzi nie tylko do wiecznego potępienia, ale i do wiecznej męki w ognistym piekle, Pismo Święte uczy, że nasz wybór życia albo śmierci, błogosławieństwa albo przekleństwa, dobra albo zła, zadecyduje o tym, co ostatecznie otrzymamy. Dobrze wiedzieć, że nawet jeśli ktoś dokona świadomie niewłaściwego wyboru, skutkiem tego będzie śmierć — wieczna śmierć — ale nie wieczna męka w niegasnącym morzu ognia.

„»Zapłatą za grzech jest śmierć, lecz darem łaski Bożej jest życie wieczne w Chrystusie Jezusie, naszym Panu« (Rz 6,23 BD). Podczas gdy sprawiedliwy dziedziczy życie, udziałem bezbożnika jest śmierć. Mojżesz oznajmił Izraelowi:

— »Kładę dziś przed tobą życie i dobro oraz śmierć i zło« (Pwt 30,15).

Śmierć, do której odnoszą się powyższe cytaty, nie jest tą samą, którą zapowiedziano Adamowi, ponieważ cała ludzkość ponosi konsekwencje jego upadku. Mowa tu o drugiej śmierci (zob. Ap 2,11; 20,6.14; 21,8), którą przedstawiono w opozycji do wiecznego życia”37.

**Pytania Do Dyskusji**

`1. Podczas pierwszej części nabożeństwa sobotniego omówcie zagadnienie poruszone we wtorkowej części lekcji: Czy Bóg bezpośrednio sprowadza tu i teraz karę za nieposłuszeństwo, czy raczej kara następuje jako konsekwencja czynów nieposłuszeństwa wobec prawa. A może jedno i drugie jest prawdą? Czy w różnych przypadkach może być różnie? Jak możemy zrozumieć tę kwestię?`

`2. Czego uczą słowa przytoczone w powyższym cytacie Ellen G. White o mocy Bożej dostępnej nam w celu pokonania grzechu?`

`3. Przeczytaj Rz 10,1-10, gdzie Paweł cytuje Pwt 30,11-14, wyjaśniając zbawienie przez wiarę w Jezusa w przeciwieństwie do poszukiwania zbawienia i sprawiedliwości przez prawo. Dlaczego Paweł zacytował te wersety z Księgi Powtórzonego Prawa? Zwróć szczególną uwagę na Rz 10,10: „Albowiem sercem wierzy się ku usprawiedliwieniu, a ustami wyznaje się ku zbawieniu”. Co Paweł przez to rozumiał?`

`4. Jakie poglądy wyznawane w twoim kręgu kulturowym, społeczeństwie i najbliższym środowisku mogą być dla ciebie niebezpieczne oraz prowadzić cię do fałszywych kultów, jeśli nie zachowasz należytej ostrożności?`