---
title:  Bóg i przymierze
date:  16/11/2019
---

### Studium bieżącego tygodnia
Ne 10,2-30; Rdz 4,8-19; Hbr 13,20; Joz 24,1-33; Ne 10,31-40; Hbr 8,1-7.

> <p>Tekst pamięciowy</p>
> „W związku z tym wszystkim zawieramy i spisujemy umowę, którą po opieczętowaniu podpisują nasi książęta, Lewici i kapłani. (...). Nie zaniedbamy domu naszego Boga!” (Ne 10,1.40).

Co oznacza biblijne przymierze? Najprostsze wyjaśnienie tego biblijnego pojęcia jest następujące: to prawne ustanowienie więzi między Bogiem a Jego ludem. Bóg mówi: — Wy jesteście moim ludem, a Ja jestem waszym Bogiem.

Przykłady takich spisanych przymierzy między ludźmi znajdujemy także w starożytnym świecie, często między władcami a ich wasalami.

Przymierza te były zawierane, gdyż były korzystne dla obu stron. Władca zobowiązywał się sprawować opiekę nad swoim ludem, a lud zobowiązywał się do posłuszeństwa i płacenia podatków. Ale w przypadku Bożego przymierza jest inaczej. Bóg nic na nim nie zyskuje, a mimo to zobowiązuje się do wierności, nawet jeśli ludzie okażą się niewierni. Błogosławieństwa i przekleństwa dołączone do przymierza umożliwiały Izraelitom zorientowanie się, że łamią przymierze, gdy zaczynało się źle dziać w ich kraju.

W tym tygodniu przyjrzymy się odnowieniu przymierza Izraelitów z Bogiem opisanemu w 10. rozdziale Księgi Nehemiasza oraz omówimy pewne ogólne informacje dotyczące biblijnej historii przymierza oraz jego znaczenia.