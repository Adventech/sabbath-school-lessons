---
title:  Stawianie czoła opozycji
date:  19/10/2019
---

### Studium bieżącego tygodnia
Ezd 4,1-5; 2 Kor 6,14; Ezd 5,1-5; Ag 1,1-15; Ezd 4,6-24; Ne 4,1-23; 6,1-13.

> <p>Tekst pamięciowy</p>
> „Lecz oko ich Boga strzegło starszyzny żydowskiej i nie powstrzymali ich od pracy, dopóki wiadomość o tym nie doszła do Dariusza i dopóki stamtąd nie nadesłano pisma w tej sprawie” (Ezd 5,5).

3., 4., 5. i 6. rozdział Księgi Ezdrasza mają strukturę tematyczną i obejmują różne okresy historyczne opozycji wobec odbudowy świątyni jerozolimskiej. Zdając sobie sprawę z tego, możemy łatwiej zrozumieć przesłanie owego fragmentu księgi.

Ezdrasz został wymieniony po raz pierwszy z imienia w Ezd 7,1. Po jego przybyciu do Jerozolimy w 457 roku przed Chrystusem sytuacja uległa zmianie i rozpoczęła się podejmowana zrywami odbudowa miasta i muru obronnego. 13 lat później przybył Nehemiasz (wysłany przez Artakserksesa w 444 roku) i zahamowana odbudowa muru została podjęta na nowo. Choć opozycja była silna, to jednak praca ta została wykonana w ciągu zaledwie 52 dni (zob. Ne 6,15).

Opór wobec dzieła Bożego jest jednym z głównych tematów w Księdze Ezdrasza i Księdze Nehemiasza. Tak więc nie powinniśmy się dziwić, że odbudowa świątyni jerozolimskiej wywołała opór i prześladowanie ze strony wrogów ludu Bożego. Gdziekolwiek zwrócimy się we współczesnym świecie, narasta opór wobec dzieła Pana. Szatan usiłuje dopilnować, by ewangelia nie była głoszona, gdyż jej szerzenie zagraża jego panowaniu. Jak zatem Judejczycy uporali się z opozycją w czasach Ezdrasza i Nehemiasza?