---
title:  Do dalszego studium
date:  25/10/2019
---

„Sprzeciw ze strony jawnych wrogów i fałszywych przyjaciół oraz zniechęcenie, z jakimi spotykali się budowniczowie w czasach Nehemiasza, są także typowe dla doświadczeń tych, którzy dzisiaj pracują w dziele Bożym. Chrześcijanie są poddawani próbom nie tylko przez gniew, pogardę i okrucieństwo wrogów, ale również gnuśność, brak konsekwencji, letniość i zdradę rzekomych przyjaciół i pomocników”1.

„Zdecydowane oddanie Nehemiasza dziełu Pana i jego niezachwiane poleganie na Nim było powodem klęski jego wrogów usiłujących wciągnąć go w swoje sidła. Człowiek gnuśny z łatwością pada ofiarą pokusy, ale w życiu człowieka dążącego do szlachetnego celu i pochłoniętego realizacją wzniosłych zamierzeń zło nie znajduje oparcia. Wiara tego, który nieustannie idzie naprzód, nigdy nie słabnie, gdyż przed sobą widzi Nieskończoną Miłość działającą we wszystkim dla realizacji swych dobrych zamierzeń. Prawdziwi słudzy Boży pracują z determinacją, która nigdy nie ustaje, gdyż stale szukają wsparcia u tronu łaski”2.

**Pytania do dyskusji**

`1. Postaw się w sytuacji Zorobabela i Jozuego oraz innych przywódców, gdy przedstawiciele okolicznych ludów przychodzili do nich, oferując swoją pomoc. Patrząc wstecz, widzimy, że ci żydowscy przywódcy postąpili słusznie, nie przyjmując owych ofert. Jako adwentyści, skąd możemy wiedzieć, kiedy powinniśmy, a kiedy nie powinniśmy współpracować z ludźmi i organizacjami spoza Kościoła? Jak możemy zdecydować, czy jest to słuszne, czy nie? Jakimi kryteriami powinniśmy się kierować w tej kwestii?`

`2. W całej historii biblijnej widzimy niebezpieczeństwa wynikające z zawarcia kompromisu ze światem w kwestii wiary. Całe dzieje starożytnego Izraela aż do niewoli babilońskiej są mocnym przykładem zawierania takich kompromisów. Z drugiej strony, jakie są skutki skrajnej postawy w unikaniu tego rodzaju niebezpieczeństwa? Skoro sam Jezus był oskarżany o nieprzestrzeganie odpoczynku sobotniego (zob. J 9,14-16), to czy nie mamy dość mocnego przykładu drugiej skrajności w postawie Jego oskarżycieli? Jak możemy znaleźć równowagę w naszej postawie wobec świata?`