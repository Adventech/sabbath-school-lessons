---
title:  Przykład Nehemiasza
date:  31/10/2019
---

`Przeczytaj Ne 5,14-19. Jak Nehemiasz uzasadnił to, że nie domagał się od ludu „utrzymania przysługującego namiestnikowi” (Ne 5,18)?`

Po powrocie na dwór króla Artakserksesa Nehemiasz najprawdopodobniej napisał sprawozdanie po 12 latach zarządzania Judeą. Choć namiestnicy mieli prawo pobierać wynagrodzenie od swoich poddanych, Nehemiasz nigdy nie korzystał z tego prawa, ale żył z tego, co zaoszczędził wcześniej. Nie tylko płacił za wszystko, z czego korzystał, ale także opłacał cały dwór. Zorobabel, pierwszy namiestnik, był jedynym prócz Nehemiasza, którego imię zostało zachowane. Gdy Nehemiasz mówi o poprzednich namiestnikach, najprawdopodobniej miał na myśli tych, którzy zarządzali prowincją od czasów Zorobabela do czasów Nehemiasza. Tak więc gdy skończył piastować ten urząd, jego fortuna była znacząco uszczuplona. Nehemiasz był jednak bogatym człowiekiem, co pozwalało mu wspomagać wielu ludzi, czego nie omieszkał czynić (zob. Ne 5,17-18).

Choć w przypadku Nehemiasza chodzi o coś innego niż o to, co uczynił Abram po uratowaniu jeńców uprowadzonych przez mezopotamskich królów (zob. 14. rozdział Księgi Rodzaju), to jednak postępowanie Nehemiasza ukazywało tę samą niezwykle istotną zasadę.

`Przeczytaj Ne 5,19. O czym mówi Nehemiasz w tym wersecie i jak powinniśmy go rozumieć w świetle ewangelii?`

To, co widzimy w postępowaniu Nehemiasza, jest przykładem postawy człowieka, który stawiał Boga i Jego dzieło ponad osobisty zysk i własną korzyść. Jest to dobra lekcja dla nas wszystkich bez względu na naszą sytuację. Łatwo jest bowiem pracować dla Pana, gdy to nic nie kosztuje.

`Przeczytaj Flp 2,3-8. W jaki sposób możesz ukazywać w swoim życiu zasadę ofiarności objawioną w życiu Nehemiasza?`