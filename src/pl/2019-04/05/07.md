---
title:  Do dalszego studium
date:  01/11/2019
---

„Gdy Nehemiasz usłyszał o tym okrutnym wyzysku, nie posiadał się z oburzenia: »Zapłonąłem wielkim gniewem, gdy usłyszałem ich krzyk i te słowa« (Ne 5,6). Zrozumiał, że aby zlikwidować praktyki zdzierców, musi zająć zdecydowane stanowisko po stronie sprawiedliwości. Z właściwą sobie energią i determinacją postanowił działać, by ulżyć losowi wyzyskiwanych braci”1.

„Dalej podaje Pan jeszcze takie zasady, według których przysięga staje się niepotrzebna. Uczy, że rzetelna prawda powinna być prawidłem naszych słów: — »Niechaj więc mowa wasza będzie: Tak — tak, nie — nie, bo co ponadto jest, to jest od złego« (Mt 5,37).

Słowa te są potępieniem lekkomyślnych powiedzeń, wątpliwych słów, tudzież kłamliwych komplementów, wykrętnych wybiegów, pochlebnych frazesów i przesady, tak powszechnych w życiu codziennym. Dalej uczą, że szczerą nigdy nie można nazwać osoby chcącej uchodzić za lepszą niż jest i której słowa nie wyrażają rzeczywistych uczuć i myśli”2.

**Pytania do dyskusji**

`1. Dlaczego egoizm jest korzeniem ludzkich problemów w sprawach finansowych i więziach międzyludzkich?`

`2. Jak lud Boży może uniknąć chciwości? Jak Bóg jej zapobiega? Studiuj następujące fragmenty Starego Testamentu: Iz 58,3-12; Mi 6,6-8.`

`3. Zastanów się nad darem mowy i mocą naszych słów. Co miał na myśli Jan, gdy nazwał Jezusa Słowem (zob. J 1,1-2)?`

`4. To zdumiewające, że prawie 2000 lat temu Jezus powiedział, iż ubodzy zawsze będą wśród nas. Nic dziwnego, że zostaliśmy powołani do niesienia pomocy potrzebującym. Jak te dwa fakty połączone razem motywują chrześcijan do pracy na rzecz ludzi pokrzywdzonych przez los?`