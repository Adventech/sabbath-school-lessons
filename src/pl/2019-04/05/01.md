---
title:  Sprzeniewierzenie się duchowi prawa
date:  26/10/2019
---

### Studium bieżącego tygodnia
Ne 5,1-5; Wj 21,2-7; Mi 6,8; Ne 5,7-12; Pwt 23,22-24; Ne 5,14-19.

> <p>Tekst pamięciowy</p>
> „Zwróćcie im więc niezwłocznie ich pola, ich winnice, oliwniki i ich domy! Darujcie pożyczkę w pieniądzach, zbożu, w moszczu i oliwie, które wam są dłużni” (Ne 5,11).

Po dziś dzień my, ludzie, zmagamy się z kwestią bogactwa, biedy i rozziewu między bogatymi i biednymi oraz co z tym problemem począć. Owszem, Jezus powiedział: „Ubogich zawsze będziecie mieli wśród was” (Mt 26,11 BKR), ale nie może to być wymówką, by im nie pomagać. Przeciwnie, Pismo Święte wzywa nas do pomagania potrzebującym. Jeśli możemy to czynić, a tego nie czynimy, to jak możemy nazywać się chrześcijanami?

To zdumiewające, że wśród prób i ucisków, jakie przeżywali żydowscy repatrianci odbudowujący Jerozolimę, pojawia się ten temat — nie tylko biedy i ubogich, ale jeszcze bardziej problematyczna kwestia uciskania biednych przez bogatych! Był to przecież problem, który występował przed wygnaniem z Ziemi Obiecanej, a teraz, gdy Judejczycy znaleźli się znowu w swoim kraju, ponownie powrócił.

W tym tygodniu przyjrzymy się kolejnemu przejawowi odwiecznej kwestii i temu, jak Nehemiasz uporał się z tym problemem. Jak się przekonamy, tym, co uczyniło ów ucisk jeszcze gorszym, było to, iż wszystko czyniono według litery prawa. Jest to kolejny przykład, jak ostrożni powinniśmy być, by nie dopuścić do sytuacji, w której reguły i przepisy staną się celem samym w sobie, a nie środkiem do celu — odzwierciedlania charakteru Jezusa.