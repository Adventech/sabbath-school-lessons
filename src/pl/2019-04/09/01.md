---
title:  Próby, uciski i listy
date:  23/11/2019
---

### Studium bieżącego tygodnia
Ezd 1,9-11; Dn 1,1-2; 5,1-6,1; Pwt 30,1-6; Ezd 8,1-23; Ne 11,1-2; 12,1-26.

> <p>Tekst pamięciowy</p>
> „Przyłączają się do swoich braci, do swoich dostojników, pod klątwą i przysięgą, że będą postępować według Zakonu Bożego, który został nadany za pośrednictwem Mojżesza, sługi Bożego, i że będą przestrzegać i wypełniać wszystkie przykazania Pana, Boga naszego, jego prawa i przepisy” (Ne 10,30).

Czytając Biblię, zazwyczaj pomijamy genealogie i długie listy rzeczy czy osób. Ale Pan zadbał o to, by zostały tam umieszczone nie bez powodu. Bóg Biblii jest Bogiem dbającym o szczegóły. On zauważa pojedyncze osoby, a to upewnia nas o tym, że nigdy o nas nie zapomni.

Biblijne genealogie świadczą o tym, że Bóg wie wszystko o naszych rodzinach, a różne listy rzeczy w Piśmie Świętym mówią nam, że On troszczy się nawet o to, co ludzie mogliby uznać za mało znaczące. Jezus zapewnił nas o tym, że Bóg troszczy się nawet o małe wróble i zna liczbę włosów na naszej głowie: — „Czy nie sprzedaje się pięciu wróbli za dwa grosze? A ani o jednym z nich Bóg nie zapomina. Nawet i wszystkie włosy na głowie waszej są policzone. Nie bójcie się! Więcej znaczycie niż wiele wróbli” (Łk 12,6-7).

Bóg, który troszczy się o te szczegóły, troszczy się także o nas i zna nawet szczegółowo to, co nas martwi i nęka.

Tak więc możemy mieć pełne przeświadczenie, doskonałą ufność oraz pokój w pewności, że Pan troszczy się o wszystkie nasze sprawy. To podnosi nas na duchu, ale jednocześnie uświadamia nam, że i my powinniśmy należycie dbać nawet o najmniejsze sprawy.