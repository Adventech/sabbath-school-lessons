---
title:  Wpływ przywódców
date:  22/12/2019
---

W całej Biblii znajdujemy przykłady przywództwa, zarówno dobrego, jak i złego, a czasami jednocześnie dobrego i złego. Źli przywódcy czasami robili dobre rzeczy, podczas gdy dobrzy przywódcy czasami robili złe rzeczy. W końcu wszyscy przywódcy są tylko ludźmi i jako tacy są zdolni zarówno do dobra, jak i zła — czynienia tego, co prawe, i tego, co złe. Kto z nas nie doświadczył tego w swoim życiu?

Problem polega na tym, że gdy jest się przywódcą, wywiera się znaczący wpływ na innych, dobry albo zły. Wystarczająco już złe jest wywieranie złego wpływu w swojej rodzinie, swoim miejscu pracy czy swojej społeczności. Ale gdy jest się przywódcą duchowym, politycznym czy jednym i drugim, wpływ jest wielokrotnie silniejszy. Jakże ważne jest zatem, by bez względu na pełnioną rolę, ale zwłaszcza będąc przywódcą, postępować zgodnie z zasadami i nauczaniem Pisma Świętego!

**Przeczytaj wskazane poniżej fragmenty Biblii. Jakiego rodzaju przywództwo w nich znajdujemy? Jeśli dobre, wytłumacz, dlaczego dobre. Jeśli złe, wytłumacz, dlaczego złe.**

`Rechabam (zob. 1 Krl 12,1-6)`

`Piotr (zob. Dz 15,7-11)`

`Jozjasz (zob. 2 Krl 23,1-10)`

`Debora (zob. Sdz 4,1-16)`

`Achab (zob. 1 Krl 21,1-16)`

`Jakie lekcje możemy przyswoić sobie choćby z powierzchownego przestudiowania tych przykładów i co mówią one o dobrym i złym przywództwie. Jak możemy zastosować w rolach, które pełnimy, to, czego się nauczyliśmy?`