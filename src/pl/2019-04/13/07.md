---
title:  Do dalszego studium
date:  27/12/2019
---

„Działalność ożywieniowa i reformatorska prowadzona przez żydowskich repatriantów pod przywództwem Zorobabela, a potem Ezdrasza i Nehemiasza, jest przykładem dzieła duchowej odnowy, jaka ma się dokonać w ostatnich dniach historii świata. Reszta Izraela składała się z ludzi słabych, narażonych na ataki wrogów, ale przez nich Bóg zamierzał zachować na ziemi prawdę o sobie i swoim prawie. Izraelici byli strażnikami prawdziwej pobożności i powiernikami świętych wyroczni. Gdy odbudowywali świątynię i mur obronny Jerozolimy, przeżywali różne doświadczenia i musieli stawić czoło silnej opozycji. Przywódcy dzieła dźwigali na swych barkach ciężkie brzemiona, ale szli naprzód w niezachwianej ufności, pokorze ducha, niezmiennie polegając na Bogu i wierząc, że dzięki Niemu Jego prawda zwycięży. Podobnie jak król Hiskiasz, Nehemiasz »był przywiązany do Pana i nie odstępował od niego, przestrzegając przykazań (...). Toteż Pan był z nim« (2 Krl 18,6­7)”1.

**Pytania do dyskusji**

`1. Dlaczego musimy czynić wszystko, co możemy przed Bogiem, by wspierać naszych przywódców?`

`2. Dlaczego styl służebnego przywództwa jest tak trudny, wymagający i jednocześnie skuteczny? Dlaczego ważne jest to, by chrześcijański lider był jednocześnie sługą?`

`3. Od początku do końca Księgi Nehemiasza widzimy jej autora jako modlącego się. Ezdrasz i Nehemiasz byli ludźmi modlitwy. Policz, jak wiele razy słowa modlitwa i modlić się występują w Księdze Ezdrasza i Księdze Nehemiasza. Ci przywódcy nieustannie się modlili. Co powinno to mówić nam o naszej praktyce modlitwy?`

`4. „Był przywiązany do Pana i nie odstępował od niego, przestrzegając przykazań, jakie Pan nadał Mojżeszowi” (2 Krl 18,6). Jak mamy być przywiązani do Pana? Co to znaczy? Jak przywiązanie do Pana ma się do przestrzegania Jego przykazań?`