---
title:  Przywódcy w Izraelu
date:  21/12/2019
---

### Studium bieżącego tygodnia
1 Krl 12,1-16; Dz 15,7-11; J 11,46-53; Ne 4,7-23; Ezd 8,21-23.31-32.

> <p>Tekst pamięciowy</p>
> „Rozszedł się więc cały lud, aby się najeść i napić, i udzielić innym, i urządzić wielką radosną uroczystość, gdyż zrozumieli słowa, które im podano” (Ne 8,12).

Ezdrasz i Nehemiasz są przykładami wielkich przywódców poświęconych Bogu i wypełniających zadania wyznaczone im przez Pana. Miłość do Boga inspirowała ich do wiernej służby. Ich wierność była jednym z ważnych elementów naszego studium.

W tym tygodniu przyjrzymy się przykładom przywództwa zawartym w Biblii, w tym także postępowaniu Ezdrasza i Nehemiasza. Z pewnością przedstawimy tylko wybrane przykłady z wielu, gdyż w jednej lekcji nie mamy zbyt dużo miejsca. Lekcje płynące z tych przykładów są ważne dla każdego przywódcy. Być może nie uważasz się za przywódcę w tym momencie swojego życia, ale przecież wszyscy wywieramy wpływ na otaczających nas ludzi, więc te lekcje są cenne dla nas wszystkich.

Centralne miejsce w historii tych przywódców zajmuje Słowo Boże. To ono zmieniało ich myślenie i życie, prowadząc do realizacji programu ożywienia i reformacji. Ludzie ci wiele zawdzięczali Słowu Boga i Jego pouczeniom zawartym w Słowie. Także dzisiaj — bez względu na to, kim jesteśmy i jaką pełnimy rolę — musimy zachowywać Słowo Boże w centrum naszego adwentystycznego stylu życia.