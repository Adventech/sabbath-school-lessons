---
title:  Zło w oczach Pana
date:  23/12/2019
---

**Przeczytaj podane fragmenty Pisma Świętego. Co mówią one o przywódcach i ich wpływie na ludzi, którymi kierowali?**

`1 Krl 15,26.34`

`2 Krl 13,1-3`

`J 11,46-53`

Dla wielu z nas, którzy zajmujemy jakiekolwiek kierownicze stanowiska, trzeźwiącą myślą jest to, że nasze przywództwo może albo wzmacniać ludzi duchowo, albo ich osłabiać. We wszystkich wskazanych tutaj przykładach efekt był druzgocząco negatywny.

Mówiąc bardziej precyzyjnie, nasz charakter i poświęcenie się Chrystusowi wywierają wpływ na ludzi, z którymi się stykamy. Duchowi przywódcy wpływają na innych, albo prowadząc ich do Boga, albo od Niego odwodząc i kierując ich ku złu.

W przeciwieństwie do przykładów, które przestudiowaliśmy dzisiaj, Ezdrasz i Nehemiasz mieli niewątpliwie silną więź z Bogiem. Jeden i drugi częściej wspominali o poście i modlitwie niż inni wielcy przywódcy. Pod ich przywództwem naród chodził z Bogiem, nawet jeśli nie wszystko układało się doskonale. Życie Izraelitów było wtedy nakierowane na Boga. Z drugiej strony fakt, iż byli tacy, którzy nie ulegli wpływowi Ezdrasza i Nehemiasza i nie zostali przez ten wpływ przemienieni, świadczy o tym, że to nasza osobista wiara, a nie cudza, decyduje o naszym duchowym stanie. Wystarczy spojrzeć na ludzi, którzy osobiście widzieli i słyszeli Jezusa, a nawet byli świadkami dokonywanych przez Niego cudów, a jednak Go odrzucili. Owszem, mamy pewną rolę do odegrania — bez względu na to, jakie zajmujemy stanowisko — gdyż każdy z nas wywiera wpływ ku dobru albo złu. Jednak ostatecznie każdy osobiście zda sprawę za siebie przed Bogiem.

`Pomyśl o ludziach należących do twojej sfery wpływu. W jaki sposób możesz zwiększać swój wpływ na nich?`