---
title:  Do dalszego studium
date:  20/12/2019
---

„Sprawność w pełnieniu obowiązków wyznaczonych przez Boga stanowi ważny element prawdziwej pobożności. Ludzie powinni wykorzystywać możliwości jako narzędzia pełnienia woli Pańskiej. Sprawne i zdecydowane działanie we właściwym czasie będzie prowadzić do wspaniałych zwycięstw, podczas gdy zwlekanie i zaniedbania wiodą do porażek i przynoszą ujmę Bogu. Jeśli przywódcy w dziele prawdy nie wykazują gorliwości, jeśli są obojętni i nieskłonni do celowego działania, wówczas wyznawcy Kościoła także będą obojętni, gnuśni i leniwi. Jeśli natomiast przywódcy będą pełni świętego dążenia do służenia Panu i tylko Jemu, wówczas wyznawcy będą zjednoczeni, pełni nadziei i gorliwości.

Słowo Boże pełne jest ostrych kontrastów. Grzech i świętość są ukazane obok siebie, abyśmy widząc je, mogli odrzucić zło i przyjąć świętość. Karty Pisma Świętego, na których opisane zostały nienawiść, fałsz i zdrada Sanballata i Tobiasza, zawierają także opis szlachetności, poświęcenia i ofiarności Ezdrasza i Nehemiasza. Możemy naśladować tych pierwszych albo tych drugich — wybór należy do nas. Straszliwe skutki przekraczania Bożych przykazań zostały przedstawione w porównaniu z błogosławieństwami będącymi efektem posłuszeństwa. My sami musimy zdecydować, czy chcemy cierpieć pierwsze, czy doznawać drugich”1.

**Pytania do dyskusji**

`1. Wydaje się jasne, że wielu z tych, którzy pożenili się z pogankami, nie było oddanych Bogu. Zatem Ezdrasz nie pozostawił ich zdanych na siebie, ale starał się napomnieć i skorygować ich postępowanie, mając nadzieję na zmianę. Ale czy zmiana naprawdę nastąpiła? Czy zmieniając swoje postępowanie, doznali również wewnętrznej przemiany? Czy ich poświęcenie się Bogu naprawdę wzrosło? Jakie mamy dowody, iż wielu z nich nie zmieniło się? Czego możemy się nauczyć z ich błędów o tym, jak ważna jest zmiana serca?`

`2. W jaki sposób możemy pomóc w naszym zborze tym osobom, które mogą się zmagać z problemami wynikającymi z zawarcia niemądrych związków małżeńskich?`

`3. Choć Boże zasady są wieczne i absolutne, to jednak panujące reguły kulturowe w różnych miejscach znacząco różnią się między sobą. Dlaczego musimy pamiętać o różnicach kulturowych, gdy staramy się w określonych sytuacjach w naszym życiu stosować Boże zasady?`