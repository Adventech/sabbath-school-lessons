---
title:  Jak radzić sobie ze złymi decyzjami?
date:  14/12/2019
---

### Studium bieżącego tygodnia
Ne 13,23-25; Pwt 7,3-4; 2 Kor 6,14; Ezd 9,1-10,44; 1 Kor 7,10-17.

> <p>Tekst pamięciowy</p>
> „Rzekłem: Boże mój! Wstydzę się i nie ośmielam się nawet podnieść swojego oblicza do ciebie, Boże mój, gdyż nasze winy wyrosły nam ponad głowę, a nasze grzechy dosięgły aż nieba” (Ezd 9,6).

Ezdrasz i Nehemiasz stali się liderami w społeczności izraelskiej, w której mieszane małżeństwa z nie-Izraelitami stały się normą. Obaj przywódcy byli tym zjawiskiem poważnie zaniepokojeni, gdyż pragnęli doprowadzić naród izraelski do ścisłej więzi z Bogiem. Byli świadomi negatywnego wpływu niewierzących i bałwochwalców na Izraelitów, gdyż widzieli skutki takiego wpływu w dziejach wybranego narodu. Kananejskie religie rozprzestrzeniły się w Izraelu, tak iż Baala i Aszerę czczono na każdym wzgórzu. Ponadto pogańskie żony wywierały negatywny wpływ na izraelskie rodziny. Już w czasach Jozuego Bileam doradził Moabitom, by wysłali do Izraelitów swoje dziewczęta, aby te skłoniły ich do odwrócenia się od Boga. Niestety, ta taktyka okazała się nad wyraz skuteczna. Małżonkowie nie tylko wpływają na siebie nawzajem, ale także i na swoje dzieci.

Co Ezdrasz i Nehemiasz uczynili z problemem mieszanych małżeństw Izraelitów z nie-Izraelitami? Czy mieli pozwolić, by ta praktyka szerzyła się nadal bez ograniczeń? W tym tygodniu przyjrzymy się, jak ci dwaj przywódcy podeszli do tego problemu.