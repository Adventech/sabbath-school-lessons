---
title:  Nasz przebaczający Bóg
date:  09/11/2019
---

### Studium bieżącego tygodnia
Ne 9,1-3; Dn 9,4-19; Ne 9,4-8; Kol 1,16-17; Ne 9,9-10,1; Rz 5,6-8.

> <p>Tekst pamięciowy</p>
> „Kto ukrywa występki, nie ma powodzenia, lecz kto je wyznaje i porzuca, dostępuje miłosierdzia” (Prz 28,13).

Gdy Święto Szałasów/Namiotów/Kuczek (hebr. Sukkot) dobiegło końca, przywódcy żydowscy znowu zebrali lud. Świętowanie się skończyło i przyszedł czas, by powrócić do niedokończonej sprawy wyznania win i skruchy przed Bogiem.

Owszem, wcześniej przywódcy polecili współwyznawcom, by przestali się smucić z powodu swoich grzechów, ale nie znaczy to, że żal i wyznanie grzechów nie są ważne. Tak więc teraz, gdy skończyło się święto, przyszedł czas na pełne wyznanie win.

Przedstawiona kolejność wydarzeń niekoniecznie oznacza, że radowanie się i wyznawanie win zawsze mają przebiegać w tej kolejności. Nie oznacza też tego, że właściwa jest tylko kolejność odwrotna. Choć naturalne jest to, że najpierw wyznajemy grzechy, a potem się radujemy, to jednak chyba radość z Boga powinna być na pierwszym miejscu. Przecież w Rz 2,4 czytamy, że to „dobroć Boża” prowadzi nas do skruchy. Tak więc dobroć Boga powinna wywoływać wielbienie Go i świętowanie, a jednocześnie przypominać nam, że potrzebujemy Bożego przebaczenia, oczyszczenia i odrodzenia.