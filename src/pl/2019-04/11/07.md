---
title:  Do dalszego studium
date:  13/12/2019
---

„Gdy przedstawił im Boże przykazania i przestrogi oraz surowe kary, jakie spadły w przeszłości na Izraelitów z powodu podobnych grzechów, ich sumienia się obudziły i rozpoczęło się dzieło reformy, które odsunęło ciążący nad nimi gniew Pana, a sprowadziło Jego uznanie i błogosławieństwo.

Niektórzy z pełniących święte urzędy wstawiali się za swoimi pogańskimi żonami, twierdząc, że nie mogą się z nimi rozstać. Jednak nie czyniono żadnych wyjątków ze względu na stanowisko czy pozycję społeczną. Ktokolwiek spośród kapłanów czy przywódców odmówił zerwania związku z bałwochwalcami, był natychmiast odłączany od służby Pańskiej. Wnuk arcykapłana, który poślubił córkę niesławnego Sanballata, został nie tylko usunięty z urzędu kapłańskiego, ale także wydalony z Izraela. Nehemiasz modlił się: — »Zapamiętaj im, mój Boże, że splamili kapłaństwo i przymierze wiążące kapłanów i Lewitów« (Ne 13,29)”1.

**Pytania do dyskusji**

`1. Przeczytaj uważnie powyższy cytat z książki Prorocy i królowie. Omówcie w klasie, co myślicie o tym, co zrobił Nehemiasz, nie czyniąc żadnych wyjątków, nawet dla tych, którzy naprawdę kochali swoje żony i nie chcieli się z nimi rozstawać. Czy sądzisz, że Nehemiasz był zbyt surowy, zbyt nieugięty i mógł poczynić pewne wyjątki? Dlaczego tak albo dlaczego nie? Jak Kościół — w tym samym kontekście — może stosować wobec swoich błądzących członków dyscyplinę z miłością i zrozumieniem, a przy tym nie umniejszać Bożych standardów związanych z prawdą?`

`2. Choć wiemy, że nie ma nic legalistycznego w świętowaniu siódmego dnia tygodnia, podobnie jak nie ma nic legalistycznego w odrzuceniu zazdrości czy unikaniu kradzieży i kłamstwa, jak możemy być ostrożni, by nie czynić zachowywania soboty (czy posłuszeństwa któremukolwiek z przykazań) legalistycznym wymogiem? Dlaczego pamięć o ofierze Chrystusa na krzyżu jest najmocniejszym lekarstwem chroniącym nas przed chorobą legalizmu/formalizmu?`

`3. Jak możemy się ustrzec przed niebezpieczeństwem powolnego zniżania się do kompromisów podobnych do tych, z jakimi miał do czynienia Nehemiasz wśród mieszkańców Judei?`