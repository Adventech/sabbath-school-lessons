---
title:  Boże powołanie
date:  12/10/2019
---

### Studium bieżącego tygodnia
Ezd 7,10; Ne 1,1-11; Dn 9,24-27; 8,1-27; Rz 8,28-29; 9,1-33; Wj 3,1-4,31.

> <p>Tekst pamięciowy</p>
> „Błogosławiony niech będzie Pan, Bóg naszych ojców, który tak natchnął serce króla, aby w dostojeństwo ubrać świątynię Pana, która jest w Jeruzalemie” (Ezd 7,27).

Czy Bóg powołuje każdego człowieka do wykonania jakiegoś określonego zadania? Czy istnieją kryteria, które czynią jednych bardziej odpowiednimi do realizacji pewnych zadań? Czy te kryteria są inne w oczach ludzi niż w oczach Boga?

Większość z nas przypuszczalnie odpowiedziałaby twierdząco zwłaszcza na dwa ostatnie pytania. Bywa tak, że Bóg przygotowuje nas przez edukację i doświadczenia do wykonania pewnego zadania, a innym razem wybiera nas, byśmy Mu służyli po prostu dlatego, że jesteśmy gotowi ukorzyć się przed Nim. Jednak nie zawsze łatwo jest określić, jakie jest Boże powołanie dotyczące nas. Mimo to Biblia jest pełna opowiadań o ludziach, których Bóg wybrał właśnie do spełnienia określonego zadania.

Także Ezdrasz i Nehemiasz zostali powołani przez Boga do wykonania szczególnego zadania — odbudowania tego, co leżało w gruzach. Jednak w tym przypadku odbudowa wymagała wielu złożonych działań. Ezdrasz i Nehemiasz musieli przyprowadzić Izraelitów z powrotem do Jerozolimy oraz odbudować świątynię i miasto. Jednocześnie mieli uczyć ludzi o Bogu, a przede wszystkim doprowadzić ich do żywej więzi z Nim. Oto jasne Boże powołanie i do tego jakże ważne!