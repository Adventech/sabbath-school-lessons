---
title:  70 tygodni i 2300 dni
date:  15/10/2019
---

Słowo wyznaczono w Dn 9,24: „Siedemdziesiąt tygodni wyznaczono…”, znaczy dosłownie: odcięto1 — siedemdziesiąt tygodni odcięto… Choć hebrajskie słowo przetłumaczone jako wyznaczono, nie jest użyte nigdzie indziej w Biblii, to jednak występuje w żydowskiej literaturze i oznacza odcięcie jakiejś części od większej całości. Ponieważ w 8. rozdziale Księgi Daniela przedstawiono proroctwo o 2300 latach, ale nie podano początku tego proroctwa, logiczne jest, że gdy w następnym rozdziale (zob. 9. rozdział Księgi Daniela) jest mowa o wyznaczeniu/odcięciu 490 lat, to musiały one zostać odcięte od 2300 proroczych lat wspomnianych w poprzednim rozdziale. Od czego innego miałby być odcięty ten okres, jeśli nie od innego, ale dłuższego okresu proroczego?

`Przeczytaj 8. rozdział Księgi Daniela. Jaka część wizji danej Danielowi w tym rozdziale nie została wyjaśniona (zob. zwłaszcza Dn 8,14.26-27)?`

Istnieje wiele powodów, dla których proroctwo o 70 tygodniach z Dn 9,24-27 oraz proroctwo o 2300 wieczorach i porankach z Dn 8,14 związane są ze sobą: (1) oba są okresami proroczymi; (2) łączy je szczególne słownictwo — widzenie i zrozumienie (zob. Dn 8,26-27; 9,23); (3) wyjaśnienie obu proroctw zostało podane przez anioła Gabriela (zob. Dn 8,16; 9,21); (4) jedyną częścią widzenia niewyjaśnioną w 8. rozdziale Księgi Daniela jest okres 2300 wieczorów i poranków (czasami tłumaczonych jako dni) w Dn 8,14; (5) 8. rozdział Księgi Daniela zawiera widzenie i częściowe jego wyjaśnienie, podczas gdy 9. rozdział zawiera tylko wyjaśnienie tej części 8. rozdziału, która nie została wyjaśniona, mianowicie proroctwa o 2300 dniach z Dn 8,14, czyli tej części widzenia, której Daniel nie rozumiał (zob. Dn 8,27).

Informacje podane w Księdze Ezdrasza uzupełniają brakujące elementy proroczej przepowiedni Księgi Daniela dotyczące tego, kiedy rozpocznie się odliczanie proroczego czasu związanego z ważnymi elementami misji Chrystusa i Jego dzieła dla ludzkości.

![](https://sabbath-school-stage.adventech.io/api/v1/pl/quarterlies/2019-04/lessons/03/days/prophecy.png)