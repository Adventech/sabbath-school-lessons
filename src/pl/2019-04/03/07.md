---
title:  Do dalszego studium
date:  18/10/2019
---

„Czas przyjścia Chrystusa, Jego namaszczenie przez Ducha Świętego, Jego śmierć i rozpowszechnienie ewangelii wśród pogan zostały dokładnie wskazane. Narodowi żydowskiemu dany był przywilej zrozumienia tych proroctw i rozpoznania ich wypełnienia się w misji Jezusa. Chrystus ukazał swym uczniom doniosłość studiowania proroctw. Powołując się na otrzymane przez Daniela proroctwo, Chrystus rzekł: — »Kto czyta, niech uważa« (Mt 24,15).

Po swym zmartwychwstaniu Zbawiciel tłumaczył uczniom z przekazów »wszystkich proroków (…), co o nim było napisane« (Łk 24,27). Jezus przemawiał przez wszystkich proroków. »Działający w nich Duch Chrystusowy, który przepowiadał cierpienia, mające przyjść na Chrystusa, ale też mające nastać potem uwielbienie« (1 P 1,11)”1.

**Pytania do dyskusji**

`1. Rozważ następującą sytuację: Otóż Bóg powołuje cię do czynienia czegoś, co lubisz i pragniesz czynić. Jakimi zasadami powinieneś się kierować, by się dowiedzieć, że czynisz wolę Bożą, a nie po prostu coś, co ci odpowiada?`

`2. Przeczytaj historię Jonasza i pomyśl o jego reakcji na Boże powołanie. Czego możemy się nauczyć z jego doświadczenia? Porównaj postawę Jonasza z postawą Pawła wobec Bożego powołania (zob. Dz 9,1-20). Jakie były najważniejsze różnice między nimi?`

`3. „Historia Judasza przedstawia smutny koniec życia, które w innych warunkach mogłoby zyskać uznanie Boga. Gdyby Judasz umarł przed swą ostatnią podróżą do Jerozolimy, byłby uważany za męża godnego zajęcia miejsca wśród dwunastu, a jego brak byłby dotkliwie odczuwany”2. Pomyśl o historii Judasza Iskarioty. Czy jego powołaniem było wydanie Jezusa? Jeśli tak, to czy byłoby to uczciwe wobec Judasza? Jak możemy zrozumieć postawę Judasza i możliwości mu zaoferowane w świetle tego, do czego ostatecznie doszedł? Czego możemy się nauczyć z jego historii o znaczeniu wolności wyboru w naszym życiu?`