---
title:  Do dalszego studium
date:  06/12/2019
---

„Krzyż Chrystusa po wszystkie wieki będzie przedmiotem badań i pieśni zbawionych. W Chrystusie uwielbionym widzieć będą Chrystusa ukrzyżowanego. Nigdy nie zapomną, że Ten, który swą mocą stworzył i podtrzymuje niezliczone światy — Ten umiłowany przez Boga, Majestat Nieba, Ten, któremu kłaniają się cherubini i serafini — uniżył się, aby podnieść upadłą ludzkość; że wziął na siebie hańbę grzechu oraz zniósł także tę chwilę, gdy Ojciec w niebie odwrócił od Niego swoją twarz, aż w końcu żal i ból z powodu grzesznego świata złamały Jego serce i położyły kres Jego życiu na krzyżu Golgoty. Fakt, że Stwórca Wszystkich Światów, Sędzia Wszystkich Istnień, porzucił swą wspaniałość i z miłości do ludzi tak bardzo się uniżył, będzie stale wzbudzać zdziwienie i uwielbienie całego wszechświata. Gdy niezliczone rzesze zbawionych spoglądać będą na swego Stwórcę i ujrzą na Jego obliczu wspaniałość Ojca, gdy patrzeć będą na Jego tron, założony od wieków na wieki, i poznają, że Jego królestwu nie ma końca, wówczas zaśpiewają z zachwytem: — Godzien, »godzien jest ten Baranek zabity” (Ap 5,12); „odkupiłeś dla Boga [drogocenną] krwią swoją ludzi« (Ap 5,9)”1.

**Pytania do dyskusji**

`1. Omów kwestię równowagi w okazywaniu podczas nabożeństwa radosnych uczuć i najwyższego szacunku dla Boga. Albo odpowiedz na pytanie: Czy te dwie rzeczy wykluczają się wzajemnie?`

`2. Izraelici powierzyli mur Jerozolimy Bożej ochronie, poświęcając go i uznając w ten sposób, że mur jest bezużyteczny, jeśli Bóg go nie broni. Salomon napisał: „Jeśli Pan domu nie zbuduje, próżno trudzą się ci, którzy go budują. Jeśli Pan nie strzeże miasta, daremnie czuwa stróż” (Ps 127,1). Co mówi to nam o wszelkich naszych wysiłkach w pracy dla Pana?`

`3. Jaka jest rola muzyki w twoim przeżywaniu wspólnego nabożeństwa?`

`4. Pismo Święte mówi wyraźnie, że Jezus jest naszym Najwyższym Kapłanem w niebiańskiej świątyni. Co On czyni tam dla nas? Czego służba kapłanów w ziemskiej świątyni uczy nas o Jego dziele dla nas w niebiańskiej świątyni?`