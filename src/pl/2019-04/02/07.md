---
title:  Do dalszego studium
date:  11/10/2019
---

Nehemiasz był człowiekiem modlitwy. „Nehemiasz raz po raz otwierał duszę przed Bogiem, wstawiając się za swój lud. W miarę, jak się modlił, w jego umyśle kształtowało się święte postanowienie. Otóż doszedł do przekonania, że jeśli uzyska zgodę króla i niezbędne środki na zakup materiałów budowlanych, to podejmie się dzieła odbudowy murów obronnych Jerozolimy i przywróci Izraelowi narodową potęgę. Prosił Pana, by zjednał mu przychylność monarchy, aby ten plan mógł się ziścić: — »Spraw, proszę, aby poszczęściło się dziś twemu słudze i okaż mu zmiłowanie wobec tego męża« (Ne 1,11).

Cztery miesiące czekał Nehemiasz na dogodną okazję, aby przestawić swoją prośbę królowi”1.

**Pytania do dyskusji**

`1. Nawiązując do odpowiedzi na pytanie ze środowej części lekcji, co to znaczy, że w całej Biblii — tak w Starym, jak i Nowym Testamencie — znajdujemy świadectwa, iż ludzie powołani przez Boga spotykali się ze zdecydowaną opozycją? O czym świadczy to, że było tak niemal w każdym przypadku? Być może lepiej byłoby zapytać: Czy znasz kogoś, kto powołany przez Boga do wypełnienia Jego woli, nie natrafił na opozycję? Co mówi to nam o tym, iż nie powinniśmy się zniechęcać, gdy pełniąc wolę Bożą, napotykamy poważne trudności w wykonaniu tego, co, jak wierzymy, zostało nam zlecone przez Pana?`

`2. Przeczytaj Ne 2,18. Co mówi to nam o sile osobistego świadectwa i dlaczego było ono ważne dla uzyskania pozytywnej odpowiedzi, jaką Nehemiasz dostał od Judejczyków?`

`3. Ani Ezdrasz, ani Nehemiasz nie byliby w stanie niczego dokonać bez pomocy króla. Mówiąc innymi słowy, ci mężowie Boży działali we współpracy z władzą polityczną, i to na dodatek pogańską. Czego możemy się nauczyć z tego faktu o potrzebie współdziałania z siłami politycznymi, jakiekolwiek by one nie były? Dlaczego w tej kwestii Kościół musi zachowywać daleko idącą ostrożność?`

`4. Przeczytaj w klasie modlitwę Nehemiasza (zob. Ne 1,1-11). Czego możesz się z niej nauczyć, by pogłębić swoją więź z Bogiem? Jak uczy nas ona poddawania się Bogu, wyznawania grzechów i przyjmowania Bożych obietnic?`