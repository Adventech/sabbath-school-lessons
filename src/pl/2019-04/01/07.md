---
title:  Do dalszego studium
date:  04/10/2019
---

Zastanów się nad gorliwością i pracowitością Ezdrasza. „Ezdrasz stał się Bożym rzecznikiem, kształcąc wszystkich wokoło w zasadach, na których opiera się niebiańskie panowanie. Przez resztę życia — czy to na dworze króla Medii i Persji, czy w Jerozolimie — jego najważniejszą misją było nauczanie. Gdy przekazywał innym prawdy, które poznał, jego zdolność wykonywania tego dzieła stale wzrastała. Stał się człowiekiem pobożnym i gorliwym. Był dowodem Pańskim wobec świata świadczącym o mocy biblijnej prawdy uszlachetniającej człowieka w jego codziennym życiu”1.

„W dziele reformy mającym się dokonać w naszych czasach potrzebni są ludzie podobni do Ezdrasza i Nehemiasza — ludzie, którzy nie będą lekceważyć czy usprawiedliwiać grzechu ani wahać się bronić czci Boga. Ci, którzy dźwigają ciężar tego dzieła, nie spoczną, póki dzieje się zło, ani nie będą przykrywać grzechów płaszczem fałszywej miłości bliźniego. Będą pamiętać, że Pan nie ma względu na osobę, a stanowczość wobec niektórych może się okazać miłosierdziem wobec wielu. Będą także pamiętać, że karcąc zło, należy zawsze przejawiać ducha Chrystusowego”2.

**Pytania do dyskusji**

`1. O tak, mamy wiele wspaniałych obietnic Pańskich. Jednak z drugiej strony Bóg nigdy nam się nie narzuca. Jakie wybory, których dokonujemy w naszym życiu, mogą uniemożliwić spełnienie Jego obietnic wobec nas?`

`2. Przeczytaj modlitwę zapisaną w Dn 9,1-23. Jakie zasady w niej zauważasz i jak możesz je zastosować w swoim życiu? Co uczynił Daniel, jaka była jego postawa i o co prosił? Co jeszcze z tego przykładu możemy zastosować dzisiaj?`

`3. W czwartkowej części lekcji znajduje się wypowiedź Ellen G. White o tym, jak ważne było Słowo Boże w służbie Ezdrasza i jak pilnie pracował, by głosić je wśród ludzi. Jaka jest w tym oczywista i ważna nauka dla nas w kwestii znaczenia Słowa Bożego w naszym życiu i w życiu Kościoła?`