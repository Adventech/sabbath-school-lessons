---
title:  Do dalszego studium
date:  08/11/2019
---

„Teraz musieli okazać wiarę w Boże obietnice. Pan przyjął ich skruchę, a więc mieli się teraz radować pewni przebaczenia grzechów i Bożej przychylności. (...).

Każde prawdziwe nawrócenie do Boga przynosi trwałą radość. Gdy grzesznik poddaje się wpływowi Ducha Świętego, zaczyna dostrzegać swoją winę i skażenie na tle świętości Tego, który bada serca. Widzi siebie jako potępionego przestępcę. Nie powinien jednak z tego powodu popadać w rozpacz, gdyż zostało mu zapewnione przebaczenie. Może się radować, doznawszy przebaczenia grzechów i miłości przebaczającego Niebiańskiego Ojca. Chwałą Boga jest otoczyć grzesznych i skruszonych ludzi ramionami Jego miłości, opatrzyć ich rany, oczyścić z grzechu i przyodziać szatami zbawienia”1.

**Pytania do dyskusji**

`1. Na jakich warunkach możesz doświadczyć radości z Pana (zob. Ne 8,10) jako twojej ostoi? Czy jest coś, co musimy zrobić, by doświadczyć mocy Boga i Jego przebaczenia? Jeśli tak, to co to jest?`

`2. Jak możemy znaleźć równowagę między smuceniem się z powodu naszych grzechów a radowaniem się z Pana? Czy te uczucia/postawy nie są przeciwstawne? Jakiej odpowiedzi na to pytanie dostarczają prawo i ewangelia? (Zob. Rz 3,19-24).`

`3. Nehemiasz powiedział: — „Idźcie, najedzcie się tłustego jadła i napijcie się słodkich napojów, udzielcie też tym, którzy nic nie przygotowali, gdyż dzień dzisiejszy jest poświęcony naszemu Panu; nie smućcie się, wszak radość z Pana jest waszą ostoją” (Ne 8,10). Jedzenie smacznych potraw, picie słodkich napojów i dzielenie się z tymi, którzy nic nie mają, to sposób na uczczenie dnia poświęconego naszemu Panu. Czego uczy to nas o tym, jak powinniśmy się radować z Pana? Co w tym kontekście oznacza świętość tego dnia?`