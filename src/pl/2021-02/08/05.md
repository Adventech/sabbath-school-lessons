---
title:  Stałość i trwałość prawa Bożego
date:  19/05/2021
---

`Jakiej prawdy o Bogu uczą nas obecność prawa w więzi przymierza i zasadnicza natura tego prawa? Zob. Ml 3,6; Jk 1,17.`

Prawo Boga jest słownym lub spisanym wyrazem Jego woli (por. Ps 40,9). Ponieważ jest ono kopią/wyciągiem/przepisaniem/odpowiednikiem charakteru Boga, to obecność prawa w przymierzu upewnia nas o tym, że możemy niezmiennie polegać na Bogu. Choć nie zawsze będziemy w stanie rozpoznać Jego opatrznościowe działania, to jednak wiemy, że jest On wiarygodny. Jego wszechświat jest kierowany niezmiennymi prawami moralnymi i fizycznymi. Dzięki temu możemy zachować prawdziwą wolność i bezpieczeństwo.

„Pewność, że Bóg jest wiarygodny i można na Nim polegać, opiera się na Jego prawie. Jego wola i Jego prawo są jednością. Bóg mówi, że prawo jest prawem, gdyż określa/przedstawia/opisuje możliwie najlepsze wzajemne stosunki/relacje. Dlatego prawo Boże nigdy nie jest dowolne/przypadkowe ani nie podlega kaprysom i modom. Jest najtrwalszym elementem wszechświata”46.

`Skoro prawo Boże nie może uratować człowieka od grzechu, dlaczego jest częścią przymierza? (Zob. Am 3,3).`

Więź wymaga zgodnego współżycia. Ponieważ Bóg jest nie tylko Stwórcą Świata, ale także jego Moralnym Władcą, więc prawo jest niezbędne dla szczęścia inteligentnych istot stworzonych przez Niego do życia w zgodzie z Nim. Jego prawo, wyraz Jego woli, jest zatem konstytucją, na której opierają się Jego rządy. Jego prawo jest z natury rzeczy normą i zobowiązaniem wynikającymi z umowy i więzi przymierza. Jego celem nie jest zbawienie nas, ale określenie naszego obowiązku wobec Boga (przykazania od pierwszego do czwartego) oraz bliźnich (przykazania od piątego do dziesiątego). Mówiąc innymi słowy, prawo Boże wskazuje sposób życia wybrany przez Boga dla Jego dzieci pozostających w przymierzu z Nim oraz zapewniający im szczęście i dobro. Prawo Boże zapobiegało przyjęciu przez Izraelitów innej filozofii życia. Celem więzi przymierza było i jest doprowadzenie ludzi wierzących dzięki odradzającej łasce Boga do zgodności z Jego wolą i Jego charakterem.

`Rozejrzyj się wokół siebie. Czy dostrzegasz niszczycielskie skutki bezprawia? Czy widzisz w swoim życiu szkody spowodowane łamaniem prawa Bożego? Jak pomaga ci to docenić zalety prawa Bożego i jego niezwykle istotną rolę w naszej więzi z Bogiem?`