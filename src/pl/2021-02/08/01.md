---
title:  Prawo przymierza
date:  15/05/2021
---

### Studium Bieżącego Tygodnia
Wj 19,6; Iz 56,7; Hbr 2,9, Pwt 4,13; 10,13; Am 3,3; Rdz 18,19.

> <p>Tekst Pamięciowy</p>
> „A tak wiedz, że Pan, Bóg twój, jest Bogiem, Bogiem wiernym, który do tysiącznego pokolenia dochowuje przymierza i okazuje łaskę tym którzy go miłują i strzegą jego przykazań” (Pwt 7,9).

W Ps 23,3 Dawid wskazuje, dokąd Bóg pragnie nas prowadzić: „Wiedzie mnie ścieżkami sprawiedliwości ze względu na imię swoje”. Ponieważ Bóg jest prawy i uczciwy, to nigdy nie sprowadzi nas na złą drogę. Zapewni nam bezpieczne ścieżki w naszym duchowym życiu.

Czym są bezpieczne ścieżki sprawiedliwości? Autor innego psalmu odpowiada na to pytanie, kierując prośbę w modlitwie do Boga: „Prowadź mnie ścieżką przykazań twoich, bo w niej mam upodobanie!” (Ps 119,35). „Wszystkie przykazania twoje są sprawiedliwe” (Ps 119,172). Boże prawo jest bezpieczną i pewną ścieżką prowadzącą przez zdradliwe bagna ludzkiego życia.

W lekcji tego tygodnia skupimy uwagę na prawie Bożym i jego miejscu w przymierzu synajskim.

Co oznaczało wybranie Izraelitów przez Boga? W czym wybranie Izraelitów przez Boga jest podobne do naszego wybrania? Jakie znaczenie miało prawo w przymierzu? Czy przymierze było bezwarunkowe? Dlaczego posłuszeństwo Bogu jest nieodłączną częścią więzi przymierza?