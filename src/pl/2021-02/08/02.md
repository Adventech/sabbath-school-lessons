---
title:  Wybranie Izraelitów (zob. Pwt 7,7)
date:  16/05/2021
---

Tradycja żydowska uczy, że Bóg zawarł przymierze z Izraelitami tylko dlatego, że inne narody wcześniej je odrzuciły. Choć takie stanowisko nie ma biblijnego umocowania, jednak ilustruje ów fakt, że z jakiegokolwiek powodu Pan wybrał Hebrajczyków, to z pewnością stało się tak nie dlatego, by zasługiwali na zaszczyt i przywilej dany im przez Niego. Nie mieli oni własnych zasług, które uczyniłyby ich godnymi miłości Boga i Jego wybrania jako Jego ludu. Byli nieliczni, przebywali w niewoli i nie mieli prawie żadnego znaczenia politycznego i wojskowego. Byli zagubieni kulturowo i religijnie, nie posiadając większych możliwości wpływania na innych. Tak więc zasadniczą przyczyną wybrania Izraelitów była tajemnica Bożej miłości i łaski.

**Z drugiej strony musimy zachować ostrożność w podejściu do kwestii wybrania, gdyż może ona być obarczona możliwym niebezpieczeństwem teologicznego błędnego zrozumienia. Do czego Bóg wybrał Izraelitów? Czy wybrał ich do odkupienia, a wszystkich innych odrzucił i skazał na zgubę? A może zostali oni wybrani jako narzędzie, by przedstawić światu ofertę, która została im przedstawiona? Jak poniższe wersety pomagają nam udzielić odpowiedzi na te pytania?**

`Wj 19,6`

`Iz 56,7`

`Hbr 2,9`

Jako adwentyści dnia siódmego chcielibyśmy postrzegać siebie jako współczesny odpowiednik starożytnych Izraelitów powołanych przez Pana — nie jako jedynych odkupionych, ale powołanych do głoszenia światu przesłania odkupienia w kontekście poselstwa trzech aniołów. Krótko mówiąc, wierzymy, że mamy do powiedzenia coś, czego nikt inny nie mówi. W podobnej sytuacji byli starożytni Izraelici. Celem wybrania Izraelitów nie było zamienienie narodu hebrajskiego w jakiś zamknięty klub przechowujący obietnicę zbawienia i odkupienia wyłącznie dla siebie. Przeciwnie, wierzymy, że Chrystus umarł za całą ludzkość (zob. Hbr 2,9), a zatem odkupienie zaoferowane Izraelitom było przeznaczone dla całej ludzkości. Izraelici mieli być narzędziem ogłoszenia tego odkupienia. Nasz Kościół został powołany do wypełnienia podobnego zadania.

`Pomyśl o swojej roli w Kościele. Co możesz zrobić, by przyczynić się do wypełnienia zadania, do którego został powołany Kościół? Pamiętaj, że jeśli nie uczestniczysz czynnie w tym dziele, to zapewne w jakimś stopniu je hamujesz.`