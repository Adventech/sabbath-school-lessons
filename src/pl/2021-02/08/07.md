---
title:  Do Dalszego Studium
date:  21/05/2021
---

Jak Mt 22,34-40 pomaga nam lepiej zrozumieć miejsce i rolę prawa Bożego w przymierzu oraz pojęcie przymierza jako jednoznaczne z więzią?

„Najpierw w sercu musi pojawić się miłość, zanim człowiek, przez łaskę Chrystusa i w Jego mocy, będzie mógł zacząć przestrzegać przepisów prawa Bożego (por. Rz 8,3-4). Posłuszeństwo bez miłości jest tak samo niemożliwe jak bezwartościowe. Ale tam, gdzie jest miłość, człowiek odruchowo uporządkuje swoje życie w zgodzie z wolą Boga wyrażoną w Jego przykazaniach”47.

„W przykazaniach swego świętego prawa Bóg podał doskonałe zasady życia i oświadczył, że po kres czasu prawo to, niezmienne co do joty, będzie obowiązywać wszystkich ludzi. Chrystus przyszedł, by wywyższyć i uczcić prawo Boże. Wykazał, że jest ono oparte na fundamencie Bożej miłości do człowieka i że posłuszeństwo jego przykazaniom obejmuje wszystkie obowiązki człowieka. Swoim życiem dał przykład posłuszeństwa prawu Bożemu. W Kazaniu na górze wskazał, jak jego wymagania sięgają głębiej, poza zewnętrzne czyny i postawy — ku myślom i zamiarom serca”48.

**Pytania Do Dyskusji**

`1. Dlaczego nić miłości mocniej niż sznur lęku przyciąga ludzi do Boga?`

`2. Dlaczego przykazanie: „Będziesz miłował Pana, Boga swego, z całego serca swego i z całej duszy swojej, i z całej myśli swojej” (Mt 22,37), jest pierwszym i najważniejszym przykazaniem?`

`3. Francuska filozofka Simone Weil (1909-1943) napisała: „Ład jest potrzebą pierwszą, jest nawet czymś, co znajduje się ponad zwykłymi potrzebami”49. Jak rozumiesz jej słowa w kontekście lekcji tego tygodnia, zwłaszcza w odniesieniu do pojęcia prawa?`

**Podsumowanie**

Prawo Boże było nieodłączną częścią przymierza, które jednakowoż pozostawało przymierzem łaski. Łaska nigdy nie usuwa potrzeby istnienia prawa. Przeciwnie, prawo Boże jest środkiem, przez który łaska się przejawia i wyraża w życiu tych, którzy otrzymują łaskę.