---
title:  Obietnice, obietnice... (zob. Wj 19,8)
date:  13/05/2021
---

Z pozoru wydawało się, że wszystko jest w porządku. Pan wyzwolił swój lud, oferując Izraelitom obietnice związane z przymierzem, a oni je przyjęli i zobowiązali się uczynić wszystko, co Pan im nakaże. Idealna umowa, nieprawdaż?

`Przeczytaj podane poniżej wersety. Jaki wgląd dają nam one w reakcję Izraelitów na propozycję przymierza?`

`Rz 9,31-32`

`Rz 10,3`

`Hbr 4,1-2`

Cokolwiek Bóg nakazuje nam czynić, to nasza więź z Nim musi być oparta na wierze. Wiara jest podstawą naszych uczynków. Uczynki same w sobie — choćby bardzo szlachetne, czyste, szczere i liczne — nie mogą nas uczynić możliwymi do przyjęcia w oczach świętego Boga. Nie mogły tego uczynić w czasach starożytnego Izraela i nie mogą tego uczynić także w naszych czasach.

`Skoro Biblia raz po raz podkreśla znaczenie uczynków, dlaczego uczynki nie czynią nas możliwymi do przyjęcia w oczach Boga? (Zob. Iz 53,6; 64,6; Rz 3,23).`

Niestety, Hebrajczycy wierzyli, że ich posłuszeństwo jest środkiem zbawczym, a nie jedynie wynikiem zbawienia. Szukali sprawiedliwości w swoim posłuszeństwie prawu, a nie w sprawiedliwości Bożej otrzymanej przez wiarę. Przymierze synajskie, choć obwarowane bardziej szczegółowym zestawem instrukcji i praw, było przymierzem łaski tak samo jak wszystkie poprzednie przymierza. Ta łaska, dana darmo, powoduje zmianę serca i prowadzi do posłuszeństwa. Problem leżał oczywiście nie w ich dążeniu do posłuszeństwa (przymierze wymagało od nich posłuszeństwa), ale w rodzaju posłuszeństwa, które okazywali, a które nie było wcale posłuszeństwem, jak wskazały wydarzenia, które nastąpiły później.

`Przeczytaj uważnie Rz 10,3, w tym zwłaszcza ostatnią część wersetu. Co Paweł tutaj mówi? Co stało się z tymi, którzy usiłowali ustanowić własne usprawiedliwienie? Dlaczego prowadzi to nieuchronnie do grzechu, niesprawiedliwości i buntu? Przyjrzyjmy się naszemu życiu. Czy grozi nam coś podobnego?`