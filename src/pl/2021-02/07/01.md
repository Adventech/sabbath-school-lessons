---
title:  Przymierze na Synaju
date:  08/05/2021
---

### Studium Bieżącego Tygodnia
Pwt 1,29-31; Oz 11,1; Ap 5,9; Pwt 29,9-12; Wj 19,5-6; Rz 6,1-2; Ap 14,12; Rz 10,3.

> <p>Tekst Pamięciowy</p>
> „Wy widzieliście, co uczyniłem Egipcjanom, jak nosiłem was na skrzydłach orlich i przywiodłem was do siebie” (Wj 19,4).

„Pewien mały chłopiec, jedno z siedmiorga dzieci z bardzo biednej rodziny, doznał wypadku i został zabrany do szpitala. W jego domu panował ciągły niedostatek. Nigdy nie dostał do wypicia pełnej szklanki mleka. Przeważnie szklanka mleka musiała wystarczyć na dwoje dzieci, a to dziecko, które piło mleko jako pierwsze, musiało uważać, by nie wypić go za dużo. Gdy malec poczuł się trochę lepiej w szpitalu, pielęgniarka przyniosła mu dużą szklankę mleka. Chłopiec wlepił chciwe spojrzenie w mleko i bez zastanowienia zapytał:

— Ile mogę wypić, proszę pani?

Pielęgniarka, powstrzymując łzy cisnące się jej do oczu, ze ściśniętym gardłem powiedziała:

— Wypij wszystko, dziecko! Wypij wszystko!”40

Podobnie jak to się stało w przypadku tego chłopca, także starożytni Izraelici mieli przywilej — jak i my — pić obficie ze źródła zbawienia. Ich wyzwolenie po wiekach niewoli i ucisku było cudownym przejawem łaski Bożej. Ta sama łaska działa i w naszym wyzwoleniu z grzechu.

Jakiego obrazowego stylu użył Pan w celu opisania swojej więzi z Izraelitami? W jaki sposób historia wyjścia z Egiptu i zgromadzenia się Izraelitów pod górą Synaj nawiązuje do naszego osobistego zbawienia? Jaka była rola prawa Bożego w przymierzu synajskim?