---
title:  Do Dalszego Studium
date:  14/05/2021
---

„Duch niewoli ma skłonność do dążenia ku życiu w zgodzie z przepisami religii przez usiłowanie wypełniania wymagań prawa o własnych siłach. Nadzieja dla nas jest jedynie wtedy, gdy poddajemy się przymierzu Abrahamowemu, które jest przymierzem łaski przez wiarę w Jezusa Chrystusa. Ewangelia głoszona Abrahamowi, która była jego nadzieją, jest tą samą ewangelią, którą głosimy dzisiaj i w której mamy nadzieję. Abraham patrzył na Jezusa, Autora i Dokończyciela także naszej wiary”44.

„Podczas niewoli w Egipcie wielu Izraelitów w znacznym stopniu utraciło znajomość prawa Bożego i pomieszało jego nakazy z pogańskimi zwyczajami i tradycją. Bóg przyprowadził ich do góry Synaj i tam swym własnym głosem ogłosił swoje prawo”45.

**Pytania Do Dyskusji**

`1. W jaki sposób przymierze miało podtrzymywać fizyczną i duchową wolność Izraelitów? (Zob. Kpł 26,3-13; por. Pwt 28,1-15).`

`2. Przeczytaj jeszcze raz Wj 19,5-6. Zwróć uwagę, iż Pan mówi: „Moja jest cała ziemia” (Wj 19,5). Dlaczego Bóg to powiedział — zwłaszcza w tym kontekście — zamierzając zawrzeć przymierze z narodem izraelskim? Jak ma się do tego biblijne znaczenie soboty?`

`3. Rozumiemy, że przebaczenie grzechów jest możliwe jedynie dzięki łasce Bożej. Jak rozumiemy rolę łaski Bożej uzdalniającej nas do życia w wierze i posłuszeństwie?`

**Podsumowanie**

Przymierze zawarte z Izraelitami na Synaju było przymierzem łaski. Bóg dał im liczne dowody swojej łaskawej miłości i opieki, wyzwalając ich z niewoli egipskiej, a potem zapraszając do zawarcia przymierza z Nim, aby chronić ich wolność. Choć Izraelici odpowiedzieli twierdząco na to zaproszenie, to jednak brakowało im prawdziwej wiary motywowanej miłością. Ich dalsza historia wskazuje na to, że przeważnie nie rozumieli prawdziwej natury przymierza i wypaczali je, czyniąc z niego system zbawienia z uczynków. Nie powinniśmy naśladować ich błędów i lekceważyć cudownej łaski okazywanej grzesznikom przez Boga.