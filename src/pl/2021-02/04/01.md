---
title:  Wieczne przymierze
date:  17/04/2021
---

### Studium Bieżącego Tygodnia
Wj 3,14; Rdz 17,1-6; 41,45; Dn 1,7; Rdz 15,7-18; 17,1-14; Ap 14,6-7.

> <p>Tekst Pamięciowy</p>
> „I ustanowię przymierze moje między mną [Bogiem] a tobą [Abrahamem] i potomkami twoimi po tobie według pokoleń ich jako przymierze wieczne, abym był Bogiem twoim i potomstwa twego po tobie” (Rdz 17,7).

Ilu z nas dobrze pamięta z dzieciństwa, jak złożeni ciężką chorobą, na przykład zapaleniem płuc, leżeliśmy w łóżku, walcząc o wyzdrowienie? W ciągu długich nocy, męczeni gorączką, budziliśmy się z płytkiego snu i widzieliśmy matkę czy ojca siedzących przy łóżku w łagodnym świetle lampy nocnej.

Podobnie w przenośnym sensie Bóg siedział przy łóżku chorej na grzech ludzkości, gdy moralne ciemności pogłębiały się w wiekach po potopie. Aby temu przeciwdziałać, powołał Abrahama i postanowił wywieść z jego potomków lud, któremu powierzy poznanie Boga i Jego plan zbawienia.

Dlatego też Bóg zawarł przymierze z Abrahamem i jego potomkami — przymierze podkreślające bardziej szczegółowo Boży plan zbawienia ludzkości od skutków grzechu. Bóg zatem nie zamierzał zostawić ludzkości bez pomocy w tak wielkiej potrzebie. W tym tygodniu przyjrzymy się kolejnym Jego obietnicom w ramach przymierza.

Czym jest imię Boga? Co oznacza? Jakie znaczenie miały imiona, których Bóg użył, by przedstawić się Abrahamowi? Jakie to były imiona? Dlaczego Bóg zmienił imię Abrama na Abraham? Dlaczego imiona są ważne? Jakie warunki czy obowiązki wiązały się z przymierzem?