---
title:  Etapy przymierza (zob. Rdz 12,1-2)
date:  21/04/2021
---

W tych dwóch wersetach przedstawiony jest pierwszy (z trzech) etapów Bożego przymierza z Abrahamem. Bóg przybył do Abrahama, wydał mu polecenie i złożył obietnicę. Przybycie/zbliżenie się/zwrócenie się oznacza łaskawe wybranie Abrahama przez Boga jako znaczącej postaci w Bożym przymierzu łaski. Polecenie/nakaz wiąże się z próbą/doświadczeniem zupełnego zaufania do Boga (zob. Hbr 11,8). Obietnica (zob. Rdz 12,1-3.7), choć dana potomkom Abrahama, ostatecznie obejmuje całą ludzkość (zob. Rdz 12,3; Ga 3,6-9).

**Drugi etap Bożego przymierza z Abrahamem jest ukazany w Rdz 15,7-18. W których wersetach znajdujemy elementy występujące także w pierwszym etapie przymierza?**

`Przyjście Boga do człowieka:`

`Wezwanie do posłuszeństwa:`

`Boża obietnica:`

W uroczystym obrzędzie towarzyszącym drugiemu etapowi Pan objawił się Abrahamowi i przeszedł między połówkami ofiarnych zwierząt. Zwierzęta te zostały zabite i rozcięte, a następnie ułożone na ziemi tak, by pomiędzy owymi połowami powstało przejście. Ptaki zostały zabite, ale nie były dzielone. Ci, którzy zawierali takie przymierze, przechodzili między połówkami zwierząt, symbolicznie zobowiązując się do posłuszeństwa uzgodnionym warunkom umowy.

`Opisz, na czym polegał trzeci i ostatni etap zawarcia przymierza przez Boga z Abrahamem (zob. Rdz 17,1-14).`

Znaczenie imienia Abraham podkreśla pragnienie i plan Boga, by zbawić wszystkich ludzi. Narody oznaczają tu zarówno Izraelitów, jak i pogan. Nowy Testament dowodzi, że prawdziwi dziedzice Abrahama to ci, którzy mają wiarę Abrahama i pokładają ufność w obiecanym Zbawicielu (zob. Ga 3,7.29). Tak więc gdy Pan powołał Abrahama, Jego zamierzeniem było zbawić wszystkich ludzi ze wszystkich narodów. Od tamtej pory ten zamiar się nie zmienił.

`Przeczytaj Ap 14,6-7, czyli przesłanie pierwszego anioła. Jakie podobieństwa dostrzegasz między tym przesłaniem a przymierzem Boga z Abrahamem? W jakim sensie chodzi w nich o to samo?`