---
title:  Do Dalszego Studium
date:  23/04/2021
---

Tęcza jest znakiem przymierza Boga z Noem. Przeczytaj Rdz 17,10 i odkryj, jaki był znak przymierza Boga z Abrahamem. Obrzezanie „zostało ustanowione, by: 1. Odróżniać potomków Abrahama od pogan (zob. Ef 2,11). 2. Utrwalać pamięć o przymierzu z Jahwe (zob. Rdz 17,11). 3. Przyczyniać się do zachowania moralnej czystości (zob. Pwt 10,16). 4. Przedstawiać usprawiedliwienie przez wiarę (zob. Rz 4,11). 5. Obrazować obrzezanie serca (zob. Rz 2,29). 6. Zapowiadać chrześcijański obrzęd chrztu (zob. Kol 2,11-12)”21.

Tęcza pozostanie znakiem Bożej obietnicy do końca świata, a znak obrzezania nie. Według apostoła Pawła obrzezanie zostało dane Abrahamowi jako znak usprawiedliwienia, które otrzymał przez wiarę w Boga (zob. Rz 4,11). Jednak przez wieki obrzezanie przyjęło się uważać za znak zbawienia przez posłuszeństwo prawu. W czasach nowotestamentowych znak ten zatracił swój sens. Teraz liczy się wiara w Jezusa Chrystusa prowadząca do posłuszeństwa i przemienionego życia (zob. Ga 5,6; 6,15; 1 Kor 7,18-19)22.

**Pytania Do Dyskusji**

`1. Podczas pierwszej części nabożeństwa sobotniego omówcie powiązanie wiary i uczynków. Czy można je rozdzielić? Jeśli nie, to dlaczego?`

`2. „Wielu jest poddawanych próbie, tak samo jak Abraham. Nie słyszą głosu Bożego przemawiającego bezpośrednio z nieba, ale On powołuje ich przez nauki swego Słowa i zrządzenia opatrzności. Czasem mogą być wezwani, by się wyrzekli swojego zawodu, który obiecuje im sławę i bogactwo, opuścili sympatyczne i korzystne towarzystwo oraz odłączyli się od swych krewnych, by wejść na ścieżkę, która, jak się wydaje, jest ścieżką jedynie samozaparcia, trudności i poświęcenia. Bóg ma dla nich zadanie do wykonania, a łatwe życie oraz wpływ przyjaciół i krewnych powstrzymałyby rozwój właśnie tych cech charakteru, które są niezbędne do jego spełnienia. Pan więc ich wzywa, by wycofali się ze sfery ludzkich wpływów i wsparcia, i prowadzi do tego, by odczuli potrzebę Jego pomocy i polegali jedynie na Nim, aby mógł się im objawić. Kto na wezwanie Opatrzności jest gotów zrezygnować ze swych pełnych nadziei planów i wyrzec się rodzinnych związków?”23 Podczas pierwszej części nabożeństwa sobotniego omówcie współczesne przykłady ludzi, którzy doświadczyli podobnego powołania.`

**Podsumowanie**

Bóg powołał Abrahama do szczególnej więzi z Nim, aby całemu światu objawić plan zbawienia.