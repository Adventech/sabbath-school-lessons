---
title:  Dzieci obietnicy
date:  24/04/2021
---

### Studium Bieżącego Tygodnia
Rdz 15,1-3; Iz 25,8; 1 Kor 2,9; Ap 22,1-5; 1 P 2,9; Rdz 11,4; 12,2.

> <p>Tekst Pamięciowy</p>
> „A oto Ja jestem z wami po wszystkie dni aż do skończenia świata” (Mt 28,20).

„Pewien ojciec i jego dziesięcioletnia córka spędzali wakacje nad oceanem. Któregoś dnia postanowili zażyć kąpieli w oceanie. Choć oboje dobrze pływali, w pewnej odległości od brzegu prąd wody rozdzielił ich. Ojciec, uświadamiając sobie, że ruch wody coraz bardziej oddala ich od lądu, zawołał do córki:

— Marysiu, popłynę po pomoc. Jeśli się zmęczysz, odwróć się na plecy i leż na wodzie. W ten sposób możesz pływać cały dzień. Przypłynę po ciebie!

I rzeczywiście wkrótce liczne łodzie wypłynęły na ratunek w poszukiwaniu małej dziewczynki. Setki ludzi na brzegu usłyszały wiadomość i zamarły w oczekiwaniu na rozwój zdarzeń. Minęły cztery godziny, zanim ją znaleziono daleko od brzegu pływającą spokojnie na grzbiecie. Okrzyki radości i łzy wzruszenia powitały ratowników, gdy powrócili z uratowanym dzieckiem. Dziewczynka była opanowana i zaskoczona zachowaniem ludzi. Powiedziała:

— Tatuś powiedział, że mogę pływać na grzbiecie cały dzień i że po mnie wróci, więc pływałam, bo wiedziałam, że dotrzyma słowa”24.

Dlaczego Pan powiedział o sobie, że jest tarczą dla Abrahama? W jaki sposób „wszystkie rody ziemi” (Rdz 12,3) miały być błogosławione poprzez Abrahama? Jaka jest największa ze wszystkich obietnic przymierza?