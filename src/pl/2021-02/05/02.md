---
title:  Tarcza
date:  25/04/2021
---

`„Po tych wydarzeniach doszło Abrama w widzeniu następujące słowo Pana:`

`— Nie bój się, Abramie, Jam tarczą twoją; zapłata twoja będzie sowita!” (Rdz 15,1).`

`Przeczytaj Rdz 15,1-3. Pomyśl, w jakim kontekście zostały wypowiedziane te słowa. Dlaczego pierwsze słowa, które Pan wypowiedział do Abrahama, były następujące: Nie bój się? Czego patriarcha mógł się bać?`

Ciekawe jest to, że Pan mówi do Abrahama:

— Jam tarczą twoją.

Użycie takiego zaimka wskazuje na osobisty charakter więzi. Bóg odnosi się do Abrahama jak do jednostki, podobnie jak do każdego z nas.

Nazwanie Boga, że On jest tarczą, występuje tu po raz pierwszy w Biblii i jest to jedyny przypadek, gdy sam Bóg objawia się w ten sposób. W pozostałych przypadkach to ludzie mówią tak o Bogu (zob. Pwt 33,29; Ps 18,31; 84,12; 144,2).

`Gdy Bóg nazywa siebie czyjąś tarczą, co to oznacza? Czy znaczyło to dla Abrahama coś, czego nie oznacza dla nas? Czy możemy przyjąć tę obietnicę jako należącą także do nas? Czy to znaczy, że nie spotka nas żadna fizyczna krzywda? W jakim sensie Bóg jest dla nas tarczą? Jak rozumiesz to porównanie?`

„Chrystus przejawia wobec nas nieprzypadkowe zainteresowanie, ale troskę silniejszą niż troska matki o swoje dziecko. (...). Nasz Zbawiciel nabył nas za cenę swego ludzkiego cierpienia i smutku, zniewag, hańby, przemocy, szyderstwa, odrzucenia i śmierci. On czuwa nad tobą, drżącym dzieckiem Bożym. Pod Jego ochroną jesteś bezpieczny. (...). Nasza słabość tkwiąca w ludzkiej naturze nie blokuje nam dostępu do Niebiańskiego Ojca, gdyż Chrystus umarł, by wstawiać się za nami”25.

`Wydawało się, że pewien mężczyzna był wiernym wyznawcą Boga. Mimo to niespodziewanie umarł. Jak to możliwe, skoro Bóg był jego tarczą? A może powinniśmy inaczej rozumieć to, że Bóg jest naszą tarczą? Wyjaśnij, jak to rozumiesz. Przed czym Bóg obiecał zawsze nas chronić? (Zob. 1 Kor 10,13).`