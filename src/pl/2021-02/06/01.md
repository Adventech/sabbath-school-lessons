---
title:  Potomstwo Abrahama
date:  01/05/2021
---

### Studium Bieżącego Tygodnia
Ez 16,8; Pwt 28,1.15; Jr 11,8; Rdz 6,5; J 10,27-28; Ga 3,26-29; Rz 4,16-17.

> <p>Tekst Pamięciowy</p>
> „Ale wy jesteście rodem wybranym, królewskim kapłaństwem, narodem świętym, ludem nabytym, abyście rozgłaszali cnoty tego, który was powołał z ciemności do cudownej swojej światłości” (1 P 2,9).

W pewnym małym miasteczku zegar w witrynie u jubilera zatrzymał się któregoś dnia na godzinie 8.45. Wielu mieszkańców polegało na tym zegarze, regulując według niego własne zegarki. Tego ranka wielu ludzi udających się do pracy zostało wprowadzonych w błąd, sądząc, że jest dopiero 8.45. Dzieci w drodze do szkoły były zaskoczone, że mają jeszcze dużo czasu i nie muszą się spieszyć. Tak więc wielu ludzi spóźniło się tego dnia z powodu jednego zegara w oknie sklepu jubilerskiego32.

Jakże to celny obraz niepowodzenia i porażki starożytnego Izraela! Pan umieścił Izraelitów „pośród narodów” (Ez 5,5) — w strategicznym33 przesmyku między trzema kontynentami: Afryką, Europą i Azją. Mieli oni być duchowym zegarem dla świata.

Jednak Izraelici, podobnie jak zegar na wystawie u małomiasteczkowego jubilera, zatrzymali się. Nie był to zupełny upadek, gdyż wówczas, podobnie jak dzisiaj, Pan miał wierną resztę. W tym tygodniu skupimy się na tożsamości i roli prawdziwego Bożego Izraela we wszystkich czasach, także współcześnie.

Jakie obietnice związane z przymierzem złożył Pan Izraelitom? Jakie warunki towarzyszyły tym obietnicom? Jak mocno naród ten trzymał się tych obietnic? Co się działo, gdy Izraelici nie byli posłuszni Bogu?