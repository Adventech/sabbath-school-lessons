---
title:  Do Dalszego Studium
date:  07/05/2021
---

„Bóg nie uznaje żadnych przywilejów ze względu na narodowość, pochodzenie etniczne czy przynależność społeczną. On jest Stwórcą Całej Ludzkości. Wszyscy ludzie są rodziną ze względu na stworzenie i jednością poprzez odkupienie. Chrystus przyszedł między innymi po to, by zburzyć wszelkie mury podziałów i otworzyć dziedzińce świątyni, aby każdy miał wolny przystęp do Boga. Jego miłość jest tak szeroka, głęboka i pełna, iż przenika wszystko. Uwalnia z sideł szatana tych, którzy zostali zwiedzieni przez jego kłamstwa, i umieszcza ich w pobliżu tronu Bożego — tronu zwieńczonego tęczą obietnicy. W Jezusie nie ma Żyda ani Greka, niewolnika ani wolnego”38.

Przeczytaj 1 P 2,9-10 i odkryj cztery określenia/wyrażenia, jakie Piotr stosuje wobec członków Kościoła. Większość z nich jest odzwierciedleniem starotestamentowych wersetów odnoszących się do Izraelitów (zob. Wj 19,6; Iz 43,20). Co uwypukla każde z tych wyrażeń w kwestii więzi Kościoła z Bogiem? (Na przykład wyrażenie naród wybrany podkreśla fakt, że Bóg wybrał Kościół i wskazał mu szczególne przeznaczenie)39.

**Pytania Do Dyskusji**

`1. W starożytnym Izraelu kapłani składali ofiary ze zwierząt wskazujące na Mesjasza. Będąc członkami królewskiego kapłaństwa, jakiego rodzaju ofiary mają składać chrześcijanie? (Zob. 1 P 2,5).`

`2. Bóg oddzielił Izraelitów od świata, by byli świętym narodem. Mieli oni także dzielić się prawdą o zbawieniu ze światem. To samo dotyczy współczesnego Kościoła. Jak można być odłączonym od świata, a jednocześnie głosić ewangelię światu? Jak doświadczenie Izraelitów i przykład Jezusa pomagają nam odpowiedzieć na to pytanie?`

`3. Bóg zawsze miał swoją wierną resztę w starożytnym Izraelu. Przeczytaj 19. rozdział 1. Księgi Królewskiej oraz zastanów się nad Eliaszem i resztą istniejącą w jego czasach (zwróć szczególną uwagę na 1 Krl 19,18). Dlaczego często łatwiej jest być wiernym Bogu wśród ludzi zeświecczonych niż wśród powracających na złą drogę członków własnego zboru?`

**Podsumowanie**

Prawdziwy Boży Izrael (zarówno w czasach staro-, jak i nowotestamentowych) to Izrael wiary — ludzie, którzy żyją w duchowej więzi przymierza z Bogiem. Tacy ludzie są przedstawicielami Boga głoszącymi światu ewangelię zbawiennej łaski.