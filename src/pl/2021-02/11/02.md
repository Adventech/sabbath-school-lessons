---
title:  Więzi
date:  06/06/2021
---

**„Umieszczę też przybytek mój wśród was i dusza moja nie obrzydzi was sobie. Będę się przechadzał wśród was i będę waszym Bogiem, a wy będziecie moim ludem” (Kpł 26,11-12).**

Jedno powinno być dla nas oczywiste — tak w starym przymierzu, jak i w nowym przymierzu — że Pan pragnie bliskiej więzi miłości ze swoim ludem. Tak naprawdę przymierza w zasadzie pomagają tworzyć reguły dla tej więzi.

Więź jest ważna w przymierzu w każdym czasie i kontekście. Ale aby więź mogła istnieć, muszą występować łączność, nawiązywanie wzajemnych kontaktów i porozumienie, zwłaszcza w przypadku grzesznych, błądzących i wątpiących ludzi. Pan, wiedząc to, zaczął objawiać się nam w taki sposób, abyśmy mimo ograniczeń wynikających z upadłego człowieczeństwa mogli nawiązać z Nim prawdziwą więź.

`Przeczytaj Wj 25,8 — nakaz Boga skierowany do Izraelitów, by zbudowali Mu świątynię. Jak Bóg uzasadnił to polecenie?`

Odpowiedź na to pytanie przywodzi na myśl inne pytanie:

— Dlaczego Pan zapragnął zamieszkać pośród swego ludu?

Prawda jest zawarta w dwóch wersetach zacytowanych powyżej, a będących przedmiotem studium dzisiejszej części lekcji. Zwróć uwagę, że Pan postanowił umieścić swój przybytek między Izraelitami. Następnie zapewnił ich, że nie obrzydzi ich sobie. Powiedział też, że będzie się przechadzał wśród nich i będzie ich Bogiem, a oni będą Jego ludem (zob. Kpł 26,11-12). Przyjrzyj się słowom występującym w tych wersetach. Wyraźnie wynika z nich, że chodzi o rodzaj wzajemnej więzi.

`Poświęć kilka minut na przestudiowanie Kpł 26,11-12 i Wj 25,8. Napisz, jak różne składniki tych wersetów składają się na to, iż Pan pragnie więzi ze swoim ludem.`

`Zwróć uwagę na słowa Boga:**Kort overblik over denne uges studium** „Dusza moja nie obrzydzi was sobie” (Kpł 26,11).`

`Co w samej świątyni dostarcza środków, dzięki którym upadli i grzeszni ludzie mogą pogodzić się z Panem, uzyskując Jego akceptację, oraz dlaczego jest to tak ważne dla istnienia przymierza?`