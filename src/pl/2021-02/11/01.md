---
title:  Świątynia nowego przymierza
date:  05/06/2021
---

### Studium Bieżącego Tygodnia
Wj 25,8; Iz 53,4-12; Hbr 10,4; 9,14; 8,1-6; 1 Tm 2,5-6.

> <p>Tekst Pamięciowy</p>
> „I dlatego jest On pośrednikiem nowego przymierza, ażeby gdy poniesiona została śmierć dla odkupienia przestępstw popełnionych za pierwszego przymierza, ci, którzy są powołani, otrzymali obiecane dziedzictwo wieczne” (Hbr 9,15).

W pewien bezksiężycowy wieczór niebo było czarne jak atrament. Franciszek szedł pogrążoną w mroku ulicą. Od dłuższego czasu słyszał kroki za sobą. Ktoś podążał za nim w ciemności. Wtem nieznajomy dogonił go i zawołał:

— Franciszek, drukarz?

— Tak, to ja. A skąd pan mnie zna?

— No cóż, nie znam pana. Znam bardzo dobrze pańskiego brata, więc nawet w mroku pańskie zachowanie, sposób chodzenia i sylwetka tak mi go przypominały, że uznałem, iż musi pan być jego bratem, o którym mi często opowiadał.

To zdarzenie jest dobrą ilustracją prawdy o izraelskiej świątyni i jej obrzędach. Była ona, jak uczy Biblia, cieniem, symbolem i obrazem prawdziwej świątyni w niebie. Jednak nawet jako cień i obraz zawierała dość prawdy, by wyraźnie zapowiadać i objawiać to, co było istotą jej przesłania — śmierć i arcykapłańską służbę Chrystusa w niebiańskiej świątyni.

Dlaczego Bóg polecił Izraelitom zbudować świątynię? Czego świątynia uczy nas o Chrystusie i Jego ofierze? Co Jezus czyni w niebie jako nasz Przedstawiciel?