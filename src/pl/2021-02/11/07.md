---
title:  Do Dalszego Studium
date:  11/06/2021
---

„Najwyższy w niebie anioł nie miał mocy, by zapłacić okup za jedną zgubioną duszę. Cherubini i serafini posiadają jedynie chwałę, jaką zostali obdarzeni przez Stwórcę jako Jego stworzenia, a pojednanie człowieka z Bogiem mogło zostać dokonane jedynie przez Pośrednika, który był równy z Bogiem, posiadał atrybuty, które uczciłyby i ogłosiłyby Go godnym wstawiania się u Boga na rzecz człowieka, a także reprezentowania Boga przed upadłym światem. Zastępca i Poręczyciel człowieka musi mieć naturę człowieka i związek z ludzką rodziną, którą miał reprezentować. Jako Boży Ambasador musi mieć udział w boskiej naturze. Musi mieć także związek z Nieskończonym, aby objawiać światu Boga i być Pośrednikiem pomiędzy Bogiem a człowiekiem”60.

„Jezus mówi (…):

— Jeśli wyznacie mnie przed ludźmi i ja wyznam was przed Bogiem i świętymi aniołami. Macie być moimi świadkami na ziemi — kanałami przewodzącymi łaskę płynącą dla uzdrowienia świata. A ja będę waszym Przedstawicielem w niebie. Ojciec nie widzi waszego słabego charakteru, lecz widzi was ubranych w moją doskonałość. Ja stanowię przewód, przez który spłyną na was błogosławieństwa niebios. I każdy, kto mnie wyznaje, dzieląc moje poświęcenie dla zgubionych, zostanie uznany za uczestnika chwały i radości odkupionych”61.

**Pytania Do Dyskusji**

`1. Przeczytaj Rz 5,2; Ef 2,18; 3,12. Jak wersety te pomagają nam zrozumieć, że mamy dostęp do Ojca przez Jezusa?`

`2. Przeczytaj drugi z powyższych cytatów autorstwa Ellen G. White. Zwróć uwagę, jak wyjaśnia ona rolę Pośrednika. Gdy Ojciec patrzy na nas, nie widzi słabego charakteru, ale doskonałość Chrystusa. Zastanów się, co to znaczy, i omów to podczas pierwszej części nabożeństwa sobotniego.`

`3. Jak na podstawie studium tego tygodnia odpowiedziałbyś na następujące stwierdzenie:**Kort overblik over denne uges studium** W porządku; niech będzie, że Chrystus jest w niebiańskiej świątyni. I co z tego? Jak przekłada się to na nasze codzienne życie?`

**Podsumowanie**

System ofiarny starego przymierza został zastąpiony przez nowe przymierze. Zamiast zwierząt składanych w ofierze przez grzesznych kapłanów w ziemskiej świątyni mamy teraz Jezusa, naszą Doskonałą Ofiarę. On reprezentuje nas przed Ojcem w niebiańskiej świątyni, która jest podstawą nowego przymierza i jego obietnic.