---
title:  Dla wszystkich przyszłych pokoleń
date:  10/04/2021
---

### Studium Bieżącego Tygodnia
Rdz 3,6; 6,5.11.18; 9,12-17; Iz 4,3; Ap 12,17.

> <p>Tekst Pamięciowy</p>
> „Ale Noe znalazł łaskę w oczach Pana” (Rdz 6,8).

Bakterie to mikroorganizmy tak małe, iż można je zobaczyć jedynie pod mikroskopem. Pojedyncza bakteria oglądana dzięki mikroskopowi w tysięcznym powiększeniu wygląda jak mała kropeczka. Gdy bakterie mają odpowiednie warunki do rozwoju — ciepło, wilgoć i składniki odżywcze — mnożą się w bardzo szybkim tempie. Na przykład niektóre bakterie rozmnażają się przez prosty podział — dojrzała komórka dzieli się na dwie podobne komórki. Jeśli podział następuje co godzinę, to z jednej bakterii można wyhodować w ciągu doby 16 milionów bakterii. Po 48 godzinach mogą być ich setki miliardów.

To niezwykłe zjawisko w świecie przyrody ilustruje gwałtowny rozwój zła po upadku człowieka w grzech. Obdarzeni wspaniałym intelektem, znakomitym zdrowiem i długowiecznością ludzie porzucili Boga, a swoje siły i zdolności obrócili na pomnażanie występku we wszelkich formach. Rozwój bakterii można zahamować dzięki światłu słonecznemu, różnym substancjom chemicznym czy wysokiej temperaturze, zaś otwarty bunt ludzkości Bóg postanowił powstrzymać przez ogólnoświatowy potop.

Jak grzech wpłynął na Boże stworzenie? Jakie cechy charakteru posiadał Noe? Jakie elementy składały się na przymierze Boga z Noem? W jaki sposób łaska Boża objawiła się w przymierzu Boga z Noem przed potopem? Czego przymierze, które zawarł Bóg z ludzkością po potopie, uczy nas o powszechnej miłości Boga do ludzi?