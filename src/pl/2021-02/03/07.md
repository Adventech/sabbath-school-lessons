---
title:  Do Dalszego Studium
date:  16/04/2021
---

„Tęcza, naturalne fizyczne zjawisko, jest trafnym symbolem Bożej obietnicy, iż ziemia nigdy więcej nie zostanie zniszczona przez potop. Jednak skoro warunki klimatyczne miały być zupełnie inne po potopie, deszcze w większości świata miały zająć miejsce dobroczynnej rosy zwilżającej glebę, a więc potrzebne było coś, co uśmierzyłoby lęk ludzi za każdym razem, gdy zaczynał padać deszcz. Duchowo usposobiony umysł jest w stanie dojrzeć w tym naturalnym zjawisku Boże samoobjawienie (zob. Rz 1,20). Tak więc tęcza jest dla wierzącego człowieka dowodem, że deszcz będzie przynosił błogosławieństwo, a nie powszechną zagładę”17.

**Pytania Do Dyskusji**

`1. „Ludzie się wtedy mnożyli po świecie, świat jak dziki byk ryczał, wielki bóg się obudził. Ellil usłyszał i rzecze do bogów: — Przez ludzi czyniona wrzawa nieznośna, od krzyku ich już spać nie można! (…). Tak też powiedziawszy, z krzykiem powstali bogowie na radzie, nic się nie zlękli, serce ich pragnęło potop uczynić. — (…) Ani jeden człowiek nie miał ocaleć!”18 Porównaj to mitologiczne mezopotamskie uzasadnienie potopu z uzasadnieniem podanym w Biblii.`

`2. Noe nie tylko ostrzegł swoje pokolenie przed zbliżającym się sądem Bożym. Celem jego ostrzeżenia było pomóc ludziom odczuć potrzebę zbawienia. Dlaczego prawda o zbawieniu jest zazwyczaj niepopularna? Wymień i omów czynniki, które powstrzymują wielu ludzie przed przyjęciem Bożego planu zbawienia. Zob. J 3,19; 7,47-48; 12,42-43; Jk 4,4.`

**Podsumowanie**

W lekcji tego tygodnia zwróciliśmy uwagę na fakt, że przymierza, które Bóg zawarł z Noem, są pierwszymi, jakie zostały w sposób otwarty omówione w Biblii. Świadczą one o łaskawym zainteresowaniu Boga ludzkością oraz pragnieniu nawiązania zbawczej więzi z ludźmi. Bóg potwierdził swoje przymierze z Noem, a poświęcenie się Noego Bogu uchroniło go przed panującym odstępstwem i doprowadziło do uratowania jego i jego bliskich przed niszczycielskimi skutkami potopu. „Ten symbol na obłokach ma wzmocnić wiarę i utwierdzić zaufanie do Boga, gdyż jest znakiem łaski i dobroci. Chociaż ludzie zmusili Boga do zniszczenia ziemi przez potop, łaska wciąż jeszcze ogarnia ziemię”19.