---
title:  Nowe przymierze
date:  29/05/2021
---

### Studium Bieżącego Tygodnia
Jr 31,31-34; Mt 5,17-28; Oz 2,20-22; Iz 56,6-7; Hbr 8,7-8; 10,4; Mt 27,51.

> <p>Tekst Pamięciowy</p>
> „Oto idą dni — mówi Pan — że zawrę z domem izraelskim i z domem judzkim nowe przymierze” (Jr 31,31).

Pewien satyryczny rysunek w jakimś czasopiśmie przed laty przedstawiał szefa firmy produkującej środki czystości. Pokazywał on zarządowi firmy nowy proszek do prania. Dyrektor z dumą wskazywał na słowo nowość na opakowaniu. Było ono wydrukowane wielkimi czerwonymi literami i dawało do zrozumienia, że produkt zawarty wewnątrz jest nowy. Jednak ów dyrektor wyjaśnił następnie zgromadzonym:

— To słowo nowość na opakowaniu jest nowe.

Mówiąc innymi słowy, zmieniło się jedynie słowo wydrukowane na opakowaniu. Poza tym opakowanie i jego zawartość pozostały takie same.

W pewnym sensie podobnie jest z nowym przymierzem. Podstawa przymierza, zasadnicza nadzieja, jaką zawiera, i podstawowe jego warunki są takie same jak w starym przymierzu. Przymierze zawsze było przymierzem łaski Boga i Jego miłosierdzia, opierając się na miłości, która góruje nad ludzkimi dziwactwami i porażkami.

Jakie podobieństwa występują między starym i nowym przymierzem? Jaką rolę odgrywa prawo w przymierzu? Z kim zawarte zostało przymierze? Co oznacza lepsze przymierze w Hbr 8,6? Jak wiąże się przymierze z niebiańską świątynią?