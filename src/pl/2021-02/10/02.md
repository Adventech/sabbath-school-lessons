---
title:  Oto idą dni...
date:  30/05/2021
---

**Przeczytaj Jr 31,31-34 i odpowiedz na pytania:**

`1. Kto jest pomysłodawcą przymierza?`

`2. O czyim prawie jest tu mowa? Jakie jest to prawo?`

`3. Które wersety podkreślają element więzi, jakiej Bóg pragnie ze swoim ludem?`

`4. Jakie dokonania Boga dla Jego ludu są podstawą więzi przymierza?`

Jest oczywiste, że nowe przymierze nie różni się znacząco od starego przymierza zawartego z Izraelitami na górze Synaj. Problem z przymierzem synajskim nie polegał na tym, że było ono przestarzałe. Problem polegał na tym, że zostało złamane (zob. Jr 31,32).

`Zwróć uwagę na ostatnią część Jr 31,34, gdzie Pan mówi, że odpuści winy swoich wiernych wyznawców i nie wspomni ich grzechów. Choć Pan mówi, że wpisze prawo w nasze serca i umieści je w nas, to jednak podkreśla także, że przebaczy nasze grzechy i niegodziwości będące pogwałceniem prawa wpisanego w nasze serca. Czy widzisz jakąś sprzeczność lub napięcie istniejące między tymi pojęciami? Jeśli nie, to dlaczego? Co znaczy wpisanie prawa w nasze serca według Rz 2,15? (Zob. Mt 5,17-28).`

`Na podstawie wersetów studiowanych w tej części lekcji, jak możesz odpowiedzieć na stwierdzenie, że dziesięcioro przykazań (w tym szczególności przykazanie sobotnie) unieważniono w nowym przymierzu? Czy cokolwiek w tych wersetach wskazuje coś takiego? Jak wersety te potwierdzają wieczność prawa Bożego?`