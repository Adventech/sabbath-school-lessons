---
title:  Co się stało?
date:  27/03/2021
---

### Studium Bieżącego Tygodnia
Ps 100,3; Dz 17,26; Rdz 2,7.18-25; 1,28-29; 3,15.

> <p>Tekst Pamięciowy</p>
> „Potem rzekł Bóg: Uczyńmy człowieka na obraz nasz, podobnego do nas (...). I stworzył Bóg człowieka na obraz swój. Na obraz Boga stworzył go. Jako mężczyznę i niewiastę stworzył ich” (Rdz 1,26-27).

Biblijny opis stworzenia ludzi jest pełen nadziei, szczęścia i doskonałości. Każdy z dni stworzenia kończy się Bożym oświadczeniem, iż to, co zostało stworzone, było dobre. Z pewnością częścią stworzenia nie były huragany, trzęsienia ziemi, klęski głodu i choroby.

Co się stało?

Szósty dzień stworzenia zakończył się Bożym oświadczeniem, że wszystko było „bardzo dobre” (Rdz 1,31). Było tak dlatego, że tego dnia Bóg stworzył istoty na swój obraz — ludzi. Czegoś takiego nie uczynił wcześniej w żadnym dniu stworzenia. Istoty te były oczywiście doskonałe pod każdym względem. Musiały takie być. Przecież zostały stworzone na obraz Boga. Z tego powodu pierwsi ludzie nie byli mordercami, złodziejami, kłamcami i oszustami. Nie popełniali też żadnego innego rodzaju zła. Zatem co się stało?

W lekcji tego tygodnia przyjrzymy się stworzeniu takiemu, jakie wyszło z rąk Stwórcy, a następnie temu, co stało się z tym doskonałym stworzeniem. Następnie przejdziemy do właściwego tematu tego kwartału: Co Bóg czyni, by naprawić to, co zostało zepsute?

Czego Biblia uczy o powstaniu świata? Jakiej więzi chciał Bóg z ludźmi? Jaki cel miało stworzenie drzewa poznania dobra i zła? Jaka nadzieja została dana Adamowi i Ewie zaraz po ich upadku?