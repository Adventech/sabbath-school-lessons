---
title:  Do Dalszego Studium
date:  25/06/2021
---

„Święty Syn Boży nie miał własnych grzechów ani upadków, które mógłby ponieść — niósł więc upadki innych, gdyż na Niego włożone zostały winy nas wszystkich. Przez boskie współczucie łączy się On z człowiekiem, a jako Przedstawiciel Ludzkości poddaje się, by zostać potraktowanym jak przestępca. Patrzy w otchłań niedoli otwartą przez nasze grzechy i wypełnia przepaść oddzielającą człowieka od Boga”70.

„Przyjdź, mój bracie, taki jaki jesteś, grzeszny i skażony. Złóż swój ciężar winy na Jezusa i przez wiarę przyjmij Jego zasługi. Przyjdź teraz, póki trwa miłosierdzie. Przyjdź z wyznaniem grzechów i skruchą duszy, a Bóg przebaczy ci łaskawie. Nie lekceważ kolejnej okazji. Słuchaj głosu miłosierdzia, który wzywa cię, byś powstał z martwych, aby zajaśniał ci Chrystus. Każda chwila teraz łączy się wprost z przeznaczeniem w niewidzialnym świecie. Niech pycha i niewiara nie prowadzą cię do dalszego odrzucania oferowanego miłosierdzia. Jeśli będziesz nadal to czynił, w końcu przyjdzie dzień, gdy powiesz:

— »Przeminęło żniwo, skończyło się lato, a nie jesteśmy wybawieni!« (Jr 8,20)”71.

**Pytania Do Dyskusji**

`1. „Patrzymy na siebie, porównując się z kosmosem. Jesteśmy świadomi naszej niewiedzy i zupełnej bezsilności. Stąd nasze poczucie zagrożenia i lęk”72. Porównaj tę wypowiedź z tym, co studiowaliśmy w tym tygodniu w Ef 3,17-19. Podczas pierwszej części nabożeństwa sobotniego omów różnice występujące między tymi dwiema wypowiedziami.`

`2. Bóg obiecuje radość wyznawcom Jezusa. Czy radość i szczęście są tożsame? Czy powinniśmy zawsze być szczęśliwi? Jeśli nie czujemy się szczęśliwi, to czy jest coś złego w naszym chrześcijańskim doświadczeniu? Co objawia życie Jezusa i jak pomaga nam to dać odpowiedzi na te pytania?`

`3. Podczas pierwszej części nabożeństwa sobotniego omów szerzej zagadnienie wypełnienia „całkowicie pełnią Bożą” (Ef 3,19). Co to oznacza? Jak możemy tego doświadczyć?`

**Podsumowanie**

Przymierze jest nie tylko głębokim teologicznym pojęciem. Określa także normy dotyczące naszej zbawczej więzi z Chrystusem — więzi, która przynosi nam wspaniałe błogosławieństwa już teraz, a wkrótce przyniesie ostateczne błogosławieństwo w dniu Jego powtórnego przyjścia.