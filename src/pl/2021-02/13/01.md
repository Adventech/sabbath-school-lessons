---
title:  Życie w nowym przymierzu
date:  19/06/2021
---

### Studium Bieżącego Tygodnia
1 J 1,4; J 5,24; Rz 3,24-25; 2 Kor 5,21; 1 J 4,16; Ap 2,11; 20,6.14; 21,8.

> <p>Tekst Pamięciowy</p>
> „Ja przyszedłem, aby miały życie i obfitowały” (J 10,10).

W tym kwartale przedmiotem naszego studium było zagadnienie przymierza, które w najprostszej postaci sprowadza się do Bożego oświadczenia:

— Tak was wybawię od grzechu.

Choć wynikiem i wielkim celem obietnicy przymierza jest oczywiście życie wieczne w odrodzonym świecie, nie musimy czekać na to spełnienie, by doświadczyć błogosławieństw przymierza. Pan troszczy się o nas tu i teraz, pragnąc zawsze tego, co dla nas najlepsze. Przymierze to nie jakaś umowa, według której wypełniasz warunki, a po długim czasie otrzymujesz wynagrodzenie. Nagrody i dary to błogosławieństwa, które ludzie przez wiarę przystępujący do więzi przymierza mogą otrzymać tu i teraz.

W lekcji tego tygodnia, ostatniej w kwartale poświęconym przymierzu, przyjrzymy się niektórym z tych doraźnych błogosławieństw, jak również obietnicom łaski Bożej, które stają się naszym udziałem, gdy słysząc, jak Bóg kołacze do naszego serca, otwieramy je przed Nim. Oczywiście błogosławieństwa te są zbyt liczne, byśmy omówili je wszystkie. Jednak możemy rozpocząć ich wyliczanie, które właściwie nigdy się nie skończy.

Dlaczego powinniśmy odczuwać radość? Na jakiej podstawie możemy domagać się spełnienia tej obietnicy? Co takiego jest w przymierzu, co powinno nas uwolnić od ciężaru winy? Co to znaczy mieć nowe serce?