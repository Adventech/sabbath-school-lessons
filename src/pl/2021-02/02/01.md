---
title:  Abc przymierza
date:  03/04/2021
---

### Studium Bieżącego Tygodnia
Rdz 9,15; Iz 54,9; Rdz 12,1-3; Ga 3,6-9.29; Wj 6,1-8; Jr 31,33-34.

> <p>Tekst Pamięciowy</p>
> „A teraz, jeżeli pilnie słuchać będziecie głosu mojego i przestrzegać mojego przymierza, będziecie szczególną moją własnością pośród wszystkich ludów, bo moja jest cała ziemia” (Wj 19,5).

W ubiegłym tygodniu zakończyliśmy nasze rozważania na upadku ludzkości wskutek grzechu naszych prarodziców. W tym tygodniu dokonamy szybkiego przeglądu całego kwartału, przyglądając się w kolejnych dniach wczesnym przymierzom, które były na swój sposób zapowiedziami prawdziwego przymierza zatwierdzonego na Golgocie przez krew Jezusa — przymierza z Panem, w które wchodzimy jako chrześcijanie.

Zaczniemy od przymierza zawartego przez Boga z Noem, iż ów patriarcha i jego bliscy zostaną ocaleni. Potem przejdziemy do przymierza z Abrahamem, pełnego obietnic dla nas wszystkich. Następnie przyjrzymy się przymierzu zawartemu na Synaju i znaczeniu tego, co zostało tam ogłoszone. Wreszcie przejdziemy do nowego przymierza, na które wskazywały wszystkie poprzednie. Wszystko to będziemy studiować znacznie bardziej szczegółowo w nadchodzących tygodniach. Ten tydzień poświęcimy jednak wstępnemu przeglądowi owych przymierzy.

Co znaczy słowo przymierze? Jakie elementy składają się na przymierze? Jakie przymierze zawarł Bóg z Noem? Jaka nadzieja została ukazana w przymierzu z Abrahamem? Jaką rolę odgrywają wiara i uczynki w ludzkiej stronie przymierza? Czy przymierze jest po prostu umową, czy też może jest przejawem więzi? Co jest istotą nowego przymierza?