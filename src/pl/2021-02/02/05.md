---
title:  Przymierze z Mojżeszem
date:  07/04/2021
---

`Przeczytaj Wj 6,1-8 i odpowiedz na pytania:`

`1. O jakim przymierzu mówił Bóg? (Zob. Rdz 12,1-3).`

`2. W jakim sensie wyjście z Egiptu miało być spełnieniem obietnic przymierza ze strony Boga?`

`3. Jakie podobieństwo znajdujesz między tym, co Bóg obiecał Mojżeszowi i Izraelitom, a tym, co obiecał Noemu przed potopem?`

Po wyjściu Izraelitów z Egiptu Bóg zawarł z nimi przymierze na Synaju, osadzone w kontekście wykupienia z niewoli (zob. Wj 20,2) oraz zawierające środki pojednania i przebaczenia grzechu oparte na ofierze. Było to zatem — jak wszystkie inne przymierza — przymierze łaski okazanej przez Boga Jego ludowi.

Przymierze to pod kilkoma względami było powtórzeniem przymierza zawartego przez Boga z Abrahamem:

1. Szczególna więź Boga z Jego ludem (por. Rdz 17,7-8 z Wj 19,5-6).

2. Izraelici mieli być wielkim narodem (por. Rdz 12,2 z Wj 19,6).

3. Wymóg posłuszeństwa (por. Rdz 17,9-14; 22,16-18 z Wj 19,5).

„Zwróć uwagę na występujący tu porządek: Pan najpierw ratuje/zbawia Izraelitów, a potem daje im Jego prawo do przestrzegania. Taki sam porządek występuje w ewangelii. Chrystus najpierw ratuje/zbawia nas od grzechu (zob. J 1,29; 1 Kor 15,3; Ga 1,4), a potem wypełnia swoje prawo w nas (zob. Ga 2,20; Rz 4,25; 8,1-3; 1 P 2,24)”13.

`Przeczytaj Wj 6,7. Co pojawia się w pierwszej części tego wersetu, w której Pan mówi, że Izraelici będą Jego ludem, a On będzie ich Bogiem? Zwróć uwagę na występującą tu dynamikę. Oni będą kimś dla Boga, a Bóg będzie kimś dla nich. Bóg nie tylko pragnie odnosić się do nich w szczególny sposób, ale także pragnie, by i oni odnosili się do Niego w szczególny sposób. Czy Pan pragnie dzisiaj podobnej więzi z nami? Czy pierwsza część Wj 6,7 odzwierciedla twoją więź z Bogiem, czy raczej twoja przynależność do Niego jest pozorna? Uzasadnij swoją pozytywną odpowiedź na pierwszą część ostatniego pytania.`