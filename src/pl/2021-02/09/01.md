---
title:  Znak przymierza
date:  22/05/2021
---

### Studium Bieżącego Tygodnia
Rdz 2,2-3; Wj 20,11; 16,1-36; Hbr 4,1-4; Wj 31,12-17; Pwt 5,14.

> <p>Tekst Pamięciowy</p>
> „Synowie izraelscy będą przestrzegać sabatu, zachowując sabat w pokoleniach swoich jako przymierze wieczne” (Wj 31,16).

Szabat, siódmy dzień tygodnia, jest jak dźwignia w mechanizmie, która z niezmienną regularnością ponownie uruchamia nasz tygodniowy zegar, kierując nas ku podstawie wszystkiego, kim jesteśmy i możemy być. Przeważnie jesteśmy zajęci swoimi sprawami — zarabianiem i wydawaniem pieniędzy, pospiesznym biegiem z miejsca na miejsce — ale szabat przywraca nam świadomość podstawy naszego istnienia i naszych początków, bo wszystko, co ważne dla nas, istnieje dlatego, że Bóg to stworzył, tak samo jak stworzył nas.

Z niezmienną regularnością i bez wyjątków szabat nadchodzi po cichu i wpływa na całe nasze życie. Przypomina nam, że wszystko należy do naszego Stwórcy, który na początku stworzył niebo i ziemię, a potem dał nam miejsce na tym świecie. W ten sposób uświadamia nam podstawę naszych chrześcijańskich wierzeń i jest ich niezaprzeczalnym, niepodważalnym i niezbywalnym znakiem.

W tym tygodniu przyjrzymy się temu znakowi w kontekście przymierza synajskiego.

Gdzie szabat ma swój początek? Co dowodzi, że szabat istniał przed zawarciem przymierza synajskiego? Co czyni szabat stosownym znakiem przymierza?