---
title:  Sobota przed Synajem
date:  24/05/2021
---

**„A on rzekł do nich: Tak powiedział Pan: Jutro będzie wypoczynek, poświęcony Panu, dzień sabatu. Upieczcie, co macie upiec, ugotujcie, co macie ugotować. Lecz wszystko, co zbędzie, przechowajcie do następnego rana” (Wj 16,23). Przeczytaj 16. rozdział Księgi Wyjścia, historię spuszczenia manny Izraelitom na pustyni przed przybyciem do góry Synaj. Zwróć uwagę, co ujawnia to sprawozdanie.**

1. Jedynie jedna porcja manny mogła być użyta każdego dnia, ale szóstego dnia tygodnia zbierano podwójną porcję.

2. Manna nie była zsyłana w sobotę.

3. Dodatkowa porcja potrzebna na sobotę była przechowywana z szóstego dnia i nie psuła się, choć w inne dni nie można jej było przechować przez noc w stanie nadającym się do spożycia.

`Jak historia ta świadczy o świętości soboty przed nadaniem prawa na Synaju? (Zob. Wj 16,23-28).`

„W gruncie rzeczy utożsamienie szabatu z siódmym dniem tygodnia, stwierdzenie, że Pan dał Izraelitom szabat, oraz że lud zgodnie z przykazaniem Boga odpoczywał siódmego dnia tygodnia, bezbłędnie wskazują na pierwotne [przy stworzeniu] ustanowienie szabatu/soboty”53.

**W 16. rozdziale Księgi Wyjścia powiedziane jest o sobocie znacznie więcej, niż może się wydawać na pierwszy rzut oka.**

`1. Który dzień jest dniem przygotowania na szabat?`

`2. Który dzień tygodnia jest szabatem?`

`3. Jakie jest pochodzenie soboty?`

`4. Jakiego rodzaju dniem powinna być sobota?`

`5. Czy sobota jest dniem poszczenia?`

`6. Czy sobota jest próbą wierności wobec Boga?`

`Jak twoje zrozumienie soboty ma się do tego, czego uczy o sobocie 16. rozdział Księgi Wyjścia?`