---
title:  Do Dalszego Studium
date:  28/05/2021
---

Dziesięcioro przykazań określa szeroko i w sposób zasadniczy więzi między Bogiem a człowiekiem oraz między ludźmi. W centrum dekalogu znajduje się przykazanie sobotnie. Przedstawia ono Pana Soboty w szczególny sposób, wskazując zakres Jego władzy i stan posiadania. Zwróć uwagę na następujące dwie rzeczy: 1. Tożsamość Boga — Jahwe, który jest Stwórcą (zob. Wj 20,11; 31,17), a zatem zajmuje On szczególne miejsce we wszechświecie. 2. Stan Jego posiadania i zakres Jego władzy — „niebo i ziemia, morze i wszystko, co w nich jest” (Wj 20,11; por. Wj 31,17). Uwzględniając te dwie rzeczy, przykazanie sobotnie ma cechy typowe dla pieczęci, jakimi opatrywano międzynarodowe umowy zawierane na starożytnym Bliskim Wschodzie. Pieczęcie takie przykładano zazwyczaj w środku dokumentu, a zawierały one (1) tożsamość bóstwa (zazwyczaj pogańskiego boga) oraz (2) stan jego posiadania i zakres władzy (zazwyczaj jakiś ograniczony obszar geograficzny).

„Uświęcenie przez Ducha oznacza różnicę między tymi, którzy mają pieczęć Bożą, a tymi, którzy świętują fałszywy dzień odpoczynku.

Gdy nadejdzie próba, wówczas wyraźnie okaże się, czym jest znamię bestii. Jest to świętowanie niedzieli. (...).

Bóg ustanowił siódmy dzień tygodnia jako swój szabat [zob. Wj 31,13.17; 31,16].

Tak przedstawiona jest różnica między wiernymi a niewiernymi. Ci, którzy pragną mieć pieczęć Boga na swoim czole, muszą zachowywać sobotę z czwartego przykazania dekalogu”56.

**Pytania Do Dyskusji**

`1. Przeczytaj Kpł 19,30. Zwróć uwagę, jak werset ten łączy świątynię z sobotą. Jakie znaczenie ma to połączenie w kontekście tego, czego znakiem jest sobota?`

`2. Zadaj sobie pytanie:**Kort overblik over denne uges studium** Czy świętowanie soboty wzmacnia moją więź z Bogiem? Jeśli nie, co możesz zmienić w tej sprawie?`

**Podsumowanie**

Sobota jest znakiem przymierza sięgającym w przyszłość — do czasu, gdy plan zbawienia zostanie ostatecznie zrealizowany. Kieruje uwagę także wstecz — ku stworzeniu naszego świata, a jako znak przymierza łaski wskazuje na ostateczne odrodzenie, gdy Bóg odnowi wszystko.