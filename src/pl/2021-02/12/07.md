---
title:  Do Dalszego Studium
date:  18/06/2021
---

„Jedyny sposób, w jaki może on [grzesznik] osiągnąć sprawiedliwość, to poprzez wiarę. Przez wiarę może przynieść Bogu zasługi Chrystusa i Pan umieszcza posłuszeństwo swego Syna na rachunku grzesznika. Sprawiedliwość Chrystusa zostaje przyjęta w miejsce ludzkiego uchybienia i Bóg przyjmuje, przebacza oraz usprawiedliwia pokutującą i wierzącą duszę, traktując ją tak, jak gdyby była sprawiedliwa, i miłując ją tak, jak miłuje swego Syna. Właśnie w ten sposób wiara jest zaliczana jako sprawiedliwość”65.

„Gdy przez skruchę i wiarę przyjmujemy Chrystusa jako naszego Zbawiciela, Pan przebacza nasze grzechy i daruje karę nakazaną za przestępstwo prawa. Grzesznik stoi wtedy przed Bogiem jako sprawiedliwa osoba; zostaje obdarzony przychylnością nieba i przez Ducha ma społeczność z Ojcem i Synem.

Istnieje wtedy jeszcze inne dzieło do wykonania, a jest to dzieło o charakterze postępowym. Dusza ma zostać uświęcona przez prawdę. A ma to zostać osiągnięte także przez wiarę, ponieważ jedynie łaska Chrystusa, którą przyjmujemy przez wiarę, może przekształcić charakter”66.

**Pytania Do Dyskusji**

`1. Jaka jest różnica między żywą wiarą a martwą wiarą? (Zob. Jk 2,17-18). Jak Paweł opisał żywą wiarę? (Zob. Rz 16,26). Jakie kluczowe słowo wskazuje, co obejmuje wiara?`

`2. Jak odpowiesz na stwierdzenie (mające pewien poziom logicznej spójności), iż skoro jesteśmy zbawieni wyłącznie przez przypisaną sprawiedliwość, a nie sprawiedliwość istniejącą w nas, to nie liczy się, co robimy i jak postępujemy?`

`3. „Nasze przyjęcie u Boga jest pewne jedynie dzięki Jego umiłowanemu Synowi, a dobre uczynki są jedynie rezultatem działania Jego przebaczającej grzech miłości. Nie przynoszą nam one chluby i nic nie jest nam udzielane za nasze dobre uczynki, przez które możemy domagać się udziału w zbawieniu naszych dusz. (...). [Wierzący] nie może przedstawić swoich dobrych uczynków jako uzasadnienia dla zbawienia swojej duszy”67. W świetle tej wypowiedzi Ellen G. White, dlaczego dobre uczynki są ważną częścią doświadczenia chrześcijanina?`

**Podsumowanie**

Zarówno w starym, jak i w nowym przymierzu to Jezus zapłacił nasz dług wobec boskiego prawa, byśmy mogli uzyskać stan sprawiedliwości w oczach Boga.