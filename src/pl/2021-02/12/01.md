---
title:  Wiara przymierza
date:  12/06/2021
---

### Studium Bieżącego Tygodnia
Ga 6,14; Rz 6,23; 1 J 5,11.13; Rz 4,1-7; Kpł 7,18; 17,1-4; Rz 5,1.

> <p>Tekst Pamięciowy</p>
> „A że przez zakon nikt nie zostaje usprawiedliwiony przed Bogiem, to rzecz oczywista, bo: Sprawiedliwy z wiary żyć będzie” (Ga 3,11).

Ponad siedem stuleci przed Chrystusem grecki poeta Homer napisał Odyseję, opowieść o Odyseuszu, wielkim wodzu, który po zdobyciu Troi rozpoczął dziesięcioletnią podróż do ojczystej Itaki. Podróż trwała tak długo, gdyż była przerywana katastrofami na morzu, buntami, sztormami, atakami potworów i innymi zdarzeniami, które uniemożliwiły greckiemu bohaterowi wcześniejsze dotarcie do królewskiego domu. W końcu bogowie greccy uznali, że Odyseusz dosyć wycierpiał, i pozwolili udręczonemu wojownikowi wrócić do swojego pałacu i swojej rodziny. Swoimi cierpieniami odkupił popełnione błędy.

W pewnym sensie jesteśmy jak Odyseusz — znajdujemy się w długiej drodze do domu. Istotna różnica polega na tym, że w przeciwieństwie do Odyseusza nigdy nie jesteśmy w stanie dosyć wycierpieć, by zasłużyć na powrót. Odległość między niebem a ziemią jest zbyt wielka, byśmy mogli sami odpokutować nasze błędy. Jeśli dotrzemy do domu, to stanie się to jedynie dzięki łasce Bożej.

Dlaczego zbawienie musi być darem? Dlaczego jedynie ktoś równy Bogu mógł nas odkupić? Dlaczego Abraham jest dobrym wzorem wiary? Co to znaczy, że sprawiedliwość zostaje nam poczytana czy przypisana? Jak możemy przyjąć na własność obietnice i nadzieję dane nam w ofierze Chrystusa na krzyżu?