---
title:  Poleganie na obietnicy
date:  17/06/2021
---

Słynny włoski kardynał Robert F. Bellarmin (1542-1621), jezuita i inkwizytor, który przez całe życie zwalczał przesłanie usprawiedliwienia wyłącznie przez przypisaną sprawiedliwość, leżał na łożu śmierci. Przyniesiono mu zatem krucyfiksy pobłogosławione przez kapłana i relikwie świętych, by dać mu pewność zbawienia przed śmiercią. Jednak Bellarmin oświadczył:

— Zabierzcie to stąd. Bezpieczniej jest ufać zasługom Chrystusa.

Wielu ludzi u kresu swego życia zaczyna rozumieć, jak próżne, jałowe i bezużyteczne jest poleganie na uczynkach w kwestii zasłużenia na zbawienie u świętego Boga. Dopiero wtedy pojmują, jak bardzo potrzebują sprawiedliwości Chrystusa.

Dobra nowina jest taka, że nie musimy czekać aż do śmierci, by znaleźć poczucie bezpieczeństwa w Panu. Całe przymierze jest oparte na Bożych obietnicach bezpieczeństwa już teraz dających nam pewność i zmieniających nasze życie na lepsze.

**Przeczytaj podane poniżej wersety i odpowiedz na pytania zadane obok w kontekście rozwijania, podtrzymywania i wzmacniania więzi przymierza z Bogiem.**

`Ps 34,9: Jak możesz doświadczyć Bożej dobroci?`

`Mt 11,30: Co Chrystus uczynił dla nas, iż Jego jarzmo jest miłe?`

`Rz 5,1: Co usprawiedliwienie ma wspólnego z pokojem?`

`Flp 2,7-8: Czego nauczyłeś się z doświadczenia Chrystusa?`

`Podczas modlitwy zastanów się nad swoim życiem i odpowiedz sobie, co czynisz, by wzmacniać więź z Bogiem, a co w twoim postępowaniu może tej więzi szkodzić? Co powinieneś zmienić?`