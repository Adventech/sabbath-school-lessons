---
title:  Doświadczenie Jedności W Kościele Wczesnochrześcijańskim
date:  27/10/2018
---

### Studium bieżącego tygodnia
Dz 1,12-14; 2,5-13; Ap 14,12; Dz 2,42-47; 4,32-5,11; 2 Kor 9,8-15.

> <p>Tekst pamięciowy</p>
> „I trwali w nauce apostolskiej i we wspólnocie, w łamaniu chleba i w modlitwach” (Dz 2,42).

Jedność Kościoła jest wynikiem wspólnego duchowego doświadczenia w Jezusie, który jest prawdą:

— „Ja jestem droga i prawda, i żywot, nikt nie przychodzi do Ojca, tylko przeze mnie” (J 14,6).

Mocne więzi społeczne są rozwijane we wspólnym duchowym pielgrzymowaniu i doświadczeniu. Pierwsi adwentyści doświadczyli tego jeszcze w ruchu millerowskim. Wspólne przeżycia w 1844 roku związały ich serca, gdy szukali wyjaśnienia swojego religijnego rozczarowania. Z ich doświadczenia zrodził się Kościół Adwentystów Dnia Siódmego oraz prawda o sądzie przedadwentowym i wszystko, co z niej wynika.

Doświadczenia uczniów Jezusa po Jego wniebowstąpieniu są świadectwem mocy Słowa Bożego, modlitwy i wspólnoty w tworzeniu jedności i zgody między wierzącymi pochodzącymi z różnych środowisk. Takie same doświadczenia są możliwe także dzisiaj.

„Sądzę, że społeczność jest szczególnie ważnym elementem wspólnego nabożeństwa. (...). Nic nie zastąpi chrześcijanina w realizacji duchowej więzi, która jednoczy go z innymi wierzącymi i Panem Jezusem Chrystusem. (...). Jezus Chrystus najpierw prowadzi człowieka do siebie, a potem zawsze jednoczy go z innymi wierzącymi w Jego ciele, Kościele”1.

---

_1 Robert G. Rayburn, O Come, Let Us Worship. Corporate Worship in the Evangelical Church, Grand Rapids 1980, s. 91._