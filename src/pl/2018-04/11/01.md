---
title:  Jedność W Wielbieniu Boga
date:  08/12/2018
---

### Studium bieżącego tygodnia
Ap 4,8.11; Mt 4,8-9; Dn 3,8-18; Ap 14,9.6-7; Dz 4,23-31.

> <p>Tekst pamięciowy</p>
> „I widziałem innego anioła, lecącego przez środek nieba, który miał ewangelię wieczną, aby ją zwiastować mieszkańcom ziemi i wszystkim narodom, i plemionom, i językom, i ludom, który mówił donośnym głosem: Bójcie się Boga i oddajcie mu chwałę, gdyż nadeszła godzina sądu jego, i oddajcie pokłon temu, który stworzył niebo i ziemię, i morze, i źródła wód” (Ap 14,6-7).

Wkrótce po Pięćdziesiątnicy pierwsi chrześcijanie poświęcali dużo czasu na wspólne nabożeństwa: „I trwali w nauce apostolskiej i we wspólnocie, w łamaniu chleba i w modlitwach” (Dz 2,42). Radość z poznania Jezusa jako Mesjasza oraz spełnienia starotestamentowych proroctw wypełniała ich serca wdzięcznością i dziękczynieniem dla Boga. Jakże wielkim przywilejem było poznać prawdę! Pierwsi chrześcijanie czuli potrzebę spędzania czasu we wspólnocie, na studiowaniu Słowa i modlitwie, aby dziękować Bogu za Jego objawienie dotyczące życia, śmierci i zmartwychwstania Jezusa oraz za to wszystko, czego dokonał dla nich.

Kościół Jezusa Chrystusa jest z definicji społecznością wielbiącą powołaną do istnienia przez Boga jako duchowy dom i „kapłaństwo święte, aby składać duchowe ofiary przyjemne Bogu przez Jezusa Chrystusa” (1 P 2,5). Wdzięczność dla Boga wyrażana podczas wspólnego nabożeństwa zmienia serca i umysły ludzi na podobieństwo charakteru Boga i przygotowuje ich do służby.

Lekcja tego tygodnia dotyczy znaczenia nabożeństwa oraz tego, jak służy ono zachowaniu jedności wierzących w Jezusie.