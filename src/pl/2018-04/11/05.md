---
title:  Studium Biblii i wspólnota
date:  12/12/2018
---

`Przeczytaj Dz 2,42. Jakie były niektóre elementy nabożeństwa w Kościele wczesnochrześcijańskim?`

„I trwali w nauce apostolskiej i we wspólnocie, w łamaniu chleba i w modlitwach” (Dz 2,42). Od najwcześniejszych dni istnienia Kościoła w centrum nabożeństwa pozostawało studiowanie Słowa Bożego przekazanego nam za pośrednictwem apostołów. Pierwsi chrześcijanie wiernie studiowali Pismo Święte, pragnąc się dowiedzieć, co jest tam napisane o Jezusie jako Mesjaszu. Chrześcijanie zachowywali ścisłą wspólnotę, dzieląc się błogosławieństwami danymi im przez Boga oraz wspierając się wzajemnie w swoim duchowym życiu z Bogiem. W Słowie Bożym znajdowali cenne prawdy, które stanowiły podstawę ich przesłania głoszonego światu.

`Co poniższe wersety mówią o znaczeniu studiowania Słowa Bożego razem z innymi wierzącymi?`

2 Krl 22,8-13 ...

Dz 17,10-11 ...

2 Tm 3,14-17 ...

„Kiedykolwiek głoszone są prawdy ewangelii, osoby szczerze pragnące czynić to, co prawe, są prowadzone do pilnego studiowania Pisma Świętego. Jeśli w ostatnich dniach dziejów świata ci, którym głoszone są prawdy mające ich poddać próbie, poszliby za przykładem berejczyków, codziennie studiując Pismo Święte i porównując ze Słowem Bożym poselstwo, które usłyszeli, wielu ludzi byłoby obecnie wiernych przykazaniom prawa Bożego”1.

Jesteśmy ludem zjednoczonym przez prawdy, które głosimy — prawdy, które znajdujemy w Słowie Bożym. Tak było w Kościele Bożym od początku i tak jest dzisiaj. Studiowanie Słowa Bożego jest rdzeniem zarówno nabożeństwa, jak i jedności naszego ludu powołanego do głoszenia światu poselstwa trzech aniołów. Gdy spotykamy się na nabożeństwach jako wspólnota, Pismo Święte przemawia do nas słowami kierowanymi przez Boga, by prowadzić nas przez życie, przysposabiać nas do misji oraz przygotować nas na powtórne przyjście Jezusa.

`Jak mocno jesteś ugruntowany w biblijnych zasadach wiary, które wyznajemy? Czy jesteś ugruntowany tak, że gdyby zaistniała taka potrzeba, byłbyś gotowy bronić tych prawd nawet za cenę utraty życia, jak niegdyś trzej młodzi Hebrajczycy?`

---

_1 Ellen G. White, Krzyż i miecz, Warszawa 2018, wyd. II, s. 131._