---
title:  Obrazy Jedności
date:  03/11/2018
---

### Studium bieżącego tygodnia
1 P 2,9; Wj 19,5-6; Ef 2,19-22; 1 Kor 3,16-17; 12,12-26; J 10,1-11; Ps 23,1-6.

> <p>Tekst pamięciowy</p>
> „Albowiem jak ciało jest jedno, a członków ma wiele, ale wszystkie członki ciała, chociaż ich jest wiele, tworzą jedno ciało, tak i Chrystus” (1 Kor 12,12).

Jak wie każdy, kto studiuje Biblię, jest ona pełna obrazów i symboli, które wskazują na rzeczywistość większą niż same obrazy i symbole. Na przykład istotą całego starotestamentowego systemu ofiarnego jest to, że symbolizuje on znacznie większą rzeczywistość — Jezusa i cały plan zbawienia.

W Biblii użyto wiele różnych obrazów przedstawiających jedność Kościoła — jedność, którą zgodnie z Bożym powołaniem mamy objawiać światu. Żaden z tych obrazów nie jest kompletny. Jako całość obrazy te ukazują wiele sfer jedności Kościoła — więź Kościoła z Bogiem, więzi istniejące między współwyznawcami oraz więzi Kościoła ze społeczeństwem.

W lekcji tego tygodnia przyjrzymy się pewnym biblijnym obrazom i temu, co mówią one w kwestii jedności w Chrystusie.