---
title:  Do dalszego studium
date:  09/11/2018
---

„Autorzy ksiąg Nowego Testamentu posłużyli się metaforą świątyni zarówno w kontekście świątyni jerozolimskiej, jak również wszechobecnych budowli greckich i rzymskich, by przybliżyć wierzącym świętość Kościoła, rolę Boga w utworzeniu i rozwoju Kościoła, określony charakter dzieła Chrystusa i Ducha Świętego oraz solidarność wierzących w ramach Kościoła. Dziedzina architektoniczna wydaje się wskazywać na statyczny obraz. Jednakowoż metafora ta jest użyta w połączeniu z biologicznym wyobrażeniem i procesem budowy, który nierzadko jest akcentowany. Zamiast statycznego obrazu jesteśmy zmuszeni wyobrazić sobie historię procesu budowy, a nie gotowy gmach. Kościołowi dano wspaniały przywilej pokornego uznania w jego życiu i historii świątyni Boga żywego (zob. 2 Kor 6,16)”1.

**Pytania do dyskusji**

`1. Zastanów się nad biblijnymi obrazami Kościoła. Który z nich najbardziej ci się podoba? Dlaczego właśnie ten wydaje ci się najpiękniejszy? Inne metafory Kościoła zawarte są w następujących fragmentach Nowego Testamentu: 1 Tm 3,15; 2 Tm 2,3-5; 1 P 2,9. Czego jeszcze uczą te metafory o Kościele?`

`2. „Bóg pragnie, by Jego lud był połączony ścisłymi więziami chrześcijańskiej wspólnoty. Zaufanie do braci i sióstr jest ważne dla powodzenia Kościoła. Jedność działania jest ważna w czasach religijnego kryzysu. Jeden niemądry krok i jedno nieostrożne działanie mogą wtrącić Kościół w trudności i próby, z których nie wydobędzie się przez lata”2. Czego to ostrzeżenie powinno nas nauczyć o potrzebie ostrożności w kwestii jedności Kościoła? Jaką rolę ma do odegrania każdy z nas w obliczu tego świętego obowiązku?`

`3. W niedzielnej części lekcji podkreśliliśmy, że nawet jako lud Boży w kwestii zbawienia musimy polegać wyłącznie na łasce Bożej, a nigdy na naszych zasługach. W gruncie rzeczy można powiedzieć, że to właśnie poleganie na Bożych dokonaniach w kwestii zbawienia czyni nas ludem Bożym. Czy takie stwierdzenie wydaje ci się poprawne?`

**Podsumowanie**

Nowy Testament posługuje się różnymi metaforami ilustrującymi charakter i misję Kościoła. Co najważniejsze, metafory te uczą nas, że Bóg bacznie strzeże swój lud i chroni go. Te biblijne obrazy uczą nas, że jako lud Boży jesteśmy połączeni wzajemnymi więziami do współdziałania w dziele, do którego zostaliśmy powołani.

---

_1 John McVay, Biblical Metaphors for the Church: Building Blocks for Ecclesiology, w: Ángel Manuel Rodríguez (red.), Message, Mission, and Unity of the Church, Hagerstown 2013, s. 52. Przeczytaj rozdział Boski Pasterz, w: Ellen G. White, Życie Jezusa, Warszawa 2018, wyd. XVI, s. 355-360; rozdział The Church on Earth, w: taż, Counsels for the Church, Boise–Oshawa 1991, s. 240-243._

_2 Ellen G. White, Testimonies for the Church, Mountain View–Omaha 1948, t. III, s. 446._