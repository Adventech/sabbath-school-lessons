---
title:  Do dalszego studium
date:  05/10/2018
---

Pierwotny Boży cel przyświecający stworzeniu ludzkości znalazł także odzwierciedlenie w ustanowieniu rodziny (zob. Rdz 2,21-24) i soboty. Sobota została ustanowiona dla całej ludzkości, co Jezus wyraźnie podkreślił w Mk 2,27-28. Jej powszechny charakter jest widoczny w zamieszczonym opisie w Księdze Rodzaju, gdy Bóg poświęcił siódmy dzień nie tylko przed powołaniem Izraela jako ludu przymierza, ale jeszcze przed zaistnieniem grzechu. Jakąż wielką jednoczącą siłą byłaby sobota, gdyby wszyscy ludzie ją świętowali! Jest ona dniem odpoczynku mającym przypominać potomkom Adama i Ewy ich wspólną więź z Bogiem i ze sobą nawzajem.

„Sobota i rodzina zostały ustanowione w raju i w Bożym planie oba te pojęcia są nierozerwalnie ze sobą związane. W tym dniu, łatwiej niż w jakimkolwiek innym, możemy upodobnić swe życie do rajskiego. Planem Bożym było to, ażeby członkowie rodziny łączyli się we wspólnej pracy, modlitwie i odpoczynku: ojciec jako kapłan w swoim domu; ojciec i matka razem jako nauczyciele i towarzysze swoich dzieci”1.

**Pytania do dyskusji**

`1. Jak Księga Rodzaju przedstawia stworzenie kobiety z żebra Adama i jak świadczy to o bliskiej więzi między mężem i żoną? Co mówi to nam o tym, że w całej Biblii Bóg posługuje się obrazem małżeństwa jako symbolem więzi ze swoim ludem?`

`2. Skoro historia wieży Babel mówi nam, że różnorodność etniczna i językowa nie były częścią pierwotnego planu dla ludzkości, jak możemy pokonać dzisiaj takie naturalne bariery? Jak Kościół złożony z ludzi z różnych narodów i mówiących różnymi językami może doświadczać jedności i zgody?`

`3. Jakie podobieństwa znajdujesz między powołaniem starożytnego Izraela a powołaniem Kościoła Adwentystów Dnia Siódmego? Co ważniejsze, czego możesz się nauczyć z dziejów Izraela i jak może ci to pomóc w wypełnianiu Bożego powołania w Chrystusie?`

**Podsumowanie**

Pierwotny Boży plan przy stworzeniu zakładał, że ludzkość będzie żyła harmonijnie i w jedności jak jedna rodzina. Nieposłuszeństwo naszych pierwszych rodziców spowodowało przerwę w realizacji tego planu. Jednak Bóg powołał Abrahama, by stworzyć lud, przez który zostałaby ogłoszona obietnica odrodzenia, które jest możliwe jedynie w Chrystusie.

---

_1 Ellen G. White, Jak wychować dziecko?, Warszawa 2011, s. 392. Przeczytaj rozdziały Stworzenie i Powołanie Abrahama, w: taż, Wybrańcy Boga, Warszawa 2018, wyd. II, s. 18-24.81-86._