---
title:  Nawrócenie pogan
date:  12/11/2018
---

Zwrócenie się pogan ku ewangelii Jezusa Chrystusa jest tym wydarzeniem opisanym w Dziejach Apostolskich, które wywołało największy konflikt w Kościele wczesnochrześcijańskim — konflikt będący zagrożeniem dla misji i istnienia Kościoła.

`Przeczytaj Dz 10,1-23. Jakie elementy w tym fragmencie księgi wskazują na to, że Duch Święty działał w sercach wielu ludzi, by przygotować drogę przyjęcia ewangelii przez pogan?`

Wizja, którą otrzymał Piotr, mogła mu się wydać dziwna. Był nią zdumiony, bo jako wierny Izraelita nigdy nie spożywał nic nieczystego ani skalanego, postępując zgodnie z prawem (zob. Kpł 11,1-47; Ez 4,14; Dn 1,8). Jednak celem wizji nie była dieta, ale bariery między Żydami a poganami hamujących głoszenie ewangelii. Te bariery istniały zarówno w świecie starożytnym, jak i dzisiaj.

W pierwszych dziesięcioleciach istnienia Kościoła wczesnochrześcijańskiego składał się on głównie z Żydów, którzy przyjęli Jezusa jako Mesjasza obiecanego w starotestamentowych proroctwach. Ci pierwsi chrześcijanie nadal wiernie zachowywali prawo mojżeszowe zgodnie z tym, czego ich nauczono. Nie rozumieli tego, że ewangelia Jezusa Chrystusa kładzie kres przepisom Starego Testamentu (zob. Mt 5,17-20).

`Przeczytaj Dz 10,28-29.34-35. Jak Piotr zrozumiał sens wizji, którą otrzymał w Joppie? Co skłoniło go do takiej interpretacji?`

W Dziejach Apostolskich widzimy, jak Duch Święty przygotowywał drogę do przyjęcia nawróconych pogan do chrześcijańskiej społeczności. Warunkiem ich przyjęcia nie miało być obrzezanie ani przyłączenie się do narodu żydowskiego. Tym, co ostatecznie przekonało Piotra i jego towarzyszy, że taka jest wola Boża, było wylanie Ducha Świętego na Korneliusza i jego domowników podobne do tego, jakiego doświadczyli uczniowie w dniu Pięćdziesiątnicy (zob. Dz 10,44-47). Skoro Duch Święty został dany poganom tak samo i jak Żydom, to oczywiste było, że obrzezanie nie jest warunkiem uznania wierzących w Jezusa jako Mesjasza. Ten wniosek stworzył warunki, w których rozwinął się najpoważniejszy teologiczny konflikt wśród pierwszych chrześcijan.