---
title:  Gdy Dochodzi Do Konfliktów
date:  10/11/2018
---

### Studium bieżącego tygodnia
Dz 6,1-6; 10,1-23; Mt 5,17-20; Dz 11,3-24; 15,1-22; Am 9,11-12.

> <p>Tekst pamięciowy</p>
> „Bo wszyscy, którzy zostaliście w Chrystusie ochrzczeni, przyoblekliście się w Chrystusa. Nie masz Żyda ani Greka, nie masz niewolnika ani wolnego, nie masz mężczyzny ani kobiety; albowiem wy wszyscy jedno jesteście w Jezusie Chrystusie” (Ga 3,27-28).

Jednym z najtrudniejszych zadań każdej chrześcijańskiej społeczności jest zachowanie jedności w obliczu różnic poglądów w sprawach dotyczących tożsamości i misji Kościoła. Te różnice mogą prowadzić do zgubnych skutków.

Współczesne chrześcijańskie społeczności nie różnią się znacząco od tych, które tworzyli pierwsi chrześcijanie. Ludzie są ludźmi, więc różnice między nimi będą się pojawiać, i to nawet w najważniejszych kwestiach. Pierwsi chrześcijanie borykali się z konfliktami wynikającymi z uprzedzeń i istotnych różnic w interpretacji starotestamentowych historii i praktyk. Konflikty te groziły rozpadem Kościoła w jego początkach i pewnie doprowadziłyby do rozpadu, gdyby nie zapobiegliwość apostołów i przywódców kierowanych przez Ducha Świętego oraz poszukujących rozwiązania tych problemów w Piśmie Świętym.

Niedawno studiowaliśmy doświadczenie jedności Kościoła wczesnochrześcijańskiego. W tym tygodniu przyjrzymy się temu, jak ów Kościół rozwiązywał wewnętrzne konflikty stanowiące zagrożenie dla jego jedności i trwałości. Jakie to były konflikty, jak zostały rozwiązane i czego możemy się nauczyć z tych doświadczeń?