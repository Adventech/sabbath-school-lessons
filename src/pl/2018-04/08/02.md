---
title:  Zbawienie w Jezusie
date:  18/11/2018
---

Choć jako adwentyści dnia siódmego mamy wiele wspólnych poglądów z innymi chrześcijańskimi ugrupowaniami, to jednak nasz zbiór zasad wiary tworzy szczególny system biblijnej prawdy, którego nie głosi nikt inny w świecie chrześcijańskim. Te zasady wiary wyróżniają nas jako Bożą resztę w czasach ostatecznych.

`Przeczytaj Dz 4,8-12; 10,43. Jakie znaczenie przykłada Piotr do miejsca Jezusa Chrystusa w jego zrozumieniu planu zbawienia?`

Apostoł Paweł napisał koryntianom, że dobrą nowiną jest to, iż „Bóg w Chrystusie świat z sobą pojednał” (2 Kor 5,19). Śmierć Chrystusa jest środkiem naszego pojednania z Ojcem, gdyż zapełnia przepaść wytworzoną przez grzech i śmierć. Przez wieki chrześcijanie rozmyślają nad znaczeniem śmierci i zmartwychwstania Jezusa oraz odkupienia, którego On dokonał. Ten proces odkupienia jest także nazywany pojednaniem, czyli przywróceniem jedności. Pojednanie prowadzi do harmonijnych więzi, a tam, gdzie panowało wyobcowanie, ta harmonia wynika właśnie z pojednania. Tak więc jedność Kościoła jest darem pojednania.

`Czego uczą poniższe wersety o znaczeniu śmierci i zmartwychwstania Jezusa?`

Rz 3,24-25 ...

1 J 2,2 ...

1 J 4,9-10 ...

1 P 2,21-24 ...

Choć inne wspólnoty chrześcijańskie także wierzą w śmierć i zmartwychwstanie Chrystusa, to my głosimy je w kontekście ewangelii wiecznej (zob. Ap 14,6) będącej częścią poselstwa trzech aniołów z Ap 14,6-12. Jako adwentyści dnia siódmego jesteśmy jedynym ugrupowaniem chrześcijańskim, które głosi przesłania trzech aniołów.

`Jak możesz się nauczyć zawsze pamiętać o prawdziwości śmierci i zmartwychwstania Chrystusa oraz nadziei, jaką niosą nam te wydarzenia?`