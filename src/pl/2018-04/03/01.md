---
title:  Aby Wszyscy Byli Jedno
date:  13/10/2018
---

### Studium bieżącego tygodnia
J 17,1-26; 1 J 5,19; J 13,18-30; 5,20-23; Mk 9,38-41; Ap 18,4; 1 J 2,3-6.

> <p>Tekst pamięciowy</p>
> „A nie tylko za nimi proszę, ale i za tymi, którzy przez ich słowo uwierzą we mnie. Aby wszyscy byli jedno, jak Ty, Ojcze, we mnie, a Ja w tobie, aby i oni w nas jedno byli, aby świat uwierzył, że Ty mnie posłałeś” (J 17,20-21).

Ewangelia Jana ukazuje to, o co troszczył się Jezus, gdy zbliżało się Jego wydanie, męka i śmierć. W pięciu bardzo ważnych rozdziałach (zob. 13., 14., 15., 16. i 17. rozdział Ewangelii Jana) zawarte zostały ostatnie słowa Jezusa — słowa pouczenia, których zwieńczeniem jest modlitwa arcykapłańska (zob. 17. rozdział Ewangelii Jana).

„Jest to stosowna nazwa, gdyż w tej modlitwie nasz Pan poświęcił siebie na ofiarę, w której jednocześnie był kapłanem. Jest to także modlitwa poświęcająca za tych, za których ofiara ta została złożona — uczniów obecnych w sali na piętrze, a także wszystkich, którzy mieli uwierzyć w ich świadectwo”1.

W centrum modlitwy Jezusa zawarta jest prośba o jedność Jego uczniów i wszystkich, którzy uwierzą w Niego. Jest to jeden z najważniejszych wątków tej modlitwy:

— „Ja za nimi proszę, nie za światem proszę, lecz za tymi, których mi dałeś, ponieważ oni są twoi; i wszystko moje jest twoje, a twoje jest moje i uwielbiony jestem w nich” (J 17,9-10).

Żadna głębsza dyskusja o jedności Kościoła i o naszej jedności w Chrystusie, nie może być kompletna bez uważnego przestudiowania tej modlitwy. O co modlił się Jezus? Za kogo się modlił? Co Jego modlitwa oznacza dla nas?

---

_1 Frederick F. Bruce, The Gospel of John. Introduction, Exposition and Notes, Grand Rapids 1983, s. 328._