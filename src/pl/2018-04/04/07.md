---
title:  Do dalszego studium
date:  26/10/2018
---

„Chrystus nie uznawał różnic narodowych, społecznych i religijnych. Uczeni w Piśmie Świętym i faryzeusze pragnęli jedynie do swojego kraju i narodu ograniczyć korzystanie ze wszystkich darów nieba, a wykluczyć z udziału w nich resztę Bożej rodziny na świecie. Ale Chrystus przyszedł, by zburzyć wszelkie mury podziałów. Przyszedł, by pokazać, że Jego dar miłosierdzia i miłości jest nieograniczony jak powietrze, światło czy deszcz ożywiający ziemię.

Życiem swym Chrystus ustanowił religię, w której nie ma kastowości; religię, w której Żyd i poganin, wolny i niewolnik są połączeni powszechnym braterstwem oraz są równi przed Bogiem. W swoim postępowaniu nie kierował się żadną polityką. Nie czynił różnic między sąsiadami i obcymi oraz przyjaciółmi i wrogami. Jego serce poruszała każda dusza pragnąca wody żywota”1.

**Pytania do dyskusji**

`1. Zastanów się nad następującym stwierdzeniem: „W 4. rozdziale Listu do Efezjan plan Boży jest wyłożony tak wyraźnie i prosto, iż wszystkie dzieci Boże mogą zrozumieć prawdę. Tutaj wyraźnie są wymienione środki, które Bóg wyznaczył dla zachowania jedności w Jego Kościele, aby członkowie Kościoła mogli objawiać światu zdrowe religijne doświadczenie”2. Co w 4. rozdziale Listu do Efezjan wskazuje na jedność Kościoła? Co możemy uczynić, by pomóc w zachowaniu tej jedności?`

`2. Nierozerwalnie z kwestią jedności wiąże się potrzeba pokory i uległości. Bez tych chrześcijańskich cech jedność Kościoła nie mogłaby istnieć. Gdy jesteśmy pyszni, pewni naszych poglądów i opinii oraz nieskorzy do słuchania innych, nie mamy szans doświadczyć jedności. Jak możemy się nauczyć pokory i uległości?`

`3. Jak możemy zachować jedność, nawet jeśli nie zawsze zgadzamy się we wszystkim?`

**Podsumowanie**

W swoim Liście do Efezjan Paweł udziela licznych rad składających się na to, co znaczy być w Chrystusie. Zbawienie w Jezusie zmienia nas w praktyczny sposób. Nasze ludzkie relacje, w tym ze współwyznawcami, zmieniają się dzięki działaniu mocy Chrystusa w nas. Ta zmiana jest niezbędna, byśmy mogli doświadczyć jedności.

---

_1 Ellen G. White, Testimonies for the Church, Mountain View–Omaha 1948, t. IX, s. 190-191. Przeczytaj rozdziały Unity Among Different Nationalities oraz Unity in Christ Jesus, w: tamże, s. 179-188._

_2 Taż, w: The Seventh-day Adventist Bible Commentary, Hagerstown 1980, t. VI, s. 1117._