---
title:  Jedność I Zerwane Więzi
date:  01/12/2018
---

### Studium bieżącego tygodnia
2 Tm 4,11; Flm 1,1-25; 2 Kor 10,12-15; Rz 5,8-11; Ef 4,26; Mt 18,15-17.

> <p>Tekst pamięciowy</p>
> „Jeśli bowiem, będąc nieprzyjaciółmi, zostaliśmy pojednani z Bogiem przez śmierć Syna jego, tym bardziej, będąc pojednani, dostąpimy zbawienia przez życie jego” (Rz 5,10).

Jak zauważyliśmy, nawet po Pięćdziesiątnicy relacje między wierzącymi bywały czasami napięte. W Nowym Testamencie znajdujemy wiele przykładów tego, w jaki sposób przywódcy i pozostali członkowie Kościoła radzili sobie z takimi wyzwaniami. Zasady te są szczególnie cenne dla współczesnego Kościoła. Wskazują pozytywne rezultaty wynikające ze stosowania biblijnych reguł rozwiązywania konfliktów i chronienia naszej jedności w Chrystusie.

W lekcji tego tygodnia skupimy się na przywróconych więziach i na tym, jak nasze międzyludzkie relacje wpływają na naszą jedność w Chrystusie. Działanie Ducha Świętego obejmuje prowadzenie ludzi do Boga i do siebie nawzajem. Wymaga to usuwania barier odgradzających nas od kontaktów z Bogiem i bliźnimi. Krótko mówiąc, najlepszym świadectwem mocy ewangelii jest nie to, co Kościół mówi, ale to, jak żyje.

— „Po tym wszyscy poznają, żeście uczniami moimi, jeśli miłość wzajemną mieć będziecie” (J 13,35).

Bez takiej miłości cała nasza mowa o jedności Kościoła na nic się nie zda.