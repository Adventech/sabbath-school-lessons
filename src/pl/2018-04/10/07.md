---
title:  Do dalszego studium
date:  07/12/2018
---

„Gdy pracownicy będą mieć zamieszkującego w ich duszach Chrystusa, gdy wszelkie samolubstwo zostanie uśmiercone, gdy nie będzie żadnej rywaliza­cji i żadnego dążenia do wywyższenia siebie, gdy zapanuje jedność oraz gdy każ­dy podda się uświęceniu, aby wzajemna miłość mogła być widziana i odczu­wana, wówczas na pewno spłyną na nich strumienie łaski Ducha Świętego, tak jak pewne jest to, że Boża obietnica nie zawiedzie ani o jotę czy kreskę”1.

„Je­ś­li w wie­l­kim dniu Pa­na ma­my stać przy Chry­s­tu­sie ja­ko na­szej Uciecz­ce i na­szej Twie­r­dzy, mu­si­my od­rzu­cić wsze­l­ką wro­gość i wsze­l­kie dą­że­nie do wy­wy­ż­sze­nia. Musimy zu­pe­ł­nie zni­sz­czyć ko­rze­nie tych złych rze­czy, aby nigdy już nie wzra­s­ta­ły w na­szym ży­ciu. Mu­si­my ca­ł­ko­wi­cie sta­nąć po stro­nie Pa­na”2.

**Pytania do dyskusji**

`1. Przeczytaj Kol 3,12-17. Omów chrześcijańskie cnoty, które Paweł zaleca kolosanom. Dlaczego cechy te są podstawą rozwiązywania wszelkich konfliktów? Jak możemy się nimi kierować, wprowadzając w czyn nauczanie Jezusa zawarte w Mt 18,15-18?`

`2. Przeczytaj jeszcze raz Kol 3,12-17 i zastanów się nad nauką zawartą w tych wersetach. Dlaczego to, o czym jest mowa w tym fragmencie listu, jest niezbędne dla jedności Kościoła?`

`3. Gdy uważnie przyjrzymy się naszemu Kościołowi — Kościołowi Adwentystów Dnia Siódmego — co jest dla nas największą przeszkodą na drodze do takiej jedności, jakiej potrzebujemy, by dotrzeć do świata z naszym przesłaniem? Czy przeszkoda tkwi w naszym nauczaniu i zasadach wiary? Zdecydowanie nie. Przecież są one treścią przesłania, które Bóg polecił nam głosić światu. A może problem leży jedynie w nas, naszych więziach, małostkowej zazdrości, obmowie, egoizmie, chęci dominowania i tym podobnych wadach? Dlaczego musimy prosić o moc Ducha Świętego, by doświadczyć zmiany w sobie, zanim doświadczymy jedności w Kościele?`

**Podsumowanie**

Ewangelia Jezusa Chrystusa jest związana z uzdrowieniem i przemianą. Gdy te rzeczy następują, wpływają też na nasze relacje z ludźmi. Biblia podaje ważne zasady i przykłady dobrych i bliskich więzi między ludźmi, nawet w świecie grzechu.

---

_1 Ellen G. White, Wybrane poselstwa, tłum. Joanna Sztuka, Orion Plus, [Radom] 2016, t. I, s. 167._

_2 Taż, Wydarzenia czasów końca, Warszawa 2007, wyd. II, s. 129. Przeczytaj hasło Forgiveness, w: The Ellen G. White Encyclopedia, Hagerstown 2013, s. 825-826._