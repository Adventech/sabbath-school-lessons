---
title:  Do dalszego studium
date:  21/12/2018
---

„Zasady dobrego przywództwa mają zastosowanie w każdej społeczności, w tym także w Kościele. Jednak przywódca w Kościele musi być kimś więcej niż tylko przywódcą. Musi być także sługą. Istnieje wyraźna różnica między byciem przywódcą a byciem sługą. Jak ktoś może przewodzić i służyć jednocześnie? Czyżby przywódca nie zajmował zaszczytnego stanowiska? Czy nie wydaje poleceń i nie oczekuje, że inni będą je spełniać? Jak więc to jest możliwe, że jednocześnie zajmuje najniższą pozycję sługi przyjmującego polecenia i spełniającego je? Aby zrozumieć ten paradoks, musimy przyjrzeć się Jezusowi. Jest On najlepszym przykładem służebnego przywództwa. Całe Jego życie było służbą. Jednocześnie był On i jest Największym Przywódcą w dziejach świata”1.

**Pytania do dyskusji**

`1. Zastanów się nad ideą służebnego przywództwa. Jakie przykłady takiego przywództwa możesz wskazać w świecie?`

`2. Przeczytaj jeszcze raz Mt 20,25-28. Co mówią nam te wersety o znaczeniu wielkości i o tym, kogo Bóg uważa za wielkiego (zob. Mt 20,26), w przeciwieństwie do tego, jak świat rozumie to pojęcie?`

`3. Jeśli jednym z zadań przywódców Kościoła jest chronienie jedności, co powinniśmy zrobić, gdy przywódcy zawodzą, a ich ludzkie wady sprawiają, że nie są dobrym przykładem?`

`4. Dlaczego jest tak ważne, byśmy stosowali środki dyscyplinarne w duchu miłosierdzia i miłości do błądzących? Dlaczego zawsze powinniśmy wtedy pamiętać o tym, co jest napisane w Mt 7,12?`

**Podsumowanie**

Dobra organizacja Kościoła jest ważna dla misji i jedności wierzących. Chrystus jest Głową Kościoła, a przywódcy kościelni mają naśladować Jego przykład w kierowaniu ludem Bożym. Jedność jest zachowywana dzięki wiernemu nauczaniu Słowa Bożego i życiu w wierności temu Słowu.

---

_1 G. Arthur Keough, Our Church Today: What It Is and Can Be, Waszyngton–Nashville 1980, s. 106. Przeczytaj rozdział Indywidualna odpowiedzialność a jedność chrześcijańska, w: Ellen G. White, Poselstwo do kaznodziejów, tłum. Andrzej Górski, Warszawa 1993, s. 19-32; rozdziały Jedność w różnorodności oraz Dyscyplina kościelna, w: taż, Słudzy ewangelii, Warszawa 2004, s. 319-321.328-331; hasła Church oraz Church Organization, w: The Ellen G. White Encyclopedia, Hagerstown 2013, s. 707-710.712-714._