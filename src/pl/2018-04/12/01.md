---
title:  Zorganizowany Kościół A Jedność
date:  15/12/2018
---

### Studium bieżącego tygodnia
Ef 5,23-27; Mt 20,25-28; Tt 1,9; Mt 16,19; Ga 6,1-2; Mt 28,18-20.

> <p>Tekst pamięciowy</p>
> „Nie tak ma być między wami; ale ktokolwiek by chciał między wami być wielki, niech będzie sługą waszym. I ktokolwiek by chciał być między wami pierwszy, niech będzie sługą waszym” (Mt 20,26-27).

Jako adwentyści dnia siódmego jesteśmy protestanckimi chrześcijanami uznającymi zbawienie wyłącznie przez wiarę w to, czego Jezus Chrystus dokonał dla ludzkości. Nie potrzebujemy Kościoła ani hierarchii kościelnej, by przyjąć dobrodziejstwa tego, co Chrystus dokonał dla nas. To, co otrzymujemy od Chrystusa, otrzymujemy wprost od Niego jako naszego Zastępcy na krzyżu i Pośredniczącego Najwyższego Kapłana w niebiańskiej świątyni.

Jednakże Kościół został ustanowiony przez Boga, a Bóg umieścił nas w nim nie po to, byśmy oczekiwali od Kościoła zbawienia, ale by pomóc nam rozgłaszać to zbawienie światu. Kościół jest organizacją stworzoną przez Jezusa w celu głoszenia ewangelii w świecie. Organizacja jest ważna o tyle, o ile skupia siły i umożliwia misję Kościoła. Bez zorganizowanego Kościoła zbawcze przesłanie Jezusa nie mogłoby być tak skutecznie przekazywane innym ludziom. Przywódcy kościelni także mają istotne znaczenie, jako że działają na rzecz jedności i są przykładem naśladowania Jezusa.

W tym tygodniu dowiemy się, dlaczego struktura organizacyjna Kościoła jest ważna dla misji i jak przyczynia się do jego jedności.