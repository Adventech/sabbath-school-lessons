---
title:  Do dalszego studium
date:  30/11/2018
---

Poniższy cytat pomaga zrozumieć, jak Kościół wczesnochrześcijański zjednoczony w Chrystusie był w stanie zachować jedność pomimo różnic między wyznawcami i dzięki temu wydawać mocne świadectwo przed mieszkańcami świata: „Pismo Święte przedstawia, jak Duch Święty kierował Kościołem wczesnochrześcijańskim w procesie podejmowania decyzji. Było to czynione na co najmniej trzy ściśle powiązane ze sobą sposoby: (1) objawienie (gdy Duch Święty mówił ludziom, co mają uczynić, jak w przypadku Korneliusza, Ananiasza czy Filipa, co było czasem połączone z losowaniem lub głosowaniem), (2) Pismo Święte (Kościół dochodził do wniosków przy pomocy studium Słowa Bożego) oraz (3) konsensus (Duch Święty działał w społeczności niemal niedostrzegalnie, wiodąc do porozumienia przez dialog i studium uświadamiające Kościołowi dzieło Ducha Świętego). Wydaje się, że w obliczu kulturowych, doktrynalnych i teologicznych kontrowersji panujących w społeczności wierzących Duch Święty działał tam, doprowadzając do zgodnego stanowiska podczas procesu podejmowania decyzji. W tym procesie widzimy aktywną rolę społeczności wierzących, a nie tylko samych przywódców, i znaczenie modlitwy prowadzącej do zrozumienia. Kierownictwo Ducha Świętego jest wyczuwane w zrozumieniu Słowa Bożego przez wspólnotę, w doświadczeniach tej wspólnoty i jej potrzebach oraz w doświadczeniach przywódców podczas ich służby. Różne decyzje Kościoła podejmowane były w procesie kierowanym przez Ducha Świętego, a opartym na Piśmie Świętym, modlitwie i doświadczeniu jako elementach teologicznej refleksji”1.

**Pytania do dyskusji**

`1. Przedstaw podczas lekcji w szkole sobotniej swoją odpowiedź na środowe pytanie dotyczące tego, jak decydujemy, które nauki i praktyki są ważne dla adwentystów dnia siódmego, a które nie.`

`2. Jak powinniśmy się odnosić do chrześcijan z innych Kościołów, którzy podobnie jak my wierzą w śmierć i zmartwychwstanie Jezusa?`

**Podsumowanie**

Najbardziej przekonującym dowodem jedności jest to, gdy wierzący miłują się wzajemnie, jak Jezus nas umiłował. Przebaczenie grzechów i zbawienie, które przyjmujemy od Chrystusa, łączą nas we wspólnotę. W ten sposób w Chrystusie ukazujemy światu naszą jedność i świadectwo wspólnej wiary. Takie jest nasze powołanie i nie możemy się zadowalać niczym innym!

---

_1 Denis Fortin, The Holy Spirit and the Church, w: Ángel Manuel Rodríguez (red.), Message, Mission, and Unity of the Church, Hagerstown 2013, s. 321-322. Przeczytaj rozdział Jedność w różnorodności, w: Ellen G. White, Ewangelizacja, Warszawa 2000, wyd. II, s. 67-70._