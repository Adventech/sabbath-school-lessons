---
title:  Najbardziej Przekonujący Dowód
date:  24/11/2018
---

### Studium bieżącego tygodnia
J 11,51-52; Ef 2,13-16; 2 Kor 5,17-21; Ef 4,25-5,2; Rz 14,1-6; Dz 1,14.

> <p>Tekst pamięciowy</p>
> „A tego nie mówił sam z siebie, ale jako arcykapłan w owym roku prorokował, że Jezus miał umrzeć za naród. A nie tylko za naród, lecz też aby zebrać w jedno rozproszone dzieci Boże” (J 11,51-52).

W ubiegłym tygodniu studiowaliśmy to, jak jedność uwidacznia się we wspólnym przesłaniu, które skupia się na Jezusie jako Zbawicielu oraz prawdach Pisma Świętego mających szczególne znaczenie w czasach ostatecznych. Jesteśmy tym, kim jesteśmy, ze względu na przesłanie dane nam przez Boga i powołanie, byśmy przekazali to przesłanie światu.

W tym tygodniu zwrócimy uwagę na widzialną jedność Kościoła wyrażającą się w codziennym życiu chrześcijan i misji wspólnoty. Według Jezusa Kościół nie tylko głosi przesłanie zbawienia i pojednania. Jedność Kościoła jest także istotnym przejawem tego pojednania. W świecie grzechu i buntu Kościół jest widzialnym świadectwem zbawczego dzieła Chrystusa i Jego mocy. Bez jedności i solidarności Kościoła w jego wspólnym świadectwie zbawcza moc ofiary Chrystusa nie mogłaby się manifestować w świecie. „Jedność z Chrystusem tworzy więź jedności między wierzącymi. Ta jedność jest dla świata najbardziej przekonującym dowodem majestatu i wielkości Chrystusa oraz Jego mocy odpuszczania grzechów”1.

---

_1 Ellen G. White, w: The Seventh-day Adventist Bible Commentary, Hagerstown 1980, t. V, s. 1148._