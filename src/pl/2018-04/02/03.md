---
title:  Sprawiedliwi we własnych oczach
date:  08/10/2018
---

Historie z Księgi Sędziów ukazują liczne negatywne skutki odstępstwa Izraelitów od woli Bożej. Wkrótce po tym jak Izraelici wkroczyli do Kanaanu, zaczęli postępować zgodnie z nakazami fałszywych religii kananejskich, choć Bóg wyraźnie przestrzegł ich, by tego nie czynili! Niestety, nie był to jedyny problem, jaki na siebie ściągnęli.

`Przeczytaj Sdz 17,6; 21,25. Co wersety te mówią o kolejnych problemach, jakie pojawiły się wśród ludu Bożego?`

Kierunek, jaki wybrali Izraelici, prowadził wprost do rozłamu i braku jedności pośród ludu Bożego. Jedność narodu zależała od lojalnego posłuszeństwa przymierzu, które Bóg zawarł z nimi. Czyniąc to, co sami uznali za słuszne, zwłaszcza pod wpływem okolicznych narodów, Izraelici wkraczali na drogę wiodącą nieuchronnie do nieszczęścia. Wszyscy jesteśmy upadłymi istotami, jednak pozostawieni samym sobie i zdani na skłonności naszych zwodniczych serc, z pewnością zejdziemy z drogi wyznaczonej nam przez Boga.

`Co poniższe fragmenty księgi mówią nam o duchowych i społecznych warunkach panujących w Izraelu w czasach sędziów?`

Sdz 2,11-13 ...

Sdz 3,5-7 ...

„Przez Mojżesza Pan przedstawił swojemu ludowi skutki wiarołomstwa. W przypadku niedochowania wierności Jego przymierzu odcięliby się od życia Bożego, a Boże błogosławieństwa nie docierałyby do nich. Czasami dawano posłuch tym ostrzeżeniom i wtedy ogromne błogosławieństwa spływały na naród izraelski, a za jego pośrednictwem także na okoliczne ludy. Jednak znacznie częściej w swych dziejach Izraelici zapominali o Bogu i tracili z oczu swoje wzniosłe przywileje związane z rolą Jego reprezentantów. Okradali Go z należnej Mu służby, a swoich bliźnich pozbawiali religijnego przywództwa i świętego przykładu. Izraelici pragnęli przywłaszczyć sobie owoce winnicy, w której ustanowiono ich zarządcami. Ich chciwość oraz zachłanność sprowadziły na nich pogardę nawet pogan. Dlatego też świat pogański błędnie pojął charakter Boga i zasady Jego panowania”1.

`Jak nasze postępowanie jako członków Kościoła wpływa na ludzi wokół nas? Co widzą w adwentystach dnia siódmego i jak wpływa to na nich w pozytywny sposób?`

---

_1 Ellen G. White, Prorocy i królowie, Warszawa 2018, wyd. V, s. 11._