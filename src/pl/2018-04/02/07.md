---
title:  Do dalszego studium
date:  12/10/2018
---

„Pan pragnie, by Jego wybrani słudzy nauczyli się, jak zjednoczyć się w harmonijnych wysiłkach. Niektórym może się wydawać, że różnice między ich darami a darami ich współpracowników są zbyt wielkie, by pozwoliły im zgodnie współpracować. Jednak jeśli będą pamiętać o tym, że ich zadaniem jest docieranie do różnych ludzi i że niektórzy odbiorcy poselstwa, którzy odrzucą prawdę zwiastowaną przez jednego pracownika, przyjmą ją, jeśli będzie głoszona w inny sposób przez innego pracownika, wówczas zrozumieją znaczenie pracowania w jedności. Chociaż mają różnorodne talenty, mogą poddać się kierownictwu tego samego Ducha. W każdym słowie i czynie będą wtedy przejawiać uprzejmość i miłość. Gdy każdy pracownik będzie spełniał wyznaczoną mu rolę, wówczas modlitwa Chrystusa o jedność Jego naśladowców zostanie wysłuchana, a świat pozna, że są Jego uczniami”1.

**Pytania do dyskusji**

`1. Czynienie tego, co się komuś wydaje dobre, nie jest niczym nowym. Postmodernizm, który podważa istnienie jakiejkolwiek idei głównego czy nadrzędnego autorytetu intelektualnego lub moralnego, jest potencjalnym zagrożeniem prowadzącym do moralnej anarchii, przed którą Biblia nas ostrzega. Jak my jako poszczególni chrześcijanie i jako Kościół możemy stawić czoło temu wyzwaniu?`

`2. Zastanów się nad historią króla Rechabeama i podziału Izraela (zob. 12. rozdział 1 Księgi Królewskiej). Jakie lekcje płyną dla nas z tej historii?`

`3. Co przywódcy i inni członkowie Kościoła mogą zrobić, by pomóc w zapobieganiu sporom i tworzeniu się klik w zborach? Dlaczego ważne jest położenie kresu takim zjawiskom, zanim się rozwiną? Jak jako członkowie Kościoła możemy uchronić się przed wpadaniem w pułapkę, w jaką wpadli niektórzy chrześcijanie z Koryntu?`

`4. Przestudiuj kontekst Prz 6,16-19 dotyczący kłótni, niezgody i rozdźwięku. Czego możesz się nauczyć z tego fragmentu księgi, by zapobiegać kłótniom, niezgodzie i rozdźwiękom w twoim zborze?`

**Podsumowanie**

W Biblii znajdujemy przykłady sytuacji, w których dochodziło do braku jedności. Gdy lud Boży żył w posłuszeństwie, niebezpieczeństwo braku jedności było nikłe. Złe decyzje w czasach sędziów i za panowania Rechabeama spowodowały podział Izraela. Nawet w czasach Nowego Testamentu istniało potencjalne zagrożenie braku jedności. Właściwe zrozumienie Pisma Świętego oraz uświęcony wysiłek w celu posłuszeństwa Słowu to najlepsza ochrona przed brakiem jedności i rozłamami wśród nas.

---

_1 Ellen G. White, Słudzy ewangelii, Warszawa 2004, s. 319. Przeczytaj rozdział Podział królestwa, w: taż, Prorocy i królowie, Warszawa 2018, wyd. V, s. 50-55; rozdział Poselstwo przestrogi i błagania, w: taż, Krzyż i miecz, Warszawa 2018, wyd. II, s. 169-174._