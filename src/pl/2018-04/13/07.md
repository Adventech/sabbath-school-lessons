---
title:  Do dalszego studium
date:  28/12/2018
---

„Zmartwychwstanie i wniebowstąpienie naszego Pana jest niezawodnym zapewnieniem zwycięstwa świętych Boga nad śmiercią i grobem oraz rękojmią, iż niebo jest otwarte dla tych, którzy piorą szaty swojego charakteru i wybielają je we krwi Baranka. Jezus wstąpił do Ojca jako reprezentant ludzkości, a Bóg przywiedzie tych, którzy odzwierciedlają Jego obraz, by patrzyli na Jego chwałę i dzielili ją z Nim. Są domy przygotowane dla pielgrzymów z ziemi. Są szaty dla sprawiedliwych, korony chwały i palmy zwycięstwa. Wszystko, co wydawało nam się niezrozumiałe w Bożej opatrzności, zostanie wyjaśnione w przyszłym świecie. Sprawy trudne do zrozumienia znajdą wytłumaczenie. Tajemnice łaski Bożej zostaną nam objawione. Gdzie nasze ograniczone umysły znajdowały tylko sprzeczności i niedotrzymane obietnice, ujrzymy doskonałą i piękną harmonię. Powinniśmy pamiętać, że to Nieskończona Miłość zarządziła doświadczenia, które wydają się nam tak trudne. Gdy uświadomimy sobie czułą troskę Tego, który sprawia, że wszystko działa dla naszego dobra, będziemy się radować radością niewysłowioną i pełną chwały”1.

**Pytania do dyskusji**

`1. Choć inni chrześcijanie (nie wszyscy) także wierzą w rzeczywiste powtórne przyjście Jezusa, co jest szczególnego w adwentystycznej nadziei związanej z powtórnym adwentem?`

`2. Dwie ryby pływały w rzece. Wtedy jedna zapytała drugą:`

— Co myślisz o wodzie?

A druga na to:

— A co to takiego woda?

`Chodzi o to, że możemy tak przywyknąć do pewnych zjawisk, iż zaczniemy tracić z oczu ich znaczenie. Na przykład, jak my, urodzeni w grzechu, pełni grzechu i żyjący w świecie grzechu, możemy naprawdę pojąć, jak wspaniałe będzie życie w nowym niebie i na nowej ziemi? Dlaczego pomimo swoich cielesnych ograniczeń powinniśmy starać się wyobrazić sobie tę przyszłą egzystencję?`

`3. Nie ma wątpliwości co do tego, że bez względu na to, jaka będzie nasza egzystencja na nowej ziemi, będziemy żyć w jedności ze wszystkimi. Co możemy uczynić już teraz, by przygotować się do tego przyszłego życia?`

**Podsumowanie**

Biblia mówi wyraźnie o tym, że ziemia zostanie odtworzona i oczyszczona na zawsze ze skażenia grzechem. Ludzkość wróci do swojego pierwotnego przeznaczenia i wszyscy ludzie będą żyć w pokoju i zgodzie. Nasza obecna duchowa jedność w Chrystusie, choć jeszcze nie w pełni osiągnięta, stanie się żywą i wieczną rzeczywistością.

---

_1 Ellen G. White, Counsels for the Church, Boise–Oshawa 1991, s. 358. Przeczytaj rozdział Behold, I Come Quickly, w: tamże, s. 355–359; hasła Heaven and New Earth oraz Resurrection, w: The Ellen G. White Encyclopedia, Hagerstown 2013, s. 863-864.1082-1084._