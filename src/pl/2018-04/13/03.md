---
title:  Obietnica odrodzenia
date:  24/12/2018
---

`Przeczytaj Iz 11,1-10. Jaka obietnica została dana Izraelitom i co mówi ona o wiecznym miejscu zamieszkania odkupionych?`

Biblia zaczyna się opisem procesu stworzenia świata (zob. 1. i 2. rozdział Księgi Rodzaju). Jest to opis pięknego i harmonijnego świata powierzonego naszym prarodzicom — Adamowi i Ewie. Był to doskonały dom dla ludzkości stworzonej przez Boga. Ostatnie dwa rozdziały Biblii także mówią o stworzeniu przez Boga doskonałego i harmonijnego świata dla odkupionej ludzkości (zob. 21. i 22. rozdział Apokalipsy Jana), ale tym razem chodzi bardziej o odtworzenie i odrodzenie ziemi zdewastowanej przez grzech.

Biblia wielokrotnie deklaruje, że ten wieczny dom odkupionych będzie realnym miejscem, a nie wyimaginowaną fantazją czy marzeniem. Odkupieni będą widzieć, słyszeć, czuć, dotykać i doświadczać nowego życia. Proroctwo z 11. rozdziału Księgi Izajasza jest pięknym fragmentem Starego Testamentu zapowiadającym przyjście Mesjasza, który rozpocznie nowe dzieje ludzkości. Położy On kres wszelkiej przemocy i ustanowi wieczny pokój. Panowanie Boga na tej nowej ziemi wprowadzi powszechną harmonię.

`Przeczytaj Ap 21,1-5. Co zniknie na zawsze w wyniku tej powszechnej harmonii?`

Ellen G. White tak opisała przyszłość odkupionych: „W miarę jak upływać będą lata wieczności, przynosić one będą coraz to nowe i wspanialsze objawienia Boga i Jezusa. Z postępem wiedzy wzrastać będą miłość, szacunek i szczęście. Im lepiej ludzie będą poznawać Boga, tym większy będą wyrażać podziw dla Jego charakteru. Gdy Chrystus objawi im bogactwo odkupienia i zadziwiające zdobycze w wielkim boju z szatanem, serca zbawionych będą bić większym oddaniem, święci silniej uderzą w struny złotych harf i tysiąc razy dziesięć tysięcy i tysiące tysięcy głosów złączą się w jeden potężny i pochwalny chór”1.

`W jaki sposób możemy zrozumieć już dzisiaj charakter Boga? Jak życie w harmonii i jedności z innymi świadczy już teraz o charakterze i naturze Boga?`

---

_1 Ellen G. White, Historia zbawienia, Warszawa 2007, wyd. III, s. 268-269._