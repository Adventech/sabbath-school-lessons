---
title:  Nieuchronnie zbliżający się konflikt
date:  08/06/2024
---

### Studium Bieżącego Tygodnia
Ap 14,7.9.12; 4,11; 13,1-2; 12,3-5.17; 13,11-18.

> <p>Tekst Pamięciowy</p>
> „Poświęć ich w prawdzie twojej; słowo twoje jest prawdą” (J 17,17).

Stosunkowo nowy medyczny wynalazek zwany bioczipem (czy VeriChipem89) ma wielkość ziarenka ryżu i jest wszczepiany pod skórę pacjenta. Bioczip zawiera informację o medycznej historii pacjenta dostępną przy pomocy specjalnego czytnika. Niektórzy chrześcijanie postrzegają to jako wypełnienie proroctwa o znamieniu bestii. Inni twierdzą, że znamię bestii będzie miało postać kodu kreskowego podobnego do używanych w etykietowaniu produktów. Jeszcze inni sądzą, że znamię bestii to tajemnicza liczba na banknotach dolarowych, której cyfry zsumowane dają liczbę 666. Jedni wiążą liczbę bestii z masonerią, drudzy z iluminatami, a inni z Organizacją Narodów Zjednoczonych.

Celem tej lekcji jest ukazanie przyszłego konfliktu o to, komu i w jaki sposób należy oddawać cześć. Szatan rzuci wyzwanie władzy Boga, usiłując podważyć prawo Boże. Sobota stanie się zarzewiem globalnego konfliktu o to, kogo i jak ludzie powinni czcić. Szatan nienawidzi soboty, bo nienawidzi Stwórcy. Posłuży się przemocą, naciskiem i siłą, by oderwać nas od Chrystusa. Nastąpi konflikt wierzeń dotyczących tego, który dzień tygodnia powinno się świętować. Ostatnie Boże wezwanie jest wezwaniem do wierności Chrystusowi mimo ekonomicznego wykluczenia, uwięzienia, a nawet wyroku śmierci. Lekcja tego tygodnia uwypukla to, iż w mocy Jezusa możemy przetrwać ostatni konflikt na ziemi90.