---
title: "Kluczowe zagadnienie: miłość czy egoizm?"
date:  06/04/2024
---

### Studium Bieżącego Tygodnia
Łk 19,41-44; Mt 23,37-38; Hbr 11,35-38; Ap 2,10; Dz 2,44-47; J 13,35.

> <p>Tekst Pamięciowy</p>
> „Nie bój się, bom Ja z tobą, nie lękaj się, bom Ja Bogiem twoim! Wzmocnię cię, a dam ci pomoc, podeprę cię prawicą sprawiedliwości swojej” (Iz 41,10).

Wyobraź sobie, że jesteś pasterzem strzegącym swojego stada na zboczu Góry Oliwnej, z której roztacza się widok na Jerozolimę. Nagle słyszysz jakieś głosy. Wśród nich rozpoznajesz głos Jezusa. Gdy promienie zachodzącego słońca oświecają świątynię, oblewając złotawym blaskiem jej białe marmurowe ściany, Jezus z naciskiem stwierdza:

— „Zaprawdę powiadam wam, nie pozostanie tutaj kamień na kamieniu, który by nie został rozwalony” (Mt 24,2).

Uczniowie nie wiedzą, co myśleć o tym, podobnie jak ty. Co Jezus chciał przez to powiedzieć? Jak to się ma do końca świata, o który uczniowie zapytali Jezusa?

Z wytężoną uwagą słuchasz, jak Jezus mistrzowsko łączy opis wydarzeń prowadzących do zburzenia Jerozolimy z opisem wydarzeń prowadzących do Jego powtórnego przyjścia. W upadku Jerozolimy widzimy zapowiedź szatańskiej strategii zwiedzenia i zniszczenia ludu Bożego w czasie końca. Pouczenia Jezusa zawarte w 24. rozdziale Ewangelii Mateusza wyraźnie wskazują wydarzenia czasu końca opisane w kontekście upadku Jerozolimy.

W tym tygodniu będziemy studiować podwójną strategię szatana obliczoną na zwiedzenie i zniszczenie ludu Bożego. Czego szatan nie jest w stanie osiągnąć prześladowaniem, tego usiłuje dopiąć przy pomocy kompromisu. Bóg nigdy nie jest zaskoczony i nawet w najtrudniejszych czasach skutecznie chroni swój lud9.