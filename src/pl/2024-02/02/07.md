---
title:  Do Dalszego Studium
date:  12/04/2024
---

„Ewangelia nadal się rozprzestrzeniała i rosła liczba tych, którzy ją przyjmowali. Docierała do miejsc, które były niedostępne nawet dla orłów Rzymu”16.

Wczesnochrześcijański teolog Tertulian, wypomniawszy pogańskim władcom, że są namawiani do prowadzenia prześladowań, napisał z ironią:

— „Więc męczcie, katujcie, skazujcie na śmierć i niszczcie nas! Bo wasza niesprawiedliwość jest dowodem naszej niewinności. (…). Nic jednak nie pomoże wszelka wasza więcej niż wyszukana srogość”17.

Było to jedynie skuteczniejsze zaproszenie dla innych ludzi, aby przyjęli przekonania chrześcijan:

— „Jest nas coraz więcej, ilekroć kosicie nas: Nasieniem jest krew chrześcijan”18.

„Tajemnicza Opatrzność, która pozwala sprawiedliwym cierpieć prześladowanie z rąk złych ludzi, stanowiła i nadal stanowi przyczynę dylematów i rozterek dla wielu słabych w wierze. Niektórzy są nawet gotowi odrzucić zaufanie do Boga, ponieważ znosi On najnikczemniejszych osobników, którym dobrze się powodzi, podczas gdy najlepsi i najbardziej niewinni cierpią i doznają krzywdy z ich ręki. Pada pytanie, jak Ten, który jest sprawiedliwy i miłosierny i który na dodatek dysponuje nieograniczoną mocą, może tolerować taką niesprawiedliwość i taki ucisk? To pytanie nas nie dotyczy. Bóg dał nam wystarczający dowód swojej miłości i nie musimy wątpić w Jego dobroć, gdy nie rozumiemy działania Jego opatrzności”19.

**Pytania Do Dyskusji**

`1. Co wartościowego przynosi prześladowanie? Dlaczego Bóg czasami dopuszcza, by Jego lud cierpiał? Choć w niektórych przypadkach, jak w Kościele wczesnochrześcijańskim, prześladowanie mogło się obrócić w coś dobrego, jak zrozumieć te przypadki, gdy nie sposób dopatrzyć się takiego powiązania? Dlaczego w takich sytuacjach osobiste doświadczenie Bożej miłości jest niezbędne dla zachowania wiary?`

`2. Jak odpowiedziałbyś na pytanie zadane przez przyjaciela:`

`— Gdzie jest Bóg, gdy cierpię? Skoro mnie miłuje, dlaczego pozwala mi znosić takie trudności?`

`3. W jaki sposób twój zbór może się stać opiekuńczą społecznością wywierającą wpływ w świecie? Podczas wspólnego studium biblijnego omówcie praktyczne sposoby zastosowania tej lekcji.`