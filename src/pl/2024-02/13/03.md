---
title:  Nadzieja rychłego powtórnego przyjścia Jezusa
date:  24/06/2024
---

`Przeczytaj J 14,1-3 oraz Tt 2,11-14. Dlaczego te wersety są dla nas takim pocieszeniem w świetle wyzwań przyszłości, a zwłaszcza nadchodzącego czasu ucisku?`

Słowa Jezusa: „Niechaj się nie trwoży serce wasze” (J 14,1), są zapewnieniem, że On nigdy nas nie opuści, ale przyjdzie powtórnie, by zabrać nas do domu. Ten świat nie jest naszym domem. Nadchodzi lepsza przyszłość. Jeden na dwadzieścia pięć wersetów Nowego Testamentu mówi o powtórnym przyjściu Pana. Gdy nadejdą mroczne dni, a niesprawiedliwe akty ustawodawcze kościelno-państwowej tyranii zagrożą naszemu życiu, obietnica przyjścia Chrystusa będzie wypełniać nasze serca nadzieją. To jest błogosławiona nadzieja, która inspirowała wierny lud Boży w każdym pokoleniu.

`Przeczytaj Ap 6,15-17 oraz Iz 25,8-9. Porównaj postawy zbawionych i potępionych ukazane w tych wersetach. Co wyjaśnia różnicę między tymi dwiema postawami?`

Bezbożni uświadomią sobie straszne konsekwencje grzechu, zaś sprawiedliwi przyjmą wspaniałą ofertę łaski Bożej. Bunt przeciwko Bogu prowadzi do lęku, poczucia winy, potępienia, a w końcu wiecznej śmierci. Przyjęcie zbawiennej łaski Bożej prowadzi do przebaczenia, pokoju i wiecznej radości, jaka stanie się udziałem zbawionych wraz z powtórnym przyjściem Chrystusa w chwale.

`Przeczytaj Ap 15,3-4; 19,7. Jak odkupieni odpowiadają na zbawienie zaoferowane im łaskawie przez Chrystusa?`

„Krzyż Chrystusa będzie tematem badań i pieśni odkupionych przez całą wieczność. W Chrystusie uwielbionym będą widzieli Chrystusa ukrzyżowanego. (...). Fakt, że Stwórca Wszystkich Światów i Sędzia Każdego Istnienia odłożył swoją chwałę i uniżył się z miłości do człowieka, będzie zawsze wywoływał zdumienie i uwielbienie wszechświata”111.

`Przeczytaj Ap 12,17; 17,13-14; 19,11-16. Zwróć uwagę na następstwo rzeczy występujące w tych fragmentach Apokalipsy Jana. Co mówi ono o ostatnim konflikcie na ziemi i ostatecznym zwycięstwie Chrystusa?`