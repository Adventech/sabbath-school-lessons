---
title:  Zdemaskowany spirytyzm
date:  01/06/2024
---

### Studium Bieżącego Tygodnia
Mt 10,28; Koh 9,5; Iz 8,19-20; J 11,11-14.21-25; Ap 16,13-14; Mt 24,23-27; 2 Tes 2,9-12.

> <p>Tekst Pamięciowy</p>
> „Gdyż sam Pan na dany rozkaz, na głos archanioła i trąby Bożej zstąpi z nieba; wtedy najpierw powstaną ci, którzy umarli w Chrystusie, potem my, którzy pozostaniemy przy życiu, razem z nimi porwani będziemy w obłokach w powietrze, na spotkanie Pana; i tak zawsze będziemy z Panem” (1 Tes 4,16-17).

W latach osiemdziesiątych dwudziestego wieku popularne stało się badanie doświadczeń z pogranicza śmierci polegających na tym, że osoby, które przeżyły śmierć kliniczną, opowiadały niesamowite historie o tym, co widziały i słyszały, będąc niby martwe. Miliony osób uwierzyły, że te relacje są dowodem na to, iż ludzie nie umierają zupełnie. To fundamentalna zasada wiary związana ze spirytyzmem jest jednym z najbardziej rozpowszechnionych i najskuteczniejszych zwiedzeń szatana.

Spirytyzm zaczął się w Edenie, gdy wąż okłamał Ewę:

— „Na pewno nie umrzecie” (Rdz 3,4).

Pogląd ten doprowadził do powstania jednego z największych fałszywych ruchów religijnych dziewiętnastego wieku, który zaczął się od fałszywych, jak się później okazało, twierdzeń sióstr z amerykańskiego stanu Nowy Jork: Kate (1838-1892) i Margaret Fox (1836-1893), iż nawiązały łączność z duchami zmarłych.

Celem tej lekcji jest wykazanie, że jedynym skutecznym zabezpieczeniem przed szatańskim zwiedzeniem w czasie końca jest autentyczna osobista więź z Chrystusem i mocne ugruntowanie w naukach Pisma Świętego. Biblia wyraźnie uczy o stanie człowieka po śmierci i żadne nadprzyrodzone zjawiska nie powinny odwieść nas od świadomości, że umarli są naprawdę martwi80.