---
title:  Spirytyzm w czasach ostatecznych (cz. I)
date:  05/06/2024
---

`Przeczytaj Mt 24,5.11.24; 2 Tes 2,7-9; Ap 13,13-14; 16,13-14. Jakiego rodzaju zwiedzenia zagrażają ludziom w czasach ostatecznych?`

Diabeł posłuży się znakami, cudami i widowiskowymi zjawiskami mającymi zwieść tłumy przed powtórnym przyjściem Jezusa. Komentując zwodniczą moc demonicznych duchów, współczesny adwentystyczny teolog Ángel Rodríguez poczynił ciekawe spostrzeżenie: „Ich zdolność przekonywania nie wynika z treści ich przesłania, ale siły nadprzyrodzonych zjawisk zwanych znakami i cudami. Czynią (gr. poiein83) znaki odwołujące się do zmysłów ludzi, a nie ich rozsądku czy racjonalnego myślenia. Fakt, iż znaki te są dokonywane przez demony, wskazuje na to, że połączona siła przesłania trzech demonów [smoka, bestii i fałszywego proroka] ma charakter spirytystyczny — nie pochodzi od Boga. W miarę zbliżania się końca wszechświatowego wielkiego boju demoniczne siły wystąpią coraz wyraźniej na scenie historii ludzkości w sposób niespotykany dotąd. Spirytyzm, którego podstawą jest niebiblijna nauka o nieśmiertelnej duszy, ogarnie niemal cały świat”84.

`Dlaczego nie jest bezpiecznie ufać naszym emocjom? Jaką rolę — dobrą i złą — odgrywają one w naszym doświadczeniu wiary? W jaki sposób szatan obchodzi/omija naszą zdolność rozumowania, odwołując się do naszych odczuć?`

„Szatan długo przygotowywał się do końcowego dzieła zwodzenia świata. (...). Krok po kroku poprzez rozwój spirytyzmu przygotował drogę dla swojego arcyzwiedzenia. Nie zrealizował jeszcze w pełni swoich zamierzeń; zostaną one jednak osiągnięte w czasie, jaki jeszcze pozostał. (...). Oprócz tych, którzy są strzeżeni mocą Bożą przez wiarę w Jego Słowo, cały świat zostanie wciągnięty w system tego zwiedzenia. Ludzie pozwolą się szybko uśpić zgubnym poczuciem bezpieczeństwa i obudzi ich dopiero wylanie Bożego gniewu”85. Nasze bezpieczeństwo jest jedynie w Jezusie i Jego Słowie.

Nietrudno sobie wyobrazić, jak miliony, a nawet miliardy ludzi niemających pojęcia o stanie umarłych zostaną zwiedzione przez kłamstwo oparte na twierdzeniu, że dusza żyje po śmierci ciała.

`Od jakich zwiedzeń już teraz strzeże nas świadomość, że śmierć jest jak sen w stanie zupełnej nieświadomości?`