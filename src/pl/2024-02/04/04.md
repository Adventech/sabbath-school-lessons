---
title:  Odwaga do sprzeciwu
date:  23/04/2024
---

`Porównaj Dz 5,28-32; Ef 6,10-12; Ap 3,11. Jaka podstawowa zasada jest zawarta w tych wersetach?`

Szczególnymi cechami waldensów i reformatorów Kościoła były całkowita wierność wobec Boga, posłuszeństwo autorytetowi Pisma Świętego oraz zdecydowana lojalność wobec Chrystusa, a nie papiestwa. Ich umysły były pełne nowotestamentowych przykładów wiary i odwagi.

Wraz z Piotrem i innymi apostołami mówili:

— „Trzeba bardziej słuchać Boga niż ludzi” (Dz 5,29).

Kierowali się w życiu radą apostoła Pawła: „Umacniajcie się w Panu i w potężnej mocy jego” (Ef 6,10). Brali sobie do serca przykazanie Jezusa:

— „Trzymaj, co masz, aby nikt nie wziął korony twojej” (Ap 3,11).

Zamiast podporządkować się doktrynom i tradycji Kościoła rzymskiego, ci odważni ludzie wiary trwali przy prawdzie Słowa Bożego.

Waldensi byli jedną z pierwszych grup posiadających Biblię we własnym języku. Poruszający opis ich pracy jako ludzi ręcznie przepisujących Biblię, sporządzony przez francuskiego pastora i historyka Jeana Légera (1615-1670), jednego z waldensjańskich przepisywaczy (kopistów/skryptorów), zawiera podane z pierwszej ręki informacje o ich działalności opatrzone rysunkami. Waldensi potajemnie przepisywali Pismo Święte w swoich górskich osadach na północy Włoch i południu Francji. Młodzi waldensi byli uczeni przez rodziców obszernych fragmentów Pisma Świętego na pamięć. Zespoły kopistów pracowały wspólnie nad sporządzaniem kolejnych egzemplarzy Biblii i jej fragmentów. Wielu młodych waldensów podróżowało po Europie w charakterze kupców, aby dyskretnie głosić prawdy Pisma Świętego. Niektórzy rozpoczynali studia na wyższych uczelniach, aby rozpowszechniać Pismo Święte wśród studentów. Kierowani przez Ducha Świętego, gdy nadarzała się ku temu okazja, przekazywali fragmenty biblijne osobom poszukującym prawdy. Wielu z nich zapłaciło życiem za tę pełną poświęcenia pracę. Choć waldensi nie mieli pełnego zrozumienia wszystkich biblijnych zasad wiary, to jednak przechowali prawdę Słowa Bożego dla przyszłych pokoleń, które miały odkryć ją po wiekach.

„Ale droga sprawiedliwych jest jak blask zorzy porannej, która coraz jaśniej świeci aż do białego dnia” (Prz 4,18). Drogę, którą Bóg prowadzi swoje dzieci, Salomon porównał do wschodzącego słońca, które wznosi się coraz wyżej na niebie. Gdyby Bóg pozwolił, by słońce zaświeciło nagle pełnym blaskiem, mogłoby nas oślepić. Po wiekach ciemności spowijającej ludzkość Bóg powoływał ludzi oddanych Jego Słowu, by pilnie je studiowali i stopniowo odkrywali objawione w nim prawdy.

`Jak możemy jaśnieć w naszych społecznościach, obijając światło Chrystusa? Czy czynimy to na co dzień?`