---
title:  Do Dalszego Studium
date:  26/04/2024
---

„Bóg pozwolił, aby umysły tych dwóch wybranych [Jana Husa i Hieronima z Pragi] rozświetliło wielkie światło, objawiając im wiele błędów Rzymu; nie otrzymali oni jednak pełni światła, jakie miało zostać udzielone światu. Przez tych, którzy byli Jego sługami, Bóg wyprowadzał ludzi z mroku katolicyzmu; mieli jednak napotkać liczne i poważne trudności, a On prowadził ich krok za krokiem, tak jak mogli nadążyć. Nie byli przygotowani na to, aby od razu przyjąć całe światło. Jak pełnia wspaniałości słonecznego blasku w południe razi tych, którzy długo przebywali w ciemności, tak mogłoby ono sprawić, że odwróciliby się od niego, gdyby przedstawiono im je w całości. Dlatego Bóg objawiał je stopniowo, w miarę jak mogło ono być przyjmowane przez lud. Z biegiem stuleci mieli za tym światłem pójść inni poświęceni pracownicy ewangelii, aby prowadzić ludzi dalej drogą reformy”33.

„W innym liście, skierowanym do księdza, który stał się uczniem ewangelii, Hus z głęboką pokorą pisał o własnych błędach, oskarżając się o to, że odczuwał przyjemność, nosząc bogate szaty i marnując całe godziny na pozbawionych celu zajęciach. Potem dodał chwytające za serce napomnienia: Niech twój umysł będzie zajęty chwałą Bożą i zbawieniem, a nie posiadaniem dóbr i pozycji. Strzeż się ozdabiania twego domu bardziej niż twojej duszy; a przede wszystkim poświęć troskę budowli Bożej. Bądź poświęcony i pokorny wobec biednych i nie marnuj zdrowia przez posty. Obawiam się, że jeśli nie naprawisz swojego życia i nie porzucisz rzeczy zbytecznych, zostaniesz srogo ukarany, podobnie jak to się stało ze mną”34.

**Pytania Do Dyskusji**

`1. Czym jest progresywne35 światło? Dlaczego Bóg objawia prawdę stopniowo? W jaki sposób ta zasada odnosi się do współczesnego Kościoła Bożego?`

`2. Jak nowo odkryte elementy prawdy mają się do tych elementów, które lud Boży zrozumiał już wcześniej? Dlaczego nowe światło nie może przeczyć temu, które zostało udzielone wcześniej?`

`3. Bez względu na to, gdzie mieszkasz, otaczająca cię kultura będzie propagować wartości, poglądy i moralność, które w jakiś sposób będą przeciwne temu, czego uczy Biblia. Gdy uświadamiasz sobie te sprzeczności, jak postrzegasz rolę swoją i Kościoła w radzeniu sobie z tego rodzaju wyzwaniami? Jak możemy pozostać wartościowymi członkami społeczeństwa, nie ulegając jednocześnie wypaczonym wartościom panującym w otaczającej cię kulturze?`

`4. Jak list Jana Husa, skierowany do księdza, wpływa na twój sposób myślenia dzisiaj? Co w tym liście robi na tobie największe wrażenie?`