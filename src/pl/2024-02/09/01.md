---
title:  Podstawa panowania Boga
date:  25/05/2024
---

### Studium Bieżącego Tygodnia
Ap 14,6-12; Koh 12,13-14; Prz 28,9 BG; Dn 7,25.

> <p>Tekst Pamięciowy</p>
> „I zawrzał smok gniewem na niewiastę, i odszedł, aby podjąć walkę z resztą jej potomstwa, które strzeże przykazań Bożych i trwa przy świadectwie o Jezusie” (Ap 12,17).

Dzięki gorliwemu studiowaniu Biblii pierwsi adwentyści doszli do zrozumienia znaczenia prawa Bożego w miejscu najświętszym niebiańskiej świątyni. Studiując prawo Boże, odkryli znaczenie soboty, o której mówi czwarte przykazanie biblijnego dekalogu. Przykazanie to wyraźniej niż inne identyfikuje Boga jako naszego Stwórcę, przez co stanowi mocną podstawę oddawania Jemu czci. Ta kwestia będzie miała szczególne znaczenie w ostatnim okresie dziejów świata (zob. Ap 14,6-12).

Szatan od początku swojego buntu usiłuje odwodzić inne myślące istoty od oddawania czci Bogu. W tym celu podważa prawo Boże. Zwodziciel wie, że lekceważenie choćby jednego z boskich przykazań jest lekceważeniem całego prawa (zob. Jk 2,10), więc stara się przekonać ludzi, by przestępowali prawo Boże choćby w jednym punkcie. Szatan nienawidzi soboty, gdyż dzień ten upamiętnia Boga jako Stwórcę i uświadamia ludziom, że powinni Go czcić. Dzień ten jest obwarowany przykazaniem i jako część prawa Bożego jest zapisany w miejscu najświętszym niebiańskiej świątyni. Ponieważ grzech jest przestępstwem prawa, to ci, którzy pragną być wierni Bogu, muszą przestrzegać prawa Bożego, w tym także przykazania nakazującego świętowanie soboty.

Celem tej lekcji jest wykazanie powiązania między świątynią, prawem Bożym, sobotą oraz nadchodzącym kryzysem związanym ze znamieniem bestii. Przyjrzymy się także znaczeniu soboty dla ostatniego pokolenia74.