---
title:  Do Dalszego Studium
date:  31/05/2024
---

„Nie posiadając biblijnych dowodów na swoją korzyść, wielu naciskało z niezmiennym uporem, zapominając, że identycznych argumentów używano przeciw Chrystusowi i Jego apostołom:

— Dlaczego nasi wielcy nie rozumieją kwestii szabatu? Tak niewielu wierzy podobnie do was. Niemożliwe, abyście mieli rację, a wszyscy wykształceni ludzie świata byli w błędzie.

Żeby obalić takie argumenty, wystarczyło jedynie zacytować nauki Pisma Świętego oraz przykłady tego, jak Pan postępował wobec swego ludu we wszystkich stuleciach”78.

„Chrześcijanie minionych pokoleń święcili niedzielę, sądząc, że w ten sposób przestrzegają biblijnego szabatu; również teraz w każdym Kościele, nie wyłączając społeczności katolickiej, istnieją prawdziwi chrześcijanie, którzy szczerze wierzą, że niedziela jest szabatem z Bożego rozporządzenia. Bóg akceptuje szczerość ich intencji oraz ich uczciwość wobec Niego. Jednak gdy zachowywanie niedzieli będzie wymuszane przez prawo, a świat dowie się, czym jest zobowiązanie przestrzegania prawdziwego szabatu, wówczas każdy, kto złamie przykazanie Boże, aby pozostać posłusznym wobec przepisu, za którym nie stoi żaden wyższy autorytet niż władza Rzymu, będzie czcił papiestwo bardziej niż Boga. Będzie oddawał hołd Rzymowi i władzy, która egzekwuje postanowienie nakazane przez Rzym. Będzie czcić bestię i jej obraz. Jeśli wtedy ludzie odrzucą dzień, który Bóg nazwał znakiem swojej władzy, a zamiast tego przyjmą ten, który jako oznakę swojej władzy wybrał Rzym, przyjmą znak poddania Rzymowi — piętno bestii. Gdy kwestia ta zostanie dokładnie naświetlona i wszyscy staną wobec wyboru pomiędzy przykazaniami Boga a przykazaniami ludzkimi, to ci, którzy będą konsekwentnie trwać w grzechu, otrzymają znak bestii”79.

**Pytania Do Dyskusji**

`1. Świat zmienia się szybko i dramatycznie. Dlaczego musimy zawsze zachowywać czujność, aby wydarzenia czasu końca nie zaskoczyły nas jako nieprzygotowanych?`

`2. Jak zrozumienie sądu i prawa Bożego zbiega się z nauką o zbawieniu wyłącznie z łaski?`

`3. W jaki sposób możesz składać świadectwo tym, którzy nie rozumieją znaczenia prawdziwego dnia odpoczynku i szczerze świętują niedzielę, pierwszy dzień tygodnia?`

`4. Jakie niebezpieczeństwo wiąże się z łączeniem Kościoła z państwem? Jak chrześcijanie powinni się odnosić do władzy świeckiej?`