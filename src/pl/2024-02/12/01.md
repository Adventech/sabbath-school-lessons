---
title:  Ostatnie wydarzenia na ziemi
date:  15/06/2024
---

### Studium Bieżącego Tygodnia
J 8,32; Ez 20,12.20; Ap 7,1-2; 14,1; Jl 2,21-24; Oz 6,3; Jk 5,7-8; Ap 18,1-4.

> <p>Tekst Pamięciowy</p>
> „Zdobywaj prawdę i nie sprzedawaj jej, mądrość i karność, i rozum” (Prz 23,23).

Wyobraź sobie, że twoja córka jedzie samochodem z uczelni do domu na wakacje. Czekając na nią, śledzisz prognozę pogody. Martwisz się, bo zapowiedziano nagłe pogorszenie warunków na drogach. Widzisz chmury burzowe gromadzące się na horyzoncie. Zaczyna wiać silny wiatr. Chmury nadciągają i spada ulewny deszcz. Wichura wyrywa drzewa z korzeniami. Główna droga staje się nieprzejezdna. Od sąsiada dowiadujesz się, że można objechać zator bocznymi drogami. Trzeba jednak zachować dużą ostrożność, by ominąć kilka zwalonych drzew. Choć łączność jest utrudniona, udaje ci się przesłać córce wiadomość tekstową z dokładnym opisem drogi, jaką może bezpiecznie dotrzeć do domu.

Jezus ponad wszystko pragnie przeprowadzić nas przez burze życia i bezpiecznie przywieść do domu. „Nadchodzi burza, bezlitośnie wściekła burza. Czy jesteśmy przygotowani, by stawić jej czoła?”99. Celem życia, śmierci, zmartwychwstania i niebiańskiej służby Chrystusa jest przyprowadzenie nas do domu. Prorocze przesłania Księgi Daniela i Apokalipsy Jana są Bożymi instrukcjami przeznaczonymi zwłaszcza dla ludzi w czasie końca, mającymi pomóc nam przejść życiowe burze i znaleźć się w ramionach miłującego Zbawiciela w dniu Jego powtórnego przyjścia.

W tej lekcji przyjrzymy się temu, co prorocze Słowo mówi o ostatnich wydarzeniach, i na nowo odkryjemy moc Chrystusa, która przeprowadzi nas przez ostatni konflikt na ziemi i bezpiecznie doprowadzi do domu100.