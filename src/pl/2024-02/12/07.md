---
title:  Do Dalszego Studium
date:  21/06/2024
---

Już w 1851 roku adwentystyczni pionierzy zidentyfikowali drugą bestię z Ap 13,11-17 jako Stany Zjednoczone. Jednak wówczas trudno było im zrozumieć, w jaki sposób Stany Zjednoczone mogą zmusić cały świat do oddania czci pierwszej bestii (zob. Ap 13,12). Jeszcze w latach osiemdziesiątych dziewiętnastego wieku cała flota amerykańska składała się z zaledwie czterdziestu ośmiu przestarzałych statków.

Jednak od końca zimnej wojny żaden kraj nie mógł się równać militarnie ze Stanami Zjednoczonymi. Choć Amerykanie cieszą się wspaniałymi swobodami, w miarę narastania trudności łatwo sobie wyobrazić, że swobody te zostaną podeptane i odebrane ludziom. Wielu jest przekonanych, że proces ten już trwa w najlepsze.

„Wszyscy, którzy odmawiają podporządkowania się [nakazowi świętowania fałszywego dnia odpoczynku], zostaną ukarani przez władze cywilne, a w końcu zostanie ogłoszone, że zasługują na śmierć. Z drugiej strony prawo Boże zawierające uświęcony przez Stwórcę dzień odpoczynku wymaga posłuszeństwa i grozi gniewem wszystkim, którzy przekraczają jego przykazania”105.

„W miarę pogłębiania się zamętu wielka grupa tych, którzy twierdzili, że wyznają wiarę w poselstwo trzeciego anioła, ale nie zostali uświęceni przez posłuszeństwo prawdzie, porzuci swoją pozycję i przyłączy się do szeregów wroga. Jednocząc się ze światem i poddając się jego duchowi, zaczęli oni postrzegać wszystko niemal w tym samym świetle; gdy zaś przychodzi próba, gotowi są stanąć po stronie tego, co łatwiejsze i powszechnie przyjęte. Ludzie utalentowani i o miłym obejściu, którzy kiedyś cieszyli się prawdą, wykorzystują swoje siły, aby zwodzić innych i wprowadzać ich w błąd. Stają się najbardziej zażartymi wrogami tych, którzy byli ich braćmi. Gdy ci, którzy zachowują szabat, zostaną postawieni przed trybunałami w celu wytłumaczenia się z tego, w co wierzą, ci odstępcy będą najbardziej skutecznymi narzędziami szatana przedstawiającymi ich w fałszywym świetle i oskarżającymi ich, a przez te fałszywe zeznania i insynuacje podburzą władze przeciwko nim”106.

**Pytania Do Dyskusji**

`1. Dlaczego zrozumienie wydarzeń czasu końca jest tak ważne w kontekście nadchodzącego kryzysu? Jak Pismo Święte strzeże nas przed zwiedzeniem?`

`2. Demokratyczne społeczeństwa na całym świecie przez wieki były bastionami wolności religijnej. W jaki sposób ta sytuacja może się szybko zmienić?`

`3. Przeczytaj uważnie powyższe cytaty. Jakie decyzje podejmujesz dzisiaj, by znaleźć się w gronie ludzi wiernych Bogu w czasie końca?`

`4. Jak zmieni się przesłanie drugiego anioła w czasie głośnego wołania i jak możemy się przygotować na przyjęcie późnego deszczu, który dokończy dzieło Boże na ziemi?`