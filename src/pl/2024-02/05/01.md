---
title:  Wiara wbrew wszelkim przeciwnościom
date:  27/04/2024
---

### Studium Bieżącego Tygodnia
Ps 119,162; J 16,13-15; 2 P 1,20-21; Ef 2,8-9; Rz 3,23-24; 6,15-18.

> <p>Tekst Pamięciowy</p>
> „W sercu moim przechowuję słowo twoje, abym nie zgrzeszył przeciwko tobie” (Ps 119,11).

Protestanccy reformatorzy mieli coś, czego bardzo potrzebujemy w dwudziestym pierwszym wieku — cel w życiu. W książce The Empty Self (Puste ja) amerykański psycholog Philip Cushman (1945-2022) opisał ludzi wiodących życie bez celu. Ich wiara była płytka. Nie zależało im zbytnio na czymś, co miało realną wartość. Nie mieli po co żyć ani za co umrzeć.

Jednak ci, którzy uczestniczyli w reformacji, byli zupełnie inni. Mieli prawdziwy i trwały cel, któremu podporządkowali całe swoje życie. To, w co wierzyli, było dla nich bardzo ważne. Przejawiali bezkompromisową uczciwość i stałość w poglądach. Wiara kształtowała ich sposób życia. Nie mogli się jej wyrzec, tak jak nie mogli się wyrzec swojej tożsamości. Nawet w obliczu śmierci zachowywali wewnętrzny pokój.

W tej lekcji na przykładzie reformacji przyjrzymy się temu, jak duchowo odradzające nauki Pisma Świętego nadają cel i sens życiu. Zrozumienie tych wiecznych prawd przygotuje nas na ostateczny kryzys w wielkim boju między dobrem a złem. Walka, jaką toczyli reformatorzy Kościoła, jeszcze się nie zakończyła, a my zostaliśmy powołani do tego, by podjąć dzieło, które oni pozostawili po sobie. My także możemy odkrywać Boga, który sprosta wszelkim wyzwaniom — Boga, który nada sens i cel naszemu życiu, jakich nikt i nic nadać nie może36.