---
title:  Do Dalszego Studium
date:  05/04/2024
---

„Usuwając szatana z nieba, Bóg pokazał swoją sprawiedliwość i podtrzymał honor swego tronu. Jednak gdy człowiek zgrzeszył, poddając się zwiedzeniom tej odstępczej istoty, Bóg udowodnił swą miłość, oddając swego jednorodzonego Syna, by umarł za upadły rodzaj ludzki. Charakter Boga objawił się w pojednaniu. Potężny argument krzyża ukazuje całemu wszechświatowi, że winy za wybór drogi grzechu, jakiego dokonał Lucyfer, w żadnym wypadku nie można przypisać rządom Bożym”7.

„Krzyż Golgoty głosi nie tylko niezmienność prawa Bożego, ale pokazuje wszechświatowi, że zapłatą za grzech jest śmierć. W ostatnim tchnieniu Zbawiciela, w okrzyku: »Wykonało się!« (J 19,30), zabrzmiała pieśń pogrzebowa szatana. Rozstrzygnął się wówczas rezultat wielkiego boju, który miał trwać jeszcze tak długo w przyszłości, a ostateczne unicestwienie zła zostało przypieczętowane. Syn Boży przeszedł za bramy grobu, »aby przez śmierć pokonać tego, który ma władzę nad śmiercią, to jest diabła« (Hbr 2,14 BL)”8.

**Pytania Do Dyskusji**

`1. Dlaczego Bóg dał Lucyferowi zdolność dokonywania wyborów, skoro wiedział, że ten się zbuntuje? Dlaczego Bóg nie unicestwił Lucyfera zaraz po tym, jak ten się zbuntował? Jak mogliby zareagować mieszkańcy wszechświata na natychmiastowe unicestwienie Lucyfera? Dlaczego zainteresowanie mieszkańców wszechświata planem zbawienia ludzkości (zob. 1 P 1,12; Ap 5,13; 16,7) jest ważne dla zrozumienia wielkiego boju?`

`2. Jaki powód lub powody śmierci Chrystusa na krzyżu potrafisz wymienić? Czy Chrystus umarł tylko po to, by objawić charakter Boga? Czy Jego śmierć była okupem za nasze grzechy? Jeśli tak, komu zapłacony został ten okup? Podziel się swoimi spostrzeżeniami podczas wspólnego studium Pisma Świętego i uzasadnij je przy pomocy Biblii.`

`3. Co rozumiesz pod pojęciem wielkiego boju? Podczas wspólnego studium Pisma Świętego omów różne elementy wielkiego boju oraz to, jak ta lekcja odnosi się do twojego życia.`

`4. Jakie wersety biblijne opisują realia wielkiego boju? (Zob. np. Hi 1,1-2,13; Ef 6,12).`

`5. Jak zrozumienie zagadnienia wielkiego boju według adwentystów dnia siódmego wyróżnia się na tle zrozumienia tego zagadnienia w innych Kościołach? Co czyni je tak szczególnym?`