---
title:  Światłość świeci w ciemności
date:  13/04/2024
---

### Studium Bieżącego Tygodnia
J 8,44; Prz 23,23; Dz 20,27-32; 2 Tes 2,7-12; Ps 119,105.116.130.133.160; Prz 16,25; 2 Kor 4,3-6.

> <p>Tekst Pamięciowy</p>
> „Na to rzekł im Jezus: Jeszcze na małą chwilę światłość jest wśród was. Chodźcie, póki światłość macie, aby was ciemność nie ogarnęła; bo kto w ciemności chodzi, nie wie, dokąd idzie” (J 12,35).

W ostatniej księdze biblijnej diabeł jest ukazany jako smok i wąż (zob. Ap 12,9). Jest jak smok, bo usiłuje zniszczyć lud Boży, a jak wąż, bo posługuje się sprytnie zmyślonymi kłamstwami w celu zwodzenia. W pierwszym okresie istnienia Kościoła wielu chrześcijan było torturowanych, rzucanych na pożarcie lwom i palonych żywcem na stosach przez cesarski Rzym za to, że odmawiali oddawania czci rzymskim bogom. Jednak nawet mimo groźby tak surowych kar wielu chrześcijan dochowywało wierności, a ewangelia była głoszona i Kościół powiększał się szybko.

Tak więc szatan zmienił swoją strategię. Zasiał odstępstwo w Kościele. W dążeniu do ziemskich korzyści zaczęto chrzcić nienawróconych pogan, którzy nie mieli pojęcia o biblijnej prawdzie. W wyniku tego błędy zaczęły napływać do Kościoła, a przywódcy kościelni pomieszali prawdę Pisma Świętego z pogańskimi zwyczajami. W czwartym i piątym wieku Kościół poszedł na kolejne kompromisy, deformując naukę i praktykę wiary przez zupełne wymieszanie chrześcijaństwa z pogaństwem.

Jednak nawet w najtrudniejszych czasach Bóg ma swój lud. Wciąż byli tam tacy, którzy znajdowali Jezusa — Drogę, Prawdę i Życie (zob. J 14,6), a przez moc Ducha Świętego trwali mocno w wierze mimo różnorodnych nacisków. Odmawiali postępowania wbrew swojemu sumieniu. Dochowywali wierności woli Boga objawionej w Piśmie Świętym i niezachwianie trzymali się prawdy, niezależnie od gróźb i zachęt mających ich skłonić do zmiany stanowiska20.