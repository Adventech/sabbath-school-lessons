---
title:  Do Dalszego Studium
date:  19/04/2024
---

„Ten sam duch nienawiści i oporu wobec prawdy prowadził wrogów Boga we wszystkich czasach; takiej samej też czujności i takiego samego zaufania wymaga się od Jego sług. Słowa, jakie skierował Chrystus do pierwszych uczniów, odnoszą się do Jego naśladowców aż do końca świata:

— »To, co wam mówię, mówię wszystkim: Czuwajcie!« (Mk 13,37)”24.

W wielu częściach świata, zwłaszcza tam, gdzie ludzie mają swobodny dostęp do Biblii, szatan stosuje rozmaite środki mające osłabiać wpływ Słowa Bożego. Jednym ze skutecznych sposobów czynienia tego jest inspirowanie poszukiwań naukowych, w tym także w dziedzinie biblistyki, które prowadzą do wniosków mających podważać zaufanie do Słowa Bożego. Na przykład Księga Daniela powstała w szóstym wieku przed Chrystusem, ale wielu biblistów usiłuje datować ją na połowę drugiego wieku przed Chrystusem. Bibliści ci twierdzą, że księga ta nie mogła powstać wcześniej, gdyż wówczas jej autor musiałby znać historię świata z wyprzedzeniem, co według nich jest niemożliwe. Zatem twierdzą, że Księga Daniela nie została napisana w czasach babilońskich i perskich, ale wiele wieków później. Niestety, to kłamstwo o Biblii jest jednym z wielu głoszonych przez współczesnych biblistów. Co gorsza, mnóstwo chrześcijan przyjmuje tego rodzaju błędy głoszone przez uczonych. W tej kwestii powinniśmy się kierować radą apostoła Pawła: „Wszystkiego doświadczajcie, co dobre, tego się trzymajcie” (1 Tes 5,21).

**Pytania Do Dyskusji**

`1. Podczas wspólnego studium biblijnego wróćcie do cytatu/stwierdzenia we wtorkowej części lekcji i zastanówcie się nad odpowiedzią na następujące pytanie:`

`— Jak szatan dzisiaj posługuje się podobnymi metodami, by podstępnie podkopywać autorytet Pisma Świętego?`

`2. Jakie jest nasze najważniejsze zabezpieczenie przed błędnym interpretowaniem Słowa Bożego?`

`3. Głównym kierunkiem ataku szatana w wielkim boju między dobrem a złem jest oczernianie charakteru Boga i przedstawianie Go jako autorytarnego i niemiłosiernego tyrana. W jaki sposób zły usiłuje to czynić i jak Bóg reaguje na jego kłamstwa?`

`4. Apostoł Piotr zwraca uwagę na to, „że wszelkie proroctwo Pisma nie podlega dowolnemu wykładowi” (2 P 1,20). Jak możemy się upewnić, że nie wypaczamy znaczenia Pisma Świętego, by dopasować je do naszych założeń? Dlaczego taka praktyka może się nam przydarzać łatwiej, niż to sobie wyobrażamy, i dlaczego musimy się jej wystrzegać?`