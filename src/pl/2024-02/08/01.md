---
title:  Światło ze świątyni
date:  18/05/2024
---

### Studium Bieżącego Tygodnia
Wj 25,8-9.40; Hbr 8,1-6; Kpł 16,21.29-34; 23,26-32; Hbr 9,23-28; Dn 7,9-10; Mt 25,1-13; Ap 11,19.

> <p>Tekst Pamięciowy</p>
> „Główną zaś rzeczą w tym, co mówimy, jest to, że mamy takiego arcykapłana, który usiadł po prawicy tronu Majestatu w niebie, jako sługa świątyni i prawdziwego przybytku, który zbudował Pan, a nie człowiek” (Hbr 8,1-2).

Wkrótce po rozczarowaniu związanym z dniem 22 października 1844 roku niektórzy z uczestników ruchu millerowskiego zrozumieli, że proroctwo dotyczące dwóch tysięcy trzystu dni nie dotyczyło powtórnego przyjścia Jezusa na ziemię, ale oznaczało ważną zmianę w Jego służbie w niebiańskiej świątyni.

Oczyszczenie niebiańskiej świątyni jest wypełnieniem symbolicznego oczyszczenia ziemskiej świątyni. Aby lepiej rozumieć tę ważną prawdę, przyjrzyjmy się temu, jak 7. i 8. rozdział Księgi Daniela uzupełniają się nawzajem:

| Dn 7 | Di 8 |
| --- | --- |
| Babilonia | |
| Media i Persja | Media i Persja |
| Grecja | Grecja |
| Rzym | Rzym |
| Sąd w niebie | Oczyszczenie niebiańskiej świątyni |

`To zestawienie wskazuje wyraźnie znaczenie oczyszczenia niebiańskiej świątyni, które jest przedadwentową fazą ostatecznego sądu Bożego. W lekcji tego tygodnia przyjrzymy się służbie Chrystusa w niebie66.`