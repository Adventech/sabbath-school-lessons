---
title:  Do Dalszego Studium
date:  24/05/2024
---

Zwróć uwagę, jak opisana została nasza rola w związku z dziełem, jakiego Jezus dokonuje dla nas na sądzie.

• „Jezus nie tłumaczy ich grzechów, ale wskazuje na ich skruchę i wiarę; ogłaszając przebaczenie, podnosi przed Ojcem i świętymi aniołami swoje poranione ręce i mówi:

— Znam ich po imieniu. Wypisałem ich na moich dłoniach. »Ofiarą Bogu miłą jest duch skruszony, sercem skruszonym i zgnębionym nie wzgardzisz, Boże« (Ps 51,19).

A do oskarżyciela swojego ludu mówi:

— »Niech cię zgromi Pan, szatanie, niech cię zgromi Pan, który obrał Jeruzalem!« (Za 3,2)”71.

• „Fakt, że wybrany lud Boży został przedstawiony jako stojący przed obliczem Pana w brudnych szatach, powinien tych wszystkich, którzy wyznają Jego imię, skłaniać do pokory i głębokiego zbadania serc. Kto rzeczywiście oczyszcza swą duszę przez posłuszeństwo prawdzie, będzie miał o sobie skromne mniemanie. Im bardziej wpatruje się w nieskazitelny charakter Chrystusa, tym silniejsze będzie jego pragnienie przekształcenia się na Jego podobieństwo i tym mniej czystości i świętości będzie widział w samym sobie. Jednak w czasie, gdy powinniśmy poznawać nasz grzeszny stan, powinniśmy polegać na Chrystusie — naszej sprawiedliwości i naszym zbawieniu. Nie potrafimy nic odpowiedzieć na oskarżenia szatana przeciwko nam. Jedynie Chrystus jest w stanie skutecznie wstawić się za nami i jest zdolny uciszyć oskarżyciela argumentami opartymi nie na naszych, lecz na Jego zasługach”72.

• „Żyjemy teraz w wielkim dniu pojednania. Gdy najwyższy kapłan w symbolicznej służbie dokonywał pojednania w imieniu Izraela, od wszystkich oczekiwano, że będą badać swoje serca, żałując z powodu grzechu i pokutując przed Panem — inaczej musieli być usunięci z ludu. Podobnie ci, których imiona miałyby pozostać w księdze życia, powinni teraz, w ciągu niewielu pozostałych dni czasu łaski, badać swoje serca przed Bogiem w żalu za grzech i prawdziwej skrusze”73.

**Pytania Do Dyskusji**

`1. Jakie emocje budzi w nas świadomość, że Jezus, wstawiając się za nami przed Ojcem, unosi swoje przebite ręce? Dlaczego Jezus jest naszą jedyną nadzieją na sądzie?`

`2. Pojednanie to Boże dzieło zbawienia zgubionych grzeszników. Dlaczego fakt, iż żyjemy w wielkim dniu pojednania, jest dla nas dobrą nowiną?`

`3. Jedynie Chrystus jest w stanie skutecznie wstawić się za nami i jest zdolny uciszyć oskarżyciela argumentami opartymi nie na naszych, lecz na Jego zasługach. Jak możemy przyjąć na własność nadzieję wyrażoną w tych słowach?`