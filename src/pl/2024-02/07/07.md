---
title:  Do Dalszego Studium
date:  17/05/2024
---

Przyjrzyj się poniższemu wykresowi obrazującemu proroctwa o siedemdziesięciu tygodniach i dwóch tysiącach trzystu dniach. Te prorocze okresy zaczynają się w 457 roku przed Chrystusem i obejmują wydarzenia związane z Pomazańcem-Księciem stanowiące potwierdzenie proroctwa o siedemdziesięciu tygodniach. Na tej podstawie możemy łatwo ustalić, iż dwa tysiące trzysta lat kończy się jesienią 1844 roku.

![Chart](https://sabbath-school-resources-assets.adventech.io/pl/ss/2024-02/07/chart.png)

„William Miller i jego towarzysze, podobnie jak pierwsi uczniowie, nie w pełni rozumieli wagę poselstwa, które głosili. Błędy, które długo panowały w Kościele, doprowadziły do niewłaściwej interpretacji ważnej kwestii zawartej w proroctwie. Dlatego mimo iż głosili poselstwo, jakie Bóg polecił im przekazać światu, z powodu niewłaściwego zrozumienia jego znaczenia doświadczyli rozczarowania”64.

„Mimo to Bóg osiągnął swój cel, pozwalając, aby ostrzeżenie o sądzie zostało przekazane tak, jak je przekazano. Wielki dzień się zbliżał, a dzięki Bożej opatrzności ludzie zostali poddani próbie tego, co i tak nastąpi w dniach ostatecznych, żeby sami mogli zobaczyć, co kryje się w ich sercach. Poselstwo miało przetestować i oczyścić Kościół. Jego członkowie mieli okazję zobaczyć, czy ich uczucia wiążą ich z tym światem, czy z Chrystusem i niebem. Mówili, że kochają Zbawiciela; teraz mieli szansę dać dowód swej miłości. Czy byli gotowi wyrzec się nadziei i ambicji, jakie wiązali z tym światem, i z radością powitać powracającego Pana? Poselstwo miało umożliwić im rozpoznanie ich prawdziwego duchowego stanu; zostało przekazane w miłości, aby pobudzić ich do szukania Pana w skrusze i pokorze”65.

**Pytania Do Dyskusji**

`1. Czego możemy się nauczyć z doświadczenia Williama Millera? Czy Bóg czasami niweluje skutki naszego błędnego rozumowania?`

`2. Dlaczego zrozumienie Dn 9,24-27 jest tak ważne dla ustalenia wiarygodności Biblii i boskości Chrystusa?`

`3. Jaką rolę w planie zbawienia odgrywa zrozumienie biblijnych proroctw? Dlaczego proroctwo jest ważnym elementem Bożego planu?`