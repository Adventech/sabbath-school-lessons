---
title:  Motywowani nadzieją
date:  11/05/2024
---

### Studium Bieżącego Tygodnia
1 Tes 4,13-18; Mt 24,27.30-31; 2 P 1,19-21; Dn 8,14; 9,20-27; Ezd 7,7-13.

> <p>Tekst Pamięciowy</p>
> „I będą mówić w owym dniu: Oto nasz Bóg, któremu zaufaliśmy, że nas wybawi; to Pan, któremu zaufaliśmy. Weselmy i radujmy się z jego zbawienia!” (Iz 25,9).

Powtórne przyjście Jezusa jest jednym z głównych tematów Pisma Świętego. Jest tym wątkiem, który jak złota nić biegnie przez święte karty Biblii. Ktoś policzył, że Stary Testament zawiera tysiąc osiemset czterdzieści pięć nawiązań do powtórnego przyjścia Chrystusa. W dwustu sześćdziesięciu rozdziałach Nowego Testamentu występuje ponad trzysta nawiązań do tego wydarzenia. Mówi o nim jeden na dwadzieścia pięć wersetów. Dwadzieścia trzy z dwudziestu siedmiu ksiąg Nowego Testamentu nawiązują do powtórnego przyjścia Jezusa.

Gdy reformacja w Europie została zahamowana wskutek podziałów i waśni, protestantyzm zapuścił mocno korzenie w Nowym Świecie, zwłaszcza na terenie Stanów Zjednoczonych, gdzie wielu niosło nadal pochodnię prawdy, w tym także dotyczącej powtórnego przyjścia Chrystusa.

Wśród nich znalazł się działający w pierwszej połowie dziewiętnastego wieku baptystyczny farmer William Miller. Na podstawie intensywnego studiowania Biblii doszedł do wniosku, że przyjście Jezusa jest bliskie i nastąpi za jego życia, zatem zaczął głosić to przesłanie, inicjując ruch, który — choć przeszedł wielkie rozczarowanie — doprowadził do odkrycia wielu biblijnych prawd, które obecnie i my wyznajemy.

W tej lekcji przyjrzymy się temu, jak przesłanie dotyczące powtórnego przyjścia Chrystusa napełniało radością serca ludzi wierzących na przestrzeni wieków, a także zastanowimy się, jak możemy się przygotować na to wielkie wydarzenie60.