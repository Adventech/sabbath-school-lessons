---
title:  Do Dalszego Studium
date:  17/10/2025
---

„Studiuj uważnie doświadczenia Izraelitów w ich wędrówce do Kanaanu. Studiuj 3. i 4. rozdział Księgi Jozuego opisujące przygotowanie do przejścia przez Jordan i wejścia do Ziemi Obiecanej. Musimy szkolić serce i umysł, odświeżać pamięć o lekcjach, których Pan nauczył swój starożytny lud. Wówczas dla nas, podobnie jak dla nich, nauka Jego Słowa będzie zawsze interesująca i będzie wywierała silny wpływ”9.

„Nowożytny Izrael jest bardziej zagrożony zapominaniem o Bogu i popadaniem w bałwochwalstwo niż starożytny lud Boży. Wiele bożków jest czczonych nawet przez zdeklarowanych święcicieli soboty. Bóg w szczególny sposób uświadamiał swojemu starożytnemu ludowi potrzebę wystrzegania się bałwochwalstwa, gdyż odchodząc od służenia Żywemu Bogu, ludzie ściągali na siebie Jego przekleństwo, podczas gdy miłując Go całym sercem, całą duszą i z całej mocy, byli przez Niego obficie błogosławieni i chronieni przed wszelkimi chorobami”10.

**Pytania Do Dyskusji**

`1. Podczas wspólnego studium Pisma Świętego omówcie cudowne przejście Izraelitów przez Jordan. Jak definiujesz cuda? Dlaczego wydaje się, że Bóg dzisiaj nie dokonuje cudów, tak jak w przeszłości?`

`2. W jaki praktyczny sposób możecie uniknąć duchowego zapominania, zarówno indywidualnie, jak i zbiorowo jako zbór? Choć ważne jest, byśmy mieli żywą więź z Bogiem i nie opierali naszego chrześcijańskiego doświadczenia wyłącznie na przeszłości, to jednak jak możemy korzystać z tego, co przeżyliśmy dotąd, jako przypomnienia o tym, że Bóg działa dla naszego dobra?`

`3. Jak sobota może z jednej strony przypominać nam o Bożym działaniu dla naszego dobra, a z drugiej strony dawać nam przedsmak obiecanego odpoczynku w Królestwie Bożym? W jaki sposób sobota wskazuje nie tylko na to, o czym powinniśmy pamiętać, ale także na to, na co możemy mieć nadzieję w przyszłości?`