---
title:  Zapominanie
date:  15/10/2025
---

`Przeczytaj Joz 4,20-24 w świetle następujących wersetów: Sdz 3,7; 8,34; Ps 78,11; Pwt 8,2.18; Ps 45,18. Dlaczego tak ważne było pamiętanie o wielkich dokonaniach Pana?`

Zwróć uwagę na zmianę osoby w Joz 4,23. Wody Jordanu są wspomniane jako rozdzielone przed wami, to znaczy przed wszystkimi Izraelitami, którzy przekroczyli Jordan. W przeciwieństwie do tego Morze Czerwone rozstąpiło się przed nami, to znaczy tymi, którzy pozostali z ówczesnego pokolenia, które doświadczyło wyjścia z Egiptu. Dwa wydarzenia przeżyte przez dwa różne pokolenia mają podobne znaczenie, dzięki czemu drugie pokolenie na podstawie świadectwa przodków odkryło na nowo znaczenie przejścia przez Jordan dla niego osobiście.

Z reguły postrzegamy zapominanie jako normalną cechę ludzi. Jednak zapominanie w duchowym sensie może prowadzić do poważnych konsekwencji.

Także dzisiaj, jeśli pragniemy jako lud zachować naszą tożsamość o szczególnym powołaniu i szczególnej misji, to musimy pielęgnować okazje do odświeżania indywidualnej i zbiorowej duchowej pamięci, aby zachować żywą świadomość naszego pochodzenia, naszej tożsamości i naszego celu.

`Przeczytaj 1 Kor 11,24-25 oraz J 14,26. Dlaczego musimy zawsze pamiętać o tym, czego Chrystus dokonał dla nas? Czym byłaby nasza egzystencja bez Niego?`

Ellen G. White wyraźnie rozumiała, że bez ciągłego kierowania się światłem Bożych dokonań w przeszłości i Bożego objawienia z pewnością utracimy motywację do pełnienia naszej misji w przyszłości: „Nie mamy czego się lękać w przyszłości, chyba że zapomnimy drogę, którą Pan nas prowadził, oraz Jego naukę w naszej dotychczasowej historii”8.

`Choć ważne jest pamiętanie przeszłości i tego, jak Pan działał w twoim życiu, dlaczego musimy mieć więź z Nim każdego dnia i żyć w atmosferze Jego miłości i obecności także dzisiaj?`