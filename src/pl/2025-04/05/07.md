---
title:  Do Dalszego Studium
date:  31/10/2025
---

W przypadku każdego zagadnienia w Biblii znajomość kontekstu i tła jest niezbędna do jego zrozumienia. Jak zauważyliśmy, wszechświatowy bój i funkcja Boga jako Sędziego są tłem pozwalającym zrozumieć wojny prowadzone przeciwko Kananejczykom.

„Bóg jest nieskory do gniewu. Dał bezbożnym narodom czas próby, aby mogły Go poznać i Jego charakter. Stosowne do udzielonego im światła było potępienie, jakie spotkało ich za to, że nie przyjęli światła i wybrali własne drogi, zamiast drogi Bożej. Bóg wyjaśnił, dlaczego nie wygnał Kananejczyków od razu. Wina Amorytów jeszcze się nie dopełniła. Wskutek swoich występków stopniowo zbliżali się do punktu, w którym Boża cierpliwość nie mogła dłużej czekać, a wyrok na nich miał być wykonany. Póki nie osiągnęli tego punktu i ich wina się nie dopełniła, pomsta Boża była odraczana. Wszystkie narody otrzymują czas próby. Te, które odrzucają prawo Boże, pogrążają się coraz bardziej w nikczemności. Dzieci dziedziczą ducha buntu po rodzicach i stają się gorsze od nich, aż gniew Boży spadnie na nie. Kara nie została pomniejszona, choć była długo odraczana”17.

**Pytania Do Dyskusji**

`1. Podczas wspólnego studium Pisma Świętego omówcie, co wynika z faktu, iż Bóg jest naszym Sędzią oraz Najwyższym Sędzią Wszechświata. Dlaczego fakt, iż Bóg jest Sędzią, ma zasadnicze znaczenie w kontekście ewangelii i naszego zbawienia?`

`2. Jak przypadek Kananejczyków daje nam wgląd w cierpliwość i sprawiedliwość Boga? Jak możemy odzwierciedlać charakter Boga w naszym postępowaniu wobec bliźnich?`

`3. Zastanów się nad zasadniczym znaczeniem woli. Dlaczego Bóg szanuje naszą wolność wyboru? Jak miłość i wolność wyboru wiążą się ze sobą nawzajem?`

`4. Stary Testament zawiera szereg opisów wojen i konfliktów, ale zapowiada wieczny pokój. Jaką rolę w swoim środowisku powinni odgrywać chrześcijanie, gdy chodzi o dążenie do pokoju?`