---
title:  Bóg walczy za ciebie
date:  25/10/2025
---

### Studium Bieżącego Tygodnia
Rdz 15,16; Kpł 18,24-30; 2 Tm 4,1.8; Wj 23,28-30; Pwt 20,10.15-18; Iz 9,5.

> <p>Tekst Pamięciowy</p>
> „Wszystkich tych królów wytracił i ziemię ich podbił Jozue za jednym zamachem, gdyż Pan, Bóg Izraela, walczył za Izraela” (Joz 10,42).

Księga Jozuego zawiera opisy wydarzeń mogące wywoływać zaniepokojenie. Koncepcja Bożej albo świętej wojny nasuwa poważne pytania, gdyż wydaje się ukazywać pewną grupę ludzi, którzy otrzymali od Boga upoważnienie do unicestwiania innych grup ludzkich.

Zrozumienie starotestamentowego zagadnienia Bożej wojny jest sporym wyzwaniem. W Starym Testamencie Bóg jest przedstawiony jako Wyłączny Władca Wszechświata, a zatem wszystko, co się dzieje, musi być w jakiś sposób związane z Jego bezpośrednią czy pośrednią wolą. Nieuchronnie więc nasuwa się pytanie:

— Jak Bóg mógł dopuścić do czegoś takiego?

W ubiegłym tygodniu mówiliśmy o tym, że Bóg jest osobiście zaangażowany w konflikt znacznie szerszy niż wojny toczone w dziejach ludzkości — w wielki bój dotykający każdego obszaru naszego życia. Zauważyliśmy także, że wydarzenia zarówno w biblijnej, jak i świeckiej historii mogą być w pełni zrozumiane jedynie w świetle tego wszechświatowego konfliktu.

W tym tygodniu będziemy dalej zgłębiać złożone zagadnienie wojen zaaprobowanych przez Boga oraz ograniczeń i warunków takich wojen, a także ostateczną wizję pokoju ukazaną za pośrednictwem starotestamentowych proroków, tudzież duchowe konsekwencje tego rodzaju wojen.