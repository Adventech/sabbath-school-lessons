---
title:  Dziedzice obietnic, więźniowie nadziei
date:  22/11/2025
---

### Studium Bieżącego Tygodnia
Rdz 3,17-24; Pwt 6,3; Joz 13,1-7; Hbr 12,28; Kpł 25,1-5.8-13; Ez 37,14.25.

> <p>Tekst Pamięciowy</p>
> „Wróćcie do twierdzy, wy więźniowie, którzy jeszcze macie nadzieję! Nadto dziś ogłaszam: W dwójnasób ci oddam” (Za 9,12).

Począwszy od 13. rozdziału, a skończywszy na 21. rozdziale, Księga Jozuego zawiera długą listę geograficznych znaczników granicznych wyznaczających działy ziemi przydzielone plemionom izraelskim. Współczesnemu czytelnikowi te listy miejscowości mogą się wydawać mało istotne, ale są oparte na teologicznym zrozumieniu znaczenia Ziemi Obiecanej mającym znaczenie także dla nas dzisiaj. Przez te precyzyjne listy Bóg pragnął nauczyć Izraelitów, że Ziemia Obiecana nie jest pustym marzeniem. Została im obiecana w bardzo konkretny i wymierny sposób. Ale aby obietnica ta mogła być urzeczywistniona, musieli oni działać zgodnie z nią.

Oczywiście to Bóg dawał im ziemię jako dziedzictwo. Była ona Jego darem stanowiącym wypełnienie obietnicy danej ich przodkom. „Oto przekazałem wam tę ziemię, która jest przed wami. Wejdźcie do niej i weźcie w posiadanie tę ziemię, którą Pan przysiągł dać waszym ojcom, Abrahamowi, Izaakowi i Jakubowi, oraz ich potomstwu po nich” (Pwt 1,8). Jednak Izraelici mieli do odegrania swoją rolę.

W tym tygodniu przyjrzymy się niektórym koncepcjom teologicznym związanym z Ziemią Obiecaną oraz ich duchowym konsekwencjom dla tych, którzy przyjmują wszystkie obietnice dane ludziom w Jezusie Chrystusie.