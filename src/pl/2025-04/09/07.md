---
title:  Do Dalszego Studium
date:  28/11/2025
---

„Zostaniemy zbawieni na wieki, gdy wkroczymy bramami do miasta. Wtedy będziemy mogli się radować, że jesteśmy zbawieni, wiecznie zbawieni. Aż do tego czasu musimy kierować się wskazówką apostoła: »Gdy tedy obietnica wejścia do odpocznienia jego jest jeszcze ważna, miejmy się na baczności, aby się nie okazało, że ktoś z was pozostał w tyle« (Hbr 4,1). Wiedza o Kanaanie, śpiewanie pieśni o Kanaanie oraz radowanie się perspektywą wejścia do Kanaanu nie wprowadziły Izraelitów do winnic i gajów oliwnych Ziemi Obiecanej. Ziemia ta mogła się stać ich jedynie pod warunkiem, że ją zajmą, dostosowując się do warunków, okazując żywą wiarę w Boga i przyjmując na własność Jego obietnice”27.

„W Biblii miejsce zamieszkania zbawionych określane jest mianem ojczyzny (zob. Hbr 11,14-16). To tam Niebiański Pasterz prowadzi swoje owce do źródeł żywych wód. Drzewo życia każdego miesiąca przynosi owoce, a jego liście mają służyć narodom. Są tam wiecznie płynące i czyste jak kryształ strumienie, a nad nimi bujne drzewa ocieniają ścieżki przygotowane dla odkupionych Pana. Szerokie równiny przechodzą w piękne wzgórza, a góry Boże wznoszą swoje dumne szczyty. Na tych spokojnych równinach i nad tymi strumieniami lud Boży po tak długiej tułaczce i pielgrzymowaniu odnajdzie swój dom”28.

**Pytania Do Dyskusji**

`1. Pomyśl o Ziemi Obiecanej jako symbolu obfitego życia obiecanego przez Chrystusa Jego wyznawcom w J 10,10. Jak dobrodziejstwa życia w kraju obfitości obrazują błogosławieństwa zbawienia?`

`2. Jakie jest powiązanie między zamieszkaniem w danym kraju a prowadzeniem określonego stylu życia? Jak miejsce zamieszkania wpływa na styl życia? Co wynika w tej kwestii z naszej przynależności do Królestwa Bożego?`

`3. Jako ludzie jesteśmy stale narażeni na rozczarowania przez niedotrzymywane obietnice innych ludzi, a nierzadko także własne. Dlaczego możemy ufać obietnicom Boga?`

`4. Jak obietnica nowej ziemi może być już dzisiaj częścią naszej przyszłości w realny i konkretny sposób?`