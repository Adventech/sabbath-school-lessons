---
title:  Moc przykładu
date:  18/11/2025
---

`Przeczytaj Joz 15,16-19; Sdz 1,13; 3,7-11. Co ta historia mówi ci o mocy dobrego przykładu? Jak postawa Kaleba była naśladowana przez młodsze pokolenie?`

Kaleb obiecał wydać swoją córkę, Achsę, za tego, kto zdobędzie Kiriat-Sefer. Wtedy Otniel zdobył miasto i otrzymał Achsę za żonę. Historia ta ma istotne znaczenie, gdyż raz jeszcze ukazuje odwagę Kaleba, jego wiarę i gotowość podejmowania wyzwań.

Wskazuje także na to, że następne pokolenie Izraelitów poszło za przykładem mocarzy wiary, Kaleba i Jozuego. Gdy starsze pokolenie kończyło swoją służbę, młodsze pokolenie było gotowe stawić czoła wyzwaniom i kontynuować realizację Bożego planu dla Izraela.

W sposób podobny do tego, w jaki Kaleb zwrócił się do Jozuego z prośbą: „Daj mi więc teraz te góry” (Joz 14,12), Achsa wspierana przez swego męża okazała taką wiarę i zdecydowanie, jakie przejawiał jej ojciec. Dzięki jej determinacji i odwadze Achsa kontynuowała przykład Kaleba — przykład wypełniania obietnicy objęcia w posiadanie Ziemi Obiecanej.

Ziemia Obiecana została dana w darze Izraelowi przez Boga, ale Izraelici musieli ją przyjąć, polegając na obietnicach Pana jako źródle wiary i odwagi. Determinacja Achsy znajduje odzwierciedlenie w uporze i zdecydowaniu kobiet, które nie pozwoliły się odepchnąć tłumowi i uczniom, ale nie ustały, póki nie dotarły do Jezusa, prosząc Go o błogosławieństwo dla siebie i swoich dzieci.

`Przeczytaj Łk 18,1-5. Jaka lekcja dla nas jest zawarta w tej przypowieści?`

`Przekazanie pochodni wiary następnemu pokoleniu jest niezbędne dla wypełnienia misji powierzonej nam przez Boga. Pomyśl o wyzwaniach związanych z przekazaniem wiary następnemu pokoleniu z jednej strony, a możliwościami danymi młodym ludziom, by podejmować odpowiedzialność za dzieło Boże z drugiej strony. Co możemy uczynić, by wyszkolić młodych ludzi na przyszłych pobożnych przywódców? Jak ważny jest nasz przykład w tym procesie?`