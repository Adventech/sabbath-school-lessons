---
title:  Do Dalszego Studium
date:  21/11/2025
---

„Wiara Kaleba była teraz [podczas podboju Kanaanu] taka sama jak wtedy, gdy jego świadectwo zaprzeczyło fałszywemu sprawozdaniu szpiegów. Wierzył Bożej obietnicy, że Pan odda swemu ludowi Kanaan w posiadanie, i w tej wierze całkowicie za Nim postępował. Przetrwał ze swym ludem długi okres wędrówki po pustyni, dzieląc z nim tym samym rozczarowania i ponosząc ciężar winy. Nie uskarżał się jednak na to, ale wychwalał miłosierdzie Boże, ponieważ Pan chronił go na pustyni w czasie, gdy jego bracia ginęli. Zachował jego życie wśród wszystkich doświadczeń, niebezpieczeństw i plag, zarówno w czasie ich wędrówki po pustyni, jak i podczas lat działań wojennych, odkąd wkroczyli do Kanaanu, a teraz, gdy miał już ponad osiemdziesiąt lat, jego siła nie osłabła. Nie żądał dla siebie ziemi już zdobytej, ale miejsca, które szpiedzy uważali, że wśród innych miejsc jest ono po prostu nie do zdobycia. Wierzył, że z pomocą Bożą wyrwie tę twierdzę z rąk olbrzymów, których moc tak zachwiała wiarą Izraela. Żądaniem Kaleba nie kierowało pragnienie zaszczytu czy też wzbogacenia się. Stary i dzielny wojownik pragnął dać ludziom przykład, którym by uczcił Boga i zachęcił plemiona do całkowitego podporządkowania sobie ziemi, którą ich ojcowie uważali za nie do zdobycia”25.

„Wiara Kaleba w Boga dawała mu odwagę, która sprawiała, że nie bał się ludzi, i uzdalniała go do odważnego i niezachwianego stawania w obronie sprawiedliwości. Polegając na tej samej mocy, Potężnym Wodzu Zastępów Nieba, każdy prawdziwy żołnierz krzyża może otrzymywać siłę i odwagę do pokonywania przeciwności, które wydają się nie do pokonania”26.

**Pytania Do Dyskusji**

`1. Podczas wspólnego studium Pisma Świętego omówcie siłę oddziaływania środowiska i odwagę, jakiej potrzeba, by zabrać głos, gdy inni milczą. Jaka jest rola odwagi w praktykowaniu naszej wiary? Jak możemy uniknąć nadmiernej surowości i szorstkości, gdy opowiadamy się za tym, co słuszne?`

`2. Podziel się podczas wspólnego studium Pisma Świętego przykładami wiary z twojego zboru i środowiska społecznego, które wpływały na twoje życie i twój charakter. Jakie cechy tych ludzi są warte naśladowania?`

`3. Podczas wspólnego studium Pisma Świętego omówcie wpływ środków masowego przekazu na nas. Jak możemy uniknąć ich negatywnego oddziaływania i korzystać z nich w dobrych celach?`

`4. Zastanów się nad pokorą Jozuego jako przywódcy oraz nad jego pragnieniem zamieszkania w pobliżu świątyni. W jaki sposób jego przykład przemawia do ciebie?`