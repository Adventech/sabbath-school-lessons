---
title:  'Mocarze wiary: Jozue i Kaleb'
date:  15/11/2025
---

### Studium Bieżącego Tygodnia
Lb 13,6.30-32; Joz 14,6-14; Łk 18,1-5; Joz 19,49-51; 2 Kor 3,18; Rz 12,1-2.

> <p>Tekst Pamięciowy</p>
> „Pamiętajcie na wodzów waszych, którzy wam głosili Słowo Boże, a rozpatrując koniec ich życia, naśladujcie wiarę ich” (Hbr 13,7).

Każdy rodzic wie, że dzieci uczą się przez naśladowanie dorosłych. Wielu rodziców martwi się, widząc, jak ich dzieci kopiują ich złe cechy, a nie dobre. Bez względu na wiek z natury łatwiej przychodzi nam czynienie zła niż czynienie dobra. Na tym między innymi polega nasz upadły stan: „Albowiem nie rozeznaję się w tym, co czynię; gdyż nie to czynię, co chcę, ale czego nienawidzę, to czynię” (Rz 7,15). Niestety, każdy z nas doświadczył tej tragicznej rzeczywistości.

Od pierwszych miesięcy życia ludzie są kształtowani siłą przykładu. Większości podstawowych rzeczy w życiu, takich jak: chodzenie, mówienie i wyrażanie emocji, uczymy się, naśladując naszych bliskich i ludzi, wśród których żyjemy. Jako dorośli nadal potrzebujemy wzorców osobowych, a nawet jeśli nie są to wzorce doskonałe, możemy podziwiać i naśladować tych, którzy dzięki ich duchowym cechom zasługują na miano mocarzy wiary.

W tym tygodniu przyjrzymy się lepiej indywidualnym przykładom dwóch mocarzy wiary przedstawionych w Księdze Jozuego — Kalebowi i Jozuemu. Co sprawiło, że wyróżnili się oni w swoim pokoleniu i odegrali kluczowe role w życiu ludu Bożego w jednym z przełomowych okresów w dziejach Izraela?