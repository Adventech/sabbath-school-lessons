---
title:  'Największa lojalność: kult w strefie wojennej'
date:  08/11/2025
---

### Studium Bieżącego Tygodnia
Joz 5,1-7; Wj 12,6; 1 Kor 5,7; Joz 8,30-35; Pwt 8,11.14; Hbr 9,11-12.

> <p>Tekst Pamięciowy</p>
> „Ale szukajcie najpierw Królestwa Bożego i sprawiedliwości jego, a wszystko inne będzie wam dodane” (Mt 6,33).

W tym tygodniu przyjrzymy się pewnym kluczowym momentom obecności Izraelitów w Ziemi Obiecanej, gdy poświęcali się oni na nowo Panu, czasami w obliczu nadchodzącego zagrożenia. Jozue podjął pozornie nieracjonalną decyzję, by obrzezać tych z Izraelitów, którzy nie zostali obrzezani w dzieciństwie, i to na terytorium wroga (zob. Joz 5,1-9). Następnie Izraelici obchodzili Paschę, nie zważając na bezpośrednie zagrożenie (zob. Joz 5,10-12). Potem zbudowali ołtarz i uczcili Pana, choć podbój wciąż jeszcze trwał (zob. Joz 8,30-35). Wreszcie wznieśli przybytek Pana, choć jeszcze siedem plemion izraelskich nie otrzymało swojego dziedzictwa (zob. Joz 18,1-2).

W naszym zabieganym życiu mamy skłonność kierować uwagę przede wszystkim na najpilniejsze sprawy, które codzienność narzuca na nas. Wskutek tego bardzo często zaniedbujemy znajdowanie odpowiedniej ilości czasu na odnawianie naszego poświęcania się Bogu i wyrażanie naszej wdzięczności dla Niego za to, czego dokonał i nadal dokonuje dla nas. Poranne i wieczorne osobiste i rodzinne nabożeństwa wydają się anachronizmem w naszym przeładowanym planie dnia obliczonym na wielozadaniowość i maksymalizację osiągnięć. Jednak w głębi serca wszyscy wiemy, że czas spędzony z Bogiem i naszymi bliskimi to najlepsza inwestycja naszego ograniczonego czasu.