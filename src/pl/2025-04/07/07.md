---
title:  Do Dalszego Studium
date:  14/11/2025
---

„Na górze Ebal, zgodnie z zaleceniami danymi przez Mojżesza, wzniesiono pomnik z wielkich kamieni. Na tych kamieniach, uprzednio pokrytych tynkiem, było wypisane prawo — nie tylko dziesięć przykazań, ogłoszonych na górze Synaj i wyrytych na kamiennych tablicach, ale także prawa przekazane Mojżeszowi i spisane przez niego w księdze. Obok tego pomnika był zbudowany z nieociosanego kamienia ołtarz, na którym składano Panu ofiary. Fakt, że ołtarz był postawiony na górze Ebal, która była obłożona klątwą Bożą, miał swoje znaczenie. Oznaczał, że przestępując prawo, Izrael wzbudzał sprawiedliwy gniew Boży i mógłby być natychmiast nawiedzony karami, gdyby nie odkupienie Chrystusa przedstawione przez ołtarz ofiarny”22.

„Wieczerza Pańska nie miała stać się czasem smutku. To nie jest jej cel. Gdy uczniowie Pana gromadzą się u Jego stołu, nie powinni rozpamiętywać i ubolewać nad swoimi wadami. Nie mają też rozmyślać nad swym przeszłym życiem duchowym, niezależnie od tego, czy było wzniosłe, czy też nie. Nie powinni wspominać różnic między nimi a swymi braćmi. To wszystko miała na celu służba przygotowania. Zbadanie samego siebie, wyznanie grzechu i pogodzenie różnic zostało uczynione. Teraz przychodzą spotkać się z Chrystusem. Nie powinni stać w cieniu krzyża, lecz w świetle zbawienia. Mają otworzyć swe dusze dla jasnych promieni Słońca Sprawiedliwości”23.

**Pytania Do Dyskusji**

`1. Co dla ciebie oznacza poszukiwanie przede wszystkim Królestwa Bożego? Jak ta zasada kształtuje twoje codzienne życie?`

`2. Przypomnij sobie swoją odpowiedź na ostatnie pytanie ze środowej części lekcji dotyczące zapominania o Panu w pędzie życia. Podczas wspólnego studium Pisma Świętego omówcie, dlaczego zdarza się nam zapominać o Bogu i Jego obecności w naszym życiu. Jak możemy temu zaradzić?`

`3. Jako adwentyści wierzymy, że Jezus pełni służbę dla nas w niebiańskiej świątyni. Jak to przekonanie może być dla nas źródłem nadziei i siły? Jak świadomość tego, że Jezus w niebie wstawia się za nami (zob. Hbr 7,25), pomaga nam w zrozumieniu dobrej nowiny, jaką jest Jego niebiańska służba, szczególnie teraz w antytypowym Dniu Pojednania?`