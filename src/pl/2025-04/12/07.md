---
title:  Do Dalszego Studium
date:  19/12/2025
---

„Szatan zwodzi wielu, mającą pozory prawdopodobieństwa, teorią, iż miłość Boga do Jego ludu jest tak wielka, że mu wybaczy popełniony grzech, i twierdzi, że groźby zawarte w Słowie Bożym służą pewnemu celowi w Jego moralnych rządach, lecz nigdy nie będą literalnie spełnione. Jednak w całym swoim postępowaniu wobec swoich stworzeń Bóg broni zasad sprawiedliwości przez objawienie prawdziwego charakteru grzechu oraz przez pokazanie, że jego pewnym skutkiem są cierpienie i śmierć. Nigdy nie było i nie będzie bezwarunkowego odpuszczenia grzechu. Takie przebaczenie byłoby dowodem porzucenia zasad sprawiedliwości, które są fundamentem rządów Bożych. Napełniłoby to nieupadły wszechświat przerażeniem. Bóg dokładnie pokazał skutki grzechów, i jeżeli te ostrzeżenia nie byłyby prawdą, to jak moglibyśmy być pewni, że i Jego obietnice się spełnią? Tak zwana łaskawość, która ignoruje sprawiedliwość, nie jest łaskawością, ale słabością.

Bóg jest Dawcą Życia. Od początku wszystkie Jego prawa były dostosowane do życia. Lecz grzech zniszczył porządek ustalony przez Boga i w następstwie doszło do dysharmonii. Tak długo jak istnieje grzech, cierpienie i śmierć są nieuniknione. Jedynie dlatego, że Zbawiciel za nas wziął na siebie przekleństwo grzechu, człowiek może mieć nadzieję uniknięcia jego strasznych skutków na swojej własnej osobie”35.

**Pytania Do Dyskusji**

`1. Pomyśl o dowodach Bożej wierności w twoim życiu. Co wskazałbyś jako najważniejsze? Z drugiej strony, jaka jest twoja reakcja, gdy twoje sprawy nie układają się tak, jak miałeś nadzieję i modliłeś się o to, albo gdy Boże obietnice wydają się zawodzić?`

`2. Podczas wspólnego studium Pisma Świętego omówcie biblijną naukę o gniewie Bożym. W jaki sposób prawda o gniewie Boga jest częścią dobrej nowiny, ewangelii?`

`3. Jakie zasady dotyczące związków z niewierzącymi zostały poruszone w tej lekcji? Jak możemy równoważyć zachowywanie wyraźnych granic w kwestii naszych zasad i praktyk z przebywaniem wśród ludzi, by im służyć i troszczyć się o ich dobro?`

`4. Co przeszkadza ci przylgnąć do Pana całym sercem?`