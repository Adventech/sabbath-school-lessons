---
title:  Bóg jest wierny!
date:  13/12/2025
---

### Studium Bieżącego Tygodnia
Joz 21,43-45; 2 Tm 2,11-13; Joz 23,1-16; Ap 14,10.19; Pwt 6,5.

> <p>Tekst Pamięciowy</p>
> „Nie zawiodła żadna dobra obietnica, jaką uczynił Pan domowi izraelskiemu. Spełniły się wszystkie” (Joz 21,45).

Gdy John F. Kennedy, nowo wybrany prezydent Stanów Zjednoczonych, zwrócił się w swoim przemówieniu inauguracyjnym w dniu 20 stycznia 1961 roku do Amerykanów, wypowiedział tylko 1366 słów, ale wywarł znaczący wpływ na sposób myślenia swoich rodaków. Wzywając ich, by skupili się bardziej na obowiązkach niż przywilejach, powiedział:

— „Czyste sumienie będzie dla nas jedyną pewną nagrodą, historia ostatecznie osądzi nasze czyny, poprowadźmy więc kraj, który kochamy. Prosimy Boga o błogosławieństwo i pomoc, ale wiemy, że tutaj, na ziemi, Jego dzieło musi być naprawdę naszym dziełem”34.

Gdy Jozue, sędziwy przywódca Izraelitów, czuł, że zbliża się koniec jego życia, postanowił przemówić do przywódców i ludu (zob. 23. i 24. rozdział Księgi Jozuego). 23. rozdział Księgi Jozuego dotyczy bardziej przyszłości i tego, jak należy oddawać cześć Bogu — jako jedynemu godnemu najwyższej czci. 24. rozdział Księgi Jozuego to przegląd wiernych dokonań Boga w przeszłości mający motywować do decyzji, kto jako jedyny zasługuje na to, by Go czcić. Oczywiście chodzi tu o Boga Jahwe.

W tym tygodniu będziemy studiować pierwszą mowę Jozuego, w której dokonał on przeglądu zwycięstw Izraelitów, a także wskazał drogę do ich przyszłego powodzenia.