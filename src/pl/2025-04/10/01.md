---
title:  Prawdziwy Jozue
date:  29/11/2025
---

### Studium Bieżącego Tygodnia
1 Kor 10,1-13; Mt 2,15; Joz 1,1-3; Dz 3,22-26; Hbr 3,7-4,11; 2 Kor 10,3-5.

> <p>Tekst Pamięciowy</p>
> „A to wszystko na tamtych przyszło dla przykładu i jest napisane ku przestrodze dla nas, którzy znaleźliśmy się u kresu wieków” (1 Kor 10,11).

W przekazie Księgi Jozuego daje się wyraźnie odczuć, że życie jej tytułowego bohatera wskazuje na wyższą rzeczywistość, wykraczając w ten sposób poza jego czas i miejsce. Właściwie w całej Biblii dostrzegamy coś podobnego. Na przykład Kanaan jest symbolem nieustannej nadziei nowej ziemi, a ziemska świątynia wskazuje na niebiańską rzeczywistość: „Lecz Chrystus, który się zjawił jako arcykapłan dóbr przyszłych, wszedł przez większy i doskonalszy przybytek, nie ręką zbudowany, to jest nie z tego stworzonego świata pochodzący” (Hbr 9,11).

Jednak nasuwają się pytania: W jaki sposób postać Jozuego stanowi zapowiedź mającą się wypełnić w przyszłości? Jak możemy się upewnić, że taka interpretacja Księgi Jozuego jest poprawna? Jakie są biblijne zasady regulujące zastosowanie Księgi Jozuego do nowotestamentowej rzeczywistości i wydarzeń czasu końca?

W tym tygodniu przyjrzymy się zasadom interpretacji biblijnej typologii29. Będziemy studiować wskazówki typologiczne podane w Biblii oraz to, jak życie Jozuego zapowiada dzieło Mesjasza i wskazuje symbolikę wypełnioną w Kościele i w zwieńczeniu dziejów ludzkości.