---
title:  Do Dalszego Studium
date:  05/12/2025
---

„Współcześni Chrystusowi ludzie nie rozumieli Jego misji. (...). Tradycje, orzeczenia i ludzkie ustawy zakryły przed ich oczyma nauki, które Bóg pragnął przekazać. Orzeczenia i tradycje stały się dla nich przeszkodą w zrozumieniu i praktykowaniu prawdziwej religii. Gdy więc nadeszła rzeczywistość w osobie Chrystusa, nie rozpoznali w Nim wypełnienia wszystkich ukazanych im biblijnych symboli ani treści wszystkich nadanych im znaczeń. Odrzucili Doskonały Wzór i nadal trzymali się swoich tradycji i bezużytecznych ceremonii. Syn Boży przyszedł, a oni nadal domagali się znaku. Na przesłanie: »Upamiętajcie się, albowiem przybliżyło się Królestwo Niebios« (Mt 3,2), odpowiedzieli żądaniem cudu. Ewangelia Chrystusa była dla nich »kamieniem obrazy« (Iz 8,14), ponieważ zamiast Zbawiciela domagali się znaku. Oczekiwali, że Mesjasz potwierdzi swoją tożsamość wielkimi dokonaniami militarnymi i ustanowieniem swojego imperium na ruinach ziemskich królestw. Na te oczekiwania Chrystus odpowiedział przypowieścią o siewcy. Królestwo Boże miało zwyciężyć nie przy pomocy oręża, nie poprzez przemoc, ale poprzez zasianie w ludzkich sercach nowej zasady”31.

„W Kościele potrzeba jest więcej wiernych ludzi, takich jak Kaleb i Jozue, gotowych do posłuszeństwa Bogu jako nieskomplikowanego warunku życia wiecznego. Nasze zbory cierpią z powodu braku pracowników. Naszym polem jest cały świat. W miastach i wioskach, które są jeszcze bardziej oddane bałwochwalstwu niż poganie Wschodu nieznający światła prawdy, potrzebni są misjonarze. W zborach, pomimo wzniosłego wyznania, brakuje prawdziwego ducha misyjnego. Serca chrześcijan przestały już pałać miłością do bliźnich i pragnieniem wprowadzenia ich do owczarni Chrystusa. Potrzebujemy gorliwych pracowników. Czy nie ma nikogo, kto odpowiedziałby na dobiegające zewsząd wołanie: »Przepraw się (…) i ratuj nas« (Dz 16,9 DBG)?”32.

**Pytania Do Dyskusji**

`1. Jak biblijna typologia pomaga ci lepiej rozumieć służbę Jezusa Chrystusa dla nas?`

`2. W jakim sensie nasza duchowa walka przypomina podbój Kanaanu, a jak różni się od niego?`

`3. Pomyśl o ostatecznym wypełnieniu typologii Jozuego. Jak obraz świata bez bólu, cierpienia i śmierci daje nam prawdziwą nadzieję w codziennych życiowych zmaganiach?`

`4. Jozue odzwierciedlał charakter Boga do tego stopnia, iż stał się typem Chrystusa i Jego dzieła. W jaki praktyczny sposób możesz pozwolić, by Jezus odzwierciedlił pełniej swój charakter w tobie?`