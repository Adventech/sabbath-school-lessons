---
title:  Wróg wewnętrzny
date:  01/11/2025
---

### Studium Bieżącego Tygodnia
1 P 1,4; Joz 7,1-26; Ps 139,1-16; Ezd 10,11; Łk 12,15; Joz 8,1-29.

> <p>Tekst Pamięciowy</p>
> „Ja, Pan, zgłębiam serce, wystawiam na próbę nerki, aby oddać każdemu według jego postępowania, według owocu jego uczynków” (Jr 17,10).

7. rozdział Księgi Jozuego to pierwszy przypadek, gdy przez tragiczne doświadczenie Izraelici nauczyli się dalekosiężnych konsekwencji przymierza oraz jego głębszego znaczenia. Podczas gdy posłuszeństwo warunkom przymierza gwarantowało zwycięstwo, to zlekceważenie warunków przymierza prowadziło do klęski. Powodzenie Izraelitów w walce zależało nie od ich liczebności, strategii wojennej czy przebiegłości, ale od obecności Boskiego Wojownika wśród nich.

Podczas podboju Ziemi Obiecanej Izraelici musieli się nauczyć trudnej lekcji, że ich najgroźniejszym wrogiem nie jest wróg zewnętrzny, ale oni sami. Największym wyzwaniem stojącym przed nimi nie były potężne mury obronne kananejskich miast ani militarna biegłość ich obrońców, ale buntownicze nastawienie samych Izraelitów świadomie lekceważących Boże polecenia.

W oczekiwaniu na nasze niebiańskie dziedzictwo (zob. 1 P 1,4 i Kol 3,24) stajemy wobec podobnych wyzwań. Na granicy Ziemi Obiecanej nasza wierność jest poddawana próbie, a zwycięzcami możemy być jedynie przez całkowite poddanie się Jezusowi Chrystusowi.