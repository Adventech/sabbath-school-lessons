---
title:  Do Dalszego Studium
date:  26/12/2025
---

„Wśród tłumów, które wyszły z Egiptu, było wielu takich, którzy czcili bożki. Siła nawyku była tak wielka, iż niektórzy praktykowali ten proceder w tajemnicy, nawet po osiedleniu w Kanaanie. Jozue zdawał sobie sprawę z istnienia tego zła wśród Izraelitów i wyraźnie dostrzegał niebezpieczeństwo z nim związane. Żarliwie pragnął ujrzeć gruntowną reformację wśród Hebrajczyków. Wiedział, że jeśli nie zajmą oni zdecydowanego stanowiska w kwestii służenia Panu całym sercem, będą coraz dalej odchodzić od Niego. (...). Podczas gdy część Hebrajczyków była uduchowiona, wielu z nich okazało się zwykłymi formalistami; byli pozbawieni zapału i gorliwości w służbie Bogu. Niektórzy byli bałwochwalcami w głębi serca, choć wstydzili się do tego przyznać”37.

„To uroczyste przymierze zostało zapisane w księdze prawa, aby było w sposób nienaruszalny przestrzegane. Następnie Jozue ustawił wielki kamień pod dębem przy świątyni Pańskiej. »Wtedy Jozue rzekł do całego ludu:

— Oto ten kamień będzie świadkiem przeciwko nam, gdyż słyszał wszystkie słowa Pana, którymi On do nas przemówił; będzie też świadkiem przeciwko wam, abyście się nie zaparli Boga waszego« (Joz 24,27).

Jozue wyraźnie zaznaczył, że jego pouczenia i ostrzeżenia skierowane do Izraelitów nie były jego słowami, ale słowami samego Boga. Ten wielki kamień miał być świadectwem dla następnych pokoleń, przypominając o tym wydarzeniu i świadcząc przeciwko ludowi, gdyby ten popadł w bałwochwalstwo”38.

**Pytania Do Dyskusji**

`1. Podczas wspólnego studium Pisma Świętego omówcie znaczenie wyrażenia: „Jest On Bogiem świętym, Bogiem zazdrosnym” (Joz 24,19). W jakim sensie Bóg jest zazdrosny?`

`2. Jak nasza miłość do Boga wiąże się z wolnością wyboru, jaką On nam daje? Czy moglibyśmy prawdziwie miłować, gdybyśmy nie mieli prawdziwej wolności? Czy prawdziwą miłość można wymusić? Jeśli nie, to dlaczego nie?`

`3. W jaki praktyczny sposób przywódcy Kościoła mogą przekazać pochodnię następnemu pokoleniu chrześcijan?`

`4. Zastanów się nad życiem Jozuego w kontekście stwierdzenia, że za jego życia Izraelici służyli Panu. Jak chciałbyś być zapamiętany przez ludzi?`