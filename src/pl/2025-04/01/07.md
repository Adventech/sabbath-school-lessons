---
title:  Do Dalszego Studium
date:  03/10/2025
---

„W swoich obietnicach i ostrzeżeniach Jezus ma na myśli mnie. Bóg tak ukochał świat, że dał swego jednorodzonego Syna, abym przez wiarę w Niego nie zginął, lecz miał życie wieczne. Doświadczenia związane ze Słowem Bożym mają stać się moimi doświadczeniami. Modlitwa i obietnica, nakaz i ostrzeżenie są moje. (...). Gdy wiara przyjmuje i przyswaja zasady prawdy, stają się one częścią jestestwa i przewodnią siłą życia. Przyjęte przez duszę Słowo Boże kształtuje myśli i prowadzi do rozwoju charakteru”4.

„Nie ma takiej kwestii, na którą trzeba kłaść większy nacisk, częściej powtarzać czy też mocniej wpajać w umysły wszystkich, niż to, że rzeczą niemożliwą dla upadłego człowieka jest zasłużenie sobie na cokolwiek poprzez najlepsze dobre uczynki. Zbawienie jest jedynie przez wiarę w Jezusa Chrystusa”5.

**Pytania Do Dyskusji**

`1. Bez względu na to, jak różnią się okoliczności życia i doświadczenia Jozuego od tego, jak my żyjemy i czego doświadczamy, jakie duchowe zasady, którymi się on kierował, możemy i powinniśmy stosować? Dlaczego wysnuwając takie analogie, musimy zawsze pamiętać o kontekście?`

`2. Podczas wspólnego studiowania Pisma Świętego omówcie związek istniejący między Bożymi obietnicami i naszym posłuszeństwem wobec Boga. Jak obietnice i posłuszeństwo uzupełniają się nawzajem? Dlaczego niebezpieczne jest zaburzanie równowagi między nimi? Czym grozi wysuwanie prawa ponad łaskę? Do czego prowadzi wywyższanie łaski Bożej kosztem umniejszania znaczenia prawa Bożego?`

`3. Jak na podstawie tej lekcji zdefiniowałbyś sukces z biblijnej perspektywy? Jaką rolę odgrywa życiowe powodzenie w chrześcijańskiej definicji sukcesu?`

`4. Wyobraź sobie, co czuł Jozue, pełniąc służbę u boku Mojżesza. Jaka obietnica Boża podtrzymywała go, gdy na jego barkach spoczął ciężar obowiązków przywódcy ludu Bożego? (Zob. Joz 1,5).`