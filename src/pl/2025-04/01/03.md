---
title:  Przeprawcie się! Posiądźcie! Przydzielcie! Czcijcie!
date:  29/09/2025
---

`Przeczytaj 1. rozdział Księgi Jozuego. Czego możemy się nauczyć o strukturze/budowie Księgi Jozuego z jej 1. rozdziału?`

1. rozdział Księgi Jozuego stanowi wprowadzenie do całej księgi. Zawiera cztery mowy odpowiadające czterem zasadniczym częściom księgi: przeprawie przez Jordan (zob. Joz 1,2-9), podbojowi Kanaanu (zob. Joz 1,10-11), podziałowi zajętej ziemi (zob. Joz 1,12-15) i wielbieniu Boga przez posłuszeństwo prawu (zob. Joz 1,16-18).

Księgę Jozuego można postrzegać jako serię Bożych inicjatyw. W każdej inicjatywie Bóg wyznacza określone zadanie Jozuemu w związku z podbojem Kanaanu, a każda inicjatywa po jej skutecznej realizacji jest następnie uznana w księdze.

Ostatecznie obietnice Boże dotyczące objęcia w posiadanie Ziemi Obiecanej miały się wypełnić. Od tej pory obowiązek utrzymania kraju spoczywał w rękach Izraelitów i mógł zostać spełniony jedynie przez szczerą wiarę i posłuszeństwo, do jakiego taka wiara prowadzi.

Boże inicjatywy wyrażone trzema czasownikami — przeprawcie się, posiądźcie i przydzielcie — spotkały się z właściwą odpowiedzią w postaci posłuszeństwa Izraelitów prowadzącego do ostatecznej inicjatywy, to jest wielbienia.

Jak wspomnieliśmy, Księga Jozuego składa się z czterech zasadniczych części, z których każda charakteryzuje się określoną koncepcją wyrażoną przez dominującą obecność jakiegoś hebrajskiego słowa:

1. Przeprawcie się (zob. Joz 1,1-5,12).

2. Posiądźcie (zob. Joz 5,13-12,24).

3. Przydzielcie (zob. Joz 13,1-21,45).

4. Czcijcie (zob. Joz 22,1-24,33).

Struktura/budowa księgi odpowiada jej podstawowemu przesłaniu: Boże inicjatywy nie są realizowane automatycznie. Wymagają one wiernej odpowiedzi ze strony ludu Bożego. To znaczy, że przy tym wszystkim, czego Bóg dokonał dla nas (w tym wszystkim, czego dokonał dla nas, a czego nie jesteśmy w stanie dokonać sami), jesteśmy wezwani do tego, by czynić to, co możemy — przejawiać posłuszeństwo temu, co Bóg nam nakazuje. Tak było zawsze w dziejach ludu Bożego i tak jest również dzisiaj. Na przykład opis ludu Bożego w czasie końca, zawarty w Ap 14,12, wyraża tę ideę, że wiara w to, czego Bóg dokonał dla nas, prowadzi do posłuszeństwa.

`Pomyśl o najcenniejszych dla ciebie obietnicach Słowa Bożego. Jakiej odpowiedzi z twojej strony wymagają te obietnice, aby mogły zostać spełnione dla ciebie?`