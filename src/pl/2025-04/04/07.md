---
title:  Do Dalszego Studium
date:  24/10/2025
---

Gdy we wszechświecie pojawił się bunt przeciwko panowaniu Boga, Bóg miał do wyboru dwie możliwości — albo przestać być tym, kim jest ze swej natury, niezmiennie i wiecznie, by pozwolić kierować wszechświatem zbuntowanej istocie, albo pozostać świętym, sprawiedliwym, miłującym i miłosiernym Ojcem całego stworzenia. Biblia świadczy o tym, że Bóg wybrał to drugie, wskutek czego starcie między siłami zła a Jego mocą okazało się nieuchronne.

Gdy władze polityczne i społeczne w dziejach świata związane z buntowniczymi pozaziemskimi siłami zła okazywały taką samą arogancką postawę wobec Boga, On jako Prawdziwy Władca Wszechświata interweniował. Motyw Jahwe jako Wojownika stanowi zapowiedź ostatecznego zwycięstwa, które położy kres odwiecznemu wszechświatowemu konfliktowi między dobrem a złem (zob. Ap 20,8-10). Ponadto Boże wojny Izraela nie tylko odzwierciedlają wszechświatowy konflikt odbijający się w nich jak w lustrze, ale stanowią część tego konfliktu jako przykład Bożego sądu ostatecznego ukazany w kontekście bieżącej historii.

„Bóg dał im przywilej i zobowiązał ich, by weszli do Ziemi Obiecanej w czasie, który sam wyznaczył, ale wskutek ich samowolnego lekceważenia Jego rozkazów, wycofał swe zezwolenie. (...). Nie było Jego zamiarem, by zdobyli tę ziemię w walce, ale dzięki całkowitemu posłuszeństwu Jego rozkazom”14.

**Pytania Do Dyskusji**

`1. Jak tło wielkiego boju pomaga ci lepiej zrozumieć nakaz Pana, by Izraelici toczyli wojny?`

`2. Podczas wspólnego studium Pisma Świętego omówcie wasze odpowiedzi na pytanie z poniedziałkowej części lekcji dotyczące rzeczywistości wielkiego boju i tego, jak toczy się on w świecie wokół nas. Jaka jest nasza rola w tym boju i jak możemy ją wypełniać?`

`3. Jak możemy zastosować w naszym duchowym życiu zasadę przyglądania się w milczeniu, gdy Pan walczy za nas?`

`4. W naszych dyskusjach i okazjonalnych sporach w Kościele chcemy wiedzieć, kto jest po naszej stronie. Jak to, co czytamy w Joz 5,13-15, powinno wpływać na naszą postawę?`