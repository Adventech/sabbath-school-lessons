---
title:  Podstępny Jakub
date:  21/05/2022
---

### Studium Bieżącego Tygodnia
Rdz 25,21-34; 28,10-22; 11,1-9; 29,1-30; 30,25-32.

> <p>Tekst Pamięciowy</p>
> „Wtedy [Ezaw] rzekł: Słusznie nazwano go Jakub, podszedł mnie bowiem już dwukrotnie, wziął moje pierworodztwo, a teraz wziął moje błogosławieństwo. I rzekł jeszcze: Czy nie zachowałeś i dla mnie błogosławieństwa?” (Rdz 27,36).

Przechodzimy do kolejnego etapu dziejów rodu Izaaka — cudownie zrodzonego dziecka i praprzodka obiecanego Potomka. Dalsza historia rodziny Izaaka nie zaczęła się najlepiej. Ułomny charakter jego syna Jakuba doprowadził do rywalizacji między braćmi o przywilej pierworództwa (zob. Rdz 25,27-34) i w konsekwencji o prawo otrzymania błogosławieństwa Izaaka (zob. 27. rozdział Księgi Rodzaju).

Ponieważ Jakub oszukał ojca i ukradł błogosławieństwo starszemu bratu, musiał uciekać, by uratować swoje życie. Na wygnaniu Bóg spotkał się z nim w Betel (zob. Rdz 28,10-22). Odtąd Jakub, kłamca i oszust, sam miał doświadczyć tego, co to znaczy stać się ofiarą podstępu. Zamiast Racheli, którą miłował (zob. 29. rozdział Księgi Rodzaju), dostał za żonę Leę, starszą siostrę. Aby poślubić także Rachelę, musiał pracować dla swojego podstępnego teścia przez siedem kolejnych lat.

Jednak Jakub doświadczył także Bożego błogosławieństwa, gdyż na wygnaniu urodziło mu się jedenastu synów i Bóg pozwolił mu zdobyć spory majątek.

Tak więc, cokolwiek widzimy w tej historii, widzimy, jak Bóg spełniał obietnice przymierza w ten czy inny sposób, niezależnie od upadków swojego ludu.