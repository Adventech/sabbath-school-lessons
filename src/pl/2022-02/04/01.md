---
title:  Potop
date:  16/04/2022
---

### Studium Bieżącego Tygodnia
Rdz 6,13-7,10; 2 P 2,5-9; Rdz 7,11-24; Rz 6,1-6; Ps 106,4; Rdz 8,1-9,17.

> <p>Tekst Pamięciowy</p>
> „Albowiem jak było za dni Noego, takie będzie przyjście Syna Człowieczego” (Mt 24,37).

„A gdy Pan widział, że wielka jest złość człowieka na ziemi i że wszelkie jego myśli oraz dążenia jego serca są ustawicznie złe…” (Rdz 6,5). Słowo widział kojarzy się z poszczególnymi etapami dzieła stwarzania. Jednak to, co teraz widział Bóg, nie było już, używając hebrajskich słów, tow — dobre, ale ra — złe (zob. Rdz 6,5). Doszło do tego, że Bóg żałował, że stworzył świat — tak pełen ra się stał (zob. Rdz 6,6-7).

A jednak Boży żal zawiera także elementy zbawienia. Hebrajskie słowo nacham, przetłumaczone jako żałować (zob. Rdz 6,6), jest echem imienia Noe (hebr. Noach), które oznacza pociechę (zob. Rdz 5,29). Tak więc reakcja Boga na nikczemność ludzi jest dwojaka. Z jednej strony jest nią groźba sprawiedliwości prowadząca do zagłady jednych, a z drugiej strony obietnica pocieszenia i miłosierdzia prowadząca do zbawienia innych.

Ten „dwugłos” był słyszany już w czasach Kaina i Abla/Seta, a powtórzył się w przeciwieństwie postaw między dwoma rodami: Seta (synowie Boży) i Kaina (synowie ludzcy). Teraz słyszymy znowu podobne przesłanie, gdy Bóg czyni rozróżnienie między Noem i resztą ludzkości.