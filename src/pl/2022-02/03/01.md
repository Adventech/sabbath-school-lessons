---
title:  Kain i jego dziedzictwo
date:  09/04/2022
---

### Studium Bieżącego Tygodnia
Rdz 4,1-26; Hbr 11,4; Mi 6,7; Iz 1,11; 1 Kor 10,13; 1 J 3,12; Rdz 5,1-6,5.

> <p>Tekst Pamięciowy</p>
> „Wszak [twoje oblicze] byłoby pogodne, gdybyś czynił dobrze, a jeśli nie będziesz czynił dobrze, u drzwi czyha grzech. Kusi cię, lecz ty masz nad nim panować” (Rdz 4,7).

Po upadku ludzi i wygnaniu ich z Edenu Księga Rodzaju opisuje głównie narodziny i zgony, a to wszystko jako wypełnienie Bożych proroctw danych wcześniej. Będąc paralelnymi/podobnymi rozdziałami, 3. i 4. rozdział Księgi Rodzaju zawierają wiele wspólnych tematów i słów: opis grzechu (zob. Rdz 3,6-8; por. Rdz 4,8), przekleństwo adamah (hebr.) — ziemi (zob. Rdz 3,17; por. Rdz 4,11) oraz wygnanie (zob. Rdz 3,24; por. Rdz 4,12.16).

Celem tej paralelności jest podkreślenie wypełnienia tego, co nastąpiło wcześniej — proroctw i zapowiedzi danych przez Boga Adamowi i Ewie po ich upadku. Pierwsze wydarzenie po wygnaniu Adama jest pełne nadziei — są to narodziny jego pierwszego syna postrzegane przez Ewę jako spełnienie obietnicy zawartej w mesjańskim proroctwie (zob. Rdz 3,15). Ewa była przekonana, że jej pierworodny syn jest obiecanym Zbawicielem.

Jednak kolejne wydarzenia — zbrodnia Kaina, zbrodnie Lamecha, skrócenie okresu życia ludzi i narastająca nikczemność — są wypełnieniem przekleństwa z 3. rozdziału Księgi Rodzaju.

Jednak nawet wówczas pozostawała jeszcze nadzieja.