---
title:  Józef, mistrz od snów
date:  04/06/2022
---

### Studium Bieżącego Tygodnia
Rdz 37,1-36; Mt 20,26-27; Dz 7,9; Rdz 38,1-41,36.

> <p>Tekst Pamięciowy</p>
> „Mówiąc jeden do drugiego: Oto idzie ów mistrz od snów!” (Rdz 37,19).

Historia Józefa obejmuje ostatnią część Księgi Rodzaju (zob. Rdz 37,1-50,26). Opowiadanie o nim zaczyna się informacją o pierwszych snach Józefa w Kanaanie (zob. Rdz 37,1-11), a kończy się opisem jego śmierci w Egipcie (zob. Rdz 50,26). Józef jest postacią, której w Księdze Rodzaju poświęcono najwięcej miejsca ze wszystkich patriarchów. Choć Józef był tylko jednym z synów Jakuba, to jednak został przedstawiony w Księdze Rodzaju na równi z Abrahamem, Izaakiem i Jakubem.

Jak się przekonamy, życie Józefa jest ilustracją dwóch ważnych teologicznych prawd: po pierwsze Bóg spełnia swoje obietnice, a po drugie Bóg może obrócić zło w dobro.

W lekcji tego tygodnia przyjrzymy się wczesnemu okresowi życia Józefa. Był on ulubionym synem Jakuba, ironicznie nazwanym przez braci baal hachalomot [hebr.] — mistrzem od snów (zob. Rdz 37,19), co wskazuje na to, że uważano go za specjalistę w interpretowaniu snów. Ten przydomek dobrze pasuje do Józefa, jako że nie tylko otrzymywał prorocze sny, rozumiał je, interpretował sny innych osób, ale także w swoim życiu wypełnił prorocze sny, które zostały mu dane.

W tych rozdziałach ujrzymy jeszcze raz, że Boża opatrzność działa mimo zła i podłości ludzkich serc.