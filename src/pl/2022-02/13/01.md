---
title:  Izrael w Egipcie
date:  18/06/2022
---

### Studium Bieżącego Tygodnia
Rdz 46,1-34; Rz 10,12-13; Rdz 47,1-48,22; Dz 3,25-26; Rdz 49,1-28; Flp 2,10; Rdz 49,29-50,21.

> <p>Tekst Pamięciowy</p>
> „Tak osiadł Izrael w ziemi egipskiej, w krainie Goszen. Nabywali ją na własność, rozradzali się i rozmnażali bardzo” (Rdz 47,27).

Księga Rodzaju przedstawia ostatnie lata życia Jakuba i Józefa. Jakub (Izrael) opuścił Kanaan (zob. 46. rozdział Księgi Rodzaju), by osiedlić się w Egipcie (zob. 47. rozdział Księgi Rodzaju), gdzie zakończył życie (zob. Rdz 49,29-50,21). Jednak nawet mieszkając w Egipcie, Jakub nie przestał myśleć o Ziemi Obiecanej (zob. Rdz 50,22-26).

Gdy Jakub przybył do Egiptu, pobłogosławił faraona (zob. Rdz 47,7-10), wypełniając w ten sposób (przynajmniej częściowo) obietnicę daną Abrahamowi, iż będzie błogosławieństwem dla narodów (zob. Rdz 12,3). Przed śmiercią Jakub pobłogosławił synów Józefa (zob. 48. rozdział Księgi Rodzaju). Jakub pobłogosławił także swoich pozostałych synów (zob. Rdz 49,1-28) i przepowiedział im przyszłość jako przodkom późniejszych dwunastu plemion Izraela (zob. Rdz 49,1-27).

Fakt, iż Izraelici zamieszkali na obczyźnie, jako przybysze w Egipcie, pozostaje w sprzeczności z nadzieją żywioną wobec Ziemi Obiecanej. Choć Księga Rodzaju kończy się, gdy Izraelici mieszkają w Egipcie, to jednak ostatnie słowa Józefa wskazują na inne miejsce do życia dla nich:

— „Ja wkrótce umrę, lecz Bóg nawiedzi was łaskawie i wyprowadzi was z tego kraju do ziemi, którą przysiągł dać Abrahamowi, Izaakowi i Jakubowi” (Rdz 50,24).