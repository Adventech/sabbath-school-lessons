---
title:  Do Dalszego Studium
date:  17/06/2022
---

„Trzy dni uwięzienia były dniami gorzkiego smutku dla synów Jakuba. Rozmyślali o swoim złym postępowaniu w przeszłości, a zwłaszcza okrucieństwie, jakiego dopuścili się wobec Józefa. Wiedzieli, że jeśli zostaną oskarżeni o szpiegostwo i nie będą w stanie się wybronić, grozi im śmierć, a w najlepszym razie niewola. Wątpili w to, by ojciec pozwolił im zabrać do Egiptu Beniamina po tym, jak stracił Józefa. Sprzedali Józefa do niewoli i obawiali się, że Bóg ukarze ich teraz cierpieniem w niewoli. Józef rozumiał, że jego ojciec i rodziny jego braci mogą cierpieć niedostatek żywności, a przekonany, że bracia żałują zła, które mu wyrządzili, upewnił się, że nie potraktują Beniamina w podobny sposób”42.

„Józef był zadowolony. Wystawił swoich braci na próbę i ujrzał w nich owoce prawdziwej skruchy z powodu ich grzechów”43.

**Pytania Do Dyskusji**

`1. Podczas studium biblijnego zastanówcie się nad ostatnim pytaniem z czwartkowej części lekcji. Czy Józef byłby tak łaskawy dla swoich braci, gdyby jego sytuacja nie była tak dobra? Nie możemy być tego pewni, ale co w historii Józefa wskazuje na to, że to jego charakter był podstawą jego łaskawości?`

`2. W jakim sensie możemy postrzegać Józefa jako starotestamentową postać wskazującą na Chrystusa i Jego dzieła?`

`3. Józef wystawił braci na próbę. Jak Bóg wystawia na próbę nas?`

`4. Po wielu latach bracia Józefa uświadomili sobie, jak wielką winę ściągnęli na siebie przez to, jak go potraktowali. Czego uczy to nas o powadze winy? Choć Bóg nam przebacza, a my chętnie przyjmujemy Jego przebaczenie, dlaczego musimy nauczyć się przebaczać samym sobie, bez względu na to, jak niegodni tego przebaczenia się czujemy?`