---
title:  Józef, książę Egiptu
date:  11/06/2022
---

### Studium Bieżącego Tygodnia
Rdz 41,37-46; 1 Krl 3,12; Rdz 42,1-38; Rz 5,7-11; Rdz 43,1-45,28.

> <p>Tekst Pamięciowy</p>
> „Nadto rzekł faraon do Józefa: Oto ustanawiam cię namiestnikiem całej ziemi egipskiej” (Rdz 41,41).

Józef został namiestnikiem Egiptu, a jego bracia oddali mu pokłon, nie wiedząc, że to ich brat (zob. 42. rozdział Księgi Rodzaju). Byli oni zmuszeni okazać pokorę, gdy Józef zażądał, by powrócili do niego z Beniaminem (zob. 43. rozdział Księgi Rodzaju), a gdy — jak sądzili — bezpieczeństwo Beniamina zostało zagrożone (zob. 44. rozdział Księgi Rodzaju), błagali o łaskę namiestnika, który był dla nich jak faraon. Gdy Józef wreszcie ujawnił swoją tożsamość, zrozumieli, że wbrew temu, co zrobili, Bóg obrócił wszystko zło w dobro.

Rzeczą interesującą jest to, że cały ten ciąg wydarzeń, który rzekomo skupia się na sukcesie Józefa, tak naprawdę eksponuje skruchę jego braci. Ich podróże między Józefem a ich ojcem oraz trudności, które ich spotykały, przypomniały im żywo to, co zrobili bratu i ojcu, tak iż uświadomili sobie swoją winę wobec Boga. To, co ich teraz spotkało, odebrali jako sąd Boży. Poruszające emocjonalne zakończenie, które wyciska wszystkim łzy radości, zawiera także przesłanie przebaczenia ich złych czynów, których nie sposób usprawiedliwić.