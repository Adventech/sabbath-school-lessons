---
title:  Wszystkie narody i Babel
date:  23/04/2022
---

### Studium Bieżącego Tygodnia
Rdz 9,18-11,9; Łk 10,1; Mt 1,1-17; Łk 1,26-33; Ps 139,7-12; Rdz 1,28; 9,1.

> <p>Tekst Pamięciowy</p>
> „Dlatego nazwano je [miasto] Babel, bo tam pomieszał Pan język całej ziemi i rozproszył ich stamtąd po całej powierzchni ziemi” (Rdz 11,9).

Po potopie biblijne opowiadanie nie koncentruje się już w takim stopniu na jednym człowieku, Noem, ale przesuwa swoje zainteresowanie na jego trzech synów — Sema, Chama i Jafeta. Szczególna uwaga zostaje zwrócona na Chama — przodka Kananejczyków (zob. Rdz 10,6.15), na pojęcie Kanaanu — Ziemi Obiecanej (zob. Rdz 12,5) oraz na niecierpliwe oczekiwania Abrahama, którego błogosławieństwo dane mu miało być rozprzestrzenione na wszystkie narody świata (zob. Rdz 12,3).

Jednak bieg tego opowiadania zostaje przerwany przez wydarzenia związane z wieżą Babel (zob. Rdz 11,1-9). Po raz kolejny plany Boga wobec ludzkości ulegają zakłóceniu. To, co miało być błogosławieństwem — pojawienie się narodów — stało się okazją do kolejnego przekleństwa. Narody bowiem zaczęły się jednoczyć, by zająć miejsce Boga, a On odpowiedział wtedy sądem nad nimi, powodując zamieszanie pośród nich i rozproszenie ludzi po świecie (zob. Rdz 11,8), a przez to niejako przyczyniając się do realizacji pierwotnego Bożego planu zaludnienia ziemi (zob. Rdz 9,1).

Ostatecznie, wbrew ludzkiej nikczemności, Bóg obrócił zło w dobro i, jak zawsze, do Niego należało ostatnie słowo. Przekleństwo, jakie spadło na Chama (zob. Rdz 9,21-22.25), i przekleństwo, jakie spadło na narody pracujące przy wznoszeniu wieży Babel (zob. Rdz 11,9), miały się ostatecznie okazać błogosławieństwem dla tych narodów.