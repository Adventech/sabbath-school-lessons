---
title:  Jakub-Izrael
date:  28/05/2022
---

### Studium Bieżącego Tygodnia
Rdz 32,22-31; Oz 12,4-5; Jr 30,5-7; Rdz 33,1-20; 34,30-35,29.

> <p>Tekst Pamięciowy</p>
> „Wtedy rzekł: Nie będziesz już nazywał się Jakub, lecz Izrael, bo walczyłeś z Bogiem i z ludźmi i zwyciężyłeś” (Rdz 32,28).

Historia rodu Jakuba trwa nadal, a z nią jego wzloty i upadki. W tej historii objawiają się ręka Boga i Jego wierność obietnicom przymierza.

W tym tygodniu podążamy śladem Jakuba po tym, jak opuścił on dom Labana i wyruszył w rodzinne strony na spotkanie z Ezawem, którego niegdyś oszukał. Co zrobi teraz jego skrzywdzony brat?

Na szczęście dla Jakuba, gdy drżał z trwogi w oczekiwaniu na spotkanie z Ezawem, Bóg jego ojców ponownie ukazał się mu nocą, która stała się zapowiedzią tego, co nazwano później czasem trwogi Jakubowej (zob. Jr 30,5-7). Tej nocy Jakub, oszust, stał się Izraelem, a nowe imię oznaczało nowy początek, który miał prowadzić do powstania narodu dziedziczącego to imię.

Mówiąc innymi słowy, bez względu na to, co się wydarzyło, historia patriarchów i ich rodzin została przedstawiona w Piśmie Świętym po to, by uświadomić nam, że Bóg jest wierny i wypełni to, co obiecał, nawet jeśli czasami wydaje się, że Jego lud robi wszystko, by to uniemożliwić.