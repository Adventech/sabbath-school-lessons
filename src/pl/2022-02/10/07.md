---
title:  Do Dalszego Studium
date:  03/06/2022
---

„Doświadczenie Jakuba w czasie (…) nocy zmagań i udręki przedstawia próbę, przez którą musi przejść lud Boży tuż przed powtórnym przyjściem Chrystusa. (...).

Takie będzie doświadczenie ludu Bożego w jego ostatnim boju z mocami zła. Bóg podda próbie wiarę, wytrwałość i ufność wiernych w Jego moc, która może ich wyzwolić. Szatan będzie usiłował przestraszyć ich myślą, że ich przypadek jest beznadziejny, że ich grzechy są zbyt wielkie, by mogły zostać przebaczone. Będą głęboko odczuwać swoje wady; i gdy będą przeglądać swoje życie, ich nadzieje osłabną. Pamiętając jednak o wielkości Bożego miłosierdzia i o swej szczerej skrusze, będą powoływać się na obietnice, które Bóg za pośrednictwem Chrystusa dał bezradnym i skruszonym grzesznikom. Ich wiara nie załamie się, chociaż ich modlitwy nie zostaną wysłuchane natychmiast. Uchwycą się mocy Bożej, tak jak Jakub uchwycił się Anioła, i powiedzą:

— »Nie puszczę cię, dopóki mi nie pobłogosławisz« (Rdz 32,26). (...).

Jednak historia Jakuba jest zapewnieniem, że Bóg nie odrzuci tych, którzy zostali zwiedzeni do grzechu, ale wrócili do Niego w prawdziwej skrusze. To przez poddanie się i ufną wiarę Jakub zyskał to, czego nie mógł zyskać dzięki walce o własnych siłach. W ten sposób Bóg nauczył swego sługę, że jedynie Boża moc i łaska mogą dać mu błogosławieństwo, którego pragnął. Tak będzie i z tymi, którzy będą żyć w czasach końca. Gdy ze wszystkich stron grozić im będzie niebezpieczeństwo, a rozpacz ściśnie duszę, muszą polegać wyłącznie na zasługach odkupienia. Sami z siebie nie możemy nic uczynić”37.

**Pytania Do Dyskusji**

`1. Dlaczego słabość Jakuba była okazją do okazania łaski przez Boga? Jak doświadczenie Jakuba ma się do stwierdzenia Pawła: „Kiedy jestem słaby, wtedy jestem mocny” (2 Kor 12,10)?`

`2. Dlaczego Biblia ukazuje tak dużo okropnych szczegółów z życia wielu opisywanych postaci? Jaki wniosek z tego wynika? Czego możemy się z tego dowiedzieć?`

`3. Zastanów się nad sprawą bałwochwalstwa. Jakim bożkom najczęściej oddaje się cześć w naszej kulturze i naszej cywilizacji? Jak możemy się upewnić, że nie wielbimy niczego i nikogo oprócz Boga?`