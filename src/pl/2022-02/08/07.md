---
title:  Do Dalszego Studium
date:  20/05/2022
---

Ponieważ Abraham był niezwykłym prorokiem, któremu Bóg objawiał swoje plany (zob. Rdz 18,17), Bóg wkroczył w ludzką sferę patriarchy i w pewnym stopniu ukazał mu swój plan zbawienia ludzkości przez ofiarę swojego Syna.

„Izaak był postacią wskazującą na Syna Bożego złożonego w ofierze za grzechy ludzkości. Bóg uświadomił Abrahamowi, co jest istotą ewangelii zbawienia człowieka. Aby to uczynić i sprawić, by ta prawda dotarła do niego, a jednocześnie wypróbować jego wiarę, Bóg zażądał od Abrahama złożenia w ofierze jego umiłowanego syna. Cały smutek i cierpienie, jakie Abraham przeżył w ciągu tych kilku straszliwych dni próby, głęboko odcisnęły w jego umyśle zrozumienie planu odkupienia upadłej ludzkości. Przez własne doświadczenie pojął, jak niepojętej ofiary dokonał Bóg, oddając swojego Syna na śmierć dla uratowania upadłego człowieka. Dla Abrahama nie mogło istnieć głębsze psychiczne cierpienie niż to, jakie przeżył, spełniając nakaz ofiarowania swego syna”30.

„Abraham zestarzał się. Spodziewał się, że wkrótce umrze. Jeszcze jedno pozostało mu jednak do zrobienia, by zapewnić swemu potomstwu spełnienie obietnicy. Izaak był tym jedynym, wyznaczonym przez Boga, który miał objąć po nim spuściznę jako strażnik prawa Bożego i ojciec wybranego ludu, ale jeszcze się nie ożenił. Mieszkańcy Kanaanu oddawali się bałwochwalstwu, więc Bóg zabronił swemu ludowi zawierania z nimi małżeństw, wiedząc, że takie małżeństwa prowadziłyby do odstępstwa. Patriarcha obawiał się zgubnych wpływów zepsucia, które otaczało jego syna. (...). W umyśle Abrahama wybór żony dla syna był sprawą największej wagi. Zależało mu, by syn poślubił kobietę, która nie odwiedzie go od Boga. (...). Izaak, ufając mądrości i miłości ojca, chętnie powierzył mu tę sprawę, wierząc też, że Bóg sam będzie kierował tym wyborem”31.

**Pytania Do Dyskusji**

`1. Podczas studium biblijnego omówcie gotowość Abrahama do ofiarowania Izaaka. Spróbujcie sobie wyobrazić wiarę, jakiej wymagało posłuszeństwo temu nakazowi. Co wielkiego i jednocześnie co niepokojącego jest w tej biblijnej historii?`

`2. Czym jest wolna wola? Dlaczego nasza wiara nie miałaby sensu, gdyby nie była rzeczywista? Jakie przykłady wolnej woli dostrzegamy w postępowaniu postaci biblijnych i jak wbrew złym wyborom ludzi Bóg spełni ostatecznie swoją wolę?`