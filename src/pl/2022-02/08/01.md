---
title:  Obietnica
date:  14/05/2022
---

### Studium Bieżącego Tygodnia
Rdz 22,1-24; Hbr 11,17; Kpł 18,21; J 1,1-3; Rz 5,6-8; Rdz 23,1-25,34; Rz 4,1-12.

> <p>Tekst Pamięciowy</p>
> „A Abraham zestarzał się i posunął się w latach; Pan zaś błogosławił Abrahamowi we wszystkim” (Rdz 24,1).

Zgodnie z Bożą obietnicą Sara wreszcie urodziła syna Abrahamowi „w starości jego” (Rdz 21,2), a on nadał mu imię Izaak (zob. Rdz 21,1-5). Ale historia Abrahama jeszcze się nie zakończyła. Jej zwieńczeniem było zabranie syna na górę Moria, gdzie patriarcha miał go złożyć w ofierze. Jednak zamiast Izaaka ofiarowany został baranek (zob. Rdz 22,13), który był znakiem Bożego zaangażowania w błogosławienie narodów przez potomstwo Abrahama (zob. Rdz 22,17-18). Tym potomkiem jest oczywiście Jezus Chrystus (zob. Dz 13,23). W tej zadziwiającej (i nieco kontrowersyjnej) historii objawiony został pełniej plan zbawienia ludzkości.

Chociaż niedoszłe ofiarowanie Izaaka zawiera głębokie duchowe lekcje, to z pewnością musiało wstrząsnąć rodziną Abrahama. Sara zmarła wkrótce potem (zob. 23. rozdział Księgi Rodzaju), a Izaak dotkliwie odczuł śmierć matki.

W wyniku tego Abraham podjął inicjatywę, by zatroszczyć się o przyszłość swojego syna. Zaaranżował jego małżeństwo z Rebeką (zob. 24. rozdział Księgi Rodzaju), która urodziła Izaakowi dwóch synów (zob. Rdz 25,21-23), zaś sam Abraham ożenił się z Keturą, która wydała na świat licznych potomków (zob. Rdz 25,1-6). W tym tygodniu przyjrzymy się ostatnim latom życia Abrahama (zob. Rdz 25,7-11).