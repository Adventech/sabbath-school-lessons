---
title:  Do Dalszego Studium
date:  06/05/2022
---

„Kościół Chrystusa ma być błogosławieństwem, a członkowie Kościoła mają być błogosławieni, będąc błogosławieństwem dla innych. Celem Boga przyświecającym wyborowi ludu na oczach całego świata było nie tylko to, by przyjąć ów lud jako Jego synów i córki, ale by przez nich przekazać światu dobrodziejstwa Bożego oświecenia. Gdy Pan wybrał Abrahama, uczynił go nie tylko szczególnym przyjacielem Boga, ale także pośrednikiem cennych i szczególnych przywilejów, jakimi pragnął obdarzyć narody. Miał on być światłem pośród moralnych ciemności spowijających jego otoczenie.

Kiedykolwiek Bóg błogosławi swoje dzieci światłem i prawdą, czyni to nie tylko po to, by dać im dar życia wiecznego, ale także po to, by ludzie wokół nich mogli zostać duchowo oświeceni. (...). »Wy jesteście solą ziemi« (Mt 5,13). Gdy Bóg czyni swoje dzieci solą, czyni to nie tylko dla zachowania ich samych, ale także po to, by stali się czynnikiem służącym zachowaniu innych. (...).

Czy jaśniejecie jako żywe kamienie w Bożej budowli? (...). Nie mamy prawdziwej religii, jeśli nie wywiera ona nadrzędnego wpływu na nas we wszystkich sprawach życia. W nasze życiowe dzieło musi być wpleciona praktyczna pobożność. Na nasze serca musi działać odradzająca łaska Chrystusa. Potrzebujemy znacznie mniej siebie samych, a znacznie więcej Jezusa”24.

**Pytania Do Dyskusji**

`1. Co to znaczy być błogosławionym w świetle błogosławieństwa Abrahama: „Będę ci błogosławił, (...) tak że staniesz się błogosławieństwem” (Rdz 12,2)? Jak my, którzy służymy Bogu Abrahama, możemy być błogosławieństwem dla swoich bliźnich?`

`2. Co złego było w połowicznym kłamstwie Abrahama, że Sara jest tylko jego siostrą? Co jest gorsze — oczywiste kłamstwo czy zatajanie istotnej części prawdy będące w gruncie rzeczy kłamstwem?`

`3. Przeczytaj jeszcze raz Rdz 14,21-23, czyli odpowiedź Abrahama na ofertę króla Sodomy. Dlaczego patriarcha odpowiedział w ten sposób i czego możemy się z tego nauczyć? Czy Abraham nie miał prawa przyjąć oferty króla?`