---
title:  Do Dalszego Studium
date:  01/04/2022
---

„Ponieważ księga przyrody, jak i księga Słowa Bożego posiadają zna­miona tego samego Mistrza, pozostają w stosunku do siebie w najlepszej harmonii. Księgi te mówią o tych samych prawdach, choć przemawiają innym językiem i działają odmiennymi metodami. Wiedza i odkrycia — coraz to nowe cuda, dobrze zrozumiane, nie przynoszą nic, co by stało w sprzeczności z Bożym objawieniem. Są to jedynie coraz to nowsze odkrycia dzieł Bożych. Księga przyrody i spisane Słowo objaśniają się wzajemnie. Zapoznają nas z Panem, ucząc praw, przez które On działa.

Fałszywe wnioski wyciągnięte z obserwacji przyrody doprowadziły do konfliktu między nauką a Bożym objawieniem. By tę dysharmonię i te rozbieżności usunąć, podjęto się fałszywej interpretacji Pisma Świętego w celu podważenia mocy Słowa Bożego. Poglądy geologów zaprzeczają Mojżeszowej interpretacji stworzenia świata. Według ich twierdzeń mi­liony lat złożyły się na ewolucję, która wyprowadziła świat z chaosu. Aby pogodzić słowa Mojżeszowe z nauką, uznano, iż dni stworzenia były to nieskończenie długie okresy dochodzące do milionów lat, że inaczej wówczas interpretowano pojęcie czasu.

Powyższa interpretacja nie jest uzasadniona. Słowa Biblii zgadzają się ze sobą i pozostają w pełnej harmonii z objawionymi przez przyrodę prawami”5.

**Pytania Do Dyskusji**

`1. Jak na jakość wiary wpływa przekonanie, że biblijny opis stworzenia jest jedynie mitem wymyślonym w celu przekazania duchowych lekcji, ale niemającym związku z historyczną rzeczywistością? Jakie wskazówki w tekście biblijnym sugerują to, że Mojżesz traktował opis stworzenia jako tak samo historyczny, jak i reszta Księgi Rodzaju? Jak Jezus potwierdził historyczność wydarzeń opisanych w tej księdze?`

`2. Czego opis stworzenia w Księdze Rodzaju uczy nas o znaczeniu zarządzania ziemią? Jak możemy być dobrymi zarządcami naszej planety, a jednocześnie unikać oddawania czci stworzeniu zamiast Stwórcy, co jest realną pokusą? (Zob. Rz 1,25).`

`3. Jak wspaniałość, piękno i majestat bardzo dobrego pierwotnego Bożego stworzenia wciąż przejawiają się w przyrodzie mimo tysięcy lat spustoszenia spowodowanego przez grzech, mówiąc nam w wyrazisty sposób o dobroci i potędze Boga?`