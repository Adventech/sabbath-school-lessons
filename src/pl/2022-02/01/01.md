---
title:  Stworzenie
date:  26/03/2022
---

### Studium Bieżącego Tygodnia
Ps 100,1-3; Rdz 1,1-2,25; Wj 20,8-11; 40,33; Mt 25,14-30; 19,7-9.

> <p>Tekst Pamięciowy</p>
> „Na początku stworzył Bóg niebo i ziemię” (Rdz 1,1).

Księga Rodzaju, a zatem cała Biblia, zaczyna się od opisu stworzenia świata przez Boga. Ten fakt jest bardzo ważny, bo oznacza, że nasze stworzenie wyznacza początek historii ludzkości i historii biblijnej. Ta prawda wskazuje także na to, że opis stworzenia w Księdze Rodzaju ma taką samą historyczną wiarygodność, jak i inne wydarzenia w biblijnej historii ludzkości.

Wersety dotyczące stworzenia w 1. i 2. rozdziale Księgi Rodzaju zawierają lekcje o Bogu i ludzkości. Studiując je w tym tygodniu, zrozumiemy lepiej głębię znaczenia siódmego dnia tygodnia — soboty. Przyjrzymy się stworzeniu ludzi na obraz Boga, ale i jednocześnie z prochu ziemi. Będziemy zaintrygowani celem, jakiemu miało służyć drzewo poznania dobra i zła oraz jego powiązanie z drzewem życia.

Najważniejsza lekcja płynąca z biblijnej historii początków jest lekcją łaski. Nasze istnienie jest wyłącznie dziełem łaski. Bóg stworzył niebo i ziemię, gdy ludzie jeszcze nie istnieli. Podobnie jak to jest z naszym stworzeniem, także i nasze odkupienie jest darem Boga. Jakże wymowne jest to, że oba te pojęcia — stworzenie i odkupienie — są zawarte w przykazaniu nakazującym świętowanie siódmego dnia tygodnia, soboty.