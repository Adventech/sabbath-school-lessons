---
title:  Problem zła
date:  08/02/2025
---

### Studium Bieżącego Tygodnia
Hi 30,26; Mt 27,46; Hi 38,1-12; Ps 73,1-28; Rdz 2,16-17; Ap 21,3-4.

> <p>Tekst Pamięciowy</p>
> „I otrze wszelką łzę z oczu ich, i śmierci już nie będzie; ani smutku, ani krzyku, ani mozołu już nie będzie; albowiem pierwsze rzeczy przeminęły” (Ap 21,4).

Przypuszczalnie największym problemem stojącym przed chrześcijaństwem jest problem zła: Jak pogodzić fakt, że Bóg jest doskonale dobry i miłujący, z faktem istnienia zła w tym świecie. Najkrócej mówiąc, skoro Bóg jest nieskończenie dobry i wszechmocny, to dlaczego istnieje zło, i to w takiej skali?

Nie jest to jedynie problem akademicki, ale coś, co nurtuje wielu ludzi, a niektórych skutecznie powstrzymuje od poznania i pokochania Boga.

„Dla wielu ludzi pochodzenie zła i przyczyna jego istnienia stanowią powód wielkiego zamieszania. Widzą oni jego działanie i straszliwe rezultaty w postaci nieszczęścia i zniszczenia i zadają pytanie, jak to wszystko może mieć miejsce pod rządami Tego, którego mądrość, miłość i moc nie mają granic. Stykają się w tym miejscu z zagadką, dla której nie znajdują wyjaśnienia”11.

Wielu ateistów wskazuje problem zła jako uzasadnienie swoich ateistycznych poglądów. Jednak jak przekonamy się w tym i kolejnych tygodniach, Bóg objawiony w Biblii jest zupełnie dobry i możemy Mu ufać, nawet wbrew złu, które skaziło nasz upadły świat.