---
title:  Wiemy tak mało
date:  10/02/2025
---

Koniec dziejów grzechu zostanie oznaczony zwycięstwem miłości nad złem. Zanim to nastąpi, dręczyć nas będą trudne pytania. W jaki zatem sposób możemy konstruktywnie myśleć i rozmawiać o problemie zła?

`Przeczytaj Hi 38,1-12. Jak odpowiedź Boga dana Hiobowi naświetla problem zła? Jak dużo wiemy i jak dużo nie wiemy o tym, co dzieje się za kulisami wielkiego boju między dobrem a złem?`

W Księdze Hioba cierpiący patriarcha stawia liczne pytania o to, dlaczego dotknęło go tak dużo zła i cierpienia. Hiob domaga się wysłuchania przez Boga i odpowiedzi na swoje pytania, gdyż nie wie, co dzieje się poza zasięgiem jego wzroku w niebie (zob. 1. i 2. rozdział Księgi Hioba).

Odpowiedź udzielona Hiobowi przez Boga jest niezwykle wymowna. „Potem Pan odpowiedział Jobowi spośród zawieruchy i rzekł:

— Któż to zaciemnia mój plan słowami bezmyślnymi?” (Hi 38,1-2).

Ktoś przełożył to ostatnie zdanie następująco:

— „Dlaczego tyle mówisz, skoro tak mało wiesz?” (Hi 38,2 CEV).

W Hi 38,4 Bóg dodaje:

— „Gdzie byłeś, gdy zakładałem ziemię? Powiedz, jeśli wiesz i rozumiesz”.

`Przeczytaj Hi 42,3. Jak odpowiedź Hioba uświadamia nam nasz status (naszą sytuację/nasze położenie) i potrzebę przyjęcia go do wiadomości?`

W swoich odpowiedziach na pytania Hioba Bóg wyjaśnił patriarsze, iż wielu rzeczy nie wie i nie rozumie. Podobnie jak to było w przypadku Hioba, my także powinniśmy pokornie przyznać, że wiele jeszcze nie wiemy z tego, co dzieje się w świecie i za kulisami zdarzeń. Fakt, iż jeszcze nie znamy wielu odpowiedzi na trudne pytania, nie znaczy, że takie odpowiedzi nie istnieją i że pewnego dnia ich nie poznamy. Jednak zanim to nastąpi, musimy ufać w dobroć Boga, która wielokrotnie i na różne sposoby została nam objawiona.

`Pomyśl, jak mało wiemy o otaczającej nas rzeczywistości. Dlaczego musimy się nauczyć żyć bez odpowiedzi na trudne pytania, zwłaszcza te dotyczące problemu zła i cierpienia?`