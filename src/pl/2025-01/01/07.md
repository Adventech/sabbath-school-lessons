---
title:  Do Dalszego Studium
date:  03/01/2025
---

„Ciemność niezrozumienia Boga spowija świat. Ludzie utracili poznanie Jego charakteru. Nie rozumieją Go i błędnie interpretują Jego charakter. W naszych czasach ma być głoszone Boże przesłanie — przesłanie oświecające swym wpływem i zbawienne w swej mocy. Charakter Boga ma być ukazany ludziom. W ciemności świata ma zajaśnieć światło chwały Boga — światło Jego dobroci, miłosierdzia i prawdy.

Dzieło to zostało przepowiedziane przez proroka Izajasza w następujących słowach: »Jeruzalem! Podnieś, nie bój się! Mów do miast judzkich: Oto wasz Bóg! Oto Wszechmocny, Jahwe przychodzi w mocy, jego ramię włada. Oto ci, których sobie zarobił, są z nim, a ci, których wypracował, są przed nim« (Iz 40,9-10).

Ci, którzy czekają na przyjście Oblubieńca, mają mówić ludziom:

— »Oto wasz Bóg!« (Iz 40,9).

Ostatnie promienie światła miłosierdzia, ostatnie przesłanie miłosierdzia dane światu jest objawieniem charakteru Boga, którego podstawę stanowi miłość. Dzieci Boże mają objawiać chwałę Boga. W swoim życiu i charakterze mają objawiać to, czego dokonała dla nich łaska Boża.

Światło Słońca Sprawiedliwości ma jaśnieć w dobrych czynach — w słowach prawdy i czynach świętości”5.

**Pytania Do Dyskusji**

`1. Od przekonania, że Bóg nie istnieje, gorsze jest tylko przekonanie, że Bóg istnieje i nas nienawidzi. Czym byłby nasz świat, gdyby coś takiego było prawdą?`

`2. Jak myślisz, dlaczego we współczesnym świecie panuje tak wielkie niezrozumienie charakteru Boga? Podczas wspólnego studium Biblii zastanówcie się nad tym, w jaki sposób możecie pomagać ludziom lepiej zrozumieć charakter Boga nacechowany miłością?`

`3. Jakie przesłanie dotyczące charakteru Boga ma być głoszone w naszych czasach? Jak wyjaśniłbyś to przesłanie komuś, kto nie rozumie jeszcze miłości Boga? Jakie dowody wskazują na realność miłości Boga i Jego wspaniałego charakteru?`

`4. Mówienie o miłości Boga to jedno, natomiast okazywanie i odzwierciedlanie tej miłości w naszym życiu to coś innego. Jakie czyny świętości mogą ukazywać miłość Boga do ludzi, wśród których żyjemy?`