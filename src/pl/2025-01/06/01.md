---
title:  Bóg miłuje sprawiedliwość
date:  01/02/2025
---

### Studium Bieżącego Tygodnia
Ps 33,5; 85,11; Pwt 32,4; Jk 1,17; Tt 1,2; Wj 32,14; Mt 5,43-48.

> <p>Tekst Pamięciowy</p>
> „Lecz kto chce się chlubić, niech się chlubi tym, że jest rozumny i wie o mnie, iż Ja, Pan, czynię miłosierdzie, prawo i sprawiedliwość na ziemi, gdyż w nich mam upodobanie — mówi Pan” (Jr 9,23).

Bogowie narodów starożytnego Bliskiego Wschodu byli nie tylko kapryśni, niemoralni i nieprzewidywalni, ale także okrutni. Na przykład wierzono, że domagają się oni ofiar z ludzi, w tym także dzieci. Wyznawcy tych fałszywych bóstw nie mogli na nie liczyć i zawsze musieli się pilnować, by nie złamać tabu i nie narazić się na gniew mściwego bożka.

Według Pwt 32,17 za tymi bogami kryły się demony (zob. także 1 Kor 10,20-21). Formy kultu były obliczone na wyzysk wyznawców przez kapłanów, a jednocześnie miały utrzymywać tych ludzi w głębokiej duchowej i moralnej ciemności.

Bóg objawiony w Biblii jest zupełnie inny od demonicznych sił. Jahwe jest doskonale dobry, a Jego charakter jest niezmienny. Jedynie dzięki nieustającej dobroci Boga możemy mieć nadzieję w tym życiu oraz życie wieczne w przyszłości.

W przeciwieństwie do starożytnych i współczesnych fałszywych bogów, Jahwe jest głęboko wzburzony z powodu zła, cierpienia, niesprawiedliwości i ucisku, czyli tego wszystkiego, co stale i nieodwołalnie potępia. Pewnego dnia Bóg uwolni wszechświat od wszelkiego zła.