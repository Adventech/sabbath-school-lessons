---
title:  Do Dalszego Studium
date:  07/02/2025
---

„Słowo Boga objawia Jego charakter. On sam mówił o swojej nieskończonej miłości i współczuciu. Gdy Mojżesz modlił się: »Pokaż mi, proszę, chwałę twoją!« (Wj 33,18), Pan odpo­wiedział:

— »Ja sprawię, że przejdzie wszystko dobre moje przed twarzą twoją« (Wj 33,19 BG).

To jest Jego chwała. Bóg, przechodząc przed Mojżeszem, oświadczył:

— »Pan, Pan, Bóg miłosierny i litościwy, nie rychły do gniewu, a obfity w miłosierdziu i w prawdzie, zachowywujący miło­sierdzie nad tysiącami, gładzący nieprawość i przestępstwo i grzech« (Wj 34,6-7 BG).

On jest »Bogiem łaskawym i miłosiernym, cierpliwym i pełnym łaski« (Jon 4,2), ponieważ ma »upodobanie w łasce« (Mi 7,18).

Bóg złączył nasze serca z sa­mym sobą przez niezliczone do­wody miłości objawione na nie­bie i na ziemi. Pragnął objawić się nam przez dzieła przyrody oraz najgłębsze i najczulsze więzi, jakich może doświadczyć człowiek. Jednak one tylko w niedoskonały sposób odzwier­ciedlają Jego miłość. Pomimo tych wszystkich dowodów ludzie spoglądali na Boga z lękiem, ponieważ wróg tego, co dobre, przyćmił ich umysły. Myśleli o Nim jako o istocie surowej i nieprzebaczającej. Szatan spowodował, że ludzie zaczęli postrzegać Boga jako istotę cechującą się srogą sprawiedliwością, która jest surowym sędzią oraz szorstkim i wymagającym wierzycielem. Malował obraz Stworzyciela, który zawistnym okiem wychwytuje błędy i potknięcia ludzi, tak aby mógł wykonać na nich wyrok. Jezus żył wśród ludzi, aby usunąć ten okropny cień, objawiając światu nieskończoną miłość Boga”10.

**Pytania Do Dyskusji**

`1. Dlaczego ważne jest to, byśmy pamiętali, że chwała Boga jest powiązana z Jego dobrocią? W jaki sposób fakt ten podważa teologię chwały wynoszącą moc Boga ponad Jego miłość i charakter?`

`2. Czy zdarzało ci się podważać dobroć Boga? Czy znasz kogoś, kto kwestionował dobroć Boga wskutek postępowania tych, którzy uważają się za Jego wyznawców, czy po prostu wskutek istnienia zła w świecie? Jak ty uporałeś się z tą kwestią i jak możesz pomóc komuś, kto zmaga się ze zrozumieniem dobroci Boga? (Zob. także następną lekcję).`

`3. Podczas wspólnego studium Biblii omówcie swoje odpowiedzi na pytanie z poniedziałkowej części lekcji. Jak rzeczywistość wielkiego boju pomaga nam zrozumieć zło istniejące we współczesnym świecie?`