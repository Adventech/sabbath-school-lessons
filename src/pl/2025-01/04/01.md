---
title:  Bóg żarliwy i pełen współczucia
date:  18/01/2025
---

### Studium Bieżącego Tygodnia
Ps 103,13; Iz 49,15; Oz 11,1-9; Mt 23,37; 2 Kor 11,2; 1 Kor 13,4-8.

> <p>Tekst Pamięciowy</p>
> „Czy kobieta może zapomnieć o swoim niemowlęciu i nie zlitować się nad dziecięciem swojego łona? A choćby nawet one zapomniały, jednak Ja ciebie nie zapomnę” (Iz 49,15).

Emocje są często postrzegane jako niepożądane i niepotrzebne. Niektórzy uważają je ze swej istoty za irracjonalne, a przymiotnik emocjonalny traktują jak ujmę. Według niektórych starożytnych greckich filozofów idea racjonalnego/rozumnego człowieka, prawie zupełnie niepodatnego na emocje lub przynajmniej panującego nad nimi przy pomocy chłodnego rozumu, była wysoko ceniona jako ideał, do którego należy dążyć.

Owszem, niepohamowane emocje mogą nastręczać kłopotów. Jednak Bóg stworzył ludzi jako zdolnych do odczuwania emocji i On sam jest przedstawiony w Piśmie Świętym jako doświadczający głębokich emocji. Skoro Bóg jest głęboko emocjonalny, jak zdecydowanie przedstawia Go Biblia, to emocje nie mogą być czymś z gruntu złym i irracjonalnym, jako że Bóg objawiony w Biblii jest doskonałą dobrocią i nieskończoną mądrością.

W gruncie rzeczy wspaniałą prawdą jest świadomość, iż miłość Boga do nas jest głęboko emocjonalna. Jednak musimy pamiętać o tym, że choć miłość Boga (emocjonalna czy jakakolwiek inna) jest doskonała, to nie należy jej postrzegać jako identycznej z emocjami doświadczanymi przez ludzi.