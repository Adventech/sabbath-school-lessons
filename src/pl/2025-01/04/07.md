---
title:  Do Dalszego Studium
date:  24/01/2025
---

„Wszyscy znający ubóstwo swych dusz i wiedzący, że nie ma w nich nic dobrego, mogą otrzymać sprawiedliwość i siłę od Jezusa Chrystusa mówiącego:

— „Pójdźcie do mnie wszyscy, którzy jesteście spracowani i obciążeni” (Mt 11,28).

Chrystus zapewnia zmianę naszego ubóstwa duchowego na bogactwo swojej łaski. Jako grzesznicy nie jesteśmy warci miłości Bożej. Chrystus zawsze podniesie nas z upadku, jeśli z całym oddaniem zwrócimy się do Niego. Przeto jeżeli przyjdziemy do Chrystusa w stanie naszego ubóstwa, jako słabi, bezradni i biedni, to bez względu na to, jak grzeszne jest nasze życie i jak dalece godne ubolewania położenie duchowe — zawsze Zbawiciel wyjdzie nam naprzeciw, obejmie miłościwymi ramionami, okryje białą szatą swej własnej sprawiedliwości i tak zaprowadzi do Ojca. Chrystus zwraca się do Boga i prosi Go za nas:

— Zająłem miejsce grzesznika. Nie patrz na to krnąbrne dziecko, ale spójrz na mnie.

I chociaż szatan wiedzie z Bogiem spór o nasze dusze, chociaż oskarża nas o grzechy i żąda naszych dusz jako swej zdobyczy, to jednak krew Chrystusa przemawia za nami z większą potęgą”8.

**Pytania Do Dyskusji**

`1. Zwróć uwagę na poniższą natchnioną wskazówkę, jak dzięki Jezusowi jesteśmy przedstawiani Ojcu: Zbawiciel wyjdzie nam naprzeciw, obejmie miłościwymi ramionami, okryje białą szatą swej własnej sprawiedliwości i tak zaprowadzi do Ojca. Bez względu na to, jak bardzo zniechęceni bywamy czasami z powodu naszych wad i niedociągnięć i jak często nie odzwierciedlamy wobec innych takiej miłości, jaką Bóg nas darzy, dlaczego zawsze musimy wracać do najwspanialszej nowiny, iż jesteśmy przyjęci przez Ojca, gdyż Jezus okryje nas białą szatą swej własnej sprawiedliwości i tak zaprowadzi do Ojca?`

`2. Wyobraź sobie, co czuła matka dziecka, gdy przed obliczem króla Salomona druga kobieta twierdziła, że dziecko należy do niej. Pomyśl nad emocjonalnymi słowami zawartymi w 1 Krl 3,26. Jak werset ten rzuca światło na tego samego rodzaju słowa użyte w celu opisania emocji Boga wobec Jego ludu w Oz 11,8?`

`3. W ewangeliach widzimy, że Jezus często był poruszony losem ludzi znajdujących się w potrzebie. Co wówczas czynił? Działał, by wyjść naprzeciw potrzebom ludzi. W jaki praktyczny sposób każdy z nas z osobna i wszyscy razem możemy wychodzić naprzeciw ludziom potrzebującym pomocy i wsparcia?`