---
title:  Do Dalszego Studium
date:  07/03/2025
---

„Upadły człowiek jest zgodnie z prawem jeńcem szatana. Misją Chrystusa było uratować go z mocy wielkiego nieprzyjaciela. Człowiek jest z natury skłonny iść za sugestiami szatana i nie jest w stanie skutecznie oprzeć się tak straszliwemu wrogowi, jeśli Chrystus, Potężny Zwycięzca, nie mieszka w nim, nie kieruje jego pragnieniami i nie udziela mu siły. Jedynie Bóg jest w stanie ograniczyć moc szatana, a ten przemierza ziemię we wszystkie strony. Ani na chwilę nie traci czujności, obawiając się, że przepuści okazję niszczenia ludzi. Ważne jest, by lud Boży to rozumiał, aby unikać sideł szatana. Szatan przygotowuje swoje zwiedzenia, ażeby w ostatniej kampanii przeciwko ludowi Bożemu wystąpić w sposób zamaskowany nawet dla wierzących. »I nic dziwnego; wszak i szatan przybiera postać anioła światłości« (2 Kor 11,14). Podczas gdy niektórzy zwiedzeni ludzie twierdzą, że on nie istnieje, szatan trzyma ich w niewoli i działa przez nich w pełnej skali. Szatan lepiej niż wierni Boży zna moc, którą mogą mieć nad nim, gdy Chrystus jest ich siłą. Gdy pokornie błagają Potężnego Zwycięzcę o pomoc, to najsłabszy wierzący w prawdę i polegający zdecydowanie na Chrystusie może skutecznie odeprzeć szatana i wszystkie jego zastępy. Szatan jest zbyt przebiegły, by wystąpić otwarcie i bezczelnie ze swoimi pokusami, gdyż wówczas chrześcijanie otrząsnęliby się ze swojej ospałości i zaczęliby polegać na silnym i potężnym Wyzwolicielu. Tak więc przychodzi niepostrzeżenie i działa w przebraniu przez dzieci nieposłuszeństwa wyznające fałszywą pobożność”21.

**Pytania Do Dyskusji**

`1. Co to znaczy: Być zgodnie z prawem jeńcem szatana? Czy to znaczy, że szatan może zrobić z ludźmi, co mu się żywnie podoba? Jeśli nie, to dlaczego? Jak ma się to do tego, co nazwaliśmy regułami walki w wielkim boju?`

`2. Dlaczego Bóg zagwarantował szatanowi jakiekolwiek panowanie w ramach wielkiego boju, choć tylko tymczasowo? Jak świadczy to o sposobie, w jaki Bóg odpowiada na oskarżenia szatana?`

`3. Co odpowiadasz tym (także niektórym chrześcijanom), którzy zaprzeczają istnieniu szatana jako realnej osobowej istoty? Choć nie jesteśmy w stanie dowieść istnienia szatana, jakie dowody możesz podać, by pomóc ludziom zrozumieć, kim jest ten arcyzwodziciel?`