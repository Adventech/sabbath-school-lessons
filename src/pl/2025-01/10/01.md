---
title:  Reguły walki
date:  01/03/2025
---

### Studium Bieżącego Tygodnia
Dn 10,1-14; Ap 12,18-13,8; Hi 1,1-12; 2,1-7; J 12,31; 14,30; Mk 6,5; 9,29.

> <p>Tekst Pamięciowy</p>
> „Kto popełnia grzech, z diabła jest, gdyż diabeł od początku grzeszy. A Syn Boży na to się objawił, aby zniweczyć dzieła diabelskie” (1 J 3,8).

Przejmująca historia ukazująca naturę wielkiego boju została opisana w 1 Krl 18,19-40. Na górze Karmel za pośrednictwem Eliasza Bóg zdemaskował rzekomych bogów narodów. Jednak bogowie ci byli nie tylko wymysłem pogan. Kryło się za nimi coś znacznie bardziej złowrogiego. Poganie zazwyczaj nie zdawali sobie sprawy z tego, komu tak naprawdę służą, oddając cześć swoim bożkom.

„Składali ofiary demonom, które nie są bogami, bogom, których ojcowie wasi nie znali” (Pwt 32,17). Apostoł Paweł dodaje: „To, co składają w ofierze, ofiarują demonom, a nie Bogu; ja zaś nie chcę, abyście mieli społeczność z demonami” (1 Kor 10,20).

Za fałszywymi bogami narodów ukrywały się prawdziwe zamaskowane demony. To znaczy, że wszystkie fragmenty Pisma Świętego dotyczące bałwochwalstwa i obcych bogów należy traktować jako odnoszące się do zagadnienia wielkiego boju.

Na tym tle temat wielkiego boju staje się bardziej zrozumiały. Ta prawda ma istotne znaczenie dla lepszego zrozumienia natury wielkiego boju, rzucając więcej światła na problem zła.