---
title:  Do Dalszego Studium
date:  28/03/2025
---

„Wielki Pasterz wspomoże wszystkich pracujących dla dobra innych. Będą oni pić żywą wodę i będą zadowoleni. Nie będą tęsknić za podniecającymi rozrywkami ani ciągłymi zmianami w życiu. Głównym przedmiotem zainteresowania stanie się ratowanie dusz bliskich upadku. Relacje społeczne nabiorą właściwego sensu. Miłość Zbawiciela będzie wówczas jednoczyła wszystkie serca. Gdy uświadomimy sobie, że jesteśmy współpracownikami Boga, przestaniemy obojętnie patrzeć na Jego obietnice. Zapłoną one w naszych sercach i rozpalą nasze usta. Gdy Bóg powołał Mojżesza do sprawowania pieczy nad ciemnym, niezdyscyplinowanym i buntowniczym narodem, dał mu przyrzeczenie:

— »Oblicze moje pójdzie przed tobą i dam ci odpoczynienie« (Wj 33,14 BJW).

Ponadto rzekł:

— »Będę z tobą« (Wj 3,12).

Obietnica ta przeznaczona jest dla wszystkich, którzy na miejscu Chrystusa pracują na rzecz nieszczęśliwych i cierpiących”28.

**Pytania Do Dyskusji**

`1. Przeczytaj 1 Kor 13,4-8. Jak 13. rozdział 1. Listu do Koryntian rzuca światło na to, jakimi ludźmi powinniśmy być?`

`2. Co odróżnia owce od kozłów w Mt 25,31-46? Dlaczego musimy rozumieć, że to, co Jezus mówi w tych słowach, nie uczy zbawienia z uczynków?`

`3. Co oznaczają dla ciebie te słowa: Gdy umiłujemy świat tak, jak On go umiłował, wówczas Jego misja dla nas zostanie zakończona. Będziemy przygotowani do nieba, gdyż będziemy nosić je w naszych sercach (zob. czwartkową część lekcji)? Co te słowa mówią o naturze Boga i nieba? Jak możemy już tu i teraz żyć jak mieszkańcy nieba, szerząc miłość Bożą w sposób niosący pomoc i sprawiedliwość uciśnionym?`

`4. Jakie praktyczne kroki należy podjąć w twoim zborze, by w swojej działalności odzwierciedlał on troskę o miłość i sprawiedliwość w swoim otoczeniu? Co czynisz dla ludzi, wśród których żyjesz? Co możesz zmienić na lepsze w tej kwestii? W jaki praktyczny sposób, indywidualnie i jako wspólnota, możecie w większym stopniu postępować zgodnie z miłością i sprawiedliwością, o których uczyliśmy się w tej lekcji?`