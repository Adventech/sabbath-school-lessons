---
title:  Wolna wola, miłość i Boża opatrzność
date:  15/02/2025
---

### Studium Bieżącego Tygodnia
Łk 13,34; Jr 32,17-20; Hbr 1,3; Pwt 6,4-5; Ef 1,9-11; J 16,33.

> <p>Tekst Pamięciowy</p>
> „To powiedziałem wam, abyście we mnie pokój mieli. Na świecie ucisk mieć będziecie, ale ufajcie, Ja zwyciężyłem świat” (J 16,33).

Opatrzność to pojęcie oznaczające działania Boga w świecie. To, jak myślimy o Bożej opatrzności, w znacznym stopniu decyduje o naszej postawie wobec Boga, bliźnich i o naszym stosunku do problemu zła.

Chrześcijanie na różne sposoby pojmują Bożą opatrzność. Niektórzy wierzą, że Bóg używa swojej mocy w sposób decydujący o wszystkim, co dzieje się na świecie. Twierdzą, że Bóg z góry wybiera, kto ma być zbawiony, a kto potępiony! Według tego poglądu ludzie nie mają wolnego wyboru, gdyż to Bóg decyduje za nich. Ci, którzy tak wierzą, twierdzą, że nawet ludzkie pragnienia są ustalone z góry przez Boga.

W przeciwieństwie do tego poglądu mocne biblijne dowody świadczą o tym, że Bóg nie określa z góry wszystkiego, co się stanie. Daje ludziom (i aniołom) wolną wolę do tego stopnia, iż mogą wybrać postępowanie przeciwne Jego woli. Historia upadku ludzi, grzechu i zła jest dramatycznym i tragicznym przykładem skutków nadużywania wolnej woli. Plan zbawienia został wprowadzony dla odwrócenia tragedii spowodowanej przez nadużycie wolnej woli.