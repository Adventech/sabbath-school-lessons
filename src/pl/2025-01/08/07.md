---
title:  Do Dalszego Studium
date:  21/02/2025
---

„Plan naszego odkupienia nie został powzięty jako potrzeba chwili, nie został ułożony po upadku Adama. Był on objawieniem »tajemnicy, przez długie wieki milczeniem pokrytej« (Rz 16,25). Stanowił rozwinięcie zasad, jakie od wieczności tworzyły podwalinę tronu Bożego. Od początku Bóg i Chrystus wiedzieli o odstępstwie szatana oraz o upadku człowieka, jaki dokonał się za sprawą oszukańczej mocy odstępcy. Bóg nie zadecydował o istnieniu grzechu, lecz przewidział jego istnienie i poczynił kroki, aby przeciwstawić się tej straszliwej sytuacji. Jego miłość do świata była tak wielka, że postanowił wydać swego jednorodzonego Syna, »aby każdy, kto weń wierzy, nie zginął, ale miał żywot wieczny« (J 3,16)”17.

**Pytania Do Dyskusji**

`1. Jeśli Bóg nie zawsze może zrealizować swoją wolę, jak wpływa to na twój sposób myślenia o tym, co dzieje się w świecie? Jakie praktyczne wnioski wypływają ze zrozumienia faktu, iż nie wszystkie pragnienia Boga się spełniają?`

`2. Jeśli wrócimy do analogii pieczenia ciasta z czwartkowej części lekcji, możemy zrozumieć, dlaczego wbrew temu, że Bóg i Chrystus wiedzieli o odstępstwie szatana, zdecydowali się nas, ludzi, stworzyć. Miłość musi być częścią tego równania, a miłość oznacza wolność. Zamiast stworzyć nas jako niezdolnych do miłowania, Bóg stworzył nas jako wolnych, choć wiedział, że ostatecznie zaprowadzi Go to na krzyż. Jak świadczy to o nienaruszalności i zasadniczym znaczeniu miłości w systemie Bożego panowania, iż Chrystus wolał cierpieć mękę i śmierć na krzyżu, niż odmówić nam wolności jako warunku istnienia miłości?`

`3. Często narzekamy z powodu istnienia zła i cierpienia w świecie, ale jak często zastanawiamy się nad tym, jak Bóg boleje i jest zasmucony cierpieniem i złem? Jak wpływa na twoje zrozumienie problemu zła i cierpienia fakt, iż sam Bóg cierpi z powodu zła?`

`4. Jak ta prawda — iż w świecie dzieje się wiele rzeczy niezgodnych z wolą Boga — pomaga ci uporać się z własnym cierpieniem, zwłaszcza gdy jawi się ono jako bezsensowne i nie prowadzi do żadnego dobra?`