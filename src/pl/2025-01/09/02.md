---
title:  To nieprzyjaciel uczynił
date:  23/02/2025
---

`Przeczytaj Mt 13,24-27. Jak ta przypowieść pomaga nam zrozumieć istnienie zła w naszym świecie?`

Jezus opowiedział przypowieść o gospodarzu, który zasiał dobre ziarno na swoim polu. Jednak wśród pszenicy wyrósł także kąkol. Widząc to, słudzy zapytali:

— „Panie, czy nie posiałeś dobrego nasienia na swojej roli? Skąd więc ma ona kąkol?” (Mt 13,27).

Podobne pytania są zadawane w kwestii problemu zła:

— Skoro Bóg stworzył dobry świat, skąd wzięło się zło?

`Przeczytaj Mt 13,28-30 w świetle wyjaśnienia podanego przez Chrystusa w Mt 13,37-40. Jak wersety te objaśniają naturę wielkiego boju?`

Gospodarz odpowiedział na pytanie sług:

— „To nieprzyjaciel uczynił” (Mt 13,28).

Jezus wskazał, że „Ten, który sieje dobre nasienie, to Syn Człowieczy” (Mt 13,37), czyli On sam, a następnie wyjaśnił, że „rola (...) to świat” (Mt 13,38), a „nieprzyjaciel, który (...) posiał [kąkol], to diabeł” (Mt 13,39). Zatem przypowieść przedstawia wielki bój między Chrystusem a szatanem. Dlaczego w świecie istnieje zło? Otóż jest ono wynikiem działania nieprzyjaciela (diabła), który sprzeciwia się Gospodarzowi.

— „To nieprzyjaciel uczynił” (Mt 13,28).

Jednak ta odpowiedź pociąga za sobą kolejne pytanie:

— „Czy chcesz więc, abyśmy poszli i wybrali go [kąkol]?” (Mt 13,28).

Mówiąc innymi słowy, dlaczego nie usunąć zła natychmiast?

— „Nie! Abyście czasem wybierając kąkol, nie powyrywali wraz z nim i pszenicy. Pozwólcie obydwom róść razem aż do żniwa” (Mt 13,29-30; por. Mk 4,29).

Według przypowieści Bóg położy kres złu, ale przedwczesne wykorzenienie zła doprowadziłoby do nieodwracalnych szkód, których należy uniknąć dla dobra mieszkańców wszechświata.

`Jakie niebezpieczeństwa wiążą się z próbą przedwczesnego wyrwania kąkolu spośród pszenicy? Z drugiej strony, dlaczego nie powinniśmy ignorować zła, z jakim mamy do czynienia?`