---
title:  Wielki bój
date:  22/02/2025
---

### Studium Bieżącego Tygodnia
Mt 13,24-27; Rdz 1,31; Ez 28,12-19; Iz 14,12-15; Mt 4,1-11; J 8,44-45.

> <p>Tekst Pamięciowy</p>
> „I ustanowię nieprzyjaźń między tobą a kobietą, między twoim potomstwem a jej potomstwem; ono zdepcze ci głowę, a ty ukąsisz je w piętę” (Rdz 3,15).

Kluczowe znaczenie dla biblijnej teologii ma wielki bój między Chrystusem a szatanem. Choć idea kosmicznego konfliktu między Bogiem a upadłymi niebiańskimi istotami, które zbuntowały się przeciwko Niemu, jest jednym z wyróżniających się motywów w Piśmie Świętym (zob. Mt 13,24-30.37-39; Ap 12,7-10) i jest intensywnie analizowana w chrześcijańskiej tradycji, wielu chrześcijan odrzuca czy lekceważy tę ideę.

Jednak z biblijnej perspektywy temat kosmicznego konfliktu, w ramach którego diabeł i jego aniołowie sprzeciwili się Królestwu Bożemu, nie powinien być zaniedbywany, gdyż przeoczanie go prowadzi do braku zrozumienia sporej części biblijnej narracji. Choćby same ewangelie są pełne odniesień do diabła i jego aniołów przeciwnych Bogu.

W tej lekcji odniesiemy się najpierw do tego, jak w świetle biblijnych informacji możemy odpowiedzieć na dwa poniższe pytania:

1. Gdzie Pismo Święte uczy, że istnieje wielki bój między Bogiem a szatanem?

2. Jaki jest charakter tego wielkiego boju według Pisma Świętego?