---
title:  "Miłość i sprawiedliwość: dwa największe przykazania"
date:  15/03/2025
---

### Studium Bieżącego Tygodnia
Mt 22,34-40; Za 7,9-12; Ps 82,1-8; Mi 6,8; Mt 23,23-30; Łk 10,25-37.

> <p>Tekst Pamięciowy</p>
> „Jeśli kto mówi: Miłuję Boga, a nienawidzi brata swego, kłamcą jest; albowiem kto nie miłuje brata swego, którego widzi, nie może miłować Boga, którego nie widzi” (1 J 4,20).

Choć wiemy, że Bóg ostatecznie wszystko naprawi, to jednak dla nas, chrześcijan, ważne jest to, co robimy tu i teraz. Choć istnieje wiele przejawów niesprawiedliwości i zła, których Bóg nie usunie aż do końca (w związku z zasadami wielkiego boju), nie znaczy to, że Bóg nie może się nami posłużyć, by w miarę możliwości nieść ulgę ofiarom cierpienia i zła, z którymi się stykamy. Jako chrześcijanie mamy obowiązek pełnić tego rodzaju służbę.

Jak zauważyliśmy, miłość i sprawiedliwość idą ze sobą w parze — są nierozłączne. Bóg miłuje sprawiedliwość. Tak więc, jeśli miłujemy Boga, będziemy także miłować sprawiedliwość.

Podobnie, jeśli miłujemy Boga, będziemy miłować bliźnich. Częścią miłości bliźniego jest troska o jego dobro. Gdy inni ludzie cierpią z powodu niedostatku, ucisku i wszelkich form niesprawiedliwości, powinniśmy okazać im pomoc. Gdy nasi bliźni są uciskani, nie powinniśmy obojętnie odwracać od nich oczu. Musimy zadać sobie pytanie, co możemy zrobić, indywidualnie i jako Kościół, by rozprzestrzeniać Bożą miłość i sprawiedliwość, przedstawiając w ten sposób cierpiącej ludzkości doskonały charakter sprawiedliwości i miłości naszego Pana.