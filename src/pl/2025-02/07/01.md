---
title:  Podstawy proroctwa
date:  10/05/2025
---

### Studium Bieżącego Tygodnia
Iz 6,6-8; Rdz 3,21-24; Ez 1,4-14; Ap 4,1-11; Lb 2,3-25; Iz 14,12-14.

> <p>Tekst Pamięciowy</p>
> „Potem usłyszałem głos Pana, który rzekł: Kogo poślę? I kto tam pójdzie? Tedy odpowiedziałem: Oto jestem, poślij mnie!” (Iz 6,8).

Prawo Boga do panowania we wszechświecie opiera się na Jego charakterze i na tym, że jest Stwórcą Wszystkiego (zob. Ap 4,11). Gdy odkrywamy sprawiedliwy charakter Boga, zaczynamy rozumieć, jak i dlaczego grzesznej ludzkości brakuje „chwały Bożej” (Rz 3,23).

W tym tygodniu dalej będziemy studiować wizję tronu Bożego i rozważać status ludzkości przed obliczem świętego Boga oraz to, jak ofiara Chrystusa odradza nas i przybliża do tronu Boga. Bóg zamierza odrodzić nas nie tylko jako poszczególnych ludzi, ale także jako ludzkość, abyśmy znowu objawiali Jego chwałę wobec całego stworzenia. Studiując inne fragmenty Biblii, znajdujemy ważne wskazówki pomagające nam zrozumieć i docenić wzniosłe powołanie skierowane do nas przez Boga jako do grzeszników, których darzy On przebaczeniem i odkupieniem.

Ludzki bunt skończy się ostatecznie i na zawsze. Ponadto pełen miłości charakter Boga nacechowany wyrzeczeniem się siebie i ofiarnością będzie jaśniał jeszcze bardziej, niż jaśniał w ramach pierwotnego Bożego planu dla ludzkości. Choć Bóg nigdy nie zaplanował upadku ludzkości, to jednak przez krzyż Chrystusa pełen miłości charakter Boga zostanie ukazany w szczególny sposób.