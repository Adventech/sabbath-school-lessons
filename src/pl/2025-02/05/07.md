---
title:  Do Dalszego Studium
date:  02/05/2025
---

„»I widziałem nowe niebo i nową ziemię; albowiem pierwsze niebo i pierwsza ziemia przeminęły, i morza już nie ma« (Ap 21,1). Ogień, który pochłania bezbożnych, oczyszcza ziemię. Ginie wszelki ślad przekleństwa. Żadne wiecznie płonące piekło nie będzie przypominało odkupionym straszliwych konsekwencji grzechu.

Pozostanie tylko jedna pamiątka: nasz Odkupiciel zawsze będzie nosił znaki swojego ukrzyżowania. Na Jego poranionym czole oraz na Jego boku, rękach i stopach widnieją jedyne ślady okrutnego dzieła, jakiego dokonał grzech. Prorok, widząc chwałę Chrystusa, mówi: »Od Jego boku biją promienie, tam jest siedziba Jego potęgi« (Ha 3,4 NBG). Ten przebity bok, z którego wypłynął krwawy strumień jednający człowieka z Bogiem — oto jest chwała Zbawiciela, »tam jest ukryta jego moc« (Ha 3,4 BW). »Władny, aby zbawić« (Iz 63,1 BL) przez ofiarę odkupienia, władny był także dopełnić sprawiedliwości wobec tych, którzy pogardzili Bożym miłosierdziem. A znaki Jego upokorzenia przynoszą Mu najwyższy zaszczyt; przez całą wieczność rany odniesione na Golgocie będą przynosić Mu chwałę i świadczyć o Jego mocy”19.

**Pytania Do Dyskusji**

`1. Ostatecznie wszelkie ziemskie dokonania, nawet te największe i najbardziej godne podziwu, obrócą się w proch i odejdą w niepamięć. Dotyczy to zarówno osobistych osiągnięć, jak i potęgi całych narodów. Dlaczego zawsze należy pamiętać o tej perspektywie? Jak pomaga to nam właściwie wyznaczyć nasze priorytety?`

`2. Przyjrzyj się uważnie bestii, która wyszła z morza w Ap 13,1-10. W jakim sensie bestia ta jest naturalną konsekwencją sposobu myślenia budowniczych wieży Babel? Jest ona wyraźnie sumą wszystkich ludzkich potęg, od Babilonii po mały róg. Jakie cechy każdego z tych imperiów przetrwały z biegiem czasu? W jaki sposób świat nadal odzwierciedla wartości, na przykład, Babilonii czy Rzymu?`

`3. Jak my, jako adwentyści dnia siódmego, utrzymujemy równowagę między podążaniem za Panem i posłuszeństwem prawu państwa, w którym mieszkamy? Co się dzieje, gdy posłuszeństwo prawu Bożemu wymaga sprzeciwu wobec ziemskiego prawa?`