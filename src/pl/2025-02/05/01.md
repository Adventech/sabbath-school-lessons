---
title:  Narody (cz. II)
date:  26/04/2025
---

### Studium Bieżącego Tygodnia
Rdz 2,9-17; Dn 2,31-35; Iz 17,12-13; Dn 7,1-3; Rz 3,10-19; Ap 12,15-16; 10,1-11.

> <p>Tekst Pamięciowy</p>
> „Przestańcie i poznajcie, żem Ja Bóg, wywyższony między narodami, wywyższony na ziemi!” (Ps 46,11).

Przez wieki znajdowali się tacy, którzy twierdzili, że Bóg potrzebował upadku ludzi oraz intencjonalnie doprowadził ich do grzechu i śmierci, aby w osobie Jezusa umrzeć za nich na krzyżu. Argumentowali to twierdzenie w ten sposób, iż Bóg nie miał innego sposobu, by z taką mocą i tak wyraźnie objawić głębię swojej miłości do ludzkości. Krótko mówiąc, według nich Bóg potrzebował upadku ludzkości.

Jest to okropny i nędzny pogląd. Nigdy nie było intencją Boga, by Lucyfer czy ludzie upadli w grzech. Bunt Lucyfera i przyłączenie się ludzi do tego buntu były niezmierną tragedią. Gdyby nasi prarodzice nie upadli, nasza radość w Bogu pozostałaby zupełna.

W tym tygodniu w dalszym ciągu będziemy rozważać problemy spowodowane przez upadek ludzi i ludzkie pragnienie rządzenia w sposób przeciwny panowaniu Boga. Zagadnienie to zostało wyraźnie ukazane w Księdze Daniela, która świadczy o tym, że Bóg miał rację, gdy ostrzegał swoich wyznawców, co się stanie, jeżeli wzgardzą Jego panowaniem i postanowią ustanowić nad sobą ziemskiego monarchę. To ostrzeżenie spełniło się całkowicie, a Izraelici przekonali się, że nic dobrego nie wynika z tego, gdy grzesznicy rządzą grzesznikami.