---
title:  Symbolicznie czy dosłownie?
date:  03/04/2025
---

Jedną z zasadniczych kwestii, jakie musi uwzględnić każdy, kto przystępuje do studiowania proroctw, jest to: Jak określić, czy wypowiedzi biblijne należy rozumieć dosłownie, czy symbolicznie? Jak można stwierdzić, czy autor używał symbolicznego języka, i co oznaczają użyte symbole? Najważniejsze to zbadanie, jak dane wyobrażenie czy symbol są używane w całej Biblii. Współczesne znaczenie danego symbolu nie ma praktycznie żadnego znaczenia. Na przykład niektórzy ludzie usiłują postrzegać symbol niedźwiedzia występujący w 7. rozdziale Księgi Daniela jako wskazujący na Rosję, jako że współcześnie to zwierzę jest kojarzone z tym państwem. Nie jest to właściwy ani bezpieczny sposób interpretowania proroczych symboli.

**Przeczytaj podane wersety, pozwalając, by Biblia sama się interpretowała (określała warunki interpretacji). Jaki proroczy symbol występuje w każdym z danej grupy wersetów i jakie znaczenie przypisuje mu Biblia?**

`Dn 7,7; 8,3; 7,24`

`Ap 1,16; Ef 6,17; Hbr 4,12`

`Ap 12,1; 21,2; Ef 5,31-32; Jr 6,2`

Przestrzegając prostej zasady, zgodnie z którą należy interpretować Biblię zgodnie ze wskazanymi w niej metodami, można łatwo rozszyfrować zdecydowaną większość proroczych symboli. Na przykład róg może symbolizować polityczną siłę jakiejś organizacji czy narodu/państwa. Miecz może symbolizować Słowo Boże. Kobieta może symbolizować Kościół. Wyraźnie widzimy, że Biblia sama się wyjaśnia.

Musimy jeszcze odpowiedzieć na pytanie: Dlaczego Bóg czasami przemawia do nas w symbolach, zamiast bezpośrednio? Dlaczego Piotr krytycznie odnosząc się do Rzymu, nazywa go Babilonem w 1 P 5,13?

Istnieje szereg powodów, dla których Bóg wybrał komunikowanie się z ludźmi przy pomocy proroczych symboli. Na przykład w przypadku Kościoła nowotestamentowego otwarte wskazanie w Apokalipsie Jana Rzymu jako sprawcy bezmiaru zła nasiliłoby niewyobrażalnie i tak już dotkliwe prześladowanie. Niezależnie od powodów użycia symbolicznego przekazu możemy ufać Bogu, iż pragnie On, byśmy zrozumieli znaczenie proroczych symboli.

`Choć niektóre symbole i proroctwa pozostają dla nas tajemnicą, jak to, co już rozumiemy, wzmacnia naszą wiarę?`