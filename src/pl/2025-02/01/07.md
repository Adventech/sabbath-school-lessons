---
title:  Do Dalszego Studium
date:  04/04/2025
---

„Duchowni i członkowie Kościołów orzekli, że proroctwa Księgi Daniela i Apokalipsy Jana zawierają niezrozumiałe tajemnice. Jednak Chrystus, nawiązując do wydarzeń, jakie miały mieć miejsce w czasach Jego uczniów, skierował ich właśnie do proroctwa Daniela: »Kto czyta, niech uważa« (Mt 24,15). Natomiast twierdzenie, że Apokalipsa Jana jest tajemnicą, której nie da się zrozumieć, stoi w sprzeczności z samym tytułem tej księgi: »Objawienie Jezusa Chrystusa, które dał mu Bóg, aby ukazać sługom swoim to, co ma się stać wkrótce (…). Błogosławiony ten, który czyta, i ci, którzy słuchają słów proroctwa i zachowują to, co w nim jest napisane; czas bowiem jest bliski« (Ap 1,1.3). (...).

Jak w świetle natchnionego Słowa można nauczać, że Apokalipsa Jana jest tajemnicą wykraczającą poza granice ludzkiego zrozumienia? To rozwikłana tajemnica i otwarta księga. Jej studium kieruje umysł ku proroctwom Daniela, a obie te księgi prezentują najważniejsze wskazówki, jakie Bóg przekazał ludziom na temat tego, co wydarzy się przed końcem historii świata.

Przed Janem roztoczyła się głęboka i wstrząsająca wizja doświadczeń Kościoła. Widział sytuację ludu Bożego, zagrażające mu niebezpieczeństwa, zmagania i ostateczne wyzwolenie. Spisał ostatnie poselstwa, które mają posłużyć do zebrania żniwa ziemi — zarówno snopów do niebiańskiego spichlerza, jak i wiązek dla ognia zniszczenia. Zostały mu przedstawione kwestie o wielkiej doniosłości, przeznaczone szczególnie dla Kościoła ostatnich dni, aby ci, którzy powinni zwrócić się od błędu ku prawdzie, zostali powiadomieni o czekających ich trudach i zmaganiach. Nikt nie musi pozostać w nieświadomości w związku z tym, co ma przyjść na świat”3.

**Pytania Do Dyskusji**

`1. W jaki sposób studiowanie proroctw znacząco przyczynia się do wzmacniania twojej wiary? Jakie proroctwa — napisane nieraz tysiące lat temu i trafnie wskazujące wydarzenia na przestrzeni dziejów — pomogły ci zdobyć zaufanie do Biblii i Boga, który natchnął jej autorów? Na przykład: Jak 2. rozdział Księgi Daniela daje nam mocne i logiczne powody, by wiedzieć, że Bóg nie tylko istnieje, ale także zna przyszłość i troszczy się o nas?`

`2. W jaki najlepszy sposób możemy się ustrzec przed licznymi dziwnymi i pokrętnymi próbami interpretowania proroctw, także przez niektóre osoby w naszym Kościele? Dlaczego musimy zawsze być wierni zaleceniu: „Wszystkiego doświadczajcie, co dobre, tego się trzymajcie” (1 Tes 5,21)?`