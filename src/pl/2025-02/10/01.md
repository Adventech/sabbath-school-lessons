---
title:  Znaleźliśmy się u kresu wieków
date:  31/05/2025
---

### Studium Bieżącego Tygodnia
Ap 6,12-17; Mt 24,36-44; Rdz 6,1-8; 2 P 2,4-11; Rdz 18,17-32; Dn 7,9-10.

> <p>Tekst Pamięciowy</p>
> „A to wszystko na tamtych przyszło dla przykładu i jest napisane ku przestrodze dla nas, którzy znaleźliśmy się u kresu wieków. A tak, kto mniema, że stoi, niech baczy, aby nie upadł” (1 Kor 10,11-12).

Biblia jest pełna historii z życia ludu Bożego wskazujących na przyszłe wydarzenia i pomagających nam zrozumieć teraźniejszą prawdę. Niektóre z tych historii są typami wskazującymi na wydarzenia czasu końca tak szczegółowymi, iż dają nam podstawę do lepszego zrozumienia Księgi Daniela oraz Apokalipsy Jana.

Nie łamiąc wolności sumienia, Bóg kieruje wydarzeniami tak, by w dniach końca wypełniło się wszystko, co przepowiedział przez proroków. Niektóre z tych ważnych historii — na przykład potop, zniszczenie Sodomy i Gomory i tym podobne — są w oczywisty sposób powiązane z wydarzeniami czasu końca, gdyż Nowy Testament nawiązuje do tych historii, przepowiadając przyszłe wydarzenia. Inne historie wymagają uważnego zastanowienia i zbadania, aby można było wydobyć z nich cenne prawdy dane nam w Słowie Bożym.

W kolejnych lekcjach będziemy studiować kilka takich historii, by przekonać się, co mają do powiedzenia o wydarzeniach takich jak: powtórne przyjście Chrystusa, sąd śledczy, finalny kryzys i inne. W tym studium zachowamy chrystocentryczne podejście, gdyż Chrystus musi być podstawą wszystkiego oraz celem każdego studiowania proroctw.