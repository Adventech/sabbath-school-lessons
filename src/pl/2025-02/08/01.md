---
title:  W Księdze Psalmów (cz. I)
date:  17/05/2025
---

### Studium Bieżącego Tygodnia
Hbr 9,11-15; Ps 122,1-9; 15,1-5; 24,1-10; Wj 33,18-23; Ps 5,1-13; 51,9-17.

> <p>Tekst Pamięciowy</p>
> „I widziałem, a oto Baranek stał na górze Syjon, a z nim sto czterdzieści cztery tysiące tych, którzy mieli wypisane jego imię na czole i imię jego Ojca” (Ap 14,1).

Jako adwentyści dnia siódmego zwykliśmy wyszukiwać w Starym Testamencie symbole użyte w Apokalipsie Jana. Pomaga nam to lepiej je zrozumieć. Liczne wersety zawierające te symbole, choć nie są jedynym dobrym źródłem, są rozsiane po całym Starym Testamencie.

Jednym z najbogatszych źródeł tego rodzaju informacji jest Księga Psalmów, zbiór świętej poezji opisującej szereg ludzkich przeżyć i możliwych interakcji z Bogiem — od rozpaczy z powodu grzechu i cierpienia po nieopisaną radość z powodu obecności Boga i Jego licznych obietnic dotyczących przebaczenia i zbawienia.

Uważna lektura Księgi Psalmów dostarcza szczegółów, które czynią Apokalipsę Jana żywą. Dotyczy to zwłaszcza 14. rozdziału Apokalipsy Jana, gdzie opisane jest finalne dzieło Kościoła ostatków na ziemi. Lud Boży w czasach końca otrzymał zadanie podobne do tego, jakie zostało powierzone starożytnym Izraelitom — mamy być światłem dla narodów, głosząc ostatnie przesłanie miłosierdzia wszystkim ludziom, aby przyprowadzić ich do oddawania czci Stwórcy i do posłuszeństwa wobec Niego.

Pewne szczegóły zawarte w Bożym psałterzu pozwalają nam w nowy sposób zrozumieć i docenić naszą rolę w ostatnim okresie dziejów świata.