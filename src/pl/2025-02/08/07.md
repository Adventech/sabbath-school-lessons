---
title:  Do Dalszego Studium
date:  23/05/2025
---

„Psalmy Dawida wyrażają całą gamę przeżyć: od głębin świadomej winy i samopotępienia do najwznioślejszej wiary i do pełnej radości łączności z Bogiem. Jego życie świadczy o tym, że grzech może przynieść jedynie wstyd i nieszczęście, ale Boża miłość i Boże miłosierdzie potrafią sięgnąć do najgłębszych przepaści, a wiara jest w stanie podnieść skruszoną duszę do godności dziecka Bożego. Ze wszystkich zapewnień zawartych w Słowie Bożym jest to jedno z najmocniejszych świadectw o wierności, sprawiedliwości i miłosierdziu Boga. (...).

»Przysiągłem Dawidowi, słudze swemu: (...) ręka moja wspierać go będzie, a ramię moje umocni go. (...). Wierność moja i łaska będzie z nim i przez imię moje podniesie się siła jego. Położę na morzu rękę jego, a prawicę jego na rzekach. On wzywać mnie będzie: Tyś Ojcem moim, Bogiem moim i skałą zbawienia mego. Ja zaś uczynię go pierworodnym, najwyższym wśród królów ziemi. Na wieki zachowam dla niego łaskę swoją, a przymierze moje z nim nie wzruszy się« (Ps 89,4.22.25-29)”28.

**Pytania Do Dyskusji**

`1. Ludzkość ponosi sromotną klęskę w kwestii dotrzymywania ze swej strony przymierza z Boga. Dawid, człowiek według Bożego serca (zob. Dz 13,22), wbrew poważnym błędom, jakie popełnił, przedstawił z przekonaniem warunki, na jakich Bóg oferuje nam zbawienie. W jakim sensie Dawid był typem wskazującym na Jezusa, który doskonale dotrzymał przymierza z Bogiem w naszym imieniu? Dlaczego to, czego dokonał Jezus, jest dla nas jedyną nadzieją?`

`2. Jakie fragmenty Księgi Psalmów są dla ciebie szczególnie pomocne i ważne w kontekście refleksji nad życiowymi doświadczeniami, przez jakie przeszedłeś?`

`3. Dlaczego Księga Psalmów tak często nawiązuje do świątyni? Czego uczy nas fakt, iż Dawid z miłością odnosił się do świątyni Bożej? Jak pomaga nam to docenić Jezusa jako naszego Niebiańskiego Arcykapłana, „który jest po prawicy Boga, Ten przecież wstawia się za nami” (Rz 8,34)? Dlaczego nawet jako ludzie odkupieni potrzebujemy wstawiennictwa Chrystusa za nas w niebie?`

`4. Na podstawie powyższej wypowiedzi Ellen G. White podziel się swoim doświadczeniem, jak Bóg ze wstydu i nieszczęścia grzechu podniósł twoją skruszoną duszę do godności Jego dziecka?`