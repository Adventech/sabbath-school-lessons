---
title:  Obrazy końca
date:  21/06/2025
---

### Studium Bieżącego Tygodnia
Mt 12,38-42; Jon 3,5-10; Ap 18,4; Dn 5,1-6,1; Ap 16,12-19; 2 Krn 36,22-23.

> <p>Tekst Pamięciowy</p>
> „I odpowiedział im: Jestem Hebrajczykiem, czczę Pana, Boga niebios, który stworzył morze i ląd” (Jon 1,9).

W tym tygodniu zakończymy studiowanie historii pomagających nam zrozumieć charakter wydarzeń czasu końca. Tym razem przyjrzymy się misji Jonasza w Niniwie, upadkowi Babilonu i roli Cyrusa, króla perskiego, który wyzwolił lud Boży i umożliwił wiernym powrót do Ziemi Obiecanej.

Podobnie jak to było z innymi historiami, które już przestudiowaliśmy, i te także mają istotne znaczenie dla każdego pokolenia, ale posiadają szczególną wartość dla ostatniego pokolenia wierzących żyjących przed powtórnym przyjściem Chrystusa. Z tych historycznych relacji możemy wydobyć pewne elementy, które pomogą nam lepiej pojąć to, co nazywamy teraźniejszą prawdą.

Z drugiej strony musimy pamiętać, że w przypadku wszystkich tego rodzaju historii, które wydają się mieć odniesienie do wydarzeń czasu końca, powinniśmy zachować ostrożność i patrzeć na szeroki obraz tematów i aluzji, ale nie wnikać zbytnio w szczegóły, aby uniknąć tworzenia absurdalnych interpretacji. Podobnie jak to jest z przypowieściami Jezusa, tak i w tym przypadku powinniśmy poszukiwać raczej głównych punktów i zasad. Nie powinniśmy wdawać się w szczegóły i poszukiwać w nich jakichś ukrytych prawd. Zamiast tego musimy trzymać się ogólnych zarysów i wzorców, czerpiąc z nich to, co może być przydatne dla nas w czasie końca.