---
title:  Do Dalszego Studium
date:  27/06/2025
---

„Każdy naród, który pojawiał się na scenie dziejów, otrzymywał swoje miejsce i czas na ziemi, aby wykazać, czy będzie spełniał zamierzenia Strażnika, Świętego. Proroctwo ukazuje powstanie i rozwój światowych imperiów — Babilonii, Medii i Persji, Grecji oraz Rzymu. W przypadku każdego z nich, podobnie jak z pomniejszymi państwami, historia się powtórzyła. Każde miało czas próby i każde zawiodło, a jego chwała i władza przeminęły. Choć owe państwa odrzuciły Boże zasady, a przez to upadły, to jednak nadrzędny boski zamiar był realizowany na przestrzeni wieków”45.

W 18. rozdziale Księgi Jeremiasza prorok przygląda się garncarzowi przy pracy kształtującemu gliniane naczynie na kole garncarskim. Właśnie tego obrazu garncarza kształtującego glinę użył Bóg, by wyjaśnić zasadę warunkowości proroctw biblijnych. Aby upewnić się, że dobrze to zrozumiemy, Bóg przemówił przez Jeremiasza tak jasno, jak to było możliwe:

— „Raz grożę narodowi i królestwu, że je wykorzenię, wywrócę i zniszczę, lecz jeżeli się ów naród odwróci od swojej złości, z powodu której mu groziłem, to pożałuję tego zła, które zamierzałem mu uczynić. Innym razem zapowiadam narodowi i królestwu, że je odbuduję i zasadzę, lecz jeżeli uczyni to, co jest złe w moich oczach, nie słuchając mojego głosu, to pożałuję dobra, które obiecałem mu wyświadczyć” (Jr 18,7-10)46.

**Pytania Do Dyskusji**

`1. Pomyśl o słowach Jezusa, iż sąd będzie lżejszy dla mieszkańców Niniwy niż dla ludu Bożego, który odstąpił od prawdy (zob. Mt 12,39-42). Czego Kościół Boży powinien nauczyć się z tego ostrzeżenia?`

`2. Zwróć uwagę na stwierdzenie Ellen G. White, iż z każdym kolejnym imperium historia się powtarzała. Co jest wspólną cechą wszystkich imperiów wymienionych w proroctwie? W jaki sposób podążały one tą samą proroczą ścieżką? Jak nasz współczesny świat idzie w ich ślady?`

`3. Zastanów się nad tym, że najczęściej nie brak wiedzy czy zdolności intelektualnych, ale nastawienie serca sprawia, iż ludzie trzymają się z dala od prawdy. Jak świadomość tego faktu wpływa na twoje świadectwo prawdy wydawane wobec bliźnich?`