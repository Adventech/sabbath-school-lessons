---
title:  Do Dalszego Studium
date:  20/06/2025
---

„We wszystkich wiekach Bóg działał przez świętych aniołów, aby wspomagać i ratować swój lud. Niebiańskie istoty brały aktywny udział w sprawach ludzi. Ukazywały się w jasnym jak błyskawica odzieniu; przychodziły jako ludzie w stroju wędrowców. Aniołowie ukazywali się mężom Bożym w ludzkiej postaci. Odpoczywali, jakby byli zmęczeni, w południe pod dębami. Przyjmowali gościnę w ludzkich siedzibach. Działali jak przewodnicy dla podróżników, których zaskoczyła noc. Własnoręcznie rozpalali ogień na ołtarzu. Otwierali drzwi więzień i wyzwalali sługi Pana. W pełnym niebiańskim rynsztunku przyszli, aby odtoczyć kamień z grobu Zbawiciela.

Często aniołowie w ludzkich kształtach pojawiają się na zgromadzeniach sprawiedliwych. Odwiedzają również zgromadzenia bezbożnych, tak jak przyszli do Sodomy, aby dokonać zapisu ich czynów i ocenić, czy przekroczyli oni granicę Bożej wyrozumiałości. Pan kocha miłosierdzie; ze względu na kilku, którzy naprawdę Mu służą, powstrzymuje nieszczęścia i przedłuża spokój tłumów. Ci, którzy grzeszą przeciw Bogu, nie zdają sobie sprawy, że zawdzięczają swoje życie garstce wiernych, których upodobali sobie wyszydzać i gnębić”41.

**Pytania Do Dyskusji**

`1. Przeczytaj 2 Tm 1,7. Podczas wspólnego studium Biblii porozmawiajcie o tych elementach proroctw, które najbardziej was niepokoją. Jak możemy się wyzbyć lęku i żyć Bożym zapewnieniem nadziei, znając proroctwa zapowiadające prześladowania z powodu wiary?`

`2. Choć obecnie trudno nam sobie wyobrazić, jak kwestia soboty i niedzieli może się stać punktem zapalnym w czasie ostatnich wydarzeń w dziejach świata, to jednak nikt z nas nie ma wątpliwości, że sytuacja na świecie może się zmienić z dnia na dzień. Dlaczego powinno nas to nauczyć, byśmy nie opierali naszej wiary na bieżących wydarzeniach, które zmieniają się jak w kalejdoskopie, ale jedynie na objawionym Słowie Bożym?`

`3. Zastanów się nad 2. i 7. rozdziałem Księgi Daniela. Imperia powstawały i upadały tak, jak zostało to przepowiedziane. Gdy patrzymy wstecz, widzimy, z jaką bezbłędnością wypełniły się proroctwa biblijne. Z naszej perspektywy czekamy już tylko na ostatnie królestwo. Jakie będzie to królestwo i dlaczego możemy być pewni, że powstanie ono tak, jak zostało to przepowiedziane?`