---
title:  Prekursory38
date:  14/06/2025
---

### Studium Bieżącego Tygodnia
Dn 2,31-45; 3,1-12.17-18; Ap 13,11-17; Rz 1,18-25; Dz 12,1-17; Mt 12,9-14.

> <p>Tekst Pamięciowy</p>
> „Albowiem nie dał nam Bóg ducha bojaźni, lecz mocy i miłości, i powściągliwości” (2 Tm 1,7).

W tym tygodniu przyjrzymy się kolejnym dwóm historiom biblijnym zapowiadającym wydarzenia czasu końca, i to szczegółowo, co zdumiewa.

Najpierw przeanalizujemy historię Szadracha, Meszacha i Abed-Nega zawierającą wyraźne aluzje do wydarzeń przedstawionych w 13. rozdziale Apokalipsy Jana. Następnie przejdziemy do Nowego Testamentu, gdzie odkryjemy, że doświadczenie pierwszych chrześcijan także może nam pomóc zrozumieć, czego możemy oczekiwać między dniem dzisiejszym a powtórnym przyjściem Chrystusa.

Oba te przykłady uwydatniają niezwykłą odwagę i stanowią klucz do znalezienia pokoju umysłu nawet w najtrudniejszych okolicznościach.

Jezus raz po raz mówił swoim uczniom:

— Nie lękajcie się. Dlaczego wasze myśli was niepokoją?

Ważne jest to, byśmy pamiętali, że centralną postacią proroctw jest Chrystus, a więc studiując prorocze sceny końca dziejów świata, musimy pamiętać o Jego zapewnieniu:

— „Niechaj się nie trwoży serce wasze; wierzcie w Boga i we mnie wierzcie!” (J 14,1).

Mówiąc innymi słowy, choć wydarzenia czasu końca będą trudne dla tych, którzy pragną dochować wierności Bogu, to jednak ostatecznie powinniśmy oczekiwać ich z nadzieją, a nie z lękiem.