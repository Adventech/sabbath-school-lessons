---
title:  Wino i krew
date:  28/05/2025
---

`Przeczytaj 75. rozdział Księgi Psalmów. Przeczytaj także Mt 26,26-29 oraz Ap 14,9-12. Co psalm ten mówi o zagadnieniach związanych z sądem i jak dwa podane fragmenty Nowego Testamentu pomagają nam zrozumieć te zagadnienia?`

Według żydowskiej tradycji ten psalm był śpiewany przez Izraelitów, zanim nastąpiło nadprzyrodzone pokonanie armii asyryjskiego króla Sancheryba (zob. 32. rozdział 2. Księgi Kronik oraz 19. rozdział 2. Księgi Królewskiej). Ta starotestamentowa historia jest typem wskazującym na ostateczną zagładę bezbożnych opisaną w 20. rozdziale Apokalipsy Jana. Lud Boży znajduje się wewnątrz miasta ze swoim Sprawiedliwym Królem, gdy armia zła okrąża miasto, a następnie zostaje unicestwiona przez samego Boga.

Jednym z problemów, jakie Bóg rozwiąże na sądzie, jest nadużywanie władzy zdarzające się w naszym upadłym świecie. Upadli ludzie nie żyją już dla bliźnich ani dla chwały Bożej, ale dla samych siebie. Obecnie pod wieloma względami ponosimy konsekwencje poglądu, iż istnienie wszechświata nie ma większego sensu ani nie ma w nim obiektywnego moralnego standardu. Na przykład niemiecki filozof Fryderyk Nietzsche (1844-1900) utrzymywał, że jeśli ma być jakiś sens istnienia wszechświata, to musimy sami go wymyślić i udawać, że wszechświat istnieje dla naszego dobra; dlatego każdy człowiek zachowuje się, jakby był bogiem.

(Możemy słusznie zapytać:

— Dokąd ta filozofia doprowadziła samego Nietzschego?

Otóż donikąd. Wskutek incydentu na ulicy we Włoszech, gdy próbował powstrzymać człowieka, który bił konia, upadł na ziemię i doznał pomieszania zmysłów. Ostatnie jedenaście lat swego życia spędził w stanie zbliżonym do katatonii30).

Bez względu na to, jak wielkie są problemy tego świata, jako wierzący mamy żyć nadzieją i nie oceniać przyszłości na podstawie tego, co dzieje się teraz. Łatwo bowiem popaść w rozpacz, gdy widzimy, jak filary cywilizacji stopniowo ulegają rozkładowi w sercach i umysłach bezbożnych ludzi oraz tych, którzy swojego pojęcia o Bogu nie opierają na Biblii. Obecnie żyjemy w okresie, w którym moralne wartości, w tym tak podstawowe jak płeć (męska i żeńska) są atakowane w sporej części świata. Różnego rodzaju niemoralność, o której niegdyś ludzie wstydzili się rozmawiać nawet prywatnie, obecnie jest publicznie wychwalana, podziwiana i oklaskiwana. Oto jak postępuje upadek ludzkości.

`Choć musimy robić to, co do nas należy, by czynić lepszym życie naszych bliźnich, dlaczego zawsze powinniśmy pamiętać, że nasz obecny świat zostanie zupełnie zmieniony i stworzony na nowo w ramach naprawy tego, co zostało uszkodzone przez grzech i zło?`