---
title:  Do Dalszego Studium
date:  30/05/2025
---

„W erze patriarchów wpływ Ducha Świętego nierzadko zaznaczał się w wyraźny sposób, ale nigdy w swej pełni. Teraz, posłuszni słowu Zbawiciela, uczniowie zanosili prośby o ten dar, a w niebie Chrystus dodawał do nich swoje wstawiennictwo. Prosił o dar Ducha, by zesłać go swojemu ludowi”31.

Uczniowie otrzymali polecenie wydawania świadectwa o Jezusie „aż po krańce ziemi” (Dz 1,8) oraz zapowiadania Jego powtórnego przyjścia (zob. Mt 24,14). My jesteśmy kontynuatorami dzieła, które oni rozpoczęli.

Gdy Chrystus nakazał nam nieść ewangelię światu, nie zostawił nas samych i nie skazał na domysły, jak mamy to czynić. On sam kieruje tym dziełem z niebiańskiej świątyni. Nasze dzieło jest ściśle związane z Chrystusem. On kieruje nami i wyposaża nas w moc. Jest to Jego dzieło, nie nasze. My mamy tylko podążać za Nim i wykonywać Jego wolę. Tak samo było w przypadku starożytnych Izraelitów. Bóg nakazał im stosować Jego pouczenia, a gdy to czynili, działy się rzeczy niewyobrażalne. Duch Święty działa na serca naszych bliźnich, a my mamy być na miejscu, gdy przychodzi moment decyzji, abyśmy mogli ich zaprosić do przyłączenia się do ludu Bożego stojącego z Barankiem na Syjonie. Nie musimy wymyślać nowych środków i metod, gdyż nie do nas należy kierowanie dziełem Bożym32.

**Pytania Do Dyskusji**

`1. Na świecie jest wielu ludzi, którzy jeszcze nie usłyszeli ewangelii, choć poselstwo trzech aniołów obejmuje cały świat. Podczas wspólnego studium Pisma Świętego omówcie to, jak jako Kościół możemy lepiej wypełniać zadanie, do którego Chrystus nas powołał. Dlaczego nie powinniśmy popadać w zniechęcenie, mimo że wielu ludzi nie słyszało jeszcze Bożego przesłania na obecny czas?`

`2. W 5. rozdziale Apokalipsy Jana jej autor widzi zapieczętowany zwój dany Barankowi, który jako jedyny jest godzien go otworzyć. Gdy w 6. rozdziale Apokalipsy Jana pieczęcie zwoju zostają otwarte, widzimy historię Kościoła nowotestamentowego przepowiedzianą aż do końca świata. Czego możemy się nauczyć z tego opisu o tym, jak Bóg zamierza dokończyć swoje dzieło?`

`3. Jakie współczesne wydarzenia w świecie mogą prowadzić do tego, co zostało opisane w 13. i 14. rozdziale Apokalipsy Jana? Co stoi na przeszkodzie wypełnieniu tych proroctw?`