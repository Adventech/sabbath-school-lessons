---
title:  W Księdze Psalmów (cz. II)
date:  24/05/2025
---

### Studium Bieżącego Tygodnia
Ps 46,1-12; Jr 4,23-26; Ps 47,1-5; 1 Tes 4,13-17; Ps 75,1-11; Ap 14,6-12.

> <p>Tekst Pamięciowy</p>
> „Niech sławią cię, Boże, ludy; niech sławią cię wszystkie ludy! Niech się radują i weselą narody, gdyż ty sądzisz ludy sprawiedliwie i kierujesz narodami na ziemi!” (Ps 67,4-5).

Gdy myślimy o wydarzeniach czasu końca, kierujemy uwagę przede wszystkim na bestie i potęgi ukazane w Apokalipsie Jana. Owszem, odgrywają one istotną rolę. W przeciwnym razie Bóg nie informowałby nas o nich w Biblii i nie zaprzątałby nimi naszej uwagi (zob. Ap 1,3).

Jednak proroctwa poruszają także kluczowe zagadnienia związane z grzechem i cierpieniem, sądem, walką dobra ze złem, naturą prawości i sprawiedliwości, prześladowaniem i innymi podobnymi rzeczami.

Księga Psalmów także zagłębia się w te zagadnienia, opisując niemal wszystkie możliwe ludzkie emocje — od ponurej rezygnacji po nieopisaną radość. Widzimy w niej Izraelitów przygotowujących się do walki z siłami ciemności. Czytamy o ludziach zmagających się z pytaniem, dlaczego Bóg nie odnosi się do zła wprost i natychmiast. To pytanie każdy z nas zadawał sobie w jakimś momencie naszego życia. W poszukiwaniu odpowiedzi zostajemy skierowani do świątyni. Ponadto Księga Psalmów podkreśla rolę Boga jako Stwórcy. Czy nie są to wszystko zagadnienia i pytania, z jakimi mamy do czynienia obecnie? Oczywiście tak! I dlatego właśnie studiujemy dalej psalmy, aby nauczyć się więcej o tych ważnych prawdach.