---
title:  Do Dalszego Studium
date:  11/04/2025
---

Wiele światowych religii zajmuje się jedynie swoimi wyobrażeniami. W przeciwieństwie do nich pojęcia występujące w autentycznym chrześcijaństwie są głęboko zakorzenione w historycznych wydarzeniach. Biblia jest historią działań Boga dla ludzkości, a studiując te działania na przestrzeni tysięcy lat, możemy się nauczyć, jaki jest niezmienny charakter Boga.

Czasami chrześcijanie narzekają, że mają dosyć słuchania ciągle tego samego. Gdy nasze szczególne prorocze przesłanie jest głoszone publicznie, niekiedy dochodzimy do wniosku, że już to wszystko słyszeliśmy i nie ma nic nowego, czego moglibyśmy się nauczyć.

Fakt, iż nasze przesłanie jest niezmienne i konsekwentne, nie znaczy, że jest nadmiernie uproszczone i nie stanowi żadnego wyzwania dla umysłu. Wręcz przeciwnie! Gdy studiujemy dotyczące nas informacje pochodzące od nieskończonego Boga, szybko odkrywamy, że nigdy nie wyczerpiemy zakresu tego studium.

Jednym z powodów, dla których napisana została Apokalipsa Jana, była potrzeba zakotwiczenia Kościoła w jego historycznym przesłaniu aktualnym we wszystkich czasach. „Niektórzy z młodszych pracowników, którzy współpracowali z pionierami i w ten sposób zostali przygotowani, by stać się mądrymi przywódcami, znużyli się od dawna powtarzanymi prawdami. Poszukując czegoś nowego i zaskakującego, starali się wprowadzać nowe nauki”5. Tak więc Biblia jest nie tylko księgą o przyszłości, ale także o przeszłości, zakorzeniającą nas w historycznej wierze, abyśmy nie ulegali zwiedzeniu wskutek błędnego dążenia do oryginalności.

**Pytania Do Dyskusji**

`1. Pismo Święte nigdy nie przestanie nam dostarczać nowych informacji i nowego zrozumienia. Jak powinniśmy równoważyć pragnienie poznania czegoś nowego z potrzebą zakorzenienia w prawdach, które od dawna dobrze znamy?`

`2. Jak Kościół powinien reagować na nowe interpretacje proroctw? Choć wiemy, że zawsze możemy nauczyć się czegoś więcej, to jednak jak powinniśmy dokonywać rozróżnienia między autentycznym nowym światłem a chwilowymi modami, fanaberiami i błędami?`

`3. Podczas drugiej wojny światowej pewien umierający marynarz na okręcie na Oceanie Spokojnym powiedział zrozpaczony do sanitariusza: — Jestem sierotą. Nie mam rodzeństwa. Kto będzie o mnie pamiętał, gdy umrę?! — Ja będę pamiętał o tobie — odpowiedział sanitariusz6. Choć sanitariusz miał dobre intencje, prędzej czy później i on umarł, a wówczas pamięć o marynarzu sierocie znikła z ludzkiej świadomości. Jak ta dramatyczna scena uświadamia nam próżność i bezsens naszego życia, gdyby miało ono nieodwołalnie skończyć się śmiercią?`