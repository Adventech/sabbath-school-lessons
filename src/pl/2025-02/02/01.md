---
title:  Fundamentalne znaczenie Księgi Rodzaju
date:  05/04/2025
---

### Studium Bieżącego Tygodnia
Iz 40,7-8; Rdz 22,1-13; J 3,16; Ap 5,5-10; 1 Kor 15,15-19; Ap 12,1-9.

> <p>Tekst Pamięciowy</p>
> „Nazajutrz ujrzał Jezusa, idącego do niego, i rzekł: Oto Baranek Boży, który gładzi grzech świata” (J 1,29).

Jednym z zasadniczych problemów wielu współczesnych interpretacji biblijnych proroctw, zwłaszcza Apokalipsy Jana, jest to, że interpretatorzy nie uwzględniają starożytnego pochodzenia tej i innych ksiąg biblijnych. Autorzy tych ksiąg pisali je w kontekście starotestamentowej wiedzy i posługiwali się pojęciami dobrze znanymi swoim bezpośrednim czytelnikom. Choć poszukiwanie w całej Biblii fragmentów tekstu przypominających tekst studiowany w Apokalipsie Jana może być użyteczne, to jednak kluczowe fragmenty tekstu biblijnego wyznaczają ramy zrozumienia danej księgi w stopniu większym niż inne. Dotyczy to zwłaszcza Księgi Rodzaju, która wskazuje drogę prowadzącą nasz świat przez chaos grzechu. Niemal każde kluczowe pojęcie wspomniane w Apokalipsie Jana pojawia się także w jakiejś formie w pierwszych rozdziałach Biblii.

W tym tygodniu będziemy studiować szereg ważnych pojęć stanowiących fundament biblijnego objawienia. Jest ich wiele, więc wybierzemy kilka, by zilustrować niezwykle istotny fakt, iż zrozumienie starożytnych podstaw Apokalipsy Jana pozwala nam dostrzec mnóstwo niuansów tekstu tej księgi, które uczą nas ważnych lekcji o naturze ludzkości, Bogu oraz konflikcie toczącym się we wszechświecie, a zatem także w naszym życiu.