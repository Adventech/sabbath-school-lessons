---
title:  Symbolika małżeńska
date:  12/04/2025
---

### Studium Bieżącego Tygodnia
Rdz 2,23-25; Ef 5,29-32; Ez 16,4-14; Ap 18,1-4; Rdz 24,1-4; Ap 19,1-9.

> <p>Tekst Pamięciowy</p>
> „I rzecze do mnie: Napisz: Błogosławieni, którzy są zaproszeni na weselną ucztę Baranka. I rzecze do mnie: To są prawdziwe Słowa Boże” (Ap 19,9).

Biblia jest pełna historii miłosnych, które w niezwykle wyrazisty sposób ukazują szereg aspektów zbawienia i miłości Boga do Jego ludu. Najbardziej intymna z ludzkich relacji, małżeństwo, okazuje się szkołą, która traktowana w sposób zamierzony przez Boga pozwala nam odkrywać cenne lekcje Jego miłości do nas, naszej więzi z Nim oraz zakresu Jego zaangażowania w nasze odkupienie.

Współczesne poglądy dotyczące miłości i małżeństwa wypaczyły naszą zdolność docenienia tego, czego Bóg pragnie nas nauczyć przez małżeńskie przymierze. Choć ludzka grzeszność w znacznym stopniu zniekształciła małżeństwo (jak wszystko inne), to jednak pozostaje ono potężnym narzędziem objawienia prawdy, i to nawet proroczej prawdy. Małżeństwo ma nie tylko służyć szczęściu ludzi i spełniać szereg praktycznych ról, ale ma być także szkołą, w której uczymy się ważnych lekcji o sobie i naszej więzi z Bogiem.

W tym tygodniu przyjrzymy się, co Słowo Boże na różne sposoby mówi o małżeństwach — tych dobrych i tych niezbyt udanych. Na podstawie owych przykładów spróbujemy sformułować lekcje pomagające nam lepiej zrozumieć sposób postępowania Boga wobec swojego błądzącego ludu oraz nauczyć się czegoś więcej o Jego miłości, aby pełniej pojąć znaczenie wydarzeń czasu końca.