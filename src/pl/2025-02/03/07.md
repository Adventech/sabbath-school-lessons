---
title:  Do Dalszego Studium
date:  18/04/2025
---

Gdy uświadomimy sobie, jak dużo informacji poszerzających zrozumienie proroctw jest dostępnych w całej Biblii, pojawia się pokusa, by korzystać z nich w nadmiarze. Na przestrzeni wieków niektórzy chrześcijanie tak usilnie podkreślali symbolikę i metaforykę zawarte w historiach biblijnych, iż zaczynali je traktować nie jako historyczne sprawozdania, ale mity. Choć niemal każda część Pisma Świętego zawiera wiele warstw znaczeniowych, to jednak musimy zawsze pamiętać o tym, że Bóg posługiwał się rzeczywistymi wydarzeniami z udziałem rzeczywistych postaci, aby nauczyć nas o tym, jak w przyszłości zamierza działać dla swojego Kościoła.

Na przykład wesele w Kanie Galilejskiej daje nam wgląd w metaforę małżeństwa użytą w proroctwach, ale jednocześnie jest rzeczywistym historycznym wydarzeniem. „Słowo Jezusa dostarczyło obfitego zaopatrzenia podczas uczty [weselnej]. Tak samo szczodra jest Jego łaska w dziele usuwania ludzkich niegodziwości oraz odnowy i pokrzepienia dusz”10.

„»Zaiste, nie czyni Wszechmogący Pan nic, jeżeli nie objawił swojego planu swoim sługom, prorokom« (Am 3,7). »To, co jest zakryte, należy do Pana, Boga naszego, a co jest jawne, do nas i do naszych synów po wieczne czasy« (Pwt 29,28). Bóg dał nam te proroctwa, a Jego błogosławieństwo będzie spoczywać na tych, którzy z modlitwą je badają”11.

**Pytania Do Dyskusji**

`1. Przeczytaj J 2,1-11. Wiele informacji zawartych w Ewangelii Jana wskazuje przyszłe dzieło Chrystusa. Bibliści zwracają uwagę na to, jak apostoł Jan świadomie kieruje wzrok czytelników w stronę Golgoty. Jakie cechy charakteru Chrystusa i Jego przyszłego królestwa dostrzegasz w tej historii? Czego uczy nas ona o planie zbawienia i przyszłej weselnej uczcie Syna Bożego?`

`2. Przypowieść o dziesięciu pannach jest dobrze znana i często cytowana. Czego przypowieść ta uczy o wydarzeniach czasu końca? Jakie znaczenie ma fakt, iż przybycie oblubieńca się odwlekało? Czego uczy nas ta przypowieść o naszej osobistej więzi z Chrystusem w odróżnieniu od więzi Chrystusa z Kościołem jako wspólnotą?`

`3. Pomyśl o fałszywych praktykach religijnych, jakie przedostały się do chrześcijaństwa z pogaństwa. Obok niedzieli, która w oczywisty sposób wyparła sobotę, prawdziwy biblijny dzień odpoczynku, jakie jeszcze fałszywe wierzenia i praktyki zostały przyjęte w chrześcijaństwie? W jaki sposób się to stało i jak możemy się ustrzec przed nimi i uświadamiać innym prawdziwy charakter tych wypaczeń? Jaką rolę w tej kwestii odgrywa poselstwo trzech aniołów i jak pomaga ludziom zrozumieć, że to, w co wierzymy, ma znaczenie, więc musimy odróżniać prawdę od fałszu?`