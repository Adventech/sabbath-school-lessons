---
title:  Zrozumienie złożonej ofiary
date:  03/05/2025
---

### Studium Bieżącego Tygodnia
Iz 1,2-15; Hbr 10,3-10; Wj 12,1-11; 1 Kor 5,7; Ag 2,7-9; Iz 6,1-5; Ap 4,7-11.

> <p>Tekst Pamięciowy</p>
> „I zaśpiewali nową pieśń tej treści: Godzien jesteś wziąć księgę i zdjąć jej pieczęcie, ponieważ zostałeś zabity i odkupiłeś dla Boga krwią swoją ludzi z każdego plemienia i języka, i ludu, i narodu” (Ap 5,9).

Gdy Jezus przyszedł nad Jordan, Jan Chrzciciel oświadczył:

— „Oto Baranek Boży, który gładzi grzech świata” (J 1,29).

Było to oczywiste nawiązanie do obrzędu ofiarnego mającego wskazywać na ofiarną śmierć Chrystusa za całą ludzkość.

W Biblii nie sposób nie dostrzec tematu ofiar ze zwierząt. Przewija się on jak szkarłatna nić przez karty Biblii i odgrywa centralną rolę w wielkiej scenie Apokalipsy Jana, w której autor tej księgi zostaje zabrany do tronowej sali w niebie (zob. 4. i 5. rozdział Apokalipsy Jana). Fakt, iż Jezus pojawia się w tej centralnej scenie jako zabity Baranek (zob. Ap 5,6), jest ważnym kluczem do zrozumienia całej tej proroczej sceny.

W tym tygodniu przyjrzymy się tematom związanym z systemem ofiarniczym, które uczą nas o Jezusie, zabitym Baranku, centralnej postaci w niebiańskiej scenie przed tronem Bożym. Zostaje On przyjęty jako jedyny godny, a Jego wyjątkowa godność mówi o tym, czego Bóg pragnął nauczyć ludzkość przez system ofiarniczy. System ten objawia Boga jako nieskończenie miłującego, ofiarnego i działającego w sposób, który przez całą wieczność będzie budził zdumienie oraz podziw ludzi i wszystkich mieszkańców wszechświata.