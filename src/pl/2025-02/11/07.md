---
title:  Do Dalszego Studium
date:  13/06/2025
---

„Szatan wzbudzi gniew przeciw mniejszości, która odmawia podporządkowania się powszechnie przyjętym zwyczajom i tradycjom. Ludzie na wysokich stanowiskach i cieszący się autorytetem połączą się z nikczemnikami i przestępcami, radząc przeciwko ludowi Bożemu. Bogactwo, geniusz i wykształcenie zostaną połączone we wspólnym dążeniu do potępienia niepokornych. Prześladowczy władcy, duchowni i wyznawcy Kościołów sprzysięgną się przeciwko nim. Przemowami i pisemnymi deklaracjami, przechwałkami, groźbami i szyderstwami będą się starali zmusić ich do porzucenia wiary. Kłamstwami i natarczywością będą wzbudzać gniew ludzi przeciwko nim. Nie mając na poparcie swych twierdzeń wyraźnego stwierdzenia: Tak mówi Pismo Święte, nie mogąc się przeciwstawić obrońcom biblijnej soboty, uciekną się do ucisku jako ostatecznego argumentu. Aby zapewnić sobie popularność i głosy wyborców, ustawodawcy ulegną żądaniu wprowadzenia ustaw nakazujących świętowanie niedzieli. Jednak ci, którzy boją się Boga, nie mogą zaakceptować nakazu przeciwnego przykazaniu dekalogu. Na tym polu rozegra się ostatnia wielka bitwa odwiecznego boju między prawdą a kłamstwem. Nie zostaliśmy pozostawieni w nieświadomości co do tej kwestii. Dzisiaj, podobnie jak w czasach Estery i Mordochaja, Pan obroni swoją prawdę i swój lud”37.

**Pytania Do Dyskusji**

`1. Dlaczego Bóg dopuszcza, by Jego lud przechodził trudności? Czemu służy przyzwolenie na to z Jego strony?`

`2. Jak wierność wobec Chrystusa przygotowuje wierzących na wszelkie potencjalne trudności, jakie mogą się pojawić w ich życiu? Co jest dla ciebie źródłem nadziei w trudnych okolicznościach?`

`3. Dlaczego mamy skłonność skupiać uwagę na trudnościach przepowiedzianych w proroctwach tak, iż zaciemniają nam one szerszy obraz przedstawiający dobrą nowinę?`

`4. Wyobraź sobie, że znajomy po przeczytaniu Apokalipsy Jana zwraca się do ciebie i wyraża swoje przerażenie. Jak pomógłbyś mu lepiej zrozumieć proroctwa i odzyskać wewnętrzny pokój?`

`5. Nieznajomy człowiek stwierdza: — Nie jestem przekonany, że Bóg mnie kocha i potrzebuje. Gdybyś wiedział, co zrobiłem, zrozumiałbyś moje wątpliwości. Co odpowiedziałbyś na takie szczere wyznanie? Starając się pomóc temu człowiekowi, jak mógłbyś się posłużyć w tym celu historiami Rut i Estery?`