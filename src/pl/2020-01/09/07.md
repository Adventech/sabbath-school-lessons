---
title:  Do dalszego studium
date:  28/02/2020
---

Poniżej znajduje się tabela podsumowująca to, co do tej pory studiowaliśmy w kwestii kolejności królestw przedstawionych w 2., 7. i 8. rozdziale Księgi Daniela. Co tabela ta mówi o oczyszczeniu świątyni?

<img style="max-width:100%" src="https://sabbath-school-stage.adventech.io/api/v1/pl/quarterlies/2020-01/lessons/09/days/table.png" />

Jak widzimy, występuje wyraźny paralelizm między tymi rozdziałami. Nie tylko państwa zostały przedstawione paralelnie, ale także scena sądu (w 7. rozdziale Księgi Daniela), następującego po 1260 latach (538-1798) dominacji papieskiego Rzymu, jest bezpośrednio paralelna z oczyszczeniem świątyni, które w 8. rozdziale Księgi Daniela następuje także po czasach dominacji Rzymu. Krótko mówiąc, ten niebiański sąd w 7. rozdziale Księgi Daniela — sąd prowadzący do końca świata — jest tożsamy z oczyszczeniem świątyni w 8. rozdziale Księgi Daniela. Mamy tu zatem dwa różne opisy tego samego wydarzenia, które miało się rozpocząć po zakończeniu 1260-letniego okresu prześladowań ze strony małego rogu.

**Pytania do dyskusji**

`1. Jak powyższa tabela ukazuje nam, że oczyszczenie świątyni jest tym samym wydarzeniem, co sąd w 7. rozdziale Księgi Daniela, i musi nastąpić po wypełnieniu proroctwa o 1260 latach dominacji małego rogu, ale przed ustanowieniem wiecznego Królestwa Bożego?`

`2. Proroctwo z 8. rozdziału Księgi Daniela przedstawia historię jako ciąg zdarzeń pełnych przemocy i zła. Dwa zwierzęta symbolizujące dwa światowe imperia walczą ze sobą (zob. Dn 8,5-7). Potęga małego rogu powstająca po nich także stosuje przemoc i prześladowanie (zob. Dn 8,23-25). Tak więc Pismo Święte nie ukrywa ani nie umniejsza realności cierpienia w tym świecie. Jak pomaga to nam ufać Bogu i Jego dobroci pomimo obecności zła, jakie widzimy wokoło nas?`