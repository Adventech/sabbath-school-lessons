---
title:  Do dalszego studium
date:  06/03/2020
---

Na s. 80 znajduje się wykres wyjaśniający to, jak proroctwo o siedemdziesięciu tygodniach z Dn 9,24-27 łączy się z proroctwem o 2300 latach z Dn 8,14. Jeśli dodamy 2300 lat do 457 roku przed Chrystusem (pamiętając o tym, że nie istnieje rok zerowy między dwiema erami), otrzymamy 1844 rok po Chrystusie. (Możemy też dodać 1810 lat do 34 roku po Chrystusie i otrzymać ten sam rok 1844). Tak więc oczyszczenie świątyni wspomniane w Dn 8,14 miało się rozpocząć w 1844 roku.

Zwróć uwagę, że rok 1844 pasuje idealnie do 7. i 8. rozdziału Księgi Daniela. Sąd w 7. rozdziale Księgi Daniela, tożsamy z oczyszczeniem świątyni w 8. rozdziale Księgi Daniela (zobacz lekcję ósmą i dziewiątą), następuje po 1260 latach prześladowań (zob. Dn 7,25), ale przed powtórnym przyjściem Jezusa i ustanowieniem Jego wiecznego królestwa.

![](https://sabbath-school-stage.adventech.io/api/v1/pl/quarterlies/2020-01/lessons/10/days/prophecy.png)

**Pytania do dyskusji**

`1. Bibliści podkreślają, nie bez słuszności, iż okresy 2300 wieczorów i poranków oraz 70 tygodni należy traktować jak jedno proroctwo. Dlaczego tak twierdzą? Jakie dowody możesz wskazać na poparcie takiego twierdzenia?`

`2. Czego możemy się nauczyć ze wstawienniczej modlitwy Daniela i jak może to pomóc nam w naszych wstawienniczych modlitwach?`

`3. Ofiara Chrystusa złożona dla nas jest naszą jedyną nadzieją. Jak świadomość tego faktu powinna czynić nas pokornymi oraz — co jeszcze ważniejsze — miłującymi i okazującymi przebaczenie bliźnim? Czego powinniśmy się wszyscy nauczyć z Łk 7,40-47?`

`4. Zwróć uwagę, jak istotną rolę w modlitwie i nadziei Daniela odgrywało Pismo Święte. Przecież jego naród został pokonany i wygnany, kraj spustoszony, a stolica obrócona w kupę gruzów. A jednak Daniel miał nadzieję, że wbrew temu wszystkiemu jego lud wróci do ojczyzny. Skąd czerpał tę nadzieję, jeśli nie z Biblii i Bożych obietnic zapisanych w niej? Jak świadczy to o tym, że i my możemy czerpać nadzieję z obietnic Słowa Bożego?`