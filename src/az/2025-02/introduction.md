### Peyğəmbərli̇kləri̇n Müjdəçi̇ləri̇

Fars körfəzində gedən müharibə zamanı (1990-1991) tanınmış bir protestant təbliğçisi əmin olmuşdu ki, Vəhy kitabında əvvəlcədən deyilən münaqişə məhz budur. O müharibədki vertolyotlar ona Vəhy 9:2, 3-də olan çəyirtkəni xatırladırdı: “O, dibsiz dərinliyə enən quyunu açdı və quyudan iri bir kürənin tüstüsünə bənzər tüstü çıxdı. Günəş və hava quyudan çıxan tüstüdən qaraldı. Tüstünün içindən yer üzünə çəyirtkələr çıxdı və onlara yer üzündəki əqrəblərin gücü qədər güc verildi”.

Bu, Müqəddəs kitab peyğəmbərliklərinin izahının elə də yaxşı üsulu deyil, eləmi? Buna baxmayaraq, bu cür şərhə çox tez-tez rast gəlinir. Bu mövzuda çoxsaylı kitab və məqalə dərc olunur və videoroliklər çəkilir. Onlarda çoxsaylı əvvəlcədən deyimlər var və hətta adətən Yaxın Şərqdəki müharibələr yaxud ixtişaşlarla bağlı olan son hadisələrə aid tarixlər qoyulur.

Maraqlıdır ki, bu əvvəlcədən deyilənlərdən heç biri hələ yerinə yetməyib.

Biz yeddinci günün advetistləri kimi peyğəmbərliklərin şərh olunmasında məsihmərkəzli yanaşmanın tərafdarıyıqq. Bu yanaşma o deməkdir ki, biz diqqəti Yaxın Şərqdəki konkret coğrafi yerə yaxud digər yerli hərbi münaqişələrə yönəltmirik. Bunun əvəzinə biz peyğəmbərliklərə Məsihlə şeytanın arasında gedən böyük mübarizənin – Allahın xalqı, yəhudi və bütpərəstlərin (Vəhy 12:17; 14:12-yə bax.) son böhranla üzləşəcəyi kuliminasiyaya çatacaq olan Kainatın ruhlu mübarizəsinin pirizmasından baxacağıq. Bu böhranın mərkəzində vəhşi heyvan və onun surətinə səcdəyə zidd olan Yaradana səcdə barədə (Vəhy 14:7-yə bax) sual duracaq.

Son dövr barədəki peyğəmbərliklərin başa düşülməsi üçün açarı Dan. 2-də tapmaq olar. Bu fəsildə onların tarixi planı təsvir olunur. Onda dörd dünya imperiyası olan Babil, Midiya-Fars, Yunanıstan və Roma – onların ardınca Allahın Özü “heç vaxt dağılmayan bir Padşahlıq quracaq və bu padşahlıq başqa xaqlqın əlinə keçməyəcək. O bütün əvvəlki padşahlıqları əzib dağıdacaq, özü isə əbədi qalacaq” (Dan. 2:44) deyilən əbədi padşahlığın qurulacağı təqdim olunmuşdur. Dan. 7 və 8-də Allahın Padşahlığı əbədi qurulana qədər davam edəcək dünya ipmeriyalarının yüksəlməsi və enməsinin eyni motivi olan paralel peyğəmbərlik verilmişdir.

Dan. 7-də şərhçi- mələk peyğəmbərliklərin timsallarını bu cür izah edir: “Bu dörd böyük heyvan yerdən çıxacaq dörd padşahlıqdır. Sonra padşahlığı Haqq-Taalanın müqəddəsləri alacaq, əbədi və daimi padşahlığa sahib olacaq” (Dan. 7:17, 18).

Dörd dünya imperiyası (Babil, Midiya-Fars, Yunanıstan, Roma) İsanın İkinci gəlişindən sonra Allah Öz Padşahlığını qurana qədər tarix boyu bir-birinin adrınca fasiləsiz ardıcıllıqla irəli çıxmışlar.

Dan. 2-yə əsasən biz Məsihin qayıdışından əvvəlki, dördüncü və sonuncu yer padşahlığının ardınca gələn dövrdə, son vaxtda yaşayırıq.

Bu tarixi perspektiv bu rübümüzün mövzusu olan Müqəddəs kitab peyğəmbərliklərinin şərhinin, o cümlədən alluziya (göstərişlər), yer tarixinin son hadisələrinə aid olan peyğəmbərlik hekayə, surət və bənzətmələrin araşdırılması üçün əsas olacaq.

“Alluziya (lat. allusio- zarafat, eyham), bədii ədəbiyyatda, natiqlik və danışıq dilində üslub tərkibindən biridir; hamıya məlum olduğu kimi fərz edilən real siyasi, tarixi yaxud ədəbi fakta ehyamdır” (Ədəbi ensiklopediya lüğəti. M., 1987. S. 20). Müq. edin “Herostratın izzəti”, “Qəti addım atmaq”, “Gəldi, gördü, qələbə çaldı”, (red. qeydi).

Biz Yaradılış kitabında dünyanın yaranmasının təsvirindən başlayacağıq, çünki bu hekayə yalnız peyğəmbərlikləri deyil, həmçinin xüsusən Məsihin Qolqotadakı xilasedici ölümü və digər hadisələri başa düşmək üçün vacib rol oynayır. Sonra Babil qülləsi barədəki hekayəyə, məbəddəki xidmətə, Zəbur kitabına və bəzi əhdiətiq hekayələrinə baxacağıq. Müqəddəs Yazının bütün bu hissələrində bizə son dövr, xüsusilə Vəhy kitabında yazılan peyğəmbərlikləri aydın başa düşməkdə kömək edən obraz, timsal və məcazları qarşılayacağıq. Amma bir şərt var ki: onlar dua və itaətlə araşdırılmalıdır.

Sözsüz ki, peyğəmbərlik həqiqətini açan bütün hekayə və obrazların öyrənilməsinə başlamaq üçün bir rüb kifayət etmir. Nə biləsən, bəlkə bunun üçün bizə bütün əbədilik lazım olacaq? Lakin Allahın mərhəməti ilə o vaxta qədər gücümüz çatanları araşdıracağıq.

---

Müəlli̇f barədə:

_Şon Bunstra təbliğçi və “Peyğəmbərlik səsi” mediaqrupunun direktorudur. Onun iştirak etdiyi verilişlər və yazdığı kitablar çox insanlar üçün ilhamlanma mənbəyi olmuşdur. Özünün çoxillik xidmət vaxtı o bütün qitələrdə müjdə proqramları keçirmişdir._