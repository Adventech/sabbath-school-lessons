---
title:  “Çünki hər şey Sən yaratdın”
date:   08/05/2025
---

Bəzi peyğəmbərlərə Allahın taxtını görmək üçün Onu lap yaxından görməyə icazə verilmişdi. Məsələn, Yezekel taxtı qübbənin üstündə (Yez. 1:26); Yeşaya göy məbədində, (Yeş. 6:1); taxtı daha ətraflı təsvir edən Yəhya isə oraya görüntüdə müşayiət olunaraq aparılmışdı (Vəhy 4 və 5). Məbəddəki xidmətlərin əhdiətiq timsalları Allahın hüzuruna yalnız bir yolla- Məsihin qanı vasitəsilə daxil olmağın mümkün olmasına işarə edirdi (bax, məsələn Lev. 16:2,14).

**Göy məbədində baş verənlərin təsvir olunduğu Yeş. 6:1-5;Vəhy 4:1, 7-11-i oxuyun. Baş verənlərin elementlərini təsvir edin:**

`Rəbb harada yerləşir? Yeş. 6:1; Vəhy 4:2`

`Taxtı kim əhatə edir? Yeş. 6; Vəhy 4`

`Taxtın ətrafında olanlar nə edirlər? Yeş. 6; Vəhy 4`

`Allahın taxtı önündə duran insan nə hiss edir? Yeş. 6:5; Vəhy 5:4`

`Bu iki görüntünün hansı iki elementi bir-birinə oxşardır? Bu iki görüntüdə ümumi xüsusiyyətlər hansıdır? Birinci mövzu hansıdır? Ondan sonra nə gəlir? Bu görüntülərdə Allah barədə hansı həqiqətlər qeyd olunur?`

Taxt zalının bu görüntülərinin hər birində gördüyümüz ilk şey, Allahın müqəddəsliyini elan edən səmavi varlıqlardır. Yeşayanın görüntüsündə biz heyrandoğurucu səhnənin şahidləri oluruq: məbəd buxurla dolur, “seraflar” Allahın müqəddəsliyini elan edərkən “qapı çərçivələri” ilə kandarları sarsılır. Yəhyanın görüntüsündə iki keruv eyni şeyi: “Müqəddəsdir, müqəddəsdir, müqəddəsdir” sözlərini təkrarlayır (heyvanların keruvlar kimi təsvir olunduğu Yez. 10:14, 15-ə bax.). Peyğəmbərlərin hər birinə Allahın izzətinin gözgamaşdırıcı səhnəsi göstərilmişdir.

Biz sonra peyğəmbərlərin o səhnəni necə dərk etdiklərini görürük. Yeşaya ucadan qışqırır ki, o ağzı murdar bir adamdır (Yeş. 6:5), Yəhya isə tumarı açmağa layiq olan bir kəsin tapılmadığının faciəli həqiqətini dərk edərək ağlayır (Vəhy 5:4). Biz Allahın bilavasitə ləyaqətilə üzləşərkən insanın vəziyyətini başa düşürük ki, biz heç nəyə layiq deyilik və Məsihə Satınalanımız kimi ehtiyacımız çoxdur.

Şeytan Allahın inadcıl, xudbin və sərt olduğunu təsdiq edərək Ona qarşı çoxsaylı ittihamlar yağdırırdı. Lakin Allahın taxt zalına sadəcə qısa bir baxış şeytanın yalanını ifşa edir.

Biz həqiqi Atanı Məsihi necə varsa – “kəsilmiş Quzu” kimi görərkən (Vəhy 5:12) dərk edə bilərik. İsaya baxarkən eyni zamanda Atanın necə olduğunu görməyimi dərk etməyimiz necə də təsəllivericidir! (Yəh. 14:9). Biz Atanın necə olması barədəki ən böyük vəhyi bizə görə çarmıxda ölən İsada görürük.

`Beləcə çarmıx bizə iki vacib dərsi açıqlayır: əvvəla, o Allahın bizim xilasımız naminə Özünü qurban verərək bizi nə qədər çox sevdiyini göstərir; ikincisi, o bizim nə qədər günahlı və düşkün olduğumuza görə xilasımızın yalnız çarmıx vasitəsilə mümkün olduğunu göstərir.`