---
title:  İsa məbəddə
date:   07/05/2025
---

Biz xilasın bütün işlərində hansısa bir gərginlik hiss edirik. Allah biz günahkar insanlarla münasibəti bərpa etməyə can atır, amma biz Onun hüzurunda olsaq, mütləq məhv olarıq. Davud yazır: “Çünki Sən pislikdən xoşlanan Allah deyilsən”, şər Sənin yanına gələ bilməz” (Məz. 5:4). Halbuki Davud sonra belə deyir: “Fəqət mən bol məhəbbətin naminə evinə gələcəyəm, üz tutub müqəddəs məbədinə qorxu ilə səcdə edəcəyəm” (Məz. 5:7).

`Haq. 2:7, 9-nu oxuyun. İkinci məbəd tikilərkən Haqqay peyğəmbər yeni məbədin əvvəlkinin izzətindən üstün olacağı barədə gözəl vəd söyləmişdi. Bu vədin mənası nədir?`

Süleyman ilk məbədi təqdis edərkən İsrail oğullarını Kənana gedən yolda müşayiət edən Allahın hüzuru olan şekina məbədi doldurduğuna görə kahinlər öz xidmətlərini tamamlamaq üçün orada qala bilməzdilər (1 Pad. 8, 10, 11 – ayədə: bulud (yəh. anan), izzət (yəh. kavod). İkinci məbəd təqdis olunarkən məbəddə Allahın taxtına və hüzuruna işarə edən əhd sandığı yox idi. Ona görə ikinci məbəd təqdis olunarkən şekina onu doldurmamışdı. O, cansıxıcı vəziyyət idi. O zaman Haqqayın vədi necə yerinə yetə bilərdi?

İkinci məbədə şəxsən İsa- təcəssüm etdirilmiş Allah daxil olmuşdu. Allahın Özü bizlərdən biri olub bu məhvə düçar olan dünyaya gəlmişdi. Allahın Oğlu indi Bəşər Oğlu olduğuna görə insanlar Onun üzünü görə, səsini eşidə və Onun məsələn, natəmiz cüzamlıya necə toxunub şəfa verdiyinin şahidləri ola bilirdilər (Mt. 8:3). O bizi Özünə yaxınlaşdırmaq əvəzinə Özü yanımıza gəlir. Təəccüblü deyil ki, Müqəddəs kitabda İsanın barəsində: “Budur, bakirə qız hamilə olub Oğlan doğacaq, adını İmmanuel qoyacaqlar”. “İmmanuel”, “Allah bizimlədir” deməkdir (Mt. 1:23). Bu, haqda dərindən fikirləşin görün, Kainatın Yaradıcısı yalnız aramızda yaşamaq üçün yox, həmçinin bizə görə ölmək üçün gəlmişdir.

`İsanın çarmıxdakı ölümü Allahın məhəbbətinin ən böyük təzahürüdür. Biz Allahın məhəbbətini başqa hansı yollarla görüb duya bilərik?`