---
title:  Faydasız qurbanlar?
date:   04/05/2025
---

Bəzən iki bir-birinə zidd ideyaların müqayisə olunması olduqca ibrətli ola bilər. Məsələn, Müqəddəs kitabda Allahın Öz xalqının qurbangətirməsini faktiki olaraq rəddetmə nümunəsi var. Bu faciəli epizod bizə müqəddəs kitab konteksində qurbangətirmənin mahiyyəti barədə çolxlu yeni şeylər açır.

`Qurbangətirmə sistemi Allahın Özü tərəfindən təsis edilmişdi. Yeşaya peyğəmbərin dövründə Allah üçün israillilərin gətirdiyi qurbanlar nəyə görə iyrənc idi?`

Bu, Allahın qurbangətirməni rədd etdiyi ilk hadisə deyildi; Allah Habilin qurbanını bəyənib qəbul etmişdi, Qabilin gətirdiyi qurbanı isə qəbul etməyəndə buna bənzər şey xilas hekayəsinin başlanğıcında da baş vermişdi. Bu ilk epizod bizə Allahın qəbul və rədd etdiyi qurbanları müqayisə etmək imkanı verir (Yar. 4:3-7 və İbr. 11:4-ə bax).

Yeşayanın dövründə İsrail Allahı rəhmə gətirmək üçün dini öhdəçiliyi könülsüz yerinə yetirir, lakin əməldə istədikləri kimi yaşayırdılar. Onların qurban gətirməsi Allahla barışıb tabe olmaq cəhdi yox, Qabildə olan onların eqoizmi ilə diktə olunurdu. O, bu dünyanın padşahlıqlarını yönəldən özündən razılıq ruhudur.

Qabil dini adət-ənənələri lazım bildiyi kimi yerinə yetirərək, öz qayda-qanunları ilə yaşayırdı. Güman etmək olar ki, o Allahı özünə görə yaşamaq yolunda əngəl kimi dərk edirdi, amma Allahdan çox qorxduğuna görə adət-ənənələri yerinə yetirməkdə davam edirdi.

Lakin Habil Allahın gəlməli olan Məsih barədəki vədinin timsalı olan heyvanı – Məsihin (Yar. 3:15) Qolqotadakı xilasedici qurbanının timsalı olan Quzunu qurban gətirmişdi.

“Habil xilasın böyük prinsiplərini başa düşüb özünü günahkar bilərək, günahı və cinayətə görə ölümcül cəzanı özü ilə Allahın arasında duran sərhəd kimi qəbul edirdi. Qurbangahda heyvanın həyatına son qoyaraq və onu qurban gətirərək o pozulmuş qanunun tələblərini bu yolla təsdiq edirdi. O axıdılan qan vasitəsilə gəlməli olan qurbana – Qolqota çarmıxında ölməli olan Məsihə baxırdı. Həyata keçiriləcək olan barışığa inanaraq o saleh olduğunun və qurbanının qəbul olunduğunun təsdiqini almışdı” (Uayt H. Ağsaqqallar və peyğəmbərlər. S. 72).

`Bizim dini adətləri rəsmi olaraq yerinə yetirməyin təhlükəli olduğunu dərk etməyimiz çox vacibdir. Hər birimiz şəxsi təcrübəmizdə xilasa yeganə ümid kimi İsanın ölümünə tamamilə güvənməyin nə demək olduğunu necə hiss edə bilərik?`