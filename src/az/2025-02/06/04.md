---
title:  Pasxa Quzusu
date:   06/05/2025
---

İsa Vəhy kitabında təxminən 30 dəfə “Quzu” adlanmışdır. Satınalınma planının həyata keçdiyi elə ilk gündən Allahın xalqı quzuları gəlməli olan Məsihin timsalı kimi istifadə edirdi. Habil də “sürüsündə ilk doğulan heyvanlardan” qurban gətirmişdi (Yar. 4:4). İsrail Misirdən Əhd olunmuş ölkəyə yollanmazdan əvvəl ona hər ilk insanın yaxud heyvanların ilkini bir illik quzu ilə fidyə almaq əmr olunmuşdu (Çıx. 12:5).

`Çıx. 12:3-7-ni oxuyun. Pasxa quzusunun qurbangətirilməsinin məqsədi nə idi?`

**Növbəti ayələri oxuyun: Yeş. 53:7, 8; 1 Kor. 5:7 və Vəhy 5:6. İsa Məsihi Pasxa qurbanı kimi təsvir edən cümlələri yazın. Bu, şəxsən sizin üçün nə deməkdir?**

`Yeş. 53:7, 8`

`1 Kor. 5:7`

`Vəhy 5:6`

Məsihin ölümü, dirilməsi və göyə qalxmasından illər keçəndən sonra Peter o hadisələr barədə düşünərək yazırdı: “Bildiyiniz kimi, siz ata-babalarınızdan irs olaraq aldığınız puç həyat tərzindən qızıl ya gümüş kimi fani şeylərlə deyil, qüsursuz və ləkəsiz Quzuya bənzəyən Məsihin qiymətli qanı bahasına satın alınmısınız” (1 Pet. 1:18, 19).

Allahın müqəddəsliyinə uyğun olan həyatı yalnız İsa yaşamışdır. Yerdə qalan insanların hamısı günah etmişdir və bizim günahlı həyatımız həqiqi mənada Yaradıcımızın həyatına ziddir.

O bu yolla sonuncu Adəm olmuşdu (1 Kor. 15:45). Bizim məğlubiyyətə uğradığımız yerdə O qüsursuz həyat yaşayaraq qələbə çalmışdı. O Öz insan təbiətində bəşər nəslinin olmalı olduğu hər şey olmuşdu. O, Allahın izzətini tam dolğunluqla əks etdirmişdi. O Filipə: “Məni görən Atanı görmüş olur” (Yəh. 14:9) demişdi.

İsanın Pasxada çarmıxa çəkilməsi Onun timsalda yerinə yetən Quzu olduğunu bir daha göstərdi. İsa Öz təlimi barədə “açıq söyləmişdi” (Yəh. 18:19, 20). Bu, İsrailə Pasxanı icra etmək üçün quzunun seçilməsi və “yanında saxlamaq” yaxud onu qurban gətirməzdən əvvəlki günlərdə göstərmək üçün əmr olunduğu Çıx. 12:5, 6-dakı pasxa quzusunun təsviri ilə səsləşir. Baş kahin İsadan Onun təlimi barədə soruşarkən O Özünün məbəddə nümayiş etdirildiyinə işarə etmişdi. Onun həyatı, əməlləri, təlimi – hamısı Onun əslində Kim olmasını göstərirdi. O İlahi salehlik və izzətin ən güclü təzahürü olan qüsursuz Quzu idi.

`Biz İsanın kamil xarakterini şəxsi həyatımızda daha yaxşı necə əks etdirə bilərik?`