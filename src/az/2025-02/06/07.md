---
title:  Gələcək tədqiqatlar üçün
date:   09/05/2025
---

Müqəddəs Yazı açıq-aydın deyir ki, bizim xilasımızı başa çatdırmağa layiq olan yeganə Şəxs Məsihdir. Müqəddəs Qanunun tələblərini tamamilə ödəyən və günahsız həyat yaşamış olan yalnız Odur. O qüsursuz Allah Quzusudur, ona görə də indi bizim əbədi girovumuz olaraq bütün insaniyyətin başında durur. O eyni zamanda bizim təqsirlərimizi də Öz üzərinə götürmüşdür, Allahın şərə qarşı çıxardığı hökm Onun üzərində həyata keçmişdir. Yəhya səma varlıqlarının Allahın taxtının ətrafına toplaşdığı qeyri-adi səhnənin şahidi olanda ona ağlamamağı əmr etmişdilər, çünki “Yəhuda qəbiləsindən olan Aslan... qalib gəlmişdi” (Vəhy 5:5).

Günahın nə qədər dəhşətli, bəşər nəslinin isə çox düşkün olduğuna görə günah problemlini həll etmək üçün İsanın, Allahın Özünün ölümünün tələb olunması barədə də dərindən fikirləşin. Sözsüz ki, Allahın bizi Öz İlahi idarəetmə prinsiplərini pozmadan xilas edə biləcəyi hansısa başqa bir yol olsaydı, O sözsüz ki, ondan istifadə edərdi.

“Pozulmuş qanun günahkarın həyatını tələb edirdi. Bütün kainatda insanın xatirinə qanunun tələblərini ödəyə bilən yalnız Biri var idi. Belə ki, İlahi qanun Allahın Özü qədər müqəddəs olduğuna görə yalnız Allaha bərabər Olan kamil qanunsuzluğu satın ala bilərdi. Məsihdən başqa heç kim düşkün insanı qanunun lənətindən satın alıb onu Səma ilə yenidən razılığa gətirə bilməzdi. Məsih müqəddəs Allah üçün olduqca təhqiredici olan günaha görə təqsir və rüsvayçılığı Öz üzərinə qəbul etməli idi, bu isə Ata ilə Oğulu ayrılığa gətirməli idi. Düşkün nəslin xilası üçün Məsih əzab-əziyyətlərin və müsibətlərin girdabına enməli idi” (Uayt H. Ağsaqqallar və peyğəmbərlər. S. 63)

**Müzakirə üçün suallar:**

`Yəhya Quzunun sanki artıq “kəsilmiş” kimi taxt zalına necə daxil olduğunu təsvir edir. Vəhy 13:8 təsdiq edir ki, İsa dünya yaranandan “kəsilmiş” idi. Biz Allahın barəsində xilas planının fəaliyyətə keçməsindən əvvəl artıq mövcud olması faktından nəyi öyrənə bilərik?`

`Ateistlərin əksəriyyəti soyuq və etinasız dünyada bizim tənha olduğumuza inanır. Lakin Müqəddəs kitab yalnız Allah barədə xatırlatmır, Onu həmçinin bu dünyaya gəlib bizə görə hətta Öz həyatını verən və sevən Biri kimi təsvir edir. Belə çıxır ki, biz həm dünyaya, həm ondakı yerimizə görə ümumiyyətlə Allaha, inanmayan insanlara nisbətən başqa cür baxmalıyıq. Çarmıxın reallığı bizim etdiklərimizə necə təsir etməlidir?`

`Məsihin həyatı, ölümü və dirilməsi nəyə görə bəşəriyyətin yeganə xilas vasitəsidir?`