---
title:  Haman və şeytan
date:   11/06/2025
---

Esterin hekayəsində biz vəzifə və hakimiyyətə susayan Hamanla rastlaşırıq. O imperiyada digər bütün rəislərdən üstün mövqe tutur (Est. 3:1).

Biz Lyusifer barədə Yez. 28:11-15 və Yeş. 14:12-15-də oxusaq, o zaman Allahın seçilmiş xalqının qəddar düşməni olan Allahın hakimiyyətliyini qəbul etməkdən imtina edən Hamanla bəzi paralelləri tapa bilərik. Şeytanın məqsədi və möhtəşəm niyyəti İsaya dünyanın padşahlıqlarıını göstərmək üçün Onu yüksək dağın başına çıxartdığı Məsihin sınağı barədəki hekayədə açılır. (Mt. 4:8-11). Gördüyümüz kimi Məsih dünyanı satınalmaq və ona öz haqqını bildirmək üçün gəlmişdi. O bunu bizlərdən biri kimi etmişdi. İsa bizim satınalan- qohumumuzdur və sözsüz ki, dünyanın xilası üçün ödədiyi dəyər olduqca böyükdür.

Biz Vəhy kitabında görürük ki, şeytana xas olan hakimiyyət və səcdə həsrəti bu dünyanı son böhrana gətirir. Ona səcdə etməkdən imtina edən bəzi insanları çıxmaqla şeytan azdırma yolu ilə bütün dünyanı “heyrət içində” vəhşi heyvanın ardınca getməyə inandırır. (Vəhy 13:3, 4).

Haman görür ki, Allahın seçilmiş xalqından olan Mordokay onun önündə təzim edib baş əymir, çünki o özünü “səcdəyə” layiq olduğunu hesab edirdi. Onun “kini artdı” (Est. 3:5,6) və Mordokayın bütün xalqını qırdırmaq qərarına gəldi.

`Est. 3:8-14 və Vəhy 13:15-17-ni oxuyun. Siz ayələrin arasında hansı paralelləri tapırsınız? Yəhyanın Allahın qalıq ibadətgahını təsvir etməsi ilə Hamanın Allahın xalqını təsviri bir-birinə nədə oxşardır?`

İblis bu dünyada hökmranlığa iddia etsə də, Allaha sadiq qalıb Onun əmrlərinə riayət edən insanlar hələ də var. Bu, onun tam hökmranlıq iddiasını təkzib edir. “Bütün məsihçi dünyasında şənbə xüsusi mübahisə mövzusuna çevriləndə kiçik azlığın çoxluğun tələblərinə güzəşt etməkdə inadla boyun qaçırmaları onları ümumi nifrət hədəfinə çevirəcək” (Uayt H. Dövrün əlamətlərini. 22 fevarl 1910-cu il).

`Hal-hazırda bizim imanımız üçün sınaq olacaq cüzi şeylər barədə fikirləşin. Əgər bu məsələlərdə güzəştə getməyə hazırsınızsa, o zaman üzərinizə ciddi sınaq gələndə özünüzü necə aparacaqsınız?`