---
title:  Buna bənzər vaxt üçün
date:   12/06/2025
---

Təəssüf ki, bəzi məsihçilər Müqəddəs kitab peyğəmbərliklərinin çətin məqamları üzərində uzun müddət yubanmağa meyillidirlər. Bizi çətin vaxtların gözlədiyini başa düşürük və peyğəmbərliklərin öyrənilməsi diqqətimizi axır zaman üçün verilmiş vədlərə deyil, problemlərin üzərində cəmləyiriksə, o bizdə qorxu yarada bilər. Allah gələcəyi şişirtməsə və indiki zamanla böyük mübarizənin başa çatması arasında baş verəcək hadisələrə dair doğru olsa da, hekayəni axıra qədər oxumaq çox vacibdir.

Peyğəmbərliklərdə ümumi bir qanunauyğunluq var: Allah gözümüzü insan qiyamının yaratdığı xaosa açıb onun nəticələrini də göstərir. Amma bununla bərabər O həmişə ümid verir. Bəziləri son böhran - “Yaqubun kədər dövrü” barədə əvvəlcədən deyilənləri qorxu və lərzə ilə dərk edirlər. Sözsüz ki, Allahln xalqı üçün son dövr çətin olacaq. Lakin həm çətinliklər barədə əvvəlcədən deyilənlər, həm qurtuluş barədəki vədlər dəyişməzdir. İblis Vəhy 12-də Məsihin gəlinini nifrət və intiqam hissi ilə idarə olunaraq təqib edir, lakin Allah onu xilas etmək üçün müdaxilə edir. Esterin hekayəsində də gözəl mələkə dramda ən mühum rol oynayır. Allah Öz xalqını xilas etmək üçün ondan istifadə edir.

`Est. 4:13,14 və Est. 5:1-3-ü oxuyun. Ester fars mələkəsi olaraq hansı çətin seçim qarşısında qalmışdı?`

`Esterin və bizim qarşımızda duran seçimlərin arasında hansı paralelləri tapmaq olar?`

Allah tarixin müəyyən bir dövründə Özünün qalıq ibadətgahını qurmuşdu. Orta əsrin 1260 günü sona çatanda Allah Öz gəlinini sığanacaqdan çıxartmışdı (Vəhy 12:14-lə müq. edin) ki, o dünyaya Onun son mərhəmət- Üç mələk xəbərini elan etsin. Biz buna bənzər “vaxt üçün” buradayıq. (Est. 4:14).

Ester başa düşürdü ki, o xalqın üzərinə hücum etmiş təqiblərlə mübarizədə tək deyil. O padşahın gözündə lütf qazanmış və nəticədə onun xalqı azad olunmuşdu. Biz də yer tarixinin son günləri gələrkən qorxmamalıyıq, çünki Padşah bizim tərəfimizdə olduğuna görə Allahın xalqı xilas olacaq.

`Bu hekayədə hər şey Allahın xalqı üçün müvəffəqiyyətlə başa çatmışdı. Lakin həmişə belə olmur, elə deyilmi? O zaman Məsihdə malik olduğumuz ümidi itirməmək üçün hər şeyə daim əbədiliyin nöqteyi-nəzərindən baxmaq nəyə görə vacibdir?`