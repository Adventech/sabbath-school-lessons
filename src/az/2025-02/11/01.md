---
title:  Rut və Ester
date:   07/06/2025
---

### Araşdırma üçün Müqəddəs kitab ayələri

Rut 1:1-5; 2:5-20; Est. 3:1-14; Əyy. 1:6-11; Mt. 4:8, 9; Vəhy 13:15-17.

> <p>Yadda saxlanacaq ayə</p>
> “Padşah qızıl əsasını ona tərəf uzatdı. Ester də yaxınlaşıb əsanın ucuna toxundu” (Est. 5:2)

Biz bu həftə son günlərin hadisələrinə işarə edən peyğəmbərlik hekayələrini araşdırmağa davam edəcəyik. Allah real hadisə və şəxsiyyətlərin köməyilə bizə dünyaya olan baxışını açır və sonralar zahir olacaq və imanımızın möhkəmlənməsinə xidmət edəcək peyğəmbərlikləri necə şərh etməyi başa düşməyə kömək edir.

Bu gün biz diqqətimizi bir çox nəsillərin ürəyinə toxunmuş iki böyük qadına – Rut və Esterə yönəldəcəyik. Onlardan biri dul qadın xeyirxah bir insan olan Boazla, öz qohum – satınalanı ilə görüşdən sonra ümidə nail olandır. Onların nigahı məsihçilər üçün məhəbbət timsalı olmuşdur, çünki onda Məsihin bizə olan məhəbbəti əks olunur.

Digər hekayə xalqının məhv edilməsinə görə sui-qəsd barədə bilən və yad ölkədə yaşayan gənc bir qız barədədir. Bu hekayə onu onun xilası naminə inkişaf edən ən sıx hadisələrə cəlb edir.

Müqəddəs kitab peyğəmbərliklərində “qadın” çox vaxt Allahın ibadətgahının təcəssümünə xidmət edir ki, o da bizə Allahın Öz xalqına necə yanaşması barədə çoxsaylı dərin həqiqətləri açır. Gəlin indi müqəddəs kitabda taleləri möhürlənmiş iki qadının hekayəsinə baxaq və onların həyat təcrübəsindən müxtəlif dərsləri götürək.