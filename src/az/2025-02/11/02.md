---
title:  “Çörək evində” aclıq
date:   08/06/2025
---

Məsihçi imanının tənqidçiləri çox vaxt bu dünyadakı həyatın acı reallığına Allahın mövcud olmamasının yaxud o pislik baş verərkən müdaxilə etməkdə gücsüz olmasının yaxud biz ağrı duyarkən ona fərq qoymamağın sübutu kimi istinad edirlər. Lakin bir çox müqəddəs kitab hekayələri açıq-aydın göstərir ki, bu təsdiqlərin heç biri həqiqətə uyğun deyil. Həqiqətən Allah bəşəriyyətə Ona qarşı edilən üsyanın bəhrəsinin biçilməsinə yol verir. Lakin bizim iradə azadlığımızı pozmadan O həmişə yanımızda olur, bəşəriyyətin tarixində həmişə iştirak edir və bizi həmişə günah və əzab probleminin son həllinə aparır. Rutun hekayəsi bu cür nümunələrdən biridir.

`Rut 1:1-5 oxuyun. Naomi və Rutun ailəsinə hansı çətinlik üz vermişdi? O hal-hazırda bütün bəşər nəslinin düşdüyü vəziyyəti necə əks etdirir?`

Bu hekayənin başlanğıcında rişxənd hiss olunur: Bet-Lexemdə adının mənası “çörək evi” olan şəhərdə o zaman aclıq hökm sürürdü. Bu bizə Allahın Adəm və Həvvaya “Bağdakı bütün ağacların bəhrəsindən istəyəndə yeyə bilərsiniz” (Yar. 2:16) deyərkən Edenin bolluğu barədə xatırladır. Bəşər nəsli öz mövcudluğuna bolluq içində, bolluğa səxvətli Yaradıcının himayəsi altında başlamışdı, lakin sonra o öz rolunu yaranmış dünyanın idarəçisi rolunu günahın əsarətinə dəyişdirmişdi: “Alın tərinlə çörək yeyəcəksən. Axırda torpağa qayıdacaqsan, çünki oradan götürülmüsən, ona görə ki, yerin torpağısan, torpağa da qayıdacaqsan” (Yar. 3:19).

Biz də Naomi kimi Allahın bizə ilk təyin etdiyi mirası itirdiyimizə görə həyatımız çətinləşmişdir. Eden bizə müəyyən şərtlərlə bir ənam kimi verilmişdi: insanlar seçim azadlığına malik idilər. Amma bu o demək idi ki, onlar nəticəni qəbul etməli və əmin-amanlıqdan məhrum olmalı idilər. Biz əzəldən bütün günaha batmamış dünyalarla birlikdə Allahın xeyir-duasına malik olmalı idik. Lakin indi qarşımızda düşkün dünyanı ələ almaq durur. Məhdud vəsaitlər uğrunda mübarizə aparan xudbin insanlar bir çox ruhi ağrı və əzablar vururlar.

Bu həqiqətən faciəlidir: yer üzü Rəbbin məhəbbətinin parlaq şahidliyini göstərərək bol bəhrə verməkdə davam edir. İnsani xəsislik və günahın dağıdıcı təsirinə görə bəzən elə görünür ki, dünya biz ona sahib olduğumuza nisbətən o bizə daha çox sahiblik edir. Lakin bir gün bütün bunlar sona çatacaq.

`Günah və ölümün üstündən altı min il keçəndən sonra yer üzü Allahın məhəbbət və yaradıcılıq gücünün xariqələrini hələ də göstərməkdə necə davam edir?`