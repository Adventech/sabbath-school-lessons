---
title:  Boaz Satınalanın timsalı kimi
date:   10/06/2025
---

Boaz Rutu sevmiş və onunla evlənmək istəmişdi, lakin onun qarşısında ciddi bir maneə dururdu. Qızın həm özünə, həm torpağına iddia edə bilən başqa yaxın qohumu var idi. Əgər Boaza Məsihin nümunəsi kimi baxsaq, o zaman mübarizənin təhlükə qarşısında olduğunu başa düşəcəyik. Məsih bizi sevir, lakin bizi cəlb etməyə can atan “daha yaxın bir qohum” var ki, o da şeytandır.

`Bu ayələr şeytanın bəşəriyyətə iddiası barədə nə deyir? Əyy. 1:6-11; Mt. 4:8, 9.`

`Müqəddəs kitab Vəhy 5:9, 10-da bizim günahın faciəli vəziyyətindən satın alınmamız barədə nə deyir?`

Şeytan göy məşvərətinə gələrkən o Allaha “dünyanı gəzib-dolaşdığını” demişdi (Əyy. 1:7). Allahın onun saleh Əyyubu görüb-görmədiyi sualına şeytan belə cavab verib demişdi ki, onu öz adamlarından biri hesab edir. O təsdiq edib deyirdi ki, əslində Əyyubun ürəyi Allaha məhəbbətlə dolu deyil və o Onun ardınca yalnız Allahın ona xeyirxah olduğuna görə gedir. Şeytan Allaha təklif etmişdi ki, Əyyubun yaxşı olmağı dayandıracağını yoxlayıb görsün ki, Əyyub həqiqətən kimə sadiqdir.

Yəhudanın məktubunda biz İsraildə yaxşı məlum olan hekayənin qısa xatırlanmasına rast gəlirik: Allah Musanı dəfn edəndən sonra (Qan. 34:6) O onu diriltmişdi. Bizə bəzi təfərrüatlar bəlli olmasa da, Allahın Musanın cəsədi barədə şeytanla mübahisəsinin olmasından danışan ayənin özü şeytanın ona hansısa iddianı bildirdiyini nəzərdə tutur.

“Məsih ölmüş insanı diriltmək üçün ilk dəfə enmişdi. Həyat rəisi və gözqamaşdırıcı mələklər qəbirə yaxınlaşarkən şeytanı öz hökmranlığına görə həyəcan hissi bürümüşdü. O şər mələkləri ilə birlikdə Məsihin onun ərazisinə müdaxilə etmək hüququnu qəbul etməməyə hazırlaşmışdı. Şeytan təkəbbürlüklə Allahın qulunun onun əsiri olması ilə öyünürdü. O bildirdi ki, Allahın qanununu heç Musa da yerinə yetirə bilməyib. Rəbb Allaha məxsus olan izzəti özünə verməklə Lyusiferi göydən məhrum edən eyni günahı rəhbər də etmişdir və elə bu günaha görə Musa şeytanın hakimiyyəti altında olmalıdır” (Uayt H. Ağsaqqallar və peyğəmbərlər. S. 478). Aydındır ki, Məsih şeytanın təsdiqini təkzib etmiş və Musa dirilmişdi (Mt. 17:3-ə bax).

Rut 4:1-12-də Boaz Bet-Lexemin yaxın qohum kimi dünyamızda doğulmuş Məsihin şəhərinin darvazalarına tərəf gedir. Ağsaqqallar bir yerə toplaşır, nəhayət çarığı çıxartma adəti baş verir ki, o da o vaxt o mülkiyyətin təhvil verilməsini təmsil edirdi.

Şəhərin darvazası işlərin həll olunduğu yer və məhkəmə səhnəsinin timsalı idi. Bu obraz öz əksini Dan. 7:13, 14, 22, 26, 27-də olan məhkəmə səhnəsində tapır. Biz məhkəmənin bu mühüm aspektini nəzərdən qaçırmamalıyıq: “Hökm müqəddəslərə verildi”, yalnız ona görə ki, Boazın öz gəlini üçün ödədiyi kimi, Məsih də bizə görə fidyə ödəmişdir.