---
title:  “İlk xatırlatma” prinsipi
date:   06/04/2025
---

Ali təhsil müəssisələrinin təlim proqramlarının əksəriyyəti əsas ideya və prinsipləri idarə edən ümumi giriş kursundan başlayır. Bu cür kurs fənnin növbəti təmələ dalmasına xidmət edir. Eynilə, biz müqəddəs kitabı oxuyarkən görürük ki, Allahın ümumi giriş kursu – müqəddəs kitabın digər hissələrində daha ətraflı baxılacaq ideyaların olduğu Yaradılış kitabı vardır.

Müqəddəs Kitabda adətən ilk dəfə hansısa təsəvvür (yaxud timsal) xatırlanarkən və bu xüsusilə Yaradılış kitabının ilk fəsillərində baş verirsə, onun çatdırdığı konsepsiyanın ümumi başa düşülməsi üçün mənalı olur. Beləliklə, bizdə bu təsəvvürün bütün Müqəddəs Yazıda necə istifadə ediləcəyinə dair öyrətmə yaranır.

Müqəddəs Kitabın bəzi tədqiqatçıları bunu “ilk xatırlatma qanunu” adlandırır, amma onu qanun yox, prinsip (yaxud qayda) adlandırmaq daha düzgün olardı, çünki o pozulmaz deyil, ondan çox saylı istisna mövcuddur. Həm Müqəddəs kitabın ümumi, həm müqəddəs kitab peyğəmbərliklərinin öyrənilməsində izlənən qanunauyğunluq ondan ibarətdir ki, Allah məlumatı tədricən təməl konsepsiyadan başlayaraq, onları bir çox, hətta yüz illər ərzində genişləndirərək tətbiq edir.

`Yeş. 40:7, 8; Mal. 3:6 və İbr. 13:8-i oxuyun. Bu ayələrin hər birində Allahın Sözünün daimilik və dəyişməzliyinə dair ümumi ideyanı tapın. Bu, şəxsən sizin özünüz və imanınız üçün nə deməkdir?`

Müasir dünyada “həqiqət” əvəzinə “düzlük”, ədalət barədə danışırlar. Bu onunla əlaqəlidir ki, “həqiqət” vaxtı gələndə dəyişə bilən bir şey kimi başa düşülür. Bəzən “həqiqət” anlayışının özü şübhə altına qoyulur.

Lakin Allah bir həqiqəti təsdiqləyərkən O Öz fikrini dəyişmir. Elə ki, O xalqını həqiqəti öyrətməyə başlayır, biz əmin ola bilərik ki, bir və eyni Müqəddəs kitab prinsipi yaxud mövzusunun təkrarı onun mənasını dəyişmir, əksinə onun üzərinə əlavə nur yağdırır. Ona görə peyğəmbərliklərin öyrənilməsi üçün ilk dəfə bir çox əsas Müqəddəs Kitab konsepsiyalarında şərhini tapdığımız Yaradılış Kitabını öyrənmək, sonra isə onları Müqəddəs Kitabın qalan hissəsinin öyrənilməsində yadda saxlamaq məna kəsb edir.

`Nə qədər cəlbedici və məntiqli görünsə də, Müqəddəs Kitaba və onun səhvsiz həqiqətlərinə olan imanımızı heç kimə və ya heç bir şeyin zəiflətməsinə yol verməməyimiz nəyə görə bu qədər vacibdir? Bunun üçün hansı gizli vasitələrdən istifadə olunur?`