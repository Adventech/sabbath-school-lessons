---
title:  Ölüm probleminin həlli
date:   09/04/2025
---

Çox güman ki, dünyada həyatın onun Yaradıcısından ayrılmış ən qorxulu aspekti ölümdür. O hər an yaxalamağa hazır olaraq hər birimizin üzərində təhlükə yaradır. Ölüm “günahın əvəzi” bizim kainatda yeganə həyat Mənbəyindən- onun Yaradıcısından uzaqlaşdığımıza görə aldığımız cəzadır.

Ölüm Müqəddəs kitab peyğəmbərliyində mühüm rol oynayır. O yalnız gerçəklik kimi mövcud deyil, həmçinin daha əsası yalnız İsada, Onun ölümü və dirilməsində tapmağın mümkün olduğu problemlərin həllinin açarıdır.

Müqəddəs kitabda ölüm barədə ilk xatırlanma və onun ilk meydana çıxması bizə günah və onun həlli probleminin ciddiliyini dərk etməkdə kömək edərək peyğəmbərlikdəki bu vacib mövzunu daha çox işıqlandırır.

`Yar. 2:15-17-ni oxuyun. Rəbbin sözlərinə görə insanın itaətsizlik nəticələri hansılarıdır?`

`Biz ilk dəfə fiziki ölümü harada görürük? Yar. 4:8-12-yə bax.`

Biz çox vaxt eşidirik ki, “ölüm həyatın sadəcə bir hissəsidir” deyirlər, lakin bu doğru deyil. Ölüm həyatın əksidir, onun məhv olmasıdır, o heç vaxt mövcudluğumuzun bir hissəsi olmamalı olan arzuolunmaz bir qonaqdır.

Biz ölümlə üzləşərkən onun barəsindəki fikrə artıq vərdiş etdiyimizə baxmayaraq, ürəklərimiz qəzəblə və etirazla dolub daşır. Sanki bütövlükdə bəşəriyyət hələ də hiss edir ki, onda nəsə yerində deyil.

Ölüm mövzusu nə qədər ağrılı olsa da, elə hallar var ki, onlar o birilərindən daha faciəli görünür. Məsələn, uşağın ölümü. Çünki biz valideynlər övladlardan əvvəl həyatdan köçəcəyimizi gözləyirik. Lakin Yazıda xatırlanan ilk ölüm gözlənilən normaya zidd gedir. Adəm və Həvva ölümlə üzləşməzdən əvvəl onların saleh oğlu saleh olmayan qardaşı tərəfindən öldürülərkən faciə yaşamışlar. Bu xüsusilə haqsız ölüm olmuşdur.

`Vəhy kitabına əsasən Yaradılış kitabında yazılmış günah problemi İsa Məsihdə necə həll olunmuşdu? Vəhy 1:18-ə bax.`

Habil kimi haqsızların əli ilə öldürülmüş Saleh, İsa barədə düşünün. Məsihin ölümünə nisbətən hansı ölüm daha haqsız ola bilərdi? Habilin ölümü ilə Məsihin çarmıxdakı ölümü arasında başqa hansı paralelləri tapmaq olar? Habilin ölümünün təbiəti bizə İsada “cəhənnəm (qəbir) və ölümün açarlarının nəyə görə olduğunu və Allahın bizə Onda nə təklif etdiyini başa düşməkdə necə kömək edə bilər?

`Ölüm problemini həll etməsək, nəticədə həyatımız faydasız və mənasız görünəcək. Bu fakt bizi İsanın bizim üçün etdiyinə görə minnətdar olmağımız barədə fikirləşməyə vadar edir.`