---
title:  Yaradılış kitabındakı bünövrə
date:   05/04/2025
---

### Araşdırma üçün Müqəddəs kitab ayələri

Yar. 2; 22:1-13; Yeş. 40:7, 8; Yəh. 1:29; 3:16; 1 Kor. 15:15-19; Vəhy 5:5-10; 12:1-9.

> <p>Yadda saxlanacaq ayə</p>
> “Ertəsi gün Yəhya İsanın ona tərəf gəldiyini görüb dedi: “Dünyanın günahını aradan götürən Allah Quzusu budur!” (Yəh. 1:29).

Müqəddəs Kitab peyğəmbərliklərinin, o cümlədən Vəhy kitabının müasir şərhinin əsas problemlərindən biri onun qədim köklərini qəbul etmək bacarıqsızlığıdır. Vəhyin müəllifi elə güman edir ki, onun oxucuları Əhdi Ətiqi bilir və o öz oxucularına yaxşı məlum olmalı konsepsiyadan istifadə edir. Vəhyin ayələri ilə bağlı bütün müqəddəs kitab hissələrini bilmək faydalı olsa da, onların arasında yerdə qalanlara nisbətən onun anlaşılması üçün daha çox zəmin hazırlayan əsas ayələr vardır. Məsələn, dünyamızın günahlı xaosa batdığı yolun təsvir edildiyi Yaradılış kitabı. Demək olar ki, Vəhydə xatırlanan hər bir əsas məlumata bu və ya digər formada Müqəddəs Kitabın ilk fəsillərində rast gəlinir.

Biz bu həftə Vəhy kitabının əsasında duran bəzi əsaslı konsepsiyaları araşdıracağıq. Onlar çox olduğuna görə biz onların yalnız bir neçəsinə baxacağıq ki, olduqca vacib məqamı təsdiqləyək: Vəhy kitabının arxasında durmuş qədim əsasları başa düşmək tədqiqatçıya ayədə sözün mənasının hədsiz çalarlarını görməyə yol verir, onların hər biri Kainatımızda, deməli, bizim həyatımızda gedən bəşəriyyətin, Allahın və mübarizənin təbiəti barədə vacib dərslər verə bilər.