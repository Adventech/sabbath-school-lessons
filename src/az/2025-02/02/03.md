---
title:  İlahi məhəbbətin anlaşılması
date:   07/04/2025
---

Biz günahlı təbiəti irs aldığımıza görə dünyanı qavramağımız təhrif olunmuşdur. Ona görə biz eqoizm və təkəbbürlüyə meylliyik ki, bu da bizim həyatı anlama tərzimizə təsir edir. Biz dünyanı Allahın gördüyü kimi görmürük.

Çox güman ki, heç bir konsepsiya günahlı bəşəriyyət tərəfindən “məhəbbət” ideyası qədər güclü təhrif olunmamışdır. Müasir mədəniyyətdə məhəbbət anlayışı ətrafdakıların rifahına deyil, özünü reallaşdırmağa daha çox yönəlmişdir. Bu ifrat dərəcəli yanaşmadır, çünki məhəbbətin İlahi anlayışı tamamilə başqadır.

Biz məhəbbət barədə nəyə görə danışırıq? Çünki məhəbbətin təbiətini düzgün dərk etmədən Müqəddəs kitab peyğəmbərliklərini başa düşməyəcəyik. “Böyük mübarizə” kitabının əsas mövzularından biri insanların Allahın xarakterini başa düşməməsidir. Helen Uayt “Böyük mübarizə” kitabını bu sözlərlə başa çatıdırır: “Bütün Kainat təmizdir. Saysız-hesabsız yaradılışda razılıq və sevincin eyni nəbzi döyünür. Ucsuz-bucaqsız fəzanın bütün guşələrinə hər şeyi yaradan Kəsdən həyat, nur və sevinc seli axır. Ən kiçik atomdan tutmuş ən böyük qalaktikalara qədər canlı və cansız hər şey öz parlaq gözəlliyi və kamil sevincində “Allah məhəbbətdir” deyə nida edir (Böyük mübarizə, S. 678).

`Yar. 22:2-ni oxuyun. Bu Müqəddəs kitabda məhəbbət barədə olan ilk xatırlanmadır. Bu ayəni müqəddəs kitabın “qızıl” ayəsi olan Yəh. 3:16 ilə müq. edin. Siz bu iki ayədə olan paralelləri nədə tapırsınız? Sizcə, İbrahimin qurbangətirmə hekayəsi İsa Məsihin qurbanını daha yaxşı başa düşməkdə necə kömək edir?`

Bəzən müqəddəs kitabda bu və ya digər konsepsiyanın ilk xatırlanmasının tapılmasına əlavə olaraq, eyni konsepsiyanın ilk xatırlanmasını Müqəddəs kitabın digər kitablarında, xüsusən Müjdələrdə tapmaq çox faydalıdır. Biz məhəbbət barədə ilk xatırlanmanı Müjdənin Mt. 3:17; Mk. 1:11; Lk. 3:22 və Yəh. 3:16 ayələrində tapırıq.

Məsələn, məhəbbət barədə Yəhyanın nəql etdiyi Müjdədə ilk xatırlanma (Yəh. 3:16) xüsusilə faydalıdır. Göründüyü kimi o İshaqın qurbangətirməsinə müraciət edir. İbrahimin Allaha imani elə idi ki, o onu qurban gətirsə də, Allahın onun oğlunu dirildə biləcəyinə inanmağı qərara alaraq Ona etibar etmişdi (İbr. 11:19). Bu, Allahın bəşər nəslinə olan məhəbbətinin əlamətindən doğmuşdu. O bizi elə dərəcədə sevdi ki, “Vahid Oğlunu verdi” (Yar. 22:2, 12, 16-ya bax), sonra isə onu ölülərdən diriltdi. Beləliklə, məhz Allahın bizə bəslədiyi qurbanlıq məhəbbəti barədə açılış verilir.

`Biz Allahın bizə bəslədiyi fədakar məhəbbəti başqalarına necə göstərə bilərik? Əksəriyyətimizə bu cür məhəbbətin xas olmaması nəyə görədir?`