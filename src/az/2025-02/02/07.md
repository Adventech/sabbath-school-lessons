---
title:  Gələcək tədqiqatlar üçün
date:   11/04/2025
---

Helen Uaytın “Həvarilərin işləri” kitabında “Vəhy” fəslini (S. 578-581) oxuyun.

Bir çox dünyəvi dinlər ideyaların üzərində cəmlənmişdir, məsihçi dininin tarixi isə hadisələrin üzərində möhkəm təməl qoyub. Müqəddəs kitab Allahın min illər ərzində bəşəriyyətlə qarşılıqlı əlaqəsinin qeydə alınmasıdır və onu araşdırarkən biz Allahın dəyişməz xarakteri barədə çox şey öyrənə bilərik.

Bəzən fikirləşə bilərik ki, artıq xüsusi peyğəmbərlik xəbərini kifayət qədər yaxşı bildiyimizə görə onu araşdırmağı dayandırmalıyıq. Lakin xəbərimizin dəyişməz və ardıcıl qalması faktı o demək deyil ki, o suallar doğurmur. Müqəddəs kitab peyğəmbərliklərini araşdırmağı davam etdirənlər yeni-yeni suallarla üzləşirlər.

Helen Uaytın sözlərinə görə Vəhy kitabının yazılma səbəblərindən biri məsihçi ibadətgahının tarixi xəbərini bütün əslər üçün möhkəmləndirmək cəhdi olub: “Bəzi gənc xidmətçilər tez-tez təkrarlanan həqiqətlərdən bezmişdilər. Onlar nəsə yeni və qeyri-adi bir şeyə can ataraq təlimləri dəyişdirməyə çalışırdılar” (Həvarilərin işləri, S. 580). Bu mənada Vəhy kitabı sadəcə gələcək barədə olan kitab deyil, o həmçinin keçmiş barədədir. O bizi bizim tarixi ilahiyyat irsimizdə möhkəmlənməyə kömək edir ki, biz onun şərh olunmasında orijinallığa cəhd etməyə görə yoldan azmayaq.

**Müzakirə üçün suallar:**

`Yazı həmişə yeni işıq saçaraq, yeni anlayış verir. Yeni bir şey öyrənmək və artıq bizə verilmiş həqiqətlərdə köklənmək istəyini necə tarazlaya bilərik?`

`İbadətgahlar peyğəmbərliklərin yeni şərhlərinə necə yanaşırlar? Biz bilirik ki, bizdə həmişə nəsə öyrənməli dərslər var, amma o yeni fikirlərin mənalı yaxud yanlış olduğunu necə başa düşə bilərik?`

`Sakit okeanda İkinci dünya müharibəsində bir dənizçi vəfat etmişdi. O tibb qardaşına bu sözlərlə müraciət etmişdi: “Mən yetiməm. Mən öləndə görəsən məni kimsə xatırlayacaqmı?” Buna tibb qardaşı belə cavab verimişdi: “Mən səni həmişə xatırlayacağam”. Onun sözləri nə qədər səmimi olsa da, gec ya tez o da həyatdan köçəcək, onunla birlikdə erkən yetim qalmış dənizçi barədəki xatirə də yox olacaq. Əgər ölüm son sözü deyirsə, bu hekayə bizə bütün həyatımızın hədər və mənasız olduğunu dərk etməkdə necə kömək edir?`