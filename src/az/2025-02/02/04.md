---
title:  “Bəs Quzu haradadır?”
date:   08/04/2025
---

Vəhy kitabında ən çox təkrarlanan timsallardan biri quzudur. İsa orada təxminən 30 dəfə “Quzu” adlanmışdır. Yəhyanın Vəhy 4:5-də Allahın taxt-tacı olan zala baş çəkməsində - Vəhyin ən təsirli səhnələrinin birində Quzu mərkəzi rol oynayır.

`Yar. 22:7, 8 və Vəhy 5:5-10-u oxuyun. Yar 22-də qurbangətirmə hekayəsindəki quzu hansı rolu oynamışdır?`

`Moriya dağındakı qurbangətirmə hekayəsi (Yar. 22) bizə İsanın Müqəddəs kitabda tez-tez Quzu kimi təsvir olunduğunu başa düşməkdə necə kömək edir?`

Müqəddəs kitabda quzu barədə (yəh.se) ilk xatırlanma məhəbbət barədə danışılan Yar. 22-dəki hekayədə, o cümlədən İshaqın: “Bəs quzu haradadır?” sualında rast gəlinir (7-ci ayə). Təəccüblüdür, lakin Müqəddəs kitabın qalan hissəsi bu suala ətraflı cavab təklif edir. Əhti-Ətiqin otuz səkkiz kitabı oxucunu İshaqın sualına tədricən daha çox detalların açıldığı yolla aparır. Pasxa mərasimlərindən başlayaraq Davudun vaxtından əvvəlki igidliyinə çataraq bütün əhdiətiq tarixi İshaqın sualına cavabı qabacadan xəbər verən çoxsaylı məsih peyğəmbərlikləri ilə düzülmüşdür.

Bu sual sonra Əhdi Cədiddə İsa ət və qanda gələrək Öz xalqı arasında xidmət aparıb və nəhayət, həyatını çarmıxda qurban gətirərkən son cavabını alır.

Bununla bərabər Quzu barədə Yəhyanın nəql etdiyi Müjdədə - Yəh. 1:29-34-də ilk xatırlanmaya baxın. Sanki vəftizçi Yəhya İshaqın sualına konkret cavab verir və bunun üçün daha münasib şərait ola bilməzdi. Günahkarlar tövbə edib vəftiz üçün suya girirlər, bu isə günahkarın ölümünü və yeni başlanğıcını təmsil edir. Bu kontekstdə qəflətən İsa, Allahın Quzusu peyda olur və Mattanın hekayəsinə əsasən, göylər Onun barəsində: “Bu Mənim sevimli Oğlumdur, Ondan razıyam” (Mt. 3:17) elan etmək üçün açılmışdı. Bu sözlər İbrahimin İshaqın sualına cavabıdır (Yar. 22:11-14).

Bu sapı bir yerə birləşdirsək, aydın olur ki, İsa, Allahın Quzusu bizim əvəzedici qurbanımızdır. Bu, Yəhyanın görüntüsündə boğazlanmış Quzunu dərk etməyimizi aydınlaşdırır.

`İsanın bizim əvəzedici qurbanımız olduğunu dərk etmək nəyə görə xilasımız üçün bu qədər vacibdir? Əgər xüsusən, Allahın məhkəməsi barədə danışırıqsa, o zaman əvəzedici qurban kimi Onsuz nəyə ümid edərdiniz?`