---
title:  Millətlər. 1 ci hissə
date:   19/04/2025
---

### Araşdırma üçün Müqəddəs kitab ayələri

Yar. 10:1-12; 12:1-9; 1Şam. 8:4-18; Dan. 7:14; Mt. 20:25-28; Vəhy 18:1-4.

> <p>Yadda saxlanacaq ayə</p>
> “Ona hakimiyyət, izzət və padşahlıq verildi ki, bütün xalqlara, millətlərə və dillərə mənsub adamlar Ona xidmət etsin. Onun hakimiyyəti sona yetməyən əbədi hakimiyyətdir. Onun padşahlığı əsla yox olmayacaq” (Dan. 7:14).

Vəhy kitabı bizə Allahın düşkün dünyamız barədəki planını açır. Biz onun son fəsillərində həyat ağacına gedən yolun necə açıldığını, lənətin götürüldüyünü və bizim yenidən Allahın hüzurunda olacağımızı görürük. Bəzi mənada Vəhyə Yaradılış kitabının yenidən köçürülməsi kimi baxmaq olar, məhz buna görə də o dünya problemlərinin necə törədiyini dərk etmək üçün vacib mənbə olaraq qalır.

Daniel peyğəmbərin və Vəhy kitabında toxunulan əsas suallardan biri dünya üzərindəki idarəetmədir. Biz haqqa görə Allaha məxsus olan planeti idarəetmədə insan cəhdlərinin növbəsini görürük. Bu dəhşətli günah və qiyam dövrü həmişəlik sona çatan kimi Allah əbədi olaraq və salehliklə idarə edəcək.

İnsanın özünü idarəetmə sahəsində min illərlə təcrübəsini əhatə edən bu ana aparan çox uzun bir yol var. Lakin onlar heç vaxt uğurlu olmayıb. Hətta ən yüksək idealları ifadə edənlər də, həmişə o ideallardan uzaq düşmüşlər. Bəşəriyyətin kədərli tarixinin böyük hissəsi insani sistemlərin uğursuzluğunun faciəli şahidliyidir. Nəhayət, Allahın “əbədi padşahlığı” (Dan. 7:27) qurulmayana qədər getdikcə daha betər olacaq.

Biz bu dərsdə müqəddəs kitab peyğəmbərlərində tez-tez xatırlanan “xalqlar” anlayışına baxacağıq. Biz Rəbbin Əhdi Ətiqdə Özünə xüsusi xalqı necə seçdiyini və onu baqalarından ayırdığını öyrənəcəyik. Tarixinin fonunda Allahın xalqının seçilmə hekayəsinin fonunda biz Məsihin İkinci gəlişindən əvvəl səslənəcək Babildən çıxmaq çağırışına baxacağıq. İsrailin Babili tərk etmək dəvətilə çağırış hekayəsini müqayisə edərək biz Vəhy kitabının müqəddəs kitab peyğəmbərliklərini və bizim Allahın xalqı kimi missiyamızı daha dərindən başa düşə biləcəyik.