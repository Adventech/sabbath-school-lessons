---
title:  Bütpərəstlərin hökmdarları
date:   23/04/2025
---

Allahın İsrailə münasibəti Onun Əhdi-Cədid ibadətgahı ilə münasibətləri barədə zəngin təsvir verir. Bir çox münasibətlərdə İsrail ibadətgahın etdiyi səhvləri qabaqlamışdı. Özünü qədim İsraildən üstün tutan məsihçilər eyni sınaqlar üçün çox zəif olmuş və olmaqda da qalırlar.

`Mt. 20:25-28-i oxuyun. Məsihçi ibadətgahında “hakimiyyət” hansı prinsiplər üzərində qurulmalıdır?`

`İsanın bu ayələrdə dediyi sözləri praktiki olaraq necə yerinə yetirmək olar?`

İsrail dünyəvi padşah istədiyinə görə o xahiş xalqı mənəvi düşkünlüyə gətirib çıxarmışdı. Padşahlar getdikcə daha betər olurdular. Ona görə, Allah Öz xalqının babillilərə islah olunmaq üçün əsarətə getməsinə yol verdi.

Məsihçi ibadətgahının tarixində də buna bənzər hadisələr baş vermişdir. Onlar bütpəsərtlərdə olduğu kimi o cür idarəetməni təsis etməməli idilər, lakin imperator I Böyük Konstantin hakimiyyətə gəlib özünü məsihçi elan edərkən, məsihçilər artıq təqiblərə son qoyulacaq deyə yüngüllük hiss etmişlər. Bu özlüyündə xeyir dua idi, lakin sonradan dini rəhbərlik imperatorun hakimiyyətindən öz maraqları üçün istifadə etməyi qət etmişdi.

IV əsrdə məsihçilərin arasında bir neçə ciddi fikir ayrılığı yaranmışdı, ibadətgah onları həll edə bilməyəndə imperatora onun müdaxiləsi barədə xahişlə ərizə yazılmışdı. O andan etibarən Roma yepiskopunun əhəmiyyəti artmağa başlamışdı, çünki o nə vaxtsa özünə tay olanların arasında baş yepiskop olmuşdu. İbadətgah dövlətə dini işlərə müdaxilə etmək xahişi ilə müraciət etmişdi və dövlət o xətti aşan kimi vəziyyət getdikcə pisləşməyə doğru getmişdi.

Qədim İsrailin tarixində olduğu kimi, məsihçi tarixinin ən qaranlıq fəsillərindən bir çoxu ibadətgahın dünyaya güzəştə getməsinin birbaşa nəticəsi olmuşdu.

İsrail bütpərəsliyə döndüyünə, padşahlarının isə hakimiyyət hərsliyinə görə - hətta uşaqları bütlərə qurban verdiklərinə görə yıxıldığı kimi, ibadətgah da tədricən çox şeyi bütpərəst imperiyasından götürərək elə bir həddə çatmışdı ki, Allaha sadiq olan çox məsihçilər işgəncəli ölümə düçar olmuşdular, çünki onları ibadətgah – dövlət sisteminə təhlükə hesab edirdilər.

`Sizin mədəniyyət və cəmiyyətinizdə eyni sınaqlar sizin imanınızı hansı yollarla təhlükə altına qoya bilər?`