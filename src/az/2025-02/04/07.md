---
title:  Gələcək tədqiqatlar üçün
date:   25/04/2025
---

Yeş. 44:24-45:13-nü oxuyun.

“Qanunsuzluğun sirri” öz azdırıcı və küfrlü hərəkətini əvvəlcə gizli, hiss edilmədən həyata, sonra təqdricən bütün gücünü toplayaraq insanların şüurunu açıq aydın ələ keçirirdi. Bütpərəst adətləri məsihçi ibadətgahına ən gözə çarpmayan bir surətdə daxil olurdu. Bu sazişçilik siyasəti və güzəşt ruhu bir neçə müddət amansız təqiblərlə saxlanırdı. Təqiblər dayanarkən və məsihçilik padşah saray və otaqlarına daxil olarkən Məsih və Onun həvarilərinin sadəlik və həlimliyi bütpərəst kahin və hökmdarlarının əzəmət və təkkəbürlüyü ilə, İlahi qanunlar insan uydurmaları və əfsanələri ilə əvəz olundu. IV yüzilliyin başlanğıcında imperator Konstantinin formal dönməsi məsihçilərin arasında böyük sevincə səbəb olmuş, dünyanın təsiri salehlik görkəmi altında ibadətgaha daxil olmuşdu. İbadətgah sürətlə pozulmağa başladı. Zahirən məğlub edilmiş bütpərəstlik qələbəçi olmuşdu. Onun ruhu ibadətgahı ələ almışdı. Bütpərəst təlimləri, adət-ənənələri və mövhumat Məsihin ardıcıllları adlananların imanı ilə birləşmişdi” (Uayt H. Böyük mübarizə, S. 49, 50).

Çərşənbə günü üçün olan materialda verilmiş suala uyğun olaraq hamımızı, xüsusilə Məsihin gəlişinə nə qədər çox yaxınlaşdıqca, bu dünyanın dəbdəbə, hakimiyyət, şərəf və sınaqları üçün “Məsihin və Onun həvarilərinin sadəlik və həlimliyindən” imtina etmək təhlükəsində deyilik ki? Bunun belə olmadığını fikirləşiriksə, demək öz-özümüzü aldadırıq.

**Müzakirə üçün suallar:**

`Allah Öz xalqını Babilə sürgünə göndərərkən o xüsusilə əzablı bir hadisə olmuşdu. İbrahim Xaldeydən çağrılmışdı ki, bütün dünyaya nur olmaq üçün əhd xalqını təşkil etsin, lakin bu xalq əsarətə düşmüşdü. Allah əsarət vaxtı israillilərə göstərmişdi ki, Ona sadiq olsaydılar, nələr baş verə bilərdi. Hətta Allaha qarşı duran Babil padşahı Navuxodonosor Məsihə dönür (Dan. 4). Allah əsirliyin sonunda məsholunmuş adlanan (Yeş. 41:1) fars padşahını ucaldır ki, İsraili Babildən azad edib onu əhd olunmuş yerə qaytarsın. Kir bütpərəst olsa da, Allah onu seçdi ki, dünyanı xilas etmək planını açsın – o əhd xalqını Yerusəlimə qaytarsın. Biz Allahın Öz məqsədinə çatmaq üçün İsraildən kənarda olan insanlardan istifadə etdiyi faktdan və Onun bəşəriyyətə münasibəti barədə hansı nəticələri çıxara bilərik?`

`Biz Babildə olmasaq da, bizdə Babildən qalan nələr var? Biz bu problemi necə müəyyən edə və nəyi dəyişə bilərik?`