---
title:  Xahiş etdiklərini almışlar
date:   22/04/2025
---

Başlanğıcdan İsraildə başqa xalqlarda olduğu kimi padşah – insan olmamalı idi. Lakin vaxt keçdikcə İsrailin inamı sarsılmış və onları Allahın yox, padşahın idarəetməsini istəmişlər.

`1 Şam. 8:4, 5-i oxuyun. Sizcə, ağsaqqallar padşaha malik olmaq ideasını nəyə görə cəlbedici hesab etmişdilər?`

`İsrailin ağsaqqalarının səhvi nədə idi?`

`Bu gün biz o cür sınaqlara necə düşə bilərik?`

Qeyd etmək lazımdır ki, padşah barədə xahiş israillilər üçün Onun onlar üzərindəki hökmranlığından imtina etmək demək idi. Yəhudilər qoyulmuş normalara əsasən bilavasitə Yaradıcıya tabe olmalı idilər və onların Onunla münasibətləri digər şeylərlə yanaşı, məbəd və ondakı xidmətin ətrafında qurulmuşdu.

Padşah xahiş etməklə onlar gələcəkdə bütpərəst padşahlıqlarının üzləşdiyi eyni problemlərlə üzləşəcəkdilər: hərbi mükəlləfiyyət, padşahın müharibələrində iştirak etmək, müsadirə, ağır vergi və onların digər zərərli nəticələri ilə. Onlar çox gec dərk edəcəklər ki, bəşəri hökmdarlar Allahın etdiyi kimi yaxşılıqla yox, öz maraqları ilə idarəetməyə meyillidirlər.

Bundan başqa, padşahın seçilməsi barədəki qərarı ləğv etmək olmayacaqdı: İsrailə istədiyi verilcək, amma o bunun nəyə gətirib çıxardığını başa düşəndə artıq heç nə etmək mümkün olmayacaq: “Gün gələcək ki, seçdiyiniz padşahın əlindən fəryad edəcəksiniz, amma o vaxt Rəbb sizə cavab verməyəcək” (1 Şam. 8:18).

Allah Öz xalqının zəifliyi barədə bilərək İsrailin özünə dünyəvi padşah istəyəcəyini əvvəlcədən demişdi. Yəhudilər həqiqətən də o cür etmişdilər. Müqəddəs tarixin böyük bir hissəsi o qərarın nəticələri barədə danışır.

Qan. 14:20-ni oxuyun. Allahın: “Mən onlara padşah verəcəyəm” deməməsinə diqqət yetirin, daha doğrusu, Onun xalqı öz istədiyi qərarı çıxarır. Allah Öz xalqını bəşəri idarə üsulunun bəzi nöqsanlarından qorumaq üçün ehtiyat tədbirlərini qabaqcadan nəzərə alsa da, xalqın və onun padşahlarının tarixi göstərmişdi ki, çox vaxt o ehtiyat tədbirlərinə xor baxılmışdır.

Yəhudilər üçün padşahların dövründə nə qədər çətin olduğunu görmək üçün İsrailin tarixinə baxmaq kifayətdir. Bəzi padşahlar o birilərindən yaxşı olsa da, “ onların ən yaxşısı” günah etmişdir (Davudla Bat-şevanı xatırlayın). Bir çox halda xalqın üzərində “Rəbbin gözündə pis işlər” edən gah o, gah bu, gah o biri padşahlardan biri hökmranlıq etmişdir (1 Pad. 11:6; 15:26; 16:30; 2 Pad. 3:2 və. s bax).

`Dövrdən asılı olmayaraq, hər cür bəşəri hakimiyyətdə ümumi bir xüsusiyyət var ki, o da günahkarların digər günahkarların üzərində başçılıq etməsidir. Bunda yaxşı nə ola bilər ki?`