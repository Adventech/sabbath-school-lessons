---
title:  Quru ilə dənizin arasında
date:   30/04/2025
---

Müqəddəs kitabda quru və dəniz obrazları xüsusilə peyğəmbərliklərdə çox ibrətli ola bilər. Təzad təşkil edən quru və dəniz simvollarından istifadə olunma nümunəsinə baxaq. “Quru və dəniz simvolik olaraq müqayisə edilərkən quru çox vaxt nizama salınmış dünya yaxud İsrail ölkəsini təmsil edir, dəniz isə dənizin qurunu təhdid etdiyi kimi onu təhdid edən bütpərəst millətlərə istinad edir” (Beatrice S. Neall, “Sealed Saints and the Tribulation,” in Symposium on Revelation, Book 1, p. 260. [Möhürlənmiş müqəddəslər və bəlalar məqalələr məcmuəsində: Vəhy kitabının Ümumdünya müzakirəsi. 1 kitab. S. 260]).

Bu düşüncəyə əsasən, quru Allahın idarəetməsinə əsaslanmış sabitlik yeridir; dəniz bəşər təkəbbürlüyünə əsaslanmış xalqların stabil olmayan təşvişini təmsil edir.

`Əvvəlcə xatırlanmış ideyaya müraciət edərək Vəhy 12:15, 16-nı oxuyun. Bu peyğəmbərlikdə su və torpaq hansı rolu yerinə yetirir? Bu peyğəmbərlik necə yerinə yetmişdi?`

Əjdahanın qadını (ibadətgahı) təqib etmək üçün sudan istifadə etməsinə diqqət yetirin. Peyğəmbərliklərdə su çox vaxt dünyəvi hökuməti müşayiət edən nizamsızlıq və xaosu təmsil edir. Buna görə şeytanın xalqların rəhbərlərini hərəkətə gətirərək ibadətgah tarixinin böyük hissəsi boyunca Allahın xalqını təqib etmək üçün onlardan necə istifadə etdiyini görürük.

`Vəhy 13:1, 11-12- ni oxuyun. Vəhşi heyvanlar haradan çıxır? İkinci vəhşi heyvanın yerdən çıxmasının mənası nədir?`

`İkinci vəhşi heyvanın buynuzlarının quzu buynuzuna oxşar olmasına baxmayaraq, onun xarakteri necədir?`

Yeddinci günün adventistləri Vəhy 12:16-nı təqib olunan imanlıların Yeni Dünyaya (Amerikaya) köçməyə yollanması kimi başa düşürlər. Əgər quru və dəniz barədəki anlayışımız doğrudursa, bu Amerika Birləşmiş Ştatlarının bünövrəsi barədə nə deyir?

Biz bu ölkəni “əhd olunmuş yer” – Allahın xalqı üçün ayrılmış bir yer kimi eyni mənada “torpaq” hesab edə bilərikmi? Bəlkə buna görə qurudan çıxan vəhşi heyvan əvvəlcə quzu kimi görünür? Amerika heç vaxt “Yeni İsrailin” bəzi qurucu-atalarının hesab etdiyi kimi Yeni İsrail olmasa da, o uzun müddət dini təqiblərə məruz qalmış milyonlarla insanlar üçün dini azadlıq ölkəsi olmuşdur.

Əfsuslar olsun ki, quzuya bənzəyən bu vəhşi heyvan bir gün “əjdaha” kimi danışacaq (Vəhy 13:11). Uzun müddət təqib olunanlar üçün dini azadlığın məşəli olmuş Amerika ən birinci dini təqibçi olacaq. Bu, Allahın rəhbərliyi altında qalmaq əvəzinə bəşəriyyətin mütləqiyyət cəhdinin nəyə gətirib çıxarmasının başqa bir nümunəsidir.