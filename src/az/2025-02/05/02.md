---
title:  Ən birinci əmr
date:   27/04/2025
---

Eden bağı Allahın yaratdığı ilk insanlar üçün məktəb olmuşdu. O elə bir yer idi ki, onlar orada ətraf dünya ilə ünsiyyətdə ola bilərdilər ki, öz növbəsində o onların ruhən böyüməsinə və inkişafına kömək edəcəkdi. Yaradıcı barədə bilik nəsildən-nəslə bu yolla ötürülməli idi. Helen Uayt işarə edib deyirdi: “Müqəddəs cütlük cənnətdə uşaqların qayğıkeş Atanın himayəsində yaşadığı kimi yaşayır, eyni zamanda da daim Yaradıcının hikmət dərslərini mənimsəyirdilər. Onları əhatə edən Kainatın sirri - “kamil biliyə malik Olanın heyrətamiz işləri” (Əyy. 37:16) onlar üçün bilik və sevincin hədsiz mənbəyi idi” (Ağsaqqallar və peyğəmbərlər. S. 50, 51).

`Yar. 2:9-17-ni oxuyun. Allahın verdiyi birinci əmr necə idi?`

`Sizcə, bu əmrə riayət etməmək nəyə görə o cür böyük nəticələrə malik idi?`

“Tsava” (“əmr etmək”) feli ilk dəfə Yar. 2:16-da istifadə olunur. Burada Allahın insanlara verdiyi xeyir və şəri bilmə ağacının meyvəsindən yeməmək qadağası barədə danışılır. Bilik necə qadağan oluna bilər? Məgər həmişə yeni nəsə bir şeyi sınaqdan keçirmək, daha çox bilmək faydalı deyilmi?

Lakin Yazıya əsasən, hər şey başqa cürdür: Allah Öz xalqına geniş biliklər vermək, lakin bununla da onu bəzi “açılışların” nəticəsində yarana bilən uzunmüddətli əzablardan azad etmək istəyirdi. Məsələn, daha sonra baş verən- insanlar Allahın iradəsinə tabe olmaq əvəzinə həyatlarını özləri idarəetməyi qərar verərkən.

Min keçəndən sonra İsrail özünə padşah istəyəndə əvvəlki dərslərdən bildiyimiz kimi, Rəbb onun öz ardınca hansı nəticələrə gətirib çıxaracağını izah etmişdi. O Öz xalqına da demişdi ki, Onun birbaşa idarəetməsindən imtina etmək qərarı dövrün sonunadək davam edəcək.

İsrail padşahları getdikcə daha günahlı olduğuna görə Allahın əhd xalqı özünün həqiqi təyinatından uzaqlaşıb daha çox dünyəvi həyat tərzi sürməyə başlayırdı. Allah bunu görərək yəhudilərə istədiklərindən də artığnı vermişdi-onları dünyəvi hökmdarlar idarəetməyə başlamışdı.

Bunu nəzərə alaraq Daniel peyğəmbərin kitabının oxunması ibrətli ola bilər: kitabın görüntülərində təsvir olunmuş imperiyaların növbələşməsi, “ xalqalın”- bütpərəstlərin yalnız ittihamı yox, həmçinin İsrailin uğursuzluğunun təsdiq edilməsi, onun Allahın əmrlərinə riayət etməsindən imtinasıdır. İlk dəfə Edendə verilmiş azadlığın əvəzinə yüz illərlə tabelik, yanan ürəklərin bu dünyanın padşahları ilə Allahın Padşahlığı arasındakı kəskin təzadı görməli olduqları yeni məktəb olmalı idi.

`Bizim nəyi bilməməyimizin daha yaxşı ola biləcəyi barədə fikirləşin. Bu, bizə Edendəki qadağanı daha yaxşı başa düşməkdə necə kömək edir?`