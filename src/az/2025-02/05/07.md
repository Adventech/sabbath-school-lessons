---
title:  Gələcək tədqiqatlar üçün
date:   02/05/2025
---

Helen Uaytın “Ağsaqqallar və peyğəmbərlər” kitabından “Babil qülləsi” (S. 117-124) fəslini oxuyun”.

“Mən yeni bir göy və yeni bir yer gördüm. Çünki əvvəlki yerlə əvvəlki göy keçib getmişdi” (Vəhy 21:1). Natəmizləri və günahkarları tamamilə yox edən alov eyni zamanda yer üzünü də təmzləyir. Lənətin bütün izi təmizlənmişdir. Heç bir əbədi yandırıb-yaxan cəhənnəm satınalınmışlara günahın dəhşətli nəticələri barədə xatırlatmayacaq.

Əbədi olaraq yalnız bir şey: Satınalanımızın bədənindəki çarmıxın izləri qalacaq. Onun qana boyanmış alnında, böyründə, əllərində və ayaqlarındakı yaralar günahın amansızlığı barədə yeganə xatırlatma olacaq. Peyğəmbər Məsihin izzətinə baxaraq deyir: “Əlindən nur tökülür, qüdrəti əlində gizli saxlanılıb” (Hab. 3:4). İnsanı Allahla barışdıran al qırmızı suların axdığı Onun deşilmiş əlləri və böyrü, qüdrəti əlində gizli saxlanılan Xilaskarın izzətidir. Kəffarə qurbanı vasitəsilə “xilas etmək üçün güclü olaraq” O Allahın mərhəmətinə xor baxan kəslərin üzərində məhkəmə apara bilər. Alçalmanın əlamətləri Onun ən yüksək ləyaqətidir və sonsuz əsrlər boyunca qolqota yaraları Onu izzətləndirəcək və Onun gücü barədə şəhadət edəcək” (Böyük mübarizə. S. 674).

**Müzakirə üçün suallar:**

`Bütün dünyəvi nailiyyətlər nə qədər böyük olsa da, sonda külə çevriləcək. O, sizin edə biləcəyiniz yaxud indi həyata keçirdiyiniz hər cür “böyük” işləri özünə daxil edir. Bu barədə həmişə xatırlamaq nəyə görə vacibdir? Bu fikir sizə öz üstünlüklərinizi qoruyub saxlamaqda necə kömək etməlidir?`

`Vəhy 13:1-10-da “dənizdən çıxan vəhşi heyvanın” təsvirinə diqqət yetirin. Bu vəhşi heyvan Babilin düşüncə obrazı ilə necə əlaqəlidir? Görünür, o Babildən başlayaraq “kiçik buynuzun” hakimiyyətilə başa çataraq bütün “xalqların” cəmidir. Sizcə, bizim günlərə qədər hər bir imperiyanın hansı xüsusiyyətləri qorunub saxlanmışdır? Müasir dünya əvvəlki kimi məsələn, Babil yaxud Romaya xas olan dəyərləri necə əks etdirir?`

`Biz adventistlər həm Rəbbin əmrlərinə, həm yaşadığımız dövlət qanunlarına necə riayət edə bilərik? Bir qanunun yerinə yetirilməsi başqa birinin pozulmasına gətirərkən biz nə ilə üzləşirik?`