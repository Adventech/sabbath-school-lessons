---
title:  Daniel peyğəmbərin kitabı, 7-ci fəsil
date:   29/04/2025
---

Dan. 2-də olan yuxu Babil padşahına göstərilmişdi. Əksinə, Dan. 7-dəki görüntü isə Allahın əhd xalqından olan insana, yəhudi peyğəmbərinə göstərilmişdi.

`Dan. 7:1-3-ü oxuyun. Böyük dənizin üstündəki dörd küləyin çarpışması nə deməkdir?`

`Biz bu gün bu peyğəmbərliyin yerinə yetməsini harada müşayiət edə bilərik?`

Navuxodonosora göstərilmiş eyni görüntü digər nöqteyi-nəzərdən Danielə də göstərilmişdi. O heykəl əvəzinə dənizdən çıxan xalqların növbəsini, nəticədə küləyin suyu qabartmasının nəticəsini görmüşdü. Bu xalqlar daim mübarizə vəziyyətində idilər ki, bu da onların arasındakı hakimiyyətin daim dəyişməsinə gətirib çıxarmışdı. Məz. 64:6-9; Yeş. 17:12, 13 və Yer. 46:7, 8 kimi ayələrdə xalqlar arasındakı çaxnaşmanı təsvir etmək üçün daşqın və dalğalar metaforasından istifadə olunur.

Əksinə, əhd olunmuş ölkə heç olmasa bir müddət bütpərəst padşahlıqlarının dənizində sülh və təhlükəsizlik adası idi. O idarə oluna bilməyən onu əhatə edən xalqlardan fərqli olaraq Allahın idarəetməsinin möhkəm təməlinə əsaslanmış müqəddəs xalq idi.

Daniel bütpərəstlərin arasındakı xaosu sahildən müşayiət edərkən qəfildən vəhşi heyvanların quruya – onun xalqının torpağına tərəf çıxdıqlarını görür. Bütpərəstlərin üzləşdiyi problemlər indi israillilərin problemi olmuşdu. Allahın xalqı bütpərəstlərin nümunəsi ilə gedərək, onların arasında yaşayıb artıq onların hakimiyyəti altında qalacaqlar. Babil padşahlığı onların üzərində hakimiyyəti ələ alan vaxtdan Allahın əhd xalqı bir daha heç vaxt tam yaxud uzun müddətli muxtariyyətdən istifadə edə bilməmişdi.

Muxtariyyətin bu itkisi Məsih Padşah kimi Öz qanuni yerini tutana qədər davam edəcək. Əhdi Cədid dövründə Allahın xalqı Roma imperiyasının əsarəti altında, sonra isə bütpərəst Romasının davamçısı olan “kiçik buynuzun”, təqibindən əziyyət çəkməkdə davam edirdi.

Tarixdə daha xoşbəxt xalqlar və daha sakit dövrlər olsa da, onlar millət, xalq və imperiyaların əksəriyyətini özünə tabe etdirən bir zülmkardan digərinə keçərək müsibətlər yaşamışlar. Çox vaxt öz xalqının marağına görə fəaliyyət göstərdiyini təsdiq edən hökmdarlar əslində onun əzablarını ancaq ağırlaşdırırdılar. Əgər onlar Onu seçsəydilər, Allahın Öz övladları üçün arzuladığı idarəetmə davam edərdi.

`Rom. 3:10-19 dünyamızda baş verən bu qədər çox şeyi şərh etməkdə necə kömək edir? Xüsusən 19-cu ayə bizim Xoş xəbərə bu qədər çox ehtiyac duyduğumuzu necə göstərir?`