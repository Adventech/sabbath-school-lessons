---
title:  Daniel peyğəmbərin kitabı, 2-ci fəsil
date:   28/04/2025
---

Allah Babil əsarəti zamanı Daniel peyğəmbər vasitəsilə Öz xalqı ilə bu dünyanın padşahları arasındakı qarşılıqlı münasibəti daha parlaq təsvir etmişdir. Onun xalqı artıq müstəqil deyildi, indi onun qarşısında öz seçiminin bəhrələrini biçmək, bəlkə də onlardan öyrənmək dururdu.

**Dünyanın sonuna qədər dünya tarixini geniş panoramlı baxışın keçirildiyi Dan. 2:31-35-i oxuyun.**

`Bu peyğəmbərliyə əsasən, hökmranlığı əbədi olacaq elə bir dünyəvi imperiya olacaqmı?`

`Bütün dünyəvi imperiyaların tarixi nə ilə başa çatacaq?`

XIX əsrin sonunda bir çox insan nikbinliklə və bəşəriyyətin inkişafına imanla dolu idi. Bu nikbinliyin ən parlaq təzahüründən biri 50 mln insanın iştirak etdiyi Parisdə keçirilən 1900-cu ilin Ümumdünya sərgisi olmuşdu. Metro açılmış, trolleybus xətti çəkilmiş, dizellə işləyən mühərik təqdim olunmuş və ikinci Olimpiya oyunları keçirilirdi. Elə görünürdü ki, texnologiya və elm sahəsində bəşəriyyətin çox problemi həll olunacaq.

XX əsrin gəlişi ilə bir çox təfəkkürlər əmin idi ki, özünü kamilləşdirməyə can atma və ağlın gücünə iman kimi maarifçilik idealları bəşəriyyət üçün yeni və gözəl bir dövr açacaq.

Lakin Birinci dünya müharibəsi bu arzuları sürətlə alt-üst etdi, XX əsrin sonuna yaxın hərbi münaqişələrdə 150 milyondan artıq insan həlak olmuşdu. Biz bəlkə də sözsüz ki, mənəvi sahədə yox, texnoloji planda irəli getmişik. Doktor kiçik Martin Lyuter Kinqin sözlərini ifadə etsək, bizdə idarə oluna bilən raketlərin və yolunu azmış insanların da olduğunu demək olar. Bu birləşmə çox böyük həyəcan doğurur.

Daniel peyğəmbərin kitabının 2-ci fəslində metalların ən qiymətlisindən ən qiymətsizinə doğru ardıcılıqla sıralanır: qızıl tədricən öz dəyərini itirir, onun dəyəri yerini gümüşə, gümüş tunca, tunc isə dəmirə verir. Nəhayət, yalnız dəmir və gil qalır.

Çarlz Darvin, Karl Marks və XIX əsrin digər təfəkkürləri bizi inandırmağa çalışırdılar ki, bəşəriyyət durmadan irəli gedir- biz həm bioloji, həm sosial cəhətdən tədricən inkişaf edirik. Bəzi aspektlərdə insanların həyatı həqiqətən daha yaxşı olsa da (heç olmasa fiziki səviyyədə) bu dünyanın gələcəyinə kim nikbinliklə baxa bilər?

`İsa xəbər edib deyirdi: “Siz müharibələr və müharibə xəbərləri eşidəcəksiniz... Çünki millət millətə, padşahlıq padşahlığa qarşı çıxacaq. Yerbəyer aclıq və zəlzələlər olacaq” (Mt. 24:6, 7). Mümkün təhlükələr barədə qabaqcadan deyilmiş xəbərdarlıqlar təsəlli ola bilərmi?`