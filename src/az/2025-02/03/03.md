---
title:  Gözəl gəlin
date:   14/04/2025
---

Yez. 16-da bizə Allahın Öz xalqının qayğısına necə qaldığının çox güclü təsviri verilmişdir. O fəsildə İsrail çölə atılmış, ölmək üçün tərk edilmiş bir qızla müqayisə olunur. O, körpəni evə aparır, onun qayğısına qalır və o həddi-büluğa çatanda onunla nigah bağlayır. Bu, mümkünsüz kimi görünən nigahın heyranedici obrazıdır.

`Yez.16:4-14-ü oxuyun. Allahın bizə olan münasibətinə dair niyyətləri barədə o gəlinin yüksək tutulmasının təfərrüatı bizə nə deyir?`

Allah demişdi ki, İsrailin paytaxtı Yerusəlim onun himayəsi altında “həddindən artıq gözəl” olmuşdu (Yez. 16:13). İlk dəfə onu Allah tapanda heç kim onu gözəl saymırdı: o başqa uşaqların arasından rədd edilmişdi, onu ölsün deyə bayıra atmışdılar. Lakin Allah onu götürüb qayğısına qalmağa başlamışdı. Allahın qayğısı sayəsində gündən-günə o bütün dünyanın heyranlıq obyektinə çevrilənə qədər getdikcə daha da gözəlləşmişdi. Bu, İsrailin ilk padşahlarının – Davud və Süleymanın ilk illərində xüsusilə aydın görünürdü. Hətta Səba mələkəsi İsrailin əzəmətini öz gözləriylə görmək üçün səyahətə yollanmışdı!

Lakin İsrailin gözəlliyi tamamilə Allahın ənamı idi. O millət məhz Onun gəlini olduğuna görə başqa xalqların barəsində danışdığı heyranlığa səbəb olmuşdu. Allah deyir ki, onun gözəlliyi “qüsursuz idi, çünki... [O ] sənə öz Əzəmətini bəxş etmişdi” (Yez.16:14; MKTİ).

Bu, Müqəddəs kitabda təkrarlanan mövzudur: Allahın gəlini nəsə etdiyinə görə deyil, Allahın onun üzərinə Öz iltifatını izhar və onu o cür etdiyinə görə kamil idi. Biz imanlılar da göyün nəzərində eynilə onu qazanmaq üçün nəsə etdiyimizə görə deyil, Allahın mərhəməti – Onun bizə bəxş etdiyi xilasa görə kamil hesab olunuruq. Biz kamilik, çünki Onun salehliyinə bürünmüşük və “Allahın salehliyinə şərikik” (2 Kor. 5:21; MKTİ).

Yezekel peyğəmbərin kitabında deyilən ana qədər hər şey yaxşı gedirdi: “ancaq sən gözəlliynə güvəndin, şöhrətləndiyinə görə fahişəlik etdin, hər yoldan keçənə özünü təslim edib pozğunluq etdin” (Yez. 16:15).

Biz Allahın mərhəmət və izzətini əks etdirmək üçün yaradılmışdıq. Allahın yaratdıqlarının gözəlliyin onun özlərinə məxsus olduğunu hesab edərkən o gözəllik qiymətdən düşür və bizi bəla gözləyir.

`Biz “öz gözəlliyimizə” etibar edərkən təhlükə nədən yaranır, yəni özümüzdə Allaha yaxud Onun məhəbbətinə bizi layiq edən nəyinsə olduğunu necə təsəvvür edə bilərik? Biz ruhlu təkəbbürlükdən necə müdafiə oluna bilərik?`