---
title:  Nigah obrazları
date:   12/04/2025
---

### Araşdırma üçün Müqəddəs kitab ayələri

Yar. 2:23-25; Yar. 24:1-4; Ef. 5:22-27; Yez. 16:4-14; Vəhy 18:1-4; Vəhy 19:1-9.

> <p>Yadda saxlanacaq ayə</p>
> “Onda mələk mənə dedi: “Yaz: Quzunun toy ziyafətinə dəvət olunanlar nə bəxtiyardır!” Yenə də mənə dedi: “Bunlar Allahın həqiqi sözləridir” (Vəhy 19:9)

Vəhy kitabındakı timsalların arasında həmçinin nigah münasibətlərindən götürülmüş (qadın, fahişə, toy ziyafəti) surətlərə rast gəlinir. Müqəddəs kitab Allahın Öz xalqına aydın göstərdiyi məhəbbət hekayələri və xilas aspektləri ilə doludur. Ən yaxın münasibət kişi ilə qadının arasında olan münasibətdir. Onlar elə bir məktəbə çevrilir ki, orada özümüzə Allahın fikirləşdiyi kimi yaşamağa yol versək, özümüz üçün Onun bizə olan məhəbbəti, bizim Onunla münasibətlərimiz və Onun bizi satın alması üçün nələrdən keçdiyi barədə dərin həqiqətləri aça bilərik.

Məhəbbət və nigah barədəki müasir təsəvvür bizim Allahın nigah birliyi vasitəsilə nəyə öyrətməyə can atmasını dəyərləndirmək qabilliyyətimizi təhrif etmişdir. Bəşəri günahlılıq nigahı çox təhrif etsə də (demək olar ki, yerdə qalan hər şeyi) nigah əvvəlki kimi həqiqətin, o cümlədən peyğəmbərlik həqiqətinin güclü açılış mənbəyi ola bilər. Nigah bizi yalnız xoşbəxt etmək üçün deyil, özümüz və Allahla münasibətimiz barədə mühüm dərsləri mənimsəyə bilməyimiz üçün lazımdır.

Biz bu həftə Allahın Kəlamının nigah barədə nə dediyinə baş vuracağıq: Biz həm müsbət, həm mənfi nümunələrə baxacağıq ki, onlardan qiymətli dərslər götürə bilək. Biz Allahın Öz xalqına hətta Onun gözləntilərini doğrultmayanda belə necə yanaşmasını daha yaxşı başa düşəcəyik. Bunun sayəsində biz Vəhy kitabını daha yaxşı başa düşəcək və özümüz üçün axır zamanın hadisələrinin dərk etməyin açarı olacaq Allahın məhəbbəti barədə yeni həqiqətləri aça biləcəyik.