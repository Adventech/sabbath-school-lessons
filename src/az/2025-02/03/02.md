---
title:  Bir bədən
date:   13/04/2025
---

Biz Müqəddəs kitabda Allahın insanlarla qurmaq istədiyi yaxın ünsiyyəti təsvir edən çoxsaylı metafora tapırıq. Lakin onların heç birinə nigah metaforası kimi tez-tez rast gəlinmir və çoxtərəfli kimi açılmır. Ona Vəhy kitabında xüsusilə tez-tez rast gəlinir. O Müqəddəs kitab hekayəsinə o qədər dərin nüfuz etmişdir ki, Müqəddəs kitabı öyrənənlər üçün Allahın o metafora vasitəsilə nə demək istədiyini başa düşmək olduqca vacibdir.

`Yar. 2:23-25 və Ef. 5:22-31-i oxuyun. Bir tərəfdən kişi ilə qadının nigahı arasındakı, digər tərəfdən Məsihlə ibadətgahın münasibətləri arasında hansı paralelləri tapmaq olar?`

Bir dəfə İsa fariseylərlə ünsiyyət vaxtı Adəmlə Həvvanın arasındakı ilk nigah barədə danışılan Yaradılış kitabının ilk fəsillərinə əsaslanmışdı. Fariseylər buna elə oradaca belə sual verdilər: “Onda Musa nə üçün bir talaq kağızı verərək arvadını boşamağa əmr etdi?” (Mt. 19:7).

Musa sözsüz ki, Allahın xalqının peyğəmbər-banisi hesab olunurdu. Lakin bu halda fariseylər nigah sisteminin Yaradıcısını Musaya – elə Onun peyğəmbərinə qarşı qoyaraq şübhə altına salır. Fariseylər üçün o onların İsa ilə ünsiyyətində səciyyəvi taktika idi: onlar Onun təliminin Yazıya zidd olduğunu sübut etməyə çalışırdılar.

Ömür boyu qorunub saxlanan və sadiqliklə qeyd edilən nigah Allahın bəşəriyyətin mövcud olmasının lap başlanğıcında qurduğu ideal idi. Təəssüflər olsun ki, düşkün bəşəriyyət Allahın o başlıca ənamını təhrif etmişdi. Yazının nigaha verdiyi əhəmiyyətini nəzərə alaraq o sistemin daim hücumlara məruz qalması təəccüblü deyil. Nigah şənbə ilə yanaşı bizə Edendə verilmiş iki ənamdan biridir və hər ikisi Allahın Öz yaratdıqları ilə yaxın ünsiyyəti saxlamaq istəyini göstərir.

İki qeyri-mükəmməl insanın birliyi həmişə bəzi çətinliklərlə əlaqəli olacaq. İbadətgahla Məsih arasındakı nigah kamil Xilaskarın qeyri-kamil gəlinlə birliyini təsvir edir. Buna baxmayaraq, davamlı (sağlam) nümunələrlə ilhamlanaraq natamam nigah olsa da, biz Allahın məhəbbətini dərindən dərk edə və Onun bizim üçün çəkdiyi qayğını dəyərləndirə bilərik.

`Siz Məsihin Öz ibadətgahına olan münasibətindən öz nigahınız üçün hansı praktiki dərsləri götürə bilərsiniz?`

Möhkəm nigah qurmaq üçün mənimsənilməli olan üç əsas prinsip vardır. Birincisi, nə qədər nalayiq olsa da, ərinizi biz nə qədər nalayiq olsaq da, Məsihin bizi bağışladığı kimi bağışlayın. İkincisi, ərinizi bütün nöqsanları ilə birlikdə Məsihin bizim səhvlərimizə baxmadan qəbul etdiyi kimi qəbul edin. Üçüncüsü, Məsih bizi Özündən üstün tutduğu kimi siz də ərinizi özünüzdən üstün sayın. Müjdənin təliminə əsaslanmış bu üç prinsip bizə yalnız Allahın necə yanaşdığını başa düşməkdə kömək etməyəcək. O, üstəlik nigahımızı daha da ahəngdar və xoşbəxt edəcək.