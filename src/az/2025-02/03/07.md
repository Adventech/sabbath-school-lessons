---
title:  Gələcək tədqiqatlar üçün
date:   18/04/2025
---

Yəh. 2:1-11; Mt. 22:1-14; 2 Kor. 11:1-5 və Mt. 25:1-13-ü oxuyun.

Sizdə peyğəmbərliyi daha dərindən dərk etməkdə kömək edəcək müqəddəs kitabın qalan hissəsində məlumatın nə qədər çox olduğunu dərk edəndə ondan sui-istifadə etmək sınağı yarana bilər.

Əsrlər boyu bəzi məsihçilər müqəddəs kitab hekayələrinin simvolizm və bədiiliyini elə bir səviyyəyə qədər qeyd etmişlər ki, tarixi hekayələri əfsanələr kimi başa düşülməyə başlamışdır. Müqəddəs Yazıda çox mənalılığı praktiki olaraq hər yerdə tapmaq mümkün olsa da, daim yadda saxlamalıyıq ki, Allah real hadisələri və real insanların həyatından istifadə etməyə qadirdir ki, bizə ibadətgahla gələcək münasibətlərimizi göstərsin.

Qanada olan toy ziyafəti, məsələn, peyğəmbərlikdə istifadə olunan nigah metaforası barədə təsəvvür yarada bilər. Lakin o toy ziyafəti hərfi hadisə idi: “Məsih Öz kəlamı ilə toy ziyafətindəki şərabın əskikliyini doldurmuşdu. O eyni səxavətlə insanların qanunsuzluqlarını silmək, insanı ucaltmaq və möhkəmləndirmək üçün Öz lütfünü verir” (Uayt H. Əsrlərin arzusu. S. 149).

Müqəddəs kitab peyğəmbərliklərini öyrənərkən yadda saxlamaq vacibdir ki: “həqiqətən xudavənd Rəbb qulu olan peyğəmbərlərə Öz niyyətini açmadan heç nə etmir”. “Allahımız Rəbbin sirləri var, lakin bəzi şeyləri bizə və övladlarımıza əbədilik aşkar etdi” (Amos 3:7; Qan. 29:29). Allah bizə “aşkar etdiklərini” verib və Onun xeyir-duası həmişə peyğəmbərlik Yazısını ehtiramlı dua ilə araşdıranı müşayiət edəcək” (Uayt H. Əsrlərin arzusu. S. 234).

**Müzakirə üçün suallar:**

`Yəh. 2:1-11 oxuyun. Yəhyanın nəql etdiyi Müjdədə biz Məsihin gələcəkdəki işlərini qabaqlayan çoxsaylı tərkib hissələrini tapırıq. Yəhya tarixdə çarmıxın əhəmiyyətini qeyd etmək üçün öz oxucularını bilərəkdən onun yanına gətirir. Məsihin xarakterinin və gələcəkdəki Padşahlığının hansı xüsusiyyətini bu tarixdə görmək olar? O bizi xilas planı və Allahın Oğluna vəd olunmuş sonuncu toy ziyafəti barədə nəyə öyrədir?`

`On qız barədəki məsəl axır zamanın hadisələri barədə yaxşı məlum olan və çoxları tərəfindən sevilən bir məsəldir. O bizi nəyə öyrədir? Bu məsəldən Məsihlə şəxsi ünsiyyətimiz və Onun ibadətgaha olan münasibəti barədə hansı dərsləri götürmək olar?`

`Məsihçiliyə kənardan nüfuz etmiş saxta ənənələr barədə fikirləşin. Müqəddəs kitab şənbəsini əvəz etmiş bazar günündən başqa məsihçi inamına hansı yanlış fikir gətirilmişdir? Onlar necə yaranmışdır və biz onlardan qorunmaq üçün yalnız özümüzü deyil, həmçinin başqalarına onların həqiqi təbiətini dərk etməkdə necə kömək edə bilərik? Üç mələyin xəbəri buna necə kömək edə bilər?`