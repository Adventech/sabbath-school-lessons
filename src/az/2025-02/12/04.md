---
title:  Yenidən surətə səcdə barədə
date:   17/06/2025
---

Dan. 3-lə Vəhyin axır zaman barədə dedikləri arasında əlaqə mövcuddur. Bu cür təsdiq üçün tutarlı əsaslar var. Dan. 3-də ölüm qorxusu altında “heykələ səcdə etmək” Dan. 3:15 əmri bizə Vəhydə də ölüm qorxusu altında başqa bir surətə səcdə etməyə məcburiyyətdən danışanı xatırladır: “Ona həmin vəhşi heyvanın surətinə nəfəs vermək qüdrəti verildi ki, bu surət də danışsın və ona səcdə etməyən hər kəsin öldürülməsini əmr etsin” (Vəhy 13:15).

**Vəhy 13:11-17-ni oxuyun. Vəhşi heyvanın verdiyi əmrə baxın:**

`O nə tələb edir?`

`Tələb kimə yayılır?`

`İtaət etməyənlərin başına hansı işlər gələcək?`

Allahın xalqı “göyü, yeri, dənizi və su qaynaqlarını Yaradana”, yəni vəhşi heyvana və onun surətinə deyil, Yaradıcıya səcdə etməlidir. Buna bənzər təhlükə ilə üzləşən üç yəhudi gənc Yaradan-Allahdan başqa nəyəsə səcdə etməkdən imtina etmişdi. Ona görə də Dura çölündəki heykələ səcdə etmək əmrinə gətirib çıxarmış şəraitlərlə və bütün dünyanın Yaradacının əvəzinə vəhşi heyvanın surətinə səcdə etmək şəraitləri arasındakı fərqə baxmayaraq, prinsip dəyişməz olaraq qalır, yəni biz bütlərə deyil, Allaha qulluq etməliyik.

`Allaha sadiq insanlar hansı əmrə riaəyət edirlər? (Vəhy 14:7-yə bax.)`

`Axır zamanda sadiq qalmağın mümkün sınaqlarına necə hazırlaşmalıyıq? Zəhmət olmasa, bizim ata biləcəyimiz konkret addımları təklif edin.`

Səcdə heç də həmişə təzimlə yerinə yetirilməsə də və ətirli maddə ilə mədh edilmə ilə bağlı olmasa da, o hərəkətlər iştirak edə bilər. Biz nəticədə həyatımızı həsr etdiyimiz şeyə səcdə edirik. Siz Allahın- Yaradıcımızın kim olması barədə, xüsusən Onun bizim üçün İsada- Satınalanımızda nələr etdiyi barədə fikirləşərkən dərk edirsiniz ki, məhz yalnız Ona səcdə etmək lazımdır. Qalan hər şeyi bütpərəstlik hesab etmək olar. Ola bilsin bu bizə İsanın: “Mənimlə olmayan Mənə qarşıdır və Mənimlə yığmayan dağıdır” (Mt. 12:30) sərt sözlərini başa düşməkdə kömək edəcək. Dünyanın son hadisələri bu həqiqətin parlaq təsdiqi olacaq.