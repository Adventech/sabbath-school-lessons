---
title:  Son günlərin hadisələrinin müjdəçiləri
date:   14/06/2025
---

### Araşdırma üçün Müqəddəs kitab ayələri

Dan. 2:31-45; Dan. 3:1-12, 17, 18; Həv. İş. 8:1; 12:1, 2; 2 Tim. 1:7; Vəhy 13:11-17.

> <p>Yadda saxlanacaq ayə</p>
> “Çünki Allah bizə qorxaqlıq ruhu deyil, güc, məhəbbət və ağıllı-kamallı olmaq ruhu vermişdir (2 Tim. 1:7).

Biz bu həftə axır zaman hadisələrini gözəl təfərrüfatlarla əks olunan daha iki Müqəddəs kitab hekayəsinə baxacağıq.

Biz əvvəlcə Vəhy 13-də təsvir olunmuş hadisələrin açıq əks-sədasının aşkar olduğu Şadrak, Meşak və Aved-Neqo barədə hekayəyə müraciət edəcəyik. Sonra biz Əhdi Cədidə müraciət edəcəyik, burada ilk məsihçilərin təcrübəsinin bizi gələcəkdə, indiki zəmanəmizdən tutmuş Məsihin qayıdışına qədər nəyi gözləməli olduğumuz barədə təsəvvür verə bilər.

Bu iki nümunə qeyri-adi cəsarət göstərir və ən çətin vəziyyətlərdə ürək rahatllğı əldə etməyin açar rolunu oynayır.

İsa tez-tez “Qorxmayın” deyirdi. Məsihin peyğəmbərliklərin mərkəzi olduğunu yadda saxlamaq çox vacib olduğuna görə biz Onun axır zaman hadisələrini təsvir edən bütün səhnələrdəki ümid kəlmələrini tapmalıyıq. O şagirdlərinə öyüd-nəsihət verərək deyirdi: “Qoy ürəyiniz təlaşa düşməsin. Allaha iman edin, Mənə də iman edin (Yəh. 14:1). Başqa sözlə, axır zaman hadisələrinin Allaha sadiq olanalr üçün çətin olacağı doğrudur. Lakin son nəticədə biz o hadisələrə qorxu ilə deyil, ümidlə baxmalıyıq.