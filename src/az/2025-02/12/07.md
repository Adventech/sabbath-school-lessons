---
title:  Gələcək tədqiqatlar üçün
date:   20/06/2025
---

Helen Uaytın “Böyük mübarizə” kitabından “Allahın xalqının qurtuluşu” fəslini. (S.635-652) oxuyun.

“Allah bütün əsrlərdə Öz xalqının müdafiəsi və qurtuluşu üçün müqəddəs mələklər vasitəsilə fəaliyyət göstərmişdir. Səma varlıqları insanların həyatında ən fəal iştirakı qəbul etmişlər. Onalr şimşək kimi parlayan paltarlara bürünərək zahir olmuşlar; onlar adi yolçu paltarında da görünmüşlər. Onlar Allah kişilərinə də insan cildində görünmüşlər. Onlar günün günorta çağı sanki yorularaq ağacların kölgəsi altında istirahət etmişlər. Onlar insanların qonaqpərvərliyindən istifadə etmişlər. Onlar gecə vaxtı yolda yaxalanmış qəriblərə yol göstərmişlər. Onlar öz əlləri ilə qurbangahın odunu yandırmışlar. Onlar zindanın qapılarını açıb Allahın qullarını azadlığa buraxmışlar. Onlar səmavi paltara bürünərək enmişlər ki, Xilaskarın qəbrindəki daşı yuvarlasınlar.

Mələklər salehlərin toplantılarında tez-tez insan surətində iştirak edirlər, onlar həmçinin natəmizlərin toplantılarına vaxtilə Sodomun sakinlərinin əməllərini qeyd etmək və Allahın səbrinin sərhədini aşmadıqlarını həll etmək üçün Sodoma gəlmişlər. Rəbb rəhm etməyi sevir və Ona səmimi olaraq sadiq qalan bəzilərinin xatirinə O uzun müddət cəzanı təxirə salır və Allaha qarşı çıxan insanlar məsxərəyə qoymağı və zülm etməyi sevdikləri bir neçə sadiq övladlara həyatlarını borclu olduqlarını çox çətin dərk edirlər” (Uayt Helen. Böyük mübarizə. S. 631, 632).

**Müzakirə üçün suallar:**

`2 Tim. 1:7-ni oxuyun. Bu peyğəmbərlikdə sizi ən çox nəyin narahat etdiyini müzakirə edin. Biz qorxuya necə qalib gələ və hətta peyğəmbərliklərdə imanımıza görə təqiblər barədə danışarkən Allahın ümid xəbərini necə tapa bilərik?`

`İndi şənbə və bazar günü barədəki sualın axır zaman hadisələrində necə başlıca sual ola biləciyini təsəvvür etmək çətin olsa da, dünyanın sürətlə necə dəyişə biləcəyini qeyd etməyə dəyər. Bu həqiqət bizi nəyə öyrətməlidir (məsələn, bir anda dəyişə bilən indiki hadisələrə imanı əsaslandırmaq olmaz, bizə yalnız Allahın Sözündə açılanlara əsaslanmaq lazımdır)?`

`Bütün imperiyalar Dan. 2-də əvvəlcədən deyildiyi kimi dəqiqliklə meydana çıxmış və yox olmuşdur. (Dan. 7-yə bax.). Bu gün tarixə boylanarkən aydın olur ki, hadisələr Danielin peyğəmbərliklərinə uyğun olaraq inkişaf etmişdi. Gələcəkdə bizi başqa bir Padşahlığın gözlədiyi bilirik. Bu hansı Padşahlıqdır və biz Onun həqiqətən gələcəyinə nəyə görə əmin ola bilərik?`