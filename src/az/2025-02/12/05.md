---
title:  İlk ibadətgaha edilən təqib
date:   18/06/2025
---

Axır zamanın hadisələrindəki örtüyü bizə təkcə Əhdi Ətiq deyil, həmçinin Əhdi Cədiddə açır. I əsrdəki məsihçilərin həyatı sınaqlarla dolu olurdu. Onlara əvvəlcə imanda olan qardaşların əksəriyəti nifrət edir, onlarda Musaya imanın təhlükəsini görürdülər. Onalr həmçinin bütpərəst Roma imperiyasının qəzəbi ilə üzləşirdilər. “Yerin və cəhənnəmin qüvvələri Onun ardıcıllarının simasında Məsihə qarşı birləşirdilər. Bütpərəstlər əvvəlcədən görürdülər ki, Müjdə qələbə çalsa, onların büt məbəd və qurbangahları məhv ediləcək, ona görə onlar öz cərgələrini birləşdirir və məsihçilərə qarşı müharibə elan edirdilər. Təqib alovu şiddətlənirdi” (Helen Uayt. Böyük mübarizə. S. 39).

Həvarilərin işləri kitabında Allahın xalqını Vəhy 13-də yazılmış ssenariyaya yaxınlaşdıqca nəyin gözləyə biləcəyini göstərən inandırıcı hekayə var.

`Həv. 8:1;12:1-i oxuyun. Bu hekayənin hansı elementləri axır zaman hadisələrini işıqlandırır?`

Yaqubun boynunu vurmuşdular, ondan sonra növbə Peterin olmalı idi, çünki məsihçiləri ölüm cəzasına məhkum edirdilər. Bu hekayədə bəlkə də ən qəribə hadisə Peterin həyatında dəhşətli olan o gecədə o elə möhkəm yatmışdı ki, onu oyatmaq üçün mələk gəlməli olmuşdu.

Peter əlbəttə möcüzəli surətdə azad olunmuşdu və onu həqiqətən azad olunduğuna çətinliklə inanan qardaşların yanına gəlmişdi, çünki onlar onun barəsində dua edirdilər. Müqəddəs kitab deyir ki, onlar onun zahir olmasından heyrətə düşmüşdülər. Bunda bizim üçün də dərs vardır. Biz də tez-tez dua edir və Allahın bizə həqiqətən cavab verəcəyinə çətinliklə inammağa cürət edirik.

Bəzi imanlılar ölümün ağzından qaçmış, digərləri isə edam edilmişdilər. Dövrün sonu yaxınlaşdıqca, eyni şeylər təkrar olunacaq. Hətta ölümdən qurtulmuş Peter son nəticədə yenə öz imanına görə ölmüşdü. Bu barədə İsa ona bir dəfə belə demişdi: “Doğrusunu, doğrusunu sənə deyirəm: cavan olanda qurşağını özün bağlayıb istədiyin yerə gedərdin, amma qocalanda əllərini uzadacaqsan və başqası sənin qurşağını bağlayıb istəmədiyin yerə aparacaq. İsa bunu ona görə söylədi ki, Peterin necə öz ölümü vasitəsilə Allahı izzətləndirəcəyinə işarə etsin. Bunu söylədikdən sonra ona “ardımca gəl” dedi” (Yəh. 21:18,19).

`İsa Peterə necə öləcəyini desə də, bununla belə ona “ardımca gəl” deməkdə davam etdiyinə diqqət yetirin. Nəyə görə hətta ölüm təhlükəsi bizi Rəbbin ardınca getməkdən tutub saxlamamalıdır?`