---
title:  Bütün dünyanın Hakimi
date:   04/06/2025
---

Sodomun məhv edilməsindən bilavasitə əvvəl Mamre düzənliyində maraqlı bir hadisə baş vermişdi. Allah iki mələyin müşayiəti ilə İbrahimə görünmüşdü. İbrahim onları görür və səmavi qonaqları süfrədən dadmağa dəvət edir, məhz elə o anda Allah İbrahim və Saranın bir oğlu olacağı və onun nəslindən Məsihin gələcəyini vəd edir. İsa həqiqətən İbrahimin nəslindən gəlmişdi (Qal. 3:16 ilə müq. edin). Hekayə sonra dərhal günahlı şəhərlərə keçir.

`Yar. 18:23-32-ni oxuyujn. Bu ayələr bizə Allahın xarakteri və Onun planetimizdə olan şərlə necə rəftar etmək fikrində olduğu barədə nə deyir?`

Allah bizə hesabat verməyə borclu deyil, lakin buna baxmayaraq, O Öz motiv və planlarını bəşəriyyətdən gizlətməməyi üstün tutur: “Həqiqətən Xudavənd Rəbb qulu olan peyğəmbərlərə Öz niyyətini açmadan heç nə etmir” (Amos 3:7).

Allah Sodom və Homorranı məhv etməzdən əvvəl təsdiq edir ki, nəsə mühum bir iş görməlidir – İbrahimi baş evrənlər və onun tezliklə nəyin şahidi olacağı barədə xəbərdar etməlidir.

Allah iki mələyin xəbərdarlığına qulaq asanları çıxarmaq üçün natəmzi şəhərə gedənə qədər İbrahimin yanında ləngiyir. Axır zamanda Babildə yaşayan Allahın xalqını oradan çıxmağa çağıraraq eyni tapşırığı yerinə yetirən peyğəmbərlikdən olan mələkləri xatırlamamaq mümkün deyil (Vəhy 14:6-12; 18:1-4). Sonuncu xəbərdarlıq səslənənə qədər Allah İbrahimlə baş verməli olan hadisələri müzakirə edir və ağsaqqalın suallarına həvəslə cavab verir.

“Axı Sən bunu eləməzsən, saleh adamı günahkarla birgə öldürməzsən. Saleh adamın aqibətini günahkarınkı kimi etməzsən, Sən bunu eləməzsən. Bütün dünyanın Hakimi belə ədalətsizlik etməz” (Yar. 18:25). İbrahim yalnız Sodomla bağlı vəziyyət barədə deyil, həmçinin bütövlükdə Allahın xarakteri barədə götür-qoy edir. Buna bənzər olaraq, dünyanın sonu gəlməzdən – Allah yer üzünə od göndərməzdən əvvəl Öz qərarlarının bütün sübutlarını araşırmaq imkanı verərək səmavi kitabları açacaq (Vəhy 20:4; 11-15). Bu o deməkdir ki, hələ cavabsız qalan çoxsaylı sualların axtarışı üçün bizim min il vaxtımız olacaq.

`Allah məhv olanların üzərində axırıncı məhkəməni icra etməzdən əvvəl bizə min il vaxt verəcək ki, baş verənlərin səbəbini dərk edə bilək. Bu, bizə Allahın xarakteri və ondan tam asılı olan yaranmış varlıqlar üçün nə qədər açıq olduğunu və Onun bildiyini bilməyin ayrılmaz hüququ barədə nə deyir?`