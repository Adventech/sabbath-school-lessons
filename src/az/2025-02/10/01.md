---
title:  Son kim üçün gələcək?
date:   31/05/2025
---

### Araşdırma üçün Müqəddəs kitab ayələri

Yar. 6:1-8; 18:17-32; Dan. 7:9, 10; Mt. 24:36-44; 2 Pet. 2:4-11; 1 Kor. 10:11,12; Vəhy 6:12-17

> <p>Yadda saxlanacaq ayə</p>
> “Bu hadisələr ibrət dərsi olub onların başına gəldi və bu dövrün sonuna çatan bizim üçün öyüd-nəsihət kimi yazılıb. Buna görə də kim ayaq üstdə durduğunu düşünürsə, ehtiyatlı olsun ki, yıxılmasın” (1 Kor. 10:11-12).

Müqəddəs kitab gələcək hadisələrə işarə edən və “indiki zaman üçün olan həqiqəti” başa düşməkdə bizə kömək edən açarları saxlayan Allahın xalqı barədə hekayələrlə doludur. Faktiki olaraq bu hekayələrdən bir neçəsi son günlərin hadisələrini çox gözəl təfərrüatı ilə bildirir, bizə Daniel və Vəhyin peyğəmbərliklərini aydın başa düşülməsi üçün daha geniş təməl təqdim edir.

Allah hadisələri bu yolla yönəldirdi ki, onlar peyğəmbərlərin əvvəlcədən dediyinə görə son dövrdə baş verəcək hadisələrə tam uyğun olsun. Bu mühum hadisələrin bəzisi məlumdur, belə ki, Əhdi Cədiddə onlara son dövr hadisələrin təsvirində istinad edilir: məsələn, Sodom və Homorra, ümumdünya daşqını və.s barədə. Başqa hadisələr daha dərin dərkedilmə və araşdırma tələb edir ki, biz onlardan Allahın Sözünün həqiqətlərini əldə edə bilək.

Növbəti dərslər ərzində biz axır zaman hadisələrinə aid olan dərslər götürmək üçün müxtəlif Müqəddəs kitab hekayələrini araşdıracağıq. Biz İkinci gəliş, istintaq məhkəməsi, axır zamanın böhranı və bir çox digər hekayələr barədə danışacağıq. Məsih diqqət mərkəzimizdə olacaq, çünki O bizim bütün peyğəmbərlik axtarışlarımızın əsasına və son məqsədinə xidmət edir.