---
title:  Quzunun qəzəbi
date:   01/06/2025
---

`Vəhy 6:12-17-ni oxuyun. İnsanların axır zaman hadisələrinin qəfil inkişafını necə dərk etdiklərini diqqətlə öyrənin. Pislər Rəbbin üzündən gizlənməyi nə üçün istəyirlər?`

Qəribədir ki, təhlükəyə düşən insanlar “bu nədir?” yaxud “bunun arxasında kim durur?” sualını vermirlər. Sanki onlar baş verənləri başa düşürlər. Onlar İsanı “Quzu” adlandırırlar, bu da Məsihin hekayəsi ilə ən azı kiçik tanışlığı tələb edir. Bundan başqa, onlar sanki “Onun böyük qəzəb gününün gəldiyini” və öz vəziyyətlərinin çıxılmaz olduğunu dərk edib: “Kim dura bilər?” deyirlər.

Məsihin gəlişindən əvvəl Müjdə yer üzündə olan hər xalqa təbliğ olunacaq (Mt. 24:14) Üç mələk xəbəri bütün planetə yayılacaq. Lakin yenə elə insanlar olacaq ki, onlar məlumatın əksikliyinə görə deyil, Məsihə inanmaq və Onun ardınca getməkdən imtina etdiklərinə görə qəfil yaxalanacaqlar. Bu isə onların məhvinə səbəb olacaq.

`Mt. 24:37-39- a oxuyun. İsanın sözlərinə görə biz Nuhun hekayəsindən hansı dərsləri götürməyə çağrılmışıq.`

İsa Ümümdünya daşqını barədəki hekayəyə müraciət edir ki, bizi İkinci gəlişin çoxları üçün gözlənilməz hadisə olacağı barədə xəbərdar etsin. Daşqınla bağlı olan hadisədə olduğu kimi dünya Məsihlə görüşə hazır olmayacaq və bu məlumatın çatışmamazlığına görə olmayacaq. Nuh 120 il yaxınlaşan fəlakət barədə vəz etsə də, insnalar inanmaqdan imtina etmişdilər. Onlara qarşıdakı xəbər çatsa da, onu ciddi qəbul etməmişdilər.

Buna baxmayaraq, çox insan özünü inandırır ki, peyğəmbərliklərin üstündən çox vaxt ötdüyünə görə, bu yəqin ki, yalandır. Peter kontekst kimi daşqın hadisəsini istifadə edərək yazır ki, “axır zamanda öz ehtiraslarına görə hərəkət edən rişxəndçilər gələcək və rişxəndlə deyəcəklər: “Rəbbin vəd etdiyi zühuru haradadır? Axı ata-babalarımız vəfat edəndən bəri, dünyanın başlanğıcından hər şey eyni cür olaraq qalır” (2 Pet. 3:3, 4). İldən-ilə buna bənzər fikirlərə daha tez-tez rast gəlinəcək.

`İnsanın şəxsi təcrübəsi kontekstində İsanın İkinci gəlişi demək olar ki, ölümdən dərhal sonra baş verir. Hamımız onu da bilirik ki, həyat çox tez ötüb-keçir. Bu cür mənzərə bizə müvəqqəti gecikmə ilə barışmağa necə kömək edə bilər?`