---
title:  Nuhun təbliği
date:   02/06/2025
---

Peter bizə Məsihin qayıdışına çox adamın hazır olmayacağını deyir, çünki daşqın vaxtı nəyin baş verdiyi barədə “onlar özlərini razı salmaq üçün unudurlar” (2 Pet. 3:5; MKTİ).

Bu gün dünyada qədim yunanlardan tutmuş mayyaya qədər müxtəlif mədəniyyətlərdə xatırlanan böyük daşqın barədə kollektiv yaddaşı olsa da, Nuhun hekayəsi yəqin ki, Müqəddəs kitabın ən istehzalı sujetlərindən biridir. Əvvəlcədən deyildiyinə görə dünya onun Əhdi Ətiqdə nə qədər aydın və aşkar təsvir olunduğuna və Əhdi Cədiddə dəfələrlə xatırlandığına baxmayaraq, bu hekayəni əfsanə kimi qəsdən rədd edirlər.

`İsa Mt. 24:37-39-da demişdi ki, dünyadakı vəziyyət “Nuhun günlərini” xatırladacaq. Bu hissəni Yar. 6:1-8-lə müq. edin. Daşqının baş vermə səbəbləri hansılardır? Siz o zamanla bizim indiki dövrümüzün arasında hansı paralelləri görürsünüz?`

İbr. 11:7-də deyilmşdir ki, Nuh “öz ev əhlinin xilası üçün gəmi düzəltdi. O bütün dünyanı onunla imanla məhkum etdi və imana görə olan salehliyi irs olaraq aldı”.

Təsəvvür edin ki, siz yüz ildən artıq təbliğ edirsiniz, təbliğinizə isə yalnız sizin ailəniz cavab verir. Əgər Nuh müasir müjdəçi olsaydı, biz də onu uğursuzluq kimi qələmə verməyə tələsərdik: on illərlə təbliğ edəsən, amma heç bir nəticə görməyəsən.

Xoşbəxtlikdən hal-hazırda dünyanın bir çox guşələrində Üç mələk xəbərinə olduqca çox cavab müşaiyət olunur. Xoş xəbəri yaymaq bizim qalıq ibadətgahı kimi nadir təbliğimiz bir çox yerlərdə öz qeyri-adi təsirini göstərir və bir çox insan Rəbbi tanımağa gəlir. Bizə “sınaq müddətinin qurtaracağı və mərhəmət qapısının bağlanacağı anın gələcəyi deyilsə də, heç bir nəticənin olmayacağı hələ o vaxt gəlməmişdir. Beləliklə, qısa bir cümlə - “hazlr olanlar Onunla birlikdə toy ziyafətinə daxil oldular və qapılar bağlandı” – Xilaskarın xidmətininm bütün sonuncu mərhələsini əhatə edir və bizi insanın xilası üçün böyük mübarizənin başa çatacağı dövrə gətirib çıxaracaq”(Uyat H. Böyük mübarizə. S. 428).

O vaxtacan isə bizim bir ibadətgah kimi görüləsi çox işimiz var.

`Əgər Müjdənin təbliği üzrə cəhdlərimiz hiss olunan nəticələr vermirsə, o zaman ruhdan düşməməyi necə öyrənə bilərik və nəyə görə davam etməliyik? (Yəh. 4:37-yə bax).`