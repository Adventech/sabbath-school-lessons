---
title:  Gələcək tədqiqatlar üçün
date:   06/06/2025
---

“Helen Uaytın “Ağsaqqalar və peyğəmbərlər” kitabından “Daşqın fəslini “(S. 101, 102) oxuyun.

“Baş kahin nə özünü, nə xalqı şeytanın ittihamından müdafiə edə bilmirdi. O İsrailin günahsız olduğunu təsdiq etmirdi. O vəsatətçi kimi xalqın günahlarını Öz üzərinə götürməsini təmsil edən çox çirkli paltarda mələyin önündə durmuşdu. O öz həmqəbilələrinin təqsirini etiraf edərək və onların tövbə və itaətinə işarə edərək, bununla yalnız günahı bağışlayan Satınalanın mərhəmətinə güvənirdi. O imanla Allahın vədlərinə əsaslanırdı.

Şeytan Allahı axtaranları onların günahlarına nifrət etdiyinə görə ittiham etmir. O əksinə onların nöqsanlarına baxarkən sevinir, bilir ki, onlar Allahın Qanununu pozsalar, onların üzərində ağalıq edə biləcək. Onun ittihamları Məsihə qarşı çox böyük nifrət hissindən yaranır. Satınalınma planı sayəsində İsa şeytanın bəşəriyyəti bağladığı qandalları qırır və insanı onun hakimiyyətindən azad edir.

İnsan özünün başlıca düşməninin ittihamına qarşı vuruşmaqda çox gücsüzdür. İttiham olunan Allahın önündə öz təqsirini etiraf edərək çirkli günahlı paltarda durur. Lakin bizim Vəsatətçimiz İsa tövbə edib inanaraq, ürəyini Ona verənləri müdafiə etmək üçün gücə malik olan vəsatətçiliklə çıxış edir. O onları müdafiə edir və ən güclü sübutdan – Qolqotadan istifadə edərək ittihamçıya qalib gəlir. Onun Allahın Qanununa tam tabeliyi Ona həm göydə, həm yerdə ali hakimiyyət vermişdir. Ona görə O Atasına günahlı insan üçün mərhəmət və barışıq üçün yalvarır” (Peyğəmbərlər və padşahlar. S. 583-586)

**Müzakirə üçün suallar:**

`İsa şagirdlərinə demişdi ki, onlar dünyadan olsalar da, dünyadan deyillər. (Yəh. 15:19; 17:14-16-ya bax.). Özümüzü “dünyadan qoruyub ləkəsiz saxlaya” (Yaq. 1:27) və dünyaya təbliğ etmək üçün məsiliyyətdən necə yayınmaya bilərik?`

` Nuhun daşqından əvvəlki böyük mübarizə kontekstində ictimai xidmət hekayəsi bizi nəyə öyrədə bilər? Bu gün biz Nuhun daşqın vaxtı oynadığı rolu necə oynayırıq?`

`Sodomla baş verdiyi kimi natəmizlər göydən düşən odla yox olmazdan əvvəl Allah onları ölülərin arasından dirildəcək və şeytana bir müddət onların arasında fəaliyyət göstərməyə yol verəcək (Vəhy 20:7-9). Allah hər şeyi yenidən yaratmazdan əvvəl o sonuncu addımın nəyə görə lazım olduğunun hansı səbəblərini göstərə bilərsiniz?`

`Siz bu həftə öyrəndiyiniz hekayələrdən öz həyatınız üçün hansı dərsləri götürə bilərsiniz? Bu hekayələr sizə Məsihə olan ümidiniz barədə nə deyir?`