---
title:  Allah Öz xalqının arasındadır
date:   14/05/2025
---

İsraillilər buludda olan Allahı rəhbərliyinin altında əhd olunmuş Yerə gedən yolda dayanmışdılar. Onlar müqəddəs məkan qurmuş, sonra isə hər qəbilə onun ətrafında hər tərəfdən üç qəbilə olmaqla öz düşərgəsini salmışdı. Allahın hüzuru Ən Müqəddəs yerə enmiş və O Öz xalqının arasında sakin olmuşdu.

**Müqəddəs məkanın hər dörd tərəfindən birində əsas qəbilərdən biri dururdu. Say. 2-yə əsasən, o əsas qəbilələr hansılar idi?**

`Say. 2:3 (şərq)`

`Say. 2:10 (cənub)`

`Say. 2:18 (qərb)`

`Say. 2:25 (şimal)`

Hər qəbilənin şəxsi “bayrağı” və onları fərqləndirən əlamət olan xüsusi rəmzi var idi. Yazıda hər bir bayraqda məhz nəyin təsvir olunduğu göstərilməsə də, Yar.49 və Qan.33-də təsvir olunmuş qəbilələrin xarakteristikasına əsaslanmış maraqlı ənənə mövcuddur. “Ravvin ənənəsinə əsasən, Yəhudanın bayrağında aslan, Ruvenin bayrağında insan yaxud insan başı, Efrayimin bayrağında öküz, Danın bayrağında qartal təsvir olunmuşdu; beləliklə, Yezekelin təsvir etdiyi keruvların timsalında birləşmiş dörd heyvan o dörd bayraqda təmsil olunmuşdur” (Carl Friedrich Keiland Franz Delitzsch, Commentary on the Old Testament, vol. 1, p. 660).

Onu da qeyd etmək maraqlıdır ki, Yeni Yerusəlimin təsvirində şəhərin dörd tərəfindən İsrail oğullarının on iki oğlunu təsvir edən darvazalar yerləşir (Vəhy 21:12-13).

Həm İsrail düşərgəsinin, həm Yeni Yerusəlimin təsvirində mühüm bir fakt qeyd olunur – Allah bəşəriyyəti Öz taxtına yaxınlaşdırmaq istəyir. Vəhy kitabı bizə deyir ki, “oranın məbədi Külli-İxtiyar Rəbb Allah və Quzudur” (Vəhy 21:22).

`Əlbəttə, biz israil düşərgəsinin arasında yaşamırıq. Gündəlik həyatımızda Allahın hüzurunun duyulmasına necə yaxınlaşa bilərik?`