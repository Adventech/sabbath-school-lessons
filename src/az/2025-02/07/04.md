---
title:  Yanan kömürlər kimi
date:   13/05/2025
---

Bütün Əhdi Ətiq boyunca keruvlar canlı varlıqlar kimi (Yez. 10:8) yaxud onların qızıldan olan timsalları (Çıx. 25:18) xatırlanır. Onlar çox vaxt Allahın taxtının bilavasitə yaxınlığında duran və Onun izzətini saçanlar kimi təsvir olunurlar. Həmçinin Müqəddəs yeri Ən Müqəddəs yerdən ayıran pərdənin üstünü keruvlar şəklində naxışla düzəltmişdilər (Çıx. 26:1). Məzmurlarda Allahın yaradılış üzərindəki ali hakimiyyəti bədii surətdə bu cür təsvir olunmuşdur: bir keruva minib uçdu, yel qanadları üstə şığıdı (Məz.18:10). Məbəd tikilərkən Allah Musaya əmr vermişdi ki, kəffarə qapağının hər iki ucu üçün yastılanmış qızıldan iki keruv düzəlt. Bir keruv qapağın bir ucundan, o birisi isə o biri ucundan olaraq qapağın iki ucunda keruvlar düzəlt ki, onunla bir hissədən olsun (Çıx. 25:18-20).

`Yez. 1:4-14-ə oxuyun. Bu hissə ilə Yeş. 6:1-6 və Vəhy 4:1-11-də göstərilmiş səhnələrin arasında hansı oxşarlıq var?`

Biz Yezekel peyğəmbərin kitabında Allahın gücünün heyranedici təzahürünü görürük. Bu səhnə lap əvvəldən çaşqınlıq yaradır, çünki o Allahın xalqının – seçilmiş xalqın o vaxt əhd olunmuş Ölkədə yox, babil əsarətində olduğu çətin vəziyyətə uyğun gəlir. Yezekel qarşısında açılmış mənzərəyə baxıb gözünü qaldırarkən onların üzərində duran Allahın taxtını görür.

“Taxtın” digər görüntülərlə vacib oxşarlıqlarına diqqət yetirin. Yezekelin gördüyü heyvanlar Yəhyanın görüntüsündəki eyni üzlərə malik olan aslan, qartal, öküz və insan üzünü görmüşdü.

Yezekelin ən birinci təsvirində dörd üzü olan sirli varlıqların adı yoxdur. Lakin daha sonra, taxt zalının digər səhnəsində (Yez. 10:1-21) onlar “keruvlar” adlanır. Yeşayanın seraflar barədəki görüntüsündə biz həmçinin yanan kömürə rast gəlirik. Bu varlıqların üzləri Yəhyanın görüntüsündə xatırlanan canlı varlıqların üzünə bənzəyir.

Biz Allahın taxtının Allahın Musayla görüşdüyü ya əhd sandığının üstündə (Çıx. 25:22), ya peyğəmbərlərin cəlbedici görüntülərində olsun, fərqi yoxdur, keruvlar həmişə orada iştirak edir. Onlar Allahın taxtı ilə ayrılmaz surətdə bağlıdırlar.

Allahın surətinə görə yaradılmış bəşər nəsli yaxud Onun izzətli taxtının bilavasitə yaxınlığında yerləşən mələk varlıqları barədə deməliyik ki, Onun yaratdıqlarının hamısı Onun izzətini əks etdirmək üçün yaradılmışlar.

`“Külli-İxtiyar Allah müqəddəsdir, müqəddəsdir, müqəddəsdir!” (Vəhy 4:8). Özünüzü Yəhyanın burada danışdığı müqəddəsliklə necə müqayisə edə bilərsiniz? Cavabınız Xoş xəbərə olan ehtiyacınız barədə nə deyir?`