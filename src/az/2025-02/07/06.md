---
title:  Lyusiferin yıxılması
date:   15/05/2025
---

Lyusiferin nə vaxtsa Allahın taxtının yanında yüksək mövqe tutan və kölgə salan mələk olması çox təəccüblüdür. Onun həyatı Allahın Kainat qarşısında Öz izzətini necə açmasının parlaq nümunəsi ola bilərdi. Amma bunun əvəzinə o, öz Yaradıcısının izzəti barədə yox, şəxsi izzəti barədə fikirləşməyə başlamışdı. Daha dəqiq desək, o ona lazımı hörmət göstərilməməsini hesab etməyə başlamışdı.

`Yez. 28:11-17 və Yeş. 14:12-14-ü oxuyun. Lyusiferi yıxılmağa gətirib çıxaran nə olmuşdu? Bu hissələri Vəhy 14:1-12 ilə müqayisə edin. Lyusiferin yıxılması və Məsihdə bəşəriyyətin yüksək mövqeyi arasındakı təzad bizim Vəhy 14-də nələrin baş verdiyini dərk etməmizi necə dərinləşdirir?`

Diqqət yetirin: Lyusifer müqəddəs dağdan qovulmuşdu, satınalınmışlar isə Allahın Quzusu ilə birgə Sion dağında dururlar. Lyusiferin Edendə olduğu barədə deyilmişdir; bəşər nəsli də vaxtilə orada olmuşdu, lakin şeytandan fərqli olaraq, bəşəriyyət Məsihin sayəsində yenidən Edenə qayıdacaq (Vəh 22:1-3-ə bax.)

Helen Uaytın bu kontekstdəki sitatı çox maraqlıdır: “Göylər bayram edir, çünki şeytan və onun mələklərinin yıxılması nəticəsində göydə yaranmış boşluq Rəbbin satınalınmışları ilə dolacaq” (Revyu and Herald, 29 may 1900-cu il).

Satınalımışlar göylərə yalnız Müjdənin sayəsində düşə biləcəklər. Müjdə Vəhy 4 və 5-də faktiki olaraq əyani surətdə taxt zalında təsvir olunmuşdur. Onlar yeni bir nəğmə oxuyaraq deyirdi: “Sən tumarı götürüb Onun möhürlərini qırmağa layiqsən. Çünki Sən kəsildin və hər tayfadan, dildən, xalqdan və millətdən olanları Allah üçün Öz qanın bahasına satın aldın” (Vəhy 5:9). İsanın bəşəriyyətin satınalınması üçün olan ölümü – Xoş Xəbərin necə gözəl mənzərəsidir!

Diqqəti həmçinin bizim “əbədi Müjdəni... yer üzündə yaşayanlara – hər millətə, hər tayfaya, hər dilə və hər xalqa” (Vəhy 14:6) vəz etməyə dəvət olunduğumuz birinci mələyin xəbərini bu dili necə əks etdirdiyinə verin. Məsihin dünya üçün etdiklərinin tamlığının necə də gözəl mənzərəsi! Yer üzünün tarixi boyunca elə bil insan tapılmaz ki, Məsih onun üçün ölməsin. Onlara sadəcə bunu bilmək və qəbul etmək lazımdır.

`Biz bir ibadətgah və ayrı-ayrı şəxsiyyətlər kimi insanlara Məsihin onlar üçün etdiyi işlər barədəki biliyi çatdırmaqda hansı rolu oynayırıq?`