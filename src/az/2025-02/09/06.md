---
title:  “Qoy Sənin yolun tanınsın”
date:   29/05/2025
---

`Məz. 67-ni oxuyun. Bu, dua məzmuru hansı xahişdən başlayır (1-ci ayə)?`

Massaçusets texnoloji institutunun mühəndisləri onunla örtülmüş obyektləri demək olar ki, praktiki olaraq görünməz edən yeni qara material (vantablek) icad etmişdilər. Karbon nanoborucuqlarından hazırlanıb və məlum olan ən qara maddədir. Bu yeni material bütün görünən işığının 99, 965%-ni udmağa qadirdir (kömür 96% udur). Hətta ən parlaq işıqda bu örtüyün altında olan obyektlər görünməz olur. Şeytan da Allahın həqiqətini insanlardan bu cür gizlətməyə can atırdı.

Məzmur 67 Allaha “Üzün üstümüzə nur saçsın, qoy yer üzündə Sənin yolun... tanınsın” (Məz. 67:1, 2) çağırışla başlayır. Allah Öz xilas planında günahkarlara Onun izzəti ilə məhv edilmədən Onun biləvasitə, izzətli hüzuruna yenidən daxil olmaq üçün bir yol təqdim etmişdir, lakin indi də bu həyatda Məsihin çarmıxı Allahın üzünün bizim üzərimizdə parlamasını mümkün edir.

Amma bu da hələ hər şey demək deyil – Allah bizim Onun nurunu bütün bəşəriyyətə yaymağımızı gözləyir. İsrailin qarşısında qoyulmuş məqsəd belə idi- məbəd bütün xalqlar üçün dua evi olmalı idi: “Müqəddəs dağıma gətirib dua evimdə sevindirəcəyəm. Onların gətirdikləri yandırma qurbanları, bütün qurbanlar qurbangahımda qəbul olunacaq. Çünki Mənim evim bütün xalqlar üçün dua evi adlandırılacaq” (Yeş. 56:7).

`Məz. 67-də “bütün xalqlar” sözünün xatırlandığı bütün cümlələri tapın. Tapılmış təsdiqləri Vəhy 15:4-lə müqayisə edin.`

Bu məzmurda Davud bizə xatırladır ki, Allah istəyir ki, “yer üzündə [Onun] yolu tanınsın bütün millətlər arasında [Onun] qurtuluşu tanınsın (Məz. 67:2). Təəssüf ki, Allahın xalqı çox vaxt bu işi yerinə yetirərkən müvəffəqiyyətsizliyə uğrayırdı. Əhdi Ətiqdə İsrailin tarixi son iki min il ərzində məsihçi ibadətgahının tarixi kimi bir neçə qəmgin fəsillər var. Sanki ürəyimizi çox qaranlıq bir maddə ilə örtmüşük və Allahın nurunu əks etdirməkdənsə, onu qəbul etməklə kifayətlənirik.

Biz bəzən son dövr Allahın xalqının hərəkətinin tez-tez səyahət edənlər üçün eksklüziv gözləmə otağı kimi düşünürük. Dünyanın qalan hissəsi səs-küylü və narahat qapı bölgəsində, qarşıdakı səyahətə hazırlaşmaq məcburiyyətində qaldıqda biz olduqca məmnun görünürük. Lakin Vəhy 14-də barəsində deyilən qalıq ibadətgahı Onun hüzurundan həzz alan Məsihlə Sion dağında sadəcə durmaqdan razı qalmır. Bunun əvəzinə Allahın övladları dünyanı onlara birləşməyə və Allahın müqəddəs dağına qalxmağa çağıraraq öz təsirini bütün dünyaya yayır.

`Biz həm ibadətgah, həm ayrı-ayrı insanlar kimi çox dəyərləndirdiyimiz digər həqiqətləri öyrətmək üçün üzərimizə hansı öhdəçiliyi götürməliyik?`