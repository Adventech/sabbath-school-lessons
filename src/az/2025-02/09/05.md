---
title:  Şərab və qan
date:   28/05/2025
---

`Məz. 75-i oxuyun. Bu ayədəki hansı sözlər bizə Vəhy 14:9-11-də olan üç mələyin xəbərinin məzmununu xatırladır?`

Belə bir fikir mövcuddur ki, bu məzmur Sanxerivin ordusunun heyrətamiz məhvindən sonra (2 Saln. 32; 2 Pad. 19) oxunmuşdur. Göründüyü kimi, bu hadisə günahkarların Vəhy 20-dəki son məhvinə işarə edir. Günahkarların qoşunu Müqəddəs şəhərə yaxınlaşıb onu əhatə edərkən Allahın xalqı öz saleh Padşahı ilə birlikdə şəhərin içində olacaq, sonra isə Allah onları məhv edəcək.

Allahın məhkəmədə həll edəcəyi məsələlərdən biri düşkün dünyamızda baş vermiş hakimiyyəti qanunsuz mənimsəmək problemidir. Düşkün insanlar başqalarının xatirinə və Allahın izzəti üçün deyil, yalnız özləri üçün yaşayırlar. Bu gün biz çox şeydə yaxud Kainatda bitərəf mənəvi standartların mənasız olduğuna inanmağa qərar verilməsinin nəticələrilə üzləşirik.

Filosof Fridrix Nitsşe təsdiq edirdi ki, mənanın olması üçün onu biz özümüz düşünüb tapmalıyıq və özümüzü elə göstərməliyik ki, guya Kainat bizim xeyrimizə mövcuddur. Əslində hər kəs özünü allah kimi aparır (haqlı bir sual vermək olar: görəsən Nitsşenin fəlsəfəsi onun özü üçün nə qədər faydalı olmuşdur? Heç nə qədər. O, İtaliyanın Turin küçəsində bir nəfərə atı qamçılamasına mane olmaq istəyərkən psixi pozğunluq keçirmişdi. O sonrakı on bir ilini yarı dəli vəziyyətində keçirmiş və 1900-cu ildə vəfat etmişdir).

`Məz. 75:8-də “ədviyyatlı, köpüklənən” şərabla dolu cam xatırlanır. Həqiqəti səhvlə “qarışdıran” bu günkü həyatdan nümunələr gətirin.`

Problemlər nə qədər ciddi olsa da, biz imanlılar ümidi qoruyub saxlamalı və indiki hadisələrə əsaslanaraq gələcək barədə tələsik nəticələr çıxarmamalıyıq. Biz allahsızlar yaxud Müqəddəs kitabda ifadə olunmuş nöqteyi-nəzərə tərəfdar olmayanlar tərəfindən sivilizasiyanın əsaslarının məhv olduğunu görərkən ümidsizliyə tez düşə bilərik. Dünyanın bəzi yerlərində kişi və qadınlara ayrılma kimi mənəvi dəyərlər hücumlara məruz qalır. Əvvəllər çox insanların hətta təkbətək danışmağa utandığı mənəviyyatsız hərəkətlər indi cəmiyyətdə tərif və alqış mövzusuna çevrilir. Bu, dünyadakı vəziyyətin nə qədər ciddi olduğu barədə şahidlik edir.

`Biz ətrafdakıların həyatını daha yaxşı etməyə çalışmalı olsaq da, nəyə görə həmişə xatırlamaq vacibdir ki, bu mövcud dünyanın məhv olması və onun qeyri-təbii surətdə yenidən yaradılmasını tələb edir? Yalnız o zaman hər şey öz yerinə düşəcək.`