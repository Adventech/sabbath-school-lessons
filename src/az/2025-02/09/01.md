---
title:  Məzmurlardakı peyğəmbərliklər. 2-ci hissə
date:   24/05/2025
---

### Araşdırma üçün Müqəddəs kitab ayələri

Məz. 46; Məz. 47:1-4; 67:3-4; 75; Yer. 4:23-26; 1 Sal. 4:13-17; Vəhy 14:6-12.

> <p>Yadda saxlanacaq ayə</p>
> “Ey Allah, Sənə xalqlar şükür etsin, qoy Sənə bütün xalqlar şükür etsin. Qoy ümmətlər sevinclə Səni mədh etsin, çünki xalqlara insafla hökm edirsən, yer üzündəki ümmətlərə yol göstərirsən” (Məz. 67:3, 4).

Biz axır zaman barədə fikirləşərkən diqqət mərkəzində vəhşi heyvanları və Allaha qarşı duran qüvvələri yerləşdirməyə meyl edirik. Bəli, onlar mühüm rol oynayır. Lakin peyğəmbərliklər ilk növbədə günah və əzab-əziyyət, məhkəmə, xeyirlə şər arasındakı mübarizə, salehlik və haqsızlığın təbiəti, təqiblər və bir çox başqa əsas suallara toxunur.

Məzmur kitabında bu suallara ətraflı baxılır. Orada praktiki olaraq kədərli ümidsizlikdən tutmuş coşğun sevincədək bütün mümkün insan hissləri təqdim olunmuşdur. Biz Allahın xalqının qaranlıq qüvvələrilə döyüşə necə hazırlaşdığını görürük. Biz Allahın şərə nə üçün birbaşa və təcili olaraq qarşı durmadığı – bizim də verdiyimiz sualı həll etməyə çalışan insanlar barədə oxuyuruq. Cavablara görə bizi Allahın Yaradıcı kimi statusunun dəfələrlə xatırlandığı məbədə yönəldirlər. Məgər bu, bizi müasir dünyada narahat edən problem və suallar deyil?

Əlbəttə, bu belədir və məhz buna görə biz bu çox vacib həqiqətlər barədə daha çox bilmək üçün Zəburu araşdırmağa davam edəcəyik. Biz bu həftə yenidən Vəhyin peyğəmbərliklərində rast gəlinən Zəbur kitabında olan bəzi peyğəmbərlik timsallarına baxacağıq.