---
title:  Onun ayaqları altına
date:   27/05/2025
---

`Ef. 1:22-ni oxuyun. “Ayaqlarının altına” ifadəsinə diqqət yetirin. Sizcə, bu sözün mənası nədir?`

Uzunmüddətli perspektivdə bizi parlaq gələcək gözləyir. İndiyə qədər bəşəriyyət planet üzərindəki ağalığı Lyusiferə təslim etmişdi. Halbuki, şeytan göy məşvərətinə gələrkən o bu yerin ona məxsus olması ilə fəxr edib demişdi: “Rəbb Şeytana dedi: “Haradan gəlirsən?” Şeytan cavabında “dünyanı gəzib dolaşmaqdan” demişdi (Əyy. 1:7).

Beləcə şeytan öz ağalığı barədə elan etmişdi. Qədim vaxtlarda addım sahibliyin əlaməti üçün istifadə olunurdu: “Qalx bu torpağı uzununa və eninə dolaş, çünki Mən onu sənə verirəm” (Yar. 13:17).

`Məz. 47:1-4. Bu məzmurun sözlərinə böyük mübarizədəki son qələbə barədə peyğəmbərlik kimi baxın. Allahın ümmətləri “ayaqlarımızın altına salıb” (3-cü ayə) təsdiqi sizdə hansı hissləri yaradır?`

Helen Uayt Minillik padşahlığın sonundan sonra baş verənləri belə təsvir edir: “Həmin gün Onun ayaqları Yerusəlimin önündə - şərq tərəfində olan Zeytun dağının üzərində duracaq və Zeytun dağı çox böyük bir vadi olacaq... Rəbb bütün dünyanın padşahı olacaq; o gün yalnız Rəbb və Onun adı ucalacaq” (Zək. 14:4, 9). Sonra göydən Yeni Yerusəlim gözqamaşdırıcı əzəmətlə bu yerə düşərək onun üçün təmizlənmiş və hazırlanmış yerə gələcək. Məsih də Öz xalqı və mələkləri ilə birlikdə Müqəddəs şəhərə daxil olacaq” (Böyük mübarizə. S. 662, 663).

`İsanın bizə bəxş etdiyi ümidə baxın. Əgər hər şey ölümlə başa çatsaydı, yaşamağın nə qədər çətin ola biləcəyi barədə fikirləşin.`