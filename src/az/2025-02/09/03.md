---
title:  Fırtınanın arasındakı ümid
date:   26/05/2025
---

Zəbur kitabının əksər hissəsi timsallarla doludur. Amma biz planetimizin sonuncu şəkil dəyişməsinin təsvir olunduğu dilə müraciət edərkən bunun sadə timsallar olmadığını güman etməyə əsasımız var. Məz. 46 bizə Məsihin qayıdışının yer üzünə dərin fiziki təsir göstərəcəyi barədə xatırladır. Amma o yalnız dağlara və okeanlara toxunmayacaq; yer tarixinin möhtəşəm kulminasiyası həmçinin dünyəvi padşahlıqların min illik ərzində o qədər əzab-əziyyət gətirmiş bəşəri idarəetmə sisteminin müvəffəqiyyətsizlik mənasını verəcək.

Nəhayət, bütün o padşahlıqlar, həmçinin bəşəriyyətə yetirdiyi pislik və əzablar özünün tam sonuna yetəcək.

`Yer. 4:23-26 və Vəhy 21:1-i oxuyun. Allahın yeni yeri yaratmasından əvvəl bu dünyanın başına nə gələcək?`

Müqəddəs kitab peyğəmbərliyi qarşımızda bu dünyanı nələrin gözlədiyi mənzərəni açır. Məsələn, Dan. 7-də biz dünyəvi padşahlıqların meydana çıxdığı fırtınalı dənizi görürük. Dünyəvi padşahlığın ardınca biri o birini yaradaraq çəkişmələr və müharibələrin küləyi bütpərəst dənizin (bizim dünyamızın) üzərində coşur və onların heç biri bəşəriyyətin qarşısında duran real problemləri tam həll edə bilməz. Bizim etibar etdiyimiz dünyəvi liderlər demək olar ki, həmişə hər birimiz kimi eyni günahlı və xudbin olurlar.

Danielə göstərilmiş padşahlıqların heç biri (onların bəzilərinin o birilərindən yaxşı görünməsinə baxmayaraq) Allahın xalqı üçün təhlükəsiz yer olmamışdır. Amma biz Allahın Padşahlığınn vətəndaşlığına malik olduğumuzu bilirik (Flp. 3:20), bu planetin xaosundan çox yüksəkdə sarsılması mümkün olmayan taxt yerləşir (Yez. 1:26-ya bax). İsa öyrədirdi ki, dünya Onun İkinci gəlişinə yaxınlaşdıqca daha böyük xaosa doğru irəliləyəcək (Mt. 24), lakin biz planetimizdə baş verən hadisələrdən asılı olmayaraq, imanda axıra kimi dura bilərik, çünki bilirik ki, Allah hər şeyi görür və Özünün bu vədini yerinə yetirəcək: “Millətlər kükrəyər, ölkələr sarsılar. Allah səsini çıxaranda dünya əriyər. Ordular Rəbbi bizimlədir! Yaqubun Allahı qalamızdır” (Məz. 46:6, 7). Qısamüddətli perspektivdə vəziyyət sevindirici görünmür və yaxşı olacağını vəd etmir. İsanın sayəsində uzunmüddətli perspektivdə hər şey başqa cür görünür.

`Şübhəsiz, dünyamız qarma-qarışıq və idarə edilə bilməyən kimi görünür. Ətrafda baş verənlərin heç birinə baxmayaraq, sizə sakitçilik və Allaha sadiqliyi qoruyub saxlamaqda hansı müqəddəs kitab həqiqətləri kömək edir?`