---
title:  “Dar gündə çox kömək edir”
date:   25/05/2025
---

`Məz. 46-nı oxuyun. Bu məzmurlarda xatırlanan təbii hadisələri və bəlaları sadalayın.`

**Müxtəlif kəskin həyati çevrilişin sadalanmasının fonunda hansı ümid xəbərləri səslənir?**

`Allah bizə (1-ci ayə)`

`Allahın __________ mərkəzində (5-ci ayə)`

`Ordular Rəbbi (7-ci ayə)`

`Ordular Rəbbi (12-ci ayə)`

Göründüyü kimi, Məz. 46 da İbranilərə məktubda tapdığımız eyni mövzuya toxunulur. Onda nəsə daha yaxşı şey barədə danışılır. İsa dünyəvi baş kahindən daha yaxşıdır, Onun qurbanı bütün heyvan qurbanlarından daha yaxşıdır, səmavi məbəd isə yer üzündə mövcud olan nümunələrdən daha yaxşıdır.

Amma bu məzmurda başqa yanaşmadan istifadə olunur. Müəllif yaxşını daha yaxşı ilə müqayisə etmir, o üsyanla əhatə olunmuş dünyanı, həmçinin onun öz ardınca apardığı dəhşətli nəticələri və Allahın bizim üçün daha yaxşı niyyətinin vədini qarşı-qarşıya qoyur.

Bu məzmur həqiqətən hətta düşkünlük, sınaq, əzab və üzləşdiyimiz müharibələrin arasında ümid və vədlərlə doludur, son nəticədə biz “dayanıb bilməliyik” ki, Allah var (Məz. 46:10) və bir gün bütün bunların tamam olacağına əminlik əldə etməliyik ki, “Allah yer üzündə ucalacaq” (Məz. 46:10).

Burada həmçinin “Buna görə də biz qorxmuruq, yer üzü alt-üst olsa belə, dağlar uçub dənizin köksünə aşsa belə” (Məz. 46:2) yazıldığına diqqət yetirin.

Bu, İkinci gəlişdə baş verəcək səhnələri yada salır: “Göy də bükülən tumar kimi çəkilib getdi. Hər dağ və ada yerindən tərpəndi” (Vəhy 6:14); “Allahın zühur gününü gözləyərək tezləşdirməlisiniz. O gün göylər od tutub məhv olacaq və ünsürlər yanıb əriyəcək” (2 Pet. 3:12).

Bizim indiki nöqsan dolu dünyamız əbədi mövcud olmayacaq. Sonra baş verənlər indi ağlımızın çətin dərk etməyə qadir olduğu nəyisə təsvir edir. Amma indi biz imanda sadəcə möhkəm durmalı və xüsusən çarmıxa çəkilmiş İsaya görə bizdə olan Allahın vəhyindən tutmalıyıq.

`Bu dünyadakı işlərin nə qədər pis olmasına baxmayaraq (halbuki bundan betər olacağını bilirik), siz Allahın mərhəmət, güc və xarakteri barədəki biliyinizdən hansı ümidi götürə bilərsiniz? Çarmıxı unutmayın.`