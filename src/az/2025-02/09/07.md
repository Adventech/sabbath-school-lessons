---
title:  Gələcək tədqiqatlar üçün
date:   30/05/2025
---

Məz. 133-ü; Həv. 1:4-9 və Vəhy 5:4-7-ni oxuyun.

“Ağsaqqalların dövründə Müqəddəs Ruhun gücünü təzahür etmə halları tez-tez olan və aşkar idi, amma O ona qədər Öz tamlığında heç vaxt görünməmişdi. Şagirdlər Xilaskarın sözlərinə tabe olaraq indi bu ənam barədə dua edirdilər, göydə isə bu barədə Məsih vəsatətçilik edirdi. O vəd olunmuş Ruhun ənamını onu xalqının üzərinə yağdırmaq üçün xahiş edirdi” (Həvarilərin işləri. S. 37).

Şagirdlərə, “yer üzünün qurtaracağınadək” (Həv. 1:8) Məsih barədə şahidlik vermək və Məsihin qayıdışı barədə (Mt. 24:14) elan edən işi tamamlamaq əmr edilmişdi.

Biz onların başladığı işi davam etdirməliyik. Məsih bizi Müjdəni dünyaya aparmağa çağırarkən biz onu necə etməyi fikirləşək deyə tənhalıqda qoymamışdır. Bu iş səmavi məbəddən yönəldilir. Bizim Məsihlə işimiz bir-birilə ayrılmaz surətdə bağlıdır – O bizi yönəldərək qüvvə verir, çünki o bizim yox, Onun işidir, biz isə Onun rəhbərliyinə riayət etməyə çağrılmışıq.

Siz görəcəksiniz ki, bu İsraildə olduğu kimi olacaq, yəni Allah Onun göstərişlərinə riayət etməyi istəmiş, sonra isə mümkün olmayanı mümkün etmişdir. Müqəddəs Ruh artıq yaxınlarımızın üzərində işləyir; bizdən onları Allahın xalqına qoşulmağa dəvət edə bilməyimiz üçün qərar qəbul etmək anı yetişərkən onların yanında olmaq xahiş olunur ki, onlar da Quzu ilə birlikdə Sion dağında dursunlar. Bizə yeni vasitə və metodlar icad etmək lazım deyil, çünki işin məsuliyyət yükü heç vaxt bizim çiyinlərimizə qoyulmamışdır.

**Müzakirə üçün suallar:**

`Üç mələk xəbərinin bütün dünyaya yayılmasına baxmayaraq, dünyada əbədi Müjdə barədə eşitməyən çoxsaylı insanlar hələ də var. Bizim bir ibadətgah kimi Məsihin dəvət etdiyi missiyanı daha yaxşı yerinə yetirə biləcəyinizi müzakirə edin. Hələ də bir çox insanın son dövr həqiqətləri ilə tanış olmadığı aşkar olarkən ümidi itirməməyi necə öyrənə bilərik?`

`Yəhya Vəhy 15-də layiq olduğuna görə möhürlənmiş tumarın Quzuya verilməsinin şahidi olmuşdu. Biz Vəhy 6-da tumardakı möhürlər açılarkən düz dövrün sonuna kimi əvvəlcədən açıq deyilmiş əhdicədid ibadətgahının tarixini görürük. Allah işi başa çatdırmağa hazırlaşdığı barədə bu təsvirdən hansı dərsləri götürə bilərik?`

`Bizim dünyada gördüyümüz hansı indiki hadisələr Vəhy 13 və 14-də bildiyimiz kimi baş verənlərə asanca gətirib çıxara bilər? Buna hələ hansı hadisələr mane olur?`