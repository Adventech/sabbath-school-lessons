---
title:  Məzmur 5
date:   21/05/2025
---

`Məz. 5-i oxuyun. Davud bu məzmurda itirilmişlərlə satınalınmışları qarşı-qarşıya qoyur. Bu məzmuru Vəhy 14:1-12-ilə müqayisə edin, onların oxşarlığı nədədir?`

Davudun “Şər sənin yanına gəlməz” (Məz. 5:5) təsdiqini qeyd etmək maraqlıdır. Məbədin tikilməsinin mənası Allahın Öz xalqının arasında sakin ola bilməsindən ibarət idi. Eyni şey Məsihin Padşahlığında da baş verəcək (Vəhy 21:3-ə bax.). Allahın taxtına yaxınlaşanlar satınalınmış olmalıdırlar.

Davudun Məz. 5:8-də səcdə barədə danışması da diqqətə layiqdir. “Kimə səcdə etməli”? sualı böyük mübarizədə təhlükə altına qoyulmuş əsas sualdır. Vəhy 13- də “səcdə” sözü altı dəfə xatırlanır, Üç mələk xəbəri isə dünyanı “Yaradana səcdə etməyə” çağırır. Davud bizə Allahdan “qorxmasından” danışır və qalığın xəbəri dünyanı buna qayıtmağa çağırır: “Allahdan qorxun, Ona izzət verin, çünki Onun mühakimə edəcəyi vaxt gəldi” (Vəhy 14:7).

Diqqət yetirin, deyilmişdir ki, Vəhy 14-də olan satınalınmışların “ağızlarından heç vaxt yalan çıxmayıb” (Vəhy 14:5), onlar düz danışandırlar və onların söz və əməlləri Allahın saleh xarakterini əks etdirir. Davudun sözlərinə görə isə təkəbbürlülərin “dillərində düz söz yoxdur” (Məz. 5:9).

Yəhya Vəhyin bu əsas hissəsində çox gözəl bir səhnəni təqdim edir- günahkarlar ölümdən azad olunmuş və Allahın önündə durmaq şərəfinə layiq görülmüşlər. Onlar bu haqqa layiq olmamışlar; O onlara Allahın Quzusunun- saleh Bəşər Oğlunun onların yanında durduğuna görə verilmişdir. Onlar bağışlanmış və satın alınmışlar. Onlara artıq öz təqsirlərinə görə cəzanı daşımaq lazım deyil (Məz. 5:10 ilə müq. edin), çünki Allahın Quzusu onu onlara görə daşımışdır (Yeş. 53:12 və 2 Kor. 5:21 ilə müq.edin).

Allahın adı ürəyə yazılanda susmaq çox çətin olur. Allahın xalqı son mərhəmət çağırışını “uca səslə” elan edir (Vəhy 14:7). “Sənə pənah gətirənlərsə, qoy sevinsin. Qoy Səni daima mədh etsinlər, çünki onları Sən qoruyursan. Səni sevənlər sevincdən cuşə gəlsin (Məz. 5:11)!”.

`Müqəddəs və kamil Allahın məhkəməsi qarşısında durduğunuzu və hər bir hərəkətinizin Onun önündə açıq olduğunu təsəvvür edin. Bu fikir Məsihin salehliyinə nə qədər ehtiyacınız olduğunu dərk etməyə necə təsir edir?`