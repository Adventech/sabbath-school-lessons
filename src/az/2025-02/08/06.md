---
title:  “Qoy Sənin yollarını qanunsuzlara öyrədim”
date:   22/05/2025
---

Rəbb Yeş. 6:1-8-də Yeşayaya taxtın yanındakı səhnədə görünəndən və Yeşayaya onun “pisliyinin silindiyi” və “günahının bağışlandığı” deyiləndən sonra o Allahın çağırışına: “Məni göndər” (Yeş. 6:8) deyə cavab vermişdi, yəni o, Allahın önündə bəraət qazandığını bilən kimi öz qüsurlarını dərk etsə də, Rəbb üçün çalışmağa hazır idi.

Məgər bizimlə də eyni şey baş vermir? Əgər özümüz xilas olunmamışıqsa, başqalarına xilas barədə necə danışa bilərik? Biz onu İsaya və Onun bizim üçün etdiklərinə imanla əldə edə bilərik.

`Məz. 51:7-15-i oxuyun. Davud bağışlanıb günahından təmizlənəndən sonra nə edəcəyini söz verir?`

Allahın hüzuruna dəvət olunma, nəticədə insanların yanına qayıtmaq deməkdir. Allah Öz müdrikliyində satınalınmışları bu düşkün dünyada Onun ən mühum səsi olmaq üçün qabaqcadan təyin etmişdir. Hansısa bir anda Onun xalqının bu yer üzünə təsiri çox böyük qüvvə ilə duyulacaq. Vəhy 18:1-də deyilmişdir ki, Onun bu düşkün planetə son müraciəti bütün dünyanı işıqlandıracaq.

“İnsan Məsihin yanına gələn kimi onun ürəyində həmin saat İsada dəyərli dost tapdığını hamıya danışmaq arzusu yaranır. Xilasedici və təqdisedici həqiqət ürəkdə gizli qalmamalıdır. Əgər artıq Məsihin salehliyinə bürünüb bizdə Onun ruhunun olduğuna görə sevinclə dolmuşuqsa, heç cürə susa bilmərik. Əgər Allahın yaxşı olduğunu dadıb görmüşüksə, deməli, başqalarına deməyə sözümüz olacaq. Xilaskarı tapmış Filip kimi biz də hamını Onunla ünsiyyətə dəvət edəcəyik” (Uayt H. Allaha aparan yol. S. 78).

Vəhy 14-də üç mələk xəbəri “əbədi Müjdəyə” əsaslanmışdır (Vəhy 14:6), yəni Babildən çıxmaq, “göyü, yeri, dənizi və su qaynaqlarını Yaradana səcdə etmək” (Vəhy 14:7) yaxud Babilin dağılması (Vəhy 14:8) yaxud da “vəhşi heyvana və onun surətinə səcdə etmək” (Vəhy 14:9) barədə elan olunmazdan əvvəl Müjdənin məğzinin - xilasın İsada olması elan olunur. Bu isə ona görədir ki, xəbərdarlıqlar və üç mələyin xəbərinin bu xəbəri elan edənlərin İsada və Onun onlar üçün etdiklərində əldə etdiyi ümid və vədlər olmadan onların heç bir mənası yoxdur. Bizim həqiqətən dünyaya “əbədi Müjdədən” başqa deyiləcək heç bir sözümüz yoxdur.

`Üç mələyin xəbərinin elan olunmasının başlamasına qədər bizə “əbədi Müjdə”yə işarə edən fakt barədə ətraflı düşünək. Bu bizə inandıqlarımızın hamısı üçün o həqiqətin nə qədər əsaslı olması barədə nə deməlidir?`