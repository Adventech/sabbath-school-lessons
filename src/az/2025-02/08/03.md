---
title:  Sion dağında
date:   19/05/2025
---

`Vəhy 14:1-i oxuyun. Quzu və satınalınmışlar haradadırlar?`

Biz Vəhy 14-də görürük ki, Allahın xalqı Sion dağında durur. Bu dağ əvvəl müasir Qədim Yerusəlim şəhərindən qərb tərəfdə dururdu və Allahın hüzurunun xüsusi qüvvə ilə göründüyü yer hesab olunurdu. Vaxtilə Sion dağı qədim məbədin yerində duran Moriya dağındakı məbəd dağı ilə əlaqələndirilirdi.

Başqa sözlə, Allahın son dövr qalığının vacib təsviri Vəhy kitabındakı əsas səhnələrin əksəriyyəti kimi məbəd dilində verilmişdi. Allahın xalqı Quzunun sayəsində Onun müqəddəs dağında durur!

`Məz. 15:1 və 24:3, 4-ü oxuyun. Bu ayələrdə hansı vacib sual səslənir?`

`Sizcə, Davud üçün Rəbbin dağında olmaq nəyə görə bu qədər vacib idi?`

`Müqəddəs dağda olanların sırasına necə düşmək olar?`

Günahkarlar üçün Allahın hüzuruna daxil olmağa icazə verilənlərin təsvirinə uyğun olmaq olduqca çətindir. Bizlərdən hansımız vicdanla deyə bilər ki, biz həmişə günahsız gəzir yaxud həmişə ürəkdən həqiqəti söyləyirik (Məz. 15:2)? Heç birimiz “əsla sarsılmarıq” deyə bilmərik (Məz. 15:5). Əgər günahsızıq deyiriksə, “özümüzü aldadırıq” və Müqəddəs kitabın öyrətdiyi kimi “daxilimizdə həqiqət yoxdur” (1 Yəh. 1:8).

Bizə məhz Quzunun sayəsində Sionda durmağa icazə verildiyinə görə başqa heç bir nəticəyə gələ bilmərik. Davudun zəburunda Quzu xatırlanmır, lakin O Vəhy 14-də verilmiş təsvirdə qəfildən meydana çıxır. Vəhy 14 sanki Davudun sualına cavab verir. İndi Allahın Quzusunun Sion dağında, məbəddə sakin olarkən biz də Onun bizə imana görə hesab etdiyi kamil salehliyinə görə orada iştirak edə bilərik. Biz “İsanın qanı sayəsində ən Müqəddəs yerə daxil olmağa cəsarətə malik ola bilərik. O bizə pərdədən, yəni, Öz cismindən keçən yeni və canlı bir yol açmışdır” (İbr. 10:19, 20). Görəsən biz Onun qanı olmadan nəyəsə ümid edə bilərdikmi? Xeyr, Heç nəyə.

`Günah üzərində qələbə barədə bütün müqəddəs kitab vədlərini xatırlayın. Bu vədlərə baxmayaraq, nəyə görə İsanın bizə qoyduğu kamil həyat tərzinə nail ola bilmərik? Onun bizim əvəzedicimiz kimi kamil həyatı bizə nəyə görə lazımdır?`