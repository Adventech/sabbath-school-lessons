---
title:  Bizim Baş Kahinimiz
date:   18/05/2025
---

Musa məbədin qurulmasına rəhbərlik edərkən o, Allahın ona verdiyi aydın göstərişə riayət etməli idi: “dağda sənə göstərilən nümunəyə görə bunların hamısını ehtiyatla düzəlt” (Çıx. 25:40). İbranilərə məktubda deyilmişdi ki, onların istifadə etdiyi nümunə ali gerçəkliyin- səmavi məbədin nümunəsi idi.

`İbr. 9:11-15-i oxuyun. İsa Məsih səmavi məbəddə hal-hazırda hansı xidməti yerinə yetirir?`

`Siz Məsihin sizin Baş Kahininiz və Vəsatətçiniz olduğu barədə fikirləşərkən hansı hissləri keçirirsiniz?`

Yer məbədi kahindən və təqdimlərdən başlayaraq, avadanlıq əşyaları və məbədin digər quruluş xüsusiyyətlərilə başa çataraq heyranedici təfsilatla İsanı qabaqlayırdı, çünki onda olan hər şey İsa haqqında danışırdı.

Vəhy kitabı məbəd obrazları ilə doludur. İlk ayələrdə 4-cü fəsildə açıq xatırlanan məbədin yeddi çırağı və əhd sandığı ilə, həmçinin məbədə aid digər çoxsaylı göndərişlə üzləşirik. Əhdi-Ətiq məbədini başa düşmədən Yəhyanın ona Allahın verdiyi görüntünü yazarkən nəyə aparıb çıxardığını dərk etmək qeyri-mümkündür. Paul İsrailin təcrübəsi barədə belə yazır: “Bu hadisələr ibrət dərsi olub onların başına gəldi və bu dövrün sonuna çatan bizim üçün öyüd-nəsihət kimi yazılıb” (1 Kor. 10:11).

Müqəddəs məkan və məbədin detalarını araşdırarkən biz çox şey öyrənə bilərik. Zəbur kitabında biz o detalların bəzilərini başa düşülməsinin vacib açarını tapırıq, o,

Allahın xalqının məbədə olan münasibətindən ibarətdir.

Biz Davudun məbədə və onun xidmətinə necə yanaşdığını, Allahın xalqının Messiyanın onlar üçün etmək istədiyini səmimi cavabla qəbul etdiyini görürük. Amma bizə İsanı görməkdə yalnız detallar kömək etmir; biz də Allahın məbəd vasitəsilə bizə nəyi öyrətmək istədiyini dərk edənlərin şəxsi təcrübəsindən dərslər götürə bilərik. Bu dərslər bizim Allahla ünsiyyətimizin şəxsi təcrübəsinin bir hissəsi ola bilər.

`Məz. 122-ni oxuyun. Biz yerdəki “Rəbbin evinə” (o artıq yoxdur) gedə bilməsək də, bu məzmurdakı Məsihin bizim üçün nələr etdiyinə dair (hansı məqamlar) bizi necə ruhlandıra bilər? Sülh, təhlükəsizlik, həmdlər və məhkəmə mövzularına diqqət yetirin.`