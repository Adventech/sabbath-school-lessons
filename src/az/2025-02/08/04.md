---
title:  Ürəklərimizə yazılmış qanun
date:   20/05/2025
---

Siona toplaşmış qalığın alnında Allahın və Quzunun adı yazılmışdır “ bu çətin ki, iki müxtəlif ad ola, çünki İsa Atanın təcəssümüdür”. Yazıda “ad” insanların bir-birinə sadəcə müraciət etdiyindən daha böyük bir şeydir- o xarakteri təmsil edir. Bu günə qədər “yaxşı ad” barədə danışılarkən söhbət etibar və xarakterin dəyərindən gedir.

`Vəhy 14:1-i oxuyun. “Alınlarında ad yazılmışdır” cümləsi nə deməkdir?`

`Məz. 119:55-i oxuyun. Allahın adı ilə Onun Qanununun bir-birilə necə əlaqəli olduğu barədə fikirləşin. Məzmurçu nəyə görə Allahın adı barədəki fikri Onun qanununun icrası ilə əlaqələndirir?`

Bəzi insanlar elə təsəvvür edir ki, Allahın izzəti guya əlçatmaz, gözqamaşdırıcı bir nurdur (bu, onun təsviri üçün uyğun olsa da). Lakin Allahın izzəti sadəcə görünən təzahürdən çox-çox böyükdür; çünki Onun izzəti Onun xarakteridir. Eyni fikir Allahın adına münasibətdə də doğrudur.

Müqəddəs kitab deyəndə ki, Allahın adı qalığın nümayəndələrinin alnında yazılacaq, bu o demək deyil ki, Allahın adı onların hər birinin alnında hərflərlə yazılacaq. Söhbət Allahın surətinin onların fikir və ürəklərində möhürlənməsindən gedir, onlar da öz növbəsində, Onun məhəbbət və xarakterini öz həyatlarında əks etdirməyə can atacaqlar. Allah onları Özünə yaxınlaşdırdığına görə onlar Onun kim olduğuna və onlar üçün Onun etdiyi hər şeyə görə sevinirlər.

O da maraqlıdır ki, Allah Musaya Öz xarakterini təsvir edəndə O bunu ona verilmiş xarakterinin ifadəsi olan On əmrin daha bir varianti ilə əlaqələndirərək edir. Eynilə o Vəhy 14-də alınlarında Allahın “adına” malik olan insanlar “Allahın əmrlərinə riayət edənlər” kimi təsvir olunur. Sonra isə İbranilərə məktubda olan bu sözlərə diqqət yetirin: “O günlərdən sonra onlarla bağlayacağım Əhd belədir”. Rəbb bəyan edir, “Qanunlarımı onların ürəyinə qoyub zehinlərinə yazacağam”. Sonra deyir: “Günahlarını və qanunsuzluqlarını yada salmayacağam” (İbr. 10:16, 17). Xoş xəbərin necə gözəl ifadəsi - Allahın qanunu həyatımızda əks olunsa da, bizə yenə günahlarımız barədə “bir daha yada salınmamaq” lazımdır.

`Əgər xilası Qanunla deyil, imanla alırıqsa, o zaman Allahın Qanununun əhəmiyyəti nədədir? (1 Yəh. 5:3-ə bax).`