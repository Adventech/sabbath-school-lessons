---
title:  Gələcək tədqiqatlar üçün
date:   23/05/2025
---

“Davudun məzmurlarında onun - təqsirkar vicdanın və özünü qınamağın əziyyətindən tutmuş yüksək iman və Allahla ən sıx ünsiyyətə qədər keçirdiyi bütün müxtəliflik əsk olunmuşdur. Onun həyat tarixcəsi günahın yalnız qəm-qüssə və xəcalət vəd etdiyi barədə danışır, Allahın mərmətət və məhəbbəti isə hədsiz olduğuna görə iman tövbə edən insana oğulluq haqqı, Allahın Oğlu olmaq haqqı verir. Onun Kəlamındakı bütün şahidliklərin arasında Davudun həyat tarixcəsi Allahın sadiqlik, ədalət və mərhəmət əhdinin ən güclü şahidliyidir...

“Qulum Davud üçün belə and içmişəm: “Əlim daim onu möhkəmləndirəcək, qolum ona qüvvət verəcək!.. Yanında sədaqətim, məhəbbətim olacaq. Gücü ismimlə artacaq. Dənizlərə əlini, çaylara sağ əlini çatdıracağam. Məni çağırıb deyəcək: “Atamsan, Allahımsan, məni xilas edən Qaya Sənsən! Mən də ilk oğulluq haqqını ona verəcəyəm. Onu yer üzünün ən uca padşahı edəcəyəm. Ona daim məhəbbətimi göstərəcəyəm, sadiq qalıb əhdimi pozmayacağam” (Məz. 89:3; 21; 24-28) “ Ağsaqallar və peyğəmbərlər. S. 78).

**Müzakirə üçün suallar:**

`Bəşəriyyət Allahla əhdində öz payını yerinə yetirməkdəki gözləntiyə haqq qazandırmadı. Lakin bir sıra ciddi səhvlərə baxmayaraq, “Allahın ürəyincə olan kişi, Davud bizə qədər xilasın şərtini çatdırmaq üçün seçilmişdi. Davud hansı mənada bizim xatirimizə Allahın əhdinə mükəmməl surətdə riayət etmiş İsanın müjdəçisidir? İsanın xatirimizə etdikləri nəyə görə bizim yeganə ümidimiz sayılır?`

`Həyatda üzləşdiyiniz təcrübələri əks etdirdiyinə görə məzmurların hansı hissələri sizə xüsusi faydalı və mənalı görünmüşdür?`

`Sizcə məzmurda məbəd nəyə görə tez-tez xatırlanır? Biz Davudun məbədə olan məhəbbət nümunəsində nəyi öyrənə bilərik? Bu, “Allahın sağında” olub “bizim üçün vəsatətçilik edən” (Rom. 8:34), səmavi Baş Kahinimiz İsada malik olduğumuzu dəyərləndirməkdə bizə necə kömək edə bilər? Satınalınmış olsaq da, bizə görə göylərdə vəsatətçilik edən Məsihə nəyə görə ehtiyac duyuruq?`

`Helen Uaytın yuxarıda deyilmiş sitatına əsaslanaraq, günahın “kədər və xəcalətindən” sonra “Allahın oğlu olmaq, oğulluq haqqını” bölüşmək üçün Onun sizin “tövbə edən ürəyinizi” necə sevindirdiyi barədəki şəxsi təcrübənizi bölüşün.`