---
title:  Kəlamı araşdırmaq
date:   02/04/2025
---

_Prinsp 4: Müqəddəs kitab ayəsini başa düşmək üçün onu bütün Müqəddəs kitab kontekstində öyrənmək lazımdır (Müqəddəs kitab özü-özünü şərh edir)_

Yeddinci gün adventistləri müqəddəs kitab peyğəmbərliklərinin başa düşülməsində çox şeydə Uilyam Millerə borcludurlar. Onun Dan. 8:14 kimi bəzi əsas hissələrinin şərhi nöqsansız olmasa da, Millerin üslubu axır zamanın qalığının – adventist hərəkatının yaranmasına kömək edərək mühüm rol oynamışdır.

`Mt. 5:18; 2 Tim. 3:15-17 və Lk. 24:27-ni oxuyun. Bu ayələr bizi müqəddəs kitab peyğəmbərliyinə yanaşma barədə nəyi öyrədir?`

Müqəddəs kitabın öyrənilməsi bəzi mənada çox böyük pazl-şəklin quraşdırılmasına oxşayır. Əgər cəmi iki yaxud üç fraqmenti bir yerə birləşdirsəniz, bütün mənzərəni tamamilə güclə görə bilərsiniz. Bəlkə də bu iki yaxud üç fraqmentdə siz at görə bilər və elə fikirləşə bilərsiniz ki, at obrazını toplayırsınız. Amma daha bir neçə fraqment toplasanız, toyuq və inəyi də görə bilərsiniz. Amma bütün pazlı yığsanız, başa düşəcəksiniz ki, şəhər, ferma və dağ silsiləsinin təsvir olunduğu şəkli yığmısınız.

Bəzi məsihçilərin müqəddəs kitabı öyrənərkən buraxdığı əsas səhvlərdən biri, onların Müqəddəs Yazını müxtəlif vəziyyətlərdə istifadə etməyin mümkün olduğu sitat və məsəllər toplusu kimi başa düşməsindən ibarətdir.

Əfsuslar olsun ki, onlar müqəddəs kitab peyğəmbərliklərinə də eyni yanaşmanı tətbiq edirlər. Onlar kontekstdən ayrı-ayrı ayələri çıxarıb onların müqəddəs kitabın digər hissələrini nəzərə almadan dünyada baş verən hadisələrlə müqayisə edirlər. Ona görə də bir neçə ildən bir yenilənməli olan peyğəmbərliklər barədə çoxsaylı müasir kitablar zahir olur, çünki onlarda nəyin nə vaxt baş verməli olmasına dair səhvlər qeyd olunur.

Bax buna görə də hər bir mövzuda sadəcə verilmiş bir neçə ayəni seçmək yox, əksinə bunun əvəzinə müqəddəs kitabın o mövzu barədə nə dediyinin hamısını diqqətlə araşdırmaq və məlumatın yerləşdiyi konteksti nəzərə almaq çox vacibdir. Kontekstdən bir ayəni və yaxud bir hissəni çıxarıb onun nə demək istədiyimizə məcbur etmək çox asandır.

`Sizin tutaq ki, ölülərin vəziyyəti barədə öz nöqteyi-nəzərini təsdiqləmək üçün yalnız bəzi, seçilmiş ayələrdən istifadə edənlərlə ünsiyyət təcrübəniz necədir? Yaxud şənbə barədə? Bu cür insanlarla söhbət qurmağın ən yaxşı yolu nədir?`