---
title:  Bədii yoxsa hərfi mənada?
date:   03/04/2025
---

_Prinsip 5: Müqəddəs kitab öz simvolizmini özü şərh edir._

Peyğəmbərliklərin tədqiqatçılarının üzləşdiyi ən vacib suallardan biri Müqəddəs kitabın dilini bədii yoxsa hərfi mənada başa düşülməsini necə dərk etməkdən ibarətdir. Müəllifin timsal dilindən istifadə etdiyini necə müəyyən etmək, timsalları necə şərh etmək olar? Bu suallara cavab vermək üçün verilmiş timsalın bütün müqəddəs kitab boyunca necə istifadə edildiyinə baxmaq lazımdır, əksinə onu müasir şərhdə istifadə etmək olmaz. Məsələn, bəzi məsihçilər elə güman edir ki, Dan. 7-dəki ayı surəti Rusiyanı təmsil edir, çünki bu gün o timsal Rusiya ilə assosiasiya edilir. Lakin bu peyğəmbər timsalının şərh olunmasının şübhəli və təhlükəli vasitəsidir.

**Müqəddəs kitabın şərh etdiyi (yəni onların düzgün mənasını verir) aşağıdakı ayələrlə tanış olun. Hər bir konkret vəziyyətdə bu ayələr üçün hansı peyğəmbərlik timsalı ümumidir və Müqəddəs kitab sözlərinə görə o nəyin timsalıdır?**

`Dan. 7:7; Dan. 8:3; Dan. 7:24`

`Vəhy 1:16; Ef. 6:17; İbr. 4:12`

`Vəhy 2:1; Vəhy 21:2; Ef. 5:31, 32; Yer. 6:2`

Biz Müqəddəs kitabın simvollarının özünü şərh etdiyi prinsipə riayət etsək, o zaman peyğəmbərlik timsallarının ətrafındakı “müəmmanın” əksər hissəsi sadəcə yox olub gedəcək. Məsələn, Müqəddəs kitabın özü növbəti timsalların konkret mənasını verir: buynuz siyasi hakimiyyəti yaxud milləti, qılınc Allahın Kəlamını, qadın ibadətgahı və. s təmsil edir. Biz burada Müqəddəs kitabın öz-özünü necə şərh etdiyini aydın görə bilərik.

Lakin açıq bir sual qalır: Allah nəyə görə birbaşa deyil, timsallarla danışır? Məsələn, 1 Pet. 5:13 Roma şəhərini nəyə görə Babil adlandırır?

Allahın timsal dilindən istifadə etmək qərarını verməsinin çoxsaylı səbəbləri var. Məsələn, əgər Vəhy kitabında Roma birbaşa şərin mənbəyi adlansaydı, o zaman o onsuz da təqiblərə məruz qalmış məsihçilərin ağır vəziyyətini daha da ağırlaşdırardı. Səbəblərdən asılı olmayaraq, biz əmin ola bilərik ki, Allah bizim Müqəddəs kitab timsallarının mənasını başa düşməyimizi istəyir.

`Əgər biz bəzi timsal və peyğəmbərlikləri başa düşməsək belə, artıq başa düşdüklərimiz imanımızı necə möhkəmləndirə bilər?`