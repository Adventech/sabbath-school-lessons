---
title:  "Daniel peyğəmbərin kitabı: “Bu sözləri sirr saxla”"
date:   01/04/2025
---

_Prinsip 3: Allah peyğəmbərliyin dərk olunmasını son vaxtda (Məsihin ikinci gəlişindən) əvvəl açır._

`Dan. 12:4-ü oxuyun. Rəbb Danielə nə əmr etmişdi (müq. edin Vəhy 22:10)?`

Təbliğçilərin Məsihin gəlişindən əvvəl texnoloji və elmi biliklərin sürətlə artmasını əvvəlcədən demək üçün Dan. 12:4-dən sitat gətirdiklərini tez-tez eşitmək olar. Bir çoxları bu ayədən istifadə edir ki, insanların yer dəyişməsini xeyli sürətləndirən son yüz il yaxud təxminən ona qədər baş vermiş nəqliyyat vasitələrini təsvir etsinlər. Adventist müəlliflərinin əsərlərində məhz bu cür yanaşma əks olunmuşdur. Sözsüz ki, bu cür şərhetmə məna kəsb etsə də, o başqa mənaya da malik ola bilər.

Dan. 12:4-ü diqqətlə oxuyun. Mələyin Danielə tövsiyəsi “bu sözləri sirr saxla və bu kitabı möhürlə” göstərişindən başlayır. Ehtimal ki, söhbət Danielin öz kitabından gedir. Ona görə axır zamanda qəflətən artmalı olan bilik məhz bu kitabla bağlıdır.

Bu, Danielin kitabını Vəhy kitabından fərqləndirir. Yəhyaya öz kitabını möhürləməmək əmr olunmuşdu (Vəhy 22:10). Vəhy lap başlanğıcdan anlaşılan olmalı idi, çünki “vaxt yaxındır”. Əksinə, Daniel peyğəmbərin kitabı yalnız uzaq gələcəkdə daha aydın olmalı idi.

Əsrlər boyu bir çox məsihçi təfəkkürləri Daniel peyğəmbərin sirrlərini anlamağa çalışmış və onların bir neçəsi bunda böyük müvəffəqiyyətə malik olmuşdur. Lakin Daniel peyğəmbərin kitabının dərk olunması 1260- il barədəki peyğəmbərlik 1798-ci ildə başa çatandan sonra sürətlə inkişaf etməyə başlamışdı. Bu zaman bütün dünyada bu kitabın çoxsaylı tətqiqatçısı belə bir nəticəyə gəlmişdi ki, 1843-cü ilə qədər böyük bir hadisə baş verməlidir.

Onların arasında təbliğləri XIX əsrin böyük adventist hərəkatının başlamasına xidmət edən Uilyam Miller xüsusi seçilirdi. Onun əsərləri qalıq ibadətgahının formalaşmasına və üç mələk xəbərinin aydın başa düşülməsinə gətirib çıxaran hadisələr zəncirinin başlanğıcını qoymuşdu.

Beləliklə, ümumdünya adventist hərəkatının yaranmasına “axır zamanda”, “görüntünün artacağı” barədə Danielin peyğəmbərliyinin yerinə yetməsi kimi baxmaq olar.

Lakin insanların xilası barədə tələsik nəticələr çıxarmazdan əvvəl məsihçi dünyasının böyük hissəsinin “qaranlıqda” olduğu barədə fikirləşməyə dəyər. Edendə qoyulmuş yeddinci gün kimi şənbə - əsas həqiqət nəzərə alınmır, o hətta köklərinin roma bütpərəstliyinə gedib çıxdığı günün – bazar günün xeyrinə rədd olunur, yaxud məsihçilərin əksəriyyətinin ölülərin bəziləri üçün təcili olaraq hətta əbədi cəhənnəm mənasını verən başqa bir dünyaya keçməsi barədəki bütpərəst ideasına inandıqları ölüm barədəki tam cahilliyi təsəvvür edin.

Buna baxmayaraq, biz Allaha adventist ibadətgahına verilmiş həqiqət biliyinin nuruna görə sonsuz minnətdar olmalıyıq. Bununla yanaşı itaətkar olmaq da çox vacibdir.