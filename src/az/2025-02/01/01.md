---
title:  Peyğəmbərliklərin bəzi şərhedilmə prinsipləri
date:   29/03/2025
---

### Araşdırma üçün Müqəddəs kitab ayələri

Yer. 29:23, 24; Məz. 139:1-6; Dan. 12:4; Vəhy 22:10; 2 Tim. 3:15-17; İbr. 4:12

> <p>Yadda saxlanacaq ayə</p>
> “Ancaq öyünən onunla öyünsün ki, Mən Rəbbi dünyada məhəbbət, ədalət və salehlik yaratdığını dərk edir və Məni tanıyır. Çünki Mən bunlardan xoşlanıram” Rəbb belə bəyan edir” (Yer. 9:24).

Məsihçilər bir çox məsələlərdə, o cümlədən peyğəmbərliklərin şərh edilməsində fikir ayrılığına düşürlər. Bu səbəbdən məsihçi olmayanlar Müqəddəs kitab peyğəmbərliklərinin öyrənilməsini boşuna itirilmiş vaxt hesab edirlər. Onların fikrincə, imanlıların özləri peyğəmbərliklərin mənasını axıra qədər müəyyən etməyiblərsə, o zaman ümumiyyətlə, onları öhdələrinə götürməməlidirlər. Vəhy kitabını və digər peyğəmbərlik kitablarını əsas etibarı ilə başa düşmək üçün çətin hesab edənlər də var. Onlar elə buna görə onu araşdırmırlar. Təəsüflər olsun ki, bəzən hətta din xadimləri peyğəmbərliklərin, xüsusilə Vəhy kitabının araşdırılmasını həll etməkdənsə, onun daha çox problem yaratdığını güman edərək o cür baxışa tərəfdar olurlar.

Amma həmişə belə olmayıb. Məsihçi tarixinin ilk 18 əsri ərzində Məsihin ardıcıllarının əksəriyyəti Müqəddəs kitab peyğəmbərliklərini araşdırmışdır. Bununla yanaşı onların şərhində razılıq hökm sürürdü. Çünki Allahın planı bundan ibarətdir: “Ey qardaşlar, Rəbbimiz İsa Məsih naminə sizə yalvarıram: hamınız həmfikir olun, qoy aranızda dəstəbazlıq olmasın, eyni düşüncədə və eyni ağılda birləşin” (1 Kor. 1:10).

Biz bu həftədə Müqəddəs kitab peyğəmbərliklərinin müntəzəm və etibarlı dərk olunması üçün tərəfdar olmağın faydalı olduğu bəzi prinsiplərə baxacağıq.