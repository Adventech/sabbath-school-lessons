---
title:  Allah istəyir ki, Onu başa düşsünlər
date:   31/03/2025
---

_Prinsip 2: Allahı dərk etmək insan ağlının imkanı ilə məhdudlaşmışdır._

Başqa bir ölkədə olarkən aptekdən dərman almaq yaxud dilini bilmədiyiniz həkimin qəbuluna getməli olsanız, hansı hissləri keçirə biləcəyinizi təsəvvür edin. Siz nə demək istədiyinizi və fikirlərinizi ifadə edə bilmədiyinizi başa düşürsünüz, çünki siz bunun üçün lazımi sözlər tapmırsınız.

Allahda başqa bir problem yaranır: “Çünki göylər yer üzündən nə qədər yüksəkdirsə, yollarım da sizin fikirlərinizdən o qədər yüksəkdir” (Yeş. 55:9). Problem Onun bizimlə ünsiyyətdə olması üçün lüğət ehtiyatının bəs etməməsində yox, bizim Onu başa düşə bilməməyimizdədir.

**Aşağıdakı ayələr Allahın bizim ağlımızla müqayisədəki ağlı barədə nə deyir?**

`Məz.139:1-6`

`Məz. 147:5`

`Rom. 11:33`

`1 Yəh. 3:20`

Həqiqət ondadır ki, biz Allahın niyyətini heç vaxt tam dərk edə bilməyəcəyik, çünki Allah sonsuz və hər şeyi biləndir. Ən sonda biz hətta yaradılışı belə güc-bəla ilə dərk ediriksə, o zaman Yaradıcının Özünü dərk etmək barədə nə demək olar? Bizim bunu etməyə gücümüz çatmaz.

Biz hər şeyi dərk edə bilməsək də, xilasımız üçün lazım olan hər şey açılmışdır (2 Tim. 3:14, 15-ə bax). Həvarilər dinləyicilərinə Müjdəni şərh edərkən çox vaxt artıq yerinə yetmiş peyğəmbərliklərə istinad edirdilər. Buradan belə bir nəticə çıxarmaq olar ki, peyğəmbərliklərin əsas məqsədindən biri xilas planını bədii surətdə təqdim etməkdir. Həqiqətən nəticədə müqəddəs kitab peyğəmbərlikləri bizi İsanın yanına və Onun bütün bəşəriyyətə təklif etdiyi xilas vədinə gətirməlidir.

Axı Özünün vasitəsilə hər şeyi yaradan Allah (Kol. 1:16, Yəh. 1:1-3-ə bax.) bu yer üzünə gəlib sonra Özünü çarmıxda hər bir insanın, hətta ən düşkün insanın günahına görə qurban vermişdir. Allah hər birimizi həddən artıq sevir. Bizim üçün bunu edən Allah görünür hamının Onun İsada bizə nə təklif etdiyini bilməsini istəyir. Buna görə peyğəmbərlər bunda bizə kömək edə bilər.

`Biz çox şeyi bilməsək də nəyə görə indi açıq olana diqqəti cəmləmək və Onun ardınca getmək, hələ dərk etməyin mümkün olmadığını başa düşməyə can atmamaq bu qədər vacibdir?`