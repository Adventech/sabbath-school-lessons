---
title:  Yerin son günlərinin obrazları
date:   21/06/2025
---

### Araşdırma üçün Müqəddəs kitab ayələri

2 Saln. 36:22, 23; Dan. 5:1-31; Yun. 1:9; 3:5-10; Mt. 12:38-41; Vəhy 16:12-19; 18:4.

> <p>Yadda saxlanacaq ayə</p>
> “Yunus cavab verdi: “Mən İbraniyəm. Dənizi və torpağı yaradan göylərin Allahı Rəbdən qorxuram” (Yun. 1:9).

Biz bu həftə axır zaman hadisələri barədəki peyğəmbərlikləri daha yaxşı başa düşməkdə bizə kömək edən müqəddəs kitab şərhlərini başa çatdıracağıq. Biz növbəti hekayələrə: Yunusun Ninevadakı missiyası, Babilin dağılması və Allahın xalqını azad edən və ona əhd olunmuş ölkəyə qayıtmağa icazə verən Fars padşahı Kirin yüksəldilməsinə müraciət edəcəyik.

Başqa hekayələr kimi onlar hər nəsil üçün dərin mənaya malik idilər. Lakin onlar xüsusən axır zamanda yaşayanlar üçün vacibdir. Bu tarixi hekayələrdə bizim “indiki zaman üçün həqiqətləri” daha yaxşı başa düşməkdə bizə kömək edən çoxsaylı detallar vardır.

Lakin biz hekayənin hər bir detalını anlamağa çalışmaqda ehtiyatlı olmalıyıq, çünki o yersiz şərhlərə gətirib çıxaracaq. İsanın məsəllərindəki kimi biz diqqəti əsas ideya və prinsiplərə yönəltməliyik. Biz hər bir sözdə hansısa bir gizli həqiqəti tapmaq ümidilə onu izah etməyə çalışmamalıyıq. Bunun əvəzinə biz ümumi ideya və prinsipləri axtarmalı, yalnız ondan sonra onları axır zaman hadisələri ilə tutuşdurmalıyıq.