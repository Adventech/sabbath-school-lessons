---
title:  Müqavimət göstərən peyğəmbər
date:   22/06/2025
---

Cəmi dörd fəsildə yazılmış Yunusun hekayəsi qısa da olsa, böyük mənaya malikdir. Çoxları müqavimət göstərən bu peyğəmbərdə öz əksini görür. Bu hekayə gələcək hadisələrə aidiyyəti olan dərin daxili mənaya malikdir.

`Mt. 12:38-41-i oxuyun. İsa Yunusun hekayəsindən qanunşünas və fariseylərə müraciət edərək nəyi xatırladır? İsanın sözlərinə görə, ninevalılar “bu nəsli” nəyə görə məhkum edəcək?`

İsa elan etmişdi ki, O Yunusdan daha böyükdür. O bilirdi ki, dünyaya gələrkən Onu çarmıx gözləyir, buna baxmayaraq, O, “itmişləri axtarıb xilas etmək üçün gəlmişdi” (Lk. 19:10). Yunus öz günahlarına görə çox böyük bir balığın qarnında üç gün qalmışdı; İsa üç gün günahlarımıza görə qəbirdə qalmışdı. Azmışları xilas etmək üçün görün nə tələb olunmuşdu?

Biz Yunusu Ninevaya getmək istəməyən peyğəmbər kimi tanıyırıq. İnsan nöqteyi-nəzərindən onu başa düşmək asandır. Çünki aşşurlar qəddar xalq idilər. Düşmənin paytaxtında tövbəni vəz etmək kimin xoşuna gələr?

`Yunus özünü və imanını necə təqdim etmişdi (Yun. 1:9)?`

`Bəs siz öz imanınızı necə təsvir edərdiniz?`

Bu hekayədə yəqin ki, axır zaman qalığının hərakatına işarə edən vacib bir məqam var: Yunusdan kim olduğunu soruşarkən o belə cavab verir: “Mən İbraniyəm. Dənizi də torpağı yaradan göylərin Allahı Rəbdən qorxuram” (Yun. 1:9; Vəhy 14:7). Bu məlumat birinci mələyin xəbərinə çox oxşardır. Əslində Rəbbə “dənizi və torpağı yaradan” kimi işarə, sözsüz ki, Onu Yaradan kimi təsvir edir. Bu fakt bizim Ona nəyə görə səcdə etməli olduğumuzun əsasıdır, səcdə isə axır zaman hadisələrində mərkəzi yeri tutur.

Eyni zamanda bizi həmçinin ruhlu Babil barədə məşhur olmayan xəbəri vəz etməkdə ittiham edirlər. “Ey Mənim xalqım, oradan çıxın” (Vəhy 18:4) demək, dünyaya tövbə etməlisən deməkdir. Tövbəyə çağırış demək olar ki, həmişə hətta yaxşılıqla səslənərkən belə, əksər insanlarda rəddedilmə yaradır. Xoş xəbəri yayarkən hansı birimiz mənfi yaxud hətta düşmənçilik cavabı almamışıq? Bu cür mənimsəmə demək olar ki, Məsih barədəki şahidliyimizi həmişə müşayiət edir.

`Siz nədəsə Yunusa bənzəyirsinizmi? İmansız insanlara münasibətimizi və onlara Xoş xəbəri çatdırmağı necə dəyişə bilərik?`