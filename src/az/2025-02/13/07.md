---
title:  Gələcək tədqiqatlar üçün
date:   27/06/2025
---

Helen Uaytın “Peyğəmbərlər və padşahlar” kitabından “Gözəgörünməz keşikçi” fəslini (s. 535-538) oxuyun.

“Dünya səhnəsinə çıxan hər bir xalqa öz yerini tutmaq və müqəddəs Keşikçinin məqsədini yerinə yetirmək üçün izn verilmişdir. Peyğəmbərlik böyük dünya dövlətlərinin meydana gəlməsini və inkişafını qabaqcadan xəbər vermişdir: Babil, Midiya-Fars, Yunanıstan və Roma. Həm bu dövlətlərdə, həm daha zəif dövlətlərdə tarix təkrarlanırdı. Dövlətlərin hər birinə sınanmaq üçün bir dövr ayrılmışdı; onların hər biri məğlubiyyəti və öz izzət və qüdrətinin yox olmasını yaşamışdılar. Xalqların Allahın prinsiplərini rədd etməsinə və bununla özlərini məhv etmələrinə baxmayaraq, hər şeydən xəbərdar olan İlahi plan əsrlər boyu açıq-aydın bütün həyata keçirdi” (Peyğəmbərlər və padşahlar. S. 535).

Yer. 18-də Yeremya öz işini görən dulusçuya nəzarət edir: üzərində işlədiyi hər şeyi forma verib düzəldir. Allahın müqəddəs kitab peyğəmbərliyindəki şərtlik prinsipini izah etmək üçün istifadə etdiyi bu obraz dulusçu gil surətidir. Sadəcə başa düşməyimizə əmin olmaq üçün Rəbb Yeremya vasitəsilə belə deyir: “Bir vaxt Mən bir milləti yaxud ölkəni kökündən dağıdacağımı, yıxıb məhv edəcəyimi söyləyəndə əgər Mənim xəbərdarlıq etdiyim bu millət öz pis əməlindən dönərsə, ona göndərmək istədiyim bəladan vaz keçəcəyəm. Başqa vaxt bir milləti yaxud da ölkəni qurub tikəcəyimi söyləyəndə əgər bu millət sözümə qulaq asmayıb pis əməl edərsə, ona vəd verdiyim yaxşılıqdan vaz keçəcəyəm” (Yer. 18:7-10).

**Müzakirə üçün suallar:**

`İsanın həqiqətdən uzaqlaşmış Allahın xalqına nisbətən qiyamət günü Ninevanın halının daha asan olacağı barədəki sözlərinin üzərində düşünün (Mt. 12:39-42-yə bax). Allahın ibadətgahı bu xəbərdarlıqdan hansı dərsi götürə bilər?`

`Helen Uaytın hər bir növbəti imperiyada “tarixin təkrarlanması” barədə dediyi təsdiqə diqqət yetirin (Peyğəmbərlər və padşahlar. S. 535). Peyğəmbərlikdə xatırlanan bütün imperiyaların tarixini birləşdirən nədir? Onlar qabaqcadan göstərilmiş yolla necə gedirdilər? Bizim müasir dünyamız onlarla necə əlaqəlidir?`

`Fikirləşin görün, insan nəyə görə imana gəlmir? Bəlkə məsələ onun həqiqəti başa düşə bilməməsində yox, onun niyyətlərinin qeyri-səmimiliyindədir? Bunu dərk etmək sizin başqa insanların qarşısında şahidlik vermənizə necə təsir edə bilər?`