---
title:  Tövbə işi
date:   23/06/2025
---

Yunusun Nineva əhalisi üçün çox aydın bir xəbəri var idi. “Yunus şəhəri gəzməyə başlayıb bir günlük yol getdi və car çəkərək dedi: “Qırx gündən sonra Nineva dağılacaq” (Yun. 3:4). Onun sözünə görə şəhər məhkum edilmişdi, çünki bu barədə Rəbbin peyğəmbəri demişdi. Bəs sonra nə baş verdi?

`Yun. 3:5-10-u oxuyun. Şəhərin dağılması barədə peyğəmbərlik nəyə görə yerinə yetmədi?`

Bütün şəhər tövbə etdi və bu, əvvəlcədən deyilən həlakın ən azı müvəqqəti olaraq qarşısını aldı: “Onlara mərhəmət edildi, İsrailin Allahı və Onun qanunu isə bütün bütpərəst dünyasında ucaldılaraq izzətləndirildi, lakin çox illər keçəndən sonra Nineva ətraf xalqların qəniməti oldu, çünki o Allahı unudub lovğalanmışdı (Uayt H. Peyğəmbərlər və padşahlar. S. 271).

`Yunusun xəbəri bizim dünyaya olan xəbərimizlə bir-birinə nədə oxşayır (2 Pet. 3:10)?`

`Biz xəbərdarlığı qəbul edən insanlara hansı çıxış yolunu təklif edə bilərik (Həv. 2:38-ə bax)?`

Biz də axır zamanda bu düşkün dünyaya üç mələk xəbəri təbliğ olunarkən buna bənzər cavabı gözləməliyikmi? Həm hə, həm yox, yəni bütün dünyada bu: “Ey Mənim xalqım, oradan çıxın ki, onun günahlarına şərik olmayasınız, onun uğrayacağı bəlalara düçar olmayasınız” (Vəhy 18:4) çağırışına qulaq asmayan çox insan tapılacaq. Bütün dünyada insanlar vəhşi heyvana meydan oxuyaraq xəbəri qəbul edəcək və “Allahın əmrlərinə riayət edib İsaya iman” edəcəklər (Vəhy 14:12). Ninevanın əhalisi kimi bu insanlara da yolunu azmışların üzərinə düşən hökmlər töküləcək.

Ninevanın dağılması barədəki peyğəmbərlik şərtidir: onun sakinləri günahdan tövbə etməsə idilər, o dağılmalı idi (Yer. 18:7-10-a bax). Bununla bərabər müqəddəs kitabda şərtsiz peyğəmbərliklər də var: onlar insanın cavabından asılı olmayaraq yerinə yetəcək. Məsihin Birinci və İkinci gəlişi barədəki məsih peyğəmbərliyi, vəhşi heyvanın damğası, bəlaların tökülməsi, axır zamandakı təqiblər insanların seçimindən asılı olmadan yerinə yetəcək. Lakin peyğəmbərlərin əvvəlcədən dediyi son hadisələr inkişaf edərkən onların seçimi onların hansı tərəfdə olduqlarını müəyyən edəcək.

`Sizin indi qəbul etdiyiniz hansı qərarlar– Allaha yoxsa vəhşi heyvana səcdə etmək qərarınız seçim qarşısında qalarkən necə hərəkət edəcəyinizi təlqin edə bilər?`