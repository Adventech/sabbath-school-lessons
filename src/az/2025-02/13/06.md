---
title:  Məsholunmuş Kir
date:   26/06/2025
---

Kir Babili işğal edərkən Allahın xalqı üçün əsirlik illəri tamamlandı. Farslar yəhudilərə əhd olunmuş ölkəyə qayıdıb məbədi bərpa etməyə icazə vermişdilər. Kirin hakimiyyəti altında Fars imperiyası öz yüksəlişinə nail olmuşdu. Tarixçi Tom Holland onu “dünyanın nə vaxtsa gördüyü ən böyük birləşmiş ərazisi” adlandırır (Dominion. S. 25). Farsların adətinə görə Kiri hətta “Böyük padşah” yaxud “padşahların Padşahı” adlandırırdılar.

Kirin hekayısi Məsih Öz ibadətgahının arxasınca qayıdarkən nəyin baş verəcəyini qabaqcadan xəbər verir: O şərqdən gələn padşahdır (Mt. 24:27 ilə müq. edin), Babilə qarşı müharibə aparan və onun nəhayət Babildən xilas ola bilməsi və əhd olunmuş Ölkəyə qayıda bilməsi üçün onun xalqını azad edəndir (Vəhy 19:11-16-ya bax). Elə bu səbəbdən Allah Kiri “Özünün məshetdiyi” (Yeş. 45:1) adlandırır; o görkəmli fars Allahın xalqını yalnız azad etməmiş, həmçinin onun Babilə qarşı yürüşü Məsihin İkinci gəlişinin timsalı olmuşdu.

`2 Saln. 36:22, 23-ü oxuyun. Kir padşah Allahın xalqı üçün hansı xüsusi rolu yerinə yetirmişdir?`

Bizim günlərdə Əhdi Ətiq kitablarının ardıcıllığı dəyişmişdir. Əgər o bu gün Malaki peyğəmbərin kitabı ilə tamamlanırsa, o zaman əvvəlki yəhudilərin Yazısı Kirin sözləri ilə tamamlanırdı (2 Saln. 36:22, 23). Yazının kanonunda növbəti kitab Mattanın nəql etdiyi Müjdə, Məsihin doğulmasından başlayan və timsalı Kir olan Müjdə olacaq. Kir İsrailliləri azad edib əhd olunmuş Ölkəyə qaytardığı kimi İsa da bizi azad edib Səmavi Padşahlığı qaytaracaq. Əlbəttə, Kir Məsihin kamil timsalı deyildi; heç bir timsal surətə kamilliklə uyğun gəlmir. Buna baxmayaraq, o Xilaskarın nümunəsini bütövlüklə təsvir edir.

`Allahın Öz planını həyata keçirməsi üçün bütpərəst padşahı seçməsi çox təəccüblüdür. Baş verənlərin həqiqi mənasını necə başa düşək – Rəbb Öz iradəsini məhz necə həyata keçirməyə hazırlaşır? Suala axır zaman kontekstində cavab ver.`