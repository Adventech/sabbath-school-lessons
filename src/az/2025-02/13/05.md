---
title:  Fəratın qurudulması
date:   25/06/2025
---

Babilin üstünlüklərindən biri Fərat çayının onun divarları altından axıb-getməsi, şəhəri hədsiz su ehtiyatı ilə təmin etməsi idi. Bu da onun zəif tərəfi idi. Babilin qədim mələkəsi Nitokris çayı şəhərə aparan əlverişli yola çevirmək üçün onun kənarında qazıntı işləri aparmışdı. Bu müddətdə o, işçilərin əməyini yüngülləşdirmək üçün çayı bataqlığa çevirmişdi. Kir başa düşmüşdü ki, o bu üsulu təkrarlaya bilər. Fəratı o qədər qurutmaq lazımdır ki, onun ordusu divarların altından maneəsiz keçə bilsin. O şəhərin içərisindən çay yatağı boyunca uzanan müdafiə divarlarının qorunmadığını və bir gecədə dağıldığını aşkar etdi. Qədim yunan tarixçisi Heredot bizə danışır ki, mərkəzdə yaşayan şəhər əhalisi düşmənlərin artıq ətrafı işğal etdiklərini bilmirdilər, həmin vaxt onlar bayram münasibətilə rəqs edib əylənirdilər” (Heredot. Tarix. 1-ci kitab). Bunun Dan. 5-də göstərilmiş həmin ziyafətin olduğuna şübhə ola bilərmi?

`Dan. 5:18-31 və Vəhy 16:12-19-u oxuyun. Siz Vəhydən olan edamlarla Babilin dağılması hekayəsi arasında hansı paralelləri tapırsınız?`

İsa dövrün əlamətlərini necə müəyyən etməyi izah edərkən şagirdlərinə belə bir xəbərdarlıq vermişdi: “Ona görə də oyaq olun. Çünki Rəbbinizin hansı gün gələcəyini bilmirsiniz. Amma bunu yaxşı bilin ki, əgər evin yiyəsi oğrunun gecə hansı saatda gələcəyini bilsəydi, oyaq qalıb evinin yarılmasına imkan verməzdi” (Mt. 24:42, 43). Babilin qəfildən dağılması qədim şəhərin sakinlərini qəfil yaxaladığı kimi Məsihin də ani gəlişi müasir dünya üçün gözlənilməz bir hadisə ola bilər. Amma o bizim üçün gözlənilməz hadisə olmamalıdır, çünki peyğəmbərliklərin barəsində dedikləri İsanın tezliklə qayıdışını təsdiqləyən çoxsaylı şahidliklərə malikik.

Dünya xəbərsizliyə görə deyil, Allahın qabaqcadan xəbər verdiyinə inamsızlığa görə qəfildən yaxalanacaq.

`Vəhy 16:15-i oxuyun. Dünyanın sonu barədə bu qorxunc xəbərdarlıqların arasında belə hansı müjdə xəbərini tapmaq olar? “Çılpaq gəzmək” nə deməkdir?`