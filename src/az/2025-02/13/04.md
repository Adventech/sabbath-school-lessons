---
title:  Belşassarın ziyafəti
date:   24/06/2025
---

B.e.ə 612-ci ildə Nineva Navoxodonosorun atasının başçılıq etdiyi midiyalı və babillilərin birləşmiş qüvvələri ilə işğal ediləndən sonra Babil misli görünməmiş dirçəliş yaşamışdı. Onun böyük qanunvericisi Xammurapinin dövründən bəri belə şey baş verməmişdi. Aşşur hücumları ilə bir daha toqquşmayan Navuxodonosorun başçılığı altında Babilin var-dövləti və təsiri elə bir dərəcəyə qədər artmışdı ki, qonşu xalqlar onun hökmranlığını həvəssiz qəbul etməyə məcbur olurdular. O, xalqlar arasında padşah olmuşdu, inkişaf etmək istəyənlər ona öz sadiqliyini bildirmişlər.

Bu arada bildiyimiz kimi, Navuxodonosor Danielin Allahının həqiqətən bütün xalqların qanuni Hökmdarı olduğuna imanla ölmüşdü (Dan. 4:34-37). Danielin danışdığı növbəti fəsildə söhbət Navuxodonosorun varisi, onun canişini Belşassar barədə gedəcək.

`Dan. 5:1-31-i oxuyun. Belşassar Allahın qarşısında hansı cinayəti etmişdi (1-5-ci ayələr)?`

**Allah Daniel vasitəsilə padşahı hansı günahlarda ittiham etmişdi (5-22, 23)?**

Belşassar:

`İtaətkarlıq`

`Əksinə`

`Qablarını`

`Ancaq... həmd etdin`

`Allahı`

Bəlkə də bu hekayədə ən kədərli və faciəli hissə Dan. 5:22-də təsvir olunmuşdur. Daniel padşaha süqutu barədə və Navuxodonosorun növbəti şəfası barədə danışandan sonra demişdi: “Sən onun övladı Belşassar da bütün bunları bildiyin halda itaətkarlıq etmədin”. Bu o deməkdir ki, Belşassarın həqiqəti bilmək imkanı və bəlkə Navuxodonosorun başına gələn hadisələrin şahidi olsa da, o onlara məhəl qoymamağı və onun sələfinə çox bəla gətirən yolla getməyi üstün tutmuşdu.

Qızıl heykəli quran Navuxodonosor kimi Belşassar da Danielin Allahının gələcəyi xəbər verməsinə açıq meydan oxumuşdu. Bəlkə də o onların məhvini qabaqcadan deyən Allaha Babillilərin Ondan üstün olduğunu göstərmək istəmişdi, çünki onlar yəhudilərə qalib gəlmiş, indi isə onların ibadət qablarına yiyələnmişdilər. Bu tam itaətsizlik idi. Baxmayaraq ki, Belşassarda bunu anlamaq üçün tamamilə çoxlu şahidlik və sübut var idi. Onun problemi anlayışın olmaması yox, təkəbbürü və itaətsiz ürəyi idi. Dünyaya son böhranın gələcəyi axır günlərdə insanlara həqiqəti bilmək imkanı təqdim olunacaq. Belşassarda olduğu kimi onların seçimi biliyin olmamasından yox, ürəyin vəziyyətindən asılı olacaq.