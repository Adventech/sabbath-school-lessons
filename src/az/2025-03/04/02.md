---
title:  Allah “allahlara” qarşı
date:   20/07/2025
---

`Çıx. 7:8-14-ü oxuyun. Yəhudilərin Allahı ilə Misirin allahları arasında baş vermiş ilk toqquşmadan hansı dərsləri götürmək olar?`

Qarşıdakı döyüşlər diri Allahla Misir “allahlarının” arasında baş verməli idi. Ən pisi isə fironun özünü o allahlardan biri hesab etməsi idi. Rəbb misirlilərə yaxud hətta Misirə qarşı olmaq niyyəti ilə döyüşmürdü. Lakin O onların ilahilərinə qarşı (misirlilər min beş yüzdən artıq allah və ilahələrə sitayiş edirdilər). Müqəddəs kitab ayəsi tamamilə aydın surətdə belə deyir: “Bütün Misir allahlarına da cəza verəcəyəm. Rəbb Mənəm” (Çıx. 12:12). Daha sonra o Misirdən gedən İsrailin səyahəti barədə xəbər verilərkən bir daha qeyd olunur: “Rəbb onların allahlarını da Öz hökmünə məruz qoymuşdu” (Say. 33:4).

Allahlar üzərindəki bu cür hökmün nümunəsini əsanın ilana çevrilmə möcüzəsi hesab etmək olar (Çıx. 7:9-12). Misirdəki Uacit (Uto) ilahəsi gözlüklü zəhərli ilan şəklində təsvir olunur və onun himayəçisi olaraq, Aşağı Misir üzərindəki ali hakimiyyəti təsvir edirdi. Fironun baş geyiminin üstündəki uraeus parçası (duran gözlüklü zəhərli ilanın stilizə metalın təsviri) onun gücünü, əzəmətini və ilahiliyini təcəssüm etdirirdi. Bu, misirlilərin təsəvvürünə görə Uacitin düşmənlərini zəhərlə məğlub etməsilə əlaqədar idi. Misirlilər həmçinin müqəddəs ilanın fironun ölümündən sonrakı həyatında onu müşayiət edəcəyinə inanırdılar.

Harunun əsası ilana çevrilib fironun qarşısındakı bütün ilanları udanda o həqiqi Allahın misir ofsunu və cadugərliyin üzərindəki üstünlüyünün əyani sübutu olmuşdu. Fironun əzəmət timsalı yalnız müvəffəqiyyətsizliyə uğramadı, o həmçinin Harunu və Musanın əllərində oldu (Çıx. 7:12, 15). Bu ilk qarşıdurma Allahın Misirin üzərindəki güc və hökmranlığını göstərirdi. Musa Allahın bir nümayəndəsi kimi onların “allahı” hesab olunan fironun özünə nisbətən daha böyük hakimiyyət və əzəmətə malik idi.

Onu da qeyd etmək vacibdir ki, qədim misirlilər “ruhları cilovlayan kəs” kimi, çoxlu halqaları olan ilan yaxud insan ayaqlarına sarılmış ilan kimi tanınmış Nexepkau pəhlivan allahına sitayiş edirdilər. Onlar ona mərhəmətlə yanaşır, onu müqəddəs hesab edirdilər. Əfsanələrdə o allah-ilan çox böyük gücə malik idi. Belə ki, o, yeddi gözlü zəhərli ilanı uda bilirdi. Beləliklə, Allah misirlilərə xəbər verdi ki, allah-ilan yox, O ali hakimiyyətə malikdir. Onlar o cür əyani qarşıdurmadan sonra o xəbəri dərhal bütün aydınlığı ilə dərk edə bilmişdilər.

`Biz Rəbbə həyatımızda ağalığa can atan “allahların” üzərində ağalıq etməsinə necə yol verə bilərik?`