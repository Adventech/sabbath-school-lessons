---
title:  Mozalanlar, mal-qara və iltihab
date:   23/07/2025
---

**Çıx. 8:20-9:12-ni oxuyun. Növbəti üç cəzanı və nəticələrini sadalayın.**

`Dördüncü cəza`

`Beşinci cəza`

`Altıncı cəza`

Misirdə Uacit həmçinin milçək ilahəsi, bataqlıq və durğunluğun hökmdarı hesab olunurdu. Doğan günəşin, yaradılış və dirçəlişin allahı olan Xeprini (Xepera) böcək başı ilə təsvir edirdilər. Rəbb bu “allahları” məğlub etmişdi. Bu hekayədə deyilir ki (Çıx. 8:20-24), misirlilər əzab çəkdiyi halda yəhudilər müdafiə altında qorunmuşdular. Faktiki olaraq, onlara sonrakı cəzaların heç biri toxunmamışdı.

Yenə də bütün bunlar Allahın firona başa salmaq təşəbbüsü idi ki, “bu ölkədə yalnız Rəbb Mənəm” (Çıx. 8:22).

`Sizcə, Allahın gücünün açıq-aydın təzahürünə baxmayaraq, firon müqavimət göstərməkdə nəyə görə davam edirdi?`

Beləcə firon sövdələşməyə başlamışdı. Sözsüz ki, ona təzyiq artırdı. O israillilərin gedib öz allahlarına səcdə etməsi və Ona qurban gətirməsilə, lakin bunun yalnız Misir ərazisində olması ilə razılaşmışdı (Çıx. 8:25). Lakin onun şərti yerinə yetirilmədi, çünki Misirdə heyvanlar müqəddəs hesab olunurdu, ona görə onları qurban gətirmək yəhudilərin üzərinə basqına səbəb ola bilərdi. Bundan başqa, o Allahın İsrail üçün olan planına daxil deyildi.

Bu arada növbəti cəza (Çıx. 9:1-7) mal-qaranın üzərinə tökülür. Misirin məhəbbət və müdafiə ilahəsi Xatxor inək başı ilə təsvir olunurdu. Öküz allahı Apis də çox məşhur olduğuna görə qədim Misirdə ona da sitayiş edirdilər. Beləliklə, bu beşinci cəzada misirlilərin mal-qarası qırılarkən qələbə ikinci dərəcəli ilahənin üzərində qazanılmışdı.

Altıncı cəzada (Çıx. 9:8-12) təbabət, cadugərlik və hikmət ilahəsi olan İsidanın tam məğlubiyyəti göstərilmişdi. Biz burada həmçinin Sehmet allahının (müharibə və vəba ilahəsi) və İmxotepin (təbabət və şəfa allahı) məğlubiyyətini görürük. Onlar öz ardıcıllarını qorumağa qadir deyildilər. Qəribə təsadüf, hətta sehirbaz və cadugərlər bəladan elə məğlub olmuşdular ki, padşah sarayının qarşısında dura bilməmələri onların göyün və yerin Yaradıcısının qarşısındakı acizliyini göstərirdi.

Ayədə on cəza barədəki hekayədə ilk dəfə deyilir ki, “Rəbb fironun ürəyini inadkar etdi” (Çıx. 9:12). Bu fikir nə qədər qəribə görünsə də, ona kontekstdən baxsaq, görərik ki, o bizə yenə Allahın bizim daim Onu rədd etməyimizin nəticəsinin görməyə yol verməsi barədəki həqiqəti açır.

`Problem fironun düzgün seçim etməsi üçün məntiqə uyğun sübutların olmamasında yox, onun dikbaş ürəyində idi. Bu, bizə “ürəyimizi” qorumalı olmağımız barədə nə deyir?`