---
title:  Fironun ürəyini kim sərtləşdirdi?
date:   21/07/2025
---

`Çıx. 7:3, 13, 14, 22-ni oxuyun. Biz bu ayələri necə başa düşməliyik?`

Çıxış kitabında doqquz dəfə fironun ürəyinin inadkarlaşması Allahın ayağına yazılır (Çıx. 4:21; 7:3; 9:12; 10:1, 20, 27; 11:10; 14:4, 8; həmçinin bax, Rom. 9:17, 18). Yenə doqquz dəfə deyilir ki, firon ürəyini inadkarlaşdırdı (yaxud ağırlaşdırdı) (Çıx. 7:13, 14, 22; 8:15, 19, 32; 9:7, 34, 35).

Beləcə, fironun ürəyini kim sərtləşdirdi? – Allah yoxsa fironun özü?

Çox maraqlıdır ki, Çıxış kitabının on cəza barədəki hekayəsində hər birinci beş cəzada fironun ürəyini inadkarlaşdıran yeganə şəxs olmuşdur. Beləliklə, ürəyinin inadkar olmasında onun özü təqsirkar sayılır. Lakin altıncı cəzadan başlayaraq, müqəddəs kitab təsdiq edir ki, fironun ürəyini Allah inadkar etmişdi (Çıx. 9:12). Bütün bunlar o deməkdir ki, Allah Musaya elə edəcəyini dediyi kimi fironun şəxsi seçimini, onun qəsdən hərəkətini möhkəmləndirmiş yaxud gücləndirmişdir (Çıx. 4:21).

Başqa sözlə, Allah cəzaları fironun özünün günahlı olduğunu dərk edib, tövbə etməsində kömək etmək və bununla onun ağlını tutqunlaşdıran zülmətdən və yalnış fikirdən azad olmaq üçün göndərmişdi. Allah fironun ürəyində yeni pis fikirlər əkməmişdi. Onu sadəcə çox zərərli istəklərinin öhdəsinə buraxmışdı. O fironu Özünün saxlayıcı lütfündən məhrum edib bununla da Rom. 1:24-32-də yazıldığı kimi, onu günahlı ehtiraslarına uymaq üçün azad buraxdı.

Fironun da azad iradəsi var idi – o ya Allahın tərəfində, yaxud Onun əleyhinə olmağı seçə bilərdi. O isə şərin tərəfində durmağı seçmişdi.

Bu dərs sadə və aydındır: hər birimizə xeyirlə şər, itaətlə itaətsizliyin arasında seçim azadlığı verilmişdir. Göylərdə Lyusiferdən tutmuş, Edendə Adəm və Həvvaya qədər, Misirdə firondan tutmuş bu gün bizə qədər hər yerdə həyat və ölüm arasında seçim qarşısında qalırıq (Qan. 30:19).

Bənzətmə aparaq: gün işığı yağın və gilin üzərinə düşəndə yağ əriyir, gil isə daha da bərkiyir. Günün istisi hər iki halda eyni olsa da, ondan çıxan təsir və işin gedişi tamamilə müxtəlifdir. Hər şey materialdan asılıdır. Fironla olan hadisədə demək olar ki, hər şey onun Allaha və Onun xalqına olan münasibətilə müəyyənləşirdi.

`Siz yaxın vaxtda azad seçimə əsaslanaraq, hansı qərarı qəbul edəcəksiniz? Biz nəyin əsasında seçimimizin düzgünlüyünə əmin ola bilərik?`