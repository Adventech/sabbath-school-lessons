---
title:  Gələcək tədqiqatlar üçün
date:   25/07/2025
---

Helen Uaytın “Ağsaqqallar və peyğəmbərlər” kitabından “Misirin cəzaları” (s. 265-272) fəslini oxuyun.

“O yol verdi ki, Onun xalqı misirlilərin amansızlığına dözsünlər ki, insanlar bütpərəstliyin məhvedici təsirinə dair səhv etməsinlər. Rəbb firona müraciət etməklə bütpərəstliyə nifrətini və amansızlıq və zorakılığı cəzalandırmaq hazırlığını göstərirdi... Padşahın ürəyini inadkarlaşdırmaq üçün heç bir qeyri-təbii qüvvə tətbiq olunmamışdı. Rəbb firona İlahi gücün ən qüvvətli sübutlarını vermişdi, lakin padşah o işığı qəbul etməkdən inadla imtina etmişdi. Onun rədd etdiyi sonsuz əzəmətin hər bir təzahürü onu Allaha qarşı üsyanda daha da möhkəmləndirirdi. Onun səpdiyi qiyam ruhu öz bəhrəsini ilk möcüzəni rədd edərkən gətirmişdi” (Ağsaqqallar və peyğəmbərlər. S. 268).

“Misirlilərdə günəş və ay səcdə cismi idi; o sirli zülmətdə qulları müdafiə edib azad etmək üçün xalqa və onun allahlarına sarsıdıcı zərbə endirən bir qüvvə fəaliyyət göstərirdi. Lakin o cəza nə qədər dəhşətli olsa da, o Rəbbin mərhəmət və Onun məhv etmək istəməməsi barədə şahidlik verirdi. O, insanlara onları sonuncu və ən dəhşətli cəzaya uğratmazdan əvvəl düşünmək və tövbə etmək üçün möhlət vermək istəyirdi” (Həmin yerdə. S. 272).

**Müzakirə üçün suallar:**

`Fironun nəyə görə o qədər inadkar olması barədə fikirləşin. Xalqı buraxmaq aydın və düzgün qərar olsa da, o onu etməkdən yenə imtina edirdi. Kimsə o cür aldana bilər? Biz bundan özümüz üçün hansı xəbərdarlığı götürməliyik ki, düzgün qərar və düzgün yol bütün o müddət ərzində aydın olarkən tamamilə faciəli qərarlar qəbul etmək üçün həqiqətən günahda o qədər inadkar olmaq olar? Müqəddəs kitabda başqa hansı şəxslər eyni səhvlərə yol vermişlər? Məsələn, Yəhuda barədə xatırlayın.`

`Fironun öz ölkəsi və xalqının üzərinə düçar etdiyi viranələrin arasında hansı bir məqamdasa o belə demişdi: “Bu dəfə günah etdim, Rəbb ədalətlidir, mən və xalqım haqsızıq” (Çıx. 9:27). Bu günaha görə səmimi etiraf kimi görünür. Bəs biz onun həqiqətən səmimi olub-olmamasını haradan bilə bilərik?`