---
title:  Misir cəzaları
date:   19/07/2025
---

### Araşdırma üçün müqəddəs kitab ayələri

**Əsas hissə:** Çıx. 7:8-10:29.

**Əlavə ayələr:** Say. 33:4; Zəb. 104:27, 28; Yeş. 28:2, 12-17; 44:9, 10, 12-17; Rom. 1:24-32.

> <p>Yadda saxlanacaq ayə</p>
> “Rəbbin Musa vasitəsilə söylədiyi kimi, fironun ürəyi inadkarlaşdı və o İsrail övladlarını buraxmadı” (Çıx. 9:35).

Bir dəfə bir fermer eşşəyini getməyə məcbur etməyə çalışırdı, heyvan isə yerindən tərpənmək istəmirdi, o zaman fermer dəyənək götürüb eşşəyə vurdu, sonra o eşşəklə danışmağa başladı. Eşşək ondan sonra getməyə başladı.

Kimsə fermerdən bunun nə olduğunu soruşanda o belə cavab vermişdi: “Əvvəlcə onun diqqətini cəlb etmək lazım idi”.

Söhbət heyvanlarla rəftar barədə deyil (belə etməyə dəyməz). Yəhudilərin Misirdən çıxış kontekstində olan xüsusilə vacib bir məqamı qeyd etməyə dəyər. Allah Musaya çıxışı tamamlamağı tapşırmışdı, o Allahın adından müraciət edib, fironun yanına yollanıb demişdi: “xalqımı burax”.

Lakin firon Allahın xalqını buraxmaq istəmirdi. Müqəddəs Yazı misirlilərin yəhudilərin yarada biləcəyi hərbi təhlükəyə baxmayaraq, fironun nə üçün o cür müqavimət göstərdiyini izah etmir (Çıx. 1:10-a bax). Daha doğrusu, onun sırf iqtisadi səbəbi var idi. Onlar ucuz iş qüvvəsi olduğuna görə o yəhudi qullarının ona verdiyi iqtisadi üstünlükləri itirmək istəmirdi. Beləliklə, firona bəzi təsir göstərmək lazım gəlmişdi ki, yalnız onun diqqətini cəlb etməyi yox, həmçinin öz niyyətini dəyişməyə məcbur olsun.