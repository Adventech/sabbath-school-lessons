---
title:  Dolu, çəyirtkə və gözəçarpan qatı qaranlıq
date:   24/07/2025
---

**Çıx. 9:13-10:29-u oxuyun. Daha üç cəzanı sadalayın.**

`Yeddinci cəza`

`Səkkizinci cəza`

`Doqquzuncu cəza`

`Fironu qərarını dəyişməkdə məcbur etmək cəhdi barədə danışsaq, o cəzalar nə dərəcədə kəsərli idi?`

Nut çox vaxt göydə və yerdə baş verən hər şeyin hökmdarı kimi təsvir olunan qədim Misir göy ilahəsi idi. Osiris məhsul və bərəkət allahı idi. Müqəddəs kitabda dolu Allahın məhkəməsi ilə əlaqəli olur (Yeş. 28:2, 17; Yez. 13:11-13). O cəza vaxtı özünün mal-mülkünü etibarlı sığınacaqda gizlədənlər müdafiə olunurdular (Çıx. 9:20, 21). İndi hər şey sınağa məruz qalmışdı: görəsən onlar Allahın sözünə inanıb ona əsasən hərəkət edəcəklərmi? Allah elan edir ki, fironu sağ saxlamaqla O, bütün dünyanın Onu tanıması məqsədini güdür (Çıx. 9:16). Firon artıq günah etdiyini dərk etsə də, tezliklə fikrini yenə dəyişir.

Misirin tufan, müharibə və qarışıqlıq allahını Set adlandırırdılar. İsida ilə birlikdə onları əkinçilik allahları hesab edirdilər. Şu hava allahı idi. Serapis ilahi əzəmət, məhsuldarlıq, şəfavericilik və axirət həyatını təmsil edirdi. Misir allahlarının heç biri Allahın hökmlərini dayandıra bilməmişdi (Çıx. 10:4-20), çünki bütlər bir heçdir (Yeş. 44:9, 10, 12-17).

Fironun qulları israrla israili buraxmağı xahiş etsələr də, onların yalvarışı yenidən rədd edilirdi. O Musanın haqlı rədd etdiyi güzəşti təklif etdi, çünki qadın və uşaqlar səcdə və dini cəmiyyətin ayrılmaz hissəsi idilər.

Nəhayət, Misirin əsas günəş allahı olan Ra və ay allahı Tot işıq bəxş edə bilmədilər. Firon yenidən sövdələşməyə can atsa da, onun səyləri hədər olurdu. Misir üç gün ərzində zülmətə qərq oldu, lakin israillilərin yaşadığı yer işıqlı idi. Fərq bundan artıq görünən ola bilməzdi.

`Sizcə, Allah Öz gücünün tamlığını nəyə görə dərhal göstərmir, əksinə fironun müqavimətinə uzun müddət səbr edir?`

Firon xalqının çəkdiyi bütün əzab-əziyyətlərə baxmayaraq, qətiyyətlə dolaraq geri çəkilmirdi. Biz onun daha dərin motivlərini bilməsək də, o hansısa məqamda sadəcə təkəbbürlülüyün təzahürü ola bilərdi. Sübutların nə qədər ağır və baş verənlərin nə qədər aydın olmasından asılı olmayaraq (hətta onun öz qulları deyir: “Nə vaxta qədər bu adam bizə tələ quracaq? Bu adamları burax, qoy onlar özlərinin Allahı Rəbbə ibadət etsinlər Məgər sən hələ bilmirsən ki, Misir məhv olur? (Çıx. 10:7)) və düzgün seçimin ona əlçatan olmasına baxmayaraq, kiçik tərəddüddən sonra firon yenə də Allahın iradəsinə tabe olub xalqı buraxmaqdan imtina edirdi.

Bu faciəli hekayə “Əcəldən əvvəl təkəbbür gələr, fəlakətdən əvvəl lovğalıq ruhu gələr” (Məs. 16:18) sözlərinin parlaq illüstrasiyasına xidmət edir.