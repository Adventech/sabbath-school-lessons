---
title:  İlk üç cəza
date:   22/07/2025
---

On cəza misirlilərə yox, onların allahlarına qarşı yönəlmişdi. Hər bir cəza ən azı allahlardan birinə zərbə endirirdi. [“Misir cəzaları” ifadəsi “cəza” – sərt cəza, tənbeh, sözün köhnə mənasından frazeologizm olmuşdu; verilmiş halda söhbət Allahın xalqını əsarətdən buraxmaqdan imtinaya görə olan təbii fəlakətlər barədədir. (red. Qeydi).]

**Çıx. 7:14-8:19-u oxuyun. İlk üç cəzanı və onların nəticələrini sadalayın:**

`Birinci cəza`

`İkinci cəza`

`Üçüncü cəza`

Allah Musaya göstəriş vermişdi ki, fironla danışıqlar çətin və demək olar ki, mümkünsüz olacaq (Çıx. 7:14). Lakin Allah Özünü firona və misirlilərə açmaq istədiyinə görə onların başa düşə bilməsi üçün öz dillərində danışmağı qət etmişdi. Bundan başqa, yəhudilər də o qarşıdurmadan fayda götürəcəkdilər. Çünki öz Allahları barədə daha çox biləcəkdilər.

İlk cəza Xapiyə, Nil allahına qarşı yönəlmişdi (Çıx. 7:17-25). Misirdə həyat tamamilə Nilin daşqınlarından asılı idi, çünki su olan yerdə həyat da var idi. Su həyat mənbəyi olduğuna görə onlar Xapi allahına həyat verən bir allah kimi səcdə edirdilər.

Lakin su və qida da daxil olmaqla həyat mənbəyi, hər şeyin Yaradıcısı yalnız yaşayan Allahdır (Yar. 1:1, 2, 20-22; Zəb. 104:27, 28; 136:25; Yəh. 11:25; 14:6). Suyun qana dönməsi həyatın ölümə çevrilməsini təmsil edir. Xapi nə həyat verə, nə də onu müdafiə edə bilməzdi, çünki bu yalnız Rəbbin gücü ilə mümkündür.

Allah sonra firona başqa bir sınaq verir. Bu dəfə qarşıdurma qurbağa formasında təsvir olunan Xekat ilahəsinin ətrafında gedir (Çıx. 8:1-15). Nil həyat yaratmaq əvəzinə misirlilərin qorxub nifrət etdiyi qurbağa yaratmışdı. Onlar onlardan qurtulmaq istəyirdilər. O cəzanın dayanmasının dəqiq vaxtı göstərirdi ki, yenə bu cəzanın arxasında İlahi güc durur.

Üçüncü cəza çox qısa yazılıb (Çıx. 8:16-19). Burada həşəratların nümunəsi aydın deyil (yəh. kinnim – ağcaqanad, mığmığa, gənə, bit). O Misirin torpaq Allahı olub Heba allahına qarşı yönəlmişdi. Allah yerin torpağından (müqəddəs kitabın Yaradılış hekayəsinin əks-sədası) bütün yer üzünə yayılmış mığmığaları əmələ gətirmişdi. Bu möcüzəni təkrarlaya bilməyən sehirbazlar (çünki yalnız Allah həyat yarada bilər) “bunda Allahın əli var” demişdilər (Çıx. 8:19). Lakin firon hələ də möhkəm dururdu.

`Fironun ürəyinin inadkarlığı üzərində düşünün. Onun daim Allahın göstərişlərilə getməmək istəyi vəziyyəti daha da ağırlaşdırırdı. Biz fironun etdiyi kimi Allahın iradəsini rədd etməmək üçün bundan hansı dərsləri götürə bilərik?`