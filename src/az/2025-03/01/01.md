---
title:  Musanın mənşəyi və doğulması
date:   28/06/2025
---

### Araşdırma üçün müqəddəs kitab ayələri

**Əsas hissə:** Çıx. 1, 2.

**Əlavə ayələr:** Yar. 37:26-28; 39:2, 21; Həv. 7:6; Qal. 3:16, 17.

> <p>Yadda saxlanacaq ayə</p>
> “İsrail övladları ağır zəhmət çəkdikləri üçün fəryad edib inlədilər. Ağır zəhmətlərinə görə etdikləri nalələri Allaha çatdı. Allah onların iniltisini eşitdi; İbrahimlə, İshaqla və Yaqubla olan əhdini xatırladı. Allah İsrail övladlarının qul olduqlarını gördü və onlara nəzər saldı” (Çıx. 2:23-25).

Çıxış kitabı özündə məzlum, təqib, istismar olunan və təhqir edilən insanlar barədəki hekayələrə malikdir. Ona görə bu gün özünü tərk edilmiş, unudulmuş və qul edilmiş kimi hiss edən insan, bu kitabda ümid tapa bilər. Çünki yəhudiləri xilas edən həmin Allah onları da xilas edə bilər.

Bu kitabda həyat uğrunda döyüş, o cümlədən hər bir insanın üzləşməli olduğu haqsızlıq və çətinlik adlandıra biləcəyimiz həyati hekayələr təsvir olunur. Allahın əzab çəkən xalqının həyatına necə müdaxilə etməsi barədə oxuyarkən ilhamlanma və təsəlli tapmaq olar. Allah məzlumların fəryadını eşidir, onların mübarizəsini görür, göz yaşlarını müşahidə edir və ən çətin anda köməyə gəlir.

Allah Ona iman edənləri Özü azad edir. Bizə sadəcə Onun təklif etdiyini imanla qəbul etmək lazımdır. Elə buna görə, Çıxış kitabını öyrənmək çox vacibdir, çünki o İsanın hamımız üçün nələr etdiyinə işarə edir. Bu kitab satın alınma, qurtuluş və son xilas barədədir – bütün bunlar Məsihə və Onun bizim üçün nələr hazırladığına iman sayəsində açılandır.

Bizim fikirlərimiz həyəcan və zülmət anlarında Allaha yönələrkən Onun bizə necə kömək etdiyini görə, Onun hüzurunu və qayğısını duya bilərik. Allah bizi əbədi Əhd olunmuş Yerə aparacağına görə bizi Onun ardınca getməyə dəvət edir.