---
title:  Tarixi zəmin
date:   30/06/2025
---

Yaqubun ailəsi Kənanda (Yar. 46) aclıq keçirəndən sonra Misirə gələrkən Firon Yusifə və onun misirlilər üçün etdiyi işlərə görə yəhudilərə qarşı mehriban olmuşdu.

“Firon yenə Yusifə dedi: “Səni bütün Misir ölkəsinə başçı təyin edirəm”. Firon öz möhürünü barmağından çıxarıb Yusifin barmağına taxdı, ona incə kətan paltar geyindirdi və boynuna qızıl zəncir asdı. Firon əmr etdi ki, onu özünün ikinci arabasına mindirsinlər və qarşısında “diz çökün!” deyib bağırsınlar. Beləcə o, Yusifi bütün Misir ölkəsinə başçı qoydu” (Çıx. 41:41-43).

`Yusifin Misirdə bir çox çətin başlanğıcdan sonra bu qədər gözəl müvəffəqiyyətinin sirri nədə idi? (Yar. 37:26-28 və 39:2, 21-ə bax).`

Yusif barədəki hekayə üçün həqiqətə daha uyğun tarixi kontekst budur:

- I Yaxmos (b.e.ə. 1546-1526-cı illər) – Çıxış kitabında “Yusifi tanımayan” kimi xatırlanan ilk firon olmuşdur (Çıx. 1:8).
- Elə hesab olunur ki, yəhudilərdən qorxan və onlara qarşı amansız olan I Amenxotep (b.e.ə. 1533-1526-cı illər).
- Kişi cinsindən olan bütün yəhudi körpələrinin ölüm cəzası barədə fərman verən I Tutmos (b.e.ə. 1525-1512-ci illər) olmuşdur. Onun qızı Musanı oğulluğa götürmüş şahzadə Xatşepsut olmuşdur (b.e.ə. 1503-1482-ci illər).
- Çıxış kitabında təsvir olunmuş hadisələr vaxtı Misiri idarə edən firon hesab olunan və bir neçə müddət Xatşepsutla hakimiyyət şəriki olmuş firon III Tutmos (b.e.ə. 1504-1450-ci illər) olmuşdur.

Çox güman ki, çıxış b.e.ə. 1450-ci ilin martında baş vermişdi (William H. Shea, “Exodus, Date of by Geoffrey W. Bromiley et al., vol. 2, pp. 230-238). Çıxış kitabının vaxtını başa düşmək üçün növbəti müqəddəs kitab ayələrini öyrənin: Yar. 15:13-16; Çıx. 12:40, 41; Hak. 11:26 və 1 Pad. 6:1 (həmçinin bax, Həv. 7:6; Qal. 3:16, 17).

Çıxışın 1-ci fəsli uzunmüddətli dövrü – Yusifin atası Yaqubun öz ailəsi ilə birgə Misirə gəldiyi vaxtdan fironun körpələrin ölümü barədəki çıxardığı göstərişə və fərmana qədərki dövrü əhatə edir. Dəqiq tarixlər barədə bəzi mübahisələr mövcud olsa da, əsas odur ki, israillilər qürbət diyarda qul edilsələr də, Rəbb onları unutmamışdı.

Yəhudilərin o dövrdə Misirdə keçən həyatı barədə bir çox təfsilatın aydın olmamasına baxmayaraq, heç olmasa həmin anda (1 Kor. 13:12-yə bax), - bütün Müqəddəs Yazı kimi Allahın xarakterinin açılışı əvvəlki kimi bu kitabın səhifələrində qeyd olunur. Unutmamalıyıq ki, şəraitimiz nə qədər mürəkkəb olsa da, Allah həmişə yanımızdadır. Biz üzləşdiyimiz hər bir çətin şəraitdə Ona tam güvənə bilərik.