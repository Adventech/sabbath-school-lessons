---
title:  Musanın doğulması
date:   02/07/2025
---

`Çıx. 2:1-10-u oxuyun. Musanın doğulması hekayəsində Allahın uzaqgörənliyi hansı rolu oynayırdı?`

Musanın doğulması və həyatının tarixi zəmini onun məşhur 18-ci Misir sülaləsinin vaxtında yaşadığına görə maraqlıdır. O sülalənin padşahlarından biri – “Misirin Napalyonu” ləqəbi verilmiş III Tutmos qədim Misirin ən tanınmış fironlarından biri hesab olunur.

Musa doğularkən (Çıx. 1:22-yə bax) çıxarılmış ölüm hökmünə baxmayaraq, o “xüsusi” oğul kimi doğulmuşdu (ing. tərc.; ibranicə tov, hərf. “yaxşı”; bax Çıx. 2:2; MKTİ: gözəl və sağlam). Yəhudi sözü zahiri gözəlliyə nisbətən daha böyük şeyi təsvir edir. Bu söz məsələn, Allahın yaradılış həftəsindəki işlərinin xarakteristikası üçün, Onun bütün yaratdıqlarının “yaxşı”, hətta “çox yaxşı” olduğu vaxtda elan etdiyi sözdən istifadə olunur (Yar. 1:4, 10, 31).

O “yaxşı” körpə yeni yaradılış kimi Allahın planına əsasən böyüyüb yəhudiləri əsarətdən çıxaracaqdı. Xüsusilə o cür çətin şəraitləri nəzərə alaraq, körpə doğularkən onun gələcəyini kim təsvir edə bilərdi? Buna baxmayaraq, Allah İbrahimə, İshaqa və Yaquba dediyi sözü yerinə yetirəcəkdi. O onlarla əhd bağlamışdı ki, onların nəslinə əhd olunmuş Ölkəni verəcək (Çıx. 2:24, 25). On illər keçəndən sonra O həmin “yaxşı” körpədən məhz bu məqsəd üçün istifadə etmişdi.

Ona qədər Misir şəhzadəsi Xatşepsut Musanı öz oğlu kimi qəbul edərək onu oğulluğa götürmüşdü. Musa adı Misir mənşəyinə malikdir və “oğul” yaxud “doğulmuş” deməkdir ki, o Yax-mos (“Akxanın oğlu”) yaxud Tutmos (“Totun oğlu”) adlarında əks olunur. İbranicə onun adı Moşe kimi səslənirdi ki, bu da “çəkilib çıxardılmış” deməkdir. Onu çaydan çəkib çıxararkən həyatı möcüzəli surətdə xilas olunmuşdu.

Biz Musanın uşaqlığı barədə elə də çox bilmirik. Musa heyrətamiz surətdə xilas olunduqdan və Xatşepsut tərəfindən oğulluğa götürüləndən sonra ilk on iki ilini doğma ailəsi ilə birgə yaşamışdır (Çıx. 2:7-9; Hellen Uayt. Ağsaqqallar və peyğəmbərlər. S. 244-ə bax). Sonra Musa onu Misirin növbəti fironu olmaq üçün hazırlayan Misirin ən yaxşı təhsilinə yiyələnmişdi (Ağsaqqallar və peyğəmbərlər. S. 245). Maraqlıdır ki, nəticədə o təhsilin böyük bir hissəi faydasız olmuş, hətta həqiqi mənaya malik olanın – Allahı və Onun həqiqətini tanımağın ziddinə getmişdi.

`Sonda həqiqətən məna kəsb etmək üçün çox bilik almaq nə qədər lazımsız olur?`