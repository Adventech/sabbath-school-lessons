---
title:  Allahın xalqı Misirdə
date:   29/06/2025
---

İbrani dilində Çıxış kitabı Şmot adlanır və bu da hərfi mənada “adlar” deməkdir. Kitab bu sözlərdən başlayır: “İsrail övladlarının adları bunlar idi” (ve-elle şemot bene yisrael), onlar sanki Yaradılış kitabının hekayəsini davam etdirir. Burada ağsaqqal Yaqubun ən yaxın nəsilləri sadalanır.

`Çıx. 1:1-7-ni oxuyun. Sizcə, israillilərin Misirdəki həyatı uğurlu yoxsa uğursuz idi? Cavabınızı oxunmuş hissəyə əsaslanaraq təsdiq edin.`

Çıxış kitabı Allahın xeyir-duası barədəki xatırlanma ilə başlayır. Ağsaqqal Yaqub və onun ailəsi Misirə köçəndə onlar cəmi yetmiş nəfər idi (Yar. 46:27; Çıx. 1:5), lakin yəhudilər “çoxalıb törədilər, sayları artdı və onlar qüvvətləndi; ölkə onlarla doldu” (Çıx. 1:7). Çıxış vaxtına qədər onlar “arvad və uşaqdan əlavə altı yüz minə qədər piyada gedən kişi var idi” (Çıx. 12:37).

`Çıx. 1:8-11-i oxuyun. Yəhudilərin çıxış vaxtına qədərki vəziyyəti necə idi?`

Çıxış kitabı yəhudilərin misirlilər tərəfindən kölə halına salındığı və ağır işləri yerinə yetirməyə məcbur olduqları vaxt barədəki hekayədən başlayır. Kitabın sonunda isə biz israil düşərgəsinin mərkəzində qurulmuş müqəddəs məskəndə olan Allahın onlara bəxş etdiyi sülh və təsəllini görürük (Çıx. 40-a bax). Bu iki bir-birinə əks qütbün arasında Allahın qələbəsi təsvir olunur. Allah xalqını əsarətdən azad edərkən Qırmızı dənizi yarır və o dövrün çox güclü ordusuna qalib gəlir və bu hadisələrdə Allahın şər qüvvələr üzərindəki təsir bağışlayan qələbəsi açılır.

Hekayə inanılmaz surətdə qeyd edir ki, zülmkarların “onu [İsrail xalqını] çox yorduğuna və əziyyət verməsinə baxmayaraq, onlar çoxalıb artırdı” (Çıx. 1:12). Bu, Allahın əvvəlki kimi suverən olması (sərbəst və müstəqilliyə malik) və şəraitlər ən azı insan nöqteyi-nəzərindən ümidsiz görünsə belə, Onun Öz xalqını xilas edəcəyi barədə deyir.

`Bu hekayə hətta indi bizdə hər şeyin rahat olduğu və sanki həmişə yaxşı olacağını hesab etməməli olduğumuzu necə göstərir?`