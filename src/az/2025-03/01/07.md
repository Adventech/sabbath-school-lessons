---
title:  Gələcək tədqiqatlar üçün
date:   04/07/2025
---

Hellen Uaytın “Ağsaqqallar və peyğəmbərlər” kitabından “Musa” fəslini (s. 241-256) oxuyun.

Müqəddəs kitab ayəsi təsdiq edir ki, “ancaq mamaçalar Allahdan qorxurdular və buna görə Misir padşahının onlara əmr etdiyi kimi etmədilər və oğlan uşaqlarını sağ buraxdılar” (Çıx. 1:17). Hellen Uayt bu hekayəyə əsaslanaraq, mamaçaların sadiqliyi və messiyaya ümidləri barədə maraqlı yekun edir: “doğuşu qəbul edən qadınlara doğularkən yəhudi körpələrinin kişi cinsini öldürmək əmr olunmuşdu. Bu dəhşətli təşəbbüs şeytana məxsus idi. O israil xalqının arasından Qurtuluşçunun çıxmalı olduğunu bildiyinə görə padşahı uşaqları öldürməyə təhrik edərək, İlahi planı alt-üst etməyə ümid edirdi, lakin mamaçalar Allahdan qorxur və dəhşətli əmri yerinə yetirməyə cürət etmirdilər. Buna görə Rəbb onları bol-bol xeyir-dualadı” (Ağsaqqallar və peyğəmbərlər. S. 242).

Bütün bunlarda olan Xoş xəbər ondan ibarətdir ki, şeytanın planına baxmayaraq, Allah qələbə çalmış və düşmənə mane olmaq üçün sadiq insanlardan istifadə etmişdi. Biz həqiqətən İsanın “rəis” yaxud “bu dünyanın hökmdarı” adlandırdığı düşmənin ərazisində yaşayırıq (Ef. 2:2; Yəh. 14:30). Şeytan bu mövqeyi Adəmdən almışdı, lakin İsa Məsih ona Öz həyatı və çarmıxdakı ölümü vasitəsilə qalib gəlmişdi (Mt. 4:1-11; Yəh. 19:30; İbr. 2:14). Şeytan hələ də sağ olub körpələri öldürmək cəhdində göstərdiyi fəal hərəkət etsə də, onun şəxsi ölümü qaçılmazdır (Yəh. 12:31; 16:11; Vəhy 20:9-10, 14). Xoş xəbər ondan ibarətdir ki, həyat çətinliklərini İlahi lütflə aradan qaldırmaq olar (Flp. 4:13). O lütf bizim yeganə ümidimizdir.

**Müzakirə üçün suallar:**

`Allah yəhudilərin Misirdə yaşayıb zülmə məruz qalmasına nəyə görə yol vermişdi? Müdaxilə edib onları azad etmək üçün Allaha nəyə görə o qədər çox vaxt tələb olunmuşdu? Onu da qeyd etmək lazımdır ki, insan sağ ikən əziyyət çəkir, yəni xalq üçün əzab vaxtı uzunmüddətli olsa da, hər kəs yalnız öz həyatı boyunca əziyyət çəkir. Bu fərq bütövlükdə insan əzablarını başa düşməkdə nəyə görə bu qədər vacibdir?`

`Allahın misirlini öldürmüş Musanın düşünülməmiş hərəkətindən necə istifadə edə bilməsi barədə fikirləşin. Tutaq ki, o işi o heç görməmişdi. Bu o demək idimi ki, yəhudilər son nəticədə Misirdən çıxmayacaqdılar? Əsaslarınızı aydınlaşdırın.`