---
title:  Xəbəri ötürərək
date:   30/07/2025
---

Məzmurçu uşaqlarımızın Allahı necə tanıya və Onun məhəbbət və qayğısı barədə bilməsi barədə belə deyir: “Əməllərin nəsildən-nəslə qədər mədh ediləcək. Qüdrətli işlərin bəyan ediləcək” (Məz. 145:4). Bir ailə başqasına Allah, Onun gözəl əməlləri və təlimi barədə danışmalı və bütün bunlar gələcək nəslə müqəddəs kitab biliklərini ötürməli idi.

`Çıx. 12:24-28-i oxuyun. Bu ayələrdə hansı vacib tövsiyyə vardır?`

İsraildə valideynlər övladları üçün ilk müəllimlər olduqlarına görə çıxış hekayəsini uşaqlara onlar danışmalı idilər. O yalnız keçmiş tarixi hadisə kimi yox, hətta çoxdan baş versə də, onu şəxsi təcrübə kimi təqdim etmək lazım idi. O bayramı qeyd edərkən onlar özlərini əcdadlarına oxşatmalı idilər, tarixi isə yenidən yaşamalı və onu zəmanəyə uyğunlaşdırmaq lazım idi. Ata deyirdi: “Mən Misirdə olmuşam, Misir allahlarının məğlubiyyətini, Misir cəzalarını gözümlə görmüşəm və azad olmuşam”. Çıxış kitabında valideynlərin öz uşaqlarının suallarına necə cavab verməli olduğu iki dəfə qeyd olunur (Qan. 6:6-8; Çıx. 13:14-16-ya bax).

Qeyd etməyə dəyər ki, israillilər onlara Misirdən azad olmaları şərəfinə bayram keçirmək əmr olunarkən hələ Misirdə idilər. Beləliklə, bayram tamamilə iman işi idi. Bu göstərişi alarkən “xalq öz Satınalanına əyilib səcdə etdi” (Çıx. 12:27), sonra isə Pasxa barədəki göstərişlərə əməl etdilər.

`Uşaqlara ibadətgahın tarixi və məsihçilərin keçmiş təcrübələri barədə danışmaq nəyə görə vacibdir?`

Qanunun təkrarı kitabında israillilərə öz hekayələrini bu cür danışmağın vacibliyi barədə xatırlama var ki, onlar onu şəxsi səyahətləri kimi dərk edə bilsinlər. Bu hekayənin ümumiləşmiş üslubuna, həmçinin indiki vaxta hadisənin necə qeyd olunmasına diqqət yetirin: “Allahınız Rəbbin önündə bunu bəyan edin: “Atam köçəri Aramlı idi. Azsaylı olaraq Misirə enib orada məskunlaşdı və ondan böyük, güclü, çoxsaylı millət törədi. Misirlilər bizimlə pis rəftar etdilər. Bizi zəlil edib üzərimizə ağır işlər yüklədilər. Onda atalarımızın Allahı Rəbbə fəryad qopardıq və Rəbb səsimizi eşitdi. Əzabımızı, əziyyətimiz və zəlalətimizi gördü. Rəbb qüdrətli əli, uzanan qolu, böyük zəhmi, əlamət və möcüzələri ilə bizi Misirdən çıxartdı. O bizi bu yerə gətirərək süd və bal axan bu torpağı bizə verdi” (Qan. 26:5-9).

Bundan başqa valideynlər Pasxa yaxud digər müqəddəs kitab hekayəsini danışaraq, Allahın onlar və xalq üçün nələr etdiyi barədə xatırladırdılar. Hekayə həm danışan, həm dinləyənlər üçün faydalı olurdu.