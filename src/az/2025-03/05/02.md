---
title:  Daha bir cəza
date:   27/07/2025
---

Amos peyğəmbər deyir: “Həqiqətən Xudavənd Rəbb qulu olan peyğəmbərlərə öz niyyətini açmadan heç nə etmir” (Amos 3:7). Allah Musa peyğəmbər vasitəsilə başqa daha dəhşətli bir sınağın üz verəcəyini açmışdı. Firona ən ciddi xəbərdarlıq verilmişdi. Bu, Misirin üzərinə bütün bu cəzaları düçar edən təkəbbürlük, istismar, zorakılıq və bütpərəstliyin üzərindəki ədalətli məhkəmə olacaqdı.

`Çıx. 11:1-10-u oxuyun. Allah Misirin üzərinə cəza yağdırmazdan əvvəl hansı xəbərdarlığı vermişdi?`

Allah Misirə yaxın günlərdə üç gün zülmət – möhlət vaxtı vermişdi ki, yaxın günlərdəki hadisələr və onların mənası barədə fikirləşsinlər (Çıx. 10:22, 23). O onlara həmçinin sonuncu qəti xəbərdarlıq, düzgün hərəkət etməyin sonuncu şansını vermişdi.

Lakin Çıx. 11:8-də deyilir ki, Musa fironun yanından qızğın qəzəblə çıxmışdı. Musa nəyə görə o qədər pərt olmuşdu? Yəqin o dərk etmişdi ki, çoxsaylı günahsız insanları məğlub edəcək onuncu cəza fironun inadkarlığına görə faciə olacaqdı.

Bundan başqa, on rəqəmi müqəddəs kitab simvolikasında böyük əhəmiyyətə malikdir. On tamlığı və başa çatmanı təsvir edir (On əmr barədə Allahın əxlaq qanununun tam açılışı kimi xatırlayın). On Misir cəzası Allahın ədalət və cəzasının tam ifadəsinə işarə edir.

`Sizcə, onuncu cəza vasitəsilə Misir cəzalanması olduqca amansız deyildi ki?`

Allah Hakimdir və O, təkəbbürlük, haqsızlıq, hüququn tapdalanması, lovğalıq, istismar, amansızlıq və eqoizmə qarşı çıxır. O, təhqir, pis rəftar və təqib olunanların tərəfində durur. Allah ədalətli məhkəməni başa çatdıracaq ki, bu da əslində Onun məhəbbətinin başqa bir ifadəsidir (bax, Məz. 2:12; 33:5; 85:11; 89:14; 101:1; Yeş. 16:5; Yer. 9:24).

Biz də bütün gücümüzlə həm sevən, həm ədalətli olmağa can atmalıyıq. Yoxsa hər cür ifratçılığa tez düşə bilərik. Biz düzəlməyə ehtiyacı olan səhvlərə gözümüzü “məhəbbətə” görə, yaxud da ədaləti sanki daşdan yonulmuş kimi yerinə yetirə bilərik. Lakin bu da ifratçılıqdır. Bizim can atmalı olduğumuz ideal, növbəti sözlərin: “ədalət yaratmağın, məhəbbət göstərməyi sevməyin, itaətkarcasına Allahınla bir yol getməyin” (Mik. 6:8) yerinə yetməsindən ibarətdir.

`Əgər ideal vəziyyətə çata bilmiriksə (onsuz da bilmərik), nəyə görə ədalət tərəfdə durmaqdansa, mərhəmət tərəfə meyillənmək daha yaxşıdır.`