---
title:  Pasxa
date:   28/07/2025
---

`Çıx. 12:1-20-ni oxuyun. Allah İsrail Misiri tərk etməzdən əvvəl Musa və Haruna hansı konkret göstərişləri verir?`

Belə güman etmək olardı ki, Allah Musa və Haruna Misirdən qaçmağı necə təşkil etmək barədə təlimat verəcək. O, yaşlı insanlar, körpə uşaqlı analar, heyvanlar və s. üçün lazım olan hər şeyi necə hazırlamaq barədə məsləhətləşə bilərdi. Lakin bunun əvəzinə Allah Pasxanın bayram edilməsi barədə göstəriş verərək, onları təəccübləndirmişdi. Bu o deməkdir ki, diqqət mərkəzində onları satın almağa hazırlaşan Rəbbə səcdə edilməli idi. Qalan hər şey gözləyə bilərdi.

Hər bir ailə quzu hazırlamalı və heç nə hədər getməməli idi. Hər kəs öz payını yeməli idi. Amma ailə quzunu tamamilə yeyə bilməsə də, onlar onu başqa ailə ilə birlikdə yeməli idilər.

`Çıx. 12:13, 14-ü oxuyun. İsraillilər bu hadisə barədəki xatirəni nəyə görə daim qoruyub saxlamalı idilər?`

Çıxış hər il müntəzəm olaraq Allahın sadəcə onların əcdadları üçün etdiyi keçmiş hadisə barədə xatirə kimi yox, Onun indiki nəsil üçün azadlıq işlərini necə həyata keçirməsi kimi bayram edilməli idi. Bu hər qrup insan üçün yeni təcrübə olmalı idi.

12 və 13-cü ayələr Pasxanın mənasını açıqlayır (yəh. pesax): məhv edilmədən ibarət olan İlahi məhkəmə israillilərdən “yan keçəcək”di; onlar Pasxanı bu yolla qeyd etməli idilər. Yəhudi sözü pesax “yan keçmək” mənasını verən feldən əmələ gəlmişdir, çünki məhvedilmə qapıların yan taxtalarının quzunun qanı ilə qeyd olunmuş həyat və xilas əlaməti olan israillilərin evlərindən “yan keçmişdi”.

Pasxanın bayram edilməsi hər bir israilliyə Allahın xalqının xatirinə edilmiş Onun əzəmətli və mərhəmətli işləri barədə xatırlatmalı idi. Bu bayram onların milli özünəməxsus olmanın möhkəmlənməsinə və dini etiqadın təsdiqlənməsinə səbəb olurdu.

`Allahın həmişə keçmişdə bizim üçün etdiyi rifah barədə və Onun gələcəkdə də yaxşı işlər edəcəyinə inanmaq nəyə görə bu qədər vacibdir?`