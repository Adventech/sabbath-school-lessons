---
title:  Pasxa
date:   26/07/2025
---

### Araşdırma üçün müqəddəs kitab ayələri

**Əsas hissə:** Çıx. 11:1-10; 12:1-30; 13:14-16.

**Əlavə ayələr:** Mik. 6:8; 1 Kor. 5:7; İbr. 11:28.

> <p>Yadda saxlanacaq ayə</p>
> “Övladlarınız sizdən “Bu ibadətin mənası sizin üçün nədir?” – deyə soruşduqları zaman onlara söyləyin: “Bu misirliləri bəlaya saldığı zaman Misirdə İsrail övladlarının evləri yanından keçib xilas edən Rəbb üçün Pasxa qurbanıdır” (Çıx. 12:26, 27).

Onuncu və sonuncu cəza başlamaq üzrə idi. Son xəbərdarlıq verildiyinə görə son qərar üçün vaxt artıq yetişmişdi. O həqiqətən həyat və ölüm məsələsi idi. Yalnız ayrı-ayrı insanın həyatı yox, bütövlükdə xalqın ailə rifahı təhlükə altında idi.

Firon və onun məmurları çox insanların taleyi, yəni ya onların həyatı, ya onların ölümünə görə məsuliyyət daşıyacaqlar. Fironun İsrailin var olan Allahına qarşı münasibəti onun yalnız şəxsi gələcəyini deyil, xalqının da gələcəyini müəyyən edəcək.

Şəraitin ağırlığı üzərimizə düşərkən, növbəti addım və istiqaməti seçməli olarkən, yalnız bizim yox, digər insanların da həyatına böyük təsir göstərə bilən seçim edəndə biz də hiss edir və nə edirik?

Allah bizə düzgün hərəkət etmək üçün müdriklik, anlayış və güc bəxş etməyi çox arzulayır (1 Kor. 1:30; Flp. 2:13).

Problem ondan ibarətdir ki, biz onun doğru olduğunu dərk etsək də, çox vaxt ürəyimiz ağlın səsinin ardınca getməkdən və düzgün hərəkət etməkdən imtina edir. Çıxış kitabında bir nəfərin aydın sübutlara baxmayaraq, Allaha tabe olmaqdan imtina etdiyi və bunun onu və bir çox insanı faciəyə gətirib çıxardığı bir hadisə təsvir olunmuşdur. Təəssüflər olsun ki, buna bənzər hallar çox tez-tez baş verir.