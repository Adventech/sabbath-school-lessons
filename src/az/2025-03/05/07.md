---
title:  Gələcək tədqiqatlar üçün
date:   01/08/2025
---

Helen Uaytın “Ağsaqqallar və peyğəmbərlər” kitabından “Pasxa” fəslini (s. 273-280) oxuyun.

“Pasxa yalnız xalqın Misirdən azad olmasını xatırlatmırdı, o həmçinin Məsihin Öz xalqını günahın əsarətindən azad edərək, həyata keçirəcəyi böyük qurtuluşa bir timsal kimi işarə edirdi. Qurbanlıq quzu bizim xilasa yeganə ümidimiz olan “Allahın Quzusunu” təmsil edir. Həvari deyir: “Çünki bizim Pasxa quzumuz olan Məsih qurban verildi” (1 Kor. 5:7). Quzunu yalnız kəsmək yox, həmçinin onun qanı ilə qapıların yan taxtalarına çiləmək lazım idi. Hər bir can Məsihin qanının xidmətlərindən bu cür istifadə etməlidir. Biz inanmalıyıq ki, O, yalnız bütün dünya üçün yox, ayrı-ayrılıqda hər birimiz üçün ölmüşdür. Elə buna görə də hər birimiz satınalma qurbanından istifadə etməliyik” (Ağsaqqallar və peyğəmbərlər. S. 277).

Bu günə qədər yəhudi dinini iqrar edən bütün dünyadakı yəhudi ailələri Pasxanı – Pesaxı bayram edir. Onların “Pasxa sederi” adlandırdıqları (“seder” “qanun/qayda” deməkdir), bir şey var ki, həmin vaxt onlar çıxış barədə danışır. Sonra isə bütün ailə ilə birlikdə xüsusi yemək yeyirdilər. Ona çıxış vaxtından indiyədək tam mənada əməl olunması təəccüb doğurur! İmanlı yəhudilərin həmçinin riayət etdiyi yeddinci gün şənbə öz kökləri ilə daha qədim zamanlara gedib çıxır.

**Müzakirə üçün suallar:**

`Biz ilkinlərdən çoxlarının günahsız olduğunu cəzalandıran Rəbbin “doğruluğunu” necə başa düşməliyik? Bunu Allahın hamını sevməsi ilə necə uzlaşdırmaq olar? Gəlin buna görə daşqın barədə xatırlayaq. Onu necə izah etmək olar?`

`İmanlıların İsa Məsihin qanı ilə yuyulduğu və Onun qanının onları bütün qanunsuzluqlarından təmizləməsi barədəki timsalın mənası nədir?`

`Növbəti sözləri oxuyun: “Məsihin ardıcılları bunu şəxsi təcrübələrində yaşamalıdırlar. Onlar Allahın kəlamını qəbul edib mənimsəməlidirlər ki, o hərəkətverici və istiqamətverici qüvvə və fəaliyyət olsun. Məsihin gücü ilə onlar Ona bənzəməli və özlərində ilahi keyfiyyətləri əks etdirməlidirlər... Məsihin ruhu və həyatı Onun şagirdlərinin ruhu və həyatı olmalıdır” (Uayt H. Ağsaqqallar və peyğəmbərlər. S. 277). Biz Məsihə burada barəsində yazılanları bizdə yerinə yetirməsinə necə yol verə bilərik?`