---
title:  Gələcək tədqiqatlar üçün
date:   22/08/2025
---

Helen Uaytın “Ağsaqqallar və peyğəmbərlər” kitabından “İsrailə verilmiş Qanun” fəslini (s. 303-310) oxuyun.

“Allah Öz Qanununu qeyri-adi şəraitdə vermək istəyirdi ki, möhtəşəm ehtişam o Qanunun yüksək mahiyyətinə uyğun olsun. Xalqın şüurunda möhürləmək lazım idi ki, Allaha xidmətlə bağlı olan hər şeyə ən böyük pərəstişlə yanaşmaq lazımdır” (Ağsaqqallar və peyğəmbərlər. S. 303).

Bu böyük ehtiram prinsipi bizim günlərimizdə də vacibdir. O, Allahın böyük və əzəmətli olması anlayışından irəli gəlir. Allahın izzətinin dərk olunması ürəklərimizi minnətdarlıqla dolduraraq qürurumuzu ram edir. Biz Allahın müqəddəsliyinin dərk olunmasına nə qədər çox yaxınlaşsaq, həyatımızda bir o qədər çox nöqsan görərik. Bu, bizi Onun dəyişdirici hüzurunu daha çox arzulamağa və Ona daha çox bənzəmək cəhdinə vadar edir.

Bundan başqa, bizim Allaha və Onun müqəddəs Qanununa zidd çıxdığımızı dərk etmək bizi Məsihin bizə görə əvəzedici ölümünə tamamilə güvənməyə oyadır.

İsa açıq-aydın anlatmışdı ki, Allahı Rəbbimiz və Padşahımız kimi itaətkarlıqla qəbul etsək, Onun əmrlərinə əməl etmək də asan olar (Mt. 11:28-30). Məsih açıq-aydın başa salmışdı ki, Allahın Qanunu daimidir (Mt. 5:17-20). Biz Qanuna Allahın bizə verdiyi xilasa görə Ona məhəbbət və minnətdarlıqla əməl ediriksə, Onunla xilasedici münasibətlərin tamlığını da dada bilərik. Qanuna əməl olunmanın çox böyük üstünlüklərinə baxmayaraq (Onun pozulmasının nə qədər ağrı və çətinlik yaratdığına baxın), biz həmçinin əmin ola bilərik ki, xilasımız Qanuna riayət etməyimizdən yox, yalnız İsadan asılıdır.

**Müzakirə üçün suallar:**

`Sina dağında Qanunu qəbul etməyə hazırlıq insanlara onların hansı sitayişə ehtiyacı olduğunu başa düşməkdə kömək etmişdi. Cəmiyyətimizdə bu gün Allahın önündə o cür sitayiş haradadır? Yoxsa biz onu tədricən itirmişik?`

`Əhdin bu müddəası üzərində düşünün: “Mən onların Allahı, onlar Mənim xalqım olacaq”. Bu bizim üçün bu gün nə deməkdir və o bizim həyatımızda şəxsən və bütün xalq üçün necə görünməlidir?`

`Allah bizi çağırdığı işi yerinə yetirmək üçün güc verir. Helen Uayt təsdiq edib deyir ki, “Onun bütün əmrləri onların yerinə yetməsi üçün imkanların olduğunu zənn edir” (Həyat dərsləri. S. 333). Bu vədi (dabar) necə həyata keçirmək olar?`

`Biz bir çox məsihçilərin çarmıxdan sonra Qanunun ləğv olunması iddiasına necə cavab verməliyik? Sizcə, onlar bir qayda olaraq “ləğv olmaq” sözü altında nəyi nəzərdə tuturlar?`