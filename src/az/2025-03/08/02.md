---
title:  Sina dağının ətəyində
date:   17/08/2025
---

`Çıx. 19:1-8-ni oxuyun. Allah onlara orada – Sina dağının ətəyində hansı vədi verir?`

Allah israilliləri tezliklə onlara On əmr verdiyi Sina dağına gətirmişdi. Cebel-Musa dağı (dəniz səviyyəsindən 2285 metr hündürlüyündə) Sina yarımadasındakı yəqin ki, Musanın Allahla bir neçə dəfə görüşdüyü yer idi (Çıx. 3:1; 19:2; 24:18-ə bax), illər keçəndən sonra isə orada Allahla İlyas görüşmüşdü (1 Pad. 19:8). Ola bilsin, o Allahın Musaya göründüyü və onu İsraili Misirdən çıxarmağa çağırdığı həminki dağ olub (Çıx. 3:1, 10), lakin bunu təsdiq etmək olmaz: Yəhudi ənənəsi Sinayın artıq padşahların dövründə olduğunu bilmirdi, məsihçilər isə o dağa dördüncü əsrdən sonra (red. Qeydi) sitayiş etməyə başlamışdılar. O zaman Allah Musaya xəbər vermişdi ki, o elə həmin yerdə azad olmuş İsraillə birlikdə Allaha səcdə edəcək ki, o Musa üçün onları İbrahimin, İshaqın və Yaqubun Allahının aparmasının əlaməti olacaq (Çıx. 3:12).

İki ay səyahət edəndən sonra israillilər bir ilə yaxın qaldıqları Sinaya (Çıx. 19:1) gəlib çıxdılar. (Çıx. 19:1 və Say. 10:11, 12 ilə müq. edin). O il ərzində bir çox qanunlar verilmişdi (Çıx. 19:40; Lev. 1-27 və Say. 1:1-10-10-a bax). İsrailin Sina dağının yanında qalması, Tövratın hekayələrinin mərkəzi hissəsidir. Orada onların bütpərəstlik və bütlərə sitayişinə qatılmamış yeganə xalq – Allahın seçilmiş xalqı olmalarının əsası qoyulmuşdu.

Allah İsrailə olan əhdi Özü bərpa edir. Əgər xalq itaətkar olub Onunla münasibətlərini qoruyub saxlasa idi, o zaman O İsraili xüsusi bir xalq- kahin dəstəsi, müqəddəs xalq edəcəkdi.

Müqəddəs xalq olmaq Allaha sadiq olmaq və Onun xarakterini yanaşı yaşayan digər xalqlara açmaq deməkdir. İsrail başqa insanları Allahla birləşdirərək, onları Onun yanına apararaq, Onun yolları və qanunlarını öyrətməklə kahin dəstəsi olmağa çağırmışdı. Onlar Allahın xüsusi xəzinəsi olmalı idilər, çünki O istəyirdi ki, İsrail Onun xarakteri barədəki biliyi dünyaya aparmaq üçün bir alət olsun.

Bu əhd Allahla Onun xalqı arasındakı münasibətlərin hüquqi cəhətdən bərqərar edilməsi idi. Müxtəlif ayələrdə əhdin ümumi formulu müxtəlif şəkildə göstərilərək belə səslənir: “Mən onların Allahı onlar isə Mənim xalqım olacaqlar” (Çıx. 6:7; Lev. 26:12; Yer. 24:7, 31:33; İbr. 8:10; Vəhy 21:3-ə bax).

`Təsəvvür edin ki, siz Allahın “xüsusi xəzinəsisiniz”. Bu, sizə hansı üstünlüyü verir? Sizin üzərinizə hansı xüsusi vəzifə qoyulur?`