---
title:  Ənama hazırlıq
date:   18/08/2025
---

`Çıx. 19:9-25-i oxuyun. İsraillilər əhd bağlamağa və On əmri qəbul etməyə hazırlaşarkən hansı hazırlıqları yerinə yetirməli idilər?`

Allah israillilərə Sinada qanunu almaq hazırlığı gedişində nə etməli olduqları barədə konkret göstərişlər verilmişdi. Onların zahiri təmizliyi Allaha tam həsr olunmanı əks etdirməli idi. Onlar baş verəcək Rəbbin izzətinin çox gözəl zahir olmasına hazır olmalı idilər. Bu, baş verərkən “göy gurultusu, şimşəklər, dağ üzərində qatı bir bulud və çox uca şeypur səsi olmuşdu. Düşərgədə olan bütün xalq titrəmişdi” (Çıx. 19:16).

Dekaloq (On əmr) Allahın vəhyinin və müqəddəs kitab əxlaq qaydalarının mərkəzidir. O bütün bəşəriyyət üçün ilahi standartların məzmununu və əsasını formalaşdırır; onun prinsipləri əbədi və hərtərəflidir. [Dekoloq (yun. – on söz, on əmr deməkdir (red. Qeydi))].

Müqəddəs kitab hekayəsinə əsasən, Dekaloq Allah tərəfindən elan edilmişdi (Çıx. 19:19; 20:1; Qan. 5:4, 5, 24) və Onun tərəfindən yazılmışdı (Çıx. 24:12; 31:18; Qan. 5:22). O, Musaya iki dəfə xüsusi hədiyyə kimi verilmişdi (Çıx. 32:19; 34:1; Qan. 10:1, 2).

Çıxış kitabında Dekaloq “şəhadət” (yəh. edut; Çıx. 31:18) yaxud “əhd sözləri” (yəh.: divre xabberit; Çıx. 34:28). Qanunun təkrarı kitabında onlar “əhd lövhələrinə” yazılmışdı (Qan. 9:9; 11, 15). İbranicə olan kitabların heç birində “On əmr” termini istifadə olunmur (yəh.: mitsvot, “əmrlər”). Bunun əvəzinə onlar üç dəfə “on söz” adlanmışdır. İbranicə bu söz aseret xaddevarim, dabar sözündən – “söz, cümlə, mövzu, əşya, iş, danışıq, tarix, vəd, mülahizə” (bax, Çıx. 34:28; Qan. 4:13; 10:4) kimi səslənir.

Dekaloqun cüzi fərqlərlə iki variantı mövcuddur; onlardan birincisi Çıx. 20:1-17-də, ikinicisi isə Qan. 5:6-21-də yazılmışdır. Musanın İsrailə şifahi olaraq təqdim etdiyi ikinci variant Sinadakı hadisədən qırx il sonra elan edilmişdi, xalq əhd olunmuş Ölkəyə tam vaxtında girməzdən əvvəl (Qan. 1:3, 4; 4:44-47). Onların arasındakı fərq bu şəraitlərlə şərh olunur.

Paul yekun vuranda ki, qanun məhəbbətdir, o Dekaloqdan sitat gətirirdi (Rom. 13:8-10). Allahın Qanununun mahiyyəti həqiqətən məhəbbətdir, çünki Allah məhəbbət Allahıdır (1 Yəh. 4:16).

`Siz On əmrin Allahın məhəbbət ifadəsi olması barədəki ideyanı necə başa düşürsünüz? Bu nə deməkdir? Allahın məhəbbəti onlarda necə açılır?`