---
title:  Sinada bağlanan əhd
date:   16/08/2025
---

### Araşdırma üçün müqəddəs kitab ayələri

**Əsas hissə:** Çıx. 19:1-20:17.

**Əlavə ayələr:** Qan. 5:6-21; Yaq. 1:23-25; Rom. 3:20-24.

> <p>Yadda saxlanacaq ayə</p>
> “Misirlilərə nələr etdiyimi, sizi qartal qanadlarında daşıdığım kimi, yanıma gətirdiyimi siz özünüz gördünüz. İndi isə əgər sözümə diqqətlə qulaq asıb əhdimə riayət etsəniz siz bütün xalqlar arasından Mənə məxsus xalq olacaqsınız. Bütün yer üzü Mənimdir; siz isə Mənə xidmət edən kahinlər padşahlığı, müqəddəs millət olacaqsınız”. Bu sözləri İsrail övladlarına söylə” (Çıx. 19:4-6).

Allah İsraili misir əsarətindən azad edən kimi haraya aparmışdı? Əhd olunmuş Ölkəyə? bu cavabın coğrafi dəqiqliyinə baxmayaraq, dini nöqteyi-nəzərdən o düz deyil. Allah Özü ona cavab verib belə deyir: “Siz Mənim Misirlilərə nələr etdiyimi, sizi sanki qartal qanadlarında necə daşıdığım kimi “Öz yanıma gətirdiyimi gördünüz” (Çıx. 19:4; müəl. Kursivi). Beləliklə, suala müqəddəs kitab – ilahiyyat cavabı Allahın birinciliyini və məqsədini açır – Rəbb onları Öz yanına gətirmişdi.

İnsanlar Allahdan uzaqlaşarkən O onları axtarıb qayıtmağa çağırır. Bu dərin həqiqətin ən yaxşı nümunəsi Adəm və Həvvanın Allaha qarşı günah etdikləri və onun əmrlərinə tabe olmadıqları və Ondan gizləndikləri Eden bağıdır. İlk olaraq onları O çağırıb: “haradasan?” (Yar. 3:9) demişdi. İlk addımı həmişə O atır. İsa bu barədə aydın deyir: “Ey bütün yorğunlar və yükləri ağır olanlar, Mənim yanıma gəlin, Mən sizə rahatlıq verərəm. Mənim boyunduruğumu üzərinizə götürün və Məndən öyrənin. Çünki Mən həlim və qəlbən itaətkaram. Bununla canınıza rahatlıq taparsınız” (Mt. 11:28, 29).

Allah bizim hər birimizə müraciət edir; çünki əbədi taleyimiz bizim cavabımızdan asılıdır.