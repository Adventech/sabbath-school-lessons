---
title:  Allahın Qanununun təxsis edilməsi
date:   20/08/2025
---

Allahın Qanunu bizə Onun mahiyyətini açır və Allahın Kim olmasını başa düşməkdə kömək edir. Allah müqəddəs, ədalətli və yaxşı olduğuna görə Onun Qanunu da eynidir. Paul bunu təsdiq edib deyir: “Buna görə də Qanun müqəddəsdir, əmr də müqəddəs, ədalətli və yaxşıdır” (Rom. 7:12).

Müqəddəs kitabda Allahın Qanununa müsbət işıqda baxılır (Mt. 5:17, 18; Yəh. 14:15; 1 Kor. 7:19), Onun haqqında poemalar yaratmaq (məsələn, Məz. 119), oxumaq (Məz. 19) və gecə-gündüz onun barəsində düşünmək olar (Məz. 1:2; Yeşua 1:8). Qanun şərdən qorunmaqda kömək edir, müdriklik, anlayış, cansağlığı, xoşbəxtlik və sülh verir (Qan. 4:1-6; Məs. 2, 3). Allahın Qanunu həyat üçün geniş sahə yaradan hasara bənzəyir və müəyyən sərhəddə bizi təhlükə, problem çətinliklərin, hətta ölümün gözlədiyi barədə xəbərdar edir (Yar. 2:16, 17; Yaq. 2:12).

Qanun həmçinin günahlarımızı bağışlayıb həyatımızı dəyişən İsaya işarə edir (2 Kor. 5:17; 1 Yəh. 1:7-9). Beləliklə, O bizi mürəbbi kimi (yun. paydaqoqos – uşağı məktəbə aparan etibarlı tərbiyəçi) Məsihə aparır (Qal. 3:24).

`Yaq. 1:23-25-i oxuyun. Qanun nəyə görə güzgü ilə müqayisə olunur?`

`Bu hissəyə əsasən Qanun insana hansı halda xeyir-dua və bəxtiyarlıq gətirir?`

Güzgü bizim eyiblərimizi üzə çıxara bilər, lakin onda onları düzəltmək üçün heç nə yoxdur. Güzgü problemlərə işarə etsə də, onların həllini təklif etmir. Allahın Qanunu ilə də o cürdür. Qanuna riayət etməklə Allahın önündə bəraət almağa çalışmaq hər vaxt güzgüyə tez ya gec onun sizin eybinizi düzəltmək ümidilə baxmaq deməkdir.

Bəzi məsihçilər təsdiq edib deyir ki, madam ki, xilas əməllərlə deyil, Qanuna riayət etməyi daxil etməklə imanla verilirsə, deməli, qanun ləğv olunduğuna görə artıq ona riayət etmək lazım deyil. Bu fikir qanunla Müjdənin əlaqəsinin yanlış izahıdır, çünki Qanun bizə günahlarımızı dərk etməkdə kömək edir: “Qanun olmasaydı, günahın nə olduğunu bilməzdim” (Rom. 7:7). Məhz Qanun mövcudluğunu nəzərə alaraq bizə üstəlik Müjdə də lazımdır.

`Paulun Qanun bizə “Məsihə qədər yol göstərən Rəbbimiz oldu” (Qal. 3:24) sözləri şəxsən sizin üçün nə deməkdir?`

`Allahın Qanununa riayət etmək asandırmı? İnsan öz xilasında qanuna güvənə bilərmi? Müjdənin mahiyyəti nədən ibarətdir?`