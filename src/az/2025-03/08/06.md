---
title:  Allahın Qanunu bizim üçün bir vəd kimidir
date:   21/08/2025
---

`Rom. 3:20-24-ü oxuyun. Əgər Paul bizim On əmrə riayət etməklə xilas ola bilməyəcəyimizi aşkar deyirsə, o zaman əmrlər həyatımızda hansı rolu oynayır?`

Musanın On əmri təsvir etmək üçün istifadə etdiyi dvarim yəhudi sözü (Çıx. 34:28; Qan. 4:13; 10:4) tam mənası ilə “əmrlər” yox, “söz” deməkdir. Bu “söz” (yəh. dabar; tək halda) “vəd” mənasına malik ola bilər. Bax buna görə bir çox yerdə (1 Pad. 8:56; 2 Saln. 1:9; Neh. 5:12, 13; Qan. 1:11; 6:3; 9:28; Yeşua 9:21; 22:4; 23:5) dabar sözü ya isim, ya da vədin ideyasını ifadə edən fel formasında tərcümə olunur.

Helen Uayt Dekaloqun təyin olunmasının növbəti dərk olunmasını təklif edir: “On əmr... on vəddir” (Helen Uaytın Şərhi. YGA Müqəddəs kitab şəhri. 1 c. S. 1105). Dekaloqu Onun bizim üçün möcüzəli işlər edə bilməsi üçün bizi doğru yola yönəldən Allahdan olan bir vəd kimi başa düşmək lazımdır. Lakin biz onlara tabe olmalıyıq.

`Rom. 10:4-ü oxuyun. Paulun Məsih Qanunun “sonudur” fikrini necə başa düşməliyik?`

Paul təsdiq edir ki, İsa Məsih Qanunun telos (sonudur). Lakin bu o demək deyil ki, Məsih Qanunu ləğv edir yaxud onu yox edir, əksinə, o, Məsihin Qanunun son məqdəsi və mahiyyəti olduğu deməkdir. Onun satınalma qurbanı o demək deyil ki, Qanun öz gücünü və əbədiliyini itirir. Əksinə Paul Qanunun əhəmiyyəti barədə Onun əhəmiyyəti, qanuniliyi və ötüb-keçməyən nüfuzu barədə danışır (Rom. 3:31; 1 Kor. 7:19; Qal. 5:6). Telos sözünün mənası ilk növbədə vaxtı nəzərdə tutmur, əksinə məqsədlə və ona yönəlməklə bağlıdır. Allahın Qanununun həqiqi məna və məqsədinin açılışının açarı Məsihdir. Beləliklə, Məsihin Qanunu ləğv etdiyini, dəyişdirdiyini yaxud aradan qaldırdığını təsdiqləmək düzgün olmazdı. Məsih Qanunun işarə etdiyi məqsəddir.

`Qanun sizin İsaya yaxınlaşmağınıza necə kömək edir?`