---
title:  Bütpərəstlik və şər
date:   08/09/2025
---

`Çıx. 32:6-nı oxuyun. Onların bütpərəstliyi tezcənə nəyə aparıb çıxartmışdı?`

Qızıl dana misirlilərə Apis öküz allahını yaxud Xatxor inək allahını xatırladırdı. Bu, birinci və ikinci əmrin yolverilməz pozulması idi (Çıx. 20:3-6). Qanunun bu pozulması cəzasız qala bilməzdi. Çünki o var olan Rəbblə münasibətlərin açıq pozulması idi. İsraillilər öz Yaradıcılarına səcdə etmək əvəzinə görə, eşidə, qoxuya, danışa, qayğı çəkə, sevə yaxud rəhbərlik edə bilməyən və öz əlləri ilə yaratdıqlarına səcdə edirdilər.

Dünyanın yaranmasının nizam-intizamı geri dönmüşdü: onlar Allahın surət və bənzərinə görə yarandıqlarını dərk etmək əvəzinə indi hətta öz surət və bənzərliklərinə görə deyil, heyvanın surət və bənzərliyinə görə özlərinə allah yaratmışdılar. Məgər o, onların səcdə etmək istədiyi allah idi? Beləliklə onlar Rəbbə qarşı çox ağır günah etmişdilər (Yeş. 31:7; 42:17).

`Dönüklüyün timsalı olan qızıl dananın yaradılması Rom. 1:23, 25-də deyilənlərlə necə uzlaşır?`

Bütpərəstlik Allahın Allah, insanın insan olması barədəki dini anlayışı inkar edir. Bütpərəstlik Allahla insan arasındakı uçurumu yox edir (Vaiz 5:1) və Onunla əlaqəni kəsir. O aşkar və açıqdırmı yoxsa ürəkdə nəsə gizli bir şeydir? Bütpərəstlik bizim Rəblə ünsiyyətimizin pozulmasına getdikcə azalan mənəvi düşkünlüyə gətirib çıxarır. Ayənin onların ertəsi gün nə barədə danışması təəccüblü deyil: bütə qurban gətirəndən sonra onlar ondan ötrü Helen Uaytın “Misirin bütpərəst bayramlarını yamsılayan” bayram etməyə başlamışdılar” (Ağsaqqallar və peyğəmbərlər. S. 320).

İnsanlar özlərinə bütlərin yaradılmasında dahilik göstərirlər. Onlar şəxsi allahlarını yaradırlar. Lakin ən dəhşətlisi o deyil. Ən dəhşətlisi, onların o allahlara səcdə və qulluq etməsidir. İnsanlar Yaradıcıya müraciət etmək əvəzinə sonda mənəvi pozğunluğa aparan yolu seçirlər.

`Bu gün insanlar Yaradıcıya deyil, yaradılışa hansı yolla səcdə edirlər?`