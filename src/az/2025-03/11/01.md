---
title:  Dönüklük və vəsatətçilik
date:   06/09/2025
---

### Araşdırma üçün müqəddəs kitab ayələri

**Əsas hissə:** Çıx. 32:1-32.

**Əlavə ayələr:** Məz. 116:4-8; Yeş. 44:9, 10; 53:4; Rom. 1:22-27.

> <p>Yadda saxlanacaq ayə</p>
> “Musa Rəbbin hüzuruna qayıdıb dedi: “Ah, bu xalq böyük günaha batıb, özünə qızıldan allahlar düzəltdi; İndi yalvarıram, onların günahlarını bağışla. Əgər belə etməsən, adımı yazdığın kitabdan sil” (Çıx. 32:31, 32).

Musa İsrail düşərgəsində cəmi qırx gün olmayanda nə baş vermişdi? Allahın xalqı Allahdan dönmüşdü. Onlar insanın düzəltdiyi qızıl danaya – bütə səcdə etmişdilər. Onların gördüyü bütün əlamət, möcüzə və sınaqlardan sonra o cür hərəkəti necə edə bilmişdilər?

Bu suala müxtəlif cavablar vermək olar ki, bəlkə hər biri həqiqətin bir hissəsi ola bilər. Ola bilsin insanlar Allahın kim olmasını əslində dərk etməmişdilər, ya da, onların Onunla yaxın ünsiyyəti cismani və günahlı arzularla tutqunlaşmışdı. Bəlkə onlar Allahın onlar üçün etdiyini qiymətləndirmir və hər şey lazımi kimi dərk etmirdilər. Onların anlayışı gündəlik qayğı və köhnə günahlı düşüncələrə bürünmüşdü, yoxsa onlar sadəcə Allahın onların rifahına yönəlmiş mərhəmət əməllərinə görə naşükür idilər? Doğrudanmı onlar Allahın (Məz. 106:13, 21-23-də) barəsində deyilən qüdrətli əməllərini unutmuşdular yoxsa bütün bunları Harunun uğursuz rəhbərliyinin hesabınamı yazmaq olardı? “Rəbb Haruna da hiddətlənmişdi. Onu da yox etmək istəyirdi” (Qan. 9:20).

O dəhşətli dönüklüyün səbəbi hər necə olsa da, bu ondan yalnız bəşəri günahlılığa dair yox, həmçinin Allahın insanların günahlı olmasına baxmayaraq, onlara olan mərhəmətli məhəbbətinə dair hansı dərsləri götürə bilərik?