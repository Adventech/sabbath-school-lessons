---
title:  Gələcək tədqiqatlar üçün
date:   12/09/2025
---

Helen Uaytın “Ağsaqqallar və peyğəmbərlər” kitabından “Sinanın ətəyindəki bütpərəstlik” fəslini (s. 315-327) oxuyun.

Bu həftənin dərsi Allahın imanlıların üzərində apardığı işinə həsr olunmuşdu. Rəbb bizdə “istədiyimiz yaxud düşündüyümüz hər şeydən daha artığını” (Ef. 3:20) edə bilər. Biz diqqəti özümüzə cəlb etməməli və öz istəklərimizə göz yummamalıyıq. Çünki o bizi bütpərəstliyə apara bilər. Bunun əvəzinə diqqətimiz Allaha və Onun gücünə yönəlməlidir. O bizi yeni və qalibiyyətli həyata aparan qüvvə verir (Flp. 4:13; Yəhuda 1:24, 25).

“Məhəbbət o günahın cəzalanmasını ədalətdən heç də az tələb etmirdi. Allah müdafiəçi, həmçinin Öz xalqının Hökmdarıdır. O qiyamda davam edənləri məhv edir ki, onlar başqalarını da öz ardınca dartıb aparmasınlar. Allah Qabilin həyatını bağışlayaraq qanunsuzluğun nəyə aparıb çıxardığını bütün Kainata göstərmişdi. Qabilin həyat və sözlərinin onun nəsillərinə çox ziyanlı təsiri elə bir pozğunluğa gətirib çıxarmışdı ki, bütün dünya nəticədə daşqınla məhv olmuşdu... İnsanlar nə qədər çox yaşayırsa, bir o qədər tərbiyəsiz olurlar. Sina dağının ətəyindəki dönüklüklə də o cür olmuşdu. Günah dərhal cəzalandırılmasaydı, nəticələri də o cür ola bilərdi” (Uayt H. Ağsaqqallar və peyğəmbərlər. S. 325).

**Müzakirə üçün suallar:**

`Gəlin bazar ertəsi üzrə materialda verilmiş sualı ətraflı şəkildə müzakirə edək. Biz yaradılışa hörmətimizi onu ilahiliyin dərəcəsinə qaldırmayaraq, necə ifadə edə bilərik? Məsələn, biz yerin yaxşı idarə edəni olmağa və ətraf mühiti qorumağa, ona səcdə etmədən yaxud onu bütə çevirmədən necə çalışa bilərik?`

`Vəziyyətin ciddiliyi barədə nəticələrə və hərəkətin yekunlarına yaxud hadisəyə cavabın ciddiliyinə görə mühakimə etmək olar. Musa tövbə etməkdən inadla imtina edən, Allah və Onun təliminə qarşı qiyam qaldırmaqda davam edənləri nəyə görə cəzalandırmağı əmr edir?`

`Əvəzedici satınalma nəyə görə yeganə düzgün qərar sayılır? Nəyə görə Müjdənin əvəzedici əsasını ya inkar yaxud çox kiçildən hər cür nəzəriyyə ciddi dini yalnışlıq hesab olunur? 1 Pet. 2:24-ü oxuyun. Burada İsanın əvəzedici qurbanımız olması ideyası necə aydın və inandırıcı surətdə açılır?`