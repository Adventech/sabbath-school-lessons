---
title:  Vəsatətçilik
date:   11/09/2025
---

`Çıx. 32:30-32-ni oxuyun. Musa günahkarlara görə vəsatətçi duasında nə qədər irəli getmişdi?`

`Musa özündə o cür xüsusiyyətləri necə tərbiyələndirmişdi ki, xalqın xatirinə əbədi həyatdan məhrum olmağa hazır idi?`

İsraillilərin düşərgəsindəki qiyama görə çoxlarının ölümü də daxil olmaqla bir çox dəhşətli hadisələr baş vermişdi (Çıx. 32:28). Ertəsi gün Musa xalqa belə demişdi: “Siz böyük günaha batdınız. İndi isə mən Rəbbin hüzuruna qalxacağam ki, bəlkə günahınızı kəffarə edə bilim” (Çıx. 32:30).

“Musa Rəbbin hüzuruna qayıdıb dedi: “Ah, bu xalq böyük günaha batıb, özünə qızıldan allahlar düzəltdi; indi yalvarıram, onların günahlarını bağışla, əgər belə etməsən, adımı yazdığın kitabdan sil” (Çıx. 32:31, 32).

Musanın Məsihin timsalı olması təəccüblü deyil! O günahkarlara görə dua etmiş və Məsihin hər birimiz üçün etdiyi kimi, onlara görə həyatını verməyə hazır idi. Günahkarlara qarşı necə gözəl mərhəmət! Musa Rəbbə və Onun insanlara olan qurbanlıq məhəbbətinə özünün tam sədaqətini göstərmişdi. Çıxış kitabında Musanın bu dəfə Rəblə nə qədər çox qaldığı deyilmir, lakin Qanunun təkrarı kitabında onun Sinada bu dəfə qırx gün-qırx gecə qalması barədə deyilir (Qan. 9:18-ə bax).

Çıx. 32:32-dəki “bağışlanmaq” kimi tərcümə olunmuş sözün əsl mənası “çəkmək” felindən əmələ gəlmişdir, məsələn (İsa barədə) Yeş. 53:4-də deyildiyi kimi: “Əslində xəstəliklərimizi o çəkdi, dərdlərimizi öz üzərinə götürdü”. Bu, Çıx. 32:32-də “bağışlamaq” və Yeş. 53:4-də “çəkmək” kimi tərcümə olunmuş eyni feldir. Xilas və bağışlanma prosesinin və xilasımızın Allaha nəyin bahasına başa gəlməsinin necə dərin anlamı!

Musa həqiqətən Rəbbdən insanların günahını “daşımağı”, Onun əlbəttə ki, min il sonra çarmıxda etdiyi Çıx. 32:32-də yalnız əvəzedici satınalma ideyası deyil, həmçinin əvəzedici satınalmanı yerinə yetirənin Allahın Özünün olduğu göstərilmişdir.

Bu ayə bizə bağışlamanın necə baş verdiyini göstərir. Allah Məsihdə bizim günahlarımızı daşıdığına görə bağışlanmanı yalnız bu yolla ala bilmişik. Xilasedici planın necə heyrandoğurucu ifadəsi və həm bizə, həm bütün dünyaya xilasımızın Allaha nəyin bahasına başa gəlməsinin xatirəsi!

`Musa Allahın Özündən insanların günahını Öz üzərinə götürməsini xahiş edir və ən sonda o İsanın simasında məhz o cür də hərəkət edir. Biz bu gözəl həqiqəti necə dərk edə bilərik? Bu, bizə Allahın düşkün bəşəriyyətə olan məhəbbəti barədə nə deyir?`