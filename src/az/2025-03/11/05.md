---
title:  Allahın haqlı qəzəbi
date:   10/09/2025
---

`Çıx. 32:9-29-u oxuyun. Musa Allahın İsraili yox etmək təhlükəsinə münasibətini necə bildirmişdi?`

Musa hələ Sina dağında olarkən Allah qiyamçıları yox edib Musanın nəslindən böyük bir xalq törədəcəyini demişdi. Lakin Musa onu istəmirdi. Onun əvəzinə o Rəbbə israillilərin onun yox, Allahın xalqı olduğuna işarə edərək, yalvarışla müraciət etmişdi. Onları Misirdən çıxaran Musa olmamışdı. Onu Allah Öz böyük qüdrətilə etmişdi. Budur, Musa Onun vaxtilə atalarına verdiyi vədləri xatırladaraq, Allaha yalvarışla müraciət edir. Musa həqiqətən Allahla bəşəriyyət arasında vəsatətçi idi. “Beləliklə, Rəbb Öz xalqına bəla gətirmək niyyətindən döndü” (Çıx. 32:14). Ondan sonra Musa israillilərin yanına qayıtdı. Onun üzünün Rəbbin hüzurundan nur saçdığı xatırlanan Çıx. 34:29-30-da təsvir olunmuş hadisədən fərqli olaraq, bu dəfə o barədə heç bir xatırlanma yoxdur. Bəlkə onun üzü qəzəb ifadə edirmiş.

“O düşərgəyə yaxınlaşıb dananı və rəqsləri görəndə qəzəbdən alışıb-yandı və lövhələri atıb dağın ətəyində parça-parça etdi” (Çıx. 32:19). O, əmirlərin pozulmasının zahiri əlaməti idi. Allah Musanı o hərəkətinə görə məzəmmət etmişdi. Lakin sonradan ona yeni daş lövhələr düzəltməyi buyurmuşdu (Qan. 10:2-yə bax). O əmrləri Allahın Özü yazmışdı.

Musa xalqın tələblərinə güzəştə getdiyinə görə Harunu kəskin məzəmmət etmişdi. “Bu xalq sənə nə etdi ki, onları belə böyük günaha batırdın” (Çıx. 32:21). Harun öz hərəkətinə bəraət verməyə çalışmışdı, 1) başqalarını ittiham edərək; 2) qəribə yozuma əl ataraq: “Mən onu [qızılı] oda atdım və bu dana alındı” (Çıx. 32:24). Allahın Harunu xidmət üçün seçdiyinə görə vəziyyət ağırlaşırdı. Ona Musa və yetmiş ağsaqqalla birlikdə dağa çıxmaq daxil olmaqla (Çıx. 24:1) çoxsaylı üstünlük verilmişdi. Necə acınacaqlı bir vəziyyət! Möcüzə barədə xəbər verən Harun qardaşını aldatmaq istəyirdi. Bir günahın başqa birinə apardığına diqqət yetirin; verilmiş halda bütpərəstlik yalana aparıb çıxarmışdı. Lakin Musa xalqın özünü başlı-başına buraxılmış kimi apardığını görərkən aldanmadı. Pis nəticələr aşkar olduğuna görə Musa qiyamı dərhal dayandırmalı idi.

`Bu hekayə bizi vəsatətçilik duasının gücü barədə nəyə öyrətməlidir? Siz elə indi kimin üçün dua etməlisiniz?`