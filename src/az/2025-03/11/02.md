---
title:  Uğursuz idarəetmə
date:   07/09/2025
---

Allah Musanı Özü ilə vaxt keçirməyə çağırmışdı. Bəlkə də qırx gün-qırx gecə Musa üçün qısa bir dövr olmuşdu, lakin israillilər üçün uzun üstəlik, çox uzun müddətli görünmüşdü. Onlar öz başçılarını görmədiklərinə görə o onlarda təlaş, səbrsizlik, qorxu və qətiyyətsizliyə səbəb olmuşdu. Onlar onları öz ardınca apara bilən görünən allaha, bütpərəst Misirdə ömür boyu gördükləri “allahlara” malik olmaq istəyirdilər.

`Çıx. 31:1-6-nı oxuyun. Harunun idarəetməsinin o cür dağıdıcı müvəffəqiyyətsizliyə uğraması necə olmuşdu?`

Harun vaxtdan istifadə etməyi və düz olanı etməyi bacarmamışdı. O Rəbbə etibar etmək əvəzinə çoxluğa güzəştə getmişdi. Xalq ağlasığmaz bir şeyi tələb etmişdi: “Qalx və bizim üçün allahlar düzəlt ki, qabağımızca getsinlər” (Çıx. 32:1), o da onlarla razılaşmışdı.

İnsanlar büt düzəltmək üçün qızılı həvəslə ianə vermiş, Harun isə onların qarşısını alıb dayandırmamış, əksinə onları nəzir verməyə dəvət etmişdi. Sonra o saxta allahın düzəldilməsində iştirak etmişdi. Ondan sonra xalq belə bəyan etmişdi: “Ey İsrail övladları, budur sizi Misir torpağından çıxaran allahlarınız!” (Çıx. 32:4). Bu qədər günahlı, yanlış və uzağıgörməməzlik! Onlar sadəcə büt tökmüş, sonra onları o bütün xilas etdiyini demişdilər. Məgər o qədər günahlı istəklərin bizim düşüncə və hərəkətlərimizi təhrif etməsi təəccüblü deyil? İnsanlar öz yaratdıqlarını izzətləndirir və bu prosesdə onların insanlıq və mənəviyyatı alçalır.

“İnsandan möhkəm, qətiyyətli, yenilməz, cürətli Allahın izzətinin insan tərifindən üstün ola bilən şəxsi təhlükəsizlik, hətta həyatın özünü tələb edən ağır vəziyyət yaranmışdı. Lakin İsrailin o rəhbəri o cür xüsusiyyətlərə malik deyildi. Harun olduqca tutarsız surətdə xalqa öyüd verməyə başlamışdı, ona görə də onun o cür həlledici andakı tərəddüd və qorxaqlığı insanları daha da qətiyyətli etmişdi. Səs-küy və çığırtı güclənirdi. Sanki xalqı əsassız və kortəbii qəzəb bürümüşdü. Allahla əhdinə yalnız bəziləri sadiq qalmışdı, lakin xalqın əksəriyyəti Ondan üz döndərmişdi. Heykəlin düzəldilməsini bütpərəstlik kimi pisləməyə cürət edən bir neçə nəfər amansız rəftara düçar olmuş, ümumi qarışıqlıq və həyəcan arasında nəhayət, onlar həyatdan məhrum olmuşdular. Harun öz təhlükəsizliyindən qorxmuş və Allahın izzətini fədakarlıqla müdafiə etmək əvəzinə xalqın tələbinə güzəştə getmişdi” (Uayt H. Ağsaqqallar və peyğəmbərlər. S. 316, 317).

`Harun bir rəhbər kimi necə o qədər zəif ola bilmişdi? Harun öz ürəyində dəhşətli hərəkətinə bəraət verməyə necə can atırdı?`