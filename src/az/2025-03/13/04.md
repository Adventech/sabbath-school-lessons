---
title:  Məskənin qurulması
date:   23/09/2025
---

`Çıx. 36:8-39:31-ni oxuyun. Sizcə, Allah məskəni qurmaq üçün nəyə görə bu qədər ətraflı göstərişlər vermişdi? Bu, Onun hər bir detala diqqəti barədə bizə nə deyir?`

Musa məskənin qurulmasına böyük diqqət və cəhdlə yanaşırdı. O Sina dağında aldığı göstərişlərə diqqətlə riayət edirdi. Müqəddəs kitab ayəsində növbəti vacib əşyalar təsvir olunur: 1) müxtəlif parçalar, pərdələr və detalları olan məskən (Çıx. 36:8-38); 2) əhd sandığı (Çıx. 37:1-9); 3) təqdis çörəkləri üçün masa (Çıx. 37:10-16); 4) çıraqdan (Çıx. 37:17-24); 5) buxur qurbangahı (Çıx. 37:25-29); 6) yandırma qurbanı üçün qurbangah (Çıx. 38:1-7); 7) tunc ləyən (Çıx. 38:8); 8) daxili həyət (Çıx. 38:9-20); 9) hüzur çadırının qurulduğu materiallar (Çıx. 38:21-31). Çıx. 39-da efod, döşlük və kahin geyiminin digər detallarının təsviri verilir.

Müqəddəs məkanda xidmət Allahın bütün xilas planını göstərən Müjdənin əyani dərsləri idi. Müxtəlif mərasimlər göstərirdi ki, 1) Allah günaha nifrət edib onunla necə mübarizə aparır; 2) O, tövbə edən insanları necə xilas edir; 3) natəmizlərin aqibəti necə olacaq; 4) O, şəhərin olmayacağı izzətli gələcəyi necə bəxş edir?

Müqəddəs məkanda il ərzində iki müxtəlif, lakin aralarında sıx bağlı olan xidmət həyata keçirilirdi: gündəlik və illik. Bu iki hissəli xidmət Allahın günaha necə yanaşdığını və günahkarları necə xilas etdiyini açıq-aydın göstərirdi. Müqəddəs məkandakı gündəlik xidmət vasitəsilə Allah tövbə etmiş günahkarları Onun onların günahlarını bağışlayıb mərhəmətlə onlara xilası təklif etdiyi barədə inandırırdı. O xilas ənamını almaq üçün qurban gətirmək lazım idi, qurbanların qanı isə “bizi hər cür günahdan təmizləyən” (1 Yəh. 1:7) Məsihin ölümünə işarə edirdi. O ənamın əsasında günahın etirafı və Məsihin salehlik paltarının qəbul edilməsi dururdu (Məz. 32:1, 2). Beləliklə, tövbə etmiş günahkar mühüm olan bağışlanmanı alıb xilasına sevinə bilərdi.

Kəffarə günü həyata keçirilən illik xidmət Allahın günahı kökündən necə kəsdiyini, günah problemini həll edib günahsız gələcəyi necə təmin edəcəyini göstərirdi (Lev. 16; Yəh. 1:29). Bu gün Məsihin göy məbədindəki iki hissəli xidməti Allahın bizim qayğımıza qalmasının daha bir təzahürünü göstərir (İbr. 7:25). Bu xidmət şərdən sonuncu qurtulmağa gətirməlidir (Dan. 7:13, 14, 22, 27; Dan. 8:14; Vəhy 21:4).

Məbəd insanların Allaha səcdə edib Ona həmd və şükür verdikləri bir yer idi. Səcdə Allahla əlaqə saxlamaq üsuludur. O, imanlıları o cür qarşılıqlı əlaqəyə birləşməyə dəvət edir.