---
title:  Müqəddəs məskən
date:   20/09/2025
---

### Araşdırma üçün müqəddəs kitab ayələri

**Əsas hissə:** Çıx. 35-40.

**Əlavə ayələr:** Yar. 1:1; İbr. 7:25; Yəh. 1:14.

> <p>Yadda saxlanacaq ayə</p>
> “O vaxt bulud Hüzur çadırını bürüdü və Rəbbin izzəti məskəni doldurdu... Səfərləri boyu bütün İsrail xalqının gözləri önündə gündüz Rəbbin buludu məskənin üzərində, gecələr isə od buludun içində idi” (Çıx. 40:34, 38).

Bu günki kimi Əhdi Ətiqdə Allahın xalqının əsas vəzifəsi Rəblə yaxın ünsiyyətdə yaşamaq, Ona səcdə və xidmət etmək, həmçinin Onun həqiqi surətini dünyaya aparmaqdan ibarət idi (Qan. 4:5-8).

Eden bağında Adəm və Həvva Rəbdən gizlənmişdilər, çünki onların günahı onları Onun önündə qorxu hissi keçirməyə vadar edirdi. Günahkarlıq təbii olaraq, Allah qorxusu doğurur və bu, Onun xarakteri haqqında təsəvvürümüzü təhrif edə bilər. Lakin bununla yanaşı Xoş xəbər də vardır: Allah Özü o boşluğu aradan götürməyə can atır, Öz iradəsinə görə onu aradan qaldırır və pozulmuş münasibətləri bərpa edir. O günahkara: “Haradasan?” (Yar. 3:9) sözlərilə müraciət edərək Özünə qaytarmağa çağırır.

Beləliklə bizim əsas məqsədimiz insanlara Allahın həqiqi xarakterini göstərmək, Onun məhəbbət və salehliyi barədə danışmaqdan ibarətdir. İnsanlar Allahın onları təmənnasız sevdiyini dərk edərək, həyatlarını Ona həsr etməyə və onun onların xeyrinə olduğunu bilərək Onun iradəsinə əməl etməyə hazır olurlar.

Müqəddəs məkan Allahın bəşəriyyətə yaxınlığının ifadəsi olmuş və bizə imanla Onun yanına gələnləri Onun necə xilas etməsi barədəki çox vacib həqiqətləri açmışdır.