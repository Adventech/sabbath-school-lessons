---
title:  Gələcək tədqiqatlar üçün
date:   26/09/2025
---

Helen Uaytın “Ağsaqqallar və peyğəmbərlər” kitabından “Müqəddəs məkan və ondakı xidmət” (s. 353-358) fəslini oxuyun.

“Məbədin tikilməsindən əvvəl Allahın satınalma işi, yəni İsrailin Misirin əsarətindan qurtulması nəzərdə tutulurdu. Bu da öz növbəsində Allahın Öz xalqı ilə əbədi əhd münasibətlərinə daxil olmaq hazırlığı ilə müşayiət olunurdu. “Sizi Özümə xalq edəcəyəm və sizin Allahınız olacağam” (Çıx. 6:7). O vaxt onların Ona və bir-birlərinə necə yanaşacaqları əhd qanunu ilə müəyyən olunurdu. Hüzur çadırı həqiqətən Allahla insanların ünsiyyətdə birləşdiyi görüş yeri idi. Yalnız xilas edildikdən və əhd vasitəsilə Allahla insanlar daimi əlaqə qurandan sonra Allaha Onun məskənində müraciət edə bilirdilər” (Andrews Bible Commentary: Old Testament, “Exodus”, p. 226).

Bu yerdə Helen Uayt müqəddəs məkandakı ibadətin məqsədini belə təsvir edir: “Beləliklə, hüzur çadırındakı xidmət, sonra isə məbəddəki xidmət hər gün insanları Məsihin ölümü və Onun xidməti ilə bağlı böyük həqiqətlərə öyrədir və ildə bir dəfə onlar xəyalən Məsihlə şeytanın arasındakı böyük mübarizənin son hadisələrinə və Kainatın günah və günahkarlardan tam təmizlənməsinə keçirilirdi” (Ağsaqqallar və peyğəmbərlər. S. 358).

**Müzakirə üçün suallar:**

`Müqəddəs məkandakı ibadətin əsas elementi qanın axıdılması idi. Qurban kimi müxtəlif heyvanlar gətirilirdi və onların qanı demək olar ki, məbədin bütün ayinlərində istifadə olunurdu. Qan nəyi təmsil edir və son nəticədə qurbangətirmələr nəyə işarə edirdi?`

`Kainatın Yaradıcısı, Allahın Öz xalqının arasında sakin olması nə qədər təəccüblü olsa da, Onun bizlərdən biri, insan kimi bizimlə yaşamağa gəlməsi necə qəribədir. Bu, özlüyündə məhəbbətin çox gözəl ifadəsi ola bilərdi. Lakin sonra Özünü günaha görə qurban vermək, yəni bizə görə ölmək? Bu, bizə Allahın xarakteri barədə nə deyir? Allahın bizi Öz əbədi Padşahlığında xilas olunmuş görmək istəməsi faktı bizi nəyə öyrədir?`

`İbr. 8:1-6-nı oxuyun. Bu, bizə yer məbədinin İsanın hal-hazırda göy məbədində bizim üçün həyata keçirdiyi işlə uyğunlaşması barədə nə deyir?`