---
title:  Təqdimlər və Ruh
date:   22/09/2025
---

`Çıx. 35:4-36:7-ni oxuyun. Məskənin tikintisi üçün materiallar və qiymətli əşyalar haradan götürülürdü?`

Məskənin tikintisi üçün çoxsaylı müxtəlif qiymətli materiallar tələb olunurdu, onlar isə Allahın xalqının ürəklə, həvəslə və sevinə-sevinə gətirdiyi bol nəzirlərin sayəsində tapılırdı. İnsanlar qızıl, gümüş, tunc, incə kətan, qiymətli daşlar, qiymətli parçalar, əbrişim ağacı, zeytun yağı, ətirli maddə və bir çox digər lazım olan materiallar gətirirdilər. Onlar öz işlərini də qurban edirdilər, çünki məskənin və onun avadanlığı üçün çox şey onların əli ilə - onların gözəl səriştəsi və ağır işin köməyilə görülməli idi. Ondan başqa dərzilər məskəndə xidmət etməli olan kahinlər üçün paltar və baş kahin üçün döşlük və çalmanı daxil edən çox çətin geyim tikməli idilər.

Allah israilliləri misirlilərin onlara Misirdən çıxarkən verdiyi var-dövlətlə bol-bol xeyir-dualamışdı. İndi onların Allahın mərhəmətli və əzəmətli rəhbərliyinə görə minnətdarlıq qurbanlarını gətirmək imkanları var idi, ona görə də Onun izzəti üçün işi yerinə yetirmək üçün ürəklərilə öz münasibətlərini bildirmişdilər.

İnsanlar ianələri elə bir sevinc və bolluqla gətirirdilər ki, Musaya artıq belə deyilmişdi: “Xalq Rəbbin əmr etdiyi inşa üçün lazım olandan çox şey gətirir” (Çıx. 36:5). Ona görə Musa təqdimlərin axınını dayandırmalı olmuşdu. Çünki: “bütün işi görmək üçün xammal lazımi miqdardan artıq idi” (Çıx. 36:7).

Allah Müqəddəs Ruhun rəhbərliyi altında insanları lazım olan hər şeylə təchiz etmiş və onlara plana dəqiq uyğun gələn məskənin qurulması üçün güc vermişdi. Besalel, Oholiav və başqaları “Allahın Ruhu ilə” dolmuşdular (Çıx. 35:31) ki, bu da onlara bütün işləri mükəmməl surətdə yerinə yetirməyə yol verən səriştə, hikmət və gözəl talantların verildiyi deməkdir. O möhtəşəm lahiyə olduğuna görə Allahın Musaya göstərdiyi nümunəyə dəqiq və uyğun olaraq həyata keçirilməli idi.

Qeyd etmək vacibdir ki, Müqəddəs Ruhun ənamı məskənin tikintisində istifadə üçün lazım olan insanların müxtəlif qabiliyyət və bacarıqlarında görünürdü. Ruhla dolmaq sehirli bir proses deyil və həmçinin o demək deyil ki, insanın daxilinə xüsusi ruhani qüvvə qoyulmuşdur. Allah işini irəli aparmaq və Öz missiyasını yerinə yetirmək üçün Öz ardıcılllarına Onun məqsədinə çatmaq və onu ən yaxşı tərzdə etmək qabiliyyəti verir.

`Siz Müqəddəs Ruhla dolarkən hansı ruhani ənamları almısınız? Unutmayın ki, ruhani ənamlar həyatınızda tam ölçüdə Ruhun səmərəsini (Qal. 5:22, 23) yetişdirərkən açıla bilər.`