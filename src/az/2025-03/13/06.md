---
title:  İsa Öz çadırını insanların yanında qurmuşdu
date:   25/09/2025
---

`Yəh. 1:14-ü oxuyun. Məsihin təcəssümü məbədin əsas məqsədi ilə necə uzlaşır (Çıx. 25:8)?`

İsa Məsihin təcəsümü yalnız böyük bir sirr yox, həmçinin satınalınmışların əbədilik boyunca araşdırcağı bir elmdir. Həvari Yəhyanın təsdiq etdiyi kimi, Məsih bizim bədənimizi Öz üzərinə qəbul edərək göstərmişdi ki, o, həqiqətən bizimlə yaşayır. Bu hadisə bizə Sinadakı müqəddəs məbəddə israillillərin yanında olan və onların səhrada əhd olunmuş Ölkəyə keçdikləri vaxtdakı Allah barədə xatırladır.

İsa təcəssüm etdiyi vaxt insanların arasında yaşamışdı. Bu, həqiqətən ağlasığmayan bir hadisədir! Əbədi Allah yanımıza enib bizlərdən biri olur ki, bizi Onun “İmmanuel” – “Allah bizimlədir” olduğuna inandırsın.

İsa Mt. 18:20-də demişdi ki, harada iki ya üç nəfər Mənim adımla yığılarsa, Mən də orada, onların arasında olacağam. Məsih Öz xalqı ilə Müqəddəs Ruhun vasitəsilə olur. Məsih ardıcıllarını Özü ilə yaxın ünsiyyətə dəvət edir: “Bax qapının önündə durub onu döyürəm; kim səsimizi eşidib qapını açsa, onun yanına gələcəyəm və Mən onunla, o da Mənimlə birgə şam edəcəyik” (Vəhy. 3:20).

`Vəhy 21:1-3-ü oxuyun. Xilas olunmuşların Allahla ünsiyyəti necə olacaq?`

Yeni Yerusəlim göydən yerə enəcək. Yəhya belə elan edir: “Budur, Allahın məskəni insanların arasındadır. Allah onlarla birgə məskən salacaq; onlar Onun xalqı olacaq, Allah Özü onların Allahı olaraq aralarında yaşayacaq” (Vəhy 21:3). Yeni Yerusəlimdə məbəd yoxdur (Vəhy 21:22), çünki bütün şəhər məbəd – Allahın məskənidir. Müqəddəs məkandakı Ən Müqəddəs yer kub formasında olduğu kimi şəhərin uzunluğu, eni və hündürlüyü də bir-birinə bərabərdir (Vəhy 21:16). Günah, ölüm və əzab-əziyyətin olmayacağı bir dünyada bilavasitə Allahımızın hüzurunda əbədi olacağıq.

`Biz İsada verilmiş vədə baxaraq, sonacan imanda möhkəm dayanmağı necə öyrənə bilərik?`