---
title:  Hüzur çadırındakı Allahın hüzuru
date:   24/09/2025
---

`İsraillilər İlahi hüzur barədə necə öyrənirdilər?`

Çıxış kitabının sonuncu fəsli (Çıx. 40) hüzur çadırının həsr olunmasını və On əmrin verilməsini təsvir edir. Hüzur çadırının həsr olunması İsrail üçün Sinada ən böyük hadisə idi.

Allahın izzəti Onun müqəddəsliyi, xarakteri və mərhəmətinin təcəssümü olan hüzurudur (Çıx. 3:5; 33:18, 19). Onun hüzuru hüzur çadırını doldurur və izzət buludu kimi görünən olurdu (yəh. şxina). Çıxış kitabı öz tamamlanmasında Allahın gündüz buludda, gecə isə od sütununda görünən yol göstərici hüzurunu qeyd edir. İsraillilər yalnız Allahın reallığını deyil, həmçinin Onun onları apararkən yaxın və daimi hüzurunu görməli idilər.

Musa hüzur çadırını Misirdən çıxdıqları ikinci ilin birinci ayının birinci günündə qurmuşdu (Çıx. 40:2, 17). O, həmçini Harun və onun oğulları daxil olmaqla, onları kahinliyə həsr edərək hər şeyi məsh yağı ilə məsh etmişdi (Çıx. 40:9, 13-15). O Ən Müqəddəs yeri və daxili həyəti dolaşaraq, hər şeyi Rəbbə həsr etmişdi. Beləcə Musa müqəddəs məkanda bütün ibadətin başlanğıcını qoymuşdu (həmçinin bax, Say. 7:1). Musa yalnız müqəddəs məkanın açılış vaxtı Ən Müqəddəs yerə girə bilmişdi; ondan sonra orada hər il Kəffarə günündə yalnız baş kahin xidmət edə bilərdi (Lev. 16:2, 17).

Müqəddəs kitabda işin tamamlanması barədə deyilən üç hadisə vardır: 1) yaradıcılıq həftəsinin sonunda Allah yaratdıqlarının tamamlanmasını qeyd edir (Yar. 2:1-3); 2) müqəddəs məkanın tikintisinin tamamlanmasında: “Musa işləri bitirdi” (Çıx. 40:33) və 3) Süleyman məbəddə işləri qurtararkən (1 Pad. 7:51).

Yaradılışla yer məbədi arasındakı bu əlaqə Rəbbin satınalınmışlarla “Allahın məskəni” olan yeni yerdə - Yeni Yerusəlimdə məskunlaşacağı vaxtdakı ümumdünya ölüçüsünə işarə edir (Vəhy 21:2, 3; müq. edin Vəhy 22:1-4).

Məbədin Allahın hüzurunun buludu ilə dolması (Çıx. 40:34) Musanın doğulması ilə başlamış və on cəza vaxtı misir allahlarının məğlubiyyəti ilə Misirdən çıxışla, Misir ordusunun məğlubiyyəti və nəhayət, Allahın Sina dağındakı açılışı ilə davam edən hadisələrin möhtəşəm zirvəsi olmuşdu.

`Siz elə indi həyatınızda Allahın hüzurunu necə hiss edə bilərsiniz? Bu nəyə görə vacibdir?`