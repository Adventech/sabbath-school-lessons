---
title:  Rəbbin Mələyi
date:   07/07/2025
---

“Rəbbin Mələyi” Musaya “bir kol arasından od-alov içərisində” görünmüşdü (Çıx. 3:2). Məhz Rəbb İsanın Özü Musa ilə “kolun ortasından” danışmışdı (Çıx. 3:4).

Qoy sizi İsa Məsihin təsviri üçün istifadə olunan “Rəbbin Mələyi” titulu çaşdırmasın. “Mələk” sözünün özü “elçi” (yəh. malax) deməkdir. Kontekstdən asılı olaraq, malax ya insan, ya İlahi varlıq deməkdir (Mal. 3:1). Müqəddəs kitabda “Rəbbin Mələyi”nin İlahi şəxsiyyətə aid olduğu bir çox hallar qeyd olunmuşdur (məs., Yar. 22:11, 15-18; 31:3, 11, 13; Hak. 2:1, 2; 6:11-22; Zək. 3:1, 2). Bu Rəbbin Mələyi yalnız Rəbbin adından danışmır. Çünki o Rəbbin Özüdür. İsa Atanın kəlamını bizə çatdırmaq üçün göndərilmiş Allahın elçisidir.

`Çıx. 3:7-12-ni oxuyun. Allah Musaya Misirdə qul edilmiş israillilərin taleyinə nəyə görə müdaxilə etmək istədiyini necə izah etmişdi? Rəbbin bu sözlərində ağrı və əzab çəkən hər kəsə hansı Xoş xəbər vardır?`

Allahın xalqının Misirdə çəkdiyi əzab-əziyyət kömək barədə fəryad və güclü nalə kimi canlı təsvir olunur (Çıx. 2:23-25). O onları “xalqım” (Çıx. 3:7) adlandırırdı, yəni Sinaya və Əhdin hüquq cəhətdən qüvvə ilə hansısa sənədin verilməsinə qədər onlar Onun xalqı olduğuna görə O onları Kənan torpağında yerləşdirmək və Onun ardınca getmək şərti ilə əcdadlarına vəd verdiyi kimi onlara xoşbəxt həyat bəxş etmək istəyirdi.

Allah Musaya fironun yanına müəyyən məqsədi yerinə yetirmək üçün göndərdiyini demişdi: “Buna görə də get. Səni fironun yanına göndərirəm ki, xalqım İsrail övladlarını Misirdən çıxarasan” (Çıx. 3:10). Allah onları yenə “xalqım” adlandırır.

Musanın üzərinə qoyulmuş o vəzifə çox çətin idi. Musa qarşıdakı hadisənin və ondakı rolunun bütün əhəmiyyətini dərk edərək belə bir sual vermişdi: “Mən kiməm?”. Biz onun sözlərində onun xarakterinin əksini – itaətkarlıq və şəxsi ləyaqətsizlik hissini görürük.

`Rəbbin ardınca getməyə və Onun üçün nəsə etməyə can atan hər bir kəs üçün itaətkarlıq və şəxsi ləyaqətsizliyin dərk olunması nə üçün bu qədər vacibdir?`