---
title:  Rəbbin adı
date:   08/07/2025
---

`Çıx. 3:13-22-ni oxuyun. Musa Allahın adını nəyə görə bilmək istəyirdi? Onun adının mənası nədir?`

Allah Musaya Özünü exye aşer exye kimi təqdim edir ki, bu da “Mən olacağam” və ya “Mən Kiməmsə Oyam” deməkdir. Çıx. 3:12-də Allah eyni exye – 14-cü ayədəki feldən Musaya (səninlə) olacağam deyərkən istifadə edir. Bu, Allahın əbədi olması deməkdir. O dərkedilə bilməyən Allahdır (fövqəl dünya), eyni zamanda daxili (yanımızda olandır), çünki O “ruhu əzilənlərlə və özünü aşağı tutanlarla” (Yeş. 57:15) birlikdə olur. Allahın “Rəbb Allah” şəxsi adı (adətən “Rəbb” kimi tərcümə olunan) İsraillilərə lap əvvəldən onun daha dərin mənasını bilməsələr də, məlum idi. Musa da Rəbb Allah adını bilsə də, başqaları kimi o da onun həqiqi mənasını bilmirdi. Onun “Sənin adın nədir?” sualı onun daha dərin mənası barədə verilən sualdır.

Çıx. 6:3-də mühüm bir eyham var. Allah demişdi: “Mən İbrahimə, İshaqa və Yaquba Külli-İxtiyar Allah adı ilə göründüm, ancaq Rəbb adı ilə Özümü onlara tanıtdırmadım [Rəbb Allah, yod, xey, vav, xey, tetraqrammaton] (Çıx. 6:3). Bu o demək deyil ki, Adəm, Nuh, İbrahim və başqa ağsaqqallar Rəbb Allah adını bilmirdilər (Yar. 2:4, 9; 4:1, 26; 7:5; 15:6-8 və s. bax). Əksinə, bu o deməkdir ki, onlar onun həqiqi mənasını bilmirdilər.

Rəbb Allah adı Onun şəxsi Allah, Öz xalqının Allahı və əhd Allahı faktına işarə edir. O insan işlərinə müdaxilə edən, bizə yaxın olan Allahdır. Külli-İxtiyar Allah (Yar. 17:1) xalqın həyatına heyrətamiz surətdə Öz gücü ilə müdaxilə edən Allahdır, lakin Rəbb Allah məhəbbət və qayğı göstərərək, Öz mənəvi gücünü göstərən Allahdır. O Elohim kimi eyni Allahdır (“qüdrətli, güclü, dərk edilə bilməyən Allah”, “bütün insanların Allahı”, “Kainatın Hökmdarı”, “hər şeyin Yaradıcısı”), lakin Rəbb adı ilə Onun bəşəriyyətə olan münasibətlərinin digər tərəfləri açılır.

Adı bilmək yaxud Allahın adını çağırmaq sehirli bir şey deyil. Söhbət Onun adının bəyan edilməsindən gedir ki, bu da Onun yanına imanla gələnlərin hamısına təklif etdiyi Allah və xilas barədəki həqiqəti başqalarına öyrətmək deməkdir. Yoelin dediyi kimi “Amma Rəbbin adını çağıran hər kəs xilas olacaq” (Yoel 2:32).

`Siz öz həyatınızda Rəbbin Özünü ona həsr etmiş hər kəslə qurmağa can atdığı yaxınlığı necə hiss etmisiniz?`