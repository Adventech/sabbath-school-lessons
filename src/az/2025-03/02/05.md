---
title:  Dörd bəhanə
date:   09/07/2025
---

`Çıx. 4:1-17-ni oxuyun. Musa Allahın çağırışına cavab verməkdən imtina etməsini izah edərkən hansı sübutları göstərir?`

Musa Allahın ona tapşırdığı vəzifədən bir daha imtina etməyə çalışır (Çıx. 3:11). O Misirə gedib firona qarşı durmaq istəmirdi. Axı o, əvvəllər təkbaşına yəhudilərə kömək etməyə çalışarkən, artıq bir dəfə uğursuzluğa düçar olmuşdu. Ondan başqa onun öz xalqı ona inanmır və onu bir rəhbər kimi qəbul etmirdi. Ona görə onun etirazı: “Bəlkə onlar mənə inanmayaraq sözümə qulaq asmayacaqlar?” (Çıx. 4:1) – sualı yeni şeyi bilmək məqsədilə verilmiş sual deyildi. O, Allahın xahiş etdiyi və onu üzərinə götürmək məsuliyyətindən imtina etmək cəhdi idi.

Musaya İsrailin ağsaqqallarının, sonra isə fironun qarşısında həyata keçirilməli olduğu iki heyrətamiz əlamət verilmişdi: 1) onun əsası ilana, sonra yenə əsaya çevrilir; 2) onun əli cüzamla örtülsə də, sonra bir andaca sağalır. Hər iki möcüzə ağsaqqalları Allahın onların xeyrinə işləyəcəyinə inandırmalı idi. Əgər onlar inanmasa, ona üçüncü möcüzə əlavə olunacaqdı, yəni sular qana dönəcəkdi (Çıx. 4:8, 9).

Allah Musaya o böyük əlamətləri versə də, o yenə başqa – dördüncü bəraətdən danışır: “çünki dili ağır, səlis danışmayan bir adamam”.

`Çıx. 4:10-18-i oxuyun. Sizcə, Musanın imtina etməsinin həqiqi səbəbi nədə idi? Öz həyatınızdan olan buna bənzər təəssüratlarla bölüşün.`

Bu dörd bəhanə Musanın Allahın çağırışının ardınca getmək istəməməsini göstərir. O getmək istəməməsini məntiqə uyğun etirazlarla örtür. İlk üç bəhanə sual formasında ifadə olunur: 1) mən kiməm? 2) Sən kimsən? 3) onlar mənə inanmasa, necə olacaq? Dördüncü etiraz təsdiqdir: 4) “mən səlis danışa bilməyən bir adamam”. Allah o bəhanələrə reaksiya verərək kəsərli bir qərar çıxartmışdı. O onlara cavab olaraq bir çox ruhlandırıcı vədlər verir.

Musa sonra birbaşa xahiş edir: “Ya Xudavənd, yalvarıram, başqa adamı göndər” (Çıx. 4:13) deyə beşinci və axırındı etirazını bildirir. Allah cavabında ona deyir ki, O artıq onun qardaşı Harunu onu qarşılamağa göndərmişdir ki, onu ruhlandırsın. Musa heç bir söz demədən razılaşır və Misirə yollanmazdan əvvəl Yetrodan xeyir-dua verməsini xahiş edir.

`Sizcə, Musanı ona təklif olunan missiya ilə razılaşmağa inandıran nə oldu?`