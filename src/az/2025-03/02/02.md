---
title:  Yanıb sönməyən kol
date:   06/07/2025
---

Musa Midyan səhrasına qaçandan sonra onun həyatı nisbətən asan olmuşdu. O evlənmiş, Gerşom və Eliezer adlı iki oğlu doğulmuşdu (Çıx. 18:3, 4) və o qaynatası Yetronun və Midyan kahininin böyük ailəsinin üzvü olmuşdu. Həmin sakit 40 ili Davud kimi çoban olarkən (2 Şam. 7:8), xüsusilə təbiətdə görünən Allahın hüzurundan zövq alaraq keçirmişdi.

Lakin o müddət Musaya yalnız ona görə verilməmişdi ki, o çiçəklərin ətrindən həzz alsın (ola bilsin onun vəziyyətində o böyürtkən yaxud anabazis imiş, çünki Midyanda kaktus bitmir). Həyatın Rəbblə olan o illəri onu dəyişib rəhbər roluna hazırlamışdı. Allah o səhralıq yerlərdə Musadan istifadə etmişdi ki, o göydən gələn ilhamlanma ilə ən qədim Müqəddəs kitabları – Əyyub və Yaradılış kitablarını yazsın (bax, Hellen Uayt. Ağsaqqallar və peyğəmbərlər. S. 251; YGA Müqəddəs kitab şərhi. 3 C. S. 1140). Musa Allahdan həmçinin böyük mübarizə, yaradılış, günahabatma, daşqın, ağsaqqallar və ən əsası da xilas planı barədə ən mühüm açılışları almışdı. Beləliklə, Musa bütün bəşəriyyətə yaşayan Allah, Yaradıcı və Qoruyucumuz barədə biliyi və planetimizə hərc-mərcliyi salmış günah dünyasında Allahın nələr etdiyi barədəki bilyi ötürərək çox mühüm bir rol oynamışdı. Müqəddəs kitab hekayəsi və xilas hekayəsi Musanın bizə xüsusən Yaradılış kitabında Allahdan olan ilhamlanma ilə təqdim etdiyi vacib əsas olmadan böyük məna daşımır.

`Çıx. 3:1-6-nı oxuyun. Rəbbin Musaya “İbrahimin Allahı, İshaqın Allahı və Yaqubun Allahı” kimi təqdim olunma faktının hansı əhəmiyyəti var?`

Musa yanan kolun alovdan yanıb-sönmədiyini görəndə möcüzə gördüyünü və düz onun qarşısında nəsə həyəcanlı və mühüm bir hadisənin baş verdiyini başa düşmüşdü. O yaxına gələndə Rəbb ona dərin hörmət göstərməyin əlaməti kimi ayaqqabısını soyunmağı əmr etmişdi, çünki o yeri Allahın hüzuru müqəddəs etmişdi.

Rəbb Musaya Özünü “İbrahimin Allahı, İshaqın Allahı və Yaqubun Allahı” kimi təqdim etmişdi (Çıx. 3:6). Rəbb ağsaqqallara vəd vermişdi ki, Kənanı onların nəsli irs alacaq. Musa da bu vəd barədə bilirdi. Beləliklə, Allah hələ bu barədə danışmağa başlamazdan əvvəl artıq Musaya nəyin baş verəcəyi və onun hansı mühüm rol oynamalı olduğunu anlatmışdı.

`Allah Musanın üzərinə qoyulmuş missiyanı yerinə yetirməyə hazır olduğunu qət etməzdən əvvəl ona səksən il tələb olunmuşdu. Səbr barədə bu hekayədən hansı dərsi götürmək olar?`