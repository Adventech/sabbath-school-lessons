---
title:  Hüzur çadırı
date:   14/09/2025
---

`Çıx. 33:7-11-i oxuyun. Allah Musadan hüzur çadırını qurmağı nəyə görə istəmişdi?`

Biz “hüzur çadırını” (İsrail düşərgəsinin xaricində qurulduğu) daha sonra qurulmuş və düşərgənin mərkəzinə yerləşdirilmiş çadırla qarışıq salmamalıyıq. Biz Musanın hüzur çadırında Allahla nə qədər tez-tez məsləhətləşdiyini bilmirik. Lakin bir şeyi dəqiq bilirik: Musanın Allahla görüşləri onları sıx dostluğa gətirib çıxarmışdı. “Rəbb Musa ilə üz-üzə, dostu ilə söhbət etdiyi kimi danışardı” (Çıx. 33:11). Dost məsləhətləşə biləcəyimiz və praktiki olaraq hər şeyi açıq müzakirə edə biləcəyimiz və onun o barədə başqalarına heç vaxt danışmayacağına əmin olduğumuz şəxsdir. Dostluq həyatımızda ən arzu olunan bir münasibətdir. Dost oynaya biləcəyimiz ən gözəl rollardan biridir.

Musanın Çıxış kitabının 19-34-cü fəsillərində təsvir olunmuş hekayəsi Allahın həyatımızı dəyişməsinin ən gözəl bir nümunəsidir. Allah o görkəmli rəhbərlə münasibəti necə qurmuşdu? Musanın həyatının araşdırılması onun yalnız Allahın gücünü deyil, həmçinin Onun məhəbbət və xarakterini dərk etmədə daim böyüməsini göstərir. Bu dərketmə bizim Allahla ünsiyyətimizin ayrılmaz hissəsidir.

Sina dağına gələnə qədər Allah Musadan güclü surətdə artıq onu rəhbərin xüsusi roluna hazırlayaraq istifadə etmişdi. Musa midyan ölkəsində qoyunların qayğısına qalarkən Allah onu iki – Əyyub və Yaradılış kitablarını yazmağa ilhamlandırmışdı. O, Misir allahlarının və qüdrətli Misir ordusunun Qırmızı dənizdə məğlub olmasının şahidi olmuşdu. O bir neçə həftə ərzində Allah İsraili Misirdən Sinaya necə apardığını müşahidə etmişdi. O təcrübə Musanın simasında silinməz bir iz buraxmış və o, İsraili əhd olunmuş Ölkənin sərhədinə qədər otuz doqquz il aparmaqda davam etmişdi. Müqəddəs kitab xəbəri bildirir ki, Musa Allahın sadiq qulu (Qan. 34:5; Yeşua 1:1), qaranlıqda saçan daimi nur, başqaları ilə müqayisə oluna bilən nümunəvi bir peyğəmbər olmuşdur (Qan. 18:15, 18). İnsanlar heç də həmişə onun göstəriş və sözlərinə riayət etməsələr də, o dəyişilmə bələdçisi idi. Lakin onlar bunu edərkən xoşbəxt yaşayırdılar.

`Biz Musanın həyatından ilhamlanmanı götürə bilərik. Çünki onun qeyri-adi nümunəsi bizə özümüzü Onun dəyişdirməsi üçün açarkən Allahın nəyə qadir olduğunu göstərir. Allahın həyatınıza güclü təsir etdiyini dərk edərkən Allahla yolunuzda hansı dönüş anları olmuşdur?`