---
title:  “İzzətini mənə göstər”
date:   16/09/2025
---

Allahın xalqı Allahdan uzaqlaşıb qızıl danaya səcdə edəndən sonra Musa israillilər üçün vəsatətçilik edib Rəbbin onları əhd olunmuş Ölkəyə aparmaqda davam edəcəyinə əminlik almaq istəyirdi. O ürəyinin dərinliyində Rəbbi daha yaxından tanımaq istəyirdi.

`Çıx. 33:18-23-ü oxuyun. Allah Musanın Onun izzətini görmək barədəki xahişinə necə cavab vermişdi?`

Musa Rəbbə “izzətini mənə göstər” deyə yalvarmışdı. Rəbb də Öz mərhəmətinə görə izzətini ona göstərdi. Lakin Allah Musanın xahişinə cavab verərək, ona Özünün “hər cür yaxşılığını” (MKTİ) göstərməyi söz vermişdi. Əminliklə nəticə çıxarmaq olar ki, Allahın izzəti onun mərhəməti, yəni Onun xarakteridir (bax həmçinin, Uayt H. Həvarilərin işləri. S. 576; Həyat dərsləri. S. 414, 415; Peyğəmbərlər və padşahlar. S. 313).

“Allahın izzəti Onun övladlarına Öz ləyaqətini verməsində görünür. O, insanların yüksək kamilliyinə çatmasını istəyir (Uayt H. Həvarilərin işləri. S. 530). Onun izzəti tövbə etmiş günahları qəbul etməkdən (bax, Uayt H. Peyğımbərlər və padşahlar. S. 668) və onları dəyişmək üçün lazım olan hər şeyi verməkdən ibarətdir. Eyni zamanda bizim “izzətimiz” şəxsi həyatımızda Onun xarakterini açmaq və başqalarına Onun barəsində danışmaqdan ibarətdir.

Allahın xarakteri Onun lütfü, mərhəmət və incə məhəbbətinin bu əksi bizim əməllərimizdə görünməlidir. Beləliklə, bizdə yalnız dünya üçün xeyir-dua olmaq şansı yox, həmçinin bizi müşayiət edən Kainat üçün parlaq nur olmaq şansı var. Paulun dediyi kimi: “Çünki mənə elə gəlir ki, Allah biz həvariləri ölümə məhkum olunanlar kimi ən sonda nümayiş etdirdi. Biz də həm dünya, həm mələklər, həm də insanlar üçün bir tamaşa olduq” (1 Kor. 4:9). Bu ümumdünya ölçüsü bizim həyat və xidmətimizə çətin təsəvvür edə biləcəyimiz məna və məqsəd verir.

Rom. 2:4-də Paul deyir ki, “Onun xeyirxahlığı sənə tövbəyə yönəldir”. Başqa sözlə, Müqəddəs Ruhun işarə etdiyi məhz Allahın xeyirxahlığı və Onun xarakteri insanları günahlı olduqlarına və xilasa ehtiyaca inandırır. Həqiqətən, biz çarmıxa baxarkən və orada kimin (Rəbbin Özü) olduğunu və Onun orada nəyə görə olduğunu dərk edərkən (çünki O bizi sevmiş və bizi xilas etməyin yeganə yolu olmuşdur), biz Onun xeyirxahlıq və xarakteri barədə çox böyük açılış alırıq.

`Siz çarmıx və onun Allahın xarakteri barədə nə dediyi üzərində düşünmək üçün nə qədər vaxt keçirirsiniz?`