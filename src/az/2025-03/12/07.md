---
title:  Gələcək tədqiqatlar üçün
date:   19/09/2025
---

H. Uaytın “Ağsaqqallar və peyğəmbərlər” kitabından “Sina dağının ətəyindəki bütpərəstlik” fəslini (s. 327-330) oxuyun.

Buludlu bir gündə ata və oğul kilsəyə gəlmişdilər. Onlar müxtəlif müqəddəs kitab səhnələrinin təsəvvürlərinin şəkil və ya naxışlarına baxarkən qəflətən günəş şüşə tablonun arasından parıldamış və içindəki insanları heyrətamiz bir nurla işıqlandırmışdı. Balaca oğlan atasından soruşub: “Ata, şəkildəki insanlar kimdir? Ata məsihçilik, Məsih yaxud Onun şagirdləri barədə çox bilməsə də, tələsik belə bir cavab vermişdi: “O insanlar məsihçidirlər”. O şəkil oğlanın yaddaşında qalmışdı. Bir dəfə o oğlanın müəllimi sinifdə belə bir sual vermişdi: “Uşaqlar, siz məsihçilərin kim olduğunu bilirsinizmi”? Balaca oğlan kilsədəki parlaq tablonu xatırlayıb belə cavab vermişdi: “Mən bilirəm. Məsihçilər üzlərindən nur saçan insanlardır. Çünki günəş onların arasından parlayır. İsa Öz ardıcıllarına buna bənzər söz demişdi: “Eləcə də sizin nurunuz insanların qarşısında elə parlasın ki, onlar xeyirxah işlərinizi görüb göylərdə olan Atanızı izzətləndirsinlər” (Mt. 5:16). Yalnız nur saçan insanlar başqalarına dəyişməkdə kömək edə bilərlər.

**Müzakirə üçün suallar:**

`“Əgər Allahın qarşısında özümüzü itaətə gətirsəydik, xeyirxah, tərbiyəli, mehriban olub bir-birimizə şəfqət göstərərdik, o zaman bu gün Allaha iman edib dönən bir nəfərin həqiqəti qəbul etdiyi yerdə yüzlərlə insan olardı” (Uayt H. İbadətgah üçün şahidlik. C. 9. S. 189). Burada bizim xarakter, əməl və baxışlarımızın şahidliyimizə necə təsir etməsi barədə hansı mühüm xəbər vardır?`

` Çıx. 34:6, 7-ni tamamilə haqlı olaraq, Yəh. 3:16 ilə müqayisə edib onu Əhdi Ətiqin “qızıl” ayəsi adlandırırlar. Nə üçün?`

`Sizin Allah “necə Allahdır” – deyə soruşan insanlara Çıx. 34:6, 7-də Allahın özünü aşkar etməsinə əsaslanaraq, Onun xarakterinin gözəlliyini necə izah edə bilərsiniz?`

`Qrupunuzda ünsiyyətdə olduğunuz məsihçilərin xarakter və hərəkətinin sizin Allahla ünsiyyətinizə necə təsir etdiyini müzakirə edin. Təcrübənizin əsasında xeyirxah, alicənab, tabe edilmiş itaətkar və bağışlanmanı göstərənlərin təsirinin necə olmasından danışın. Eyni zamanda qeyri-səmimi, bağışlamayan və təkəbbürlü “məsihçilər” sizin Rəblə ünsiyyətinizə necə təsir etmişdir?`