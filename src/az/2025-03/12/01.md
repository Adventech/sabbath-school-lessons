---
title:  “İzzətini mənə göstər”
date:   13/09/2025
---

### Araşdırma üçün müqəddə kitab ayələri

**Əsas hissə:** Çıx. 33:7-34:35.

**Əlavə ayələr:** Qan. 18:15, 18; Yəh 17:3; Rom. 2:4; 2 Kor. 3:18.

> <p>Yadda saxlanacaq ayə</p>
> “Musanın qarşısına keçərək dedi: “Rəbb Mənəm, rəhmli və lütfkar Rəbb Allaham. Mən hədsiz səbrli, bol məhəbbətli və sədaqətliyəm, minlərlə nəslinə məhəbbətimi göstərərəm, cəzanı, qanunsuzluğu və günahı bağışlayaram; lakin cəzasız qoymaram, ataların cəzasını üçüncü-dördüncü nəslə qədər nəvə-nəticələrinə verərəm” (Çıx. 34:6, 7).

Bizim hər birimizə ruhən böyümək lazımdır. Böyümə olmadan ruhani həyat ölümə məhkumdur. Həvari Paul bəyan edir: “Lakin Rəbbimiz və Xilaskarımız İsa Məsihin lütfündə və Onu tanımaqda böyüyün. Ona indi və əbədi olaraq izzət olsun! Amin” (2 Pet. 3:18). Biz böyüməyi arzulamalıyıq. Biz hər gün buraxılışın olmadığı, daim təlim prosesinin getdiyi Allahın universitetində oxuyuruq. Böyümənin hər bir mərhələsində biz Allaha bizdən onun Məsihdə olmağa çağırdığı insan yaratmasına yol verən zaman kamil ola bilərik.

Gəlin məktəbi xatırlayaq. Yüzə qədər saymağı və oxumağı bacaran birinci sinif şagirdləri ikinci sinfə keçməyə hazır olurlar. Çünki onların biliyi o pilləyə uyğun gəlir və inkişafın zirvəsində yerləşir. Lakin yuxarı sinif şagirdlərində o cür bilik səviyyəsi olsaydı, o onun təhsilində ciddi nöqsan olardı. Eyni şey bizim Allahın lütfündə və Onu tanımaqdakı böyüməmizdə də baş verir. İnkişafımızın hər bir mərhələsində Məsih Öz sahəsində olduğu kimi biz də öz sahəmizdə kamil ola bilərik.

Biz bu həftə Musanın Allahın öyüd-nəsihətlərini öyrənib onlara əməl edərək Rəblə bir yol getməkdə necə böyüdüyünü araşdıracağıq.