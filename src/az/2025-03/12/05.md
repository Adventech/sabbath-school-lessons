---
title:  Allahın Özünü aşkara çıxarması
date:   17/09/2025
---

`Çıx. 34:1-28-i oxuyun. Musa özü ilə dağa iki lövhəni nəyə görə götürməli idi?`

Musa özü ilə parça-parça etdiyi birincisinə bənzəyən iki daş lövhə götürməli olmuşdu (Çıx. 32:19). O Sina dağında yeddinci dəfə Rəblə görüşməyə hazırlaşırdı. Onun əvvəlki dağa qalxması bu ayələrdə xatırlanır: 1) Çıx. 19:3, 7; 2) Çıx. 19:8, 14; 3) Çıx. 19:20, 25; 4) Çıx. 20:21; 24:3; 5) Çıx. 24:9, 12-18; 32:15; 6) Çıx. 32:30, 31.

`Allah Öz izzətini Musaya necə açmışdı (34:5-7)?`

Musa səhər tezdən dağa qalxmağa başladı. O artıq Allahın xarakterinin o izzətli açılışına hazır idi. Allahın xarakterinin gözəlliyi ən çox o heyranedici özünü aşkar etmədə izah olunur. O təsvir Allahın Kim olması barədə ən vacib təsəvvürdür və o bütün müqəddəs kitabdan qızıl xətt kimi keçir (Say. 14:18; Neh. 9:17; Məz. 103:8; Yoel 2:13; Yun. 4:2). Rəbbin burada bəyan etdiklərini Əhdi Cədiddə Yəh. 3:16 ilə müqayisə etmək olar. Müqəddəs kitabın müxtəlif yerlərində onun müəllifləri var olan Allahın özünü bəyan etməsindən istifadə edərək təkrar edir yaxud genişləndirirlər, çünki Onun xarakterini düzgün başa düşmək lazımdır.

`Müqəddəs kitaba əsasən, bütün insanlar yaradılışda malik olduqları izzətdən məhrum olmuşlar. Biz o izzəti yenidən necə əldə edə bilərik? Çıx. 34:5-7-yə əsasən, izzət sözü nəyi nəzərdə tutur?`

Musa Allahın adının o müstəsna və nadir şərhini alarkən diz çöküb Rəbbə izzət vermişdi. Biz özümüz üçün Allahın məhəbbət, lütf, mərhəmət, şəfqət, sadiqlik, bağışlama, müqəddəslik və ədalətini açarkən biz Ona tərəf güclü cəzbetməni hiss edirik. Biz məhz Onun müstəsna xüsusiyyətlərinə heyran olarkən Onu sevməyə başlayırıq ki, bu məhəbbət Ona xidmət və tabe olmaq istəyinə aparır. Çünki O bizi sevmişdir. Biz onu o sevgiyə cavab olaraq sevirik (1 Yəh. 4:19).

Bu özünü aşkar etmədə Allah Musanı inandırır ki, O Öz xalqı üçün ecazkar işlər görəcək və onu əhd olunmuş Ölkəyə aparacaq. O digər xalqların da əzəmətini görüb heyranedici işini görəcəyi vədini verərək Musa ilə əhdini bərpa edir. “Budur, Mən sənin bütün xalqınla əhd kəsirəm. Hamının qarşısında elə möcüzələr edəcəyəm ki, beləsi dünyada heç yerdə, heç bir millət arasında yaranmamışdı. Sizin aranızdakı bütün xalqlar görəcəklər ki, Rəbbin işi, Mənim sənin üçün etdiyim şeylər qorxuncdur” (Çıx. 34:10).

Lakin israillilər Allaha tabe olmalı və mütləq firavan yaşamaq üçün on aydın şərtə əməl etməli idilər. Sonra Allah Musadan artıq pozulmuş o əhdin məzmununu yazmağı istəmişdi (Çıx. 34:27, 28).