---
title:  Gələcək tədqiqatlar üçün
date:   08/08/2025
---

Helen Uaytın “Ağsaqqallar və peyğəmbərlər” kitabından “Çıxış” fəslini (s. 281-290) oxuyun.

Allah israillilərin zəif imanına baxmayaraq, onların tərəfində idi. O onun seçilmiş xalqı olaraq, onları necə fikirləşmək və özünü necə aparmağı öyrətmək və yönəltmək istəyirdi. Allah onları ən kiçik sayda çətinliklərlə üzləşə biləcəyi yerə apararaq istiqamətləndirirdi: Helen Uayt təsdiq edir: “İsraillilər... Allah barədə çox az biliyə və zəif imana malik olduqlarına görə qorxub ruhdan düşə bilərdilər. Onlar silahsız, müharibəyə alışmamış, uzun illər boyu əsarətdən sarsılmış, üstəlik arvad, uşaq və mal-qaralarla yüklənmişdilər. Rəbb onları Qırmızı dənizə tərəf apararkən Özünün rəhmli və dərin düşüncəli Allah olduğunu göstərmişdi” (Ağsaqqallar və peyğəmbərlər. S. 282).

Musanın nəğməsinə həsr olunmuş Andryus Universitetinin müqəddəs kitab şərhində belə deyilir: “Tarixdə Allahın bu satınalma işinə yəqinlik bizi gələcəyə görə heç nədən qorxmamağa əmin edir. Axrıncı bənd Kənanın alınmasında rast gəlinəcək gələcək düşmənlərə həsr olunmuşdur. Allahın “güclü qoluna görə” “onlar daş tək lal-kar oldular” (16-cı ayə). Biz bəzi çətinliklərlə üzləşərkən özümüzü küncə sıxışdırılmış hiss edib haraya müraciət edəcəyimizi bilməyəndə “Musanın nəğməsində” əminlik tapa bilərik, çünki o Allahın xalqının tarixindəki böyük hadisəyə həsr olunmuşdur (Andryus Bible Commentary “Exodus”, p. 214).

**Müzakirə üçün suallar:**

`Biz nəyə görə belə tez-tez israillilərin Misirdən heyrətamiz çıxışından sonra Qırmızı dəniz problemi ilə üzləşdiyinə bənzər şəraitlərə düşürük? Allahın bizə olan mərhəmət və gücünün çoxsaylı şahidliklərinə baxmayaraq, biz nə üçün hələ də çox tez, hətta açıq-aşkar inam çatışmamazlığını ifadə edirik?`

`Firon nəyə görə ilkinlərin ölümü də daxil olmaqla, bütün baş verənlərdən sonra da İsraili təqib etməkdə davam etmişdi? Bu bizə hər birimizin günahdan inadkar olmağımızın nə qədər təhlükəli olması barədə nə deyir?`

`Biz arabir çətinlik və sınaqlarla üzləşsək də, çoxlarımızın həm özümüz, həm yaxınlarımızla pis heç bir şeyin baş vermədiyi yaxşı gün və dövrlər olmuş və indi də vardır. Biz “düşmənin” ərazisində yaşadığımızı başa düşsək belə, bu dövrlərə nəyə görə Allahın lütfü və müdafiəsinin şahidliyi kimi baxmalıyıq, sonda yəni həmişə Allahı yaxşı vaxtlarda da izzətləndirməli olduğumuzu nəyə görə xatırlamalıyıq?`