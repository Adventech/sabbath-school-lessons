---
title:  İmanla düz addım ataraq
date:   06/08/2025
---

`Çıx. 14:13-31-i oxuyun. Allah İsrail oğullarını inamlarının çatışmazlığına baxmayaraq, necə xilas etmişdi?`

Musa xalqı tamamilə Allaha və Onun sözünə etibar etdiyinə görə ruhlandırırdı. O çətin şəraitlərdə idarə olunmalı olan dörd əsas prinsipi ifadə etmişdi:

1. “Qorxmayın” (Çıx. 14:13). Bu söz Rəbbə etibar etmək çağırışıdır. Çünki qorxuya yalnız bu cür üstün gəlmək olar. Yeşaya imanlıların Allahın əllərində olduqlarını, onların Onu Rəbb Allah kimi qəbul etdikləri halda onlara görə Onun müdafiə edəcəyini təsdiq edərək, bizə o həqiqət barədə bu cür xatırladır: “Qorxma, çünki mən səninləyəm, dəhşətə gəlmə, çünki Allahın Mənəm... Çünki sənin sağ əlindən tutub “qorxma sənə kömək edəcəyəm” deyən Allahın Rəbb Mənəm” (Yeş. 41:10, 13).
2. “Durun” (Çıx. 14:13). “Sakit durmaq” yalnız şikayəti dayandırmaq və böyük həyata keçməni gözləmək demək deyil, həmçinin Allaha etibar etmək və Onun əzəmətli müdaxiləsini səbrlə gözləmək deməkdir, çünki O mütləq fəaliyyətə keçəcək.
3. “Rəbbin bu gün sizi necə xilas edəcəyinə baxın” (Çıx. 14:13). İmanımızın artması üçün Allahın rəhbərlik və köməyini qəbul etmək və Onun vəd olunmuş köməyinə görə minnətdar olmaq çox vacibdir. “Baxmaq” gözləri açmaq deməkdir (çünki imansızlıq gözü kor edir). Yalnız Allah qələbə, təhlükəsizlik və xilas verə bilər. Allah həmişə lazımi vaxtda lazım olan hər şeyin qayğısına qalır.
4. “Rəbb sizin üçün döyüşəcək” (Çıx. 14:14). Bu sözlər Allahın etdiklərinə işarə edir. O Öz xalqı üçün şəxsən döyüşəcək. Bu həqiqətin sonuncu sübutu Qolqotadır. Çünki Məsih şeytana çarmıxda qalib gəlmişdi ki, bizə əbədi həyatı bəxş etsin (Yəh. 5:24; İbr. 2:14; Vəhy 12:10, 11). Hətta misirlilər də sonralar Rəbbin israillilərin tərəfində döyüşdüyünü təsdiq etmişdilər (Çıx. 14:25).

Allahın Musaya verdiyi əmr aydın idi: “onlar getsinlər”. Allah Öz planını addım-addım açırdı: 1) Allahın Mələyi və bulud sütunu israillilərin düşərgəsindən çəkilmiş və onları Misir ordusundan qoruyaraq onların arxasında durmuşdu; 2) Musa əlini imanla dənizin üstünə uzatmalı idi; 3) Rəbb suyu iki yerə bölmüş və onu güclü küləklə qurutmuşdu; 4) nəticədə israillilər dənizdən o biri sahilə qurudan keçən kimi keçmişdilər. Misirlilər onları kor-koranə təqib edirdilər. Çünki Allahın Öz xalqı üçün qeyri-adi işlər etdiyini görmürdülər, yəni onlar çox gec olana qədər Çıx. 14:25-də yazılmış onların təsdiqindən bəlli olmuş kimi onu başa düşmürdülər.