---
title:  Qırmızı dənizdən keçid
date:   05/08/2025
---

`Çıxş 13:17-22-ni oxuyun. İsraillilərə Allahın hüzurunun hansı timsalı verilmişdi?`

Od və bulud dirəyi Allahın Onun xalqının arasındakı hüzurunun görünən əlaməti idi (Çıx. 14:24; Say. 12:5, 6).

İsraillilər Allahın göstərişlərinə əməl edərək, Misiri yaxşı təşkil edilmiş bir ordu kimi tərk etdilər. Tsava sözü (“yığma qoşun”, “ordu”) və maxane (“düşərgə”) yəhudi sözləri bu barədə şahidlik edir (Çıx. 6:26; 7:4; 12:17, 41, 51; 14:19, 20 müq. edin Çıx. 13:18-lə). Onlar dəstələrə bölünmüş və ordu kimi irəliləyirdilər. Bilam çox illər sonra İsraili Moav təpələrindən “qəbilələrinə görə yerləşmiş” (Say. 24:2) görmüşdü.

Bu arada “Musa Yusifin sümüklərini özü ilə aparmışdı” (Çıx. 13:19). Bu, ayədə çox mühüm bir detaldır və o Yusifin Allahın vədinə inamın necə yerinə yetməsini göstərir. Yusif öz hüquqlarından istifadə edərək, Misirin cah-cəlalı içində yaşasa da, əhd olunmuş Ölkə barədə heç vaxt unutmurdu. O xahiş etmişdi ki, onun sümüklərini Kənan ölkəsinə aparsınlar (Yar. 50:24, 25). O inanırdı ki, Rəbb mütləq Misirdə İsrailə baş çəkəcək və onları Özünün and içdiyi kimi o Ölkəyə aparacaq (İbr. 11:22). İsrail Kənana gəlib çatanda Yusifin sümüklərini “Yaqubun Şekemdəki tarlasında basdırdılar” (Yeşua 24:32).

`Çıx. 14:1-12-ni oxuyun. Xalqı onların Misirdən son çıxışına qədər hansı sınaq gözləyirdi?`

Eyni zamanda firon ürəyinin əsl motivlərini açırdı. O Allaha müraciət etməmiş və heç vaxt səmimi tövbə yaşamamışdı. Onun Allaha xeyir-dua barədəki xahişi ola bilsin xam-xəyaldan törənmiş sadəcə xəyal olmuşdu. O öz ordusunu toplayaraq, qaçan qulları təqib etməyə başlayır ki, bu da o insanın günahdan nə qədər kor olduğu barədə şahidlik verir.

İsraillilər fironun yaxınlaşan ordusunu görərkən dəfələrlə təkrar etdikləri sözləri söyləyib hisslərini belə ifadə etmişdilər: “Məgər Misirdə qəbirstanlıq yoxdur ki, sən bizi səhrada ölməyə apardın? Bizi Misirdən çıxarıb başımıza nə gətirdin?” (Çıx. 14:11).

Onların artıq övladlarının həyatının xilası daxil olmaqla Allahın gücünün çox gözəl təzahürünün şahidi olduqlarına baxmayaraq, onlar yenə çox imansızlıq göstərirdilər.

`Axrıncı dəfə çətin şəraitlərlə nə vaxt üzləşdiyinizi xatırların. O zaman sizin ilk cavabınız necə olmuşdu? Siz Allaha etibar etmişdinizmi? Yoxsa əksinə, inamınız zəifləmişdi? Sizə növbəti dəfə kömək edə biləcək (bu isə mütləq olacaq) buna bənzər hadisə baş verərkən hansı dərsləri götürmüşdünüz?`