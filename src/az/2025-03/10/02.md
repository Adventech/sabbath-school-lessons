---
title:  Kitab və Qan
date:   31/08/2025
---

`Çıx. 24:1-8-i oxuyun. Allahla Onun xalqı arasında əhdin təsdiqlənməsində Allahın sözünün oxunması (7-ci ayə) və qanın səpilməsi (8-ci ayə) hansı rolu oynayır?`

Sina dağında əhdin bağlanması Allahla Onun xalqı arasında xüsusi münasibətlərin möhkəmlənməsinə yönəlmişdi. Mərasim zamanı insanlar iki dəfə Allahın dediyi hər şeydə tabe olmaq vədini təkrar edirdilər: “Rəbbin söylədiyi bütün sözlərə əməl edəcəyik” deyə onlar əminliklə elan edirdilər. Onlar qətiyyətlə dolsalar da, çox zəif və zərif olduqlarını dərk etmirdilər. Musa xalqın üzərinə qanı çiləyərkən bu yalnız Məsihin xidməti sayəsində İsrailin Allahın öyüd-nəsihətlərinin ardınca gedə biləcəklərinin timsalı olmuşdu.

Müqəddəs kitab Allahı münasibətləri qiymətləndirən, var olan Allahdır. Rəbbimiz üçün birinci yerdə əşya yaxud plan yox, insan şəxsiyyəti durur. Elə buna görə Allah insanlara xüsusi diqqət ayırır və Onun fəaliyyətinin əsas məqsədi hər birimizlə şəxsi münasibət qurmaqdan ibarətdir. Nəhayət, Allah məhəbbətdirsə, O, münasibətləri dəyərləndirən və onların qayğısına qalan Allah olmalıdır. Çünki münasibətsiz məhəbbət ola bilərmi?

İsa demişdi: “Mən yerdən yuxarı qaldırılsam, bütün insanları Özümə cəlb edəcəyəm” (Yəh. 12:32). Allah yalnız bizim əxlaq davranışımıza, düzgün təlim yaxud lazımi hərəkətlərin toplumu ilə, həmçinin hər şeydən əvvəl bizim yaxın ünsiyyətimizlə maraqlanır. Yaradılışda (Yar. 1, 2) verilmiş hər iki Qanun münasibətlərlə bağlı idi: birinci səmaya (şaquli) bizim Allahla ünsiyyətimizə (şənbə), ikincisi isə yerə (üfiqi) insanlar arasındakı münasibətə (nigaha) aiddir.

Biz bəşəri təbiətimizin kövrək, zəif və olduqca günahlı olduğunu etiraf etmək istəmirik. Bizdə şərə qarşı təbii meyllilik var. Yaxşı rəftar etmək üçün bizə kənardan kömək lazımdır. Bu kömək yalnız Allahdan, Onun lütfü, kəlamı və Müqəddəs Ruh vasitəsilə gəlir. Bunların hamısı bizim sərəncamımızda olsa da, yenə də pislik etmək çox asandır, elə deyilmi? Ona görə məhz Allahla sıx şəxsi ünsiyyət həm Sinadakı insanlar üçün vacib olduğu kimi, bu gün də bizim üçün çox vacibdir.

`“Rəbbin söylədiyi sözlərin hamısına əməl edəcəyik” (Çıx. 24:3). Siz Allaha tabe olmağa neçə dəfə çalışmış, lakin buna baxmayaraq, uğursuzluğa düçar olmusunuz? Yeganə hansı qərar doğrudur?`