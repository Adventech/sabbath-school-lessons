---
title:  Allahın Ruhu ilə dolmuşlar
date:   04/09/2025
---

`Məbəddəki xidmətə hazırlıq başlayarkən Allah Musaya hər bir hissə barədə ətraflı tövsiyyələr vermişdi. Kahinlər kahin paltarı, baş kahin isə İsrail oğullarının adlarının yazıldığı xüsusi efod geyinməli idi, o efodun üzərində İsrail oğullarının adları yazılmışdı. Onun ürəyinin üstündə həmçinin Urim və Tummim olan hökm döşlüyü olmalı idi (Çıx. 28). Bütün kahinlər həsr olunma mərasimindən keçməli idilər (Çıx. 29). Diqqətlə hazırlanması tələb olunan digər əşyaların arasında qurbangah, yuyunmaq üçün ləyən, məsh üçün yağ və buxur da var idi (Çıx. 30).`

`Çıx. 31:1-6-nı oxuyun. Allah məbədin bütün hissələrini, əlavə xidmətin hazırlanması, gözəl və doğruluqla tikilməsi üçün hansı xüsusi köməyini göstərmişdi?`

Müqəddəs Yazıda ilk dəfə burada Allahın insanı Allahın Ruhu ilə dolduracağı barədə deyilir. Bu nə deməkdir? Besalel (Betsalel ben-Qur-Allahın Kölgəsi, nur oğlu – red. qeydi) məbəd üzərində nəfis iş görmək qabiliyyəti almışdı. O dolmuşdu, yəni ona sənətkarlıq üçün lazım olan yeni vərdiş, anlayış və biliklər verilmişdi. Bundan əlavə, Allah Oholiav və digər bir çox ustalara o işə kömək etmək üçün eyni Ruhu vermişdi.

Bütün bu yaradıcılığın arasında Allahın şənbəsi Allahla Onun xalqı arasında əlamət kimi Rəbbin onları təqdis etməsi təqdim olunmuşdur. Bu o deməkdir ki, dördüncü əmrə riayət etmək təqdislə bağlıdır. Bİr çox illər keçəndən sonra Yezekel qeyd edib demişdi: “Onlara Öz Şənbə günlərimi də verdim ki, Mənimlə onların arasında əlamət olsun və onları təqdis edənin Mən Rəbb olduğunu bilsinlər” (Yez. 20:12).

Şənbə Rəbbin bizim yalnız Yaradıcımız (Yar. 2:2, 3), Satınalanımız və Allahımız yox (Qan. 5:15; Mk. 2:27, 28), həmçinin müqəddəs Şəxsiyyət olması barədə xatırlatmadır. O insanları Öz hüzuru ilə dəyişir; onlar Onun Ruhu və Kəlamı sayəsində sevən, xeyirxah, təmənnasız və bağışlamağı bacaran insanlara çevirirlər.

Allahın Musaya verdiyi ən yüksək hədiyyə Dekaloq (On əmr) idi (Çıx. 31:18). Allah Özü onu öz barmağı ilə yazmış və iki daş lövhədə On əmri vermişdi (Çıx. 31:18; Qan. 9:9-11). Bu lövhələr Ən Müqəddəs yerdə lütf taxtının üzərində yerləşmiş əhd sandığının içərisində olmalı idi (Çıx. 25:21).

`“Lütf taxtı” ifadəsi qədim yunan tərcüməsində istifadə olunurdu, onun kökünün mənası “mərhəmət” (qədim yunan sözündə “kapporet” – örtmək, örtülü yer; barışıq və təmizlənmədən törəmə kimi) deməkdir. O zaman nəyə görə “lütf taxtı” birbaşa Allahın qanununun üzərində yerləşirdi. Bu faktın arxasında hansı ümid durur?`