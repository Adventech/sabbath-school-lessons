---
title:  Öz xalqının arasında
date:   03/09/2025
---

Allah Öz xalqını öyrətmək üçün müxtəlif yollardan istifadə edirdi ki, onlardan biri məbəd idi. Məbəddə keçirilən bütün xidmətlər İsaya işarə edirdi. Onlar illər ötəndən sonra İsa vasitəsilə həyata keçirilmiş xilasedici planın parlaq surətləri idi.

`Çıx. 25:1-9-u oxuyun. Məbədin əsas məqsədi nə idi (8-ci ayə)?`

Allah israillilərə artıq yaxın olub onları yönəltsə də, o Musaya məbəd tikməyi əmr etmişdi: “Mənim üçün Müqəddəs məkan düzəltsinlər ki, aralarında məskunlaşım” (Çıx. 25:8). Allah həqiqətən onların arasında olduğunu əyani göstərmək istəyirdi. Onların dəfələrlə yanlış hərəkət etməsinə baxmayaraq, O onları tərk etmirdi və “ondan sonra israillilər yenidən göyün rəğbətini əldə edir” (Uayt H. Ağsaqqallar və peyğəmbərlər, s. 343) və İlahi əmr alaraq məbədin tikintisinə başlamışdı.

Müqəddəs kitab bizi əmin edir ki, Allah əllə tikilən məbəd və binalarda yaşamır (Həv. 7:47-50), çünki göylər belə onu yerləşdirə bilməz. Paul Afina aeropaqında elan edir: “Dünyanı və onda mövcud olan hər şeyi yaradan, yerin-göyün sahibi olan Allah əllə tikilən məbədlərdə yaşamaz” (Həv. 17:24). Ondan başqa Süleyman padşah təsdiq edib belə deyir: “Lakin, doğrudan da, Allah yerdə yaşayarmı? Sən göyə və göylərin göyünə sığmazsan, o ki, qaldı mənim tikdiyim məbədə!” (1 Pad. 8:27). Müqəddəs məkan Allahın Öz hüzurunu onlara göstərdiyi yer olmalı idi.

İsraillilər məbədin tikintisi üçün ən yaxşı bəxşişləri könüllü gətirməli idilər. O ianələrin arasında qızıl, gümüş, mis, əbrişim ağacı, qumaş, müxtəlif növ zeytun yağı və buxur var idi.

`Məbədin tikilməsi üçün qiymətli və bahalı materialların istifadə olunması faktı nə barədə deyir? Bu günki həyat üçün ondan hansı dərsləri götürə bilərsiniz?`

Çıx. 25:10-27:21-də məbəd və ondakı xidmət barədə çoxlu təfərrüat verilir. Allah Musaya məbədin qurulması və bəzədilməsi üzrə dəqiq göstərişlər verilmişdi. Bunlar Allahın önündə qoyulmuş əhd sandığının, çörəklər üçün masanın, çıraqdan, qurbangahlar, pərdələrin hazırlanması üzrə ətraflı təlimatlar və həmçinin rənglər və ölçülərə dair göstərişlər idi.

Musa məbədi Allahın ona göstərdiyi nümunəyə uyğun olaraq qurmalı idi (Çıx. 25:9, 40, yəh. tavnit – çertyoj, model, nümunə oxşarlıq, təqdim etmə; 26-30, yəh. mişpat – məhkəmə, hökm, qərar. – red. Qeydi) və səmavi məbədin əksi olan (İbr. 8:1, 2; 9:11) məbəd qurulmalı idi. İsanın ölümünə və səmavi məbəddəki xidmətinə qədər yer məbədi irəlicədən təyin olunan vacib işi yerinə yetirirdi ki, o ondan sonra Məsihin ölüm anında Ən Müqəddəs yerin önündəki pərdənin parçalanması ilə təqdim edilmiş həqiqət öz gücünü itirmişdi (Mt. 27:51; Mk. 15:38).