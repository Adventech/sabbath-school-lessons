---
title:  Tabe olmaq gücü
date:   02/09/2025
---

`İsrail xalqı Sina dağının ətəyində söz verib belə demişdi: “Rəbbin söylədiyi sözlərin hamısına əməl edəcəyik və itaətkar olacağıq”. Yez. 36:26-28-i oxuyun. Həyatımızda tabe olmaq hazırlığı necə görünür?`

İsraillilər üç dəfə çox həvəslə Allaha tabe olacaqlarını elan etmişdilər (Çıx. 19:8; 24:3, 7). Müqəddəs kitabın bizim necə zəif, çox zəif və günaha meyilli olduğumuzu öyrətdiyinə baxmayaraq, itaət çox böyük əhəmiyyətə malikdir. Bu kədərli həqiqət yalnız İsrailin nümunəsində deyil, həmçinin bütün bəşəriyyətin tarixində zahir olmuşdu.

Biz üzləşməli olduğumuz bütün çətinlik və sınaqlara baxmayaraq, Allahın ardınca sədaqətlə getmək üçün özümüzdə gücü necə tapa bilərik?

Çox gözəl xəbər, Allahın bizə Onun əmrlərini yerinə yetmək gücü verməsindən ibarətdir. Daxilimizdə tapa bilməyəcəyimiz kömək bizə çətinlikləri aşmaqda və Allahın nə etdiyini etməkdə kömək edərək kənardan gəlir. Bu, Onun işidir. Yezekel peyğəmbər bu fikri – ürəyimizi dəyişməyə yalnız Allahın qadir olduğu deyildiyi Yez. 36:26, 27-də aydın ifadə etmişdir. O bizim daş ürəyimizi təmizləyərək, onu daha həssas və ətlə əvəz edərək dəyişdirir. Yeşua öz dinləyicilərinə xatırlatdığı kimi: “Rəbbə qulluq edə bilməzsiniz” (Yeşua 24:19).

Allahın ardınca getmək qərarını verə bilərik, çünki bu bizim vəzifəmizdir. Biz hər şeydə daim Ona tabe olmalıyıq. Bu isə çətindir, çünki bizdə heç də həmişə özümüzün dərk etdiyimiz istəyimizlə Ona xidmət etməyin ardınca getməyə gücümüz yetmir. Lakin zəifliyimizi Allaha etibar edərkən O bizi güclü edir. Paul deyir: “Çünki mən zəifləyəndə qüvvətlənirəm” (2 Kor. 12:10).

Allahın Yez. 36:24-30-da nə etdiyinə diqqət yetirin: O toplayır, təmizləyir, kənar edir, verir, yerləşdirir və bizi Onun Qanununa diqqətlə riayət etmək üçün əmrlərdə yeriməyə oyadır. Onun etdiyini siz də edə bilərsiniz. O, Özünü sizinlə eyniləşdirir, siz Onunla sıx ünsiyyətdə olsanız, Onun işləri sizin işləriniz olar. Allahla sizin aranızdakı birlik fəal, güclü və canlı olacaq.

Allah insanlara tabe olmağı buyurur, sonra isə onlara onu yerinə yetirmək gücü verir. Allah həmişə xalqının tələb etdiyini yerinə yetirmək üçün kömək edir. İtaət, bəraət və xilas (Flp. 2:13) kimi Allahın ənamıdır (yalnız bizim fəaliyyət və ya nailiyyətimiz yox.

`Əgər bizə itaət üçün qüvvə vəd olunubsa, o zaman günaha nəyə görə belə tez düşürük?`