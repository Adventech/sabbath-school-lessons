---
title:  Allahı görmək
date:   01/09/2025
---

`Çıx. 24:9-18-i oxuyun. Bu hissədə İsrail oğullarına barəsində danışılan hansı gözəl təcrübə verilmişdi?`

Allahla əhd bərpa olunandan sonra Musa yenidən Sina dağına yollandı. O yolun başlanğıcında tək deyildi. Onu xüsusi yol yoldaşları – israil xalqınının 70 ağsaqqalı müşayiət edirdi. O ağsaqqallar üçün o, çox böyük ruhlu təcrübə idi; onlar Allahı görmüşdülər (teofaniya) və Yazıda o gözəl reallıq iki dəfə qeyd olunur. Ağsaqqallar üçün o, həmçinin birlikdə yeyib-içmək və Allahla əhdi möhürləyə bildikləri bir vaxt idi. O, böyük bir qonaqlıq idi, İsrail Allahı o qonaqlığın Sahibi idi. Allah o ağsaqqallara dərin hörmət göstərmişdi.

Müqəddəs kitab zamanlarında Yaxın Şərqdə həmçinin bəzi dərəcədə bu gün də müasir şam yeməyi mənalı bir hadisə, çox böyük şərəf və üstünlük sayılırdı. O, bağışlanma və dostluq münasibətlərinin möhkəmlənməsini təmsil edirdi. İnsanlar hesab edirdilər ki, həyatda bir-birinə dayaq olmaq və çətin anlarda birlikdə olmaq çox vacibdir. Şam yeməyində onlar vəd verirdilər ki, lazım olanda onların hər biri köməyə gələcək. Bu cür şam yeməyinə dəvət olunma heç də hamının özünə izin verə bilmədiyi xüsusi diqqət əlaməti idi.

O zaman o cür dəvətdən imtina etmək ən pis təhqir hesab olunurdu. Bu, bizə İsa Məsihin günahkarlarla yemək yediyinə görə sərt tənqidə məruz qaldığı Əhdi Cədiddəki hekayələri daha yaxşı başa düşməkdə kömək edir (Lk. 5:30). İmanlılar Rəbbin axşamını bayram edərkən onlar özləri kimi günahkar olan digər imanlılarla birləşirlər. Biz həmin yemək vaxtı İsada əldə etdiyimiz bağışlanma və xilası bayram edirik (Mt. 26:26-30; Mk. 14:22-25; 1 Kor. 11:23-29-a bax).

Təəssüflər olsun ki, Musa ilə birgə yola çıxan insanlardan bəzisi günaha düşüb məhv oldular (Lev. 10:1, 2, 9-a bax). Onların Allahla o cür dərin ünsiyyətinə baxmayaraq, o təcrübə onları dəyişdirib, Allaha döndərə bilməmişdi. Bu, həqiqətə və müqəddəs ənamlara malik olaraq, lakin heç də səmimi dönməyə aparmamaq barədə mühüm bir dərsdir. Onların gördüyü hər şeydən sonra nəticədə onların etdiyini heç vaxt etməyən insanlar kimi olmalı idilər, təəssüf ki, bu onları çox acınacaqlı nəticələrə aparıb çıxarmışdı.

`Yüksək mövqe tutan Harunun oğullarının hekayəsi barədə fikirləşin. Bu, bizə bəxş edilmiş nurun sayəsində həqiqətən üstünlüyə malik olan biz adventistləri bizi necə xəbərdar edə bilər?`