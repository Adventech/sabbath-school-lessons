---
title:  Gələcək tədqiqatlar üçün
date:   05/09/2025
---

Helen Uaytın “Ağsaqqallar və peyğəmbərlər” kitabından “Məbəd və ondakı xidmət” fəslini (s. 343-353) oxuyun.

Məbəd Allahın xalqının etiraf edilmiş günahlarının kəffarə olunduğu müqəddəs yer idi. İsraillilər artıq səhrada olarkən ümumi xüsusiyyətlərdə məlum olmuş xilas planı onda tam açılmışdı.

Məbəddə bəraət, təqdis və məhkəmə kimi mühüm şeylər barədə öyüd-nəsihətlər almaq olardı. Heyvanların hər bir qurban gətirməsi İsanın ölümü, günahların bağışlanması və son nəticədə günahın özünün məhvinə işarə edirdi. Məbəddə qurban gətirmədən savayı salehlik meyarına xidmət edən Allahın Qanunu da yerləşirdi.

“Sandıqda qorunan Allahın Qanunu salehlik və ədalətin böyük meyarı idi. O Qanun günahkara ölüm elan edirdi, lakin Qanunun üstündə lütf taxtı yerləşirdi ki, ondan yuxarıda Allahın hüzuru açılırdı, oradan barışığın sayəsində tövbə edən günahkara bağışlanma verilirdi. Beləcə, məbəd xidmətilə simvolik olaraq təqdim olunmuş Məsihin satın alınmamızın xatirinə etdiyi xidmətdə məhəbbətlə həqiqət bir-birinə qovuşmuş, salehliklə əmin-amanlıq bir-birilə öpüşmüşdü” (Məz. 85:10-a bax) (Uayt H. Ağsaqqallar və peyğəmbərlər. S. 349).

**Müzakirə üçün suallar:**

`Siz neçə dəfə: “Görəsən Rəbbin mənə et dediyi hər şeyi edirəmmi?” Siz bu sözləri həyatınıza nə qədər uğurla keçirmisiniz?`

`Musa özünün Sina dağında olmasının qırxıncı gününün sonunda Allahdan əmr almışdı ki: israillilər şənbəyə riayət etməlidir. Allah şərh edib demişdi ki, şənbə onların Onunla əlaqəsinin əlaməti və onları məhz Onun təqdis etməsi barədə xatırlama olacaq. Şənbəni qorumaqda müqəddəslik və təqdis hansı rolu oynayır?`

`Rəbb israillilərə “aralarında məskunlaşacağam” demək üçün məbəd tikməyi əmr vermişdi. O yerin İsrail üçün xilas mərkəzi olması ideyası çox maraqlıdır. Allahın Öz xalqının arasında məskunlaşdığı məhz orada, məbəddə timsal və surətlərdə xilas planı həyata keçirilirdi. Bu, bizə xilas məsələsində Allahdan tam asılılığımız barədə nə deyir?`

`Qan vasitəsilə günahların məbədə - Allahın evinə aparılması faktı nə deməkdir? Bu heyrətamiz həqiqət tam aydın olmasa da, İsanın çarmıxda bizim üçün nə etdiyini və Onun hal-hazırda göy məbədində nə iş gördüyünü necə əks etdirir?`