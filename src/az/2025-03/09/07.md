---
title:  Gələcək tədqiqatlar üçün
date:   29/08/2025
---

Helen Uaytın “Ağsaqqallar və peyğəmbərlər” kitabından “İsrailə verilmiş Qanun” fəslini (s. 310-314) oxuyun.

Biz düşmənimizin əhatəsində yaşadığımıza görə təəccüblənməyə dəyməz ki, həyatda onun sınaq və azdırmaları ilə üzləşə bilərik. Bizlərdən hansı birimiz günahdan törəmiş və bu dünyanın qeyri-mükəmməlliyindən ağrı və əzab-əziyyət çəkməmişik. Təəssüf olsun ki, o həyatımızın bir hissəsini təşkil edir. Lakin şükürlər olsun ki, Allah bizə o sınaqlara qalib gəlmək üçün güc verir. “Qiymətli Xilaskar” ən lazımlı vaxtda köməyimizə gələcək. Səmaya gedən yol Onun addımları ilə təqdis edilmişdir. Bədənimizi parçalayan tikanlar Onu da yaralamışdır. Bizim daşımağa çağrıldığımız hər bir çarmıxı əvvəlcə O daşımışdır. Rəbb Özü toqquşmaya yol verir ki, canları səmavi rahatlığa hazırlasın. Kədər dövrü Allahın xalqı üçün dəhşətli sınaqdır. Lakin həmin vaxt hər bir həqiqi məsihçi yuxarıya baxmalıdır ki, onu əhatə edən əhd qurşağını görə bilsin” (Uayt H. Böyük mübarizə. S. 633).

**Müzakirə üçün suallar:**

`Əsrlər boyu insanlar Rəbbin bütpərəst millətləri onların ərazisindən nəyə görə qovduğunu, bəzən isə yer üzündən tamamilə sildiyini başa düşə bilməmişlər. Bu, həqiqətən bizdə də heyrət doğurur. Amma diqqətə alsaq ki, Allahın məhəbbəti həmçinin ədaləti nəzərdə tutur, o zaman o hadisələrdə belə Onun yalnız haqlı qəzəbi deyil, həmçinin məhəbbətinin göründüyünü görə bilərik.`

`İsa düşmənlərimiz və hətta bizə nifrət edənlər də daxil olmaqla yaxınlara məhəbbət barədə nəsihətlərini şərh edəndən dərhal sonra belə demişdi: “Ona görə də Səmavi Atanız kamil olduğu kimi siz də kamil olun” (Mt. 5:48). İsa o əmrin dərhal o birilərinin ardınca gəlməsini nəyə görə istəyirdi? O bizə sadəcə “kamil olmaq” deyil, “Səmavi Ata” kimi kamil olmağın nə demək olması barədə nə demək istəyirdi?`

`Həvari Paul Allahın Qanununa və onun irəlicədən təyin edilməsinə müsbət yanaşaraq onu yüksəltsə də, onlardan sui-istifadə etməyin əleyhinə idi. Onun “siz qanun altında deyil, lütf altındasınız” (Rom. 6:14). Biz Qanundan hansı yolla sui-istifadə edə bilərik?`

`Ədalətlə intiqam arasındakı fərq nədədir? Bu, tamamilə müxtəlif fikirdir yoxsa sadəcə eyni ideyanın müxtəlif təzahürüdür? Həqiqətən bizim ədalət yanğımızın qisas almaq istəyinə əsaslanmadığını necə başa düşə bilərik?`