---
title:  Qanuna görə yaşamaq
date:   23/08/2025
---

### Araşdırma üçün müqəddəs kitab ayələri

**Əsas hissə:** Çıx. 20:22, 23; 21-23.

**Əlavə ayələr:** 2 Pad. 19:35; Mt. 5:38-48; Mt. 16:27; Rom. 12:19.

> <p>Yadda saxlanacaq ayə</p>
> “Rəbb Musaya dedi: “İsrail övladlarına belə de: “Siz gördünüz ki, Mən sizinlə göylərdən danışdım. Özünüz üçün nə qızıldan, nə də gümüşdən Mənə şərik olan allahlar düzəltməyin” (Çıx. 20:22, 23).

Allah Onun xalqını ətrafda yaşayan xalqlardan seçilməsini istəyirdi. O onlardan Onun rəhbərliyi və hakimiyyəti altında yaşamalı olan imanlıların həsr olunmuş cəmiyyətini yaratmaq istəyirdi. Hamı Onun Qanununa tabe olacaq. Qanunu icra edənlər hakimlər olmalı, kahinlər isə Qanunu öyrətməli idilər. Valideynlər də mühüm rol oynayırdılar.

Hər bir mədəniyyətdə qanunlar onları təsis edən şəxslərin ideal, məqsəd, niyyət və xarakterini əks etdirir. Məsələn, firon bütün kişi cinsindən olan yəhudi körpələrinin qətli barədə fərman verəndə o qanun fironun qanunverici kimi sərtliyini əks etdirirdi.

Digər tərəfdən, əgər padşah onun padşahlığının hər bir həddi-büluğa çatmış sakininin pulsuz ali təhsil almaq hüququna malik olması barədə qanun qəbul etsəydi, o, padşahın səxavəti və onun öz ölkəsinin tərəqqi etmək cəhdi barədə şahidlik edə bilərdi.

Allahın Qanunu Allahın xarakterinin mahiyyətini: Onun mərhəmət, məhəbbət, dəyərlər, salehlik və şərlə mübarizəyə yönəlmiş məhdudiyyətlərini açır. Qanun müqəddəs və ədalətli olduğu kimi Allah da o cürdür. Həyat üçün artıqlaması ilə yer yaradaraq Qanun həmçinin bizi təhlükə və bəlalardan qorumağa kömək edir. Allaha, bir-birinə və həyati dəyərlərə hörmət Onun qanunverici sisteminin əsası idi.