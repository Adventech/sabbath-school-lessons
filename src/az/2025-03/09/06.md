---
title:  Qisas
date:   28/08/2025
---

`Qan. 32:35-dən sitat gətirilən Rom. 12:19-u oxuyun. “Ey sevimlilər, heç kəsdən qisas almayın, Allahın qəzəbinə yer verin. Çünki yazılıb ki, Rəbb belə deyir: “Qisas Mənimdir, əvəzini Mən verəcəyəm”. Bu ayələrdə hansı vəd və əmr vardır?`

`Praktiki olaraq biz o əmri necə yerinə yetirməliyik?`

Qədim İsraildə Rəbbin bu gün çox lazım olan ədaləti bərpa edənə qədər hakimlər qanuna əməl etməyə və yetirilmiş zərərə yaxud şikəstliyə görə haqlı cəzanı təyin etməyə borclu idilər. Lakin bunun üçün onlara faktlar lazım idi. Məsihin dövründəki qanun müəllimləri onu elə tətbiq edirdilər ki, o şəxsi qisas üçün imkan yaradırdı. Onlar prinsipi kontesktdən çıxarır və qanunun ilk məqsədini unudurdular. Buna görə də onlar əslində qanunun qadağan etdiyini müdafiə edirdilər.

`Mt. 16:27-ni oxuyun. İsa cəza prinsipi barədə nə deyirdi?`

İsa mükafat və cəza prinsipinin əleyhinə deyildi. Ədalətlilik prinsip məsələsi və həyatın çox vacib bir hissəsidir. Lakin heç kim öz üzərinə hakim və “cəllad” rolunu götürməməlidir. O zaman ədaləti təhrif etmək bizə necə də asan olardı! Vurulmuş ziyanın əvəzini verməyə gücümüz çatmaz. Əgər hansısa şəri aradan qaldırmaq lazımdırsa, bunu tərəfkeşlik etməyən məhkəmə etməlidir; çünki o hakimlərin işidir.

İsa bu kontekstdə bizə “Səmavi Atamız kamil olduğu” kimi kamil olmağl deyir. Biz Allahın Özü kimi necə kamil ola bilərik? Təmənnasız məhəbbət Allahın hər şeydən xəbərdar olan xarakteristikasıdır. O Öz ardıcıllarına düşmənlərini sevib onları təhqir edənlər üçün dua etməyi öyrədir. Əsl kamillik buna layiq olmayan insanları sevmək, bağışlamaq və mərhəmətli olmaqdadır (Lk. 6:36). Allahın xarakterini əks etdirmək, o prinsipə əməl etmək və onun apardığı işi başa çatdırmaq deməkdir.

`Biz Allahın buyurduğu kimi sevməyi necə öyrənə bilərik? Nə üçün bu məhəbbət həmişə şəxsi xudbinliyin öhdəsindən gəlməklə əlaqəli olur?`