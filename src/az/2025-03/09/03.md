---
title:  Digər qanunlar
date:   25/08/2025
---

Allah Öz mərhəmətinə görə mülkiyyət hüququna aid olan müxtəlif şəraitlərdə insanlarla necə rəftar etmək üçün hakimlərə öyüd-nəsihət vermişdi. Əgər öküz qonşunun öküzünün üstünə hücum etmişsə, insanlar ev heyvanını oğurlayıb onu satmışsa, heyvanlar çöldə yaxud başqa bir sahibkarın üzüm bağında otlamışsa, insandan borc götürmüş əşya oğurlamışsa yaxud müvəqqəti götürülmüş heyvan şikəst edilmiş yaxud öldürülmüşsə, buna işarə edən bir neçə nümunə sadalanmışdır (Çıx. 21:33-22:15).

`Çıx. 22:16-23:9-u oxuyun. O qanunlarda hansı məsələlər həll olunurdu və necə?`

Allahın verdiyi qanunlar bir çox aspekti əhatə edirdi. İnsanların alçalmasına edilən qadağalara xüsusi diqqət ayrılırdı. Allah da heç bir istismar istəmirdi. Allah Öz mərhəmətinə görə günahlı insanın ürəyinin meyllərini islah edir və təbii duyğuları cilovlayır.

Cəmiyyət təhlükəsiz olmalı, şərin kökü kəsilməli, insanlar arasındakı yaxşı münasibətlər isə tərəqqi etməlidir. Ədalət və məhəbbət bütün əməllərin əsasında durmalıdır.

`Çıx. 23:10-19-u oxuyun. Bu hissədə hansı vacib məsələlərə baxılır?`

Şənbə və bayramlar səcdə ilə sıx bağlı olub xilas tarixində mənalı hadisələr barədə xatırlamaya xidmət edirdi. Səcdə əsaslı surətdə göstərilmişdi, çünki o bütün başqa hərəkətlər üçün dini əsas idi.

Şənbə dünya yaranarkən təyin edilmişdi (Yar. 2:2, 3; Çıx. 20:8-11), o, İsrailin azadlıq və satınalınması ilə əlaqəli idi (Qan. 5:12-15) və Allaha Yaradıcımız, Satınalanımız və Rəbbimiz kimi səcdəyə işarə edir (Mk. 2:27, 28).

Lakin İsrailin hər il qeyd etməli olduğu digər üç ən mühüm bayram mövcud idi: 1) Pasxa və Mayasız Çörək bayramı, yazda (aviv ayında, (nisanda) martın ortasından aprelin ortasına qədər, qriqoryan təqvimindəki vaxta uyğun gəlir); 2) Əllinci gün yaxud Biçin bayramı (həmçinin həftələr bayramı kimi) Pasxadan yeddi həftə sonra qeyd olunurdu, yəni ondan əlli gün keçəndən sonra başlayırdı; 3) Çardaq bayramı (yaxud Çadırlar) yaxud payız məhsulunun yığım bayramı (sentyabrın ortasından oktyabrın ortasına qədər; bax həmçinin, Çıx. 34:18-26; Lev. 23:4-44; Say. 28:16-29:40; Qan. 16:1-16).