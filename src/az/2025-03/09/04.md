---
title:  Allahın ilk planı
date:   26/08/2025
---

`Çıx. 23:20-33-ü oxuyun. Allah əhd olunmuş Ölkənin alınması üçün hansı metodlardan istifadə edə bilmişdi?`

İsraillilərin öz yeni ərazilərini yenidən almaq Allahın niyyətinə daxil deyildi; o, onlara verilməli idi. Bu barədə İbrahimə, İshaqa və Yaquba vəd verilmişdi və o Allahın İsrailə xüsusi bəxşişi kimi dərk edilməli idi.

Əhd olunmuş Ölkəni almaq nümunəsi Qırmızı dənizdən keçərkən göstərilmişdi. Allah Öz xalqı üçün vuruşmuş və ona onu məhv etməyi planlaşdıranların üzərində tam qələbə verilmişdi (Çıx. 14:13, 14). Misirlilər məğlub edilmişdi, çünki Rəbb heyrətamiz surətdə müdaxilə etmişdi. Buna bənzər olaraq aşşur padşahı Sanxerivin dövründə Allah çox böyük, yaxşı təchiz olunmuş və təlim görmüş aşşur ordusunun üzərində də qələbə çalmışdı, lakin israillilər döyüşə girişməmişdilər. Allah qələbə bəxş etmişdi, çünki padşah Xizqiya ona Yeşaya peyğəmbər vasitəsilə verilmiş Allahın sözünə inanmışdı (2 Pad. 19:35; Yeş. 37:36).

Allah İbrahimə xəbər vermişdi ki, əhd olunmuş Ölkə onun nəslinə dərhal verilməyəcək. O ona yalnız dörd yüz ildən sonra veriləcək (Yar. 15:13-16). Nə üçün? Səbəb Kənan ölkəsinin sakinlərinin pisliyilə bağlı idi. Allah onlara Öz iradəsi barədə deyərək, o insanlara Öz mərhəmətini göstərir və onlara tövbə üçün hələ lütf vaxtı verirdi. Lakin onlar Allaha və Onun dəyərlərinə qarşı çıxmaqda davam edirlər. Ona görə o millətlərin qanunsuzluq kasası dolarkən Allah razılıqla onların ərazisini yəhudilərə yeni bir vətən kimi vermişdi.

Bundan başqa Allah vəd vermişdi ki, o millətləri israillilərin qarşısından iki qeyri-adi, lakin çox təsirli metodlarla qovacaq: günahlı millətlərin üzərinə dəhşət və qorxu göndərərək və 2) insanları qovan eşşək arılarının köməyilə. İsraillilər yeni əraziyə çatmazdan əvvəl onların düşmənləri o yeri tərk edəcək və onlar “yalnız qaçanların arxasını görəcəklər” (Çıx. 23:27, 28; MKTİ).

Əhd olunmuş Ölkənin alınmasında həlledici rolu Allahın Mələyi oynamışdı. O Mələk israilliləri aparan, ərazini alan və onları müdafiə edən Məsih idi. O onları bulud sütunu ilə gündüz, gecə isə odlu sütunla aparırdı. İsrail Ona diqqətlə qulaq asmalı idi, çünki O ilahi hakimiyyətə malik idi (Çıx. 23:21). Allahın iradəsinə itaətsizlik və Onun böyük rəhbərliyinə inamsızlıq onların irəliləməsini çətinləşdirərdi.

`Allah bütpərəstlərə həyat tərzlərini dəyişmək üçün çox vaxt vermişdi. Bu fakt bizə Allahın lütfü və onu qəbul etməkdən imtina edənlər üçün o lütfün sərhədi barədə nə deyir?`