---
title:  Əhd kitabı
date:   24/08/2025
---

Allah Sina dağında Onun xalqının öyüd-nəsihəti üçün əsas olan Qanun vermişdi. O Qanun onunla daim əlaqədə olarkən müqəddəs həyatla yaşamağı öyrədirdi, lakin Qanunun prinsiplərini gündəlik həyata tətbiq etmək üçün Allah Öz xalqına “Əhd Tumarı/ Kitabı” (sefer-xa-berit, Çıx. 24:7; Çıx. 20:19-23:33) kimi məlum olan əlavə qanunlar vermişdi. Hakimlər o Qanunların riayət edilməsinə nəzarət etməli və onları düzgün tətbiq etməli idilər.

“Əsarət və bütpərəstlikdən kor edilmiş və sarsılmış insanlar Allahın On əmrinin uzaqgörən prinsiplərini dəyərləndirməyə tam hazır deyildilər. Onların On əmrin tələblərini daha dolğun başa düşmək və onları öz həyatlarının qanunu etmək üçün On əmrin prinsiplərinin tətbiqini şərh edib əlavə qərarlar verilmişdi. O qanunları hökm adlandırırdılar: əvvəla ona görə ki, onlar sonsuz müdriklik və ədalətə bürünmüşdü və ikincisi, ona görə ki, hakimlər xalqı onlara əsasən mühakimə etməli idilər. On əmrdən fərqli olaraq, onlar şəxsən Musaya verilmişdi, o da öz növbəsində onları xalqa çatdırmalı idi” (Uayt H. Ağsaqqallar və peyğəmbərlər. S. 310).

`Çıx. 21:1-32-ni oxuyun. Yəhudi qullarına qətl və bədən şikəstliyinə dair hansı xüsusi qərar verilmişdi?`

“Əhd qanunlar küliyyatı” bir neçə fəsildən ibarətdir (Çıx. 21:1-23:19). Bütün bu əmr və qanunlar şərin selinin qabağının alınması və nizam-intizamın hökm sürdüyü cəmiyyətin qurulması üçün verilmişdi.

`İsraildə köləlik hansı müvəqqəti məhdudiyyətə malik idi (21:1, 2)?`

Köləlik barədə qanunların öz xüsusiyyəti var idi ki, onları orta əsr köləliyinin dözülməz praktikasını yeni dövrün köləliyi ilə qarışdırmaq olmaz. Yəhudi qullar müdafiə olunub dəyərli hesab edilirdilər. Müasir və orta əsr sahibkarlarının mülkiyyəti olan nökər və qullardan fərqli olaraq, yəhudi qulların bəzi hüquq və vəzifələri var idi. Köləlik altı illə məhdudlaşırdı (Çıx. 21:1, 2; Yer. 34:8-22), yeddinci il isə bütün qullar öz ağaları ilə qalmaq istəməyəndə, azadlıq əldə edə bilərdilər. Onlar isə onlara şənbə günü istirahət günü verməli (Çıx. 20:9, 10) və onların əsas tələbatlarını təmin etməli idilər.

`Dünyanın bir çox ölkələrində qanuniləşdirilmiş nöqsanlı köləlik praktikası əhəmiyyətli dərəcədə ləğv edilsə də, onun bəzi prinsipləri hələ də qalmaqdadır. Biz öz məhdud sahəmizdə o prinsiplərə necə qarşı dura bilərik?`