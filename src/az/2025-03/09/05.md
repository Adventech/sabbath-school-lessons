---
title:  “Gözə-göz”
date:   27/08/2025
---

`Mt. 5:38-48-i oxuyun. İsa cəza barədəki qanunun mənasını necə şərh edir? Bu gün biz onu necə tətbiq etməliyik?`

İsa Əhdi Ətiqdən olan və artıq insanların bildiyi ayələrdən sitat gətirirdi. Lakin O Onun müasirləri olan yüz il əvvəl o qanunların əvvəlki mənasından uzaqlaşmış ravvin şərhlərinə qarşı çıxırdı, yəni insan ənənəsi yalnız Allahın sözünün mənasını ört-basdır etmir, həmçinin bəzi hallarda (şənbəyə riayət edilmə və onların on əmrlə nə etdiklərini xatırlayın) onların məna və əhəmiyyətini təhrif edirdi. İsa Öz sözlərilə o qanunların ilk mənasını bərpa edirdi.

Bəxtiyarlıq əmrlərinin elan edildiyi dağda İsa Öz dinləyicilərini yalnış şərhi düzəltməyə çalışaraq, o ayələri əvvəlki mənasına qaytarmağa can atırdı.

“Gözə-göz, dişə-diş” deyildiyi Çıx. 21:24-dən olan ayə Mt. 5:38-də sitat gətirilir (“siz eşitmisiniz... lakin Mən sizə deyirəm”) və qanunla cəzaya bərabər adlanır (lat. lex talionis). Bu ayə müqəddəs kitabın digər yerlərində də istifadə olunur (Lev. 24:20; Qan. 19:21).

O ilk qanun hər cür şəxsi qisasa qarşı yönəlmişdi. O qan qisasına yaxud əvvəlcədən araşdırma olmadan cəzaya son qoymalı idi. Vurulmuş zərəri hakimlər qiymətləndirməli, sonra isə lazımi pul konpensasiyası təyin olunmalı idi. Bu praktika insanları “işi öz əllərinə götürməkdə” mane olmaq üçün tətbiq olunmuşdu. Ədalət Allahın qanununa uyğun şəkildə həyata keçirilməli idi.

Musaya bu sosial qanunları verən İsa Məsih o qanunun məqsədini bildiyinə görə O onu tərəfkeşlik etmədən, Onun ilk planına əsasən tətbiq edə bilərdi. Onun səbəbi ədaləti, barışığı həyata keçirmək və sülhü bərpa etmək idi.

Etiraz etmək olardı ki, bəzi mənada ədalət bir növ cəzalandırmanı nəzərdə tutur. O qanunların düzgün tətbiqi ədalət və qisas ideyaları arasında düzgün tarazlığı tapmaq cəhdi idi.

`Bir gün ədalətin qələbə çalacağını dərk etmək, hal-hazırda dünyada gördüyümüz bütün haqsızlığın öhdəsindən gəlməkdə sizə necə kömək etməlidir?`