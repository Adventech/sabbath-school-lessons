---
title:  Yetro
date:   13/08/2025
---

Musa Yetro, həmçinin Reuel (Çıx. 2:18) kimi tanınmış qaynatasını qarşılamağa çıxmışdı. Yetro özü ilə Musanın arvadı Sipporanı və onu iki oğlu olan Gerşom və Eliezeri gətirmişdi. Musa onların yaxınlaşdığını eşidərkən onları salamlamağa çıxdı.

`Çıx. 18:1-27-ni oxuyun. Yetro Musaya hansı müdrik məsləhəti vermişdi?`

`Yetronun məsləhətindən ibadətgahın bu günkü həyatı üçün hansı dərsləri götürmək olar?`

Yetro Allahın İsrail üçün etdiyi çox böyük qurtuluş barədə eşidib gəlmişdi. Musa Yetroya müfəssəl olaraq “Rəbbin İsrail övladlarının xatirinə firona və misirlilərə etdiyi bütün şeylər, yolda çəkdikləri bütün əziyyəti və Rəbbin onları necə qurtardığını nəql etdi” (Çıx. 18:8).

Yetro ürəyində dərin ehtiramla Allaha Onun mərhəmət və Öz xalqının taleyinə heyrətamiz müdaxiləsinə görə həmd etdi: “Sizi misirlilərin və fironun əlindən qurtaran Rəbbə alqış olsun! Xalqı misirlilərin əlinin altından qurtaran Odur. İndi bildim ki, Rəbb bütün allahlardan böyükdür, çünki onların öyündüklərindən də üstün oldu” (Çıx. 18:10, 11).

Bu hissə Allahın Öz adamları vasitəsilə necə işlədiyinin parlaq nümunəsinə xidmət edir ki, onlar bütün dünya üçün həqiqi Allahın kim olması və Onun Öz övladları üçün nələr edə biləcəyinin şahidləri olsunlar.

Həqiqi Allah barədə bilən Yetro Allahın xalqına müdrik və faydalı məsləhətlər təklif edə bilmişdi. Musa məhkəmə sisteminin ədalətli və düzgün təşkil olunmasına ehtiyac duyurdu. Bunun üçün ona vəfalı və sadiq hakimlər – düzgün və ədalətli insanlar lazım idi. Yetro onların lazımi xüsusiyyətlərini bir-bir sadalamışdı: 1) Allahdan qorxan insanlar; 2) etibara layiq olanlar və 3) tamahkarlığa nifrət edənlər. Yetro xeyirxah xarakterə qadir insanları müxtəlif vəzifələrə təyin etməyi təklif etmişdi: minlərə, yüzlərə, əllibaşı və onabşılara rəhbərlik etmək. Bu, Musanın üzərinə düşən inzibati gərginliyi azaltmağa imkan verirdi ki, o daha vacib işlərə diqqət yetirə bilsin. Beləliklə, xalqın ədalətin icrasına ehtiyacı daha yaxşı surətdə təmin olunurdu.

Musa Yetronun müdrik məsləhətinə diqqətlə qulaq asdı (Çıx. 18:24) və müxtəlif inzibati vəzifələrə rəhbərlər təyin etdi (həmçinin bax, Qan. 1:9-18).

Musa sadəcə qocanı rədd edib onun öz işlərilə məşğul olmasını deyə bilərdi. Lakin o elə etmədi. Biz onun yəhudi olmayan o insana qulaq asmaq hazırlığından hansı mühüm dərsləri götürə bilərik?