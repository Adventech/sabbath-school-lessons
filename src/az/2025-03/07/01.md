---
title:  Çörək və həyat suyu
date:   09/08/2025
---

### Araşdırma üçün müqəddəs kitab ayələri

**Əsas hissə:** Çıx. 15:22-18:27.

**Əlavə ayələr:** Yar. 3:1-6; 1 Kor. 10:4, 11; Yəh. 6:48-51.

> <p>Yadda saxlanacaq ayə</p>
> “Rəbb Musaya dedi: “Nə vaxta qədər əmrlərimə və qanunlarıma itaət etməkdən boyun qaçıracaqsınız? Baxın Rəbb sizə Şənbə günü verdi. Buna görə də O sizə hər altıncı gün iki günlük yemək verir. Qoy hər kəs öz evində qalsın və yeddinci gün heç yerə çıxmasın. Beləcə xalq yeddinci gün istirahət etdi” (Çıx. 16:28-30).

Misirdən çıxandan sonra israillilər məlum olmayan və çətin yolla əhd olunmuş Ölkəyə daxil oldular. Onları çoxsaylı mühüm dərsləri mənimsəməli olduqları çətin və uzun yol gözləyirdi. Rəbb onlara böyüməkdə kömək edərək, onları apararaq qayğılarına qalacaqdı. Bu məqsədə çatmaq üçün onlar nizam- intizama, səbrə, fədakarlığa, təmənnasızlığa, etibara, ən başlıcası isə itaətə öyrənməli idilər. Musa onların görünən rəhbəri idi. Onlar qələbə çalmaq istəsəydilər onun ardınca getməli və onun rəhbərliyinə itaət etməli idilər. Onlar üçün birlikdə getmək, öz cəmiyyətlərində əməkdaşlıq etmək və bir-birlərinə kömək etmək vacib idi. Onları irəlidə çoxsaylı maneə və sınaqlar gözləyirdi, onların ruhən böyüməsi çox şeydə o çətinliklərin öhdəsindən necə gəlməkdən, sınaqlar xüsusən çətin olanda Musaya necə yanaşmalarından asılı idi.

Məşhur “min mil səyahət bir addımdan başlayır” (Lao-Tszı, li – 500 m), çin məsəli onların vəziyyətinə uyğun idi və onlara hər addımda Rəbbin göstərişlərinə etibar etmək lazım idi. Gördüyünüz kimi, əfsuslar olsun ki, onlar o dərsləri elə də asanlıqla mənimsəmirdilər. Onları görəsən kim mənimsəyə bilər?