---
title:  Qayadan çıxan su
date:   12/08/2025
---

İnsana səhrada su çox lazım olur. Allah bu problemin də qayğısına qalmışdı, lakin insanlar bəhanə axtaran olduqlarına görə Ona etibar etmir, Onun onlara su vermək qabiliyyəti və hazırlığını belə sınaqdan keçirirdilər.

`Çıx. 17:1-3-ü oxuyun. Sizcə, xalq Allahın aydın hüzuruna və Onun qayğısına baxmayaraq, nəyə görə tez-tez deyinirdilər?`

Onlar öz imansızlıqlarında Misirdə olduqları təcrübələrinə baxırdılar.

`Çıx. 17:4-7-ni oxuyun. Xalq o hadisədən hansı dərsi götürməli idi?`

Musa o yerə iki ad vermişdi: massa. Bu sözün mənası sınaq və meriva – “münaşiqə” deməkdir. İsraillilərin inamsızlığına baxmayaraq, Rəbb onlara su vermişdi. Bu iki ad onlara Allahı sınamamaları və Onunla dalaşmaması barədə xatırlatmalı idi (İbr. 3:7, 8, 15). Onlar Allahın onların arasındakı hüzuruna ciddi şübhə edirdilər. Halbuki artıq Onun yalnız hüzurunun yox, həmçinin gücü və nüfuzunun çoxlu gözəçarpan şahidliyini görmüşdülər.

“Musa qayaya vurmuşdu, lakin onun yanında bulud sütununda gizlənmiş Allahın Oğlu dururdu. O elə etdi ki, həyatverici su axmağa başladı. Yalnız Musa və ağsaqqallar deyil, həmçinin uzaqda duranların hamısı Rəbbin izzətini görmüşdü. Lakin bulud uzaqlaşsaydı, onlar buludla əhatə olunmuş Şəxsdən çıxan çox şiddətli nurdan məhv ola bilərdilər” (Uayt H. Ağsaqqallar və peyğəmbərlər. S. 298).

Su həyatın timsalıdır, çünki onsuz yaşamaq mümkün deyil. Bədənimizin hər bir hüceyrəsi suya ehtiyac duyur. Biz orta hesabla 60 % sudan ibarətik (uşaqlarda daha çox, yaşlılarda daha az). Həttta sümüklərimiz qismən sudan ibarətdir (20 %). Səhrada israilllilər üçün su Allahın onların qayğısına qalmasının və onların Ona etibar etməsinin əlaməti idi, lakin o suyu almaq üçün onlar Onun iradəsinə tabe olmalı idilər.

Çox əsrlər sonra Paul 1 Kor. 10:4-də imanlılara xatırladırdı ki, səhradakı israillilərin həyatı nadir həyat idi. Məsihin Özü onları yalnız aparmır, həmçinin su ilə təchiz edirdi (Məz. 78:15, 16), beləliklə onların həm ruhlu, həm fiziki ehtiyaclarını təmin edirdi. Paul elan edib deyirdi: “O Qaya da Məsih idi”. Məsih onlar üçün həyat mənbəyi və əbədi həyatı Verən idi. Qaya möhkəm olduğu kimi, Allah da Öz xalqını o cür əzmkarlıqla aparırdı. Ona güvənmək olar, çünki O Öz vədini həmişə yerinə yetirir.

`Sizə hal-hazırda məhz nədə Allaha etibar etmək lazımdır? Onun iradəsinə əməl etməyi və öz vaxtında fəaliyyət göstərməsini gözləməyi necə öyrənmək olar? Bu, bəzən nəyə görə belə çətin olur?`