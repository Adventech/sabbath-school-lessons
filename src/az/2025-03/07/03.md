---
title:  Bildirçin və manna
date:   11/08/2025
---

Bədbəxtlikdən, bu hekayələrdə səhradakı səyahət barədə qiyama meylliyi tez-tez görmək olar. Xalq özünü unutqanlığı ilə pis tanınmışdı, o Allahın qüdrətli əlinin onlara keçmişdə kömək etdiyini və onların probleminin həllini tapdığını unutmuşdular. Onlar hazırki çətinliklərə yol verdiklərinə görə onların son məqsədi və vəd edilmiş gözəl gələcək kölgədə qalmışdı. Əvvəlki kimi bu gün də Allahın xalqının arasındakı bu problem çox vacibdir.

`Çıx. 16:1-36-nı oxuyun. İsraillilərdən narazılığa səbəb olan və onun ardınca gələn nə idi?`

Qeyd etməyə dəyər ki, müqəddəs kitabda sınaq çox vaxt yeməklə əlaqəli olur. Eden bağında baş verən günahabatma, insanın xeyirlə şəri bilmə ağacının qadağan olunmuş meyvəsindən yediyinə görə baş vermişdi (Yar. 2:16, 17; 3:1-6). İsa səhrada sınanarkən şeytanın ilk zərbəsi yeməyə aid idi (Mt. 4:3). Esav öz ilkinlik hüququnu qarşısıalınmaz iştahasına görə itirmişdi (Yar. 25:29-34). İsrailin itaətsizliyi necə də tez-tez yemək və içməklə bağlı olurdu! Buna görə Musanın gələcək nəsillərə xatırlatdığı: “İnsan yalnız çörəklə deyil, Rəbbin ağzından çıxan hər kəlmə ilə yaşayar” (Qan. 8:3) sözləri təəccüb doğurmur.

Sözsüz ki, Allahın israillilərə səhrada qırx il yaşadığı vaxtda verdiyi manna səma çörəyi idi. O sovqatın vasitəsilə O onlara nəsihət verirdi ki, o Yaradıcı və bütün varlığın Himayəçisidir. Ondan başqa, Allah mannadan onların həftənin yeddinci günü – Şənbəyə riayət etməyin vacibliyini öyrətmək üçün istifadə etmişdi.

Hər həftə dörd möcüzə baş verirdi: 1) Allah beş gün ərzində mannanın gündəlik normasını verirdi; 2) cümə günlərində mannanın ikiqat norması verilirdi; 3) cümədən şənbəyə qədər manna xarab olmurdu; 4) manna şənbə günü tökülmürdü. Allah bu möcüzəni daim göstərirdi ki, insanlar şənbə günü barədə yadda saxlasınlar və onu Allahın lütf günü kimi bayram etsinlər. Allah demişdi: “Baxın Rəbb sizə Şənbə gününü verdi” (Çıx. 16:29).

`İnsanlar yeməyi çox sevirlər. Biz yeməyə məhəbbətlə yaradılmışdıq. Yerdə bitən yemək bolluğu (bizim ən birinci dietamız), Allahın yalnız bizim nə yeməyimizi istədiyini deyil, həmçinin yediyimizin xoşumuza gəldiyini də istədiyini göstərir. Bəs o zaman biz Allahın ecazkar ənamı olan yeməkdən necə sui-istifadə edə bilərik?`