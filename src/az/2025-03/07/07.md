---
title:  Gələcək tədqiqatlar üçün
date:   15/08/2025
---

Helen Uaytın “Ağsaqqallar və peyğəmbərlər” kitabından “Qırmızı dənizdən Sinaya doğru” fəslini (s. 291-302) oxuyun.

Su ilə bağlı problemdən tezliklə dərhal sonra xalq yeni təhlükə ilə üzləşmişdi (Çıx. 17:8-16-ya bax) – onların üzərinə qəddar və hərbçi millət olan amaleqlilər hücum etmişdi. “Amaleqlilər Rəbbin əzəmət və ali hakimiyyətindən xəbərsiz deyildilər, lakin onlarda Allah qorxusu yox idi. Ona görə də onlar Onun əzəmətinə zidd durmağa cürət etmişdilər. Musanın Misirdə göstərdiyi möcüzələr amaleqlilərin rişxənd mövzusuna çevrilmişdi. Onlar, ətraf xalqların qorxusuna istehza edirdilər. Onlar yəhudiləri məhv etmək üçün öz allahlarına and içmişdilər ki, onlardan heç biri xilas olmayacaq, üstəlik lovğalanaraq elan etmişdilər ki, İsrailin Allahı onlara mane olmayacaq. İsraillilər onları təhqir etməmiş və hücumla hədələməmişlər. İsrail xalqı qətiyyən baş verən döyüşün başlamasına səbəb olmamışdı. Lakin amaleqlilər Allaha və Onun xalqına qarşı nifrətlə yanaraq Onun xalqını məhv etməyi qərara almışdılar. Amaleqlilər az bir vaxtda öz günahlarından ədəbsizliklə həzz almışdılar, onların cinayətləri Allaha qisas barədə fəryad edirdi, lakin O Öz mərhəmətinə görə onları tövbəyə çağırırdı, lakin Amaliqin adamları yorğun və müdafiəsiz insanların üzərinə hücum etdiyi yerdəcə onların taleyi həll olunmuşdu” (Ağsaqqallar və peyğəmbərlər. S. 300).

**Müzakirə üçün suallar:**

`Gəlin millətlərin həqiqi Allahın mövcudluğu barədə necə bilmələrini daha ətraflı müzakirə edək (Qan. 4:4-8; Çıx. 18:8-10-a bax). Bu prinsip nə üçün bu gün də möhkəm qalır? Qrupunuzla birlikdə cəmiyyətinizin dünyaya hansı şahidliyi təklif etdiyi barədə fikirləşin. Biz Allahımızın təbiəti və xarakteri barədə nə danışa bilərik?`

`1 Kor. 10:4-ü bir daha oxuyun. Bu ayə bizə bəzilərinin bu gün də inandığı köhnə cəfəngiyyat barədə nə deyə bilər? O cəfəngiyyat təsdiq edir ki, Əhdi Ətiqin Allahı bizim İsada gördüyümüz Allahdan fərqli olaraq intiqamçı, nifrət edən və bağışlamayandır. Bu ayə o cür əqidənin gerçəkliyinə uyğun gəlmədiyini necə göstərir?`

`Helen Uaytın yuxarıda amaleqlilərin həqiqi Allah barədə bilmək imkanı haqda nə yazdığını bir daha oxuyun. Onları Yetronun cavabı ilə müqayisə edin. Biz Allahın nəyə görə yalnız onların deyil, həmçinin İsrailin təmasda olduğu qədim dünyanın bir çox millətlərinin üzərinə hökmlərini yağdırmasından hansı dərsləri götürə bilərik?`