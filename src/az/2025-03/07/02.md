---
title:  Acı sular
date:   10/08/2025
---

Müqəddəs kitab hekayələrində həm müsbət, həm mənfi qəhrəmanlar mühüm rol oynayır. Biz o hekayələrin süjet xəttini, yerini və vaxtını diqqətlə araşdırmalıyıq. Lakin hekayələrdə adətən ən mənalı əsaslar qəbul etdiyimiz qərarlar və onlardan götürdüyümüz dərslərdir. Bu, həmçinin verilmiş hekayə barədə də doğrudur.

Çıxış kitabı problemləri Allahın həll edib barışdırdığını göstərir; lakin Onun işi insanların inamsızlığına görə çətinləşir. Yəhudilər daim şikayət və itaətsizliyə görə çox çətinlik çəkmiş, hətta faciə yaşamışlar. Onlar özləri üçün çoxsaylı sınağı öz səhvlərini qəbul etmədən və tövbəyə can atmadan yaradırdılar.

`Çıx. 15:22-27-ni oxuyun. İlk möcüzənin baş verdiyi Qırmızı dənizi keçəndən sonra vəziyyət necə idi?`

İsrailin ilk iman sınağı insanların isti səhrada suyun kəskin çatışmamazlığı ilə üzləşərkən baş vermişdi. Üç gün gəzəndən sonra onlar axır ki, su tapmışdılar, lakin o içmək üçün yararsız idi. Yəhudi mara sözü “acı” deməkdir. İsrailin qayğıkeş Rəbbə inamı su acı olduğuna görə sarsılmışdı, lakin Allah Öz mərhəmətini göstərmiş və ağacın köməyilə ilk möcüzə edilmişdi. Sözsüz ki, suyu şirin və içmək üçün yararlı edən Rəbb idi. İnsanlar bu vacib dərsləri mənimsəməli idi: 1) onlar Rəbbin təyin etdiyi vaxtın nə vaxt gələcəyini səbrlə gözləməyi öyrənməli idilər və 2) Allah insanlarla əməkdaşlıq edərək işləyir.

Lakin İsrail oğulları çox şeyi lazım olduğu kimi dərk etməyə başlayıb Allahın onlar üçün göstərdiyi böyük möcüzələri tez bir zamanda unutmuşdular. Onlar artıq əvvəllər olduğu kimi Ona həmd etməyi elə də şövqlə etmirdilər: “Ya Rəbb, Allahlar arasında Sənin kimisi varmı? Müqəddəslikdə əzəmətli, zəhmli və alqışlara layiq, möcüzələr Yaradan Sənin kimisi varmı?”(Çıx. 15:11).

`Allah israillilərə Mara yaxınlığındakı möcüzədən sonra hansı gözəl vədi vermişdi (Çıx. 15:26)? Bu vədin şərti nə idi?`

Yenə onların narazılığına baxmayaraq, Allah misirlilərə verdiyi “xəstəliklərin heç birini” (Çıx. 15:26) israillilərin üzərinə gətirməyəcəyinə söz vermiş, onları qoruyacağını vəd etmişdi. Lakin bu vədi almaq üçün israillilər Ona sadiq qalmalı idi.

`Siz öz üzərinizə hansı sınaq və çətinlikləri gətirmisiniz? Siz biləndə ki, Allah hər necə olsa da, Onunla əməkdaşlıq edərkən xeyrinizə işləyəcək, o zaman hansı təsəllini tapa bilərsiniz?`