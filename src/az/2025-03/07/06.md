---
title:  Çörək və həyat suyu
date:   14/08/2025
---

`1 Kor. 10:11-i oxuyun. Paulun sözlərinə görə çıxış hekayəsini öyrənmək nəyə görə lazımdır?`

Paul diqqətimizi israillilərlə baş vermiş hadisələrin məsihçilər üçün nümunə və xəbərdalığa xidmət edə bilməsinə yönəldir. Bu nümunələr həmin səhvlərdən qaçmaqda kömək edəcəkdi. O “bu dövrün sonunda” yaşayan bizlər üçün uyğun nəsihətdir. Allah Öz xalqına Müqəddəs Ruhunu verir ki, “güc, məhəbbət və ağıllı-kamallı” olmaqda (2 Tim. 1:6, 7) möhkəmləndirsin ki, onlar düzgün qərar qəbul edə və Onun təliminə əməl edə bilsinlər. İsa Məsih yeni həyat Mənbəyidir (Yəh. 14:6) və yalnız O elə edə bilər ki, özümüzü “diri, müqəddəs və Allahı razı salan bir qurban olaraq” təqdim edək və “bu dövrə uyğunlaşmayaq”, əksinə, “düşüncənin təzələnməsi ilə Allahın yaxşı, razı salan və kamil iradəsini ayırd edə bilək” (Rom. 12:1, 1). İsa da bu hekayələrdən, xüsusən manna və su barədə olanlardan istifadə edirdi ki, Özü barədə israilliləri səhra ilə aparan Şəxs kimi danışsın.

`Yəh. 4:14 və 6:48-51-i oxuyun. İsa Məsih Özünü bu ayələrdə necə adlandırır?`

Samariyalı qadın müəyyən etmişdi ki, Məsih ona onun başqa heç bir yerdə ala bilməyəcəyini – daxili sülh, sevinc və xoşbəxtlik yanğısını təklif edir. Allahdan gəldiyinə görə onu yalnız Allah təmin edə bilər (Məz. 42:1, 2).

Sonra İsa manna barədə danışarkən izah etmişdi ki, onu insanlara Musa yox, məhz Allah vermişdi. İsa sonra elan edib belə demişdi: “Həyat çörəyi Mənəm. Mənim yanıma gələn heç vaxt acmaz” (Yəh. 6:35). İsa Həyat çörəyi olduğunu bir daha təkrarlamışdı (Yəh. 6:35-48). Səhrada manna “göydən gələn çörək” (Yəh. 6:31, 32) olduğu kimi qayadan çıxan su da, susuzluğu yatırtmaq üçün Məsihin bəxşişi idi. Bu fiziki aspektlərdən başqa, çörək və suyun da ruhlu mənası var idi. Çünki İsa Məsih həm “həyat çörəyi” (Yəh. 6:35-48), həm “həyat suyudur” (Yəh. 4:10, 11, 14; 7:37, 38). Öz ruhlu susuzluq və aclığımızı sözün əsl mənada yalnız Onda yatızdıra bilərik.