---
title:  “Rəbb Kimdir ki?”
date:   13/07/2025
---

Musa Allahın göstərişlərinə əmək edərək İsrail xalqını Misirdən azad etməyə gətirib çıxaracaq danışıqlara başlamaq üçün Allahın dediyi kimi: “Xalqım İsrail övladlarını Misirdən çıxarasan” (Çıx. 3:10) deyə fironun yanına yollanır.

`Fironun Allahın: “Xalqımı burax (Çıx. 5:1, 2-yə bax) tələbinə cavabı necə olmuşdu?`

`Çıx. 5:2 və 3:13-ü oxuyun. Fironun sualı Musanın Allahdan Onun adı barədə soruşarkən verdiyi sualdan nə ilə fərqlənirdi?`

Firon “Rəbb Kimdir ki?” sualını Allahı tanımaq üçün səmimi cəhdlə vermir, onu daha çox itaətsizlik ifadəsi yaxud öz sözlərinə görə bilmədiyinin inkarı kimi verir. O “Mən Rəbbi tanımıram” sözlərini müəyyən dərəcədə təkəbbürlüklə deyir.

Sizcə, tarix boyu eyni sözləri nə qədər insan demişdir? Bu necə də faciəlidir, çünki İsanın Özünün dediyi kimi: “Əbədi həyat da budur ki, Səni – yeganə həqiqi Allahı və göndərdiyin İsa Məsihi tanısınlar” (Yəh. 17:3).

Fironun idarə etdiyi Misir Allahın hüzur və hakimiyyətini tanımayan gücü təsvir edir. Bu Allaha, Onun sözü və xalqına zidd durandır.

Fironun növbəti: “İsrail övladlarını da buraxmıram” bəyanatı Misiri yalnız Allahı inkar timsalına çevirməyən, həmçinin Onunla mübarizə edən sistemə çevrilərək yaşayan Allaha qarşı qiyamı daha çox açır.

Təəccüblü deyil ki, min illər sonra Fransız inqilabı vaxtı (həmçinin bax. Yeş. 30:1-3 və Vəhy 11:8-ə) eyni münasibəti çoxları görmüşdü. Firon özünü allah yaxud allahın oğlu hesab edirdi ki, bu da onun şəxsi ali əzəmət, güc və ağlına iman etdiyinə aşkar eyhamdır.

“Müqəddəs kitabda təsvir olunmuş bütün xalqların arasında Misir Allahın əmrlərinə müqavimət göstərərək Onun varlığını daha cəsarətlə inkar edirdi. Heç bir padşah Misirin padşahı kimi göyün nüfuzuna qarşı bu qədər açıq və özbaşınalıqla cürət etməmişdi. Musa Rəbbin adı ilə firona təntənəli xəbəri çatdırarkən o məğrur padşah belə cavab vermişdi: “Rəbb Kimdir ki, Onun səsinə qulaq asıb, İsrail övladlarını buraxım? Rəbbi tanımıram, İsrail övladlarını da buraxmıram” (Çıx. 5:2). Bu, ateizmdir. Misiri təmsil edən xalq eynilə yaşayan Allahın tələblərini o cür rədd etməli və eyni imansızlıq və itaətsizliklə nəticələnəni göstərməli idi” (Böyük mübarizə. S. 269).

`Kimsə sizdən: “Rəbbi tanıyırsınızmı?” – deyə soruşsaydı, ona necə cavab verərdiniz?`