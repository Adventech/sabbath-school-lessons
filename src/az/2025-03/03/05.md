---
title:  “Sünnət olunmamış dodaqlar”
date:   16/07/2025
---

**Rəbb həqiqətən Musaya Onun həyata keçirməyə hazırlaşdığı barədə bir neçə böyük vəd vermişdi. Bu görüş Musanı ruhlandırsa da, onun sevinci yəqin ki, xalqından aldığı cavabı nəzərə alaraq qısa olmuşdu.**

`Çıx. 6:9-13-ü oxuyun. Xalq o şəraitlərdə Musa və Haruna tərəfdar olmuşdumu? O vəziyyətdə götürülməli olan dərslər üzərində düşünün.`

Yəhudilər öz əzab-əziyyət, müsibət və ağır işlərinə o qədər baş vurmuşdular ki, diqqəti Musanın sözlərinə cəmləyə bilmirdilər. Musa söz vermişdi ki, Allah Öz vədini yerinə yetirəcək, lakin onlar Ona inanmırdılar, çünki onlar çox gözləmiş, lakin ümidləri doğrulmamışdı. İndi nəyə görə başqa cür olmalı idi? Onlar cəsarət və ümidi itirdiklərinə görə onlar üçün xüsusilə ağır idi. Çünki onlar ola bilsin, həyatda qurtuluş imkanını ilk dəfə görürdülər.

Bu cür hissləri kim keçirməyib? Kim heç olmasa, bir dəfə də olsa, özünü dilxor, ümidsiz, arzusuna çatmamış, hətta Allah tərəfindən tərk olunmuş kimi hiss etməyib?

Əyyubun hekayəsini xatırlayırsınızmı? Bəs pislərin firavanlığına və salehlərin əzablarına aid olan suallarını anlamağa can atan məzmurçu Asəfi necə? (Zəb. 73). Lakin çətinliklərə baxmayaraq, Asəf ən gözəl iman etirafından birini söyləyir: “Amma daim Səninlə olmuşam, mənim sağ əlimdən tutmusan. Nəsihətinlə mənə yol göstərirsən. Sonra məni şərəfə çatdıracaqsan. Göylərdə Səndən başqa kimim var? Yer üzündə də Səndən başqa heç nə istəmirəm. Cismim və ürəyim taqətdən düşsə belə, daim, ey Allah, qəlbimin qüvvəti, nəsibimsən” (Zəb. 73:23-26).

Allah müqəddəs hekayə vasitəsilə israilliləri onlarla olduğuna inandırırdı (Yeş. 41:13; Mt. 28:20). O onlara öz sülhünü və təsəllisini verib möhkəmləndirir ki, həyat sınaqlarına qalib gələ bilsinlər (Yəh. 14:27; Yəh. 16:33; Flp. 4:6, 7).

Əhdin: “Sizi özümə xalq edəcəyəm və sizin Allahınız olacağam” (Çıx. 6:7) düsturu Allahın Öz xalqı ilə əldə etmək istədiyi yaxın ünsiyyəti ifadə edir.

“Sizi Özümə xalq edəcəyəm və sizin Allahınız olacağam” (Çıx. 6:7) cümləsinin üzərində fikirləşin. Bu, bütün xalq barədə deyilsə də, ayrı-ayrılıqda hər birimizə necə aid olunur və bu münasibətlər gündəlik həyatımızda necə görünməlidir? (həmçinin bax. 2 Kor. 6:16).