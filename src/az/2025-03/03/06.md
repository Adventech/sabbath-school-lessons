---
title:  “Səni firon üçün Allah kimi qoydum”
date:   17/07/2025
---

`Çıx. 6:28-7:7-ni oxuyun. Rəbb Musanı necə ruhlandırır?`

`Sizcə, Musa fironla danışığın başlanğıcından hansı dərsləri götürə bilərdi?`

Allah Musaya Özünü Rəbb Allah kimi təqdim edir ki, bu da Onun şəxsi və yaxın Allah, Öz xalqının Allahı və onunla əhd münasibətlərinə daxil olmuş Allah deməkdir.

Bu yaxın və qüdrətli Allah Musaya yenə gedib fironla danışmağı əmr edir. Musa özünə əmin olmayaraq yenə etiraz edib deyir. “Firon mənə necə qulaq asacaq?”. Bu sözlərdə biz yalnız Musanın itaətini yox, həmçinin onun hələ həll edə bilmədiyi məsələdən qaçmaq cəhdini görürük.

“Allah Musaya fironun yanına qayıtmağa əmr edərkən Musa özündən şübhələndi”. Burada Musanın danışa bilməməsini ifadə etmək üçün istifadə olunan “sünnət olunmamış dodaqlar” mənasını verən “mənim sözüm yoxdur” (aral şepataim) ifadəsi (Çıx. 6:12, 30) Çıx. 4:10-da “dili ağır, səlis danışmayan bir adamam” ifadəsilə eynidir. (Andrews Bible Commentary: Old Testament, “Exodus”, p. 205).

Allah Öz mərhəmətinə görə Musaya Harunu vermişdi ki, o onun köməkçisi olsun. Musa sonra hamının qarşısında firona müraciət etməli olan Harunla əlaqə saxlayacaqdı. Beləliklə, Musa Misir padşahının qarşısında Allahı təqdim edəcək, Harun isə onun peyğəmbəri olacaq.

Bu hekayə peyğəmbərin rolunu çox gözəl təqdim edir. Peyğəmbər Allahın nümayəndəsidir; Allahın sözünü insanlara ötürən və şərh edən carçısıdır.

Musa Harunla danışandan sonra Harun o barədə firona elan etdiyi kimi, Allah da Onun təlimini sonra xalqa elan edəcək peyğəmbərlə o cür ünsiyyət saxlayır.

Bu şifahi, şəxsən baş verə bilər; yaxud da olduğu kimi, peyğəmbər Allahdan xəbəri alır, sonra onu yazır.

Allah Musaya həmçinin fironla görüşdən onu nəyin gözləyə biləcəyini də izah edir. O onu xəbərdar edir ki, qarşıdurma gərgin və uzunmüddətli olacaq. Allah ikinci dəfə Musanın diqqətini fironun çox inadcıl olacağına, onun ürəyini sərtləşdirəcəyinə yönəldir (Çıx. 4:21; 7:3). Lakin çətinliklərə baxmayaraq, hər şey yaxşılıqla başa çatacaq və “misirlilər biləcəklər ki, Rəbb Mənəm” (Çıx. 7:5). Bu o deməkdir ki, Allah hətta qarşıdakı xaos şəraitlərində də izzətlənə bilər.

`Musa artıq Allahın onu çağırdığının ardınca getməmək üçün baraət tapa bilmədi. Allahın bizdən istədiyini yerinə yetirməkdən qaçmaq üçün biz hansı bəhanələri gətiririk?`