---
title:  Gələcək tədqiqatlar üçün
date:   18/07/2025
---

Helen Uaytın “Ağsaqqallar və peyğəmbərlər” kitabından “Misir cəzaları” (s. 257-265) fəslini oxuyun. Musanın ilk dəfə firona müraciətindən sonra Musa və onun xalqı üçün hər şeyin necə düzəldiyinə baxın.

“Narahat olmuş padşah israillilərin ona qarşı qalxmaq niyyətindən şübhələnmişdi. O elə düşünürdü ki, narazılıq bekarçılığın nəticəsi olduğuna görə elə etmək lazımdır ki, onların təhlükəli sui-qəsd qurmaq fikrində olmaması üçün qətiyyən boş vaxtları olmasın. O təcili ölçü götürdü ki, onların bağlarını sıxlaşdırsın və bu yolla müstəqil ruhlarını sındırsın. Elə həmin gün xalqın əməyini daha da dözülməz edən amansız fərmanlar çıxarıldı. O ölkədə daha geniş yayılmış tikinti materialı günün altında qurudulan kərpic idi; ən zərif binaların divarları bu materialdan hazırlanır, sonra daşla üz çəkilirdi; kərpic istehsalı çox böyük sayda qul tələb edirdi. Kərpicin çatlamamsı üçün döyülmüş küləşi gillə qarışdırıldığına görə çoxlu miqdarda küləş tələb olunurdu. Ona görə padşah işçilərin bir daha küləşlə təmin edilməməsi üçün əmr vermişdi, çünki onu özləri tədarük edirdilər. Norma kimi kərpiclərin istehsalı isə əvvəlki kimi qalırdı. Bu fərman bütün ölkədə olan israillilərin böyük kədərinə səbəb olmuşdu. Misir nəzarətçiləri işə nəzarət etməli və o işin yerinə yetməsi üçün bütün məsuliyyəti öz üzərində daşımalı olan nəzarətçi adlanan yəhudilərdən köməkçilər təyin etmişdilər. Padşahın fərmanı qüvvəyə minəndə xalq bütün ölkəyə dağıldı ki, küləş əvəzinə kövşən toplasınlar, lakin məlum oldu ki, işin adi həcmini yerinə yetirmək mümkün deyil. Yerinə yetirilməmiş işə görə yəhudi nəzarətçilər amansızcasına cəzalandırıldılar” (Ağsaqqallar və peyğəmbərlər. S. 258).

**Müzakirə üçün suallar:**

`Həyatınızda Allahın çağırışına qulaq asdığınız, lakin hər şeyin heç də çox yaxşı getmədiyi yaxud necə olsa da, elə də uğurla başlamadığı halları xatırlayın. Siz vaxt gələndə o təcrübədən hansı dərsləri götürmüşdünüz?`

`Siz Allahdan kömək barədə dua edərkən yaxud onu gözləməyərkən Allahın həyatınıza necə müdaxilə etdiyi barədə danışın. Rəbbə etibar edənlərin başına pis şeylərin gəldiyi vaxt Allahın mərhəmətinə necə inana bilərik?`

`“Rəbbi tanımıram” deyən adama nə deyərdiniz? Fərz edək ki, o insan onu meydan oxumaqla deyil, həyatından olan sadə bir fakt kimi deyir. Siz ona “Rəbbi tanımaq” üçün necə kömək edə və onun nəyə görə vacib olduğunu necə izah edə bilərsiniz?`