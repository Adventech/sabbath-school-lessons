---
title:  Pis bəlalar başladı
date:   14/07/2025
---

Güman ki, Musa Rəbbin ona verdiyi tapşırığın çətin olacağını lap əvvəldən başa düşmüşdü. Yəqin ki, elə məhz bu səbəbdən o ondan imtina etməyə çalışırdı. Lakin buna baxmayaraq, o hansı çətinliklərlə üzləşməli olacağını təsəvvür edə bilmirdi.

`Çıx. 5:3-23-ü oxuyun. Fironla ilk görüş Musa ilə Harunu nəyə gətirib çıxarmışdı?`

Musa və Harun fironun yanına yollanmazdan əvvəl ağsaqqalları və israil xalqını toplayıb onlara Allahın sözlərini təkrar danışmış və Onun əlamətlərini göstərmişdilər ki, onun nəticəsində İsraillilər Rəbbin onları əsarətdən qurtaracağına imanmışdılar. Beləcə, onlar Rəbbə səcdə etdilər (Çıx. 4:29-31). Ümid çox böyük idi, çünki Rəbb yəhudi xalqını əsarətdən çıxaracağını vəd etmişdi. Nəhayət ki, onlar rahatlıqla ah çəkə bilmişdilər.

Sonra Musa fironun yanına yollanmış və ona Allahın tələblərini çatdırmışdı. Buna baxmayaraq, vəziyyət getdikcə ağırlaşırdı. Onların əzabları artır, gündəlik vəzifələri çətinləşir və daha yorucu olurdu. Onları tənbəllikdə ittiham edir, onlarla daha sərt rəftar edir, iş isə əvvəlkinə nisbətən daha ağır olurdu.

`Çıx. 5:21-i oxuyun, sonra özünüzü Musa və Haruna qarşı çıxan insanların yerinə qoyun. Onlar o sözləri nəyə görə deyirdilər?`

Onların nə üçün o cür mütəəssir olduqlarını başa düşmək asandır. Onlar deyirdi: “Qoy Rəbb sizi görsün və mühakimə etsin”. Onlar elə fikirləşirdilər ki, Musa onların həyatını ağırlaşdırmağı yox, misirlilərin zülmündən azad etməyə gəlmişdir.

`Əgər nəticədə Allaha itaət həyatınızı daha da ağırlaşdırırsa (bəzən sizi hətta yaxınlarınız da başa düşmür), siz bunu necə izah edir və təsəlli tapırsınız?`

İsrail oğullarının nəzarətçiləri qəzəblənmiş və onların Musa və Haruna qarşı durması son həddə çatmışdı. Biz sonra görəcəyik ki, o, Musanın uzun illər boyunca öz xalqı ilə baş verəcək istintaqın yalnız başlanğıcı idi. Beləliklə, Musa və Harun yalnız misirlilərlə deyil, həmçinin öz həmtayfaları ilə qarşıdurmaya cəlb olunmuşdular.

`Biz Rəbblə məsləhətləşərək, həm ibadətgahın daxilində, həm onun xaricində mübahisələri necə həll edə bilərik?`