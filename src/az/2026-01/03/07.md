---
title:  Gələcək tədqiqatlar üçün
date:   16/01/2026
---

“Çarmıxdan, tonqaldan, zindandan, yerin mağaralarından və dərələrindən şəhidlərin qalibiyyət sədaları eşidilir. O [Xilaskar] kasıb, iztirab çəkən, əzab verilən, lakin qorxmadan və möhkəmliklə iman uğrunda şahidlik edən sadiq canların səsini eşidir; onlar deyirlər: ‘Mən kimə iman etdiyimi bilirəm.’ Bu insanlar iman naminə həyatlarını qurban verərək dünyaya bəyan edirlər ki, onların Etibar etdikləri şəxs sonsuza qədər xilas edə bilər.” (Elena Uayt, Həvarilərin işləri, s. 512).

“Məsihçilər aləmində indiki kimi iman müxtəlifliyi heç vaxt olmamışdır. Əgər [həvarilərə, peyğəmbərlərə, müjdəçilərə, ruhani rəhbərlər və müəllimlərə verilən (Efeslilərə 4:11–13)] ənamlar ilkin cəmiyyətin birliyini qorumaq üçün vacib idisə, indi birliyi bərpa etmək üçün onlar nə qədər artıq vacibdir! Və Allahın son günlərdə ibadətgahın birliyini bərpa etmək niyyətində olması peyğəmbərliklərdən aydın görünür. Bizə əminliklə bildirilir ki, Rəbb yenidən Sionu bərpa edəndə gözətçilər bir-birini anlayacaqlar. Həmçinin, zamanın sonunda müdriklər də anlayacaqlar. Bu yerinə yetiriləndə, Allahın hikmətli saydıqların hamısı arasında imanda birlik olacaq; çünki həqiqətən düzgün anlayanlar, təbii ki, eyni cür anlayacaqlar... Bu kimi düşüncələrdən aydın olur ki, burada peyğəmbərlik edilən ibadətgahın kamil vəziyyəti hələ gələcəkdədir; buna görə də bu ənamlar hələ məqsədlərinə çatmayıb.”(R.F.Kottrell, “Giriş,” Elena Uayt, Erkən əlyazmalar, s. 140).

**Müzakirə üçün suallar:**

`Yuxarıdakı R. F. Cottrell sitatına əsasən, Müqəddəs Ruhun bu gün Allahın kilsəsinə birliyi gətirməsi üçün nə zəruridir? Peyğəmbərlik hədiyyəsi vasitəsilə verilən nəsihətlərin həyata keçirilməsi kilsə birliyi üçün nə dərəcədə vacibdir?`

`Paulun və digər imanlıların indi “Məsihlə birlikdə” göydə olduqlarına inanan bir dostuna Müqəddəs Kitabın ölüm haqqında təlimini necə izah edərdin?`

`Bu dünyadakı dəhşətli əzab reallığını necə başa düşə bilərik? Niyə “böyük mübarizə” mövzusu bütün bunları anlamağımıza bu qədər kömək edir? Buna baxmayaraq, niyə axırda Ata sevgisinin ən dolğun ifadəsi kimi çarmıxda olan İsaya baxmalı və ən çətin anlarda belə Ona etibar etməyi öyrənməliyik?`