---
title:  Əminlik yalnız Məsihdədir
date:   31/01/2026
---

### Araşdırma üçün Müqəddəs kitab ayələri
Filip. 3:1–16; Rom. 2:25–29; Yəh. 9:1–39; Efes. 1:4, 10; 1 Kor. 9:24–27.

> <p>Yadda saxlanacaq ayə</p>
> «Belə ki Məsihi və Onun dirilmə qüdrətini, əzablarına şərikliyi də dərk edim və Onun ölümündə Ona bənzəyim ki, 11 nə olursa-olsun, ölülər arasından dirilməyə nail olum» (Filipililərə 3:10–11).

Bizdə elə bir xüsusiyyət var ki, bizi qanunun əmrlərinə əməl etmədən, yalnız imanla xilasa şübhə ilə yanaşmağa vadar edir. Nədənsə hamımız elə bilirik ki, öz əmərlərimiz xilasımıza nəsə əlavə edə bilər. Paul isə bu məsələyə olduqca sərt şəkildə toxunur və xilas üçün sünnətin vacib olduğunu iddia edənlərə qarşı kəskin mübahisə aparır.

Bəzilərinin sünnət kimi əməllərini xilaslarına töhfə kimi qəbul etmə ehtimalından qorunmaq üçün Paul salehliyin qanunla deyil, imanla gələn bir hədiyyə olaraq Məsihdən gəldiyini açıq şəkildə bildirir. Hərçənd sünnət bu gün mübahisə mövzusu deyil, amma Paulun toxunduğu əsas prinsip bu gün də eyni dərəcədə aktualdır.

Protestant İslahat Hərəkatının özü də məhz bu məsələ, Məsihə iman gətirən bir insanın həyatında imanın və əməllərin rolu üzərində başlamışdı. Axırda isə Məsih bizim üçün hər şeydir, “imanımızın Banisi və Kamilləşdiricisi” Odur (İbranilərə 12:2). Əgər prioritetlərimiz düzgün istiqamətdədirsə, biz Allahın məhəbbətinə əmin olaraq, xilasın vədindən hələ bu dünyada ikən zövq alacağıq və “cismani şeylərə güvənməyəcəyik” (Filip.3:3).