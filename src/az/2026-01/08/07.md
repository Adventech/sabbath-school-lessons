---
title:  Gələcək tədqiqatlar üçün
date:   20/02/2026
---

“Sadəcə bir insan olub İsanın dediklərini deyən bir adam böyük əxlaq müəllimi olmazdı. O, ya özünü bişmiş yumurta adlandıran adamla eyni səviyyədə dəli olardı, ya da Cəhənnəm İblisi olardı. Siz seçim etməlisiniz. Bu Adam ya Allahın Oğlu idi və elə də qalır, ya da dəli və ya bundan da pis biri. Siz Onu axmaq kimi görüb kənara ata, Ona tüpürə və Onu bir iblis kimi öldürə bilərsiniz; yaxud Onun ayaqları önündə yıxılıb Ona Rəbb və Allah deyə bilərsiniz. Amma gəlin Onun böyük insan müəllimi olması ilə bağlı heç bir bəhanə gətirməyək. O, bizə belə bir seçim qoymayıb. O, bunu etmək niyyətində deyildi.” (C. S. Lyuis, Sadə Məsihçilik (Nyu-York, Kollier kitabları, 1952, səh. 41).

“Ata, ilahi varlığın bütün tamlığına bədəncə malikdir və fani gözə görünməzdir.”

“Oğul ilahi varlığın bütün tamlığının təzahürüdür. Allahın Kəlamı Onu ‘Onun varlığının tam surəti’ adlandırır.” (Elena Uayt, Müjdəçilik, s. 614).

“Məsih əvvəldən var olan, özündə var olan Allahın Oğludur… Öz əzəli varolmasından danışarkən, Məsih düşüncəni başlanğıcı olmayan dövrlərə aparır. O bizi əmin edir ki, elə bir zaman olmayıb ki, O, əbədi Allahla yaxın ünsiyyətdə olmasın…”

“O, Allahla bərabər idi — sonsuz və qüdrət Sahibiydi… O, əbədi və özündə var olan Oğuldur.” — (Elena Uayt, Müjdəçilik, s. 615).

**Müzakirə üçün suallar:**

`İsanın əbədi ilahiliyi məsələsinə daha çox diqqət yetirin. Xilas planın bütövlüyünü və çarmıxdakı qurbanın mənasını düşünün: əgər İsa əbədi Allah olmasaydı — heç vaxt yaradılmamış, əzəldən mövcud olan biri — bu, nə demək olardı? Bu təlim niyə bu qədər vacibdir? Dərsdə müzakirə edin: əgər həqiqətən İsa əbədi olmasaydı, müəyyən mənada yaradılmış olsaydı, bu nəyi dəyişdirərdi? Yenə də, bu cür düşüncədə nəyi itiriririk?`

`İsa, müjdə və xilas planı haqqında düşünərkən, bütün kainatın bu baş verənlərdə iştirakını və marağını da nəzərimizdə saxlamağımız niyə vacibdir? Mələklər və günaha batmamış varlıqlar öz Yaradanlarını — əbədi Yaradanlarını — çarmıxda görəndə onların ağlından nə keçmiş ola bilərdi? Biz buna heyran qalırıq, amma günahsız kainat Onu əbədi izzətində tanıyırdı. Onların gözü qarşısında göydə ibadət etdikləri Birinin çdarmıxa öldüyünü görmək necə bir hiss olmuş ola bilərdi?`

`Ata ilə Oğulun həmişə birlikdə mövcud olduğuna inanmayan birinə nə deyərdiniz? Bu nə üçün bu qədər vacib bir həqiqətdir? Atanın çarmıxda müvəqqəti olaraq "ilahi güclərin parçalanması" baş verdiyi hallar istisna olmaqla, Oğulsuz qaldığı heç bir zaman olmadığını necə izah edərdiniz? (Elena Uayt Şərhləri, The SDA Bible Commentary, cild 7, səh. 924).`