---
title:  Görünməz Allahın surəti
date:   15/02/2026
---

Güzgüyə və ya fotoşəkilə baxanda özümüzün bir görüntüsünü görürük, amma bu, düz, ikiölçülü bir təsvirdir. Bəzi cəhətlərdən heykəl daha aydın bir fikir verir, Bəzi məqamlarda heykəl bir az daha aydın təsəvvür yarada bilər, lakin yenə də canlı, nəfəs alan, hərəkətli reallıqdan çox geri qalır. Müqəddəs Kitabdakı “surət” anlayışı bəzən bu daha aşağı səviyyəli təsvirlərə işarə etsə də, ondan daha geniş mənanı ehtiva edir.

`Yar. 1:26, 27; Yar. 5:3; 1 Kor. 15:49; 2 Kor. 3:18 və İbr. 10:1 ayələrini oxuyun. Bu mətnlərdəki “surət” sözünün müxtəlif mənalarını xülasə edin. Onlar İsanın Allahın surəti kimi təsvirindən hansı cəhətlərə görə fərqlənə bilər?`

İnsan mümkün qədər yaxın şəkildə, fiziki, ruhani, münasibətlər baxımından və funksional olaraq Allah kimi olmağa yaradılmış. Yenə də onlar yalnız müəyyən məqamlarda Allahın surətini əks etdirirlər və günah həmin surəti belə zədələmişdir. Lakin İsa bizə görünməyən Allahı “görməyə” imkan verir. İsa dedi: “Məni görən Atanı görmüşdür” (Yəh. 14:9). O, Allahın mahiyyətinin “tam surətidir” (İbr. 1:3). O, Allahın fikrinin eşidilən forması və Allahın xarakterinin görünən halıdır.

`Matta 11:27 və Yəhya 1:1, 2, 14, 18-i oxuyun. Niyə İsa Atanı açıq şəkildə tanıda bilən yeganə şəxsdir?`

İsanın Allah Ataya olan əlaqəsini izah etdiyi digər yolları qeyd edin:

- “Mənim Atam indiyə qədər iş görür, Mən də iş görürəm” (Yəhya 5:17).
- “Mən və Ata birik” (Yəhya 10:30).
- “Mənim vasitəm olmadan heç kim Atanın yanına gələ bilməz” (Yəhya 14:6).

İsa həmçinin Özünü Allahın adı ilə mütləq mənada bir neçə dəfə təsvir etmişdir:

- “Var Olan Mənəm” (Çıxış 3:14-ə baxın);
- “Həyat çörəyi Mənəm” (Yəhya 6:35);
- “Dünyanın nuru Mənəm” (Yəhya 8:12);
- “Yaxşı çoban Mənəm” (Yəhya 10:11, 14);
- “Dirilmə və həyat Mənəm” (Yəhya 11:25);
- “Mən Atadayam, Ata da Məndədir” (Yəhya 14:11);
- “İbrahim olmazdan qabaq Var Olan Mənəm” (Yəhya 8:58).

`Əgər İsa Allah olmasaydı, demək olardı mı ki, Ata bizə kömək üçün yaradılmış birini göndərmişdi ki, bizim üçün ölsün? Niyə Məsih şəxsində Allahın özünün bizim üçün ölməsi bu vəziyyətdən tamamilə fərqlidir və çox önəmlidir?`