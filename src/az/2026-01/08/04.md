---
title:  Bədənin (imanlılar cəmiyyətinin) başı
date:   17/02/2026
---

`Efes. 1:22 və Kol. 2:10-u oxuyun. Bu ayələrdə “baş” nə deməkdir? Paul İsanı “imanlılar cəmiyyətinin başı” adlandıranda nə demək istəyir (Efes. 5:23)?`

Baş haqqında metaforik mənada, yəni rəhbərlik mövqeyi kimi danışmaq təbiidir; bu, dünyanın bir çox dillərində əks olunur. Əhdi-Ətiq və Əhd-Cədid boyunca oxşar istifadə ilə qarşılaşırıq. Aşağıdakı ayələrdə “baş” sözünün necə istifadə olunduğuna diqqət yetirin:

1. Çıxış 18:25 — Musa “İsrail övladları arasından bacarıqlı adamlar seçdi və onlardan xalqa başçı – minbaşılar, yüzbaşılar, əllibaşılar, onbaşılar təyin etdi”.

2. Saylar 31:26 — “icmanın nəsil başçıları”.

3. Qanun.tək. 28:13 – “Allahınız Rəbbin əmrlərinə qulaq assanız... Rəbb sizi quyruq deyil, baş edəcək”.

4. Yeşaya 7:8 — “Aramın paytaxtı Dəməşqdir, Dəməşqin başçısı da Resindir”.

5. Huşə 1:11 — “Yəhuda və İsrail övladları bir yerə yığılıb özlərinə vahid başçı təyin edəcək”.

6. Mikeya 3:9 — “Ey Yaqub rəhbərləri,Ey İsrail xalqının başçıları!”

7. 1 Korinflilərə 11:3 — “Hər kişinin başı Məsihdir.”

Beləliklə, Məsih imanlılar cəmiyyətinin başı kimi cəmiyyətin birliyi və böyüməsi üçün ona rəhbərlik edir, istiqamət verir və qidalanmanı təmin edir (bax: Kol. 2:19).

`1 Korinflilərə 12:12–27 ayələrini oxuyun. Burada Paul həmçinin imanlılar cəmiyyətini "bədən" kimi təsvir edir. Bu metafora imanlılar cəmiyyətinin başqa hansı aspektlərini ifadə edir?`

Bədən başsız yaşaya bilmədiyi kimi, bədənin bir hissəsi itirilərsə və ya zədələnərsə, həyat çox çətin ola bilər. Çox vaxt bir şeyi itirənədək onun nə qədər vacib olduğunu anlamırıq.

`Əgər bir üzvünüzü və ya gözünüzü itirmək məcburiyyətində qalsaydınız, hansını seçərdiniz? Bu, hər bir insanın imanlılar cəmiyyətinin üzvü kimi nə qədər vacib olduğunu necə göstərir?`