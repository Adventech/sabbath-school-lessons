---
title:  Gələcək tədqiqatlar üçün
date:   27/02/2026
---

“Özümüzün Allahın qanununun tələblərinə cavab verəcək heç bir salehliyimiz yoxdur. Lakin Məsih bizim üçün bir çıxış yolu hazırlamışdır… Əgər özünü Ona təslim etsən və Onu Xilaskarın kimi qəbul etsən, həyatın nə qədər günahkar olmuş olsa da, Onun xatirinə sən saleh hesab edilirsən. Məsihin xarakteri sənin xarakterinin yerinə keçir və sən Allah qarşısında sanki heç günah etməmiş kimi qəbul olunursan”.

“Bundan əlavə, Məsih ürəyi dəyişdirir. O, imanla ürəyinizdə yaşayır. Sən bu əlaqəni imanla və iradəni davamlı olaraq Ona təslim etməklə qoruyub saxlamalısan; və bunu etdiyin müddətcə O, Öz xoş məramına uyğun olaraq səndə həm istək, həm də bunun üçün fəaliyyət göstərəcək.”

“Beləliklə, özümüzdə öyünəcək heç bir şeyimiz yoxdur. Özümüzü ucaldacaq heç bir əsasımız yoxdur. Ümidimizin yeganə səbəbi bizə verilən Məsihin salehliyində və Onun Ruhunun içimizdə və vasitəmizlə fəaliyyət göstərməsidir.” (Elena Uayt, Allaha aparan yol, s. 62–63).

“Mənə verilən işıq o qədər güclü olub ki, çoxları aldadıcı ruhlara və şeytani təlimlərə qulaq asaraq aramızdan çıxıblar. Rəbb istəyir ki, həqiqətə inandığını iddia edən hər bir insan həqiqətin nə olduğunu ağıllı və dolğun şəkildə bilsin.” (Elena Uayt, Müjdəçilik, səh. 363).

**Müzakirə üçün suallar:**

`Yadda saxlanacaq ayəni yenidən oxuyun: “Günahla əlaqəsi olmayan Məsihi Allah bizim uğrumuzda günah qurbanı verdi ki, biz Onda Allahın salehliyinə nail olaq” (2 Kor. 5:21). Bu nə deməkdir? Məsihin bizim üçün günah qurbanı olması nə deməkdir və bu, Çarmıxın əvəzedici təbiətini anlamağımıza necə kömək etməlidir? Həmçinin, “Onda Allahın salehliyinə nail olmaq” nə deməkdir?`

`“Bir dəfə xilas olan, həmişəlik xilas olmuşdur” məsələsi üzərində bir az daha düşünün. Bir çox məsihçilər bu inancı müdafiə edirlər. Niyə biz bunun yanlış bir doktrina olduğuna inanırıq? Bu inanca sahib olan bir insan üçün hansı açıq-aşkar təhlükələri yaradır? Həmçinin, biz bu təlimi rədd etdiyimiz halda belə, xilasa dair necə əminliyə sahib ola bilərik?`

`İmanda nə qədər “möhkəm və sabit”sən (Kol. 1:23)? Nəyə inandığını və niyə inandığını nə qədər yaxşı bilirsən? İnandığın şeyi daha yaxşı bilmək üçün nə edə bilərsən? Və nə üçün imanda “möhkəm və sabit” olmaq bu qədər vacibdir?`