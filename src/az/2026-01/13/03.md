---
title:  İcmanın əlaqələri
date:   23/03/2026
---

İnternet, sosial media və saysız-hesabsız cihazlarla əlaqəli bir dünyada, Paulun imanlılar cəmiyyətin öz yerli icmalarından daha böyük bir şeyin hissəsi olduqlarını hiss etmələrinə kömək etməkdə qarşılaşdığı çətinliyi təsəvvür etmək çətindir.

`Kol. 4:10–11 ayələrini oxuyun. Xəbərləri elçilər vasitəsilə göndərib-almaqdan başqa (Kol. 4:7–9), Paul əlaqəni möhkəmləndirmək üçün hansı digər yolları tapmışdı? Bu məktubda Paulun üzləşdiyi bəzi problemləri nəzərə alaraq, bu salamlaşmalar vasitəsilə hansı mesaj çatdırıla bilərdi?`

Bu salamlaşmalar vasitəsilə Paul imanlılar arasında əlaqə yaradır və onu möhkəmləndirir. Buradan öyrənirik ki, Mark Barnabanın qohumu idi və bu, Markın ehtimal olunan Kolosse səfərinə yol açır. Aristarx sözün əsl mənasında "hərbi əsir yoldaşı" kimi təsvir olunur; yəni o, Paulla birlikdə həbsdə idi. Onların hər ikisi "Allahın zirehlərini" geyinmiş əsgərlər idi (Efes.6:10,11) və Şeytanın əsirlərini Allahın Padşahlığında xidmət etmək naminə azad etmək üçün döyüşürdülər (bax: 2 Tim. 2:1–4). İsa/Yust (Şaul/Paul kimi yunan dilində çox oxşar səslənən yəhudi və roma adları) da onlara Müjdədə etibarlı əməkdaş kimi tövsiyə olunur.

Paul Aristarx, Mark və Yustun yəhudi imanlılar (“sünnətlilər”) olduğunu xüsusi qeyd edir. Daha sonra o, üç qeyri-yəhudidən bəhs edir: Epafra, Luka və Dima (Kol. 4:12–14). İcmada yəhudilər və qeyri-yəhudilər arasında bəzi gərginliklərə baxmayaraq, bu həmkarların səmərəli şəkildə birlikdə, birləşmiş və ahəngdar şəkildə işləyə bilmələri diqqət çəkir. Lakin "yalnız" deməklə, Paul daha çox yəhudi məsihçilərinin onun əzablarında ona dəstək olmamasından müəyyən bir məyusluq ifadə edir. Buna baxmayaraq, bir neçə il əvvəl Paul və Barnabadan ilk müjdə səyahətləri zamanı (Həvarilərin İşləri 13:13) ayrılan Yəhya Markın bu vaxta qədər yalnız sadiq deyil, həm də ona "təsəlli" olduğunu sübut etməsi diqqət çəkir. (Həvarilərin İşləri 15:36–40).

Birliyə qarşı olan təhdidlər yeni bir şey deyil. Son illərdə Adventist İcması qlobal miqyasda yayıldıqca dərin dəyişikliklərə məruz qalıb və qüvvələr onun birliyinə zərbə vurub. Birliyə qarşı olan bu stressi icmanın hər səviyyəsində hiss etmək olar.

`Siz yerli icmanızda birliyimizi təhdid edən amilləri azaltmaq üçün nə edə bilərsiniz? Yerli səviyyədə bu gərginliklər nələrdir və onlara qarşı hansı tədbirlər görülə bilər?`