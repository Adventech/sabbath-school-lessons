---
title:  Gələcək tədqiqatlar üçün
date:   27/03/2026
---

“Məsihə təslim olan can, üsyankar bir dünyada saxladığı Öz qalasına çevrilir və O, orada yalnız Öz hakimiyyətinin tanınmasını istəyir. Səmavi qüvvələr tərəfindən beləcə idarə olunan can Şeytanın hücumlarına qarşı sarsılmazdır. Lakin özümüzü Məsihin hakimiyyətinə təslim etməsək, şeytan tərəfindən idarə olunacağıq. Qaçılmaz olaraq dünyanın hökmranlığı uğrunda mübarizə aparan iki böyük gücdən birinin nəzarəti altında olmalıyıq. Pis qüvvələrin hökmranlığı altında olmaq üçün qəsdən qaranlıq padşahlığının xidmətini seçməyimiz lazım deyil. Yetərlidir ki, Özümüzü nur padşahlığı ilə birləşdirməyə laqeyd yanaşaq. Əgər səmavi qüvvələrlə əməkdaşlıq etməsək, Şeytan qəlbimizi ələ keçirəcək və onu öz məskəni edəcək. Pisdən qorunmaq üçün yeganə müdafiə yolu, Məsihin ədalətinə iman vasitəsilə qəlbdə Ona yer verməkdir.

Əgər Allahla həyati əlaqə qurmasaq, özünü sevmə, həddindən artıq rahatlıq və günaha təhrik edən sınaqlara qarşı heç vaxt müqavimət göstərə bilmərik. Müvəqqəti olaraq bir çox pis vərdişlərdən əl çəkə bilərik və Şeytanla müvəqqəti yollarımız ayrılar; lakin Allahla, Ona hər an təslim olmaqla həyati əlaqə qurmasaq, məğlub olacağıq. Əgər Məsihlə şəxsi tanışlığımız və davamlı ünsiyyətimiz yoxdursa, düşmənin mərhəmətinə tabe oluruq və nəhayət onun əmrlərini yerinə yetirəcəyik.”(Elena Uayt, Əsrlərin arsuzu, s. 324).

**Müzakirə üçün suallar:**

`Yuxarıdakı Elena Uaytın sitatına baxın. Bəli, böyük mübarisədə yalnız iki tərəf var və biz şüurlu şəkildə Məsihi seçməsək, Şeytanın tərəfində oluruq (Luka 11:23). Bu fikir nə qədər narahatlıq doğursa da, Allahın həqiqətlərinin insanları incidilməməsini təmin etmək kimi bir öhdəliyi yoxdur. Bu reallıq sizə iradənizi Məsihə təslim etməyin nə qədər vacib olduğunu göstərir?`

`Vəhy 14:14–16 ayələrini oxuyun. Əllinci gün bayramının ilk yağışı Müjdə toxumunun cücərməsinə və böyüməsinə imkan verdi, sonuncu yağış isə yeri son məhsul üçün hazırlayır. Vəhy 14:12 bu perspektivlə necə əlaqəlidir?`

`Ətrafımızdakı mədəniyyət və dünya, bir icma və ya fərdi imanlılar olaraq bizə necə təsir edir? Hər dövrdə Allahın xalqı üçün həmişə problem olan dünyanın mənfi təsirlərindən necə qoruna bilərik?`