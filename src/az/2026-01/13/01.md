---
title:  Allahın iradəsində qalmaq
date:   21/03/2026
---

### Araşdırma üçün Müqəddəs kitab ayələri
Kolosselilərə 4:7–18; Efeslilərə 6:21; Həvarilərin İşləri 15:36–40; 2 Tim. 4:10, 11; 2 Pet. 3:10–14; Yeşaya 60:1–3.

> <p>Yadda saxlanacaq ayə</p>
> «Hər vəziyyətdə şükür edin. Çünki bunlar Məsih İsada olan sizlər üçün Allahın iradəsidir.» (1 Saloniklilərə 5:18).

Kolosselilərə məktubun bu son hissəsi Paulun daha geniş əməkdaşlar şəbəkəsini göstərir. “Həvarilərin İşləri” əvvəlcə onun Barnaba, sonra Sila ilə birgə xidmətini və daha sonra üç müjdəçilik səfərinin ümumi mənzərəsini təqdim edir.

Bu həftə biz Paulun tapşırıq strategiyasına nəzər salacağıq. Strategiya Roma İmperiyasının əsas mərkəzlərinə çatmaq üçün vaxt və resurslardan çox səmərəli istifadə etməyi, eləcə də Paulun ziyarət etməyəcəyi Kolos, Laodikeya və Hierapolis kimi şəhər və qəsəbələrə çatmaq üçün perspektivli peşəkar işçilərin hazırlanmasını əhatə edirdi.

Paul səyahətləri zamanı etdiyi şəxsi ziyarətlər və xüsusilə də məhbus olduğu dövrdə yazdığı məktublar vasitəsilə insanları və ibadətgahları daim bir-birinə bağlayırdı. O anlayırdı ki, müjdə xidmətinin uğuru hər kəsin birlikdə işləməsindən asılıdır, istər yəhudi və qeyri-yahudi məsihçilər; istər kişilər və qadınlar; istərsə də Tixik, Aristarx, Yust, Epafra, Luka və Nimfa kimi insanlar olsun. Maraqlıdır ki, biz həmçinin onun Laodikeyaya yazdığı, lakin bu gün bizə qədər gəlib çatmayan bir məktubdan da xəbər alırıq. Paul bu son ayələrdə çox məqamı bir yerə toplayır, o cümlədən Arxip adlı bir adama şəxsi nəsihət də verir. O, hələ imkanı varkən imanlılar cəmiyyətini möhkəmləndirmək üçün əlindən gələni edirdi.