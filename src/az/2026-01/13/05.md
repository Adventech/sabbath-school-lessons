---
title:  Dünyada yaşamaq, amma dünyadan olmamaq
date:   25/03/2026
---

`Kol.4:14–15 və 2 Tim.4:10–11 ayələrini oxuyun. Luka Dimadan necə fərqləndirilir və səbəbi nədir?`

Həvarilərin biri olan Yəhya bizə deyir: “Dünyanı və dünyada olan şeyləri sevməyin. Kim dünyanı sevirsə, onda Atadan olan məhəbbət yoxdur.” (1 Yəh. 2:15). Lukanın İsa və Onun padşahlığına olan sevgisi onu hər hansı çətinliyə baxmayaraq Paulunn yanında dayanmağa yönəltdi, halbuki Dima gələcək dünyadan daha çox bu dünyanı sevirdi.

Aşağıdakı ayələri oxuyun. Rəəbin İkinci Gəlişini gözləyənlər üçün hansı məsləhətlər verilir?

`Mark 13:32–37`

`Titə 2:11–14`

`2 Peter 3:10–14`

`Vəhy 3:17–21`

İsa və həvarilər tez-tez bizə xəbərdarlıq edirlər ki, “oyaq qalın”, ayıq olun və Rəbbin gəlişinə həmişə hazır olun ki, təəccüblənməyəsiniz. Təəssüf ki, İsanın “Oyaq qalıb dua edin” (Mark 14:38) əmrinə əməl etməyən şagirdlər kimi, bir çoxları lazım olan hazırlıqları etməyəcək. Hər şey bizim qəlbimizin kimin və ya nəyin əlində olmasından asılıdır, çünki biz iki ağaya xidmət edə bilmərik.

Laodikeyaya göndərilən məktubda İsa bizə aydın bir resept verir. Birincisi, günahlarımızdan tövbə etməliyik. İkincisi, ürəklərimizi İsaya açmalı və Onun nəzarətində olmasına icazə verməliyik ki, bu da, sonra (üçüncüsü), sınaqlarla sınanmış və sınaqlardan qalib çıxmış iman və məhəbbət "qızılını" əldə etməyimizə imkan verirəcək.

`Həyatınızda İsa sizdən hansı konkret şeylərə görə tövbə etməyinizi istəyir? Onun reseptinin hansı hissəsinə ən çox ehtiyacınız var?`