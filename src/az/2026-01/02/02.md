---
title:  Müjdə uğrunda şəriklik
date:   04/01/2026
---

`Filipililərə 1:3–8 ayələrini oxuyun. Paul nəyə görə şükr edir? O, filipilililərə hansı təsəlliverici sözləri deyir və bu niyə vacibdir?`

Paul Filipidəki ibadətgahı özü qurmuşdu; buna görə də onun məktubunda məsihçi dostluğunun istiliyini hiss etmək mümkündür. Aralarında yüzlərlə kilometr məsafə olsa da, zəncirlənmiş və həbsdə olan Paul ibadətgahı və onun üzvlərini ürəyində daşıyır; o, onlar üçün “İsa Məsihin məhəbbəti ilə” darıxır (Fil. 1:8) və onlar üçün Allaha şükür edir. Paulun şükr duası, həmçinin, İsanın bizim üçün göydəki vasatətçilindən bir işarə verir.

Baş kahinin döş nişanında İsrailin 12 qəbiləsini təmsil edən 12 daş var idi. Xalq üçün yalvararkən onlar onun “ürəyində” olmalı idi (Çıxış 28:29). Səmavi müqəddəs məkanda Baş Kahinimiz kimi İsa daha da böyük bir şəkildə Atasının qarşısında Öz xalqının adlarını daşıyır.

Maraqlıdır ki, Filipililərə 1:3 ayəsinin sözləri birmənalı deyil və Paul ilə Filipililər arasındakı yaxın münasibəti vurğulayır. Adətən tərcümədə deyilir ki, Paul onları dualarında xatırlayır, amma bu, həm də onların onu xatırlaması mənasına gələ bilər. Hər halda, bu, onların paylaşdıqları yaxın qarşılıqlı münasibəti vurğulayır, “qardaşlıq” mənasını verən yunan sözü koinonia da bunu təsdiqləyir. Paul Məsihin əzablarına şərik olduğu üçün (Filipililərə 3:10), filipililər də Paulun əzablarına “şərik oldular” (yunanca: sunkoinōneō) və Paulun xidmətini dəstəkləmək üçün maddi cəhətdən kömək etdilər (Filipililərə 4:14, 15). “İlk gündən indiyə qədər” (Filipililərə 1:5) davam edən bu qarşılıqlılıq onu Allaha şükür etməyə və onlar üçün “sevinclə” dua etməyə vadar edir (Filipililərə 1:4).

Maraqlıdır ki, Paul öz həbs şəraitini olduqca müsbət təsvir edir—“xilası və müjdənin müdafiyə və təsdiqi üçün” imkan yaradan bir vəziyyət kimi (Fil. 1:7). Onun bu iki hüquqi termini işlətməsi onun məhkəməsinin yaxın olduğunu göstərir, amma eyni zamanda Paulun əsgərlər və ziyarətçilərlə fəal şəkildə müjdəni bölüşdüyünü də bildirir.

Onu hücumlardan qorumaq (yunanca apologia) və onun əbədi həqiqətlərini təsdiqləmək hər ikisi vacibdir. Görünür, Paul öz gələcəyi ilə deyil, Müjdənin haqlı çıxarılması ilə maraqlanır. İstər yaşasın, istərsə də ölsün, Paul əmindir ki, Allah Ona güvənən hər kəs üçün başladığı "yaxşı işi" tamamlayacaq (Filipililərə 1:6).

`Allahın "sizdə yaxşı işi" (Filipililərə 1:6) tamamlayacağı vədini necə başa düşürsünüz? Bu nə deməkdir? Bu iş İkinci Gəlişdən əvvəl bitəcəkmi?`