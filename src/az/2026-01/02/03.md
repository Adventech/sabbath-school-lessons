---
title:  Paulun dua ehtiyacları
date:   05/01/2026
---

Bir neçə il əvvəl bir pastor “mən, mən, mən və mənim ehtiyaclarım və ya arzularım” ətrafında dönən dualardan danışdı. O, onları “özünü düşünən kiçik dualar” adlandırmaqla düzgün xarakterizə etdi, çünki Allahın nəzərində daha böyük işlər var.

`Paulun Filipililərə etdiyi duaları (Filipililər 1:9–11) oxuyun. Onun diqqət mərkəzi nədir və hansı böyük ehtiyacları vardır? Bu sizə dua haqqında nə deyir?`

Bu dua yunan dilində cəmi qırx üç sözdən ibarətdir, lakin Paulun bütün narahatlıqlarını əhatə edir və o, məktubun qalan hissəsində bunları daha da ətraflı izah edəcək: sevgi, bilik, dərrakə, səmimi olmaq, incitməmək və İsa Məsih vasitəsilə sahib olduğumuz salehlik. Bu duanın, eləcə də Paulun əvvəlki şükür ifadələrinin əsasında bütövlükdə ibadətgaha vurğu dayanır. Pauun duası tamamilə başqalarına yönəlib, bütün ibadətgah adından və onun rifahı üçündür. Gəlin duanın bəzi fərdi elementlərinə daha yaxından nəzər salaq:

_Sevgi get-gedə daha çox artsın._ Paul yalnız daha çox sevgi üçün deyil, həm də müəyyən bir istiqamətdə, yəni "bilik və hər cür idrak baxımından" (Filipililərə 1:9) yönəlmiş sevgi üçün dua edir. Buradakı “bilik” ifadəsi yalnız intellektual bilik nəzərdə tutmur, eyni zamanda yalnız Allahla yaxınlıq və Onun Kəlamını öyrənmə yolu ilə əldə oluna biləcək mənəvi bilikləri ifadə edir (bax: Efeslilərə 1:17, Efeslilərə 4:13, 1 Timoteyə 2:4).

_Fərqindəlik._ Paul bunu belə izah edir: “ali dəyərləri ayırd edə bilmək” (əxlaqi baxımdan zərərli olanlardan ayırmaq) “və beləliklə pak və nöqsansız olmaq” (Filiplilərə 1:10).

_Səmimi olmaq._ Yunan dilindəki söz “günəş işığı ilə mühakimə olunan” mənasını verir və hərəkətlərin paklığına işarə edir: “Məsihçilərin etdiyi hər şey gün işığı qədər şəffaf olmalıdır.” — Elena Uayt, Məsihi əks etdirmək, s. 71.

_İncitməmək._ Bu, büdrəmə daşı olmamaq, insanın iman etməsini çətinləşdirəcək bir şey deməmək və ya etməmək deməkdir. Məsih vasitəsilə salehlik. Paul bunu Romalılara və Qalatiyalılara yazdığı məktublarda geniş şəkildə izah edir və Filipililərə 3-cü fəsildə də davam etdirəcək. Bizim öz salehliyimiz yoxdur, yalnız Məsih vasitəsilə aldığımız salehlik var.

Başqa hər nə ediriksə də, sevgimiz necə “get-gedə daha çox arta bilər” (Filippililərə 1:9)? Bu məsihçi həyatında niyə bu qədər önəmlidir? (Bax: 1 Korinflilərə 13:1–8.)