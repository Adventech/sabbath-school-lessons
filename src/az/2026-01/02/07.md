---
title:  Gələcək tədqiqatlar üçün
date:   09/01/2026
---

“Bir çox insan gələcəyi ilə bağlı dəqiq planlar qura bilmir. Onların həyatı sabit deyil. Hadisələrin nəticəsini görə bilmirlər və bu da çox vaxt onlarda narahatlıq və nigarançılıq yaradır. Gəlin xatırlayaq ki, Allahın övladlarının bu dünyadakı həyatı səyyah həyatıdır. Biz öz həyatımızı planlaşdıracaq qədər müdrik deyilik. Gələcəyimizi formalaşdırmaq da bizə aid deyil. “İbrahim çağırılanda iman vasitəsilə itaətli olub irs alacağı torpağa getdi. O hara getdiyini bilməyərək yola çıxdı” (İbranilərə 11:8).

“İsa öz yer üzündəki həyatında Öz üçün heç bir plan qurmamışdı. O, Allahın planlarını qəbul etdi və Atanın planları hər gün Onun üçün açılırdı. Biz də həyatımızın Onun iradəsinin sadə təzahürü olması üçün Allaha güvənməliyik. Yolumuzu Ona həvalə etdikcə, O, addımlarımızı düzgün istiqamətləndirəcək.”

“Çoxları parlaq bir gələcək qurmaq istəyərkən tam bir uğursuzluğa düçar olurlar. Allahın sizin üçün plan qurmasına icazə verin. Kiçik bir uşaq kimi, “Sadiq qullarının addımlarını qoruyanın” rəhbərliyinə etibar edin (1 Şamuel 2:9). Əgər insanlar başlanğıcdan nəticəni görüb, Allahla birlikdə yerinə yetirdikləri məqsədin şöhrətini anlayabilsələr, Allah onları istəməyəcəkləri şəkildə yönləndirməz” (Elena Uayt, Şəfa xidməti s. 478–479).

**Müzakirə üçün suallar:**

`Keçən həftəni düşünün və minnətdar olduğunuz şeyləri sadalayın. Düşündüyünüzdən daha çox minnətdarlıq edə biləcəyiniz şeylər ola bilərmi?`

`Yuxarıdakı Elena Uaytın sitatının sonuncu sətri üzərində dayanın. Bu, çox güclü bir iman ifadəsidir. Allaha bu qədər dərin bir şəkildə etibar etməyi necə öyrənə bilərsiniz?`

`Kol. 1:6, 23 ayələrinə işıq tutaraq, aşağıdakı ifadəni müzakirə edin: “Qırx il boyunca iman çatışmazlığı, şikayət və üsyan qədim İsraili Kənan torpağından uzaq saxladı. Eyni günahlar müasir İsrailin göylərdəki Cənnətə girməsini də gecikdirdi. Hər iki halda Allahın vədlərində problem yox idi. Biz bu qədər il günah və kədər içində qalmışıqsa, bunun səbəbi iman çatışmazlığı, dünyəvilik, həsr edilməmiş həyat və Rəbbin adını daşıyan xalq arasında baş verən ixtilafdır. Əgər Məsihin ibadətgahı Rəbbin əmr etdiyi işi yerinə yetirsəydi, bütün dünya artıq xəbərdar edilmiş olardı və Rəbb İsa güc və böyük şöhrətlə yer üzünə gəlmiş olardı.”( Elena Uayt., Son Günün Hadisələri, s. 38). Bu gün biz necə eyni günahlara yol verə bilərik?`