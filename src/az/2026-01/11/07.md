---
title:  Gələcək tədqiqatlar üçün
date:   13/03/2026
---

“Allahın Ruhu zehni və ürəyi idarə etdikdə, imana gələn can yeni bir nəğmə oxuyur; çünki o, təcrübəsində Allahın vədinin yerinə yetdiyini, günahlarının bağışlandığını, günahlarının örtüldüyünü anlayır. O, ilahi qanunu pozduğuna görə Allaha tövbə etmiş və insanların saleh sayılması üçün ölən Məsihə iman gətirmişdir. “İmanla saleh sayıldığı üçün” o, “Rəbbimiz İsa Məsih vasitəsilə Allahla sülhə” malikdir. Romalılara 5:1.

“Amma bu təcrübə ona məxsus olduğu üçün, məsihçi bununla kifayətlənib, artıq özünə görə görülmüş işlərlə razılaşıb əllərini yanına salmamalıdır. Ruhani səltənətə daxil olmağa qərar verən hər bir insan görəcək ki, islah olunmamış təbiətin bütün gücləri və ehtirasları, həmçinin qaranlıq səltənətinin qüvvələri ona qarşı səfərbər olub. Hər gün o, özünü yenidən Allaha həsr etməli, hər gün şərlə mübarizə aparmalıdır. Köhnə vərdişlər, irsi meyllər ağalıq uğrunda mübarizə aparacaq və bunlara qarşı həmişə ayıq olmalı, qələbə üçün Məsihin gücü ilə mübarizə aparmalıdır...

“Daha yüksək, daha saf, daha uca bir həyatın gücü bizim ən böyük ehtiyacımızdır. Dünyaya fikrimizi həddindən artıq yönəldirik, göylərin səltənətinə isə çox az.

“Allahın onun üçün müəyyən etdiyi ideal səviyyəyə çatmaq səylərində, bir məsihçi heç bir şeydən ümidsizliyə düşməməlidir. Mənəvi və ruhani kamillik — Məsihin lütfü və qüdrəti vasitəsilə — hər kəsə vəd olunmuşdur. İsa qüdrətin mənbəyidir, həyat çeşməsidir. … Bizim uğrumuza O, göyün bütün qüdrətli vasitələrini işə salır. Hər addımımızda Onun yaşayan qüdrətinə toxunuruq.” — Elena Uayt, Həvarilərin işləri, səh. 476–478).

**Müzakirə üçün suallar:**

`"İmanla saleh sayıldığınız" vədi ilə bağlı öz təcrübəniz necə olub? Bu "gözəl" vəd həyatınızı necə dəyişib? Bu vəd sizin də "Məsihlə birlikdə" dirildiyiniz fikri ilə necə bağlıdır?`

`Sənin üçün göyləri düşünən olmaq nə deməkdir? Bu, yer üzündə yaxşılıq etməkdən daha önəmlidirmi? Bəs tarazlıq haradadır?`

`Sənin həyatının başqalarına göstərdiyi təsiri düşün. Biz adətən bunu yalnız şəxsi təsirimiz baxımından düşünürük, amma bəs bir imanlılar cəmiyyəti olaraq təsirimiz necə? Sənin yerli imanlılar cəmiyyəti yerli icmaya necə təsir göstərir?`

`Kolosselilərə 3:11 ayəsini oxuyun. Bu ayə bizə Məsihdə olmalı olduğumuz birlik haqqında nə deyir?`