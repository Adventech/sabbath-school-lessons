---
title:  Yeni həyatın xarakteri
date:   11/03/2026
---

Pis vərdişlər və mənfi xüsusiyyətlərdən danışdıqdan sonra, hansı ki, Məsihə gəldikdə silinir və kənara qoyulur, Paul müsbət tərəfə keçərək, qaranlıqdan işığa doğru hərəkətə bənzətmə edir.

`Kol. 3:12–14-ü oxuyun. İnamlılar necə təsvir olunur və sizcə bu, onların “üzərinə geyinməli” olduqları keyfiyyətlərlə necə əlaqəlidir?`

Allah tərəfindən Öz xüsusi xalqı olmağa və Onun xarakterini əks etdirməyə çağırılan İsrail kimi, İsaya iman edənlər də “Allahın seçilmişləri”dir (Kol.3:12). Lakin hamı bu çağırışa layiq deyil. İsanın dediyi kimi, “Çünki dəvət edilmiş çox, seçilmiş isə azdır” (Mat. 22:14, Mat. 24:22, 24, 31 ilə müqayisə edin). Paulun seçilmişlərə istinad etməsi oxşar mənaya malikdir (Rom. 8:33, 2 Tim. 2:10). Həmçinin, İsrail kimi, imanlılar da Allah tərəfindən “sevilir” və “müqəddəsdirlər” (Qanunun Təkrarı 7:6–8). Bu imtiyaz vacib bir məsuliyyət daşıyır: “Sizi qaranlıqdan Öz heyrətamiz nuruna çağıran Allahın çox gözəl işlərini elan etmək” (1 Pet. 2:9). Və biz bunu indiki həyat tərzimizlə edirik.

Paulun qeyd etdiyi səkkiz keyfiyyət həqiqətən də böyük bir siyahıdır! “ürək mərhəməti, xeyirxahlıq, itaətkarlıq, həlimlik və səbir; bir-birinizə dözmək və bir-birinizi bağışlamaq” və “hər şeydən üstün… məhəbbət” (Kol. 3:12–14).

Bunlar yalnız Məsih ilə birləşmiş ürəkdən gəlir, çünki onlar Onun xarakterini və bizimlə necə rəftar etdiyini təsvir edir. Biz başqalarını “Məsih bizi bağışladığı kimi” bağışlamalıyıq (Kol. 3:13). Məhəbbət “kamil birliyin bağıdır” (Kol. 3:14), çünki Onun bizə olan sevgisi bizi Ona bağlayır və başqalarını həqiqətən sevməyə imkan verir (1 Yəh. 4:11, 12).

Bu keyfiyyətlər münasibətlərimizə iki cəhətdən təsir göstərir. Birincisi, başqalarına sevgi, mərhəmət, mehribanlıq və bağışlama göstərmək həm bizi, həm də başqalarını xeyirə aparır. Başqalarını sevmək və xeyir vermək ruhani cəhətdən bizi doldurur. İnsanlar adətən bizə eyni şəkildə cavab verə bilər və biz Allahın mərhəmətini və bağışlamasını almaya davam edəcəyik (Matta 5:7; Matta 6:14).

İkincisi və daha önəmlisi, bu Allahı izzətləndirir və başqalarını İsaya inanmağa və Onu izləməyə təşviq edə bilər, çünki bu ilahi lütfün gücünü göstərir. “İnsan ruhunu əhatə edə biləcək başqa heç bir təsir, özünü düşünməyən həyatın təsiri qədər güclü deyil. Müjdənin lehinə ən güclü arqument sevən və sevimli bir məsihçidi.” (Elena Uayt, Şəfa xidməti, s. 470).

`Başqalarına, xüsusən də sizə qarşı pis davrananlara münasibətinizdə İsanı nə dərəcədə yaxşı təmsil edirsiniz?`