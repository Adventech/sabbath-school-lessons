---
title:  Məsihlə birlikdə yaşamaq
date:   07/03/2026
---

### Araşdırma üçün Müqəddəs kitab ayələri
Kol. 3:1–17, Rom. 1:18, Rom. 6:1–7, Efes. 4:22–24, Qan. 7:6–8, 1 Şam. 16:23..

> <p>Yadda saxlanacaq ayə</p>
> «Bütün bunlardan əlavə, kamil birliyin bağı olan məhəbbətə bürünün» (Kolosselilərə 3:14).

Çox vaxt belə deyilir: “O qədər göyləri düşünmə ki, yer üzündə heç bir faydan olmasın.” Bəzi mənalarda bu doğrudur. Amma Kolosselilərə 3-cü fəsildə Paul eyni dərəcədə vacib bir həqiqəti vurğulayır: əgər biz çox dünyavi düşüncəli olsaq, Rəbb üçün göylərdə heç bir əhəmiyyətimiz olmayacaq.

Paul diqqətimizi göydən doğulan və yalnız “Məsihlə birlikdə dirilmiş” (Kol. 3:1) olanların anlaya biləcəyi bir çox praktik, real həyat prinsiplərinə yönəldir. Onun nəsihətləri çox sadə və həyatidir, təkcə imanlılar icmasında deyil, bütün münasibətlərimizdə harmoniya və inkişaf gətirən prinsiplərdir.

İsa dedi: “düşmənlərinizi sevin, sizi təqib edənlər üçün dua edin… belə ki siz göylərdə olan Atanızın övladları olasınız; Çünki O, günəşini həm pislərin, həm yaxşıların üzərinə doğurur, yağışını da həm salehlərin, həm də saleh olmayanların üzərinə yağdırır” (Matta 5:44–45).

Qeyri-mümkün səslənir? İnsan nöqteyi-nəzərindən belədir. Həqiqətən Allaha görə yaşamaq üçün özümüz üçün ölməliyik. Buna görə də səmavi Atamıza dünyəvi fayda vermək istəyiriksə, səmavi düşüncəli olmalıyıq.

Bu həftə görəcəyik ki, Məsih ilə yaşamaq həm indi, həm də əbədiyyət üçün necə fərq yarada bilər.