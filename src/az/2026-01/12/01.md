---
title:  Bir-birimizlə yaşamaq
date:   14/03/2026
---

### Araşdırma üçün Müqəddəs kitab ayələri
Kol. 3:18–4:6; Efes. 5:22–25, 33; Sül. məs. 22:6, 15; 1 Pet. 2:16; 1 Salon. 5:17.

> <p>Yadda saxlanacaq ayə</p>
> «Sözünüz duzlu və hər zaman lütflə dolu olsun. Beləcə hər adama necə cavab vermək lazım olduğunu biləsiniz» (Kol. 4:6).

İnsanlar bir yerdə yaşayanda və işləyəndə müxtəlif çətinliklərlə qarşılaşırlar. Fikir ayrılıqları gərginliyə səbəb ola bilər, mübahisələr yarana bilər. Münasibət nə qədər yaxın olarsa, həmin münasibətdə olan hər kəs üçün bir-biri ilə yola getmək bir o qədər vacib olur.

Ən yaxın münasibətlər, əlbəttə ki, ailə daxilində olur. Ev bəzən “ailə şirkəti” adlandırılır. Bu, evin necə fəaliyyət göstərdiyini təsvir etmək üçün maraqlı ifadədir. Bir biznesi idarə etməklə bir ailəni idarə etmə arasında müəyyən oxşarlıqlar var. Dəyərlər, məqsədlər və hədəflər barədə ümumi razılıq olmalıdır. Hər kəs bir-biri ilə yola getməli və işlərin qaydasında olması üçün öz öhdəsinə düşəni yaxşı yerinə yetirməlidir. Eyni prinsiplər əsasən böyük bir ailə olan imanlılar cəmiyyətinə də aiddir.

Bu həftənin mətnində Paul məsihçi ailəsinin necə daha yaxşı işləməsi üçün vacib prinsiplər təqdim edir. Məsihçi evi Müqəddəs Kitab prinsipləri ilə idarə olunduğuna görə, adi Roma ailə modelindən müəyyən qədər fərqli şəkildə fəaliyyət göstərir. Paul eyni zamanda evin içində və xaricində olan müxtəlif sosial münasibətlər üçün də çox dəyərli prinsiplər verir.