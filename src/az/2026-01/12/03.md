---
title:  Valideyn və övladlar
date:   16/03/2026
---

Uşaqlar ailə “şirkətinin” (ailənin) vacib üzvüdürlər. Onlar bilməlidirlər ki, ailənin üzvləri kimi və göylərin padşahlığının vətəndaşları kimi sevilir və dəyərləndirilirlər. Ailə ibadəti çox önəmlidir; o sadə, amma müntəzəm olmalı, səhər və axşam həyata keçirilməlidir. Uşaqlar kiçik yaşlarından təmizlik və digər məsuliyyətlərdə kömək etməyə başlaya bilərlər. Ən önəmlisi isə Paulun əmrini qulaqardına vurmamalıdırlar: “Hər işdə ata-ananıza itaət edin, çünki bu, Rəbbi razı salır” (Kol. 3:20).

**Aşağıdakı ayələri oxuyun. Uşaqları böyütmək üçün orada hansı prinsiplər verilir?**

`Süleymanın məsəlləri 22:6, 15`

`Matta 19:14`

`Qanunun Təkrarı 6:6, 7`

`Süleymanın məsəlləri 1:8, 9`

Doğru şəkildə Rəbb üçün tərbiyə olunan uşaqlar ailəyə, imanlılar cəmiyyətinə və daha geniş ətrafa xeyir gətirəcəklər. Paulun valideynlərə verdiyi tövsiyələr, ər və arvad üçün verdiyi tövsiyələr kimi, balanslı və qarşılıqlıdır: “Atalar, övladlarınızı incitməyin, yoxsa cəsarətləri qırılar” (Kol. 3:21). Valideynlərin, xüsusilə atanın, uşaqlarla necə ünsiyyət qurması və onları necə tərbiyə etməsi onların ruhani tərbiyəsinə dərin təsir göstərir.

Tədqiqatlar göstərir ki, hər iki valideyn ibadət evinə gedirsə, uşaqların daha yüksək faizi ibadət evinə davam edir; əksinə, yalnız bir valideyn gedirsə, bu faiz aşağı olur. Daha da maraqlısı odur ki, atanın müntəzəm ibaət evinə getməsi, hətta anadan daha çox, uşaqların yetkinlikdə də ibadət evində qalma ehtimalını artırır. Beləliklə, atanın uşaqlarının ruhani tərbiyəsində rolu az qiymətləndirilə bilməz. Ata üçün öz rolunu ciddi qəbul etmək nə qədər vacibdir.

`Lakin bütün atalar (yumşaq desək) övladları üçün nümunəvi rol model olmamışlar. Allahın Atamız olduğunu bilmək, xüsusən də dünyəvi atalar böyük ziyan vurduqda, lazım olan yerdə şəfa tapmağa necə kömək edə bilər?`