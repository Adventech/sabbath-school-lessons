---
title:  Gecədə nur kimi parlamaq
date:   24/01/2026
---

### Araşdırma üçün Müqəddəs kitab ayələri
Fil. 2:12–30; Rom. 3:23, 24; Rom. 5:8; 2 Tim. 4:6; 1 Kor. 4:17; 2 Tim. 4:21, 13; Luka 7:2.

> <p>Yadda saxlanacaq ayə</p>
> «Hər şeyi şikayətlənmədən, mübahisə etmədən yerinə yetirin ki, 15 nöqsansız və saf olaraq bu əyri və azmış nəsil arasında Allahın ləkəsiz övladları olasınız. Onların arasında dünyanın nuru kimi parlayın» (Filip. 2:14–15).

Allah israillilərə itaət etməyi əmr etdi, çünki bu itaət “sizin digər xalqlara nə qədər müdrik və aqil olduğunuzu göstərər; Onlar bu qaydaları eşidəndə deyəcəklər ki, bu böyük millət, həqiqətən, müdrik və aqil bir xalqdır!” (Qan.tək. 4:6).

Əsrlər sonra O dedi: “Dünyanın nuru Mənəm. Mənim ardımca gələn heç vaxt qaranlıqda gəzməyəcək, həyat nuruna malik olacaq” (Yəh. 8:12). O həm də belə dedi: “Siz dünyanın nurusunuz. Dağın zirvəsində qurulan şəhər gizli qala bilməz.” (Mat. 5:14). Biz necə bu nur ola bilərik? Ancaq hər kəsə nur verən “həqiqi Nur” olan İsa ilə yaxın münasibət vasitəsilə mümkündür. (Yəh. 1:9) Filip. 2 fəsildə deyildiyi kimi, Allah “Allah Onu çox ucaltdı və Ona lütflə bütün adlardan ali bir ad verdi ki, hamısı İsanın adına ehtiram edərək diz çöksün... və İsa Məsihin Rəbb olduğunu bəyan etsin.”(Filip. 2:9–11).

Göylərin nuru və qüdrəti həyatlarını İsaya təslim edən hər birimiz üçün mövcuddur. Lakin çox vaxt ya hər şeyi Allahın etməsini gözləyirik, ya da öz fikirlərimiz və planlarımız bu yolda maneəyə çevrilir. Buna görə də, Paulun Filipililərə dediyi sözlər bu gün üçün də çox aktualdır.