---
title:  Belə insanlara hörmətlə yanaşın
date:   29/01/2026
---

`Filip. 2:25–30 ayələrini oxuyun. Paul Epafroditi necə təsvir edir? Bu imanlı işçisinin xarakterini göstərən konkret münasibət və əməlləri hansılardır?`

Epafrodit yalnız bu məktubda qeyd olunur, amma onun haqqında bir neçə qısa qeyd vasitəsilə kifayət qədər məlumat əldə edirik. Adından (Afrodita kultuna aid olduğu üçün) onun, bütpərəst mənşəli dinindən keçdiyi qənaətinə gəlmək olar. Onu “əməkdaş” adlandırmaq, onun xidmətdə fəal olduğunu, bəlkə də Filipidə Paulla birlikdə işlədiyini göstərir. “Əsgər yoldaşı” olmaq (müqayisə et Filip. 1:27), ehtimal ki, Epafroditin Müjdəni yaymaqda qarşılaşdığı münaqişəyə, hətta həyatını belə təhlükəyə atmağa hazır olmasına işarə edir (Filip.2:30).

Filipidəki ibadətgah tərəfindən təyin olunmuş “elçi” (yunan dilində, apostolos) olaraq, Epafrodit Paulu həbsdə ziyarət etmək və onun hər hansı ehtiyacını qarşılamaq üçün göndərilmişdi (Filip. 2:25). O, həmçinin Filipililərin Paul üçün verdiyi maliyyə ianələrini etibar etdikləri şəxs idi (Filip. 4:18). Bu ianələrini həyati əhəmiyyət daşıyırdı, çünki Roma həbsxanasındakı məhbusların hər hansı yemək, geyim, yataq və ya digər ehtiyacları ya öz hesablarına alınmalı, ya da ailə və dostlar tərəfindən gətirilməli idi (bax: Həv. 24:23).

Romada ikinci həbsinin sonuna yaxın Paul Timoteydən "qışdan əvvəl gəlmək üçün əlindən gələni etməyi" və Troasda qoyulmuş "yapıncını gətirməyi" xahiş etdi (2 Tim. 4:21, 13). Görünür, Paul soyuq, daşdan hazırlanmış hücrəsində bu qalın yun paltoya ehtiyac duyurdu. Epafrodit həm də bu məktubu Filipiyə geri aparmaqla məsul edilmişdi (bax: Elena Uayt, Həvarilərin İşləri, s. 479).

Ola bilsin ki, Filipidəki problemlərə görə (4-cü dərsə baxın), Paul Epafroditi gözləniləndən daha tez geri göndərməyi “zəruri hesab etdi” və beləliklə, Filipililəri “onu Rəbbdə böyük sevinclə qarşılamağa” çağırdı (Filip. 2:29). Paul istəyirdi ki, onlar onun həbsdəki vəziyyəti barədə narahat olmasınlar. O, həmçinin vurğulayır ki, Epafrodit məsihçilərin var-dövlətlərinə və ya sosial statuslarına görə deyil, İsanın nümunəsini izləməkdə göstərdikləri fədakarlıq ruhuna görə yüksək hörmət göstərməli olduqları insandır (Filip. 2:6–11; Luk. 22:25–27 ilə müqayisə edin). “Hörmətli” və ya “qiymətli sayılan” mənasını verən yunan sözünə Əhdi-Cədiddə cəmi bir neçə dəfə rast gəlinir: yüzbaşının “çox dəyər verdiyi” qul üçün (Luk. 7:2), ziyafətdə yerləşdirilməsi ilə hörmət göstərilənlər üçün (Luk. 14:8) və İsanın "qiymətli" guşədaşı kimi təsvirində (1 Pet. 2:4, 6). Epafroditin bu qrupda qeyd olunması onun, həqiqətən də, sadiq və etibarlı bir insan olduğunu göstərir.