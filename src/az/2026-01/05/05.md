---
title:  Sınaqdan keçmiş xarakter
date:   28/01/2026
---

Timoteyin bu məktubu göndərənlərdən biri kimi rolu artıq qeyd edilmişdir (Filip. 1:1). İndi Paul Timoteyin həmkarlarından biri kimi nə qədər dəyərli olduğunu ətraflı təsvir edir. O, müjdəçi olaraq tanıdılır (2 Tim. 4:5) və Paul tərəfindən Makedoniyaya (1 Salon. 3:2; bax: Həv. 18:5; 19:22) və bir neçə dəfə Korinfə də göndərilmişdi (1 Kor. 4:17; 16:10). Əvvəllər o, Paul və Silayla Korinfdə (1 Salonik. 1:1; 2 Salonik. 1:1), daha sonra Efesdə (1 Tim. 1:2–3; bax: Həv. 19:22) işləyib. Paul Timoteyi “canbir olan” kimi təsvir edir (Filip. 2:20). Yunan sözü (hərfi tərcümədə “bərabər ruh” deməkdir) onun Məsihə olan sadiqliyi, Müjdəni yaymaq üçün səyləri və xüsusilə Filipililərə qayğısı da daxil olmaqla, bir çox cəhətdən Paula bənzədiyini göstərir.

`Sizcə, Paul burada Timoteyi niyə bu qədər müsbət və ətraflı şəkildə təsvir edir (bax: Filip. 2:19–23)? Paul onun haqqında başqa nə deyir (bax: 1 Kor. 4:17; 2 Tim. 1:5)?`

Paulun Timotey haqqında qeyd etdiyi digər bir xüsusiyyət isə onun “sınaqdan keçmiş xarakteridir” (Filip. 2:22). Yunan sözü, tamamilə sınaqlarla sınanmış və xarakteri və xidməti gerçək olduğu sübut olunmuş bir insanı təsvir edir (Rom. 5:4; 2 Kor. 2:9; 9:13). Paul bunu Timoteydə həqiqətən də görüb, çünki onlar Müjdəni yaymaq üçün birgə çalışdıqları çoxsaylı hallarda bu keyfiyyətin nümayiş olunduğunu müşahidə edib.

Həyatın çətin təcrübələri bizim dözümlülüyümüzü sınayır və içimizdə kim olduğumuzu göstərir. Elena Uayt bunu belə ifadə edir: “Həyat intizamlıdır... Xasiyyəti sınamaq üçün təhriklər olacaq; və məhz bunlara düzgün ruhda cavab verməklə məsihçi fəzilətləri inkişaf edir. Əgər incikliklər və təhqirlər təvazökarlıqla qarşılanırsa, təhqiramiz sözlərə mülayim cavablar, zülmkar hərəkətlərə isə xeyirxahlıqla cavab verilirsə, bu, Məsih Ruhunun ürəkdə yaşadığına dəlalət edir”. O əlavə edir ki, əgər “daşımağa çağırıldığımız çətinliklər və narahatlıqlar” “yaxşı dözülərsə, onlar xarakterdə Məsihə bənzər keyfiyyətləri inkişaf etdirir və məsihçini dünyəvi insandan ayırır.” (Elena Uayt İbadətgah üçün şəhadətlər, cild 5, s. 344).

`Son zamanlar qarşılaşdığınız təxribatlar, çətinliklər və əsəbiliklər barədə düşünün. Onlara "təvazökarlıqla" və "ləyaqətlə" dözə bildinizmi? Bu təcrübəni daha intizamlı etmək üçün nə edə bilərsiniz?`