---
title:  Biz Allahın içimizdə etdiyini həyatda edirik
date:   25/01/2026
---

Paul İsanı Allahın iradəsinə itaətin və təvazökarlığın mükəmməl nümunəsi kimi təqdim etdikdən sonra, indi diqqətini filippilililərin özlərinə yönəldir. O, onların Müjdəni qəbul etdikdən sonra Rəbbə olan itaətlərini (Həv. 16:13–15, 32–33) təsdiqləyir və bu itaətdə davam etməyə təşviq edir.

Məsihin həyatını və çarmıx üzərində xilas yolunun nümunəsi kimi göstərdikdən sonra, Paul indi bu həqiqətin praktik həyatda necə tətbiq olunduğuna diqqət yetirir.

`Filipililərə 2:12–13 ayələrini oxuyun. Paul “xilasınızı əmməllərinizdə göatərin” deyərkən nəyi nəzərdə tutur? İman və əməllər arasındakı münasibəti necə izah edərdiniz?`

Bu iki ayədə Paul Romalılara və digər məktublarında izah etdiyi Müjdədən fərqli bir təlim təqdim etmir. Onun burada verdiyi mesajın, Filipidə və digər yerlərdə vəz etdiyi “imanla saleh sayılma” Müjdəsi ilə tam uyğun olduğuna əmin ola bilərik. Lakin hər hansı bir mövzunu, xüsusilə də çox vaxt səhv başa düşülən xilas məsələsini araşdırarkən, Müqəddəs Yazıların bütöv təlimini nəzərə almaq vacibdir.

`Rom. 3:23–24; Rom. 5:8 və Ef. 2:8–10 ayələrini oxuyun. Bu hissələr xilas haqqında nə öyrədir?`

Şübhəsiz ki, xilas Allahın işidir və bunun üçün biz özümüzə heç bir şəkildə mədh edə bilmərik. Hətta iman özü belə Müqəddəs Ruhun işi vasitəsilə bizə verilən bir hədiyyədir. Öz əməllərimiz bizi xilas edə bilməz; lakin yeni doğuluş vasitəsilə Allah bizi ruhən yenidən yaradır və yaxşı əməllər görməyə qadir edir. Allahın Ruhu bizim içimizdə işləyir, iradəmizi gücləndirir ki, doğru olanı seçək, sınaqlara qarşı dura bilək və düzgün qərarlar verək.

Beləliklə, biz Allahın içimizdə etdiyini “qorxu və lərzə ilə” həyata keçiririk. Bəs bu, bizim zəif itaət cəhdlərimizə görə Allahın hökmündən qorxmalı olduğumuz anlamına gəlirmi? Əlbəttə ki, yox. Bu ifadə, Allahın hüzurunu dərk etməyə (bax: Zəbur 2:11) və Ona itaət etməyə olan ehtiyacımızı bildirir.

`Sənin həyatında Məsihin sənin içində işlədiyini hansı yollarla hiss etmisən? Lakin, sənin günahlı təbiətin Allahın sənin daxilində gördüyü işə necə qarşı çıxır və sən bu meyilə necə müqavimət göstərə bilərsən?`