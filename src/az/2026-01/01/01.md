---
title:  Təqib olunan, amma tərk edilməyən
date:   27/12/2025
---

### Araşdırma üçün Müqəddəs kitab ayələri
Efes.3:1; 2 Kor. 4:7–12; Həv.iş. 9:16; Filimon 15, 16; Kol. 4:9; Filip. 1:1–3; Kol. 1:1, 2.

> <p>Yadda saxlanacaq ayə</p>
> «Rəbdə həmişə sevinin! Bir də deyirəm: sevinin!» (Filipililərə 4:4)

Bir Adventist pastor, saxta ittihamlarla həbs olunmuş, demək olar ki, iki il həbsdə qalmışdı. Başlanğıcda çox çaşqın olsa da, o, həbsxananı Allah tərəfindən verilmiş missiya sahəsi olaraq qəbul etdi. Digər həbsxana məhbusları onun pastor olduğunu öyrənəndə, ondan vəz etməsini istədilər. O, vəz etdi, həmçinin ədəbiyyat payladı, hətta məhbusları vəftiz etdi və ibadət mərasimlərini həyata keçirdi. “O zamanlar həbsxanada xidmət etmək çətin idi,” — deyə o etiraf edir — “amma eyni zamanda sevinc də vardı, xüsusilə duaların eşidildiyini və həyatların dəyişdiyini gördükdə.”

Paul Filippililərə və Kolosselilərə həbsxanadan yazmışdır (bax: Filip.1:7; Kol. 4:3). Əslində, Filipi şəhərində, Paul və Sila haqsız yerə ittiham olunduqdan sonra, zindan gözətçisi “onların ayaqlarını qandala saldı” (Həv. iş. 16:24). Gecə yarısı onlar “Allaha dua edir və ilahilər oxuyur, məhbuslar isə onları dinləyirdilər” (Həv. İş. 16:25). Həqiqətən, onlar “həmişə sevinməyi” bilirdilər.

Bu həftə Paulun qarşılaşdığı şəraitə baxacağıq. O, başına gələnlərin daha böyük bir məqsəd daşıdığını gördü, və bəlkə biz də öz sınaqlarımızla qarşılaşdığımız zaman ondan öyrənə bilərik.