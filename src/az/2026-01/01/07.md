---
title:  Gələcək tədqiqatlar üçün
date:   02/01/2026
---

“Allah sizi ruhun təqdisi və həqiqətə inam vasitəsilə xilasa seçdi. Buna görə də möhkəm durun... Əgər Allaha sədaqətlə xidmət etsəniz, qərəz və müqavimətlə qarşılaşacaqsınız; amma haqsız yerə əziyyət çəkdiyiniz zaman qəzəblənməyin. Qisas almayın. İsa Məsihdə bütövlüyünüzü qoruyun. Üzünüzü səmaya, möhkəm çaxmaq daşı kimi çevirin. Başqaları öz sözlərini desin və öz yollarında davam etsinlər; sizin işiniz Məsihin təvazökarlığı və mülayimliyi ilə irəliləməkdir. İşinizi qətiyyətlə, təmiz ürəklə, bütün gücünüz və qüvvənizlə, Allahın qoluna söykənərək yerinə yetirin. İşinizin həqiqi və uca mahiyyətini heç vaxt tam anlamaya bilərsiniz. Öz varlığınızın dəyərini yalnız sizi xilas etmək üçün verilmiş həyatla ölçə bilərsiniz…

“Məsihə doğru böyüyən hər bir can üçün ciddi və uzunmüddətli mübarizə dövrləri olacaq; çünki qaranlıq qüvvələri irəliləyiş yoluna qarşı çıxmaq əzmindədir. Lakin lütf üçün Məsihin çarmıxına baxanda uğursuzluğa düçar olmayacağıq. Xilaskarın vədi budur: “Səni atmayacağam və tərk etməyəcəyəm”. “Mən dünyanın sonuna qədər həmişə səninləyəm”. (Elena Uayt, “Gənclərin Təlimatçısı”, 9 noyabr 1899-cu il).

**Müzakirə üçün suallar:**

`Paul bir neçə dəfə həbs olunmuşdu, hər dəfə haqsız yerə. Siz haqsızlıqla üzləşəndə necə reaksiya verirsiniz? Belə vaxtlar üçün hansı Müqəddəs Kitab vədlərini tövsiyə edə bilərsiniz?`

`Məsihçilərə qarşı edilən təqiblər barədə erkən ibadətgah rəhbərlərindən Tertullian demişdi: “Siz bizi nə qədər çox məhv etsəniz, biz bir o qədər çoxalırıq; məsihçilərin qanı toxumdur.”—Aleksandr Roberts və Ceyms Donaldson, red., Ante-Nicene Fathers (Peabody, MA: Hendrickson Publishers, Inc., 1999), cild 3, s. 55. Eyni zamanda, bəzi yerlərdə və zamanlarda təqiblər İbadətgahın işinə ciddi şəkildə mane olmuşdur. İmanlarına görə təqib olunanlara dəstək olmaq üçün hansı yollar mövcuddur?`

`Bu həftənin yaddaqalan ayəsini Paulun çəkdiyi əzablar işığında düşünün: “Həmişə sevinin” - Bu nə deməkdir? Biz bunu necə etməliyik? Sevdiyiniz biri xəstələnir və ya ölür. İşinizi itirirsiniz. Böyük fiziki ağrı içindəsiniz. Bəlkə də bunun başa düşülməsinin açarı sual verməkdir: "Həmişə nəyə sevinməliyik?" Yəni, vəziyyətimizdən asılı olmayaraq, nəyə həmişə sevinə bilərik?`