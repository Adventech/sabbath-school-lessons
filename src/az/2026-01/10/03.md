---
title:  Məsihdə kök salmaq və böyümək
date:   02/03/2026
---

Kolosselilərə məktubun mövzusu məsihçi həyatını yaşamaq üçün ən aydın qaydalardan biridir: “ Buna görə Rəbb Məsih İsanı qəbul etdiyiniz kimi Onda həyat sürün” (Kol. 2:6). Biz xilasımızı yalnız bir təlimlər toplusunu deyil, bir Şəxsi — İsanı qəbul etməklə alırıq. Lakin İsanı qəbul etmək, həmçinin Müqəddəs Kitabın həvariləri və peyğəmbərləri vasitəsilə verilən bütün təlimlərini qəbul etməyi də əhatə edir. (Efes. 2:20).

Hər şeydən əvvəl, Məsihi qəbul etmək, özün üçün ölüb, diri Məsihə tam təslim olmaq deməkdir.

Diri Söz (İsa) Yazılı Sözündən (Müqəddəs kitabdan) ayrıla bilməz. Onlar eyni sikkənin iki üzüdür. Əslində, biz İsanı yalnız Müqəddəs Yazılar vasitəsilə tanıya bilərik. Biz “Onda” yeriyir və ya həyatımızı yaşayırıq — yəni Onun Kəlamının və Ruhunun bütün qərar və davranışlarımızda bizə rəhbərlik etməsinə icazə veririk.

Kol. 2:7 ayəsində Paul Müqəddəs Yazılarda tez-tez işlənən bir bənzətmədən istifadə edir — möminləri bitkilərlə müqayisə edir. Biz İsanı Xilaskarımız kimi qəbul etdikdə və həyatımızı Onun Kəlamına uyğun şəkildə qurduqda Məsihdə “kök salırıq”. Məhz bu yolla “imanda möhkəmlənmiş” oluruq.

`Aşağıdakı ayələr möminləri simvolizə edən bitki bənzətməsini necə işıqlandırır? (bax: Yeş. 61:3, Mat. 3:10, Luk. 8:11–15, 1 Kor. 3:6.)`

«Müqəddəs Yazıların tək bir İlahi Müəllifi olduğu üçün, Müqəddəs Yazıların müxtəlif hissələri bir-biri ilə uyğunlaşır... Müqəddəs Yazıların bütün doktrinaları bir-biri ilə uyğunlaşır; fərdi parçaların izahları həmin mövzu üzrə Müqəddəs Yazıların öyrətdiyi bütövlüklə harmoniyadadır» (Handbook of Seventh-day Adventist Theology, s. 65).

Paul möminlər üçün açıq olan iki alternativi aydın şəkildə göstərir. Birincisi, “Rəbbin əkdiyi salehlik palıdları” (Yeş. 61:3) olaraq qalmaq, Ona və Onun təlimlərinə yapışaraq Məsihdə tamamlanmış qalmaqdır. Digəri isə süni bir bitkiyə bənzədilə bilər; sanki canlıdır, amma əslində ölüdür. İnsan fəlsəfələrini və ənənələrini qəbul etməklə biz “əsir” edilə bilərik (Kol. 2:8). Hərçənd Məsih bizi azad etmişdir, yenə də qul boyunduruğu ilə yenidən əsir olmaq mümkündür (Qal. 5:1; müqaisə et Həv.iş. 15:10).

Qısaca desək, Müqəddəs Kitaba uyğun olmayan təlimləri qəbul etmək Məsihi rədd etmək deməkdir, çünki saxta təlimlərə inanlar təəssüf ki, fərqli bir müjdəni qəbul ediblər və Müqəddəs Kitabın səlahiyyətindən daha çox insan hakimiyyətlərini qəbul ediblər (Qal. 1:6–9). Bu, erkən imanlılar cəmiyyətində bir təhlükə idi və bu gün də belə qalır.

`Məsihi qəbul etməkdən ötrü Öz üçün ölməyin nə demək olduğu ilə bağlı sizin öz şəxsi təcrübəniz nə olub? Niyə bu, davamlı bir proses olmalıdır?`