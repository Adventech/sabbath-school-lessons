---
title:  Kölgə, yoxsa Əsli?
date:   04/03/2026
---

`Kolosselilərə 2:16–19 ayələrini oxuyun. Burada Paul hansı yəhudi-məsihçi təcrübələrini vurğulayır?`

Bu günə qədər alimlər Paulun burada dəqiq olaraq hansı məsələləri müzakirə etdiyini tam şəkildə müəyyənləşdirə bilməyiblər. Lakin bir şeydən əmin ola bilərik: Paulun məktubu özündə əsasən bütpərəstlərdən ibarət olan bu icmada (Kol. 2:13) görünür ki, yəhudi – məsihçilər üzərində parçalanmaya səbəb olan bir təsir haqqında kifayət qədər məlumat mövcuddur (Kol. 2:13). Yəni, yəhudi mənşəli imanlılar icma üzvlərinə artıq lazım olmayan, xilas üçün tələb olunmayan bəzi qayda və təcrübələri tətbiq etməyə çalışırdılar.

Açıq şəkildə görünür ki, Kolosselilərə 2:16-da bir sıra adi yəhudi təcrübələri sadalanır; görünür, bu təcrübələr məsihçiliyə keçən bəzi yəhudi möminlər arasında davam edirdi. Lakin Kolosselilərə 2:18-dəki elementlər də eyni kontekstə uyğundur. İsa dini rəhbərlər arasındakı saxta təvazökarlığı tənqid etmişdi (məsələn, Mat. 6:1, 5, 7, 16). Qumran əl yazmalarından bilirik ki, mələklər bəzi yəhudi ibadət anlayışlarında mühüm yer tuturdu. Buna görə, Paulun Kolossedə qarşılaşdığı problemlər çox güman ki, onun başqa yerlərdə qarşılaşdığı problemlərə bənzər idi.

Kolosselilərə 2:16 çox vaxt yanlış başa düşüldüyündən, onu daha ətraflı nəzərdən keçirmək vacibdir. Aşağıdakı məqamlara diqqət yetirin:

Paulun “buna görə” ifadəsini işlətməsi onun artıq dediklərindən çıxardığı nəticəni göstərir. Bir qədər əvvəl o, cismani sünnətin zəruriliyini rədd etmişdi, çünki əsas olan ürəyin daxilən dəyişməsidir (Kol.2:11–15).

“Yemək-içmək” ifadələri israillilərin məbədə gətirdikləri qida və içki qurbanlarına aiddir.

“Bayram, Təzə Ay mərasimi ya Şənbə gün”lərin (Kol. 2:16) qeyd olunması görünür ki, Huşə 2:11-ə işarə edir. Orada da eyni mərasim günləri ardıcıllığına, o cümlədən mərasim şənbə günlərinə də istinad edilir (məsələn, Lev. 23:11, 24, 32).

Bu ayəni başa düşmək üçün ən vacib məqam Paulun öz izahıdır: “bunlar gələcək şeylərin kölgəsidir, əsli isə Məsihdədir” (Kol. 2:17). Bu mərasim günləri, qurbanlar kimi, Məsihin işinə işarə edirdi (1 Kor. 5:7, 1 Kor. 15:23-ə baxın). Yeddinci gün Şənbə günü isə, əksinə, günahdan əvvəl və müqəddəs məkanın mərasim qurbanları qəbul edilməzdən çox əvvəl Edendə təsis edilmişdir; buna görə də, çarmıxdan sonra aradan qaldırılacaq bir kölgə deyildi.

`Hətta burada yeddinci gün Şənbə məsələsi müzakirə mövzusu olmasa da, Paulun “başqalarını mühakimə etməyin” tövsiyəsini necə tətbiq edə bilərsiniz?`