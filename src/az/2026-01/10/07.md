---
title:  Gələcək tədqiqatlar üçün
date:   06/03/2026
---

“Həvarilərin dövründə insanlar ənənə və fəlsəfə ilə Müqəddəs Yazılara olan inamı məhv etməyə çalışdıqları kimi, bu gün də ali tənqid, təkamül, ruhanilik, teosofiya və panteizm kimi xoşagələn idealogiylarla salehliyin düşməni canları qadağan olunmuş yollara yönəltməyə çalışır.”

Çoxları üçün Müqəddəs Kitab, sanki yağı olmayan bir lampadır, çünki onlar düşüncələrini yanlış və çaşdırıcı inanc axınlarına çevirmişlər. Ali tənqidin işi—analiz etmək, ehtimal etmək, yenidən qurmaq—Müqəddəs Kitaba ilahi vəhy kimi inancı məhv edir. Bu, Allahın sözünün insan həyatını idarə etmək, yüksəltmək və ilham vermək gücünü əlindən alır. Ruhanilik vasitəsilə isə çoxları inandırılır ki, istək ən yüksək qanundur, azadlıq isə istək sərbəstliyidir və insan yalnız özünə cavabdehdir.

Məsihin ardınca gedən həvari tərəfindən Kolosseli möminlərinə xəbərdarlıq edilən “aldadıcı sözlərlə” qarşılaşacaq. O, Müqəddəs Kitabın “ruhani” izahları ilə də rastlaşacaq, lakin bunları qəbul etməməlidir. Onun səsi Müqəddəs Yazıların əbədi həqiqətlərinin aydın təsdiqi kimi eşidilməlidir. Gözlərini Məsihə dikərək, Onun göstərdiyi yolda möhkəm irəliləməli, Onun təlimi ilə uyğunlaşmayan bütün ideyaları kənara qoymalıdır. Allahın həqiqəti onun düşüncə və təfəkkür mövzusu olmalıdır. O, Müqəddəs Kitabı Allahın birbaşa özünə danışan səsi kimi qəbul etməlidir. Beləliklə, o, ilahi hikməti tapacaq.” (Elena Uayt, Həvarilərin İşləri, səh. 474, 475.)

**Müzakirə üçün suallar:**

`“Allahın tam bütövlüyü bədəncə Məsihdə yaşayır” və O, “hər başçının və hakimin Başıdır” (Kol. 2:9,10) nə deməkdir? Həmçinin Yəh. 1:1, İbr. 1:3 və 1 Pet. 3:22 ayələrinə baxın.`

`Kol. 2:14–16 ayələrinin yeddinci gün Şənbəyə qarşı dəlil kimi istifadə olunduğunu yəqin ki, hamımız eşitmişik. Bu mətnlərdən dördüncü əmri artıq yerinə yetirməməli olduğumuzu iddia etmək üçün istifadə olunanda, bu həftə dərsdə vurğulananlardan başqa hansı problemlər ortaya çıxır?`

`Mərasim qanunlarını mütləq yerinə yetirməli olduğumuzu iddia edən insanlarla necə davranırsınız? Hərçənd ki, onları yerinə yetirməkdə müəyyən ruhani və ya teoloji xeyirlər tapmaq olar, amma bu qanunların mütləq şəkildə yerinə yetirilməli olduğunu iddia etmək hansı problemlərə səbəb olur?`

`Elena Uayt yuxarıda yazmışdır ki, biz Müqəddəs kitabı “Allahın birbaşa bizə danışan səsi” kimi qəbul etməliyik. Elə isə nəyə görə biz öz imanımızı zəiflədə biləcək hər kəsə və hər şeyə qarşı ciddi şəkildə qorumalıyıq — hətta Müqəddəs kitabın bəzən bizi narahat edən və ya çətin görünən hissələri olsa belə?`