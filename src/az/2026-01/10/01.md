---
title:  Məsihdə tamlıq
date:   28/02/2026
---

### Araşdırma üçün Müqəddəs kitab ayələri
Kol. 2; İbr. 7:11; Yeş. 61:3;

1 Kor. 3:6; Qan. tək. 31:24–26; Rom. 2:28, 29; Rom. 7:7.

> <p>Yadda saxlanacaq ayə</p>
> «Buna görə qoy heç kim yemək-içmək üzündən yaxud bayram, Təzə Ay mərasimi ya Şənbə gününə görə sizi mühakimə etməsin. Çünki bunlar gələcək şeylərin kölgəsidir, əsli isə Məsihdədir» (Kol. 2:16–17).

Heç sənə soruşublarmı ki, niyə şənbəni qoruyursan? Bəlkə hətta bu həftənin yadda saxlanacaq ayəsi buna qarşı “sübut” kimi istifadə olunub. Lakin ayə dördüncü əmrdən bəhs etmir, əksinə, ibadətgahda bəzi yalançı müəllimlər tərəfindən tədris olunan səhvlərə cavab olaraq yazılmışdır. Bu səhvlər nələr idi?

Əvvəlcə, yalnış təlim “fəlsəfə,” “insanların ənənəsi,” “dünyanın əsas prinsipləri” və “Məsihə uyğun olmayan” kimi təsvir olunur (Kol. 2:8).

Bu həmçinin sünnət və yəhudi bayramlarının qorunmasını (Kol. 2:11, 16), eləcə də qida ilə bağlı yəhudi təmizlik ayinləri və qaydalarını (Kol. 2:16, 21) əhatə edirdi. Həmçinin mələklərə səcdə və ya mələklərə ibadəti təqlid etməyə çalışmağı əhatə edirdi (Kol. 2:18).

Və nəhayət, bu “insanların əmrləri və təlimləri” əsasında qurulmuşdu və bəlkə də asketik praktikalara (özünü məhdudlaşdırma üsullarına) əsaslanırdı (Kol. 2:22, 23).

Bu yalançı müəllimlər açıq-aydın dindar və səmimi idilər, lakin onlar həmçinin Müjdəni səhv başa düşürdülər. Bu həftə niyə belə olduğunu görəcəyik. Və yadda saxlanacaq ayənin niyə yeddinci gün Şənbəni saxlamağımızla heç bir əlaqəsi olmadığını görəcəyik.