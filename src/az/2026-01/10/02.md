---
title:  Allahın hikməti və biliyi
date:   01/03/2026
---

Əyyub soruşdu: “Hikməti haradan tapmaq olar? Müdrikliyin yeri hanı?” (Əyy. 28:12). Paul cavab verir: “Hikmət və biliyin bütün xəzinələri Məsihdə gizlədilmişdir” (Kol. 2:3; müqayisə et 1 Kor. 1:30). Əgər Məsih bizdədirsə, hər şey bizdədir, hətta həyatın məqsədini “anlamağın tam əminliyi” də (Kol. 2:2). Onun vasitəsilə Allahın bütün xilas planını əhatə edən sirlər açıqlanmışdır.

`Kol. 2:1–7-ni oxuyun. Paul bu məktubu yazmaqla hansı məqsədə çatmaq istəyir?`

Yunan sözü paraklēthōsin “ruhlandırmaq” və ya “gücləndirmək” mənasını verir (Kol. 2:2). Paulun arzusu yalnız Kolossedəki imanlilara yalnış təlimləri tanımağa kömək etmək deyil, həm də onları məsihçi sevgisi ilə birləşdirməkdir. Hər iki fel üçün istifadə olunan zaman Paulun bu məktubun nəzərdə tutulan məqsədə çatacağına olan inamını göstərir.

Lakin o, onları “İntizam və Məsihə olan imanlarının möhkəmliyi” üçün tərifləyirdi (Kol.2:5).

Yunanca "nizam-intizam" kimi tərcümə olunan "taxis" termini Əhdi-Cədiddə Harun (Luk. 1:8, İbr. 7:11) və Melkisedeqin (İbr. 5:6, 10, NKJV; İbr. 6:20; İbr. 7:11, 17) kahinlik əmrlərinə münasibətdə istifadə olunur, lakin Paul bunu imanlılar camiyyətində nizama, o cümlədən buradakı nizama tətbiq edir (1 Kor. 14:40). Bəzən icmanın nizamı və təşkilatını yalnız dini bir qurum kimi qəbul etmək meyli olur və ona ilahiyyat baxımından əhəmiyyət verilmir.

Lakin Paul ibadətdə düzgün davranışı müəyyən etməklə (məs., 1 Kor. 11-də) və pastor və diakonların necə seçilməli olduğunu göstərməklə (1 Tim. 3, Tit. 1) imanlılar cəmiyyətində nizamın qorunmasına çox diqqətlə yanaşırdı. Bu tədbirlər vasitəsilə Allahın hikməti və Müqəddəs Yazıların təlimləri qorunur və yayılır.

Paulun əməkdaşlarından aldıqları doğru təlimlərin nəticəsi olaraq Kolosselilərin iman möhkəmliyi var idi. Bu iman sarsılmaz idi, çünki möhkəm Müqəddəs Kitab təməli üzərində qurulmuşdu. Əgər bu təmələ sadiq qalsaydılar, o onları saxta müəllimlər tərəfindən yayılmış xətalardan qorumağa kömək edəcəkdi.

`Sənin şəxsi ruhani həyatında “nizamın” vacibliyi ilə bağlı təcrübən necə olub?`