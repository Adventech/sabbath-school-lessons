---
title:  Keçmişinlə təqib olunanlar
date:   09/12/2025
---

`Yenidən Yeşua 22:13–15 ayələrini oxuyun, amma indi bunu Saylar 25 fəsilin işığında edin. Niyə israillilər iki yarım qəbiləyə göndərilən nümayəndə heyətinə Pinxası rəhbər seçdilər?`

Şübhəsiz ki, müstəqillik haqqında eşidilən sözlərə dərhal inanmazdan əvvəl, iki dəfə «İsrail övladları» adlandırılan doqquz yarım qəbilə, qurbangahın məqsədini aydınlaşdırmaq üçün nümayəndə heyətini göndərirlər. Nümayəndə heyətinə baş kahin Elazarın oğlu Pinxas daxil idi; o, Elazardan sonra onun vəzifəsini almalı idi (Yeşua 24:33). pinxas artıq Baal-Peordakı hadisələri zamanı İsraildə baş verən qarışıqlıqları dayandırmış kahin kimi tanınırdı (Say. 25).

«Kahin Harun oğlu Eleazar oğlu Pinxas bunu görən kimi icmanın arasından qalxdı və əlinə bir nizə götürdü. İsrailli adamın ardınca çadırın içinə girdi, nizəni İsrailli kişinin və qadının qarnına soxdu. Beləliklə, İsrail övladlarını qıran vəba dayandı» (Say. 25:7, 8).

Pinxas şübhəsiz ki, təsir sahibiydi. Digər elçilər İordanın qərb tərəfində yerləşən doqquz yarım qıbilənin nümayəndələri idilər, hər biri İsraildə nəsil başçısı (sözün əsl mənasında «öz atalarının evinin başçısı») idi.

Heyət İordanın qərb sahilindəki qəbilələri küfr və üsyanda ittiham etdi. Onlar rəsmi «belə deyir» ifadəsindən istifadə etdilər, amma bu dəfə bunu Rəbb demədi, «bütün Rəbbin cəmiyyəti» (Yeşua 22:16) dedi. İttiham İsrailin cinayət, xəyanət və üsyan törətməsi ilə bağlı idi. «Cinayət» termini eyni yəhudi sözü idi ki, Axanın günahını təsvir etmək üçün istifadə olunmuşdu (Yeşua 7:1) və Müqəddəs Kitabın ilk beş kitabında bir neçə dəfə rast gəlinir (məsələn, Lev. 5:15; Lev. 6:2; Say. 5:6, 12). Axan və Baal-Peor nümunələri presedent rolunu oynayır: biri xəyanət, digəri üsyan üçün. Doqquz yarım qəbilə qorxurdu ki, icazəsiz qurbangahın tikilməsi üsyana, bütpərəstliyə və əxlaqsızlığa yol açacaq və bu, bütün İsrail xalqının üzərinə Rəbbin qəzəbini gətirəcək.

`Hər birimizin keçmişdə mənfi təcrübəsi var ki, bu da gələcəkdə oxşar vəziyyətlərə münasibətimizə təsir göstərir. Allahın xeyir-duaları bizə ümid verməyə necə imkan yaradır ki, keçmişdə etdiyimiz səhvlər bu gün başqalarına münasibətimizi müəyyən etməsin?`