---
title:  Allah gücünün şahidliyi
date:   06/11/2025
---

Biz başa düşdük ki (beşinci dərsə bax), Tanrı bütpərəst xalqlara Onu tanımaq və pis yollardan dönmək imkanı verdi. Amma onlar imtina etdilər və nəhayət Allahın hökmünə düçar oldular.

`Yeşua 7:6–9-u oxuyun, burada Yeşuanın başlararına gələn müsibəti ilk dəfə necə qəbul etdiyi barədə danışılır. Xüsusilə Yeşua 7:9-da deyildiyinə diqqət yetirin. Burada Yeşua hansı xüsusi hissləri ifadə edir?`

Əvvəlcə elə görünür ki, Yeşua İsrail oğullarının Misirdən çıxandan sonra yaşadıqları çətinliklər barədə dedikləri kimi danışır, məsələn: “Kaş ki Misir ölkəsində ət qazanlarının yanında oturanda doyunca çörək yediyimiz vaxt Rəbbin əlində öləydik! Siz bizi bu səhraya ona görə gətirdiniz ki, bütün bu camaatı aclıqdan öldürəsiniz” (Çıxış 16:3). Onun sözləri belədir: “Ah, ey Xudavənd Rəbb, bizi Emorlulara təslim etmək, bizi məhv etmək üçünmü bu xalqı İordan çayından keçirtdin? Kaş ki İordan çayının o tayında qalıb yaşayaydıq” (Yeşua 7:7).

Lakin daha sonra aydın olur ki, Yeşuanın hissləri çox dərinləşir. O, bu məğlubiyyət səbəbindən Allahın adı və şöhrətinin zərər görəcəyindən böyük narahatlıq keçirir. O, belə düşünür: “Bundan sonra Kənanlılar və bu ölkədə yaşayan bütün xalqlar eşidəcək, bizi mühasirəyə alıb adımızı yer üzündən siləcəklər. Bəs Sən Öz böyük adın üçün nə edəcəksən?” (Yeşua 7:9).

Bu an Allahın İsrailə qarşı məqsədlərinin mərkəzi mövzusunu açır. Hərçənd Allah, ətrafındakı bütpərəst xalqların Ona itaət edən xalqı üçün etdiyi böyük işlərini görməsini və onlar da Raxav kimi, İsrail Allahını onun xalqının zəfərləri vasitəsilə tanımasını istəyirdi. Lakin, əgər İsrail burada olduğu kimi məğlub olsaydı, xalqlar Allahı zəif və gücsüz hesab edə bilərdilər (bax: Saylar 14:16; Qanun. 9:28). Bu isə kənanlıların müqavimətini daha da gücləndirərdi.

Başqa sözlə, hətta İsrailin torpağı fəth etməsi kontekstində belə, mühüm məsələlər və prinsiplər,o cümlədən həm bütpərəstlər, həm də İsrail üçün yeganə ümid olan Allaha şərəf və şöhrətin verilməsi müzakirə olunurdu.

`Qanun. 4:5–9-u oxuyun. İsrail ilə onun dünyaya qarşı missiyası və bizim yeddinci gün adventistləri olaraq şahidliyimiz arasında ortaq cəhət nədir?`