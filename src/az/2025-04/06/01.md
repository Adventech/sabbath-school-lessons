---
title:  "Ən yüksək sədaqət: münaqişə zonasinda ibadət"
date:   01/11/2025
---

### Araşdırma üçün Müqəddəs kitab ayələri

Yeşua 7:1–8:29; Məzmur 139:1–16; Ezra 10:11; Yeremya 17:10; Luka 12:15; 1 Peter 1:4.

> <p>Yadda saxlanacaq ayə</p>
> « Mən Rəbb ürəyi yoxlayıram, insanın fikrini sınayıram ki, hər kəsə əməllərinə görə, işlərinin bəhrəsinə görə əvəz verim» (Yeremya 17:10).

Yeşua kitabının 7-ci fəsli israillilərin Əhdə qarşı çıxmağın nəticələrini faciəli şəkildə dərk etdikləri ilk nümunədir. Əhdin şərtlərinə əməl etmək qələbə vəd edirdi, ona qarşı çıxmaq isə məğlubiyyətə gətirib çıxarırdı. İsraillilərin döyüş meydanındakı uğuru onların sayından, strategiyasından və ya taktikalarından deyil, İlahi Döyüşçünün varlığından asılı idi.

Vəd olunmuş torpağın fəthi zamanı israillilər acı bir dərs aldılar: onların ən təhlükəli düşməni düşərgənin xaricində deyil, daxilində idi. Əsas problem Kənan şəhərlərinin möhkəm divarları və ya onların qabaqcıl texnologiyaları deyil, bəzi insanların Rəbbin göstərişlərinə itaət etmək istəməməsi idi.

Səmavi irsi gözləyərkən (1 Peter 1:4; Kol. 3:24), biz də oxşar sınaqlarla qarşılaşırıq. Vəd olunmuş torpağın sərhədində sədaqətimiz sınağa çəkilir. Biz yalnız İsa Məsihə sadiqliklə qələbə qazana bilərik.