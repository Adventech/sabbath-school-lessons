---
title:  Gələcək tədqiqatlar üçün
date:   05/12/2025
---

“Onun zamanındakı insanlar Məsihin missiyasını başa düşmədilər… İnsanlar tərəfindən qoyulmuş qanunlar, ənənələr və qaydalar Allahın onlara öyrətmək istədiyi canlı dərsləri onlardan gizlətdi. Bu təyin olunmuş qaydalar və nizamlama həqiqi dinin başa düşülməsi və həyata keçirilməsinin qarşısında maneə oldu. Və insanlar nəhayət Məsih şəklində gələn böyük reallıqla qarşılaşdıqda, Onu bütün ayinlərinin simvollarında və mərasimlərinin mahiyyətində həqiqi icraçı kimi tanımadılar. Onlar ayinlər və simvolların işarə etdiyi O şəxsi rədd edərək, onların artıq faydasız və mənasız olmasına baxmayaraq, onlara sadiq qalmağı seçdilər. Allahın Oğlu artıq gəlib, amma onlar hələ də Onun gəlişinin möcüzəsini görməyi istəyirdilər… Məsih haqqında müjdə onlar üçün büdrəmə daşı oldu, çünki onlar Qurtarıcı yerinə möcüzə tələb edirdilər. Onlar Məsihin öz təyinatını güclü fəthlərlə və dünyəvi padşahlıqların qalıqları üzərində hakimiyyət qurmaqla sübut edəcəyini gözləyirdilər. Məhz bu gözləntilərə görə Məsih toxum səpən haqqında misalla cavab verir. Allahın Padşahlığı silah gücü ilə deyil, zorakılıqla dolu fəthlərlə deyil, insanların qəlblərində yeni həyat prinsiplərinin həyata keçirilməsi yolu ilə qurulmalıdır.”

“İbadıtgahlara əbədi həyatı tək şərtlə – Allaha itaətlə qəbul etməyə hazır olan sadiq Kalevlər və Yeşualar lazımdır. İbadətgahlarımız zəhmətkeşlərin çatışmazlığından əziyyət çəkir. Bütün dünya – bizim sahəmizdir. Müjdəçilərə şəhərlərdə və kəndlərdə ehtiyac var, oralar hətta həqiqət işığını görməyən Şərqin bütpərəstlərindən daha çox bütpərəstliyə bağlıdır. İbadəygahlarda yüksək iman bəyan etməsinə baxmayaraq həqiqi müjdəçi ruhu yoxdur. Məsihçilərin ürəkləri uzun zamandır canlara qarşı sevgi və onları Məsihin təhlükəsiz paytaxtına gətirmək arzusu ilə alovlanmayıb. Biz istəkli işçilər istəyirik. Heç kəs “Gəlin və bizə kömək edin” çağırışına cavab verməyəcəkmi?” (Uayt E. İbadətgah üçün Şahidliklər. T. 4. S. 156)

**Müzakirə üçün suallar:**

`Müqəddəs Kitabın tipologiyası bizə İsa Məsihin xidmətini daha dərin anlamamıza necə kömək edir?`

`Bizim ruhani mübarizəmiz Kənanın fəthinə necə bənzəyir və ondan nə ilə fərqlənir?`

`Yeşuanın tipologiyasının son yekun icrasını düşünün. Ağrı, əzab və ölümün olmadığı dünyanın mənzərəsi gündəlik həyat mübarizəmizdə bizə necə real ümid verir?`

`Yeşua Allahın xarakterini o dərəcədə əks etdirirdi ki, Məsihin xidmətini əvvəlcədən göstərirdi. Biz İsaya həyatımızda Öz xarakterini tam şəkildə göstərməyə necə imkan verə bilərik?`