---
title:  Vəd olunmuş torpaqda həyat
date:   29/11/2025
---

### Araşdırma üçün Müqəddəs kitab ayələri

Yeşua 1:1–3, 1 Korinflilərə 10:1–13; Matta 2:15; Həvarilərin İşləri 3:22–26; İbranilərə 3:7–4:11; 2 Korinflilərə 10:3–5.

> <p>Yadda saxlanacaq ayə</p>
> «Bu hadisələr ibrət dərsi olub onların başına gəldi və bu dövrün sonuna çatan bizim üçün öyüd-nəsihət kimi yazılıb» (1 Korinflilərə 10:11).

Yeşua kitabında əsas qəhrəmanın həyatı öz zamanının çərçivələrini aşır və daha böyük bir şeyə işarə edir. Bu prinsip bütün Müqəddəs Kitab boyunca izlənilə bilər, o cümlədən Kənanın simvolikasında, hansı ki, bizim yeni Yer (torpaq) ümidimizi təmsil edir. Yer üzündəki məbəd xidmətləri də daha əhəmiyyətli bir reallığa işarə edirdi: « Lakin Məsih indi gələn* nemətlərin Baş Kahini olaraq gəldi. İnsan əli ilə qurulmayan, yəni bu yaradılışdan olmayan daha böyük və daha mükəmməl çadırdan keçib…» (İbranilərə 9:11).

Suallar yaranır: Yeşua kitabı gələcəyi necə proqnozlaşdırır? Biz bu şərhə necə əmin ola bilərik? Hansı Müqəddəs Kitab prinsipləri bu kitabı Əhdi Cədid kontekstinə və son zamanların hadisələrinə tətbiq etməyə kömək edir?

Bu dərsdə biz Müqəddəs Kitab tipologiyasının prinsiplərini öyrənəcəyik. Biz başa düşəcəyik ki, Müqəddəs Kitab özü tipologiyaya işarələr ehtiva edir və Yüşuanın həyatı Məsihin xidmətinə işarə edir, həmçinin insan tarixinin sonunda və ibadətgahda öz yerini tapacaq hadisələri simvolizə edir.