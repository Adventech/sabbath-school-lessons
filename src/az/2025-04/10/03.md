---
title:  Tip və antitip
date:   01/12/2025
---

Müqəddəs Kitabı öyrənənlər öz istəklərinə görə Müqəddəs Kitabdakı tipin nə olduğunu və həmin tipin Əhdi Cədiddə və ya ondan sonrakı dövrdə necə yerinə yetiyini müəyyən edə bilməzlər. Müqəddəs Kitabın özü tipologiyanın tətbiqi üçün müəyyən qaydalar və prinsiplər təqdim edir.

Yeni Əhd tiplərin antitipik tərəflərini üç mərhələdə açır:

1. Məsihin həyatında (xristoloji yerinə yetmə),
2. Kilsənin təcrübəsində (ekklezioloji yerinə yetmə) və
3. Zamanın sonunda (esxatoloji yerinə yetmə).

Bu tip və antitiplər Müqəddəs Kitab boyunca rast gəlinir və oxuculara Allahın Kəlamının İsa, xilas və bizim son ümidimiz haqqında nə öyrətdiyini anlamaqda kömək edir.

**Aşağıdakı Əhdi Ətiq tiplərinə baxın: İsrail, çıxış və müqəddəs məbəd. Hər biri üç antitipik formada necə yerinə yetirilir: xristoloji, ekklezioloji və esxatoloji?**

1. İsrail
	- a. Xristoloji forma (Mat. 2:15)
	- b. Ekklezioloji forma (Qal. 6:16)
	- c. Esxatoloji forma (Vəhy 7:4–8, 14)
2. Çıxış
	- a. Xristoloji forma (Mat. 2:19–21)
	- b. Ekklezioloji forma (2 Kor. 6:17)
	- c. Esxatoloji forma (Vəhy 18:4)
3. Müqəddəs məbəd
	- a. Xristoloji forma (Yəh. 1:14; 2:21; Mat. 26:61)
	- b. Ekklezioloji forma (1 Kor. 3:16, 17; 2 Kor. 6:16)
	- c. Esxatoloji forma (Vəhy 3:12; 11:19; 21:3; 21:22)

«Müqəddəs Yazıların tək bir İlahi Müəllifi olduğu üçün, Müqəddəs Yazıların müxtəlif hissələri bir-biri ilə uyğunlaşır... Müqəddəs Yazıların bütün doktrinaları bir-biri ilə uyğunlaşır; fərdi parçaların izahları həmin mövzu üzrə Müqəddəs Yazıların öyrətdiyi bütövlüklə harmoniyadadır» (Handbook of Seventh-day Adventist Theology, s. 65).

`Bəzi Müqəddəs Yazı ayələrini başa düşə bilmədiyiniz zaman nə edirsiniz?`