---
title:  Həqiqiq İsa (antitip)
date:   03/12/2025
---

Yeşuanın hekayəsi tipologiya prizmasından nəzərdən keçirilməlidir. Yeşuanın apardığı müharibələr İsrail tarixinin mühüm hissəsini təşkil edən tarixi hadisələrdir. Bu müharibələrin məqsədi israilliləri Allahın qanununun prinsipləri əsasında mövcud olacaq yeni bir cəmiyyət qurmaq və irslərindən rahatlıqla istifadə edə biləcəkləri vəd olunmuş torpaqda məskunlaşdırmaq idi.

Sonradan Yeşaya kimi əhdi ətiq müəllifləri Məsihin işini “öz xalqına viran olmuş irsləri vermək” (Yeş. 49:8) kimi təqdim edirlər və bu, Yeşua kitabında tez-tez rast gəlinən eyni terminologiyadan istifadə edir. Yeşunun vəzifəsi israillilər arasında torpağı bölüşdürmək olduğu kimi, yeni Yeşua kimi təsvir olunan Məsih də yeni İsrailə ruhani irs təyin edir.

`İbr. 4:8–11-i oxuyun. Əhdi-Cədid yeni Musa olan Yeşuanın İsa Məsihin önsürətində olduğunu necə göstərir?`

Əhdi Ətiq müəllifləri tez-tez İsa Məsihin xidmətini Yeşuanın fəaliyyəti ilə müqayisə edirdilər. Necə ki, Yeşua 40 illik səhrada dolaşmaqdan sonra Kənanın fəthinə başladı, eləcə də İsa Məsih 40 gün səhrada qaldıqdan sonra (Mat. 4:1–11; Luka 4:1–13) yer üzündəki xidmətinə başladı. İsa həmçinin 40 gün yer üzündə qaldıqdan sonra (Həv. 1:3, 9–11; İbr. 1:2) səmavi xidmətinə başladı.

İsanın İordan çayında vəftiz olunmasından sonra (Onun “İordanı keçməsi” [Mat. 3:13–17; Mk. 1:9–11]) İncil müəllifləri Zəbur 2:7 və Yeşaya 42:1-i sitat gətirirlər. Bu sətrlər Məsih Zəburundan və əzab çəkən Yaxve qulluqçusunun ilahisindən götürülüb (Mat. 3:17; Mk. 1:11; Luka 3:22). Beləliklə, vəftiz vasitəsilə İsa ilahi Mübariz kimi təqdim olunur; O, sadiqliyi və itaəti ilə hətta ölümə qədər Yaxvenin şər qüvvələrinə qarşı mübarizəsini aparacaq. Onun həyatı və çarmıxdakı ölümü Şeytanın qovulmasına səbəb oldu, bu da bizim ruhani düşmənlərimiz üzərində qələbəni simvolizə edir, xalqına ruhani sülh bəxş edir və xilas olunanlara miras qoyur (Ef. 4:8; 1:4; 9:15).

`İsa bizim üçün etdikləri kontekstində «İstirahət etmək» nə deməkdir,? Biz İsanın bizim üçün Şeytanı məğlub etdiyinə necə əmin ola bilərik?`