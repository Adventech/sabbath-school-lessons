---
title:  Eden və Kənan
date:   23/11/2025
---

`Yaradılış 2:15 və Yaradılış 3:17–24 ayələrini oxuyun. İlk insan cütlüyünün yaşayış yeri baxımından, günaha düşmənin nəticələri nə oldu?`

Allah Adəm və Həvvanı yaratdı və onları bolluq və gözəlliklə dolu mükəmməl bir mühitə yerləşdirdi. İlk insan cütlüyü, bütün fiziki ehtiyaclarını ödəyə biləcək gözəl bir yaşayış məkanında Yaradanı ilə qarşılaşdı. Allahın şifahi sözünə əlavə olaraq, Eden bağı həm də tədris mərkəzi idi. Burada Adəm və Həvva, Allahın xarakteri və Onun onlar üçün nəzərdə tutduğu həyat barədə dərin anlayış əldə edirdilər. Ona görə də, onlar Yaradanları ilə olan etimad münasibətlərini pozduqda, Eden bağı ilə əlaqələri də dəyişdi və münasibətlərin qırılmasının bir nişanəsi olaraq bağı tərk etməyə məcbur oldular. Adəm və Həvva, Allahın onlara verdiyi torpağı itirdilər və Eden bağı onlar üçün bolluq dolu həyatın rəmzinə çevrildi. Bu mövzuya biz yenidən vəd olunmuş torpaq haqqında danışarkən qayıdacağıq.

`Ağsaqqallar torpaq haqqında vədi necə aldılar? (Bax: Yaradılış 13:14, 15; Yaradılış 26:3, 24; Yaradılış 28:13.) Sizcə, vədlərin varisləri kimi yaşamaq biz adventistlər üçün nə deməkdir? (İbr. 6:11–15)`

İbrahim Allah tərəfindən göstərilən torpağa daxil olduqda, imanına görə bu torpaq onun və nəslinin vəd edilmiş torpağı oldu. O, dörd yüz il ərzində belə qaldı. Ağsaqqallar bu torpağa sözün əsl mənasında sahib deyildilər ki, onu öz övladlarına ötürsünlər. O, bir zamanlar Eden bağı kimi Allahın mülkiyyətində idi. Adəm və Həvva isə Eden bağında yaşamaq hüququ qazandıran heç bir iş görməmişdilər. Eyni şəkildə İsrail də bu torpağı qazanmaq üçün heç bir töhfə verməmişdi. Bu, Allahın təşəbbüsünə əsaslanan bir hədiyyə idi. İsrailin bu torpaqda qanuni hüquqları yox idi (Qanunun Təkrarı 9:4–6), o, yalnız Allahın mərhəməti ilə ona sahib ola bilərdi.

Ağsaqqallar vədlər yerinə yetirilənə qədər onların varisləri idilər. Biz, Məsihin davamçıları olaraq, daha böyük vədləri miras almışıq (İbr. 8:6), hansı ki, əgər biz “iman və səbirlə vədləri miras alanlardan nümunə götürsək” yerinə yetiriləcək (İbr. 6:12).