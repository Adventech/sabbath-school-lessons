---
title:  Həqiqi isa
date:   22/11/2025
---

### Araşdırma üçün Müqəddəs kitab ayələri

Yeşua 13:1–7; Yaradılış 3:17–24; Qanunun Təkrarı 6:3; Levililər 25:1–5, 8–13; Yezekel 37:14, 25; Zəkəriyyə 9:2; İbranilərə 12:28.

> <p>Yadda saxlanacaq ayə</p>
> «Qalanıza qayıdın, ey ümid edən əsirlər! Bu gün sizə bildirirəm ki, sizə zəhmətinizin ikiqat əvəzini verəcəyəm» (Zəkəriyyə 9:12).

Yeşua 13–21-də İsrail oğullarının qəbilələrinə ayrılmış torpaqların sərhədlərində olan coğrafi adların uzun siyahıları verilir. Müasir oxucu üçün bu siyahılar aktual görünməyə bilər, amma onlar bu gün bizim üçün də vacib olan vəd olunmuş torpaq haqqında teoloji anlayışa əsaslanır. Bu konkret siyahılar vasitəsilə Allah israillilərə öyrətmək istəyirdi ki, torpaq ötəri bir şey deyildi. O, onlara çox real, ölçülə bilən şəkildə vəd edilmişdi. Lakin onlar bu vədi həyata keçirmək üçün ona uyğun şəkildə hərəkət etməli idilər.

Başqa sözlə, Allah həqiqətən onlara torpağı miras olaraq vermək istəyirdi — bu, onların atalarına verilmiş vəd edilmiş bir hədiyyə idi: “Sizin qarşınıza çıxardığım torpaq budur. Rəbbin atalarınıza – İbrahimə, İshaqa, Yaquba özləri üçün və özlərindən sonra gələn övladları üçün vəd etdiyi bu torpağa girərək oranı özünüzə mülk edin”. (Qanunun təkrarı 1:8). Lakin onların da öz paylarına düşən işi yerinə yetirmələri lazım idi.

Bu dərsdə biz vəd olunmuş torpaqla bağlı bəzi teoloji anlayışlarını və onların mənəvi mənasını araşdıracağıq.