---
title:  Yubiley ili
date:   26/11/2025
---

Torpaq İsrail xalqının Allahın xalqı kimi mövcudluğu üçün o qədər vacib idi ki, onu bütövlükdə bir qrup insana vermək olmazdı. Buna görə də torpaq qəbilələr, nəsillər və ailələr arasında bölüşdürülmüşdü (Saylar 34:13–18). Bu, bir neçə güclü klanın əlində hakimiyyət monopoliyasından (inhisar) yayınmaq üçün edilib.

`Levililər 25:1–5, 8–13 ayələrini oxuyun. Şənbə ili və yubiley ilinin məqsədi nə idi?`

Misirdən fərqli olaraq, orada insanlar torpaqlarını itirib fironun qullarına çevrilmişdilər, Allah isə istəyirdi ki, israillilər heç vaxt torpaqsız qalmasınlar. Torpaq yalnız ona əvvəlcədən ayrılmış qəbilə və ailənin mülkiyyətində ola bilərdi, başqa heç kim ona sahib ola bilməzdi. Əslində, Allahın planına görə torpaq satıla bilməzdi; yalnız növbəti yubiley ilinə qədər qalan illərin dəyərinə uyğun icarəyə verilə bilərdi. Buna görə də, öz qəbilə torpağını «satmağa» məcbur olan şəxsin yaxın qohumları torpağı yubiley ilinə qədər almaq məcburiyyətində idilər (Levililər 25:25).

Torpağın bölüşdürülməsi Allahın ürəyində nə olduğunugöstərir ki, nə vardı. O istəyir ki, biz daha az imkanları olanlara səxavətlə yanaşaq və hər yeddinci il onlara torpağımızdan istifadə etməyə imkan verək. Şənbə dinclik ilində şənbə gününün qorunması prinsipi daha geniş tətbiq olunurdu. Bu, zəhmətin dəyərini və çətinliklərlə üzləşənlərə hörməti tanımaqdır. Torpaq mülkiyyəti ilə bağlı qanunlar hər bir israilliyə irsən keçmiş və ya özünün yaratdığı sıxıcı vəziyyətlərdən azad olub yenidən başlamaq imkanı verirdi.

Əslində, bu, Müjdənin əsas məqsədidir: zənginlərlə kasıblar, işəgötürənlərlə işçilər, imtiyazlı və imkansızlar arasındakı fərqi aradan qaldırmaq, hamımızı bərabər vəziyyətə gətirmək və Allahın mərhəmətinə tam ehtiyacımızı qəbul etmək. Təəssüf ki, İsrail Allahın göstərişlərinə əməl etmədi və əsrlər sonra torpaqdan qovuldu (2 Səlbanələr 36:20, 21).

`İsrailin torpaq bölüşdürmə prinsipləri və şənbənin qorunması bizə Allah qarşısında bərabər imkanları necə xatırladır? Şənbənin qorunması, çoxsaylı icmaları dağıdan zülm və istismar hallarına qarşı necə kömək edir?`