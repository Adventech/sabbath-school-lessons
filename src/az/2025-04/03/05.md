---
title:  Unutqanlıq
date:   15/10/2025
---

`Yeşua 4:20–24-ü aşağıdakı ayələrin fonunda oxuyun: Hak. 3:7; Hak. 8:34; Zəbur 78:11; Qan. 8:2, 18; Zəbur 44:17. Bu daşlar kim üçün xatirə olmalı idi? Bu niyə bu qədər vacibdir?`

Diqqət yetirin ki, Yeşua 4:23-də əhval dəyişir. İordan çayının suları “sizin üçün” quruduğu deyilir, yəni İordanı yenicə keçmiş bütün israillilər üçün. Eyni zamanda, Qırmızı dəniz isə “bizim üçün” qurumuşdu — bu isə ilk nəsildən hələ sağ qalan və çıxışa şahid olanlar deməkdir. Fərqli nəsillərin yaşadığı bu iki hadisə oxşar məna daşıyırdı. Valideynlərin şahidliyi sayəsində ikinci nəsil də İordan çayından keçidi eyni mənada yenidən kəşf edə bildi. Adətən unutqanlığı insanların təbii xüsusiyyəti kimi qəbul edirik. Lakin ruhani baxımdan unutqanlıq ciddi nəticələrə gətirib çıxara bilər. Hətta bu gün də, əgər biz öz kimliyimizi — xüsusi çağırışa və misyaya sahib bir xalq olaraq — qorumaq istəyiriksə, həm şəxsi, həm də ümumi ruhani yaddaşımızı tərbiyə etmək üçün şərait yaratmalı, haradan gəldiyimizi, kim olduğumuzu və burada nə üçün olduğumuzu unutmamalıyıq.

`1 Kor. 11:24, 25 və Yəhya 14:26 ayələrini oxuyun. Niyə Məsihin bizim üçün etdiklərini daim xatırlamalıyıq?`

Ellen Uayt aydın şəkildə başa düşürdü ki, əgər biz Allahın keçmişdəki işləri və vəhyinin işığında daima yaşamasaq, gələcəkdəki misyamızı yerinə yetirmək üçün həvəsimizi mütləq itirəcəyik: “Əgər Rəbbin bizi hansı yolla apardığını və keçmiş tariximizdə verdiyi öyüdlərini unutmasaq, gələcəkdən qorxmağa heç bir əsasımız yoxdur” (Uayt E. Həyat eskizləri, s. 196).

`Keçmişi və Rəbbin həyatınızda necə fəaliyyət göstərdiyini xatırlamaq vacib olsa da, nə üçün bu gün də hər gün Onunla ünsiyyəti, sevgisini və varlığını yenidən yaşamaq lazımdır?`