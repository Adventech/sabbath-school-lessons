---
title:  Gələcək tədqiqatlar üçün
date:   17/10/2025
---

Ellen Uaytın “Ağsaqqallar və Peyğəmbərlər” kitabından “İordan çayından keçid” adlı fəsli oxuyun (səh. 483, 484).

“İsrailin Kənana səfəri zamanı yaşadığı təcrübələr diqqətlə öyrənilməlidir. Yeşua kitabının üçüncü və dördüncü fəsillərini araşdırın: burada onların İordan çayından keçidə və Vəd olunmuş torpağa daxil olmağa necə hazırlaşdıqları təsvir olunur. Ağılımız və qəlbimiz hazır olmalı, yaddaşımız isə Rəbbin qədim zamanlarda Öz xalqına verdiyi dərslərlə təzələnməlidir. O zaman Allahın bizə dair planına uyğun olaraq, Onun Kəlamının təlimləri bizim üçün həmişə maraqlı və təsirli olacaq” (ASD Müqəddəs Kitab Şərhi. Ellen Uaytın şərhləri. Cild 2, s. 994).

“Müasir İsraili qədim xalqa nisbətən daha böyük bir təhlükə — Allahı unutmaq və bütpərəstliyə meyl etmək — gözləyir. Bu gün şənbəni saxlayanlar belə, bir çox bütlərə ibadət edirlər. Allah qədim xalqına bütpərəstlikdən uzaq durmağı xüsusilə əmr etmişdi, çünki əgər onlar diri Allaha qulluqdan dönsəydilər, Onun lənəti onların üzırinə gələcəkdi. Lakin əgər onlar Onu bütün qəlbləri, bütün canları və bütün gücləri ilə sevsəydilər, O onlara həm ruhani, həm də maddi bolluqla bərəkət verərdi və bütün xəstəliklərdən qurtarardı” (Uayt E. “Kilsə üçün şahidliklər”, Cild 1, s. 609).

**Müzakirə üçün suallar:**

`Sinifdə İordan çayından keçid möcüzəsini müzakirə edin. Sizcə, möcüzə nə deməkdir? Niyə bu gün bizə elə gəlir ki, Allah artıq belə möcüzələr etmir?`

`Biz həm fərdi olaraq, həm də bir ibadətgah olaraq, ruhani unutqanlığın qarşısını necə ala bilərik? Allahla diri münasibətləri qorumaq və yalnız keçmiş təcrübələrlə kifayətlənməmək vacib olsa da, həmin xatirələri həyatımızda Allahın işlərini xatırladan vasitə kimi necə istifadə edə bilərik?`

`Şənbə günü həyatımıza Allahın müdaxiləsini xatırlamağa və Onun padşahlığında vəd olunsn rahatlığı öncədən duymağa necə kömək edir? Şənbə yalnız keçmişin xatirəsi deyil, həm də gələcəyə olan ümidin göstəricisi kimi necə işarə edir?`