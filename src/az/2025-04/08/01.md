---
title:  Vədlərin varisləri, ümid məhbuslari
date:   15/11/2025
---

### Araşdırma üçün Müqəddəs kitab ayələri

Yeşua 14:6–14; 19:49–51, Saylar 13:6, 30–32; Luka 18:1–5; 2 Kor. 3:18; Rom. 12:1, 2; İbr. 13:7.

> <p>Yadda saxlanacaq ayə</p>
> «Allahın kəlamını sizə danışan rəhbərlərinizi yada salın. Onların həyat tərzinin nəticəsinə baxıb imanlarını nümunə olaraq götürün» (İbranilərə 13:7).

Valideynlər görürlər ki, uşaqlar onlara baxaraq öyrənirlər. Hansımız təcrübə etməmişik ki, övladlarımız yaxşı xüsusiyyətlərimizdən çox, pis vərdişlərimizi təqlid edirlər? Yaşımızdan asılı olmayaraq, düz olanı etməkdənsə, səhv olanı etmək bizə daha asan gəlir. Bu, insan təbiətinin bir hissəsidir: «Çünki nə iş gördüyümü anlamıram; istədiyimi deyil, nifrət etdiyim şeyi edirəm» (Romalılara 7:15). Hansımız bunu öz həyatımızda hiss etməmişik?

Həyatımızın başlanğıcından etibarən biz ətrafımızdakılara baxaraq öyrənirik. Gəzmək, danışmaq və emosiyalarımızı ifadə etmək kimi əsas bacarıqları, yanımızda olan insanların davranışlarını təqlid edərək mənimsəyirik.

Hətta böyük yaşında olarkən də biz nümunə götürməli olduğumuz insanlara ehtiyac duyuruq. Onlar qüsursuz olmasalar belə, mənəvi keyfiyyətlərinə heyran qala və onlara bənzəməyə çalışa bilərik.

Bu dərsdə biz Əhdi Ətiqin iki görkəmli şəxsiyyət — Kalev və Yeşuanın nümunələrini ətraflı şəkildə nəzərdən keçirəcəyik. Onları öz nəsillərində xüsusi edən nə idi və bu, İsrail tarixinin ən mühüm dövrlərindən birində Allahın xalqının həyatında əsas rol oynamağa necə imkan verdi?