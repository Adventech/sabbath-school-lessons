---
title:  “Bu dağlıq yeri sən mənə ver”
date:   17/11/2025
---

`Yeşua 14:6–14; Saylar 14:24; Qanun.1:36 ayələrini oxuyun. Bu parçalarda Yeşua və Kalevin açılan xüsusiyyətlərini yazın:`

Kalev heç vaxt Musa vasitəsilə Rəbb tərəfindən ona verilən vədi, ayaqlarının basdığı torpağa daxil olacağı vədi, unutmadı (Saylar 14:24). Qırx il sonra o, öz torpaq hesabatından belə bəhs edir — bu, «qəlbimdə olan» (Yeşua 14:7) idi. Onun hesabatı Allaha tabeçilik və Onun köməyi ilə İsrailin bu torpağı fəth edə biləcəyinə olan inamına əsaslanırdı.

Digər on kəşfiyyatçının hesabatından fərqli olaraq, hansı ki, İsrail xalqında qorxu yaratmışdı, Kalev Rəbbin vədinə səmimi inam və sədaqət göstərdi. Hərfi olaraq «Mən tamamilə Rəbbin ardınca getdim» (Yeşua 14:8) mənasını daşıyan ibrani ifadəsi, çox güman ki, daha uzun ifadənin qısa formasıdır: «Qəlbim tamlıqda Rəbbin ardınca getdi» və ya «Mən qəlbimi doldurdum ki, Rəbbin ardınca gedim». Digərləri yad tanrıların ardınca gedib Rəbbin ardınca tam olaraq getmədikləri halda, Kalevin qəlbi bütövlükdə Allaha sədaqətlə bağlı idi.

Eyni ifadə daha sonra iki dəfə təkrarlanaraq Kalevin sədaqətini vurğulayır (Yeşua 14:9, 14). Bu onun haqqında Allahın dediyi "başqa ruh var " (Saylar 14:24) fikri ilə tam uyğun gəlir. Bu ruh Kalevi digər on casusdan fərqləndirirdi. Hətta səksən beş yaşında belə, Kalev Allahın işinə və iradəsinə tam həsr olunmuş insanların vasitəsilə nə qədər böyük işlər görə biləcəyinin canlı nümunəsi olaraq qaldı.

Kalev başa düşürdü ki, İsrailin hər qəbiləsinə düşəcək torpaq onların nə qədər cəsarətlə Allahın vədlərinə inandığından və hansı əraziyə imanla qədəm qoymağa hazır olduqlarından asılıdır. Allahın vədləri öz-özünə həyata keçmir, onların yerinə yetməsi üçün iman və qətiyyətli addımlar lazımdır. "Ulay" (ola bilsin) sözünün ibranicədə işlədilməsi (Yeşua 14:12) qorxu və tərəddüdü ifadə etsə də, çox vaxt bu söz ümid və yaxşı bir nəticə gözləntisi mənasında işlədilir (Yar. 16:2; Saylar. 22:6, 11; 23:3).

`Hansı, hətta kiçik güzəştlər bizə Rəbbin ardınca getməyə mane olur?`