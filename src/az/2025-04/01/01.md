---
title:  Uğurun formulu
date:   27/09/2025
---

### Araşdırmaq üçün Müqəddəs Kitab ayələri

- **Əsas hissə:** Yeşua 1
- **Əlavə ayələr:** Qanunun Təkrarı 18:15–22; Zəbur 1:1–3; Efeslilərə 6:10–18; İbranilərə 6:17, 18

> <p>Yadda saxlanacaq ayə</p>
> «Qulum Musanın sənə tapşırdığı Qanuna tam və dəqiq əməl etmək üçün cəsarətli və çox möhkəm ol. Ondan nə sağa, nə də sola dön ki, hara getsən, uğur qazanasan.» (Yeşua 1:7)

Benjamin Zander, Boston Filarmoniya Orkestrinin rəhbəri, musiqiçiləri dinləyir və onların ifasını təhlil edirdi. Qiymətləndirmə zamanı tələbə musiqiçilərin necə həyəcanlandığını müşahidə edirdi. Onların potensialını tam şəkildə üzə çıxarmaq və rahatlatmaq üçün o, dərslərin ilk günündə elan etdi ki, hər kəs fəndən keçəcək. Keçid balı tələbələrin çatmalı olduqları bir hədəf deyildi. Bu, istifadə olunmalı olan bir fürsət idi. Yeganə tələb isə ondan ibarət idi ki, tələbələr semestrin ilk iki həftəsində, dərslərin sonunda yazılmış kimi tarix qoyaraq, bir məktub yazmalı idilər. Məktubda isə onlar nə üçün keçid balına layiq olduqlarını izah etməli idilər.

Yeşua Kitabı — yeni fürsətlər kitabıdır. Musa — İsrailə qırx il boyunca rəhbərlik etmiş böyük bir şəxsiyyət - xalqın yaddaşında dəyərli lider kimi qaldı. Misirdən çıxış və səhradakı uzun yolçuluq arxada üsyan və inadkarlığın acı izlərinı buraxaraq başa çatdı. Yeni nəsil artıq Allaha itaət etməyə və Vəd edilmiş torpağa daxil olmağa hazır idi — ora, Allahın gözləntilərinə uyğun gəlmək üçün özünü məhv etmək lazım olmayan, əksinə, əmin-amanlıq içində yaşamaq üçün nəzərdə tutulan bir yer idi. Allah İsrailin həyatında necə yeni bir fəsil açdığını, və bu gün bizim həyatımızda da eyni şeyi necə edə biləcəyini araşdırmağa sizə dəvət edirəm.