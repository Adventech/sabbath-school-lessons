---
title:  Vədlərin varisləri
date:   30/09/2025
---

`Yeşua 1:2, 3-də Rəbb Yeşuaya bildirir ki, O, Öz xalqına torpaq verəcək. Digər tərəfdən isə O, bu torpağı artıq verdiyini deyir<sup>1</sup>. Bu nə deməkdir?`

Torpaq Rəbb tərəfindən verilən bir hədiyyə idi, çünki O, onun əsl sahibi idi. Yeşua 1:2–3-də istifadə olunan “vermək” feilinin iki fərqli forması torpağın miras alınmasının iki mühüm tərəfini göstərir. Birinci forma torpağın verilməsi prosesini bildirir. İsrail yalnız İordan çayının o tayındakı əraziləri ələ keçirmişdi. Vəd olunmuş torpağın böyük hissəsi hələ fəth edilməmişdi.

Yeşua 1:3-də feil mükəmməl (perfekt) formada işlədilir ki, torpağın artıq verildiyi təəssüratını yaratsın. Allah belə hərəkətlərin subyekti olduqda, bu forma “peyğəmbərlik perfekt”i adlanır. Bunun səbəbi ondadır ki, Onun vədləri Kəlamda mübahisəsiz reallıq kimi qəbul edilir və artıq yerinə yetmiş sayılır.

Yeşua 1:3-cü ayədəki “siz” və “sizin” əvəzlikləri cəm halındadır; beləliklə, vəd yalnız Yeşuaya deyil, bütün İsrailə verilmişdir. Musaya verilmiş vədə istinad isə Allahın planının davamlılığını göstərir.

Bundan əlavə, birinci fəsildə “kol” (yəni “hər”, “bütün”) sözü dəfələrlə təkrarlanır. Bu sözün təkrarlanması ümumiliyi və birlikliyi ön plana çıxarır, bu isə Yeşuanın qarşısındakı məqsədə çatmaq üçün həyati əhəmiyyət daşıyır. Vəd edilmiş Torpağın fəthi üçün Allah, Yeşua və bütün İsrail arasında mükəmməl bir razılıq olmalıdır.

`Yeşua 1:4–6 və İbranilərə 6:17, 18 ayələrini oxuyun. O vaxt Vəd edilmiş Torpaq hələ vəd idi, amma Allah onu miras adlandırır. Sizin fikrinizcə, Allahın vədlərinin mirasçıları olmaq nə deməkdir?`

Allahın vədlərində mistik heç nə yoxdur. Onlar öz-özlüyündə yerinə yetmənin zəmanəti deyil. Vədlərin gerçəkləşməsi üçün Allahın “Mən sizinlə olacağam” vəd etdiyi hüzuru lazımdır. Rəbbin hüzuru İsrailin yaşaması üçün həyati önəm daşıyırdı. Onsuz onlar xüsusi missiya və ya özünəməxsusluq olmadan, adi bir xalq olardılar (Çıxış 33:12–16). Yeşuanın uğur qazanması üçün yalnız Rəbbin hüzuru kifayət idi.

Bu gün də heç nə dəyişməyib, və buna görə də bizim Matta 28:20-də İsanın verdiyi vədimız var.

---

<sup>1</sup> İbrani mətnində 2 və 3-cü ayələrdə feil formalarının fərqi var — “verirəm” və “vermişəm” (müqayisə üçün Yeşua 1:13). — Redaktor qeydi