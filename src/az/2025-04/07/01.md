---
title:  "İman qəhrəmanlari: yeşua və kalev"
date:   08/11/2025
---

### Araşdırma üçün Müqəddəs kitab ayələri

Yeşua 5:1–7; 8:30–35; Çıxış 12:6; Qanunun təkrarı 8:11, 14; Matta 6:33; 1 Korinflilərə 5:7; İbranilərə 9:11, 12.

> <p>Yadda saxlanacaq ayə</p>
> «Ona görə də siz əvvəlcə Allahın Padşahlığını və Onun salehliyini axtarın. Onda bunların hamısı sizə əlavə olaraq veriləcək» (Matta 6:33)

Bu dərsdə İsrailin vəd olunmuş torpaqda qaldığı dövrdəki əsas məqamları nəzərdən keçirəcəyik. Xalqın təhdidlərə baxmayaraq özünü Allaha həsr etməsini xatırlayacağıq. Yeşua qeyri-adi qərarlar verirdi: düşmən ərazisində israilliləri sünnət etdirdi (Yeşua 5:8–10); təhlükə yaxın olduğu bir vaxtda Pasxa bayramını keçirdi (Yeşua 5:10–12); müharibənin qızğın vaxtında Rəbbə qurbangah tikib Ona səcdə etdi (Yeşua 8:30–35), habelə İsrailin yeddi qəbiləsi hələ irs payını almamışkən Rəbbin məbəd çadırını qurdu (Yeşua 18:1, 2). Təlaş içində biz tez-tez Allah qarşısında öhdəliyimizi yeniləmək və Onun bizim üçün etdiyi və hər gün etməyə davam etdiyi işlərə görə təşəkkürümüzü bildirmək üçün vaxt ayırmağı unuduruq. Səhər və axşam ibadətləri, həmçinin ailə ocağında edilən dualar, rahatlığa və nailiyyətlərə yönəlmiş gərgin həyatımızda artıq bir şey kimi görünə bilər. Lakin qəlbimizin dərinliyində biz anlayırıq ki, Allahla və yaxınlarımızla birlikdə keçirilən bu anlar məhdud zamanımız üçün ən gözəl sərmayədir.