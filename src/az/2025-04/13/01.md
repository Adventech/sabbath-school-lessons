---
title:  Lütflə heyran etmək
date:   20/12/2025
---

### Araşdırma üçün Müqəddəs kitab ayələri

Yeşua 24; Yaradılış 12:7; Qan. 17:19; Qan. 5:6; 1 Padşahlar 11:2, 4, 9; 2 Tim. 4:7, 8

> <p>Yadda saxlanacaq ayə</p>
> «Əgər Rəbbə qulluq etmək gözünüzdə pisdirsə, bu gün kimə qulluq edəcəyinizi özünüz seçin ... Amma mən və mənim evimdəkilər Rəbbə qulluq edəcək» (Yeşua 21:45).

Yeşua kitabının son fəsli İsrailin yaşlı rəhbəri tərəfindən aparılan əhdin yenilənməsi mərasimini təsvir edir. Bu, əhdin özü olmasa da, onun yenilənməsi haqqında bir hekayədir və fəsildə qədim Yaxın Şərq ağalıq müqavilələrinin əsas elementləri yer alır:

1. müqavilənin təşəbbüskarı və ağasını göstərən preambula;
2. ağa və vasal arasındakı münasibətləri təsvir edən tarixi proloq;
3. vasaldan təşəkkür niyətinə əsaslanaraq tam sədaqət tələb edən əhd şərtləri;
4. itaətə görə xeyir-dualar, əhd pozulduqda isə lənətlər;
5. vasalın andına şahidlər;
6. gələcək oxunuş üçün sənədin təqdim edilməsi;
7. əhdin ratifikasiyası.

Yeşua ömrünün sonuna yaxın idi və onun yerinə kimsə gəlməmişdi. Əhdin yenilənməsi İsrailə xatırladır ki, onların padşahı Yahvenin özüdür və əgər Onun qarşısında sədaqətli olsalar, O onları qoruyacaq. İsraillilərə yer üzündəki bir padşaha ehtiyac yoxdur. Teokratik xalq olaraq onlar heç vaxt unutmamalıdırlar ki, onların yeganə hökmdarı Rəbbdir.