---
title:  Kitabın sonu
date:   25/12/2025
---

`Yeşua kitabının son sözlərini ilhamlanmış müəllif tərəfindən yazılmış şəkildə oxuyun (Yeşua 24:29–33). Bu sözlər bizə Yeşuanın həyatı haqqında və qarşıda bizi nələrin gözlədiyi barədə nə deyir?`

Epiloqda, Yeşua və başkahin Eleazarın ölümü haqqında danışılır və bu, Yeşua kitabının yekununu verir. Yeşuanın dəfnini, Eleazarın dəfnini və Yusifin sümüklərinin basdırılmasını təsvir edərkən müəllif yer üzündən kənar həyat ilə yer üzündəki həyatın başlanğıcı arasında kontrast yaradır. Artıq səfərə çıxmağa ehtiyac yoxdur. Rəhbərlərin yer üzündəki qalıqları daha özləri ilə götürülməməlidir. Ağsaqqallar öz yaxınlarını mağarada (Yar. 23:13,19; 25:9,10), Şekemdə alınmış torpaq sahəsində dəfn edirdilər, (Yar. 33:19). İndi xalq öz rəhbərlərini onların irsindəki ərazidə dəfn edir, bu isə etibarlılıq hissi yaradır. Ağsaqqallara verilən vədlər yerinə yetirildi. Ağsaqqallar vədi aldılar və Yahveyə sədaqət İsrail nəslini indi və gələcəklə birləşdirən tarixi tel oldu.

Kitabın son abzasları hekayəni keçmişin daha geniş tarixi ilə bağlayır və gələcək üçün yol açır. Keçmiş Kenterberi arxiyepiskopu Lord Corc Kerri Şrüsberidə Müqəddəs Üçlük kilsəsində etdiyi çıxışda qeyd etmişdi ki, İngiltərə anglikan kilsəsi «bir nəsil uzaqlığında yox olmaq təhlükəsi ilə üz-üzədir».

Əslində, kilsə qədim əhdi-ətiqdəki Allah xalqı kimi həmişə yox olmaq təhlükəsi ilə bir nəsil uzaqlığındadır. İsrailin tarixində böyük bir fəsil sona yaxınlaşır. Onun gələcəyi vacib suallara veriləcək cavablardan asılıdır: «İsrail Rəbbə sadiq olacaqmı?», «Torpağı ələ keçirmək vəzifəsini tamamlayacaqmı?», «Yahveyə bağlanıb bütpərəstlikdən qaçacaqmı?», «Yeşua nəsli sadiq idi, amma növbəti nəsli nə gözləyir?». Allah xalqının hər nəsli Yeşua kitabını oxuyarkən bu sualları özlərinə verməlidir. Onların həyatdakı uğuru bu suallara necə cavab verdiklərindən və miras qalmış həqiqətlərə münasibətlərindən asılı olacaq.

`Yeşua, Paul kimi, «yaxşı mübarizə apardı» (2 Tim. 4:7). Yeşuanın uğuruna nə səbəb oldu? Bu gün yolu xilasa inamla tamamlamaq üçün hansı qərarları qəbul etmək lazımdır?`