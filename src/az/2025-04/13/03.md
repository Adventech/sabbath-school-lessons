---
title:  Sədaqətlə və səmimiyyətdə
date:   22/12/2025
---

Yeşua xalqı ilə beş çağırışla danışır (Yeşua 24:14, 15):

- «Qorxun»
- «Xidmət edin»
- «Rədd edin»
- «Xidmət edin»
- «Seçin»

`Sizcə, Rəbbə sədaqət və səmimiyyət içində xidmət etmək (ayə 14) nə deməkdir?`

Yeşua peyğəmbərin çağırışı İsrail üçün seçimi aydın şəkildə ifadə edir: ya öz unikallığını qoruyub Allaha iman etməklə bu torpaqda yaşamaq, ya da bütpərəst xalqlar arasına qarışıb öz kimliklərini, məqsədlərini və missiyalarını itirmək. Bu seçim — onların özlərinindir.

Yeşua xalqı Rəbdən qorxmağa və Ona «saflıq və səmimiyyətlə» xidmət etməyə çağırır. Rəbdən qorxmaq daim qorxu içində yaşamaq demək deyil. Bu ifadə bir tərəfdən Allahın anlaşılmaz böyüklüyünü, müqəddəsliyini və sonsuzluğunu, digər tərəfdən isə bizim günahkarlığımızı və məhdudiyyətimizi dərk etməkdən doğan ehtiram və heyranlığı ifadə edir. Allaha qorxu ilə yanaşmaq — Onun tələblərinin əhəmiyyətini daim dərk etmək, Onun yalnız Səmavi Atamız deyil, həm də İlahi Padşahımız olduğunu qəbul etmək deməkdir. Bu dərk insanı Allaha itaətkar bir həyata gətirib çıxarır (Lev. 19:14; 25:17; Qan. 17:19; 4 Pad. 17:34). “Rəbb qorxusu” israillini xarakterizə etməli olan daxili vəziyyəti təsvir etdiyi halda, Allaha ehtiramla yanaşmağın praktik nəticəsi Ona xidmət etməkdir.

İsraildən tələb olunan xidmət iki ibrani sözü ilə təsvir olunur — «paklıqda» (ibr. tamim — bütöv) və «səmimiyyətdə» (ibr. emet — həqiqi, sadiq). Birinci söz əsasən qüsursuz qurbanlıq heyvanın keyfiyyətlərini təsvir etmək üçün sifət kimi işlədilir. İkinci söz isə, adətən, davamlılıq və sabitliyi nəzərdə tutur. Bu söz çox vaxt İsrailə qarşı xasiyyətinin mahiyyətcə sədaqətlə xarakterizə olunduğu Allaha aid edilir.

Sadiq insan — etibar edilə bilən insandır. Əslində, Yeşua İsraildən Allahın bütün tarixi boyu Öz xalqına göstərdiyi sədaqətin eynisini Allaha göstərmələrini istəyir. Bu, sadəcə xarici hərəkətlər deyil, ürəyin vəziyyətidir. İsraillilərin həyatı Allahın onlar üçün etdiklərinə görə Ona minnətdarlığı əks etdirməli idi. Bu, bizə də aiddir.

`Siz «Rəbbə sədaqət və səmimiyyətlə xidmət etmək» ifadəsini necə başa düşürsünüz? Sizə Özünüzü tam şəkildə Ona həsr etməyə nə mane olur?`