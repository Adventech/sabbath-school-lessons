---
title:  Gələcək tədqiqatlar üçün
date:   26/12/2025
---

Hellen Uaytın “Ağsaqqallar və Peyğəmbərlər” kitabından “Yeşuanın sonuncu sözləri ” fəslini (s. 521–522) oxuyun.

«Misirdən çıxan çoxlu insanlar arasında putlara ibadət edənlər də çox idi; vərdişin gücü o qədər böyükdür ki, bu, Kənan torpaqlarına köç edildikdən sonra da müəyyən dərəcədə gizli şəkildə davam edirdi. Yeşua hiss edirdi ki, bu şər İsraillilərin arasında mövcuddur və bunun nəticəsində yaranacaq təhlükələri aydın dərk edirdi. O, xalq arasında tam bir dönüş baş verməsini səmimi qəlbdən arzulayırdı. O bilirdi ki, insanlar Rəbbə bütün ürəkləri ilə xidmət etmək üçün qəti mövqe tutmazlarsa, Ondan getdikcə uzaqlaşacaqlar... Xalqın bir hissəsi ruhən Allaha ibadət etsə də, bir çoxu sadəcə formalist idi; onların xidməti heç bir həvəs və ciddi səylə fərqlənmirdi. Bəziləri ürəkdə bütpərəst idilər, lakin özlərini açıq şəkildə belə tanımaqdan utanardılar» (Zamanın Əlamətləri, 19 may 1881).

«Bu müqəddəs əhd Qanun kitabına yazılmışdı ki, onu müqəddəs şəkildə qoruyub saxlasınlar. Sonra Yeşua Rəbbin məbədinin yanında böyüyən şam ağacının altında böyük bir daş qoydu. “Yeşua bütün xalqa dedi: «Budur, bu daş bizə qarşı şahid olacaq, çünki Rəbbin bizə dediyi bütün sözləri o eşitdi. Qoy bu daş Allahınızı inkar etməmək üçün sizə qarşı şahid olsun” (Yeşua 24:27). Burada Yeşua aydın şəkildə bildirir ki, onun xalqı üçün verdiyi təlimlər və xəbərdarlıqlar onun öz sözləri deyil, Allahın sözləridir. Bu böyük daş gələcək nəsillərə qoyulduğu hadisəni xatırlatmaq üçün şahid olacaq və əgər İsraillilər yenidən putpərəstliyə meyl etsələr, onların əleyhinə şahidlik edəcək» (Zamanın Əlamətləri, 26 may 1881).

**Müzakirə üçün suallar:**

`«O, müqəddəs Allahdır. O, qısqanc Allahdır» (Yeşua 24:19) ifadəsi nə deməkdir? Allah qısqanclığını hansı kontekstdə göstərir?`

`Bizim Allaha sevgimiz bizə verilmiş azad seçimlə necə bağlıdır? Əgər bu azadlıq olmasaydı, həqiqətən sevmək mümkün olardımə? Sevgi məcburi ola bilərmi? Əgər xeyrdisə, niyə?`

`Müasir ibadətgah rəhbərləri iman məşəlini növbəti nəsilə necə ötürə bilərlər?`

`Yeşuanın həyatını təsəvvür edin və düşünün ki, bütün ömrü boyu İsraillilər Rəbbə sadiq qaldılar. Həyatınızın nəticələri barədə başqalarından nə eşitmək istərdiniz?`