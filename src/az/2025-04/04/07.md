---
title:  Gələcək tədqiqatlar üçün
date:   24/10/2025
---

Ellen Uaytın “Ağsaqqallar və Peyğəmbərlər” kitabından “Yeriхonun süqutu” fəsilini oxuyun (s. 487–493).

Kainatda Allahın hakimiyyətinə qarşı üsyan baş verdikdə, Allah ya Öz mahiyyətinə zidd olaraq dəyişməli və bütün Kainatın idarəsini üsyankar məxluqatından birinə verməli idi, ya da müqəddəs, saleh, sevgi dolu və mərhəmətli Ata olaraq qalmalı idi. Müqəddəs Kitab ikinci mənzərəni təqdim edir və bu halda şər qüvvələri ilə Onun qüdrəti arasında toqquşma qaçılmaz olur.

Siyasi və ya sosial-tarixi qüvvələr kainatda xaos və üsyan qüvvələri ilə birləşərək Yahveyə qarşı eyni tərzdə üsyankar münasibət göstərdikdə, O, Kainatın tamhüquqlu Rəbbi olaraq müdaxilə edirdi. Yahve–Döyüşçünün motivi, axırda xeyirlə şər arasında davam edən kainat miqyaslı münaqişəyə son qoyacaq son qələbənin bir xəbərçisi olur (Vəhy 20:8–10). Bundan əlavə, İsrailin ilahi savaşları təkcə bu mübarizəni əks etdirən bir güzgü deyil, həm də həmin mübarizənin ayrılmaz hissəsidir və bu savaşlar cari tarixin kontekstində son dövrün İlahi məhkəməsini qabaqcadan göstərir.

«Müəyyən vaxtda Allah onlara üstünlük verdi və hətta bu torpağa daxil olmağı vəzifə kimi tapşırdı, lakin onların inadkar şəkildə rədd etmələri səbəbindən bu haqq onlardan alındı… Onların Vəd edilmiş torpağı fəth etmələri Onun niyyətində yox idi. Onlar Onun əmr və göstərişlərinə tam itaət edərək oraya sahib olmalı idilər» (Uayt E. Ağsaqqallar və peyğəmbərlər. s. 392).

**Müzakirə üçün suallar:**

`Kainatda baş verən mübarizənin tarixi sizə Rəbbin niyə İsrailə müharibəyə başlamağı əmr etdiyini daha yaxşı anlamağa necə kömək edir?`

`Dərsdə bazar ertəsi verilmiş Böyük Mübarizə reallığı haqqında sualınıza verdiyiniz cavabları və bu mübarizənin ətrafımızdakı dünyaya necə təsir etdiyini müzakirə edin. Bizim bu mübarizədə rolumuz nədir və onu necə yerinə yetirməyə çalışırıq?`

`Ruhani həyatımızda «yerimizdə dayanmaq və Rəbbin bizim üçün döyüşməsini gözləmək» prinsipini necə tətbiq edə bilərik?`

`İcma daxilində mübahisələr və fikir ayrılıqları yarananda tez-tez kimin bizim tərəfimizdə olduğunu görmək istəyirik. Yeşua 5:13–15 ayələrinə əsasən, bu mövzuya münasibətimizi necə dəyişməliyik?`