---
title:  Səmada müharibə
date:   20/10/2025
---

`Yeşua başa düşürdü ki, bu döyüş daha böyük bir qarşıdurmanın bir hissəsidir. Allahın Özünün də iştirak etdiyi bu qarşıdurma haqqında nə bilirik? Vəhy 12:7–9; Yeşaya 14:12–14; Yezekel 28:11–19 və Daniel 10:12–14 ayələrini oxuyun.`

Allah Kainatı iradə azadlığına malik varlıqlarla doldurdu. Bu, onların sevə bilmələri üçün zəruridir. Hər bir məxluq Allahın iradəsinə tabe olub-olmamaq seçimini edə bilər. Ən qüdrətli mələklərdən biri olan Lüsifer Allaha qarşı çıxdı. O, bir çox digər mələkləri də öz ardınca apardı. Yeşaya və Yezekel peyğəmbər bu qarşıdurmaya işarə edirlər, baxmayaraq ki, bəzi şərhçilər Yeşaya 14 və Yezekel 28-ci fəsillərin mənasını yalnız Babil padşahı və Tirin hökmdarı ilə məhdudlaşdırmağa çalışırlar. Lakin Müqəddəs Kitab mətnində transsendent reallığa açıq işarələr var. Babil padşahı Allahın taxtının yanında səmalarda olduğu kimi təsvir edilir (Yeşaya 14:12, 13), Tirin padşahı isə, deyildiyi kimi, Edemdə Allahın müqəddəs dağında kölgə salan keruv kimi olmuşdur (Yezekel 28:12–15). Bu təsvirlərin heç biri Babil və Tirin hökmdarları üçün doğru deyil.

Dünyəvi padşahların da mükəmməl olduqlarını və “mükəmməllik möhürü”nə sahib olduqlarını demək düzgün deyil. Buna görə də, bu simvollar Babil və Tirin hərfi padşahlıq məkanlarından kənara işarə edir.

Yeşaya “məsəl”i (İbrani: maşal) təqdim edir, bu isə birbaşa tarixi kontekstdən kənara çıxan mənanı ifadə edir. Bu halda Babil padşahı üsyan, özündənrazılıq və təəbbürün mərkəzinə çevrilir. Oxşar şəkildə Yezekel Tirin hakimi (Yez. 28:2) ilə Tirin padşahı (Yez. 28:11, 12) arasında fərq qoyur; burada Tirin hakimi dünyəvi padşahlıq çərçivəsində fəaliyyət göstərir, lakin göylərdə fəaliyyət göstərən padşahın simvoluna çevrilir.

Daniel 10:12–14 ayəsinə görə, üsyankar səma qüvvələri Allahın yer üzündəki planlarının həyata keçirilməsinə mane olur. Səma ilə yer arasındakı bu əlaqə işığında aydın olur ki, İsrailin müharibələri Allahın iradəsdir. Biz bunlarda Allah ilə Şeytan, xeyir ilə şər arasındakı böyük qarşıdurmanın yer üzündəki əksini görməliyik. Bütün bu hadisələr ədaləti və Allahın sevgisini pozulmuş dünyada bərpa etmək üçün baş verir.

`Biz ətrafdakı dünyada və öz həyatımızda xeyir ilə şərin əbədi mübarizəsinin əks olunduğunu necə görürük?`