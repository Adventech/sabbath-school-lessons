---
title:  Bütün mübarizələrin mənbəyi
date:   18/10/2025
---

### Araşdırma üçün Müqəddəs kitab ayələri

Yeş. 5:13–15; 6:15–20; 10:14; Çıxış 14:13, 14; Qanun 32:17; Yeşaya 37:35–36; Vəhy 12:7–9

> <p>Yadda saxlanacaq ayə</p>
> “Belə bir gün əvvəl də olmayıb, sonra da olmayacaq ki, Rəbb insanın səslərini belə eşitsin. Çünki Rəbb İsrail üçün döyüşürdü” (Yeşua 10:14).

Yeşua kitabını oxuyarkən görürük ki, hücum hərbi əməliyyatlar Allahın rəhbərliyi altında, Onun adı üçün və Onun köməyi ilə aparılır. Bu fikir bütün mətn boyunca qırmızı xətt kimi keçir. O, rəvayətçinin (Yeşua 10:10, 11), Allahın özünün (Yeşua 6:2; 8:1), Yeşuanın (Yeşua 4:23, 24; 8:7), Raxavın (Yeşua 2:10), kəşfiyyatçıların (Yeşua 2:24) və xalqın (Yeşua 24:18) sözlərində əks olunur. Bu həqiqət qarşısında çətin suallar yaranır. Necə başa düşək ki, seçilmiş xalq Əhdi Ətiqdə belə hərəkətlər edirdi? Əhdi Ətiqin həqiqiliyini, səlahiyyətini və tarixi dəqiqliyini şübhə altına almadan, müharibə aparan Allah obrazını Onun sevgisi ilə necə uzlaşdırmaq olar? (məsələn, Çıxış 34:6; Zəbur 86:15; Zəbur 103:9; Zəbur 108:5).

Bu və növbəti dərsdə biz Allahın iradəsi ilə aparılan müharibələr barədə, Yeşua kitabında və Müqəddəs Yazıların digər hissələrində təsvir olunan ordular haqqında mürəkkəb sualı müzakirə edəcəyik.