---
title:  Lütflə heyran etmək
date:   04/10/2025
---

### Araşdırma üçün Müqəddəs kitab ayələri

**Əsas hissə:** Yeşua 2:1–21; Yeşua 9., Çıx. 12:13; Say. 14:1–12; Nəhm. 7:25; İbr. 11:31.

> <p>Yadda saxlanacaq ayə</p>
> “İman vasitəsilə fahişə Raxav casusları dostcasına qarşıladığı üçün itaətli olmayanlarla birgə həlak olmadı.” (İbr. 11:31)

«Mən niyə bunu yenidən edirəm?» – Yəqin ki, hər birimiz bu sualı özümüzə vermişik. Tarix təkrarlanır və biz, insanlar da onunla birlikdə. Eyni səhvləri dəfələrlə təkrarladığımız nə qədər çox olur!

İsrailə vəd olunmuş torpağa daxil olmaq üçün ikinci şans verilir və Yeşua bu missiyaya tam ciddi yanaşır. O anlayır ki, tapşırığın uğurla yerinə yetirilməsi üçün bütün təhlükələri diqqətlə qiymətləndirmək lazımdır. Buna görə də o, iki kəşfiyyatçını göndərir ki, onlar ölkə haqqında vacib məlumatlar toplasınlar: müdafiə qabiliyyətini, hərbi hazırlığını, su ehtiyatları və əhalinin mümkün hücuma reaksiyasını.

Elə düşünmək olardı ki, Allahın İsrail övladlarına torpağı vermək vədi onların heç bir səy göstərməsini tələb etmir. Lakin Allahın dəstəyi insanı məsuliyyətdən azad etmir. İsrail xalqı yenidən Kənan sərhədində dayanır və gözləntilər böyükdür. Keçən dəfə qarşılarında eyni tapşırıq — bu torpağa daxil olmaq — durmuşdu, lakin bu, tam uğursuzluqla nəticələnmişdi.

Bu dərsdə Yeşuanın kitabından iki ən həyəcanverici hekayəyə baxacağıq və onların bu gün imanımızla hansı əlaqəsi olduğunu öyrənəcəyik. Allahın lütfü bizi yenidən heyrətləndirməyə qadirdir.