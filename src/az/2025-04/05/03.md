---
title:  Yüksək hakim
date:   27/10/2025
---

Aşağıdakı ayələri oxuyun və Allahın Hakim olaraq xüsusiyyətlərini qeyd edin:

- Yar. 18:25
- Zəbur 7:11
- Zəbur 50:6
- Zəbur 96:10
- 2 Tim. 4:1, 8

`Allahın Kainatın Hakimi rolu bizə İlahi Müharibə məsələsini xalqların mühakiməsi kimi başa düşməyə necə kömək edir?`

Allahın müqəddəsliyi o deməkdir ki, O, günaha dözmür. O, səbirli olsa da, hər günah üçün mütləq cəza, yəni ölüm gəlir (Romalılara 6:23). Allah günaha qarşı müharibə elan etdi, günah harada olursa olsun, İsraildə və ya kənan xalqı arasında. Müqəddəs müharibələrdə iştirak İsraili digər xalqlardan daha çox müqəddəs etmirdi (Qanun. 9:4, 5; 12:29, 30), hətta onlar Allahın seçilmiş xalqına hökm kimi vasitə olarkən belə.

Yaxın Şərqin digər xalqlarından fərqli olaraq, İsraillilər müqəddəs müharibənin əks tərəfini gördülər: Allah onların tərəfdarı kimi yox, əleyhdarı kimi döyüşürdü və düşmənlərin onları əzməsinə imkan verirdi (bax: Yeşua 7). Müqəddəs müharibə anlayışı Allahın Hakim kimi əməlləri prizmasından baxıldıqda daha aydın olur. Bu baxımdan, İsrailin fəth müharibələri fərqli görünür.

İmperiya müharibələrindən fərqli olaraq, hansı ki qədim dünyada özünü ucaltdmaq üçün aparılırdı, İsrail müharibələri öz şöhrəti üçün yox, Allahın yerdə ədalət və sülhünü bərqərar etmək üçün aparılırdı. Beləliklə, müqəddəs müharibənin mahiyyəti Allahın hakimiyyətinin və suverenliyinin təsdiqidır; O, Döyüşçü, Padşah və ya Hakim kimi təqdim olunur.

Döyüşçü kimi Yahve — həm Hakim kimi, həm də Onun xarakterini əks etdirən qanun əsasında hökmranlığı qurmağa və qorumağa çalışan biridir. Allahın Döyüşçü obrazı, Hakim və Padşah obrazları kimi, göstərir ki, Yahve öz təyin etdiyi nizam- intizama qarşı üsyanı əbədi dözməyəcək. Beləliklə, Yahvenin hərəkətlərinin məqsədi müharibə və ya qələbə yox, ədalətin və sülhün bərpasıdır. Nəticədə Allah üçün hökm vermək, müharibə aparmaq və ya ədaləti təmin etmək eyni şeydir.

Allah ədalətli və qərəzsiz hökm verən Hakim kimi düşünün, Onu heç bir rüşvətlə aldatmaq və ya tərəf tutmağa məcbur etmək mümkün deyil. Sonsuz günahı, zülmü, günahsızların əzabını və zəiflərin istismarını qəbul etməyən Allah necə Müjdənin ayrılmaz hissəsi olur?