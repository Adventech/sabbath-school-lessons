---
title:  Gələcək tədqiqatlar üçün
date:   31/10/2025
---

Ellen Uaytın “Ağsaqqallar və Peyğəmbərlər” kitabından “Yerixonun süqutu” fəslini oxuyun (səh. 491–493).

Müqəddəs Kitabdakı hər bir məsələ kimi, kontekst və əvvəlki tarix haqqında bilik də həlledici əhəmiyyət daşıyır. Artıq gördüyümüz kimi, ümumbəşəri münaqişə və Allahın Hakim kimi obrazı Kənanlılara qarşı olan bu müharibələrin başa düşülməsi üçün əsas açardır.

“Allah qəzəbdə ləngdir. O, şər xalqlara sınaq dövrü verdi ki, Onu və Onun xarakterini tanıya bilsinlər. Onlara göndərilən nura qarşı çıxıb bu nuru qəbul etmədiklərinə və Allahın yolları əvəzinə öz yollarını seçdiklərinə görə mühakimə olundular. Allah Kənanlıları torpaqlarından dərhal qovmamasının səbəbini açıqlamışdı: Emorluların qanunsuzluğu hələ tam dolmamışdı. Onlar qanunsuz əməlləri ilə özlərini get-gedə Allahın səbirinin sona çatdığı sərhədə yaxınlaşdırırdılar və bu zaman onlar məhv edilməli idilər. Bu sərhəd aşılmayana və onların qanunsuzluqla dolu kasası tam dolmayana qədər, Allahın qəzəbi təxirə salınmışdı. Bütün xalqlara bir sınaq dövrü verilmişdi. Allahın qanununu pozanlar getdikcə daha da haqsızlıq yolunda irəliləyirdilər. Övladlar öz valideynlərinin üsyankar ruhunu miras alır və atalarından da pis davranırdılar və nəhayət, Allahın qəzəbi onların üzərinə tökülürdü. Cəzanın icrasının gecikməsi onun şiddətini azaltmırdı.” (Müqəddəs kitab Şərhi, Ellen Uayt şərhləri, cild 2, s. 1005).

**Müzakirə üçün suallar:**

`Allahın bizim Hakimimiz, həm də Kainatın Ali Hakimi olması hansı nəticələrə səbəb olur? Sizcə, nə üçün Allahın Hakim olması Müjdənin və bizim xilasımızın təməlində durur?`

`Kənanlılarla bağlı hekayə Allahın səbir və ədalətini bizə necə göstərir? Biz Allahın xarakterini öz həmyaşıdlarımıza münasibətdə necə əks etdirə bilərik?`

`Azad iradənin mahiyyəti haqqında düşünün. Sizcə, niyə Allah bizim seçim azadlığımıza hörmət edir? Sevgi və seçim azadlığı bir-biri ilə necə əlaqəlidir?`

`Əhdi-Ətiq müharibələr və münaqişələrlə doludur. Lakin o, eyni zamanda sülhü də vəd edir. Məsihçilər bu sülhün əldə olunmasında hansı rolu oynamalıdırlar?`