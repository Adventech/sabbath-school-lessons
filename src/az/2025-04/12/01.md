---
title:  Bu gün seçin
date:   13/12/2025
---

### Araşdırma üçün Müqəddəs kitab ayələri

Yeşua 21:43–45; 23; Qanunun təkrarı 6:5; 2 Tim. 2:11–13; Vəhy 14:10, 19

> <p>Yadda saxlanacaq ayə</p>
> «Rəbbin İsrail nəslinə söylədiyi bütün yaxşı sözlərdən heç biri boşa çıxmadı, hamısı yerinə yetdi» (Yeşua 21:45).

XX əsrin tanınmış dövlət xadimlərindən biri, ABŞ prezidenti Con Kennedi, 1961-ci ildə seçkidə qələbəsindən sonra həmvətənlərinə müraciət edərək, diqqəti imtiyazlardan çox vəzifələrə yönəltməyə çağırdı. O belə dedi: «Vicdanımız təmiz olaraq, tarix bizim əməllərimiz üzərində son hökmünü verdikdən sonra əldə edəcəyimiz yeganə şübhəsiz mükafatla irəli gedək, sevdiyimiz ölkəni idarə edək, Onun bərəkətini və köməyini diləyək, lakin bilək ki, burada, yer üzündə, Allahın işi həqiqətən də bizim işimiz olmalıdır».

İsrail övladlarının qocalmaqda olan rəhbəri Yeşua öz ömrünün sonunun yaxınlaşdığını hiss etdikdə, xalqın başçılarına və bütün İsrail camaatına müraciət etməyi qərara aldı (Yeşua 23 və 24). 23-cü fəsil daha çox gələcəyə yönəlir və yalnız Allaha ibadət etməyin vacibliyini vurğulayır. 24-cü fəsil isə Allahın keçmişdə etdiyi sədaqətli işləri xatırladır ki, xalq imanında möhkəmlənsin və anlasın ki, yalnız Yahve ibadətə layiqdir.

Bu dərsdə biz Yeşua peyğəmbərin ilk çıxışını nəzərdən keçirəcəyik. O, İsrailin qələbələrini xatırladır və eyni zamanda gələcək uğurlara aparan yolu göstərir.