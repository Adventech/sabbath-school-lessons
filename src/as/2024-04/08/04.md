---
title:  যীচুৰ বিষয়ে পুৰণি নিয়মৰ ভাৱবাণীঃ ১ম ভাগ।
date:   19/11/2024
---

ধৰ্মগুৰু সকলৰ সৈতে তেওঁৰ পৰিচয়ৰ বিষয়ে আলোচনাত যীচুৱে শাস্ত্ৰৰ কৰ্তৃত্বৰ বিষয়ে দৃঢ়তাৰে প্ৰকাশ কৰে। প্ৰথম দৃষ্টিত তেওঁৰ বাবে তেনে কৰাটো অপ্ৰয়োজনীয় যেন লাগিছিল কাৰণ ধৰ্মগুৰু সকলে বাইবেলত বিশ্বাস কৰিছিল। তথাপিও, তেওঁলোকৰ সৈতেও যীচুৱে শাস্ত্ৰৰ অধিকাৰৰ ওপৰত গুৰুত্ব দিয়ে, আৰু তেওঁ সিবিলাকক দেখুৱাবলৈ এনে কৰিছিল যে তেওঁ কোন আছিল-তেওঁলোকৰ হৃদয় যিমানেই কঠিন নহওঁক কিয়, আৰু তেওঁলোকে যিমানেই বিশ্বাসৰ বিৰুদ্ধে যুঁজিবলৈ চেষ্টা নকৰক কিয়।

ইফালে, যোহনে পুৰণি নিয়মৰ পৰা বহুতো পোনপটীয়া বচন আৰু ইংগিত লিপিবদ্ধ কৰিছে যিয়ে যীচুক এজনা মচীহ হিচাবে পুৰণি নিয়মৰ প্ৰতিজ্ঞা পূৰণ কৰা বুলি উল্লেখ কৰিছে।

**তলত দিয়া নতুন নিয়ম আৰু পুৰণি নিয়মৰ অংশবোৰ কেনেকৈ জড়িত? অৰ্থাৎ নতুন নিয়মে যীচুৰ সাক্ষ্য দিবলৈ এই শাস্ত্ৰপদ সমূহ কেনেকৈ ব্যৱহাৰ কৰিছে?**

`যোহনঃ ১:২৩; যিচয়াঃ ৪০:৩`

`যোহনঃ ২:১৬,১৭; গীতঃ ৬৯:৯`

`যোহনঃ ৭:৩৮; যিৰিমিয়াঃ ২:১৩`

`যোহনঃ ১৯:৩৬; গণনাঃ ৯:১২`

কেৱল যোহনে নহয়, পিতৰ, মথি, মাৰ্ক, লূক আৰু নতুন নিয়মৰ সকলো লেখকে পবিত্ৰ আত্মাৰ অনুপ্ৰেৰণাত বাৰে বাৰে জোৰ দি কয় যে কেনেকৈ নাচৰতীয়া যীচুৰ জীৱন, মৃত্যু, পুনৰুত্থান আৰু সিংহাসনত উত্তোলিত হোৱা এই সকলোবোৰ পুৰণি নিয়মৰ ভাৱবাণী সিদ্ধ হোৱাক দেখুৱায়।

আৰু যদিও যীচুৱে শিষ্য সকলক অহৰহ শাস্ত্ৰৰ ফালে আঙুলিয়াই দিছিল, যিয়ে তেওঁৰ পৰিচৰ্যাৰ ভাৱবাণী কৰিছিল-শাস্ত্ৰই তেওঁক আঙুলিয়াই দিয়াৰ পাছতো শিষ্যসকলে কেতিয়া বুজি পাইছিল? তেওঁৰ মৃত্যু, পুনৰুত্থান আৰু তেওঁলোকক দেখা দিয়াৰ পিছতহে তেওঁলোকে, অৱশেষত বুজি পাইছিল। “এতেকে যেতিয়া তেওঁক মৃত বিলাকৰ মাজৰ পৰা তোলা হ’ল, তেতিয়া তেওঁ যে এই কথা কৈছিল, শিষ্যবিলাকে তাক সুঁৱৰি ধৰ্মশাস্ত্ৰত আৰু যীচুৱে কোৱা কথাতো বিশ্বাস কৰিলে” (যোহনঃ ২:২১,২২; যোহনঃ ২০:৯)।