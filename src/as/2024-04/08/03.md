---
title:  শাস্ত্ৰৰ কৰ্তৃত্বশীল ভূমিকা।
date:   18/11/2024
---

যোহনে যীচুক মচীহ বুলি আঙুলিয়াই দিয়া নিৰ্দিষ্ট চিন আৰু সাক্ষ্যৰ উপৰিও যোহনে পুৰণি নিয়মৰ কৰ্তৃত্ব বা ক্ষমতা আৰু ভাৱবাণী সমূহৰ প্ৰতিও আবেদন জনাইছিল, যিবোৰে খ্ৰীষ্টৰ কাৰ্যৰ ভাৱবাণী কৰিছিল। পুৰণি নিয়ম মূল কেন্দ্ৰ, কেৱল যোহনৰ শুভবাৰ্ত্তাৰ বাবেই নহয় কিন্তু গোটেই নতুন নিয়মৰ বাবেও। যীচুৰ বাবে যৌক্তিকতা, তেওঁ কোন আছিল, তেওঁ ক’ৰ পৰা আহিছিল, তেওঁ কি কৰিছিল, আৰু তেওঁ কি কৰিব-এই ক্ষেত্ৰত পুৰণি নিয়মখন, শাস্ত্ৰৰ ওপৰত আধাৰিত।

`এই শাস্ত্ৰপদ সমূহ পঢ়কঃ যোহনঃ ৫:৩৯,৪০,৪৬,৪৭। এই পদবোৰে আমাক শাস্ত্ৰৰ অধিকাৰৰ প্ৰতি যীচুৰ মনোভাৱৰ বিষয়ে কি শিকায়?`

গোটেই শুভবাৰ্ত্তাৰ মাজেদি, বাৰে বাৰে যীচুৱে তেওঁৰ বাবে এটা মূল সাক্ষী হিচাবে শাস্ত্ৰৰ কৰ্তৃত্বক আঙুলিয়াই দিয়ে, উদাহৰণ স্বৰূপে যীচুৱে প্ৰায়ে পুৰণি নিয়মৰ ঘটনাবোৰ ব্যৱহাৰ কৰি নিজকে আৰু তেওঁ কি কৰে তাক দেখুৱাবলৈ সহায় কৰে। তলত উল্লেখ কৰা এটা ঘটনা, য’ত তেওঁ গণনাপুস্তকঃ ২১:৫-৯ পদৰ পৰা লৈছে। “অৰণ্যত মোচিয়ে যেনেকৈ সাপটো তুলিছিল, তেনেকৈ মানুহৰ পুত্ৰও উত্তোলিত হ’ব লাগে” (যোহনঃ ৩:১৪)। ইয়াত যীচুৱে কেৱল কাহিনীটোক উল্লেখ কৰাই নহয়, কিন্তু ইয়াক ব্যৱহাৰ কৰি নিজকে আঙুলিয়াই দি তেওঁ মূলতঃ আমাক কাহিনীটোৱে কি বুজাব বিচাৰছিল তাৰ ক্ষমতাশীল ব্যাখ্যা দিছে।

আৰু কেৱল যীচুৱেই নহয়, আনবিলাকেও যীচুক আঙুলিয়াই দিবলৈ পুৰণি নিয়ম ব্যৱহাৰ কৰে। উদাহৰণ স্বৰূপে যোহনৰ আৰম্ভণিতে আমি ফিলিপৰ বাক্য পঢ়িবলৈ পাওঁঃ “যি জনাৰ বিষয়ে মোচিয়ে বিধানশাস্ত্ৰত লিখিলে, আৰু ভাৱবাদী সকলেও লিখিলে, আমি তেওঁক পালো।” (যোহনঃ ১:৪৫)।

`তলত দিয়া শাস্ত্ৰপদবোৰ পঢ়কঃ যোহনঃ ১৩:১৮; যোহনঃ ১৭:১২; যোহনঃ ১৯:২৪,২৮,৩৬ পদ। যীচু আৰু যোহনে বুজাৰ দৰে শাস্ত্ৰৰ কৰ্তৃত্বৰ অৰ্থাৎ ক্ষমতাৰ বিষয়ে তেওঁলোকে কি শিকাইছে?আমাৰ বিশ্বাসৰ বাবেও গোটেই শাস্ত্ৰই ল’বলগীয়া গুৰুত্বপূৰ্ণ ভূমিকাৰ বিষয়ে ইয়ে আমাক কি কয়?`

আজিৰ তাৰিখত কি কি শক্তি আছে যিবোৰে হয়তো সূক্ষ্মভাৱে বা মুকলিকৈ বাইবেলৰ কৰ্তৃত্বৰ ওপৰত আমাৰ বিশ্বাসক ক্ষতিগ্ৰস্ত কৰিবলৈ কাম কৰে?