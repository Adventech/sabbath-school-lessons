---
title:  ওপৰৰ পৰা।
date:   21/11/2024
---

যোহনৰ বিষয়ে আমাৰ এতিয়ালৈকে অধ্যয়নত আমি দেখিছো যে, যোহনে দেখুৱাইছে যে যীচু সঁচাকৈয়ে কেনেকৈ প্ৰতিজ্ঞাৰ মচীহা, যিহূদী বিলাকে আশা কৰি থকা মহান আশা সিদ্ধ হোৱা।

`আৰু তথাপিও, বহুতো ধৰ্মগুৰু, লোকবিলাকৰ আত্মিক পথ-প্ৰদৰ্শক সকল, তেওঁৰ আটাইতকৈ ডাঙৰ শত্ৰু আছিল। কিয়?`

যোহনঃ ৮:১২-৩০ পদ পঢ়ক। ইয়াত যীচু আৰু এই ধৰ্মগুৰু সকলৰ মাজত কি ঘটি আছে? বহুতে তেওঁক কিয় অগ্ৰাহ কৰিলে সেই কথা বুজাবলৈ কোনবোৰ শাস্ত্ৰপদে সৰ্বোত্তম ভাৱে সহায় কৰে?

যীচুৱে কৈছে যে তেওঁলোকে তেওঁক আৰু তেওঁৰ পিতৃকো নাজানে (যোহনঃ ৮:১৯)। দুয়োকে জনা উচিত আছিল যদিও এই মানুহবোৰ নিজকে প্ৰতাৰিত কৰোতা আছিল। তেওঁলোকে নিজৰ পৰম্পৰা আৰু দৰ্শন শাস্ত্ৰত ইমানেই আৱদ্ধ হৈ পৰিছিল যে তেওঁলোকৰ সন্মুখত যীচুৱে কৰা সকলোবোৰ কাৰ্য আৰু তেওঁ কোৱা কথা-পিতৃৰ সকলো শক্তিশালী কথা প্ৰকাশ কৰাৰ পিছতো তেওঁলোকে তেওঁক প্ৰত্যাখ্যান কৰিছিল।

দ্বিতীয়তে, যীচুৱে তেওঁলোকক কৈছে, “তোমালোক তলৰ পৰা হৈছা” (যোহনঃ ৮:২৩)। অৰ্থাৎ যিমানেই ধাৰ্মিক নহওঁক কিয়, এই সকল তাত্বিক, ঈশ্বৰভক্ত মানুহ নাছিল। তেওঁলোক “ভক্তিৰ আকাৰধাৰী কিন্তু তাৰ শক্তি অস্বীকাৰকাৰী” আছিল (২ তীমথিঃ ৩:৫)। তেওঁলোকৰ বাহিৰত ধৰ্মপৰায়ণতা আছিল যদিও ভিতৰত অবিশ্বাস আছিল।

এইটো নতুন কথা নাছিলঃ “এই লোকবিলাকে মোৰ ওচৰলৈ নিজ নিজ মুখেৰে আৰু ওঁঠেৰেেহ মোক সন্মান কৰে, কিন্তু তেওঁবিলাকৰ অন্তৰ হ’লে মোৰ পৰা দূৰত ৰাখে ; আৰু মোলৈ তেওঁবিলাকৰ যি ভয়, সিও তেওঁলোকৰ মুখস্থ কৰা মানুহৰ বিধি” (যিচয়াঃ ২৯:১৩)। এই ধাৰণাটোৱেই যীচুৱে বহু শতিকাৰ পিছত প্ৰতিনিধিত্ব কৰে, যেতিয়া তেওঁ কৈছিল, “আৰু মানুহৰ বিধিবোৰ উপদেশ বুলি শিকাই, তেওঁবিলাকে অনৰ্থকৰূপে মোক ভক্তি কৰে” (মাৰ্কঃ ৭:৭)। তেওঁলোকৰ মানুহৰ শিক্ষা আৰু বিধিবোৰ “এই জগতৰ” আছিল (যোহনঃ ৮:২৩) আৰু তেতিয়া যীচুৱে কৈছিল “মই এই জগতৰ নহওঁ” (যোহনঃ ৮:২৩)। এই মানুহবোৰে নিজকে প্ৰতাৰণা কৰি অহাটো যথেষ্ট বেয়া আছিল ; কাৰ্যটো আৰু অধিক বেয়া হৈ পৰিছিল কাৰণ তেওঁলোকে আনকো বিপথে পৰিচালিত কৰিছিল, যদিও যোহনে লিখিছে যে এই পদবোৰত চিত্ৰিত আদান প্ৰদানৰ ফলত, “অনেকে তেওঁত বিশ্বাস কৰিলে (যোহনঃ ৮:৩০)।

`ধৰ্মগুৰু সকলৰ সৈতে যীচুৱে কৰা আদান প্ৰদানৰ পৰা আপুনি কি শিক্ষা লাভ কৰে? আমি কেনেকৈ “তলৰ পৰা” নহয় “ওপৰৰ পৰা” হ’ব পাৰো-আৰু আমি কেনেকৈ পাৰ্থক্যটো জানিব পাৰো?`