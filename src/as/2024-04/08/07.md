---
title:  অতিৰিক্ত অধ্যয়ন পাঠ
date:   22/11/2024
---

“সোণৰ ধন হিচাবে সত্যতাক ইব্ৰী লোক বিলাকৰ ওপৰত ন্যস্ত কৰা হৈছিল। স্বৰ্গৰ স্বাক্ষৰ থকা যিহুদী বিত্তীয় ব্যৱস্থাক প্ৰভাৱিত কৰিবলৈ খ্ৰীষ্টই নিজে আৰম্ভ কৰিছিল। নিদৰ্শন আৰু প্ৰতীকেৰে মুক্তিৰ মহান সত্যবোৰ ঢকা হৈ আছিল। তথাপিও যেতিয়া খ্ৰীষ্ট আহিছিল তেতিয়া যিহূদী সকলে তেওঁক চিনি নাপালে, যিজনাক এই সকলোবোৰ প্ৰতীক বা চিনে আঙুলিয়াই দিছিল। তেওঁলোকৰ হাতত ঈশ্বৰৰ বাক্য আছিল ; কিন্তু পুৰুষে পুৰুষে চলি অহা পৰম্পৰা আৰু মানুহৰ শাস্ত্ৰৰ ব্যাখ্যাই যীচুৰ দৰে সত্যক তেওঁলোকৰ পৰা লুকুৱাই ৰাখিছিল। পবিত্ৰ লিখনিৰ আত্মিক আৱশ্যকতাবোৰ ৰোই গ’ল। সকলো জ্ঞানৰ ভঁৰাল তেওঁলোকৰ বাবে মুকলি আছিল কিন্তু তেওঁলোকে সেই কথা নাজানিছিল।

“ঈশ্বৰে তেওঁৰ সত্যতা মানুহৰ পৰা লুকুৱাই নাৰাখে। নিজৰ নিজৰ কাৰ্যপন্থাৰে তেওঁলোকে ইয়াক নিজৰ বাবে অস্পষ্ট কৰি তোলে। খ্ৰীষ্টই যিহূদী লোক সকলক অনেক প্ৰমাণ দিছিশ্ৰ যে তেওঁ মচীহ ; কিন্তু তেওঁৰ শিক্ষাই তেওঁলোকৰ জীৱনত এটা নিৰ্ণায়ক পৰিবৰ্তনৰ বাবে আহ্বান জনাইছিল। তেওঁলোকে দেখিলে যে, যদি তেওঁলোকে খ্ৰীষ্টক গ্ৰহণ কৰে, তেন্তে তেওঁলোকে নিজৰ পালন কৰি অহা নীতি-নিয়ম আৰু পৰম্পৰা, স্বাৰ্থপৰ, অধর্মী আচাৰ-ব্যৱহাৰ এৰি দিব লাগিব। অপৰিবৰ্তিত, অনন্ত সত্য লাভ কৰিবলৈ হ’লে এই সকলোবোৰ ত্যাগ কৰাৰ প্ৰয়োজন আছিল। গতিকে খ্ৰীষ্টত বিশ্বাস প্ৰতিষ্ঠা কৰিবলৈ ঈশ্বৰে দিব পৰা আটাইতকৈ নিৰ্ণায়ক প্ৰমাণ তেওঁলোকে স্বীকাৰ নকৰিলে। তেওঁলোকে পুৰণি নিয়মৰ শাস্তৰত বিশ্বাস কৰা বুলি স্বীকাৰ কৰিছিল। ধৰ্মান্তৰিত হৈ পূৰ্ব ধাৰণা ত্যাগ কৰিবলৈ বাধ্য কৰাব বুলি, আৰু ইয়াত পতিয়ন নিয়াব বুলি ভয় কৰিছিল। শুভবাৰ্ত্তাৰ ধন, পথ, সত্য আৰু জীৱন তেওঁলোকৰ মাজত আছিল। কিন্তু স্বগে দিব পৰা আটাইতকৈ ডাঙৰ উপহাৰক তেওঁলোকে নাকচ কৰিছিল”-ইলেন জি. হুৱাইট, খ্ৰাইষ্ট অবজে" লেচন, পৃষ্ঠা-১০৫।