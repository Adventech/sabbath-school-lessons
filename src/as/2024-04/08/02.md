---
title:  চিন, কাৰ্য আৰু আচৰিত কাম।
date:   17/11/2024
---

যোহনে যীচুক মচীহা হিচাবে আঙুলিয়াই দিয়া নিৰ্দিষ্ট আচৰিত কাৰ্যৰ উপৰিও যীচুৱে কৰা চিন, পৰিচৰ্যা কাৰ্য আৰু আচৰিত কামৰ বিষয়েও বহল বিশ্লেষণ লিপিবদ্ধ কৰিছিল।

চিন, আৰু আচৰিত কাৰ্যবোৰ কেৱল, তেওঁৰ মচীহত্বৰ প্ৰমাণ নাছিল, কাৰণ বহুতো ভাৱবাদীয়ে কেতিয়াবা মিছা, আচৰিত কাৰ্য কৰিছিল। যোহনে চিনবোৰ লিখা নাছিল কাৰণ সেইবোৰে কেৱল এজনা মহান এজন মহান আচৰিত কাৰ্য কৰোতা আঙুলিয়াই দিছিল। যোহনে লিখা চিনবোৰৰ অনন্য চৰিত্ৰ আছিল যে যীচুক মচীহ হিচাবে নিৰ্দেশ কৰিছিল আৰু দেখুৱাইছিল যে তেওঁ, সঁচাকৈয়ে, পিতৃ ঈশ্বৰৰ পৰা আহিছে।

`যোহনঃ ৫:১৭,২০, ৩৬-৩৮ পদ পঢ়ক। এই পদবোৰে যীচু আৰু পিতৃ ঈশ্বৰৰ মাজৰ সম্পৰ্কক কেনেকৈ বৰ্ণনা কৰিছে, বিশেষকৈ চিনবোৰৰ প্ৰসংগত?`

যীচুৱে পিতৃৰ সৈতে তেওঁৰ ঘনিষ্ঠ কাৰ্যৰ সম্পৰ্ক দেখুৱাবলৈ চিনবোৰ ব্যৱহাৰ কৰিছিল। দুয়োজনাই এক আছিল। কাৰ্যবোৰে দেখুৱাইছিল যে “মই যে পিতৃত আছো, আৰু পিতৃও যে মোত আছে” (যোহনঃ ১০:৩৮; ১৪:১০,১১)।

যীচুৱে পৃথিৱীত অহাৰ উদ্দেশ্য আছিল তেওঁক পঠোৱা জনাৰ কাৰ্য কৰা, যাতে এই কামবোৰ জগতৰ আগত প্ৰকাশ পায়। অৰ্থাৎ পিতৃয়ে তেওঁক কৰিবলৈ পঠোৱা কামটো কৰিবলৈ তেওঁ আহিছিল আৰু তেওঁ কৰা কামবোৰে স্পষ্টকৈ সাক্ষ্য দিছিল যে তেওঁ পিতৃৰ পৰা আহিছে।

আৰু তথাপিও আমি ইতিমধ্যে দেখাৰ দৰে বহু লোকৰ পৰা শক্তিশালী চিন আৰু সাক্ষ্য লাভ কৰাৰ পিছতো মানুহে বিশ্বাস নকৰাটো বাছি লৈছিল।

ধৰ্মগুৰুসকলে যীচুক সুধিছিল, “কিমান কাল তুমি আমাৰে সংশয় কৰাবা? যদি খ্ৰীষ্ট হোৱা তেন্তে তাক স্পষ্টকৈ আমাক কোৱা। যীচুৱে উত্তৰ দিলে, মই তোমালোকক ক’লো, কিন্তু তোমালোকে বিশ্বাস নকৰা ; মোৰ পিতৃৰ নামেৰে যি যি কৰ্ম কৰিছো, সেইবোৰ কৰ্মেই মোৰ সাক্ষ্য দিছে।” (যোহনঃ ১০:২৪,২৫)।

যদি যীচুৱে নিজকে তেওঁলোকক মচীহ বুলি ক’লেহেঁতেন, তেন্তে ধর্মীয় নেতাসকলে-তেওঁৰ বিৰুদ্ধে যিকোনো কথা বিচাৰি তেওঁৰ ওপৰত আক্ৰমণ কৰিলেহেঁতেন। এই কথা জানিছিল সেইবাবে যীচুৱে ইয়াৰ পৰিবৰ্তে তেওঁ কৰা কামবোৰলৈ আঙুলিয়াই দিছিল। যদি যীচুৱে নিজকে খ্ৰীষ্ট বুলি ক’লেহেঁতেন, তেন্তে তেওঁলোকে সহজেই সেই কথা অস্বীকাৰ কৰিলেহেঁতেন। কিন্তু তেওঁলোকে কেনেকৈ চিন, কাৰ্য আৰু আ(ৰ্যক অস্বীকাৰ কৰিব পাৰিলে? এইবোৰ আছিল তেওঁ কোন আৰু তেওঁ ক’ৰ পৰা আহিছে তাৰ শক্তিশালী সাক্ষ্য। এই ধৰ্মগুৰু সকলৰ মাজত আমি দেখাৰ দৰে কঠিন হৃদয় থকাৰ পৰা আমি নিজকে কেনেকৈ ৰক্ষা কৰিব পাৰো? আমি নিজৰ জীৱনত ঈশ্বৰৰ কাৰ্যৰ বিৰুদ্ধে কি কি দিশত যুঁজ দি আছো?