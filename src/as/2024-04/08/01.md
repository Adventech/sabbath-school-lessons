---
title:  পুৰণি নিয়মৰ ভাৱবাণীসমূহ সিদ্ধ হোৱা
date:   16/11/2024
---

### এই সপ্তাহৰ অধ্যয়ন পাঠ
যোহন ৫:১৭,২০, ৩৬-৪০,৪৬,৪৭; যোহনঃ ১৩:১৮; যোহনঃ ১৭:১২; যিৰিঃ ৯:৯; যোহনঃ ৮:১২-৩০ পদ।

> <p>মুখস্থ পদ</p>
> “কিন্তু মোৰ যি সাক্ষ্য আছে, সেয়ে যোহনৰ সাক্ষ্যতকৈ গুৰুত্বৰ; কিয়নো পিতৃয়ে যি যি কৰ্ম মোক সিদ্ধ কৰিবলৈ দিলে, মই কৰা সেই সেই কৰ্মই মোৰ বিষয়ে, পিতৃক মোক পঠোৱাৰ সাক্ষ্য দিছে” (যোহনঃ ৫:৩৬)।

যীচুৱে কোৱা আৰু কৰা সকলোবোৰ কথা আৰু কাৰ্য আমি যোহনৰ পুস্তকখনত বাৰে বাৰে দেখিবলৈ পাওঁ যিয়ে প্ৰকাশ কৰিছিল যে হয়, মচীহ, খ্ৰীষ্ট, ইস্ৰায়েল সকলৰ মাজত আহিছিল। আৰু হয় তেওঁ আহিছিল, বাস্তৱত, তেওঁলোকৰ মাজৰ এজনৰ দৰে, বৈৎলেহমত জন্মগ্ৰহণ কৰা এজন যিহূদী হিচাবে ঠিক যেনেকৈ শাস্ত্ৰই ভাৱবাণী কৰিছিল।

তথাপিও যোহনে লিখাৰ দৰে, “তেওঁ জগতত আছিল, আৰু জগত তেওঁৰ দ্বাৰাই হ’ল, কিন্তু জগেত তেওঁক নাজানিলে” (যোহনঃ ১:১০)।

তেওঁ জগতত আছিল, তেওঁৰ দ্বাৰাই জগতখন সৃষ্টি হৈছিল আৰু তথাপিও জগতখনে তেওঁক চিনি পোৱা নাছিল? সেইটো এটা আচৰিত কথা। আৰু আমি যোহন আৰু আন শুভবাৰ্ত্তাত দেখাৰ দৰে, বহুতে তেওঁক চিনি পোৱা উচিত আছিল যদিও তেওঁক চিনি নাপালে, বিশেষকৈ যীচুৱে কৰা আৰু কোৱা সকলো কাৰ্যৰ বাবে। ইয়াতকৈয়ো ডাঙৰ কথাটো হ’ল, কাৰণ পুৰণি নিয়মৰ শাস্ত্ৰই তেওঁক আঙুলিয়াই দেখুৱাইছিল।

এই সপ্তাহত আমি যোহনে যীচুক মচীহ হিচাবে কি ধৰণে প্ৰকাশ কৰিছে সেই বিষয়ে চাম আৰু লগেত, চাম যে কিয় কিছুমান মানুহে তেওঁক প্ৰত্যাখ্যান কৰি থাকিল-যি সকলো শক্তিশালী কাৰণে তেওঁক খ্ৰীষ্ট বুলি দৃঢ়তাৰে দৃঢ় কৰি ৰাখিছে।

তেওঁলোকৰ ভুলৰ পৰা আমি কি শিকিব পাৰো?