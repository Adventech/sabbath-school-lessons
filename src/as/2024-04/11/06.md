---
title:  যীচুৰ প্ৰাৰ্থনা।
date:   12/12/2024
---

যোহন ১৭ অধ্যায়ক কেতিয়াবা যীচুৰ মহাপুৰোহিতৰ প্ৰাৰ্থনা বুলি কোৱা হয়। ইয়াত বিদায় বাৰ্ত্তাৰ সামৰণি পৰে। যীচুৱে এই পৃথিৱীলৈ আহিছিল যাতে মানৱজাতিক পুনৰুদ্ধাৰ কৰা হয়, যাতে ঈশ্বৰৰ সৈতে ইয়াৰ উৎপত্তিৰ সময়ৰ সম্পৰ্কলৈ ঘূৰি আহে। ঈশ্বৰে তেওঁক কৰিবলৈ দিয়া কাৰ্যবোৰ তেওঁ নিষ্ঠাৰে পালন কৰিছিল। কথা আৰু কাৰ্যৰ যোগেদি তেওঁ লোকসকলৰ সৈতে ঈশ্বৰৰ যোগাযোগ কৰিছিল।

যীচুৱে অতি সোনকালে এই পৃথিৱী এৰি যাব। তেওঁ নিজৰ শিষ্য সকলৰ প্ৰতি থকা প্ৰেমৰ বিষয়ে আকৌ এবাৰ জনাবলৈ ইচ্ছা কৰিছিল। তেওঁ আশা কৰিছিল যে তেওঁলোকে তেওঁৰ, পিতৃ আৰু পবিত্ৰ আত্মাৰ মাজৰ ঘনিষ্ঠ সম্পৰ্ক বুজিব। আৰু তেওঁ তেওঁবিলাকক পিতৃ ঈশ্বৰ আৰু আত্মাৰ সৈতে একেটা ব্যক্তিগত সম্পৰ্কলৈ আনিব বিচাৰিছিল যিটো তেওঁ নিজেই আছিল।

`যোহনঃ ১৭:১-২৬ পদ পঢ়ক। এই অধ্যায়ৰ কি বাক্য বা অংশই যীচু নিজৰ, পিতৃ আৰু তেওঁৰ শিষ্য সকলৰ মাজত প্ৰেমৰ ঘনিষ্ঠ সম্পৰ্কৰ বাবে ইচ্ছা প্ৰকাশ কৰিছে?`

যোহনঃ ১৭ অধ্যায়ৰ একমাত্ৰ গুৰুত্বপূৰ্ণ কথাটো হ’ল ঐক্য আৰু প্ৰেম। ঈশ্বৰৰ উদ্দেশ্য হৈছে আমাক তেওঁৰ সৈতে আৰু সকলো মানুহৰ সৈতে ব্যক্তিগত সম্পৰ্কলৈ ঘূৰাই অনা, ইয়াত আন কোনো প্ৰশ্নই নাই। কিন্তু অধিক সাৱধানে পঢ়িলে প্ৰেম আৰু সত্যৰ মাজত অধিক গুৰুত্বপূৰ্ণ সংযোগৰ কথা অনুমান কৰিব পাৰি।

“একমাত্ৰ সত্য ঈশ্বৰ যি তুমি, তোমাক আৰু তুমি পঠোৱা যীচু খ্ৰীষ্টক জনা, এয়েই অনন্ত জীৱন” (যোহনঃ ১৭:৩)। “যিবিলাক মানুহক মোক দিলা, সেইবিলাকৰ আগত মই তোমাৰ নাম প্ৰকাশ কৰিলো ..... আৰু তেওঁবিলাকে তোমাৰ বাক্য পালন কৰিলে। ....আৰু মই যে তোমাৰ পৰা আহিলো, ইয়াকো তেওঁবিলাকে নিশ্চয়কৈ জানিলে” (যোহনঃ ১৭:৬,৮)। “সত্যতাত তেওঁবিলাকক পবিত্ৰ কৰা ; তোমাৰ বাক্যই সত্য” (যোহনঃ ১৭:১৭)।

খ্ৰীষ্টই পিতৃক প্ৰকাশ কৰিবলৈ আহিছিল। ঈশ্বৰৰ বিষয়ে বহুতো ভুল ধাৰণা থকাৰ বাবে এই প্ৰকাশ গুৰুত্বপূৰ্ণ আছিল। যোহনৰ শুভবাৰ্ত্তাই দেখুৱাইছে যে যীচুৱে এই কাৰ্যক কিমান গুৰুত্ব সহকাৰে লৈছিল। তেওঁ ঈশ্বৰৰ বাক্য আৰু কাৰ্যক সঠিক ভাৱে প্ৰতিনিধিত্ব কৰিছিল। যদি সত্যতাৰ কোনো গুৰুত্ব নাছিল তেন্তে তেওঁ ইয়ালৈ কিয় আহিছিল?

যীচুৱে অতি কঠিন জীৱন যাপন কৰিছিল, শেষত ধর্মীয় গুৰুসকলে তেওঁক অগ্ৰাহ কৰিছিল। তেওঁ মানুহৰ পৰা আৰু কেতিয়াবা নিজৰ শিষ্য সকলৰ পৰাও নিৰাশা ভোগ কৰিছিল। তেওঁ অনেক কঠিন পৰীক্ষাৰ মাজেৰে পাৰ হৈ গৈছিল আৰু যি সকলক তেওঁ ৰক্ষা কৰিবলৈ আহিছিল তেওঁলোকৰ যোগেদি ক্ৰুচত মৃত্যুবৰণ কৰিছিল।

`যীচু আৰু পিতৃৰ মাজত থকা ঈশ্বৰৰ প্ৰেমক আপুনি কেনেকৈ ভালদৰে প্ৰতিফলিত কৰিব পাৰিব?`