---
title:  পৱিত্ৰ আত্মা।
date:   11/12/2024
---

যোহনৰ শুভবাৰ্ত্তাত পবিত্ৰ আতা্‌মা পিতৃ আৰু পুত্ৰৰ দৰে প্ৰধান নহয়। তথাপিও যীচুৰ কাৰ্যৰ সফলতাৰ বাবে তেওঁৰ ভূমিকা অতি গুৰুত্বপূৰ্ণ।

`যোহনঃ ১:১০-১৩ পদ পঢ়ক। এই শাস্ত্ৰপদে আমাক পৰিবৰ্তন হোৱাৰ বাবে অথবা ঈশ্বৰক গ্ৰহণ কৰাৰ বাবে পবিত্ৰ আত্মাৰ গুৰুত্বৰ বিষয়ে কি শিক্ষা দিছে?`

যোহনৰ প্ৰথম অধ্যায়ত আমি দেখিবলৈ পাওঁ যে পবিত্ৰ আত্মাৰ ভূমিকা কিমান গুৰুত্বপূৰ্ণ। যোহনে আমাক কৈছে যে যি সকলে বাক্য গ্ৰহণ কৰিছিল অৰ্থাৎ যিসকলে তেওঁক বিশ্বাস কৰিছিল, তেওঁলোকে ঈশ্বৰৰ সন্তান হৈছিল, যি সকল “তেজৰ পৰা, বা মাংসৰ ইচ্ছাৰ পৰা বা মানুহৰ ইচ্ছাৰ পৰা জন্ম পালে, এনে নহয়, কিন্তু ঈশ্বৰৰ পৰাহে পালে” (যোহনঃ ১:১৩)। এইটো কেৱল পবিত্ৰ আত্মাৰ কাৰ্যৰ পৰাহে হৈছে।

`তলৰ শাস্ত্ৰপদবোৰ পবিত্ৰ আত্মাৰ কাৰ্যৰ বিষয়ে কি কয়? যোহনঃ ৩:৫-৮; যোহনঃ ৬:৬৩; যোহনঃ ১৪:২৬; যোহনঃ ১৫:২৬; যোহনঃ ১৬:৭-১১ পদ।`

“পবিত্ৰ আত্মাৰ মুখ্য কাৰ্যৰ বিষয়ে নিজৰ শিষ্য বিলাকৰ আগত ব্যাখ্যা আগবঢ়ায়, যীচুৱে সিহঁতক আনন্দ আশাৰে অনুপ্ৰাণিত কৰিব বিচাৰিছিল যাৰ দ্বাৰাই তেওঁৰ নিজৰ অন্তৰখনো অনুপ্ৰাণিত হৈছিল। নিজৰ মণ্ডলীটোৰ বাবে তেওঁ অপাৰ সহায় যোগান ধৰিব পৰাৰ কাৰণে তেওঁ আনন্দিত হৈছিল। নিজৰ লোক বিলাকৰ উৎকৰ্ষ সাধনৰ বাবে নিজ পিতৃৰ পৰা খুজি দিব পৰা উপহাৰবোৰৰ ভিতৰত সৰ্বশ্ৰেষ্ঠ উপহাৰটো আছিল পবিত্ৰ আত্মাৰ উপহাৰটো। নতুন নতুন শক্তি আৰু উৎসাহ প্ৰদান কৰা কাৰক হিচাবে পবিত্ৰ আত্মা প্ৰদান কৰা হৈছিল আৰু ইয়াৰ অবিহনে খ্ৰীষ্টৰ বলিদানটোৰ কোনো তাৎপৰ্য নাথাকিলহেঁতেন। এই পবিত্ৰ আত্মাইহে জগতৰ উদ্ধাৰকৰ্ত্তাজনাৰ দ্বাৰাই সম্পন্ন হোৱা সকলো ধৰণৰ বিষয়ে কাৰ্যবোৰক ফলপ্ৰসূ কৰিব পাৰে। হৃদয় পবিত্ৰ কৰা কামটোকো এই পবিত্ৰ আত্মাইহে কৰে। পবিত্ৰ আত্মাৰ যোগেদিহে বিশ্বাসীজন ঐশ্বৰিক প্ৰকৃতিৰ অংশীদাৰী হয়। দুষ্টতা আৰু অধাৰ্মিকতালৈ লৰ মৰা সকলো ধৰণৰ বংশগত স্বভাৱ আৰু হৃদয়ত পুহি ৰখা প্ৰবৃত্তিবোৰক জয় কৰিবলৈ আৰু নিজৰ মণ্ডলীটোৰ ওপৰত তেওঁৰ নিজ চৰিত্ৰক চাপ মাৰিব পৰাকৈ এক ঐশ্বৰিক শক্তি হিচাবে খ্ৰীষ্টই তেওঁৰ আত্মাটোক প্ৰদান কৰিছে।”-সৰ্ব যুগৰ আকাংক্ষা, পৃষ্ঠা-৬৭১।

`গতিকে পবিত্ৰ আত্মাক গ্ৰহণ কৰাটো কি যে আশীৰ্বাদ, যিয়ে ঈশ্বৰক সত্য বুলি প্ৰমাণ কৰে (যোহনঃ ৩:৩৩)। আত্মাই পাপ, ধাৰ্মিকতা আৰু বিচাৰৰ বিষয়ে দোষী সাব্যস্ত কৰে (যোহনঃ ১৬:৮-১১)। সেয়েহে কি সঠিক, কি সত্য, কি ভাল সেই বিষয়ে জানিবলৈ আমাৰ মূল চাবিকাঠি হ’ল পবিত্ৰ আত্মাৰ দোষী সাব্যস্ত কৰা আৰু পতিয়ন নিয়াব পৰা শক্তিৰ জৰিয়তে আমাৰ যুক্তি আৰু জীৱনৰ অভিজ্ঞতাক ঈশ্বৰৰ বাক্যৰ ওচৰত সমৰ্পণ কৰা।`