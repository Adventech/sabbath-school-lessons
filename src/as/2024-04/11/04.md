---
title:  পুত্ৰক জনাটোৱেই হৈছে পিতৃক জনা।
date:   10/12/2024
---

যোহনৰ গোটেই শুভবাৰ্ত্তাত, যীচুৱে পুত্ৰই কেনেকৈ পিতৃক আঙুলিয়াই দিয়া কাৰ্যবোৰ কৰিছে সেই বিষয়ে পাচনিয়ে বৰ্ণনা কৰিছে। যীচুৱে পিতৃ কোন সেই বিষয়ে বুজাইছে আৰু আমাৰ জগতখনৰ সৈতে তেওঁৰ সম্পৰ্ক কি তাক দেখুৱাইছে। এই সকলোবোৰ যোহনঃ ১:১৮ পদৰ লগত মিল আছে, য’ত কোৱা হৈছে যে তেওঁ পিতৃক প্ৰকাশ কৰিছে। যীচুৱে বাৰে বাৰে এই কাৰ্য কৰে। পিতৃ শব্দটো যোহনত ১৩৬ বাৰ আৰু যোহনঃ ১-৩ অধ্যায়ত ওঠৰ বাৰ পোৱা গৈছে, যিটো নতুন নিয়মত ব্যৱহাৰ কৰা হৈছে সেইয়া এক তৃতীয়াংশতকৈও অধিক। বিদায়ৰ বাৰ্ত্তা হৈছে শুভবাৰ্ত্তাৰ অন্যতম প্ৰধান স্থান য’ত যীচুৱে পিতৃক প্ৰকাশ কৰে।

যীচু আছিল পৃথিৱীত পিতৃৰ প্ৰতিনিধি, আৰু তেওঁ আহিছিল মানুহ ৰূপ ধাৰণ কৰি পিতৃৰ ইচ্ছা পালন কৰিবলৈ। প্ৰকৃততে যীচুৱে কৈছিল যে তেওঁ নিজৰ ইচ্ছাৰে নহয়, সকলো কাৰ্য তেওঁৰ পিতৃৰ ইচ্ছা অনুসৰি পালন কৰিব বিচাৰিছিল (যোহনঃ ৫:৩০)। এইটো প্ৰথমতে আচৰিত ধৰণৰ বক্তব্য যেন লাগিব পাৰে, কিন্তু ইয়াৰ পৰা দেখা যায় যে যীচুৱে মানুহ ৰূপে পিতৃৰ ওচৰত সম্পূৰ্ণ ৰূপে নিজকে কিমান সমৰ্পণ কৰিছিল।

যীচুৱে এইটোও কৈছিল যে তেওঁক পিতৃয়ে মানৱজাতিৰ পৰিত্ৰাণৰ তেওঁৰ যি কাৰ্য তাক সিদ্ধ কৰিবলৈ পঠিয়াইছে। আৰু পিতৃয়ে নিজেই তেওঁৰ কাৰ্যৰ সাক্ষ্য দিছিল (যোহনঃ ৫:৩৬-৩৮)।

যীচুৱে ঘোষণা কৰিছিল যে, পিতৃয়ে তেওঁক কেৱল এটা কাৰ্য কৰিবলৈ পঠিয়াইছিল যাৰ যোগেদি মানৱ জাতিয়ে পিতৃৰ ওচৰলৈ আহিব পাৰে (যোহনঃ ৬:৪০,৪৪)। পিতৃৰ বাঞ্ছা যে মনুষ্যই যীচুত অনন্ত জীৱন পাওক, যিজনে পুনৰুত্থানত তেওঁলোকক পুনৰুত্থিত কৰাৰ প্ৰতিজ্ঞা কৰিছে।

`তলৰ শাস্ত্ৰপদ সমূহে আমাক যীচু আৰু পিতৃৰ সম্পৰ্কৰ বিষয়ে কি শিকাইছে? যোহনঃ ৭:১৬; যোহনঃ ৮:৩৮; যোহনঃ ১৪:১০,২৩; যোহনঃ ১৫:১,৯,১০; যোহনঃ ১৬:২৭,২৮; যোহনঃ ১৭:৩ পদ।`

পিতৃৰ সৈতে তেওঁৰ সম্পৰ্কৰ বিষয়ে যীচুৱে কৰা দাবীবোৰ আচৰিত ধৰণৰ। তেওঁ দৃঢ়তাৰে কয় যে তেওঁৰ সকলো পিতৃৰ শিক্ষা ; তেওঁ কোৱা সকলে কথা তেওঁ নিজে পিতৃৰ পৰা শুনিছিল ; যে তেওঁক বিশ্বাস কৰা আৰু পতৃিক বিশ্বাস কৰা একে ; তেওঁ বাক্য আৰু তেওঁৰ কাৰ্য দুয়োটাই পিতৃৰ আৰু তেওঁ আৰু পিতৃয়ে মানৱজাতিৰ পৰিত্ৰাণৰ বাবে প্ৰেম আৰু কাৰ্যত একত্ৰিত হৈছে। স্বৰ্গত থকা তেওঁৰ পিতৃৰ সৈতে যীচুৰ ঘনিষ্ঠতাৰ কি যে এক শক্তিশালী সাক্ষ্য।