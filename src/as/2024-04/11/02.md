---
title:  স্বর্গীয় পিতৃ।
date:   08/12/2024
---

যোহনৰ শুভবাৰ্ত্তা আমাৰ উৎপত্তিৰ পৰা আৰম্ভ কৰি সামগ্ৰিক বাইবেলৰ আখ্যানৰ দৃষ্টিকোণৰ পৰা লিখা হৈছে। “আদিতে ঈশ্বৰে আকাশ মণ্ডল আৰু পৃথিৱী সৃষ্টি কৰিলে” (আদিঃ ১:১)। অথবাঃ আদিতে পিতৃ, পুত্ৰ আৰু পবিত্ৰ আত্মাই আকাশ-মণ্ডল আৰু পৃথিৱী সৃষ্টি কৰিছিল। তেওঁলোকেই হৈছে সকলোবোৰৰ উৎস। তেওঁলোকে বিশ্ব জগতৰ সৃষ্টি কৰিছিল, তাত বাস কৰা জীৱকে ধৰি সকলো সৃষ্টি কৰিছিল। আমাৰ পৃথিৱীত আছিল জীৱনৰ এক বিশেষ সৃষ্টি, আৰু সেই সৃষ্টিৰ ভিতৰত আটাইতকৈ বিশেষ আছিল মনুষ্যৰ সৃষ্টি। আৰু ঈশ্বৰৰ মানৱ জাতিৰ সৃষ্টিৰ উদ্দেশ্য আছিল আমি তেওঁৰ সৈতে আৰু ইজনে সিজনৰ লগত প্ৰেমেৰে মিলাপ্ৰীতিৰে জীয়াই থকাৰ বাবে।

দুৰ্ভাগ্যজনক ভাৱে লুচিফাৰে এই জগতলৈ পাপ আনিলে। পাপ আন আন কথাৰ লগেত ঈশ্বৰে সৈতে আমাৰ সম্পৰ্কত বিঘিনি ঘটায়। ই ঈশ্বৰ কোন সেইটো ভুলকৈ উপস্থাপন কৰে। এইদৰে যীচুৱে ঈশ্বৰৰ বিষয়ে জ্ঞান পুনৰায় লাভ কৰিবলৈ আৰু মানৱ জাতিৰ পৰিত্ৰাণ আনিবলৈ আমাৰ পাপৰ ভাৰ নিজৰ ওপৰত লৈছিল।

ইয়াত থকাৰ সময়ত যীচুৱে পিতৃৰ ওচৰত নিজৰ জীৱন সমৰ্পণ কৰিছিল, তেওঁৰ নিৰ্দেশনা অনুসৰি জীয়াই আছিল। তেওঁ কৈছিল “মই আৰু সেই পিতৃ এক” (যোহনঃ ১০:৩০)। “পিতৃ মোত আছে, আৰু মই পিতৃত আছো” (যোহনঃ ১০:৩৮)। “যদি মোৰ পিতৃৰ কৰ্ম নকৰো, তেন্তে মোত বিশ্বাস নকৰিবা” (যোহনঃ ১০:৩৭)।

**তলৰ অংশবোৰত বৰ্ণনা কৰা পিতৃৰ কিছুমান ভূমিকা কি আছিল?**

`যোহনঃ ৩:১৬, ১৭; যোহনঃ ৬:৫৭`

`যোহনঃ ৫:২২,৩০`

`যোহনঃ ৬:২; যোহনঃ ১৪:১০,২৪`

`যোহনঃ ৬:৪৫`

`যোহনঃ ১৫:১৬; যোহনঃ ১৬:২৩`

`এই পদবোৰে পিতৃক যীচুখ্ৰীষ্ট, তেওঁৰ পুত্ৰৰ সৈতে ঘনিষ্ঠ সম্পৰ্ক থকা উপস্থাপন কৰিছে। পিতৃৰ আমাৰ জগতখনৰ সৈতে ঘনিষ্ঠ যোগাযোগ আছে আৰু পৰিত্ৰাণৰ ক্ষেত্ৰত গভীৰ বিনিয়োগ আছে। এই সত্য আমাক আমাৰ প্ৰতি থকা ঈশ্বৰৰ প্ৰেমৰ বিষয়ে কি শিকাইছে?`