---
title:  পিতৃ, পুত্ৰ আৰু পবিত্ৰ আত্মা
date:   07/12/2024
---

### এই সপ্তাহৰ অধ্যয়ন পাঠ
যোহন ১৪:১০,২৪; আদিঃ ৩:৭-৯; যোহনঃ ১৬:২৭,২৮; যোহনঃ ১৬:৭-১১; যোহনঃ ১৭:১-২৬ পদ।

> <p>মুখস্থ পদ</p>
> “কিন্তু পিতৃয়ে মোৰ নামেৰে যিজনক পঠাব, সেই সহায়কৰ্ত্তা, অৰ্থাৎ পবিত্ৰ আত্মাই তোমালোকক সকলো কথা শিকাই, মই কোৱা আটাই কথা তোমালোকক সোঁৱৰাব” (যোহনঃ ১৪:২৬)।

যোহনৰ শুভবাৰ্ত্তা হৈছে বিষয়বস্তুৰ সংমিশ্ৰণ। যোহনে ভাৱবাদী সকলে প্ৰতিজ্ঞা কৰা মচীহজনা বুলি চিন (আচৰিত কাৰ্য) বোৰ দেখুৱাবলৈ আহ্বান জনাইছিল। যোহনে যীচুক খ্ৰীষ্ট বুলি ঘোষণা কৰিবলৈ সাক্ষীৰ এক বিন্যাস ব্যৱহাৰ কৰিছে। তেওঁ তেওঁৰ ঐশ্বৰিকতাক দেখুৱাবলৈ “ময়েই” উক্তিবোৰো ব্যৱহাৰ কৰে।

ঈশ্বৰত্বৰ তিনিওটা সদস্যৰ কথা যোহনঃ ১ অধ্যায়ত উল্লেখ কৰা হৈছে (যোহনঃ ১:১-৪, ১৪,১৮, ৩২-৩৪)। যুগ যুগ ধৰি মানুহে ঈশ্বৰৰ প্ৰকৃতি অথবা স্বৰূপ সম্পূৰ্ণৰূপে বুজিবলৈ চেষ্টা কৰি আহিছে, কিন্তু আমি নোৱাৰাৰ বাবে বহুতে এই ধাৰণাটো অগ্ৰাহ কৰি আহিছে। কিন্তু আমি সম্পূৰ্ণৰূপে বুজিব নোৱাৰাৰ বাবে বা মানুহৰ যুক্তিৰ সংকীৰ্ণ সীমাৰ ভিতৰত সোমাব নোৱাৰাৰ বাবেই কিবা এটা নাকচ কৰাটো কিমান মূৰ্খামি হ’ব।

যোহনে কৈছে যে যদি আপুনি ঈশ্বৰক বুজিব বা জানিব বিচাৰে তেন্তে আপুনি যীচু আৰু বাক্যত প্ৰকাশ পোৱা কথাবোৰ লক্ষ্য কৰিব লাগিব। এই পন্থাই আমাৰ বাবে ঈশ্বৰৰ সৈতে সম্পৰ্কৰ এক সম্পূৰ্ণ নতুন জগত মুকলি কৰে-ঈশ্বৰত্বৰ তিনিজন সদস্যৰ মাজত, ঈশ্বৰৰ সদস্য আৰু মানুহৰ মাজত আৰু মানুহৰ নিজৰ মাজত। এই সপ্তাহৰ পাঠটোৱে যোহনৰ শুভবাৰ্ত্তাই পিতৃ, পুত্ৰ আৰু পবিত্ৰ আত্মাক কেনেকৈ উপস্থাপন কৰিছে সেই বিষয়ে কিন্তু এতিয়া যীচুৱে যোৱাৰ আগেয়ে কোৱা কথাবোৰৰ বিষয়ে অধ্যয়ন কৰা হ’ব (যোহনঃ ১৩:১৭)।