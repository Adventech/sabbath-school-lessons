---
title:  পোহৰ আৰু আন্ধাৰ।
date:   24/12/2024
---

`যোহনঃ ১:৪-১০; যোহনঃ ৩:১৯-২১; যোহনঃ ৫:৩৫; যোহনঃ ৮:১২; যোহনঃ ৯:৫; যোহনঃ ১১:৯,১০; আৰু যোহনঃ ১২:৩৫ পদ পঢ়ক। ইয়াত কি মহান বৈপৰীত্য আছে আৰু সত্যতাক বুজিবলৈ এই পাৰ্থক্যতা কিয় ইমান গুৰুত্বপূৰ্ণ?`

জগতখন অন্ধকাৰত আছে ; ই পোহৰৰ পৰা আঁতৰি থাকে আৰু নিজাকৈ প্ৰকৃত ঈশ্বৰ, সৃষ্টি, প্ৰকাশ আৰু মুক্তিদাতা ঈশ্বৰৰ ওচৰলৈ যোৱাৰ পথ বিচাৰি নাপায়।

“সেয়ে আকাশ মণ্ডলৰ নিচিনা ওখ, তুমি কৰিব পাৰা? সেয়ে চিয়োলতকৈ অগাধ ; তুমি কি জানিব পাৰা?” (ইয়োবঃ ১১:৮)। কেৱল আত্মাইহে আমাক ঈশ্বৰৰ গভীৰ কথাবোৰ প্ৰকাশ কৰিব পাৰে, যিবোৰ চকুৱে দেখা নাই, কাণেও শুনা নাই, মানুহৰ হৃদয়তো প্ৰৱেশ কৰা নাই। ঈশ্বৰে আমাৰ আগত সেইবোৰ প্ৰকাশ কৰিলে।

কেৱল যীচুখ্ৰীষ্টই “তেওঁক প্ৰকাশ কৰিলে”, পিতৃক (যোহনঃ ১:১৮)। যোহনে যীচুক স্বৰ্গৰ দূত হিচাবে উপস্থাপন কৰিছে, যিজনে ঈশ্বৰক জনাৰ অৰ্থ কি সেই বিষয়ে ব্যাখ্যা কৰিছে। কেৱল যীচুৰ দ্বাৰাই আমি সঁচাকৈয়ে ঈশ্বৰক চিনি পাব পাৰো।

`যোহনঃ ৮:৪২-৪৪ পদ পঢ়ক। ইস্ৰায়েলৰ ধৰ্মগুৰু সকলে যি মিছা ভেটিৰ ওপৰত নিজৰ বিশ্বাস স্থাপন কৰিছিল সেই বিষয়ে যীচুৱে কেনেকৈ বৰ্ণনা কৰিছে?`

যি সকলে সত্যৰ ওপৰত থিয় নহয় তেওঁলোকে নিজৰ জ্ঞানৰ পৰা কথা কয়। তেওঁলোকে যি কোনো শাস্ত্ৰপদৰ অৰ্থ কেৱল মানুহৰ দৃষ্টিকোণৰ পৰা লক্ষ্য কৰে। ইয়াৰ বিপৰীতে আমি খ্ৰীষ্টক জগতৰ পোহৰ বুলি মানি ল’ব লাগিব আৰু তেওঁৰ বাক্যৰ অনুসৰি তেওঁৰ পাছত চলিব লাগিব। ইয়াৰ বিপৰীতে চয়তানে “নিজৰ পৰাহে” কথা কয় (যোহনঃ ৮:৪৪)। যদি আমি সাৱধান নহওঁ আৰু ঈশ্বৰৰ প্ৰতি বিশ্বাস আৰু আজ্ঞা পালনত সমৰ্পণ নকৰো, তেন্তে আমিও একে কাম কৰাৰ দৰে বিপদত পৰিছোঃ কেৱল আমাৰ নিজৰ ইচ্ছা, বিচৰা আৰু দৃষ্টিভংগীৰ ওপৰত আধাৰিত কৰি শাস্ত্ৰপঢ়া, যিটো আমি উপলব্ধি কৰাতকৈ বহুত সহজ।