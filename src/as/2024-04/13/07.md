---
title:  অতিৰিক্ত অধ্যয়ন পাঠ
date:   27/12/2024
---

“ঈশ্বৰৰ দৃষ্টিভঙ্গী মানুহৰ দৃষ্টিভঙ্গীতকৈ বহু বেলেগ। ঈশ্বৰে পবিত্ৰ আত্মাৰ শক্তিৰ অধীনত তেওঁৰ বাক্য বাইবেলৰ যোগেদি আমাৰ ওচৰত তেওঁৰ দৃষ্টিভঙ্গী প্ৰকাশ কৰে। আমি আন্ধাৰত চলিব বিচাৰো নে বাক্যত প্ৰকাশ পোৱা যীচু খ্ৰীষ্টৰ পৰা অহা পোহৰক গ্ৰহণ কৰিব বিচাৰো সেয়া আমাৰ সিদ্ধান্ত।

এই নির্দ্ধাৰণ বা সিদ্ধান্তৰ অবিচ্ছেদ্য অংগ হৈছে পুত্ৰ আৰু মানৱজাতিৰ মুক্তিদাতা যীচুখ্ৰীষ্টৰ ওচৰত আমাৰ নিজৰ ব্যক্তিগত সমৰ্পণ। পবিত্ৰ আত্মাৰ শক্তিৰ দ্বাৰা পিতৃ ঈশ্বৰে আমাক প্ৰকাশ কৰিছে-যীচুৰ জীৱন, মৃত্যু আৰু পুনৰুত্থানৰ যোগেদি, তেওঁৰ প্ৰেমৰ গভীৰতা প্ৰকাশ কৰিছে। আৰু আমি যীচুৰ বিষয়ে জানো কাৰণ তেওঁৰ জীৱন, মৃত্যু আৰু পুনৰুত্থানৰ বিষয়ে ঈশ্বৰৰ বাক্যত লিপিবদ্ধ কৰা হৈছে।

“ঈশ্বৰৰ স্বৰ্গদূতগণ পৃথিৱীৰ পৰা স্বৰ্গলৈ আৰু স্বৰ্গৰ পৰা পৃথিৱীলৈ অনবৰতে উঠা নমা কৰিয়েই আছে। স্বৰ্গদূতগণৰ পৰিচৰ্যাৰ মাজেৰে ঈশ্বৰৰ শক্তিৰ দ্বাৰাই পীড়িত আৰু দুখ-কষ্টত থকা সকলৰ বাবে খ্ৰীষ্টৰ আচৰিত কাৰ্য সম্পাদন হয়। আৰু সেইজনা খ্ৰীষ্টই হয় যাৰ মাজেৰে পৰিচৰ্যাকাৰী দূতগণৰ দ্বাৰাই প্ৰতিটো আশীৰ্বাদ ঈশ্বৰৰ পৰা আমালৈ আহে। এহাতে নিজে মানৱীয় ৰূপ লৈ, আমাৰ ত্ৰাণকৰ্ত্তাজনাই আদমৰ পতিত পো-জী সকলক তেওঁৰ কৰুণাৰে বান্ধি ৰাখিছে আনহাতে তেওঁৰ ঐশ্বৰিকতাৰ মাজেৰে তেওঁ ঈশ্বৰৰ সিংহাসনখনত খামোচ মাৰি ধৰি আছে। আৰু এইদৰে খ্ৰীষ্ট মানুহ, ঈশ্বৰৰ সৈতে আৰু ঈশ্বৰ, মানুহৰ সৈতে যোগাযোগ স্থাপন কৰাৰ মাধ্যম হ’ল।”-সৰ্ব যুগৰ আকাংক্ষা, পৃষ্ঠা-১৪৩।