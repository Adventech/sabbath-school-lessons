---
title:  গালীলত সাক্ষাৎ হোৱা।
date:   22/12/2024
---

`যোহনঃ ২১:১-১৯ পদ পঢ়ক। ইয়াত কি গুৰুত্বপূৰ্ণ সত্য প্ৰকাশ কৰা হৈছে, বিশেষকৈ ঈশ্বৰৰ অনুগ্ৰহৰ বিষয়ে-আৰু মানুহৰ নম্ৰতাৰ বিষয়ে?`

যোহনঃ ২০ অধ্যায়ৰ অন্তত পুস্তকখন লিখাৰ উদ্দেশ্যৰ বিষয়ে লিখা হৈছে, যিটো অন্ত কৰিবলৈ যুক্তিসংগত স্থান হ’ব, কিন্তু আৰু এটা অধ্যায় আছে। ২১ অধ্যায়টো গালীললৈ উভতি অহা কিছুমান শিষ্যৰ সৈতে আৰম্ভণি হৈছে, য’ত পিতৰে সাগৰত ৰাতিটো থকাৰ কথা পৰামৰ্শ দিয়ে। এনে লাগে যেন পুৰণি সময়টো ঘূৰি আহিছে আৰু শিষ্য সকলে পুনৰ নিজৰ পুৰণি ব্যৱসায়, মাছ ধৰালৈ ঘূৰি আহিছে। কিন্তু সেই ৰাতি সিহঁতে একোকে নাপালে।

পাছে ৰাতিপুৱা বামত থিয় হৈ থকা এজন ৰহস্যময় অচিনাকি মানুহে তেওঁলোকক নাওখনৰ সোঁফালে জালখন পেলাবলৈ কয়। তাৰপিছত তেওঁলোকে জাল পেলালত, বহু মাছৰ ভৰত জালখন টানি তুলিবই নোৱাৰিলে। এইটো যীচুৰ লগত তেওঁলোকৰ পৰিচৰ্যাৰ আৰম্ভণিৰ দৰেই আছিল (লূকঃ ৫:১-১১)। যোহনে লগে লগে যীচুক চিনি পায় আৰু পিতৰক ক’লে আৰু তেওঁ লগে লগে পানীত জপিয়াই সাঁতুৰি পাৰলৈ যায়।

যীচুৱে পিতৰত তিনিটা প্ৰশ্ন সুধিলে, সকলোবোৰ তেওঁৰ প্ৰভুৰ প্ৰতি থকা প্ৰেমৰ বিষয়ে। ক্ৰুচত দিয়াৰ আগেত পিতৰে জোৰ দি কৈছিল যে তেওঁ যীচুৰ বাবে তেওঁ নিজৰ প্ৰাণকো দিব (যোহনঃ ১৩:৩৭)। সেই সময়তে যীচুৱে তেওঁৰ তিনিবাৰ অস্বীকাৰ কৰাৰ ভাৱবাণী কৰিছিল (যোহনঃ ১৩:৩৮)। গালীলত এই সাক্ষাৎকাৰত পিতৰে নিজকে প্ৰসংগৰ বিষয়ে কৰা নাই, বৰঞ্চ ইয়াত যীচুৱে জানে বুলি কয়ঃ “হে প্ৰভু, আপুনি সকলোকে জানে ; মই যে আপোনাক প্ৰীতি কৰিছো” (যোহনঃ ২১:১৭)।

প্ৰকৃততে পিতৰৰ প্ৰতিক্ৰিয়া নম্ৰতাৰ ওপৰত কেন্দ্ৰিত। পিতৰে তেওঁৰ আগত বিফল হোৱাৰ বাবে, তেওঁ নিজৰ বাবে অত্যাধিক দাবী কৰিবলৈ সাহস নকৰিলে আৰু নম্ৰভাৱে কথা ক’লে। আৰু এই নম্ৰতাৰ বিষয়েই যীচুৱে দৃঢ়তাৰে কয় আৰু যিটো পিতৰক পুনৰাই পৰিচৰ্যা কাৰ্যলৈ ঘূৰাই অনাত গুৰুত্বপূৰ্ণ হৈ পৰে। কোনো প্ৰশ্নই নাই, নম্ৰতাই হৈছে পৰিচৰ্যাৰ বাবে অন্যতম ডাঙৰ অৰ্হতা, কাৰণ তেতিয়া মূল কেন্দ্ৰবিন্দু হয় যীচুখ্ৰীষ্ট, নিজে নহয়।

`পিতৰৰ পুনৰুদ্ধাৰ অৰ্থাৎ নম্ৰ হোৱা আৰু আদি মণ্ডলীত চলাওঁতা হিচাবে তেওঁৰ ভূমিকা হৈছে যীচুৱে মৃত্যুৰ পৰা পুনৰুত্থান হোৱাৰ অন্যতম শক্তিশালী প্ৰমাণ। যদি যীচুৱে আন শিষ্য বিলাকৰ উপস্থিতিত তেওঁক পুনৰ পৰিচৰ্যা কাৰ্যত নিদিলেহেঁতেন তেন্তে পিতৰৰ প্ৰাধান্যৰ বিষয়ে ব্যাখ্যা কৰাটো কঠিন হ’লহেঁতেন।`