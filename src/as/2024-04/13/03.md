---
title:  যীচুলৈ চোৱা।
date:   23/12/2024
---

`যোহনঃ ২১:২০-২২ পদ পঢ়ক। কি প্ৰশ্নই পিতৰক ভুল ধাৰণাৰ দিশে আগুৱাই লৈ গ’ল? যীচুৱে তেওঁৰ পথ কেনেকৈ পোন কৰিলে?`

যীচুৱে পিতৰক পৰিচৰ্যা কাৰ্যৰ বাবে পুনৰায় ঘূৰাই আনিছিল আৰু তেওঁক কৈছিল, “মোৰ পাছে পাছে আহাঁ” (যোহনঃ ২১:১৯)। সম্ভৱতঃ সাগৰৰ দাঁতিত প্ৰকৃততে যীচুক শাৰীৰিক ভাৱে অনুসৰণ কৰিছিল। আৰু সেয়া হৈছে কাৰণ পিতৰে যোহনক যীচুৰ অনুসৰণ কৰা দেখিছিল আৰু তেওঁ যোহনৰ বিষয়ে সোধা পোছা কৰিছিল। “হে প্ৰভু, এওঁৰ নো কি হ’ব?” (যোহনঃ ২১:২১)।

পিতৰক পৰিচৰ্যা কাৰ্য পুনৰায় ঘূৰাই অনাৰ সময়ত যীচুৱে পিতৰৰ মৃত্যুৰ বিষয়ে ভাৱবাণী কৰিছিল (যোহনঃ ২১:১৮)। এনে লাগে যেন পিতৰে যোহনৰ বিষয়ে কৌতুহলী আছিল। যীচুৱে ইয়াৰ পৰিবৰ্তে পিতৰৰ মনোযোগ তেওঁক অনুসৰণ কৰাৰ বিষয়টোলৈ পুনৰ নিৰ্দেশিত কৰে, আন এজন শিষ্যৰ কি হ’ব সেই বিষয়ে চিন্তা নকৰে।

`যোহনঃ ২১:২৩-২৫ পদত পঢ়ক। যীচুৰ এই কথাষাৰৰ ভুল ধাৰণা কেনেকৈ হ’ল? পাচনি যোহনে সেই ভুল ধাৰণা কেনেকৈ শুধৰাই দিছিল?`

মানুহে ভুল বুজা যীচুৱে কোৱা বাক্যটো হ’ল, “মই নহালৈকে তেওঁ যেন থাকে, এই ইচ্ছা যদি কৰো তাত তোমাৰ কি কাম? তুমি মোৰ পাছে পাছে আঁহা” (যোহনঃ ২১:২২)। তেওঁলোকে ভাবিছিল যে ইয়াৰ অৰ্থ হৈছে যোহনৰ মৃত্যুৰ আগেত যীচু পুনৰ আহিব। সময়ৰ লগে লগে আৰু যোহন বৃদ্ধ হোৱাৰ লগে লগে যদি তেওঁৰ মৃত্যু হয় (যিটো তেওঁ বাস্তৱত হ’ল) আৰু যদি যীচু ঘূৰি নাহে তেন্তে সেয়া এক সংকটত পৰিণত হ’ব। যোহনে এই ভুল ধাৰণাটো শুধৰাই দিয়ে যে এইটো যীচুৰ ইচ্ছাৰ বিষয় আছিল, কি হ’ব সেই বিষয়ে ভাৱবাণী কৰা নাছিল।

আন মানুহৰ ওপৰত নহয়, যীচুৰ ওপৰত গুৰুত্ব দিয়াৰ ধাৰণাটোৱেই সপ্তাহটোৰ বাকী পাঠটোৰ এক শক্তিশালী নেতৃত্ব। যীচু আৰু কেৱল যীচুৱেই আমাৰ ত্ৰাণকৰ্ত্তা। মানুহে আপোনাক নিৰাশ কৰিব, লগেত হয়তো আঘাতো দিব।

`মঙ্গলবাৰৰ পৰা বৃহস্পতিবাৰলৈকে আলোচনা কৰা সত্যবোৰে ঈশ্বৰৰ বাক্য বুজি পোৱাৰ বিষয়বস্তুৰ ওপৰত গুৰুত্ব দিব, যাৰ উদ্দেশ্য হৈছে যীচুক জনা আৰু অনুসৰণ কৰা, যিজনা কেৱল আমাৰ প্ৰভু আৰু নিৰ্দেশনা হোৱা উচিত-আনে আমাক সহায়, পৰামৰ্শ আৰু নিৰ্দেশনা হোৱা উচিত-আনে আমাক সহায়, পৰামৰ্শ আৰু নিৰ্দেশনা দিব নোৱাৰে।`