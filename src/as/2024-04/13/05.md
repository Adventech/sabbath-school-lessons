---
title:  “ওপৰৰ পৰা” বা “তলৰ”ৰ পৰা ধৰ্মতত্ত্ব
date:   25/12/2024
---

`যোহনঃ ৪:৪৬-৫৪ পদ পঢ়ক। কি সমস্যাই বিষয়াজনক যীচুৰ ওচৰলৈ লৈ আহিছিল আৰু ইয়াত প্ৰকৃত অন্তৰ্নিহিত বিষয়টো কি আছিল?`

এই মানুহজনে জগতৰ পোহৰ যীচুৰ ওচৰলৈ আহিছিল, কিন্তু যীচুৱে তেওঁৰ সন্তানক সুস্থ কৰিলেহে তেওঁ বিশ্বাস কৰিবলৈ মন স্থিৰ কৰিছিল। আমি ক’ব পাৰো যে এই মানুহজনৰ ধৰ্মতত্ত্ব আছিল “তলৰ পৰা যোৱা ধৰ্মবিশ্বাস” তলৰ পৰা অৰ্থাৎ মানুহৰ পৰা কৰা ধৰ্মতত্ত্বই ঈশ্বৰ আৰু তেওঁৰ বাক্যৰ বাবে নিয়ম আৰু মানদণ্ড নির্দ্ধাৰণ কৰে। মানৱ যিমানেই ত্ৰুটিপূৰ্ণ আৰু সীমিত আৰু বিষয়ভিত্তিক নহওঁক কিয়, মানুহে ঈশ্বৰৰ বাক্যক কেনেকৈ ব্যাখ্যা কৰে তাৰ চূড়ান্ত কৰ্তৃত্ব হৈ পৰে। কি যে বিপদজনক ফান্দত পৰিব লাগিব।

ইয়াৰ বিপৰীতে ধৰ্মতত্ত্বই “ওপৰৰ পৰা” বিশ্বাসৰ দ্বাৰা উত্তৰ দিয়ে, প্ৰথমে ঈশ্বৰ আৰু তেওঁৰ বাক্যত বিশ্বাস কৰাৰ যোগেদি (যোহনঃ ৪:৪৮; যোহনঃ ৬:১৪,১৫; ২ তীমথিঃ ৩:১৬)। যেতিয়া বাইবেলখনক বিশ্বাসৰ দ্বাৰা গ্ৰহণ কৰা হয়, তেতিয়া ই নিজে নিজৰ ব্যাখ্যাকাৰী হৈ পৰে। সেই যুগৰ দৰ্শন শাস্ত্ৰৰ পৰিবৰ্তে শাস্ত্ৰৰ বিশ্বদৃষ্টিভঙ্গী হৈছে পবিত্ৰ শাস্ত্ৰ বুজা আৰু ব্যাখ্যা কৰাৰ পথ প্ৰদৰ্শক। মানুহৰ দৃষ্টিভঙ্গী ঈশ্বৰৰ বাক্যৰ অধীন আৰু বশবত্তী হ’ব লাগিব, ইয়াৰ বিপৰীতে নহয়।

যদি আমি যীচুৰ বাক্যক বিশ্বাস কৰিব বিচাৰো তেন্তে আমি শাস্ত্ৰৰ বাক্যবোৰ বিশ্বাস কৰিব লাগিব (যোহনঃ ৫:৪৬,৪৭)। “মোৰ বাক্যতে যদি তোমালোকে থাকা, তেন্তে সঁচাকৈয়েই তোমালোক মোৰ শিষ্য” (যোহনঃ ৮:৩১)। যদি আমি ঈশ্বৰৰ বাক্যক সন্দেহ কৰো, তেন্তে তেওঁৰ বাক্য আমাৰ অন্তৰত থাকিব নোৱাৰে। (যোহনঃ ৫:৩৮)। “যি কোনোৱে মোক অগ্ৰাহ কৰে, আৰু মোৰ কথাও নলয়, তেওঁৰ সোধবিচাৰ কৰোতা আছে ; অৰ্থাৎ মই কোৱা বাক্যই শেষৰ দিনা তেওঁৰ সোধবিচাৰ কৰিব। কিয়নো মই নিজৰ পৰা কোৱা নাই ; কিন্তু কি ক’ব লাগে, কি বুলিব লাগে, তাক মোক পঠোৱা পিতৃয়ে মোক আদেশ কৰিলে”“ (যোহনঃ ১২:৪৮,৪৯)।

ঈশ্বৰৰ বাক্য শুনাটো তথ্যৰ নিষ্ক্ৰিয় ভাৱে গ্ৰহণ কৰাতকৈয়ো অধিক। ইয়াৰ অৰ্থ হৈছে ঈশ্বৰৰ ইচ্ছা কৰাটোও। আৰু এইটোৱেই হৈছে বাক্য শুনাৰ সক্ৰিয় সঁহাৰি। “যদি কোনোৱে তেওঁৰ ইচ্ছআ পালন কৰিবলৈ মনস্থ কৰে, তেন্তে এই উপদেশ ঈশ্বৰৰ পৰা হয়, বা মই নিজৰ পৰা কওঁ, তেওঁ তাক জানিব।” (যোহনঃ ৭:১৭)।

`ঈশ্বৰৰ বাক্য শুনা আৰু পালন কৰা হৈছে তেওঁৰ প্ৰতি প্ৰেম প্ৰকাশ কৰা। “কোনোৱে যদি মোক প্ৰেম কৰে, তেন্তে তেওঁ মোৰ বাক্য পালন কৰিব ; মোৰ পিতৃয়ে তেওঁক প্ৰেম কৰিব, আৰু আমি তেওঁৰ ওচৰলৈ আহি, তেওঁৰে সৈতে নিবাস কৰিম” (যোহনঃ ১৪:২৩)।`