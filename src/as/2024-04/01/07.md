---
title:  অতিৰিক্ত অধ্যয়ন পাঠ
date:   04/10/2024
---

“যীচুৱে তাক ঐশ্বৰিক সহায় দিয়াৰ কোনো নিশ্চয়তা প্ৰদান কৰা নাছিল। মানুহজনে সন্দেহৰ বশৱৰ্ত্তীত থাকিব পাৰিলেহেঁতেন আৰু তেনেহ’লে সুস্থ হোৱাৰ সুবিধাকণকো হেৰুৱাই লোৱাৰ পথ আছিল। কিন্তু সি খ্ৰীষ্টৰ বাক্যক বিশ্বাস কৰিছিল আৰু ইয়াক ব্যৱহাৰ কৰি সি শক্তি পাইছিল।

সেই একেটা বিশ্বাসৰ যোগেদি আমিও আত্মিক সুস্থতা লাভ কৰিব পাৰো। পাপৰ দ্বাৰাই আমি ঈশ্বৰৰ জীৱনৰ পৰা বিচ্ছিন্ন হৈ আহিছো। আমাৰ আত্মাবোৰ পক্ষাঘাত ৰোগত আক্ৰান্ত হ’ল। সেই নিশকতীয়া বেমাৰী মানুহজনে নিজে খোজকাঢ়িব নোৱাৰাৰ দৰে আমিও নিজে নিজে এটা পবিত্ৰ জীৱন নিৰ্বাহ কৰিবলৈ সমৰ্থ নহওঁ। এনে বহুতো মানুহ আছে যি সকলো নিজৰ এনে অসহায় অৱস্থাটোক উপলব্ধি কৰিব পাৰিছে আৰু যি সকলে, ঈশ্বৰৰ সৈতে সিহঁতক সমন্বয়ত আনিব পৰা এটা আত্মিক জীৱন বিচাৰিছে আৰু সিহঁতে ইয়াক পাবলৈ অনৰ্থক ৰূপে যুঁজি আছে। নিৰাশাত সিহঁতৰ কান্দোন উঠিছে “হায় হায়, মই কেনে দুৰ্ভগীয়া মানুহ ! এই মৃত্যুৰ দেহৰ পৰা মোক কোনে নিস্তাৰ কৰিব? ৰোমীয়াঃ ৭:২৪। এইবোৰ নিৰাশা আৰু অনৰ্থক সংঘৰ্ষক লক্ষ্য কৰক। ত্ৰাণকৰ্ত্তাজনাই নিজ তেজেৰে কিনিবলৈ আমালৈ হালি মৰমসনা আলসুৱা এনে মাতেৰে মাতিছে যাক প্ৰকাশ কৰাটো কঠিন। “তুমি সুস্থ হ’বলৈ ইচ্ছা কৰা নে?” তেওঁ তোমাক আজ্ঞা দিছে, স্বাস্থ্যৱান হৈ আৰু শন্তিৰে থিয় হোৱা। আপুনি সুস্থ হোৱাৰ অনুভৱ অহালৈ অপেক্ষা নকৰিব। তেওঁৰ বাক্যত বিশ্বাস কৰক আৰু এইদৰেই আপোনালৈ ঘটিব। আপোনাৰ “ইচ্ছাক” খ্ৰীষ্টৰ পক্ষত ৰাখক। তেওঁৰ সেৱা কৰিবলৈ ইচ্ছা প্ৰকাশ কৰক আৰু তেওঁৰ বাক্যৰ দৰে কাম কৰি, আপুনি তেওঁৰ শক্তি লাভ কৰক। আপোনাৰ যি ধৰণৰেই অসৎ অভ্যাস নাথাকক কিয়, সেই গুৰুজনাৰ দয়া কৰুণাই, যি ইমান দিনে আপোনাক বিচাৰি আছিল, সেয়াই আপোনাৰ শৰীৰ আৰু আত্মাক এক কৰিব। খ্ৰীষ্টই আপোনাক মুক্তি দিব বিচাৰে আৰু তেওঁ মুক্তি দিবলৈকো সমৰ্থ। বিধান লংঘনৰ দ্বাৰাই হোৱা পাপত “মৰা” লোক সকলক তেওঁ জীৱন দান কৰিব। ইফিঃ ২:১। দুৰ্বলতা আৰু দুৰ্ভাগ্য আৰু পাপৰ শিকলিৰ দ্বাৰাই বন্দী হৈ থকা লোক সকলক তেওঁ মুক্ত কৰি স্বাধীন কৰিব।”-ইলেন জি. হুৱাইট, সৰ্বযুগৰ আকাংক্ষা, পৃষ্ঠাঃ ৩০২)।