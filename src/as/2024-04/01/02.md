---
title:  কান্না নগৰত এখন বিয়া।
date:   29/09/2024
---

`যোহনঃ ২:১-১১ পদ পঢ়ক। যীচুৱে কান্না নগৰত কি চিন দেখুৱাইছিল আৰু ইয়াৰ দ্বাৰা তেওঁৰ শিষ্য সকলক তেওঁৰ ওপৰত বিশ্বাস কৰিবলৈ সহায় কৰিছিল?`

যীচুৱে পানীক দ্ৰাক্ষা ৰসলৈ সলনি কৰাৰ আচৰিত কাৰ্যক দেখি শিষ্য সকলে যীচুৰ পাছত চলাৰ সিদ্ধান্ত লোৱাৰ সপক্ষে প্ৰমাণ দিলে। এইটো কেনেকৈ তেওঁক ঈশ্বৰৰ পৰা অহা এজনা বুলি আঙুলিয়াই দিয়া এক শক্তিশালী চিন নহ’লহেঁতেন? (তেওঁলোকে হয়তো তেতিয়াও বুজিবলৈ সাজু হোৱা নাছিল যে তেওঁ ঈশ্বৰ)।

মোচি ইস্ৰায়েল সকলৰ চলাওঁতা আছিল আৰু তেওঁ ইস্ৰায়েল সকলক বহুতো “চিন আৰু অদ্ভুত লক্ষণ”ৰ দ্বাৰা মিচৰৰ পৰা উলিয়াই আনিছিল (দ্বিতীয় বিৱৰণঃ ৬:২২; দ্বিতীয় বিৱৰণঃ ২৬:৮)। তেওঁ সেইজনেই আছিল যাক ঈশ্বৰে ইস্ৰায়েলক মিচৰীয়া সকলৰ পৰা মুক্ত কৰিবলৈ ব্যৱহাৰ কৰিছিল। (তেওঁ এক অৰ্থত তেওঁলোকৰ ত্ৰাণকৰ্ত্তা” আছিল)।

ঈশ্বৰে মোচিৰ যোগেদি ভাৱবাণী কৰিছিল যে মোচিৰ দৰে এজন ভাৱবাদী আহিব। ঈশ্বৰে ইস্ৰায়েলক তেওঁৰ কথা শুনিবলৈ কৈছিল (দ্বিতীয় বিৱৰণঃ ১৮:১৫; মথিঃ ১৭:৫; পাচনিকৰ্মঃ ৭:৩৭)। সেই “ভাৱবাদী” জন আছিল যীচু আৰু যোহন ২ অধ্যায়ত যীচুৱে তেওঁৰ প্ৰথম চিন সম্পন্ন কৰিছিল, যিটোৱে নিজেই ইস্ৰায়েলৰ সন্তান বিলাকক মিচৰৰ পৰা উদ্ধাৰ কৰাৰ দিশটোলৈ আঙুলিয়াই দিছিল।

নীল নদী মিচৰীয়া সকলৰ বাবে এক মূল সম্পদ আৰু দেৱতা আছিল। ইয়াৰে এটা উৎপাত নদীখনৰ দিশে নিৰ্দেশিত হৈছিল-যিটো পানী তেজলৈ পৰিৱৰ্ত্তিত হৈছিল। কান্নাত যীচুৱে একেধৰণৰ আচৰিত কাৰ্য কৰিছিল, কিন্তু পানীক তেজলৈ ৰূপান্তৰিত কৰাৰ পৰিবৰ্তে, তেওঁ ইয়াক দ্ৰাক্ষা ৰসলৈ ৰূপান্তৰিত কৰিছিল।

যিহূদী ৰীতি-নীতিত শুচিকৰণৰ উদ্দেশ্যে ব্যৱহাৰ কৰিবলৈ ছয়টা পানীৰ পাত্ৰৰ পৰা পানী অনা হৈছিল, যিয়ে এই আচৰিত কাৰ্যক বাইবেলৰ পৰিত্ৰাণৰ বিষয়বস্তুৰ সৈতে আৰু অধিক ঘনিষ্ঠভাৱে সংযোগ কৰিছিল। পানীক দ্ৰাক্ষাৰসলৈ সলনি কৰাৰ কাৰ্যটো বৰ্ণনা কৰি আৰু এইদৰে যাত্ৰাপুস্তকৰ কথা উল্লেখ কৰি, যোহনে যীচুক আমাৰ মুক্তিদাতা হিচাবে আঙুলিয়াই দেখুৱাইছিল।

ভোজৰ গৰাকীয়ে যীচুৱে প্ৰদান কৰা উত্তম দ্ৰাক্ষাৰসৰ বিষয়ে কি ভাবিছিল? তেওঁ সঁচাকৈয়ে দ্ৰাক্ষাৰসৰ মানদণ্ড দেখি আচৰিত হৈছিল আৰু যীচুৱে তাত কৰা আচৰিত কাৰ্যটোৰ বিষয়ে নাজানি ভাবিছিল যে তেওঁলোকে শেষৰ বাবে উত্তম দ্ৰাক্ষাৰস জমা কৰি ৰাখিছে।

`গ্ৰীক শব্দ অইনচ (oinos) সতেজ আৰু পক কৰা আঙুৰৰ ৰসৰ বাবে ব্যৱহাৰ কৰা হয়। ইলেন জি. হুৱাইটে কৈছে যে, এই আচৰিত কাৰ্যৰ ফলত উৎপন্ন হোৱা ৰস কোনো মদ নাছিল (“এট দ্য মেৰেজ ফিষ্ট” সৰ্ব যুগৰ আকাংক্ষা, ১৪৯ পৃষ্ঠা চাওক)। নিঃসন্দেহে যিসকলে জানিছিল, তেওঁলোকে যি ঘটিছিল, সেই কথাত আচৰিত হৈছিল।`