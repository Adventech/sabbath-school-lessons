---
title:  বৈথেচদাৰ পুখুৰীত কৰা আচৰিত কাৰ্য।
date:   01/10/2024
---

যোহনে লিখা পৰৱৰ্ত্তী চিনটো বৈথেচদাৰ পুখুৰীত সংঘটিত হৈছিল (যোহনঃ ৫:১-৯)। বিশ্বাস কৰা হৈছিল যে এজন দূতে পানীৰ খলকনি সৃষ্টি কৰে আৰু প্ৰথমে পানীত নমা ৰোগীজন সুস্থ হ’ব। যাৰ ফলত পুখুৰীৰ চাৰিওফালে ৰোগীবোৰ সুস্থ হোৱাৰ আশাত ভৰি পৰি আছিল। যীচুৱে যিৰূচালেমলৈ গৈছিল আৰু তেওঁ পুখুৰীৰ কাষেদি পাৰ হৈ যোৱাৰ সময়ত অপেক্ষা কৰি থকা ভীৰটোক দেখিলে।

সেইটো নিশ্চয় কি যে দৃশ্য আছিল ! এই সকলো লোক, কিছুমান নিশ্চয় যথেষ্ট অসুস্থ, পানীত নামি সুস্থ হোৱাৰ বাবে অপেক্ষা কৰি আছে, যিটো নিশ্চয় কিছুমানৰ বাবে সম্ভৱ নহয়, আৰু সেই সময়টো কেতিয়াও নাহে। যীচুৰ বাবে এইটো কি যে এক সুযোগ !

`যোহনঃ ৫:১-৯ পদ পঢ়ক। পুখুৰীৰ পাৰত থকা যিকোনো ব্যক্তিয়েই সুস্থ হ’ব বিচাৰিছিল, যীচুৱে কুষ্ঠ ৰোগীজনক কিয় সুধিছিল যে তেওঁ সুস্থ হ’ব বিচাৰে নেকি বুলি (যোহনঃ ৫:৬)?`

যেতিয়া কোনোবা এজন লোক বহুদিন ধৰি অসুস্থ হৈ থাকে, তেতিয়া ৰোগটো এটা নিয়মৰ দৰে হৈ পৰে আৰু আচৰিত যেন লাগিলেও অক্ষমতা বা ৰোগৰ পৰা সুস্থ নোহোৱাটো কেতিয়াবা অলপ বিৰক্তিকৰ হ’ব পাৰে। মানুহজনে উত্তৰত ইংগিত দিয়ে যে তেওঁ আৰোগ্য হ’ব বিচাৰে। সমস্যাটো হ’ল যে তেওঁ ভুল ঠাইত বিচাৰিছে-আনহাতে মানুহজনৰ ভৰি বনোৱাজন তেওঁৰ ঠিক সন্মুখতে থিয় হৈ আছে। মানুহজনে গম পোৱা নাছিল যে তেওঁৰ লগত কোনে কথা পাতিছে; যদিও সুস্থ হোৱাৰ পিছত তেওঁ হয়তো বুজিবলৈ আৰম্ভ কৰিছিল যে যীচু সঁচাকৈয়ে কোনোবা এজন অতি বিশেষ ব্যক্তি।

“যীচুৱে এই দুৰ্ভগীয়া দুৰ্দশাত থকাজনক, তেওঁত বিশ্বাস কৰিবলৈ কোৱা নাই। তেওঁ মাম্বো এই বুলি কৈছে, “উঠা, তোমাৰ শয্যা তুলি লৈ যোৱা”। কিন্তু মানুহজনৰ বিশ্বাসে সেই কথাৰ ওপৰত খামোচ মাৰি ধৰিলে। প্ৰতিডাল ¦§ায়ু আৰু প্ৰতিটো মাংশপেশীয়ে নতুন জীৱন পায় ৰোমাঞ্চিত হৈছিল আৰু তাৰ চুচৰি চুচৰি যোৱা ভৰি দুখনলৈ স্বাস্থ্যপূৰ্ণ বল নামি আহিব। কোনো প্ৰশ্ন নকৰাকৈ সি খ্ৰীষ্টৰ আদেশ পালন কৰিবলৈ ইচ্ছা কৰিলে আৰু তাৰ সকলোবোৰ মাংশপেশীয়ে এই ইচ্ছাৰ প্ৰতি সঁহাৰি দিলে। নিজ ভৰিত থিয় হৈ, সি নিজকে এজন সক্ৰিয় মানুহৰ ৰূপত পালে। যীচুৱে তেওঁক ঐশ্বৰিক সহায় দিয়াৰ কোনো নিশ্চয়তা প্ৰদান কৰা নাছিল। মানুহজনে সন্দেহৰ বশৱৰ্ত্তী থাকিব পাৰিলেহেঁতেন আৰু তেনেহ’লে সুস্থ হোৱাৰ সুবিধাকণকো হেৰুৱাই লোৱাৰ পথ আছিল। কিন্তু সি খ্ৰীষ্টৰ বাক্যক বিশ্বাস কৰিছিল আৰু ইয়াক ব্যৱহাৰ কৰি সি শক্তি পাইছিল।”-ইলেন জি. হুৱাইট, সৰ্ব যুগৰ আকাংক্ষা, ২০২, ২০৩ পৃষ্ঠা।

`পাছত যীচুৱে সেই মানুহজনক মন্দিৰত দেখা পাই ক’লে, “চোৱা, তুমি সুস্থ হ’লা; অধিক দুগৰ্তি যেন নহয়, এই নিমিত্তে আৰু পাপ নকৰিবা” (যোহনঃ ৫:১৪)। ৰোগ আৰু পাপৰ মাজত পাৰ্থক্য কি? আমি কিয় বুজিব লাগিব যে সকলো ৰোগ আমাৰ জীৱনত হোৱা নিৰ্দিষ্ট পাপৰ প্ৰত্যক্ষ ফল নহয়?`