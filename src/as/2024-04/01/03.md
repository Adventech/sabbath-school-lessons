---
title:  গালীলত দ্বিতীয় চিন।
date:   30/09/2024
---

যীচুৱে তেওঁৰ পাৰ্থিৱ পৰিচৰ্যাৰ সময়ছোৱাত এনে কিছুমান আচৰিত কাৰ্য কৰিছিল যিয়ে লোক বিলাকক তেওঁৰ ওপৰত বিশ্বাস কৰাত সহায় কৰিছিল। লগেত, যোহনে এই আচৰিত কাৰ্যসমূহ লিপিবদ্ধ কৰিছিল যাতে আনবিলাকেও যীচুত বিশ্বাস কৰে।

`যোহনঃ ৪:৪৬-৫৪ পদ পঢ়ক। বিয়াৰ ভোজত হোৱা আচৰিত কাৰ্যৰ লগত শুভবাৰ্ত্তা প্ৰচাৰকজনে কিয় পুনৰ সংযোগ স্থাপন কৰিছে?`

যীচুৱে গালীলত কৰা দ্বিতীয় চিনটোৰ বিৱৰণ দি যোহনে কান্নাত হোৱা বিয়াৰ প্ৰথম চিনটোলৈ আঙুলিয়াই দিয়ে। যোহনে ক’ব বিচাৰিছে যে, যীচুৱে কৰা আচৰিত কাৰ্যবোৰে আপোনাক যীচু কোন সেই বিষয়ে জানিবলৈ সহায় কৰিব। তাৰ পিছত, যোহনে লগেত কয়, “যীচুৱে যিহূদীয়াৰ পৰা গালীললৈ গৈ, আকেÌ এই দ্বিতীয় আচৰিত চিন দেখুৱালে” (যোহনঃ ৪:৫৪)।

প্ৰথমতে ৰাজমেলুৱায়ইজনৰ অনুৰোধৰ প্ৰতি যীচুৱে কোৱা কথাবোৰ কঠোৰ যেন লাগিব পাৰে। তথাপিও এই বিষয়াজনে নিজৰ পুত্ৰক সুস্থ কৰাটো যীচুৰ ওপৰত বিশ্বাস কৰাৰ মাপকাঠি কৰি লৈছিল। যীচুৱে তেওঁৰ হৃদয়ৰ কথা জানি তেওঁৰ পুত্ৰৰ জীৱনলৈ ভাবুকি কঢ়িয়াই অনা ৰোগতকৈ অধিক গভীৰ আত্মিক ৰোগৰ বিষয়ে আঙুলিয়াই দিছিল। নীলা আকাশৰ পৰা পৰা ব<পাতৰ দৰে মানুহজনে হঠাতে চিনি পালে যে তেওঁৰ আত্মিক দৰিদ্ৰতাৰ ফলত পুত্ৰৰ প্ৰাণ হেৰুৱাব পাৰে।

এইটো স্বীকাৰ কৰাটো গুৰুত্বপূৰ্ণ যে আচৰিত কাৰ্যই নিজৰ ভিতৰতে, যীচু যে মচীহ সেই কথা প্ৰমাণ কৰা নাছিল। আন কিছুমানেও আচৰিত কাৰ্য কৰিছিল। কিছুমান সঁচা ভাৱবাদী আছিল, আন কিছুমান মিছা। আচৰিত কাৰ্যই কেৱল আচৰিত কাৰ্যৰ অস্তিত্বহে প্ৰকাশ কৰে; সেইবোৰে নিজৰ দ্বাৰা এইটো বুজাব বিচৰা নাই যে ঈশ্বৰেই সেইবোৰ কৰাজন হ’ব লাগিব। (চয়তানে “আচৰিত কাৰ্য” কৰিব পাৰে, যদিহে “আচৰিত কাৰ্য” শব্দটোৰ দ্বাৰা আমি অদ্ভুত কাৰ্যক বুজাইছো)।

যাতনাত ভুগি থকা বিষয়াজনে যীচুৰ অনুগ্ৰহৰ ওপৰত সম্পূৰ্ণ ভাৰষা আছিল, যাৰ বাবে তেওঁৰ পুত্ৰক সুস্থ কৰিবলৈ তেওঁক অনুৰোধ কৰিলে। যীচুৰ কথাই তেওঁক আশ্বস্ত কৰিছিল। তেওঁ ক’লে, “যোৱা; তোমাৰ ল’ৰা বাচিল” (যোহনঃ ৪:৫০)। “বাচিল” ক্ৰিয়াটো আচলতে গ্ৰীক ভাষাত বৰ্তমান কালত আছে। লোকজনে ঘৰলৈ লৰালৰিকৈ নাহিল কিন্তু যীচুক বিশ্বাস কৰাৰ পিছদিনা ঘৰ আহি পাইছিল-যেতিয়াই যীচুৱে সেই কথাবোৰ কৈছিল তেতিয়াই জ্বৰে তেওঁৰ পুত্ৰক এৰি গৈছিল। যীচুত বিশ্বাস কৰাৰ কি যে এক শক্তিশালী কাৰণ।

`যদি আমি কোনো আচৰিত কাৰ্য কৰা দেখিবলৈ পাওঁ, তথাপিও সেইটো ঈশ্বৰৰ পৰা হোৱা বুলি ধৰি লোৱাৰ আগেত আমি আন কি প্ৰমাণ চাব লাগিব?`