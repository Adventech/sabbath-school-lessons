---
title:  যীচুৰ দাবী।
date:   03/10/2024
---

বৈথেচদা পুখুৰীৰ ওচৰত কৰা আচৰিত কাৰ্যই যোহনক যীচু কোন সেই বিষয়ে গুৰুত্ব দিবলৈ এক উত্তম সুযোগ প্ৰদান কৰিছিল। যোহনে আচৰিত কাৰ্যৰ বিষয়ে বৰ্ণনা কৰিবলৈ নটা পদ আৰু আচৰিত কাৰ্য কৰাজনৰ বৰ্ণনা কৰিবলৈ প্ৰায় চল্লিশটা পদ (তলত চাওক) লৈছে।

`যোহনঃ ৫:১৬-১৮ পদ পঢ়ক। বিশ্ৰামবাৰে কৰা কাৰ্যৰ বাবে যীচুক কিয় তাড়না কৰা হৈছিল?`

যোহনঃ ৫:১৮ পদত বিৰক্তিকৰ হ’ব পাৰে কাৰণ ইয়াত যীচুৱে বিশ্ৰামবাৰ ভংগ কৰা কোৱা যেন লাগে। কিন্তু যোহনঃ ৫:১৬-১৮ পদত ভালকৈ চালে দেখা যায় যে যীচুৱে যুক্তি দিছে যে বিশ্ৰামবাৰে কৰা তেওঁৰ “কৰ্ম” তেওঁৰ পিতৃৰ সৈতে মিল আছে। ঈশ্বৰে বিশ্ৰামবাৰে বিশ্ব জগতক যত্ন কৰা অথবা প্ৰতিপালন কৰাটো বন্ধ নকৰে। যীচুৰ বিশ্ৰামবাৰে কৰা কৰ্ম তেওঁৰ ঈশ্বৰত্বৰ দাবীৰ অংশ আছিল। যিহুদীসকলে তেওঁক বিশ্ৰামবাৰ ভংগ কৰা বুলি কোৱা আৰু নিজকে ঈশ্বৰৰ সমান কৰা দাবীৰ ভিত্তিত তাড়না কৰিছিল।

`যোহনঃ ৫:১৯-৪৭ পদ পঢ়ক। যীচুৱে ধৰ্মগুৰু সকলক তেওঁ প্ৰকৃততে কোন সেই বিষয়ে চাবলৈ সহায় কৰিবলৈ কি কৈছিল, যিটো দাবী তেওঁ কৰা কেৱল আচৰিত কাৰ্যৰ দ্বাৰা ইমান শক্তিশালী ভাৱে প্ৰমাণিত হৈছে?`

যীচুৱে তেওঁৰ কাৰ্যক তিনিটা পদক্ষেপৰ দ্বাৰা ৰক্ষা কৰে। প্ৰথমে, তেওঁ পিতৃৰ সৈতে থকা তেওঁৰ ঘনিষ্ঠ সম্পৰ্কৰ বিষয়ে ব্যাখ্যা কৰে (যোহনঃ ৫:১৯-৩০)। যীচুৱে ইংগিত দিয়ে যে তেওঁ আৰু তেওঁৰ পিতৃয়ে একেলগে কাৰ্য কৰে, ইয়াৰ উপৰিও যীচুৰ সোধবিচাৰ কৰা আৰু মৃত বিলাকৰ পুনৰুত্থান কৰাৰ ক্ষমতা আছে (যোহনঃ ৫:২৫-৩০)।

দ্বিতীয়তে যীচুৱে তেওঁৰ প্ৰতিৰক্ষাৰ বাবে শীঘ্ৰে চাৰিজন “সাক্ষী”ক মাতিছে-যোহন বাপ্তাইজক (যোহনঃ ৫:৩১-৩৫), যীচুৱে কৰা আচৰিত কৰ্ম (যোহনঃ ৫:৩৬), পিতৃ (যোহনঃ ৫:৩৭,৩৮), আৰু শাস্ত্ৰ (যোহনঃ ৫:৩৯)। এই “সাক্ষী” সকলৰ প্ৰত্যেকেই যীচুৰ সপক্ষে সাক্ষ্য দিছে।

`শেষত যোহনঃ ৫:৪০-৪৭ পদ যীচুৱে তেওঁৰ অভিযুক্ত সকলৰ আগত তেওঁলোকৰ নিজৰ অপবাদৰ কথা প্ৰকাশ কৰিছে আৰু তেওঁৰ পৰিচৰ্যা আৰু তেওঁবিলাকৰ আত্মবিশ্বাসৰ মাজৰ পাৰ্থক্যতা প্ৰকাশ কৰিছে। তেওঁ কৈছে, তেওঁলোকৰ অপবাদ, মোচিৰ পৰা আহিব (যোহনঃ ৫:৪৫-৪৭), যিজনৰ ওপৰত তেওঁলোকে নিজৰ ভাৰষা ৰাখিছে।`