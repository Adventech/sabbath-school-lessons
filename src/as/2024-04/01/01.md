---
title:  চিনসমূহে যিটো পথ দেখুৱাই
date:   28/09/2024
---

### এই সপ্তাহৰ অধ্যয়ন পাঠঃ
যোহনঃ ২:১-১১; যোহনঃ ৪:৪৬-৫৪; যোহনঃ ৫:১-১৬; মাৰ্কঃ ৩:২২; ২৩; মথিঃ ১২:৯-১৪; যোহনঃ ৫:১৬-৪৭ পদ।

> <p>মুখস্থ পদ</p>
> “ইয়াত বাজেও, যিবোৰ পুস্তকত লিখা নাই, যীচুৱে এনে অনেক অনেক আচৰিত চিন, শিষ্য বিলাকৰ আগত দেখুৱালে; কিন্তু যীচু যে ঈশ্বৰৰ পুত্ৰ খ্ৰীষ্ট, ইয়াক যেন তোমালোকে বিশ্বাস কৰা, আৰু বিশ্বাস কৰি তেওঁৰ নামত যেন জীৱন পোৱা, এই নিমিত্তে এইবোৰ কথা লিখা হ’ল” (যোহনঃ ২০:৩০,৩১)।

যোহনে তেওঁৰ শুভবাৰ্ত্তাৰ পুস্তকখন কিয় লিখিছিল? তেওঁ যীচুৰ আচৰিত কাৰ্যৰ ওপৰত গুৰুত্ব দিব বিচাৰিছিল নেকি? নে যীচুৰ কিছুমান নিৰ্দিষ্ট শিক্ষাৰ ওপৰত গুৰুত্ব দিব বিচাৰিছিল? তেওঁ যি কৰিছিল সেইবোৰ লিখাৰ কাৰণ কি আছিল?

পবিত্ৰ আত্মাৰ শক্তি আৰু প্ৰভাৱত যোহনে এইবোৰৰ অৰ্থ কি সেই বিষয়ে বুজাব বিচাৰিছে। তেওঁ কৈছে যে যদিও খ্ৰীষ্টৰ জীৱনৰ বিষয়ে আৰু বহু কথা লিখিব পৰা যাব (যোহনঃ ২১:২৫), তথাপিও তেওঁ অন্তৰ্ভূক্ত কৰা কাহিনীবোৰৰ বিষয়ে এনেদৰে লিখা হৈছিল “যীচু যে ঈশ্বৰৰ পুত্ৰ খ্ৰীষ্ট ইয়াক যেন তোমালোকে বিশ্বাস কৰা আৰু বিশ্বাস কৰি তেওঁৰ নামত যেন জীৱন পোৱা” (যোহনঃ ২০:৩১)।

এই সপ্তাহত আমি যোহন পুস্তকত যীচুৰ কিছুমান আৰম্ভণিৰ আচৰিত কাৰ্যসমূহৰ বিষয়ে চাম-বিয়া ঘৰত তেওঁ পানীৰ পৰা দ্ৰাক্ষা ৰসলৈ ৰূপান্তৰিত কৰাৰ পৰা আৰম্ভ কৰি, এজন মানুহৰ অতি ৰুগীয়া পুত্ৰক সুস্থ কৰা আৰু বৈথেচদাৰ পুখুৰীৰ পাৰত থকা মানুহজনক সুস্থ কৰালৈকে।

যোহনে এই আচৰিত কাৰ্যবোৰক “চিন” বুলি অভিহিত কৰিছে। তেওঁ বাটৰ চিন এটাৰ দৰে কিবা এটা বুজাব বিচৰা নাই, বৰঞ্চ এটা আচৰিত ঘটনাৰ বিষয়ে যিটো যিটো এক গভীৰ বাস্তৱতাৰ দিশলৈ আঙুলিয়াই দিয়েঃ যীচুক মচীহ হিচাবে। এই সকলোবোৰ বিৱৰণীত আমি বিশ্বাসৰ দ্বাৰা সঁহাৰি জনোৱা লোকৰ উদাহৰণ দেখিবলৈ পাওঁ। আৰু তেওঁলোকৰ আদৰ্শই আমাকো একে কাম কৰিবলৈ আমন্ত্ৰণ জনাইছে।