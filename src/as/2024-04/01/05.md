---
title:  কঠিন মন।
date:   02/10/2024
---

চিন, বিষ্ময় আৰু আচৰিত কাৰ্যই, নিজকে প্ৰমাণ নকৰে যে, এই সকলোবোৰ ঈশ্বৰৰ যোগেদি হৈছে। কিন্তু যেতিয়া সেইবোৰ ঈশ্বৰৰ যোগেদি হয় আৰু তেতিয়া সেইবোৰক অস্বীকাৰ কৰা হয় তেন্তে সেয়া বিপদজনক থকা হ’ব পাৰে।

`যোহনঃ ৫:১০-১৬ পদ পঢ়ক। যীচুৱে কৰা আচৰিত কাৰ্যৰ সম্পৰ্কে ধৰ্মগুৰু সকলৰ হৃদয়ৰ আচৰিত কঠিনতাৰ পৰা আমি কি শিক্ষা ল’ব পাৰো?`

যেতিয়া যীচুৱে সুস্থ হোৱা মানুহজনৰ আগত নিজকে প্ৰকাশ কৰিলে, তেতিয়া সেই মানুহজনে লগে লগে অধ্যাপক আৰু পুৰোহিত সকলক ক’লে যে এইটো যীচুৱে কৰিলে। কোনোবাই ভাবিব পাৰে যে এইটো ঈশ্বৰৰ প্ৰশংসা কৰাৰ সময়, কিন্তু ইয়াৰ পৰিবৰ্তে পুৰোহিত আৰু অধ্যাপক সকলে, “বিশ্ৰামবাৰে এইবোৰ কৰ্ম কৰিলে, তাৰ কাৰণে, যীচুক তাড়না কৰিলে” (যোহনঃ ৫:১৬)।

বিশ্ৰামবাৰে কেৱল জৰুৰীকালীন অৱস্থাতহে সুস্থ কৰাৰ অনুমতি দিয়া হৈছিল। এই মানুহজন ৩৮ বছৰ ধৰি ৰোগত ভুগি আছিল; সেইবাবে তেওঁক সুস্থ কৰাটো জৰুৰীকালীন নাছিল। আৰু ইয়াৰ পিছতো তেওঁ বিচনাখন তুলি নিয়াৰ প্ৰয়োজনীয়তা কি আছিল? কোনোবাই ভাবিব পাৰে যে ঈশ্বৰৰ পৰা এনে ধৰণৰ আচৰিত কাৰ্য কৰাৰ ক্ষমতা থকা ব্যক্তিয়ে জানিব পাৰিব যে বিশ্ৰামবাৰে শয্যা তুলি ঘৰলৈ নিয়াটো অনুমোদিত হয়নে নহয়। স্পষ্টভাৱে, যীচুৱে তেওঁলোকক মানুহে বনোৱা নিয়ম-নীতি আৰু বিধানৰ বাহিৰেও বাইবেলৰ গভীৰ সত্যতাটোক দেখুৱাব বিচাৰিছিল কিয়নো কিছুমান ক্ষেত্ৰত প্ৰকৃত বিশ্বাসক স্তব্ধ কৰি পেলাইছিল।

`এই আন বিৱৰণীবোৰে যিয়েই প্ৰমাণ নিদিয়ক কিয়, আত্মিক ভাৱে কিমান কঠিন হ’ব পাৰে, সেই বিষয়ে কি শিকাইছে (যোহনঃ ৯:১-১৬; মাৰ্কঃ ৩:২২,২৩; মথিঃ ১২:৯-১৪)?`

এই ধৰ্মগুৰু সকল ইমান অন্ধ কেনেকৈ হ’ব পাৰে? ইয়াৰ সম্ভাৱ্য উত্তৰ হ’ল যে তেওঁলোকৰ দুনীৰ্তিগ্ৰস্ত হৃদয়, মচীহে তেওঁলোকক সেই সময়ত ৰোমৰ পৰা উদ্ধাৰ কৰিম বুলি তেওঁলোকৰ মিছা বিশ্বাস আৰু ক্ষমতাৰ প্ৰতি থকা প্ৰেম আৰু ঈশ্বৰৰ ওচৰত সম্পূৰ্ণৰূপে নিজকে সোধাই নিদিয়াৰ বাবেই হৈছিল। এই সকলোবোৰে তেওঁলোকৰ সন্মুখত থিয় দি থকা সত্যতাক নাকচ বা অস্বীকাৰ কৰাত সহায় কৰিছিল।

`যোহনঃ ৫:৩৮-৪২ পদ পঢ়ক। যীচুৰ কি সতৰ্কবাণী আছিল? এই বাক্যবোৰৰ পৰা আমি কি শিকিব পাৰো? অৰ্থাৎ আমাৰ মাজত কি থাকিব পাৰে যিয়ে আমাক জানিবলগীয়া আৰু নিজৰ জীৱনত প্ৰয়োগ কৰিবলগীয়া সত্যতাবোৰৰ প্ৰতি অন্ধ কৰি পেলায়?`