---
title:  পিতৃৰ সাক্ষ্য।
date:   06/11/2024
---

যোহনৰ শুভবাৰ্ত্তাৰ আৰম্ভণিতে বাক্য ঈশ্বৰৰ সৈতে থকা বুলি কোৱা হৈছে; অৰ্থাৎ পিতৃ ঈশ্বৰৰ সৈতে আছিল (যোহনঃ ১:১)। যেতিয়া বাক্য মাংস হ’ল, তেতিয়া আত্মাই যীচুৰ বাপ্তিষ্মৰ সময়ত তেওঁৰ ওপৰত নামি অহাই তেওঁৰ বিষয়ে সাক্ষ্য দিছিল (যোহনঃ ১:৩২-৩৪)। কিন্তু পিতৃয়ে যীচুৰ জগতত পৰিচৰ্যাৰ সময়তো তেওঁৰ বিষয়ে সাক্ষ্য দিয়ে।

`যোহন ৫:৩৬-৩৮ পদ পঢ়ক। যীচুৱে ইয়াত পিতৃৰ বিষয়ে কি কৈছে?`

যীচুৱে পিতৃক তেওঁ কৰা কাৰ্য আৰু আচৰিত কাৰ্যৰ সৈতে সংযোগ কৰিছে। তেওঁ অতি স্পষ্ট যে পিতৃয়ে তেওঁক পঠিয়াইছিল আৰু তেওঁৰ বিষয়েও সাক্ষ্য দিছিল।

`মথিঃ ৩:১৭, মথিঃ ১৭:৫, মাৰ্কঃ ১:১ আৰু লূকঃ ৩:২২ পদ পঢ়ক (২ পিতৰঃ ১:১৭,১৮ পদও চাওক)। পিতৃয়ে যীচুৰ বিষয়ে কি কৈছে?`

যীচুৰ বাপ্তিষ্মৰ সময়ত পিতৃ আৰু আত্মাই পুত্ৰৰ সৈতে একত্ৰিত হৈ এই গুৰুত্বপূৰ্ণ কাৰ্যটো চিহ্নিত কৰিছিল। যিটো হৈছে যীচুৰ পৰিচৰ্যাৰ আৰম্ভণি। পিতৃয়ে উল্লেখ কৰিছে যে যীচু তেওঁৰ প্ৰিয় পুত্ৰ আৰু তেওঁত পৰম সন্তুষ্ট। কিন্তু খ্ৰীষ্টৰ পৰিচৰ্যাৰ এটা গুৰুত্বপূৰ্ণ সময়ত, পিতৃয়ে আকৌ এবাৰ কথা কৈছে, এইবাৰ যোহনৰ শুভবাৰ্ত্তাত লিপিবদ্ধ কৰা ধৰণে।

তেওঁৰ কাৰ্যৰ অন্তিম দিনবোৰত সকলোবোৰ অন্তিম অৱস্থাত উপনীত হৈছিল। ধৰ্মগুৰু সকলে তেওঁক বাধা দিব নোৱাৰি তেওঁৰ মৃত্যুৰ বাবে চক্ৰান্ত কৰিছিল (যোহনঃ ১২:১৯), এইবাৰ আগৰ তুলনাতকৈ অধিক। বিশেষকৈ যেতিয়া তেওঁ লাজাৰক মৃত্যুৰ পৰা জী উঠোৱা দেখি (যোহনঃ ১২:১৭,১৮), তেওঁলোকৰ সাক্ষ্য শুনি অধিকসংখ্যক লোকে যীচুক অনুসৰণ কৰিবলৈ আৰম্ভ কৰিছিল। আনকি গ্ৰীক সকলেও, পৰ্বৰ সময়ত যীচুক চাব বিচাৰিছিল।

এইখিনিতে যোহনঃ ১২:২৭ পদত যীচুৱে কোৱা কথাৰ উত্তৰত, “হে পিতৃ, তোমাৰ নাম মহিমান্বিত কৰা”, পিতৃয়ে পুনৰ স্বৰ্গৰ পৰা কৈছে, “মই মহিমান্বিত কৰিলো, আকৌ মহিমান্বিত কৰিলো” (যোহনঃ ১২:২৮)।

আমি ইতিমধ্যে দেখাৰ দৰে যীচুৰ মহিমান্বিত কৰা সময় হৈছে ক্ৰুচ। এইদৰে যীচুৰ বিষয়ে পিতৃৰ সাক্ষ্যই জগতৰ পাপৰ বাবে ঈশ্বৰৰ মেৰ পোৱালিৰ মহান বলিদানৰ দিশটো দেখুৱায়। এইটো তেওঁৰ জগতৰ পৰিচৰ্যাৰ শিখৰত আছে। আমাৰ হৈ তেওঁৰ মৃত্যুৱে আমাৰ সকলো পাপৰ সম্পূৰ্ণ শস্তি ভোগ কৰিলে আৰু তেওঁত বিশ্বাস কৰাৰ দ্বাৰা আমি নিজে কেতিয়াও সেই শাস্তিৰ সন্মুখীন হ’ব নালাগে।