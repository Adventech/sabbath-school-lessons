---
title:  মচীহজনাৰ বিষয়ে নতুন জ্ঞান।
date:   04/11/2024
---

`যোহনঃ ১:৩২-৩৬ পদ পঢ়ক। যোহন বাপ্তাইজকে ইয়াত যীচুৰ বিষয়ে কি কৈছে যিটো লোকবিলাকে বহু প্ৰত্যাশিত মচীহজনাৰ বিষয়ে আশা কৰা নাছিল?`

যিহুদী সকলে আহিবলগীয়া মচীহজনাৰ অপেক্ষা কৰিছিল যিজনাই তেওঁলোকক ৰোমৰ শাসনৰ পৰা উদ্ধাৰ কৰিব। দীৰ্ঘদিন ধৰি অত্যাচাৰৰ সন্মুখীন হৈ থকা যিহূদী সকলে বিশ্বাস কৰিছিল যে মচীহ জনাই ৰোমক উফৰাই পেলোৱাই নহয়, তেওঁলোকক এক মহান শক্তিশালী জাতি হিচাবে প্ৰতিষ্ঠা কৰিব। যোহনৰ বাক্যই অৱশ্যে যীচুক “ঈশ্বৰৰ মেৰ পোৱালি” বুলি কোৱা কথাষাৰে যদিও তেওঁৰ প্ৰায়শ্চিত্ত বলিদানৰ দিশটো প্ৰত্যক্ষ ভাৱে আঙুলিয়াই দিছিল, যদিও সংখ্যাগৰিষ্ঠ লোকে ভুল বুজিল। তেওঁ কি কথা কৈছিল তেওঁলোকে হয়তো একেবাৰেই গম পোৱা নাছিল।

এইদৰে যোহনে তেওঁৰ শুভবাৰ্ত্তাৰ দ্বাৰা মচীহাৰ বিষয়ে থকা ধাৰণাক সলনি কৰিব বিচাৰিছিল যাতে তেওঁলোকে যীচুত আহিব লগীয়া ৰজাৰ বিষয়ে ভাৱবাণী সিদ্ধ হোৱা আৰু তেওঁ কি কৰিব সেই বিষয়ে জানিব পাৰে। তেওঁ ৰাজনৈতিক আৰু সামৰিক নেতা হিচাবে অহা নাছিল বৰঞ্চ জগতৰ পাপৰ বাবে নিজকে বলিদান হিচাবে আগবঢ়াবলৈহে আহিছিল। সেইটোৱেই আছিল তেওঁৰ উদ্দেশ্য। ইয়াৰ পিছতহে, যেতিয়া সকলো অন্ত হ’ব, তেতিয়াহে চূড়ান্ত ৰাজ্য আহিব। (দানিঃ ৭:১৮)।

যীচুৰ বাপ্তিষ্মৰ সময়ত যেতিয়া যোহনে তেওঁক ঈশ্বৰৰ মেৰ পোৱালি বুলি দেখুৱাই দিছিল, মচীহজনা কাৰ্যত এক নতুন পোহৰ বিৰাজমান হৈছিল। ভাৱবাদী গৰাকীৰ মনে যিচয়াই কোৱা কথাষাৰ সোঁৱৰণ কৰিছিল, “মেৰ পোৱালিৰ দৰে তেওঁক ঘাতকৰ ওচৰলৈ নিয়া হ’ল” (যিচয়াঃ ৫৩:৭)।

যোহনে যোহনঃ ১:৩১ পদত কৈছে, “তেওঁক মই নিচিনিলো।” তেন্তে যোহনে যীচুক মচীহা হিচাবে কেনেকৈ চিনি পালে? উত্তৰটো হ’ল যে যোহনক পঠোৱা প্ৰভু জনাই তেওঁক আগেতই কৈছিল, “তুমি যি জনৰেই ওপৰত আত্মাক নামি থকা দেখিবা, পবিত্ৰ আত্মাত বাপ্তাইজ কৰোতা তেৱেই। আৰু মই তাকে দেখি, এওঁ যে ঈশ্বৰৰ পুত্ৰ হয়, তাৰ সাক্ষ্য দিলো” (যোহনঃ ১:৩৩,৩৪)। অৰ্থাৎ যীচুৱেই যে মচীহ সেই কথা ঈশ্বৰে যোহনৰ আগত প্ৰকাশ কৰিছিল।

“খ্ৰীষ্ট ঈশ্বৰৰ শক্তি আৰু ঈশ্বৰৰ জ্ঞানস্বৰূপ” (১ কৰিন্থীয়াঃ ১:২৪)। যীচু যে খ্ৰীষ্ট সেই কথা জনাটো ঈশ্বৰৰ পৰাই আহিছে, তেওঁৰ আত্মাৰ দোষী কৰা শক্তিৰ দ্বাৰাই। এই বিষয়টো যোহন পুস্তকত সঘনাই দেখা যায়। জাগতিক দৰ্শন শাস্ত্ৰ, বিজ্ঞান বা উচ্চ শিক্ষাৰ পৰা পৰিত্ৰাণ পোৱা নাই। এইটো কেৱল ঈশ্বৰৰ পৰাই যীচুত বিশ্বাস আৰু আজ্ঞা পালন কৰা, সম্পূৰ্ণ ৰূপে সমৰ্পণ কৰা হৃদয়লৈ আহিছে।