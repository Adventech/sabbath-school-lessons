---
title:  আত্মাৰ নম্ৰতাঃ যোহন বাপ্তাইজকে পুনৰ সাক্ষ্য দিয়া।
date:   03/11/2024
---

২য় পাঠত বৰ্ণনা কৰা হৈছে যে যোহন বাপ্তাইজকৰ সাক্ষ্যই কেনেকৈ প্ৰথম শিষ্য সকলক আন্দ্ৰিয় আৰু যোহন, পিতৰ, ফিলিপ আৰু নথনেলক-যীচুৰ ওচৰলৈ লৈ আহিছিল। কোনো কোনোৱে আশা কৰিছিল যে যোহন ডুবকে তেওঁৰ সাক্ষ্য দি সেই স্থানৰ পৰা আঁতৰি যাব। কিন্তু যোহনৰ শুভবাৰ্ত্তাত তেওঁ কেইবাবাৰো পুনৰ আবিৰ্ভাৱ হোৱা দেখা গৈছে।

`যোহনঃ ৩:২৫-৩৬ পদ পঢ়ক। যোহন ডুবকে নিজকে যীচুৰ লগত কেনেকৈ তুলনা কৰিছে?`

যোহন ডুবকৰ শিষ্য সকল আৰু এজন যিহুদী মানুহৰ মাজত শুচি কৰাৰ বিষয়ে বাদ-বিবাদ সৃষ্টি হৈছিল, সম্ভৱতঃ বাপ্তিষ্ম দিয়াৰ বিষয়ে কৰা প্ৰশ্নৰ ওপৰত (মাৰ্কঃ ১:৪,৫ পদৰ সৈতে তুলনা কৰক)। আমোদজনক ভাৱে যেতিয়া যোহনৰ শিষ্য সকলে তেওঁৰ ওচৰলৈ আহে, নিঃসন্দেহে প্ৰশ্নৰ সমাধান কৰিবলৈ, তেওঁলোকে যীচুক দেখুৱাই কয় যে, “তেৱেঁই বাপ্তাইজ কৰিছে, আৰু আটাই মানুহ তেওঁৰ ওচৰলৈ যায় (যোহনঃ ৩:২৬ পদ) শাৰী বা লাইনবোৰৰ মাজত পঢ়াটো কঠিন নহয়ঃ তেওঁলোকে যীচুৰ প্ৰতি ঈৰ্ষা কৰিছিল-নিজৰ গৰাকীক ঈৰ্ষা কৰিছিল আৰু নিজৰ বাবেও ঈৰ্ষা কৰিছিল।

যোহনৰ বাবে ঈৰ্ষা কৰাটো অতি সহজ কথা আছিল, কিন্তু তেওঁ কৰা নাছিল, কাৰণ তেওঁ জানিছিল যে তেওঁৰ কাৰ্য কি আছিল। কিন্তু তেওঁ তেওঁৰ শিষ্য বিলাকক সোঁৱৰাই দিয়ে যে তেওঁ কেতিয়াও নিজকে খ্ৰীষ্ট বুলি দাবী কৰা নাই। ইয়াৰ বিপৰীতে তেওঁ তেওঁক দেখুৱাবলৈ তেওঁৰ পথ প্ৰস্তুত কৰিবলৈ, আৰু তেওঁৰ সাক্ষী হ’বলৈ আহিছিল (যোহনঃ ১:৬-৮)।

বিয়াৰ দৃষ্টান্ত ব্যৱহাৰ কৰি তেওঁ নিজকে দৰাৰ বন্ধ³ বুলি কয়, যীচুক দৰা বুলি কয়। আৰু কন্যা হ’ব ঈশ্বৰৰ লোক সকল (হোচঃ ২:১৬-২৩, যিচয়াঃ ৬২:১-৫)। তাৰপিছত যোহনৰ প্ৰকৃত মহত্ব দেখুৱাই দিয়া বাক্যৰে তেওঁ কয়, “তেওঁ বাঢ়ি বাঢ়ি যাব লাগে, কিন্তু মই সৰু হৈ হৈ যাব লাগে (যোহনঃ ৩:৩০)।

যোহনঃ ৩:৩১-৩৬ পদত যীচু আৰু যোহনৰ মাজত তুলনা অব্যাহত ৰাখি মচীহাৰ আগেত অহাজনতকৈ তেওঁৰ শ্ৰেষ্ঠত্বাক দেখুৱাইছে। যোহনৰ সাক্ষ্যই যীচুক নিৰ্দেশিত কৰাৰ লগে লগে সাক্ষ্য দিয়াৰ ধাৰণাটো পুনৰ গুৰুত্ব দিয়া হৈছে। যিসকলে সেই সাক্ষ্য গ্ৰহণ কৰে আৰু যীচুত বিশ্বাস কৰে তেওঁলোকৰ অনন্ত জীৱন আছে। যি সকলে তেওঁক গ্ৰহণ নকৰে, তেওঁলোক ঈশ্বৰৰ ক্ৰোধৰ অধীনত থাকে। শাস্ত্ৰত সেইটোৱেই কোৱা হৈছে। ঈশ্বৰে জগতক প্ৰেম কৰে আৰু জগতক পৰিত্ৰাণ দিবলৈ তেওঁৰ পুত্ৰক পঠিয়াইছিল (যোহনঃ ৩:১৬,১৭)। কিন্তু যিসকলে তেওঁলোকক আগবঢ়োৱা উপহাৰ অস্বীকাৰ কৰে তেওঁলোকে নিজৰ পাপৰ শাস্তি আৰ্থাৎ অনন্ত মৃত্যুৰ শাস্তি ভোগ কৰিব।