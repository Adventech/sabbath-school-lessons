---
title:  নিন্দা কৰা।
date:   28/11/2024
---

“তেওঁত বিশ্বাস কৰা জনৰ সোধবিচাৰ কৰা নহয় ; বিশ্বাস নকৰা জনৰ সোধ বিচাৰ হৈ গ’ল ; কিয়নো তেওঁ ঈশ্বৰৰ একমাত্ৰ পুত্ৰৰ নামত বিশ্বাস কৰা নাই। ........ মানুহ বিলাকে পোহতকৈ আন্ধাৰক প্ৰেম কৰিলে ; কাৰণ তেওঁবিলাকৰ কৰ্ম মন্দ আছিল। কিয়নো যি কোনোৱে কু-আচৰণ কৰে, তেওঁ পোহৰক ঘিনায় আৰু তেওঁৰ কৰ্ম যেন দূষিত নহয় ; এই নিমিত্তে তেওঁ পোহৰৰ ওচৰলৈ নাহে। কিন্তু যিজনে সত্য কৰ্ম কৰে তেওঁৰ কৰ্ম যে ঈশ্বৰত কৰা হয়, সেয়ে প্ৰকাশিত হ’বলৈ, তেওঁ পোহৰৰ ওচৰলৈ আহে” (যোহনঃ ৩:১৮-২১; ১:১০)।

`মানুহে কিয় বিচাৰৰ কাৰণে আহে? যোহনঃ ৩:১৮,৩৬; যোহনঃ ৫:২৪,৩৮; যোহনঃ ৮:২৪; যোহনঃ ১২:৪৭ পদ।`

জগতৰ পোহৰ যীচু খ্ৰীষ্টক অগ্ৰাহ কৰাটোৱে আমাক সন্দেহৰ বাবে আৰু চয়তানৰ প্ৰলোভনৰ বাবে বাট মুকলি কৰি দিয়ে। এইটোৱেই হৈছে পোহৰৰ পৰা আন্ধাৰলৈ ঘূৰি যোৱা।

বাৰীৰ মাজত থকা গছজোপাৰ লগত কেনেকৈ সম্পৰ্ক ৰাখিব লাগে সেই বিষয়ে হৱাক পোহৰ দিয়া হৈছিল। চয়তানে তাইক পোহৰক প্ৰশ্ন কৰিবলৈ প্ৰলোভিত কৰিছিল। তাই ঈশ্বৰৰ বাক্যক পৰীক্ষা কৰিছিল এই যুক্তিৰে যে প্ৰেমময় ঈশ্বৰে তেওঁ সৃষ্টি কৰা জীৱক ধ্বংস নকৰে, তাই নিজৰ ইন্দ্ৰিয়ৰ তথ্যৰ ওপৰতো নিৰ্ভৰ কৰিছিল। সৰ্পই ফলটো খাইছিল আৰু তেতিয়াও কথা কোৱাৰ ক্ষমতা আছিল। হয়তো সৰ্পই ঠিকেই কৈছিল। হয়তো তাই মনতে ভাবিছিল, যদি মই ফলটো খাওঁ, তেন্তে নিশ্চয়ে ঈশ্বৰৰ দৰে হ’ব পাৰিম। প্ৰতাৰিত হৈ তাই পোহৰৰ পৰা আঁতৰি গ’ল। আৰু তাইৰ স্বামীয়েও একে পথেই বাছি লৈছিল।

`মথিঃ ৪:১-৪ পদ পঢ়ক। চয়তানৰ প্ৰতাৰণাবোৰৰ বিৰুদ্ধে যুঁজিবলৈ প্ৰলোভনৰ অৰণ্যত খ্ৰীষ্টই কি কি নীতি ব্যৱহাৰ কৰিছিল?`

খ্ৰীষ্টৰ ওচৰত আদম আৰু হৱা, জলপ্লাৱনৰ পূৰ্বৰ লোক আৰু ইস্ৰায়েল সকলে কাদেচত ব্যহাৰ কৰা একেই মানৱতাবাদী চিন্তাধাৰাৰ আহিলা আছিল। তেওঁ সুধিব পাৰিলেহেঁতেন যে এজনা দয়ালু ঈশ্বৰে কিয় নিজৰ পুত্ৰক অৰণ্যত চল্লিশ দিন আৰু চল্লিশ ৰাতি আহাৰ আৰু সুৰক্ষা অবিহনে এৰি যাব। তেওঁও নিজৰ পুত্ৰ হোৱাৰ প্ৰমাণ কৰিবলৈ সংকল্প ল’ব পাৰিলেহেঁতেন-মই এই শিলবোৰক পিঠালৈ ৰূপান্তৰিত কৰিম। ইয়াৰ পৰিবৰ্তে তেওঁ ঈশ্বৰৰ বাক্যৰে উত্তৰ দিলে। তেওঁ পাৰ্থিৱ চিন্তাৰ নিদৰ্শন সমূহৰ পৰিবৰ্তে স্বর্গীয় স্তৰতহৈ কাম কৰিছিল। তেওঁ কিমান সহজেই ভুল সিদ্ধান্তৰ বাবে নিজৰ পথ যুক্তিসংগত কৰিব পাৰিলেহেঁতেন, যিটো ইমানবোৰ মানুহে, আনকি বিশ্বাসী লোকেও প্ৰায়ে কৰে।