---
title:  জীৱন তেওঁতহে।
date:   24/11/2024
---

যোহনঃ ১:১ পদত, পাচনিয়ে স্পষ্টকৈ কৈছে যে যীচুৱেই হৈছে ঈশ্বৰ আৰু ঈশ্বৰৰ পুত্ৰ। ফলস্বৰূপে যোহনঃ ১:৪ পদত কোৱা হৈছে-“জীৱন তেওঁতহে, সেই জীৱনেই মানুহৰ পোহৰ”-ইয়াত জীৱনৰ উল্লেখে হ’ব লাগিব ঐশ্ব¿ৰক জীৱন, অন্তৰ্নিহিত অনন্তকালৰ অস্তিত্ব। কাৰণ তেওঁতেই জীৱন আছে, সেয়েহে তেওঁ নিজৰ প্ৰাণ এৰি দিব পাৰে আৰু পুনৰাই ল’ব পাৰে (যোহনঃ ১০:১৭)। কাৰণ তেওঁতেই জীৱন আছে, তেওঁ যাক ইচ্ছা কৰে তেওঁক জীৱন দিব পাৰে (যোহনঃ ৫:২১; যোহনঃ ১৪:১৯)।

এই জীৱন শব্দটো যোহনৰ শুভবাৰ্তা্ত ৩৬ বাৰ উল্লেখ কৰা হৈছে, নতুন নিয়মত প্ৰায় ২৫ শতাংশ ব্যৱহাৰ কৰা হৈছে। যোহনঃ ১:৪,৫ পদত আমাৰ পৃথিৱীত জীৱনৰ উৎসৰ বিষয়ে উল্লেখ কৰাৰ উপৰিও এই বাক্য পৰিত্ৰাণৰ সৈতেও জড়িত। যোহনৰ বাকী অংশ জীৱনৰ এই ধাৰণা প্ৰায়ে অনন্ত জীৱন, পৰিত্ৰাণৰ প্ৰতিজ্ঞা হিচাবে প্ৰকাশ কৰা হৈছে (যোহনঃ ৩:১৫,১৬,৩৬; যোহনঃ ৪:১৪,৩৬; যোহনঃ ৬:২৭,৪০,৪৭,৫৪,৬৮)। এইদৰে সৃষ্টিৰ সময়ত যিজনাই জীৱন দিছিল, তেওঁৱেই সেইজনা যিয়ে হেৰুৱা জগতখনলৈ পৰিত্ৰাণ, অনন্ত জীৱন কঢ়িয়াই আনে।

`যীচুৱে কিয় এই পৃথিৱীলৈ আহিছিল? যোহনঃ ১:২৯; যোহনঃ ৩:১৬; যোহনঃ ৬:৪০; যোহনঃ ১০:১০; যোহনঃ ১২:২৭ পদ।`

“অৰণ্যত মোচিয়ে যেনেকৈ সাপটো তুলিছিল, তেনেকৈ মানুহৰ পুত্ৰও উত্তোলিত হ’ব লাগে, যাতে তেওঁত বিশ্বাস কৰা সকলোৱে অনন্ত জীৱন পাব পাৰে” (যোহনঃ ৩:১৪,১৫)।

যেনেকৈ সাপে কামোৰা ইস্ৰায়েল সকলৰ ঠাইত পিতলৰ সাপটোক লোৱা হৈছিল, তেনেকৈয়ে আমাৰ পাপৰ শাস্তি বহন কৰিছিল যাতে আমি তেওঁৰ জীৱন লাভ কৰিব পাৰো।

খ্ৰীষ্টইও ইচ্ছা কৰে যে আমি যাতে জীৱন পাওঁ আৰু ইয়াক যেন প্ৰচুৰকৈ পাওঁ (যোহনঃ ১০:১০)। এইদৰে, “যিমান মানুহে তেওঁক গ্ৰহণ কৰিলে, অৰ্থাৎ তেওঁৰ নামত বিশ্বাস কৰিলে, সেই সকলোকে ঈশ্বৰৰ সন্তান হ’বলৈ তেওঁ ক্ষমতা দিলে। তেওঁবিলাকে তেজৰ পৰা, বা মাংসৰ ইচ্ছাৰ পৰা বা মানুহৰ ইচ্ছাৰ পৰা জন্ম পালে, এনে নহয়, কিন্তু ঈশ্বৰৰ পৰাহে পালে” (যোহনঃ ১:১২,১৩)।

`খ্ৰীষ্টই আমাৰ আগত পিতৃক প্ৰকাশ কৰিবলৈ আহিছিল। কাৰণ, “কোনেও ঈশ্বৰক কেতিয়াও দেখা নাই ; পিতৃৰ কোলাত থকা একমাত্ৰ পুত্ৰই তেওঁক প্ৰকাশ কৰিলে” (যোহনঃ ১:১৮)। যীচুৰ চৰিত্ৰৰ যোগেদি আমি পিতৃৰ চৰিত্ৰ দেখা পাব পাৰো।`