---
title:  অনন্ত জীৱনৰ বাক্য।
date:   25/11/2024
---

`যোহনঃ ৬:৬১-৬৮ পদ পঢ়ক। যেতিয়া যীচুৱে শিষ্য সকলক সুধিছিল যে তেওঁলোকে তেওঁক এৰি যাব নেকি, তেতিয়া পিতৰে দিয়া উত্তৰৰ অৰ্থ কি আছিল?`

“অনন্ত জীৱন”ৰ বিষয়ে পিতৰে কোৱা বাক্যই যোহনৰ গোটেই শুভবাৰ্ত্তাত চলি থকা এটা বিষয়বস্তুৰ ওপৰত প্ৰভাৱ পেলায়। পাঁচ হাজাৰ লোকক আহাৰ খুউৱাৰ সন্দৰ্ভত যোহন ৬ অধ্যায়ত অনন্ত জীৱনৰ বিষয়ে কোৱা বাক্যাংশৰ ওপৰত মনোনিবেশ কৰা দেখা যায়। (যোহনঃ ৬:২৭,৪০,৪৭,৫৪,৬৮)। যীচুৱে কৈছে যে তেওঁ হৈছে জীৱনৰ আহাৰ (যোহনঃ ৬:৩৫)। অৰ্থাৎ তেওঁৰ জীৱন, তেওঁৰ মৃত্যু আৰু পুনৰুত্থান হৈছে অনন্তকালৰ পৰিত্ৰাণৰ উৎস।

অনন্ত জীৱন বা ইয়াৰ সমতুল্য বাক্যাংশটো যোহনৰ শুভবাৰ্ত্তাত কমেও সতেৰ বাৰ পোৱা গৈছে। এই শব্দটোৱে কোনো আত্মাৰ অস্তিত্বক বা কোনো অনন্ত সত্তাৰ অংশ হোৱা বা আন কোনো দিব্য ধাৰণাক বুজাব নোৱাৰে। বৰঞ্চ ই সেই জীৱনদায়ক শক্তিক বুজায় যিয়ে আমাৰ বৰ্ত্তমানৰ জীৱনলৈ আৰু আমাৰ প্ৰভু ঘূৰি অহাৰ সময়ত অন্তহীন জীৱনলৈ পৰিত্ৰাণ আৰু ইয়াৰ অৰ্থ কঢ়িয়াই আনে। যীচু যেনেকৈ মাংস হ’ল, তেনেকৈ যি পুনৰুত্থানৰ বিষয়ে যীচুৱে কৈছে সেই পুনৰুত্থান সময় আৰু স্থান আৰু পাৰ্থিৱ শৰীৰত ঘটে। এইটো মৃত্যুৰ পৰা পুনৰুত্থান হোৱা এদিন আমি এদনত পোৱা জীৱনৰ নবীকৰণ।

`আমি কেনেকৈ অনন্ত জীৱন লাভ কৰিব পাৰো? যোহনঃ ৩:১৫,১৬; যোহনঃ ৫:২৪; যোহনঃ ৬:৪০,৪৭; যোহনঃ ৮:৩১; যোহনঃ ১২:৪৬ঊত্ৰ যোহনঃ ২০:৩১ পদ।`

কেৱল বিশ্বাসৰ দ্বাৰাই আমি বিশ্বাস কৰো যে যীচু খ্ৰীষ্ট আমাৰ বাবে জীয়াই থাকিবলৈ আৰু মৃত্যু হ’বলৈ আহিছিল। এই বিশ্বাস আমাৰ ওপৰত দান হিচাবে আহে, কিন্তু আমি সচেতন ভাৱে যীচুৰ ওচৰত নিজকে সমৰ্পণ কৰিবলৈ, অনুতাপ কৰিবলৈ আৰু পাপৰ ক্ষমা আৰু শুচি হ’বৰ বাবে তেওঁৰ তেজ দাবী কৰিবলৈ বাছি ল’ব লাগিব।

যেতিয়া যীচুৱে পিতৰক সুধিলে যে তেওঁও যাবলৈ ইচ্ছা কৰে নেকি, পিতৰৰ উত্তৰ, “হে প্ৰভু, আমি কাৰ ওচৰলৈ যাম?” (যোহনঃ ৬:৬৮), ইয়াত পৰিত্ৰাণৰ সাৰমৰ্ম আৰু আমি ইয়াক কেনেকৈ লাভ কৰিব পাৰো সেই বিষয়ে সামৰি লৈছে। ই দৰ্শন শাস্ত্ৰ, বিজ্ঞান, ইতিহাস-এই সকলো মানৱীয় অনুশাসনৰ পৰা অহা নাই। ই যীচুৰ পৰা আহিছে, যিজনে নিজৰ মাজত অনন্ত জীৱনৰ অধিকাৰী হৈ-পবিত্ৰ আত্মাৰ প্ৰতি সঁহাৰি জনাই ইয়াক গ্ৰহণ কৰা সকলোকে বিনামূল্যে আগবঢ়ায়।