---
title:  জীৱনৰ উৎসক অগ্ৰাহ কৰা।
date:   27/11/2024
---

গোটেই শাস্ত্ৰৰ কিছুমান দুখজনক বিৱৰণ যোহনৰ শুভবাৰ্ত্তাত পোৱা যায়। “পোহৰ আন্ধাৰত প্ৰকাশিত হৈ আছে ; কিন্তু আন্ধাৰে তাক পৰাভূত নকৰিলে। (পোহৰ) জগতত আছিল আৰু জগত তেওঁৰ দ্বাৰাই হ’ল, কিন্তু জগেত তেওঁক নাজানিলে। তেওঁ নিজৰ আধিপত্যলৈ আহিল, কিন্তু তেওঁৰ নিজৰ লোকে তেওঁক গ্ৰহণ নকৰিলে” (যোহনঃ ১:৫,১০,১১)। তেওঁক তেওঁৰ নিজৰ বহু লোকে অগ্ৰাহ কৰিলে।

“তোমালোকৰ যি সাহ, তাক ত্যাগ নকৰিবা” (ইব্ৰীঃ ১০:৩৫) এই যি পৌলে সতৰ্ক কৰাটো কোনো আচৰিত কথা নহয়। আমি বাৰে বাৰে দেখাৰ দৰে খ্ৰীষ্টক প্ৰত্যাখ্যান কৰা হৈছিল কাৰণ মানুহে তেওঁৰ বাক্য গ্ৰহণ কৰা নাছিল।

“সমসাময়িক মানৱতাবাদী চিন্তাধাৰাৰ আৰম্ভণি হয় সন্দেহৰ পৰা। সত্য কি সেইটো নিৰ্ণয় কৰিবলৈ মানুহে সকলো কথাতে প্ৰশ্ন উত্থাপন কৰে। যি কঠিন পৰীক্ষাৰ জুইৰ পৰা ৰক্ষা পৰে তেওঁলোকে শিলৰ দৰে কঠিন জ্ঞান লাভ কৰাৰ আশা কৰে, যাৰ ওপৰত নিজৰ বিশ্বাস ৰাখিব পাৰে। কিছুমানে বাইবেলত সত্য কি সেইটো নিৰ্ণয় কৰিবলৈ বৈজ্ঞানিক, ঐতিহাসিক, মানসিক, দাৰ্শনিক, প্ৰত্নতাত্ত্বিক বা ভূতাত্ত্বিক দৃষ্টিকোণৰ পৰা সকলো কথাকে প্ৰশ্নবোধক কৰি বাইবেলতো একে প্ৰয়োগ কৰে। পদ্ধতিটোৱেই শাস্ত্ৰৰ সত্যতাৰ ওপৰত সন্দেহৰ পৰাই আৰম্ভ হয় আৰু ইয়াৰ ওপৰত গঢ় লৈ উঠে। খ্ৰীষ্টই সুধিছিল, “যেতিয়া মানুহৰ পুত্ৰ আহিব, তেতিয়া পৃথিৱীত বিশ্বাস পাব নে?” (লূকঃ ১৮:৮)।- E. Edward Zinke and Roland Hegstad, The Certainty of the Second Coming, p. 96.

`গণনাপুস্তকঃ ১৩:২৩-৩৩ পদ পঢ়ক। চোৰাংচোৱা সকলে কনানৰ বিষয়ে অনা দুটা প্ৰতিবেদনৰ মাজত কি পাৰ্থক্য আছিল?`

ইব্ৰী সকলে কাদেচ বৰ্ণিয়াত থকাৰ সময়ত তেওঁলোকৰ পাপ আছিল ঈশ্বৰৰ বাক্যক সন্দেহ কৰা। ঈশ্বৰে তেওঁলোকক ওপৰলৈ উঠি গৈ সেই দেশখন কৈছিল। দেশখনক গুপুতে চাবৰ বাবে কনানলৈ বাৰজন চোৰাংচোৱা পঠোৱা হৈছিল। দুই ধৰণৰ বাৰ্ত্তা লৈ উভতি আহিল। বেছি ভাগেই নেতিবাচক প্ৰতিবেদন দিলে। সেই দেশত থকা মানুহবিলাক বলী, আৰু নগৰবোৰ গেড়ৰে আবৃত, আমি আগেত কেতিয়াও দেখা নোপোৱা অস্ত্ৰ-শস্ত্ৰ আৰু সু-প্ৰশিক্ষিত সেনাবাহিনী আছে। ইয়াৰ বিপৰীতে আমি মিচৰ দেশত দাস হৈ আহিছো আৰু সামৰিক অভিজ্ঞতা কম। মানুহৰ দৃষ্টিকোণৰ পৰা পোৱা অভূতপূৰ্ব প্ৰমাণৰ ওপৰত আধাৰিত কৰি দহজন চোৰাংচোৱাই নেতিবাচক ৰায় প্ৰদান কৰিছিল। দুজন চোৰাংচোৱাই ঈশ্বৰৰ বাক্যৰ মহান শক্তিৰ ওপৰত বিশ্বাসৰ ওপৰত ভিত্তি কৰি ইতিবাচক ৰায় দিছিল।