---
title:  অতিৰিক্ত অধ্যয়ন পাঠ
date:   29/11/2024
---

“নিজকে নত কৰি মানৱ জনম ধাৰণ কৰি খ্ৰীষ্টই চয়তানৰ কৰ্মৰ সম্পূৰ্ণ বিপৰীত গুণবোৰ দেখুৱালে। নিজকে অতি নীচ অৱস্থালৈ পৰিণত কৰিছিল। ফিলিপীয়াঃ ২:৮ পদত এই বুলি উল্লেখ আছে “আৰু আকাৰ প্ৰকাৰত তেওঁ মানুহৰ দৰে হৈ, নিজকে নম্ৰ কৰি মৃত্যুলৈকে, এনেকি, ক্ৰুচীয় মৃত্যুলৈকে তেওঁ আজ্ঞাধীন হ’ল।” মহাপুৰোহিতে যেনেকৈ তেওঁৰ জকমকীয়া ধর্মীয় সাজপাৰ সোলোকাই এফলীয়া কৰি থৈ, শন সূতাৰ শুভ্ৰ বস্ত্ৰ পৰিধান কৰি সাধাৰণ পুৰোহিতক প্ৰতিনিধিত্ব কৰাৰ দৰে, খ্ৰীষ্টই দাসৰূপ ধাৰণ কৰি, তেওঁ স্বয়ং পুৰোহিত হৈ নিজকে বলি উৎসৰ্গিলে। “কিন্তু আমাৰ অধৰ্মবোৰৰ নিমিত্তে তেওঁক খোঁচা হ’ল, আমাৰ অপৰাধবোৰৰ নিমিত্তে গুড়ি কৰা হ’ল, আমাৰ শান্তিজনক শাস্তি তেওঁৰ ওপৰত পৰিল আৰু তেওঁৰ গাৰ সাঁচ বহা কোবৰ দ্বাৰাই আমি সুস্থ হ’লো।” যিচয়াঃ ৫৩:৫ পদ।

আমাৰ ইচ্ছাৰ দৰেই খ্ৰীষ্টক যেনে আচৰণ কৰা হ’ল, যেন আমিও তেওঁ ইচ্ছাৰ দৰে চলিব পাৰো। তেওঁ নিষ্পাপ হোৱা স্বত্বেও আমাৰ পাপৰ নিমিত্তে তেওঁক দোষী সাব্যস্ত কৰা হ’ল, যাতে আমি তেওঁৰ ধাৰ্মিকতাৰ দ্বাৰাই নিৰ্দোষী বুলি নিজৰ অপৰাধৰ যন্ত্ৰণা ভোগ কৰি মৃত্যুবৰণ কৰা বোজাৰ ভাৰ তেওঁ অৰ্পণ কৰা হ’ল, যাতে যি জীৱন তেওঁত আছে সেই জীৱন আমাৰ হয়। “আৰু তেওঁৰ গাৰ সাঁচ বহা কোবৰ দ্বাৰাই আমি সুস্থ হ’লো।”-সৰ্ব যুগৰ আকাংক্ষা, পৃষ্ঠা-২৫।