---
title:  বিশ্বাস আৰু নতুন জন্ম।
date:   26/11/2024
---

`যোহনঃ ১:১২,১৩ পদ পঢ়ক। খ্ৰীষ্টিয়ান হোৱাৰ বিষয়ে ইয়াত কি কি পদক্ষেপৰ বিষয়ে বৰ্ণনা কৰা হৈছে?`

যোহনে তেওঁৰ শুভবাৰ্ত্তা লিখিছিল যাতে যীচু বিশ্বাস কৰো আৰু বিশ্বাস কৰি আমি তেওঁৰ নামত অনন্ত জীৱন পাওঁ (যোহনঃ ২০:৩১)। যোহনঃ ১:১২,১৩ পদত এই প্ৰক্ৰিয়া দুটা ভাগত বৰ্ণনা কৰা হৈছে। প্ৰথমতে আমি তেওঁক গ্ৰহণ কৰো, অৰ্থাৎ তেওঁক বিশ্বাস কৰো। দ্বিতীয়তে তেওঁ আমাক ঈশ্বৰৰ সন্তান হ’বলৈ কৰ্তৃত্ব বা শক্তি দিয়ে, যিটো ১৩ পদত ঈশ্বৰৰ দ্বাৰা জন্ম পোৱা বুলি বৰ্ণনা কৰা হৈছে। এইদৰে খ্ৰীষ্টিয়ান হোৱাৰ এটা মনুষ্য আৰু ঐশ্ব¿ৰক দিশ আছে। আমি বিশ্বাসত কাৰ্য কৰিব লাগিব, তেওঁক গ্ৰহণ কৰিব লাগিব, পোহৰৰ বাবে প্ৰকাশিত হ’ব লাগিব, কিন্তু তেওঁৱেই সেইজনা যি হৃদয়ক পুনঃজীৱিত কৰে।

প্ৰকৃততে বিশ্বাস এটা ঈশ্বৰৰ দান যি তেওঁৰ বাক্য শুনাৰ যোগেদি আহে (ৰোমীয়াঃ ১০:১৭)। খ্ৰীষ্টত প্ৰকৃত, অনন্ত বিশ্বাস থাকিবলৈ হ’লে আমি তেওঁক বাক্যত প্ৰকাশ কৰা ধৰণে চিনি পাব লাগিব। মানুহৰ মনটোৰ ওপৰত কাৰ্যকৰী আৰু আলোকিত কৰা আত্মাই ঈশ্বৰৰ ওপৰত বিশ্বাসৰ সৃষ্টি কৰে।

যিসকলে পুত্ৰক মচীহ হিচাবে বিশ্বাস কৰে বা গ্ৰহণ কৰে, তেওঁলোকে অনন্ত জীৱন লাভ কৰে। যোহনে যীচুৱে কোৱা বাক্যক গ্ৰহণ বা বিশ্বাস কৰাত গুৰুত্ব দিয়ে (যোহনঃ ৫:২৪,৩৮,৪৭)। এইটোৱেই হৈছে প্ৰত্যয় অনাৰ পবিত্ৰ আত্মাৰ ভূমিকা (যোহনঃ ১৬:৭,৮; ৰোমীয়াঃ ৮:১৬)।

`ৰোমীয়াঃ ৮:১৬ পদ পঢ়ক। যীচুত পৰিত্ৰাণৰ বিষয়ে কি নীতি ইয়াত পোৱা যায়?`

বিশ্বাস, বাইবেলৰ বিশ্বাস, আমাৰ হৃদয়ত থকা পবিত্ৰ আত্মাৰ কাৰ্যৰ ওপৰত আধাৰিত, যি আমাৰ বিশ্বাসৰ ভিত্তিমূল। বিশ্বাস হৈছে .... মহান আশীৰ্বাদ-চকুৱে যি দেখে, কাণে যি শুনে। বিশ্বাসৰ মানৱতাবাদী দৃষ্টিভংগীত কোৱা হৈছে যে আমি এটা ভেটি, বিশ্বাসৰ মাপকাঠি বিচাৰি উলিয়াব লাগিব, তাৰ পিছতহে বিশ্বাস কৰিব লাগিব। ইয়াৰ বিপৰীতে বাইবেলৰ দৃষ্টিভংগীয়ে কয় যে বিশ্বাস হৈছে মূল ভেটি, যি ঈশ্বৰৰ পৰা পোৱা দান (ইফিঃ ২:৮, ১ কৰিন্থীয়াঃ ১:১৭-২৪, ১ কৰিন্থীয়াীঃ ২:১-৬)। আমি বিশ্বাসৰ ভিত্তিমূলৰ পৰা আৰম্ভ কৰো আৰু তাৰ পিছত তাৰ পৰা আমি জ্ঞানত আৰু অনুগ্ৰহত বৃদ্ধি পাওঁ।

`যদি কোনোবাই আপোনাক সোধে যে আপোনাৰ বিশ্বাস কিহৰ ওপৰত ভিত্তি কৰি গঢ় লৈ উঠিছে, তেন্তে আপুনি কেনে উত্তৰ দিব?`