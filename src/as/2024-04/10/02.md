---
title:  মই তোমালোকক আৰ্হি দেখুৱালো।
date:   01/12/2024
---

বিদায় বক্তৃতাই (যোহনঃ ১৩-১৭ অধ্যায়) যীচুৰ শিষ্য বিলাককক ভৱিষ্যতৰ বিষয়ে নিৰ্দেশনা প্ৰদান কৰে। ইয়াৰ একে আৰ্হি দ্বিতীয় বিৱৰণ বা যাকোবে নিজৰ সন্তানক আশীৰ্বাদ দিয়া (আদিঃ ৪৭-৪৯) বা দায়ুদে চলোমনক নিৰ্দেশনা দিয়া (১ বংশাৱীলঃ ২৮-২৯)ৰ সৈতে একে। যীচুৱে তেওঁলোকৰ মাজৰ পৰা যোৱাৰ বিষয়ে শিষ্য সকলক সায়ুনা দিয়ে। তেওঁ তেওঁক প্ৰতিনিধিত্ব কৰা এজন প্ৰতিনিধি প্ৰদান কৰাৰ প্ৰতিজ্ঞা কৰে (পবিত্ৰ আত্মাঃ যোহনঃ ১৪:১৬)। তেওঁ দুখ-কষ্ট আহিব বুলি ভাৱবাণী কৰে (যোহনঃ ১৫-১৬ অধ্যায়), আৰু তেওঁ শিষ্য সকলক বিশ্বাসী হৈ থাকিবলৈ উপদেশ দিয়ে (যোহনঃ ১৫)।

`যোহনঃ ১৩:১-২০ পদ পঢ়ক । ইয়াত কি হৈছিল আৰু এই কাহিনীটো কিয় ইমান গুৰুত্বপূৰ্ণ? যীচুৱে কি কি পাঠ শিকাবলৈ বিচাৰিছিল?`

যীচুৰ দিনত জগতৰ কিছু ঠাইত মানুহে চেণ্ডেল পিন্ধিছিল বা খালী ভৰিৰে গৈছিল। ভৰি দুখনত ধূলি লাগিছিল আৰু লেতেৰা হৈছিল। আহাৰ গ্ৰহণ কৰিবলৈ অহা অতিথি সকলৰ চাকৰ বা দাসে ভৰি ধোৱাটো এটা প্ৰথা আছিল। কিন্তু যীচুৱে তেওঁক ধৰাৰ আগেত তেওঁৰ শিষ্য সকলৰ সৈতে শেষ আহাৰ গ্ৰহণ কৰা নিশা এই অনুষ্ঠানৰ বাবে কোনো দাস উপস্থিত নাছিল।

সকলোৱে আচৰিত হ’ল যে যীচুৱে নিজেই ৰাতিৰ আহাৰ গ্ৰহণ কৰাৰ পৰা উঠি তেওঁৰ শিষ্য সকলৰ ভৰি ধুৱাইছিল। যোহনঃ ১৩:৪,৫ পদত যীচুৱে যি কৰিছিল তাক বিতং ভাৱে কৈছিল। নম্ৰতাৰ এই অবিশ্বাস্য কাৰ্যটো গুৰুৰ ওপৰত গুৰুত্ব দিবলৈ এনেদৰে বিতংভাৱে কোৱা হৈছে।

পিতৰৰ প্ৰতিক্ৰিয়াৰ বিষয়ে কোৱাৰ দ্বাৰা যোহনঃ ১৩:৮-১১ পদত যীচুৰ কাৰ্যত শিষ্য সকলৰ হতাশা আৰু অবুজতাৰ অনুভূতিক গভীৰ কৰি তোলা হৈছে। যীচুৱে প্ৰভু, মচীহ হিচাবে কেনেকৈ ইমান নীচ কাম কৰিব পাৰে? পিতৰে যীচুক তেওঁৰ ভৰি ধুবলৈ মানা কৰিছিল, তেতিয়া যীচুৱে তেওঁক ক’লে যে, যদি তোমাৰ ভৰি নুধুৱাওঁ, তেন্তে মোৰে সৈতে তোমাৰ একো ভাগ নাই। ইয়াৰ পিছত পিতৰে আৰু অধিক কৰিব বিচাৰিলে, যীচুৰ সৈতে তেওঁ গোটেই পথত তেওঁৰ লগত থকাৰ ইচ্ছা প্ৰকাশ কৰিলে।

যীচুৰ কাৰ্যৰ তাৎপৰ্য তেওঁ কোন সেইটোৰ লগত জড়িত। তেওঁ যোহনঃ ১৩:১৩ পদত উল্লেখ কৰিছে যে তেওঁ গুৰু আৰু প্ৰভু। তেওঁলোকে তেওঁক সেইদৰেই মাতিছিল আৰু তেওঁ “মই সেয়েহে হওঁ” বুলি ইংগিত দিছিল। এই উপাধিবোৰে কৰ্তৃত্ব আৰু ক্ষমতা প্ৰকাশ কৰে।

তথাপিও যীচুৱে কৈছে যে ক্ষমতা আৰু কৰ্তৃত্ব আত্মবৃদ্ধিৰ বাবে নহয়, সেৱাৰ বাবেহে ব্যৱহাৰ কৰিব লাগে। এডভেন্টিষ্ট মণ্ডলীয়ে যীচুৰ আদৰ্শৰ এই জ্ঞানক আকোৱালি লৈছে, যিটোক সঠিক ভাৱে নম্ৰতাৰ অধ্যাদেশ বুলি কোৱা হয়, সেইটোক প্ৰভুৰ ৰাতিৰ আহাৰ গ্ৰহণৰ বাবে প্ৰস্তুতিমূলক সেৱা হিচাবে লৈছে।

`নম্ৰতাৰ অধ্যাদেশে আপোনাক যীচুৰ পদাংক অনুসৰণ কৰাৰ বিষয়ে আৰু কেনেকৈ নম্ৰভাৱে আনৰ সেৱা কৰিব লাগে সেই বিষয়ে কি শিকাইছে?`