---
title:  ময়েই সত্য।
date:   04/12/2024
---

`যোহনঃ ১:১৪-১৭; যোহনঃ ৮:৩২; যোহনঃ ১৪:৬ আৰু যোহনঃ ১৫:২৬ পদ পঢ়ক। যোহনে সত্যৰ ধাৰণাটোক কেনেকৈ পোনপটীয়াকৈ যীচুৰ লগত সাঙোৰ খুৱাই ৰাখিছে?`

যোহনৰ শুভবাৰ্ত্তাত বাৰে বাৰে সত্য যীচুৰ সৈতে, তেওঁৰ পিতৃৰ সৈতে আৰু পবিত্ৰ আত্মাৰ সৈতে জড়িত হৈ আছে। সত্য যীচু, বাক্য আৰু পোহৰৰ সৈতে জড়িত-আন্ধাৰৰ সৈতে নহয় (যোহনঃ ১:১-১৪, যোহনঃ ৩:১৯-২১)। আৰু মিচা চয়তান আৰু পাপৰ সৈতে জড়িত (যোহনঃ ৮:৪৪-৪৬)। কিয়নো যোহনৰ সত্য কেৱল তথ্য আৰু পৰিসংখ্যাৰ বিষয় নহয়। ইয়াৰ লগত এনেবোৰ কথা জড়িত হৈ আছে, যিবোৰ ইয়াতকৈও বেছি সত্যৰ ধাৰণাত ঈশ্বৰৰ প্ৰতি আৰু তেওঁৰ ইচ্ছাৰ প্ৰতি বিশ্বাসী হোৱাৰ নৈতিক দিশ এটা সন্নিবিষ্ট কৰা হৈছে।

“বহুতেই জীৱন্ত ঈশ্বৰৰ বাবে ক্ৰন্দন কৰিছে, ঈশ্বৰৰ সান্নিধ্যৰ বাবে হাহাকাৰ কৰি আছে। দাৰ্শনিক তত্ত্ব বা সাহিত্যিক ৰচনা যিমানেই উজ্জ্বল নহওক কিয়, হৃদয়ক সন্তুষ্ট কৰিব নোৱাৰে। মানুহৰ দাবী আৰু উদ্ভাৱনাৰ কোনা মূল্য নাই। ঈশ্বৰৰ বাক্যই লোক বিলাকৰ আগত প্ৰকাশ কৰক। যিসকলে কেৱল পৰম্পৰা আৰু মানুহৰ তত্ত্ব আৰু নীতি-নিয়ম শুনিছে তেওঁলোকে তেওঁৰ মাত শুনক, যিজনাৰ বাক্যই আত্মাক অনন্ত জীৱনৰ বাবে নবীকৰণ কৰিব পাৰে।-Ellen G. White, Christ's Object Lessons, Page 40.

যীচুৱেই সত্য ইয়াৰ অৰ্থ কি সেই বিষয়ে চিন্তা কৰক। যীচু হৈছে চিন, সেই বাক্য যি আদিৰে পৰা ঈশ্বৰৰ সৈতে আছিল আৰু যিজনা সকলোৰে সৃষ্টিকৰ্ত্তা আছিল (যোহনঃ ১:১-৪)। অনাদি কালৰ পৰা অনন্ত কাললৈকে পিতৃৰ সৈতে এক, যীচুৰ পিতৃৰ বৈশিষ্ট্য আছে, আৰু এইদৰে তেওঁ “ময়েই”। তেওঁৰ সত্তা কাৰো বা আন কোনো বস্তুৰ অধীন নহয়। তেওঁৰ অবিহনে জ্ঞানকে ধৰি কোনো বস্তুৱেই অস্তিত্ব লাভ নকৰে। আৰু যিবোৰ বস্তু আছে, যিবোৰ সৃষ্টি কৰা হৈছে, সেইবোৰ কেৱল যীচুৱে সৃষ্টি কৰিছিল আৰু কেৱল তেওঁতেই সকলো স্থতি হৈছে।

“স্বৰ্গত আৰু পৃথিৱীত, দৃশ্য আৰু অদৃশ্য যি যি আছে, সিংহাসন হওক বা প্ৰভুত্ব হওক, আধিপত্য হওক বা ক্ষমতা হওক, সকলোকে তেওঁৰ দ্বাৰাই আৰু তেওঁৰ নিমিত্তেই স্ৰজা হ’ল আৰু তেওঁ সকলোৰে পূৰ্বৰ পৰা আছে আৰু তেওঁতেই সকলোৰে স্থতি হৈছে” (কলচীয়াঃ ১:১৬,১৭)।

যীচু কেৱল সত্যৰ মূৰ্ত্তি নহয়। তেওঁ হৈছে সত্য। সত্য কোনো ধাৰণা বা নিৰ্মাণ নহয়। ই এজন ব্যক্তি ! সত্য, যীচু খ্ৰীষ্টক জগতখনক পোহৰাই তোলা সূৰ্যৰ লগত তুলনা কৰিব পাৰি (যোহনঃ ১:১৮)। যীচু, সত্যৰ দ্বাৰাই আমি আমাৰ চাৰিওফালৰ জগতখনক সঠিক ভাৱে ব্যাখ্যা কৰিবলৈ সক্ষম হৈছো।