---
title:  অতিৰিক্ত অধ্যয়ন পাঠ
date:   06/12/2024
---

“যেতিয়া যীচুৱে “মই জগতৰ পোহৰ” বুলি এই কথা কৈছিল, তেওঁ তেতিয়া মন্দিৰৰ চোতালত আছিল, বিশেষভাৱে পজা পৰ্বৰ কামবোৰৰ সৈতে জড়িত হৈ আছিল। এই চোতালখনৰ সোঁমাজতে দুডাল প্ৰকাণ্ড খুটা থিয় হৈ আছিল যি প্ৰকাণ্ড আকাৰৰ দীপাধাৰবোৰক থিয় কৰাই ৰখাত সহায় কৰিছিল। আবেলিৰ নৈবেদ্যৰ পিছত সকলোবোৰ প্ৰদীপ জ্বলোৱা হৈছিল আৰু ইহঁতৰ পোহৰ যিৰূচালেমৰ ওপৰত পৰিছিল। ইয়াক সেই পোহৰৰ স্তম্ভটোৱে মৰুভূমিৰ ৰাতিৰ অন্ধকাৰত ইস্ৰায়েল বিলাকক বাট দেখুৱাই আগবঢ়াই নিছিল আৰু ইয়াক মচীহজনাৰ আগমনৰ প্ৰতীক বুলিও মনা হৈছিল। গধূলি সময়ত এই চাকিবোৰ যেতিয়া জ্বলোৱা হৈছিল, চোতালখনত এক মহা আনন্দৰ দৃশ্য উদ্ভৱ হৈছিল। পকামূৰীয়া বৃদ্ধ, মন্দিৰৰ পুৰোহিতবৰ্গ আৰু শাসনকৰ্ত্তা সকলোৱেই বাদ্যযন্ত্ৰৰ সুৰ আৰু লোকবিলাকৰ গীতৰ তালে তালে উৎসৱৰ নৃত্যত ভাগ লৈছিল। যিৰূচালেম পোহৰাই তোলা কাৰ্যটোত মানুহবোৰে ইস্ৰায়েলৰ ওপৰত নিজ পোহৰ বাকি দিবলৈ মচীহজনাৰ আগমনৰ আশাটোকে ব্যক্ত কৰিছিল। কিন্তু যীচুৰ ক্ষেত্ৰত এই পৰ্বটোৰ ইয়াতকৈয়ো এটা বহল অৰ্থ আছিল। মন্দিৰৰ উজ্জ্বল চাকিৰ পোহৰে যেনেকৈ সিহঁতৰ চাৰিওফালে পোহৰাই তুলিছিল, ঠিক তেনেকৈ খ্ৰীষ্টই আত্মিক পোহৰৰ উৎস জনাই জগতৰ অন্ধকাৰক পোহৰাই তুলিবলগীয়া আছিল। তথাপিও প্ৰতীকটোৱে সম্পূৰ্ণ দৃশ্যটোক ফুটাই তুলিব পৰা নাছিল। স্বৰ্গত যি মহান পোহৰক তেওঁ নিজ হাতেৰে উজ্বলাই তুলিছিল, সেই পোহৰহে আছিল তেওঁৰ কৰ্মৰাজিৰ মহিমাৰ এটা আচল প্ৰতীক।

এইটো ৰাতিপুৱাৰ সময় আছিল ; সূৰ্যটো জৈতুন পৰ্বতৰ ওপৰত ভুমুকি মাৰিছিলহে মাম্বোন আৰু ইয়াৰ ৰশ্মিবোৰ মাৰ্বলেৰে নিৰ্মিত প্ৰাসাদ ৰংমহল আৰু মন্দিৰৰ সোণৰ দেৱালত পৰি তীব্ৰ পোহৰত জিলিকি উঠিছিল, যেতিয়া যীচুৱে ইয়াক আঙুলিয়াই “মই জগতৰ পোহৰ” বুলি কৈছিল।”-সৰ্ব যুগৰ আকাংক্ষা, পৃষ্ঠা-৪৬৩, ৪৬৪।