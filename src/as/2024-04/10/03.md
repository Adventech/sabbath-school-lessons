---
title:  মই আকৌ আহিম।
date:   02/12/2024
---

`যোহনঃ ১৪:১-৩ পদ পঢ়ক। যীচুৱে কি প্ৰসংগত এই কথাবোৰ কৈছিল?`

যোহনঃ ১৩ অধ্যায়ৰ শেষত যীচুৱে কৈছে যে তেওঁ অলপ কালহে আছে (যোহনঃ ১৩:৩৩)। এই কথা শুনাৰ পিছত পিতৰে তেওঁক ক’লৈ গৈ আছে সেই বিষয়ে প্ৰশ্ন কৰিছিল (যোহনঃ ১৩:৩৬)। শিষ্য সকলে বুজি পোৱা নাছিল যে, যীচুৱে তেওঁৰ মুত্যু, পুনৰুত্থান আৰু স্বৰ্গাৰোহণৰ বিষয়ে কৈছে। পিতৰে কৈছে যে তেওঁ তেওঁৰ বাবে নিজৰ প্ৰাণকো দিবলৈ সাজু (যোহনঃ ১৩:৩৭)। এই সময়ত যীচুৱে পিতৰৰ অস্বীকাৰ কৰাৰ ভাৱবাণী কৰিছে (যোহনঃ ১৩:৩৮)।

এই প্ৰসংগেতই যীচুৱে তেওঁৰ শিষ্য সকলক তেওঁলোকৰ হৃদয় ব্যাকুল নকৰিবলৈ কৈছে (যোহনঃ ১৪:১)। ব্যাকুল শব্দটো গ্ৰীক ভাষাত টাৰাচ’ (tarasso) বুলি অনুবাদ কৰা হৈছে, যাৰ অৰ্থ হৈছে আলোড়িত কৰা, অশান্তি দিয়া, অস্থিৰ হোৱা, বিভ্ৰান্তিত পেলোৱা। যীচুৰ কথা শুনি শিষ্য বিলাকে বিভ্ৰান্তি হোৱাটো কোনো আচৰিত কথা নহয়।

কিন্তু তেওঁলোকৰ ভয়ক প্ৰতিহত কৰি তেওঁ তেওঁৰ পিতৃৰ ঘৰৰ কথা কয়, য’ত অনেক থকা ঠাই আছে। তেওঁলোকৰ বাবে ঠাই যুগুত কৰিবলৈ তেওঁ তালৈ গৈ আছে। তেওঁৰ কথাবোৰ ক্ৰুচৰ আহি থকা ধুমুহাৰ বাহিৰত সেই সময়লৈ চায় যেতিয়া তেওঁ তেওঁৰ লোক সকলক উদ্ধাৰ কৰিবলৈ পুনৰায় আহিব। তেওঁ সেই সময়টোলৈ চাই আছে যেতিয়া পাপৰ সৈতে এই গোটেই দুখ কষ্টবোৰ এবাৰতে আৰু সকলোৰে বাবে সমাপ্ত হৈ যাব (দানিয়েলঃ ৭:২৭)।

যীচুৱে কৈছে, “মই তোমালোকলৈ যদি ঠাই যুগুত কৰোগৈ, তেন্তে মই যি ঠাইত থাকো, তোমালোকো সেই ঠাইত যেন থাকিবলৈ পাবা, এই নিমিত্তে মই আকৌ আহি তোমালোকক মোৰ ওচৰলৈ লৈ যাম” (যোহনঃ ১৪:৩)। এইটো স্পষ্টভাৱে তেওঁৰ দ্বিতীয় আগমনৰ প্ৰতিজ্ঞা।

সেই প্ৰতিজ্ঞাৰ ওপৰত আস্থা ৰখাৰ ভিত্তি কি? বহুতে বাইবেলৰ ভাৱবাণীৰ সিদ্ধ হোৱা বুলি ক’ব আৰু সেয়া নিশ্চয় সত্য। কিন্তু যোহনঃ ১৪:৩ পদত ভিত্তিটো বেলেগ ধৰণে উল্লেখ কৰা হৈছে। আমাৰ প্ৰভুৰ পুনৰাই অহাৰ আশাৰ ভিত্তি কেৱল বাইবেলৰ ভাৱবাণী সিদ্ধ হোৱা নহয়। ইয়াৰ ভিত্তি হৈছে, সেই ব্যক্তিজনৰ প্ৰতি আমাৰ আস্থা ৰখা যিজনে আমাক প্ৰতিজ্ঞা কৰিছে। তেওঁ কয় যে, তেওঁ নিশ্চিতভাৱে তেওঁৰ লোক বিলাকৰ বাবে আকৌ আহিব। তেওঁ সেই প্ৰতিজ্ঞা কৰাৰ বাবে আমি সেই প্ৰতিজ্ঞাৰ ওপৰত আস্থা ৰাখিব পাৰো।

`খ্ৰীষ্টৰ দ্বিতীয় আগমনৰ নিশ্চয়তাৰ বিষয়ে ক্ৰুচে আমাক কি শিকায়? দ্বিতীয় আগমনৰ অবিহনে প্ৰথম আগমনৰ সময়ত যীচুৰ মৃত্যুৱে আমাৰ কি উপকাৰ কৰিলে?`