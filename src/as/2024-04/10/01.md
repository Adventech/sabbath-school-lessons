---
title:  বাট, সত্য আৰু জীৱন
date:   30/11/2024
---

### এই সপ্তাহৰ অধ্যয়ন পাঠ
যোহন ১৩:১-২০; যোহনঃ ১৪:১-৩; দানিয়েলঃ ৭:২৭; যোহনঃ ১৪:৫-১১; যোহনঃ ১:১৪; কলচীঃ ১:১৬-১৭; যোহনঃ ৫:৩৮-৪০ পদ।

> <p>মুখস্থ পদ</p>
> “কোনেও ঈশ্বৰক কেতিয়াও দেখা নাই ; পিতৃৰ কোলাত থকা একমাত্ৰ পুত্ৰই তেওঁক প্ৰকাশ কৰিলে” (যোহনঃ ১:১৮)।

যোহনৰ শুভবাৰ্ত্তাক চাৰিটা মূল ভাগত বিভক্ত কৰা হৈছেঃ আদি কথা (যোহনঃ ১:১-১৮), চিন অথবা পৰিচয়ৰ পুস্তক (যোহনঃ ১:১৯-১২:৫০)। মহিমাৰ পুস্তক (যোহনঃ ১৩:১-২০:৩১), উপসংহাৰ অথবা সামৰণি কথা (যোহনঃ ২১:১-২৫)। এতিয়ালৈকে কৰা অধ্যয়নটোৱে মূলতঃ আদি কথা আৰু চিন অথবা পৰিচয়ৰ ওপৰত গুৰুত্ব আৰোপ কৰিছে, যীচুৱে তেওঁৰ আচৰিত কাৰ্য (চিন), কথা আৰু শিক্ষাৰ জৰিয়তে তেওঁ কোন সেইটো উল্লেখ কৰিছে। এতিয়া পাঠসমূহ বিশেষকৈ যোহনৰ তৃতীয় ভাগ, মহিমাৰ পুস্তকলৈ স্থানান্তৰিত হৈছে।

আমোদজনক ভাৱে অতি জনাজাত সাতবাৰ উল্লেখ কৰা “মই” উক্তিয়ে চিন, আৰু গৌৰৱৰ পুস্তকৰ ওপৰেৰে এখন সাঁকো স্থাপন কৰে। এইবোৰ হৈছে “জীৱনৰ আহাৰ” (যোহনঃ ৬:৩৫, ৪১,৪৮,৫১), “জগতৰ পোহৰ” (যোহনঃ ৮:১২, যোহনঃ ৯:৫), “দুৱাৰ” (যোহনঃ ১০:৭,৯), মেৰৰ সজ ৰখীয়া (যোহনঃ ১০:১১,১৪), “পুনৰুত্থান আৰু জীৱন” (যোহনঃ ১১:২৫), “বাট, সত্য আৰু জীৱন” (যোহনঃ ১৪:৬), আৰু “প্ৰকৃত দ্ৰাক্ষালতা” (যোহনঃ ১৫:১,৫)।

এই সপ্তাহৰ পাঠটো বিদায়ৰ বক্তৃতাৰ উদ্দেশ্য আৰু ইয়াৰ পৰিচয়ৰ সৈতে আৰম্ভ হ’ব যীচুৱে তেওঁৰ শিষ্য সকলৰ ভৰি ধোৱাৰ উল্লেখযোগ্য খণ্ডটোৰ সৈতে। ইয়াৰ পিছত ১৪ অধ্যায়ৰ “মই” উক্তিটোলৈ ঘূৰি যাব (“ময়েই বাট, সত্য আৰু জীৱন”)।