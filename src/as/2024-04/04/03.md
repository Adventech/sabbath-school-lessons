---
title:  ঈশ্বৰৰ মেৰ পোৱালি।
date:   21/10/2024
---

ইব্ৰী জাতিটোৱে তেওঁলোকক ৰোমৰ পৰা উদ্ধাৰ কৰিব পৰা এজন মচীহ বিচাৰি আছিল যোহনৰ শুভ বাৰ্ত্তাৰ লক্ষ্য আছিল মচীহৰ বিষয়ে তেওঁলোকৰ মনোভাৱ সলনি কৰা যাতে তেওঁলোকে যীচুত আহিবলগীয়া ৰজাৰ বিষয়ে কৰা ভাৱবাণী সিদ্ধ হোৱাক চিনি পাব পাৰে। মচীহ কোনো পাৰ্থিৱ শাসক নাছিল। তেওঁ নিজৰ বিষয়ে পুৰণি নিয়মৰ সকলো প্ৰতিজ্ঞা পূৰণ কৰিবলৈ আহিছিল, য’ত ঈশ্বৰ আৰু তেওঁৰ লোক সকলৰ মাজৰ সম্পৰ্কক নবীকৰণ কৰিবলৈ, জগতৰ হৈ তেওঁৰ আত্ম-বলিদান অন্তৰ্ভূক্ত কৰা হৈছিল।

`যোহনঃ ১:২৯-৩৭ পদ পঢ়ক। যোহন বাপ্তাইজকে যীচুৰ বিষয়ে কি ঘোষণা কৰিছিল? তেওঁক চিত্ৰিত কৰিবলৈ তেওঁ কি প্ৰতিচ্ছবি ব্যৱহাৰ কৰিছে আৰু যীচু কোন আছিল আৰু তেওঁৰ কাৰ্য কি সেই কথা বুজিবলৈ এইটো কিয় ইমান গুৰুত্বপূৰ্ণ?`

যীচুক ঈশ্বৰৰ মেৰ পোৱালি বুলি বাপ্তাইজকে যোহনৰ শুভবাৰ্ত্তাৰ উদ্দেশ্যক সমৰ্থন কৰে, যিটো হৈছে মচীহৰ কাৰ্য আৰু প্ৰকৃতিৰ বিষয়ে নতুন মনোভাৱ জগাই তোলা। যীচুৱে, সঁচাকৈয়ে, বলিদান ব্যৱস্থাৰ প্ৰতিজ্ঞা সিদ্ধ কৰে, মুক্তিদাতাৰ প্ৰতিজ্ঞালৈ উভতি যায়, যিটো প্ৰথমে আদিপুস্তকঃ ৩:১৫ পদত দিয়া হৈছে।

যীচুৰ বাপ্তিষ্মৰ সময়ত, যেতিয়া যোহনে তেওঁক ঈশ্বৰৰ মেৰ পোৱালি বুলি দেখুৱাই দিছিল, মচীহজনাৰ কাৰ্যত এক নতুন পোহৰ বিৰাজমান হৈছিল। ভাৱবাদীৰ গৰাকীৰ মনে যিচয়াই কোৱা কথাষাৰলৈ সোঁৱৰণ কৰিছিল, “মেৰ পোৱালিৰ দৰে তেওঁক ঘাতকৰ ওচৰলৈ নিয়া হ’ল” (যিচয়াঃ ৫৩:৭)।

`মাৰ্কঃ ১০:৪৫; ৰোমীয়াঃ ৫:৬ আৰু ১ পিতৰঃ ২:২৪ পদ পঢ়ক। এই পদবোৰে আমাক “ঈশ্বৰৰ মেৰ পোৱালি” হিচাবে যীচুৰ ভূমিকাক বুজিবলৈ কেনেকৈ সহায় কৰে?`

`যোহন বাপ্তাইজকে যীচুৰ পৰিচৰ্যাৰ বিষয়ে যিমান অধিক জানিছিল, তেওঁ নিশ্চিত আছিল যে যীচু হৈছে প্ৰতিজ্ঞাৰ মচীহ, যিজনা ভাৱবাণী সিদ্ধ হ’বলৈ আহিছিল।`