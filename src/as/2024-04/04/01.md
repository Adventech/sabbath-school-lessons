---
title:  মচীহ হিচাবে খ্ৰীষ্টৰ সাক্ষ্য
date:   19/10/2024
---

### এই সপ্তাহৰ অধ্যয়ন পাঠঃ
যোহনঃ ১:১৯-২৩; যিচয়াঃ ৪০:১-৫; যোহনঃ ১:২৯-৩৭; ৰোমীয়াঃ ৫:৬; যোহনঃ ১:৩৫-৩৯; যোহনঃ ১:৪৩-৫১; যোহনঃ ৩:১-২১ পদ।

> <p>মুখস্থ পদ</p>
> “যীচুৱে উত্তৰ দি তেওঁক ক’লে, মই তোমাক অতি স্বৰূপকৈ কওঁ, নতুনকৈ জন্ম নাপালে, কোনেও ঈশ্বৰৰ ৰাজ্য দেখা পাব নোৱাৰে” (যোহনঃ ৩:৩)।

কোনো প্ৰশ্নই নাহে, যীচুৱে লোক সকলক তেওঁ নিজৰ বিষয়ে কৰা দাবীৰ সমৰ্থন কৰিবৰ বাবে শক্তিশালী শাস্ত্ৰীয় প্ৰমাণ প্ৰদান কৰিছিল, সেয়া হৈছে “মই তোমালোকক অতি স্বৰূপকৈ কওঁ, যি জনে বিশ্বাস কৰে, সেইজনৰ অনন্ত জীৱন আছে” (যোহনঃ ৬:৪৭)।

কিন্তু ইয়াতকৈও আৰু অধিক আছে। পানীক দ্ৰাক্ষাৰসলৈ ৰূপান্তৰিত কৰা, কেইটামান পিঠাৰে হাজাৰ হাজাৰ মানুহক খুউৱা; ৰাজমেলুৱায়ৰ পুত্ৰক সুস্থ কৰা; বৈথেচদা পুখুৰীৰ ওচৰত থকা ৰুগীয়া মানুহজনক সুস্থ কৰা; জন্মৰে পৰা অন্ধ লোকজনক চকু দিয়া; ৰাজাৰক মৃত্যুৰ পৰা জিউৱা। শুভবাৰ্ত্তা প্ৰচাৰকজনে বিভিন্ন ধৰণৰ ঘটনাৰ আৰু যিহূদী, পৰজাতি, ধনী, দুখীয়া, পুৰুষ-মহিলা, শাসক, সাধাৰণ মানুহ, শিক্ষিত আৰু অশিক্ষিত-যীচু কোন সেই বিষয়ে সাক্ষ্য দিবলৈ আহ্বান জনাইছে।

যোহনে আনকি পিতৃৰ নিজৰ সাক্ষ্যলৈ আৰু শাস্ত্ৰলৈও আঙুলিয়াইছে। আৰু সকলোৱে তেওঁৰ পৰিচয়ৰ প্ৰমাণ দিছে।

এই সপ্তাহৰ আৰম্ভণি হৈছে যোহন বাপ্তাইজকৰ শক্তিশালী সাক্ষ্যৰ পৰা। আন সাক্ষী সকলো ইয়াৰ ভিতৰ আছেঃ আন্দ্ৰিয় আৰু চিমোন পিতৰ, ফিলিপ আরু নাথানিয়েল আৰু এজন অতি অপ্ৰত্যাশিত সাক্ষী, ফৰীচী, নীকদীম। কিন্তু আন এজন সাক্ষী, যিজন হৈছে (আন্দ্ৰিয়ৰ সৈতে সেই আনজন শিষ্য, যোহনঃ ১:৩৫,৪০) যোহন নিজেই।