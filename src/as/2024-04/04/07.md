---
title:  অতিৰিক্ত অধ্যয়ন পাঠ
date:   25/10/2024
---

নীকদীমে “এটা নতুন উপায়েৰে শাস্ত্ৰবাক্য বিচাৰি খোচাৰি অধ্যয়ন কৰিছিল, পাণ্ডিত্য দেখুৱাবলৈ নহয়, কিন্তু নিজৰ জীৱনটোৰ বাবে গ্ৰহণ কৰিবলৈহে। যেতিয়া তেওঁ নিজকে চলাই নিবলৈ পবিত্ৰ আত্মাৰ হাতত এৰি দিছিল তেওঁ স্বৰ্গৰাজ্যখন দেখিবলৈ আৰম্ভ কৰিছিল......।

“বিশ্বাসৰ মাজেৰে আমি ঈশ্বৰৰ অনুগ্ৰহ লাভ কৰিলো; কিন্তু বিশ্বাস আমাৰ ত্ৰাণকৰ্ত্তা নহয়। ই একো অৰ্জন নকৰে। এয়া এখন হাতহে যাৰ দ্বাৰাই আমি খ্ৰীষ্টক খামুচি ধৰো আৰু পাপৰ নিৰাময়ৰ বাবে তেওঁৰ যোগ্যতাক গ্ৰহণ কৰো....... যিদৰে পাপ ক্ষমাদান খ্ৰীষ্টৰ পৰা আহে তেনেদৰে মন পালটন অৰ্থাৎ অনুতাপো তেওঁৰ পৰাই আহে।

“তেনেহ’লে আমি কেনেকৈ পৰিত্ৰাণ পাম? অৰণ্যত মোচিয়ে যেনেকৈ সাপটো তুলিছিল, তেনেকৈ মানুহৰ পুত্ৰকো উত্তোলিত কৰা হৈছিল আৰু যিবিলাকে সৰ্পৰ দ্বাৰাই প্ৰৱঞ্চিত আৰু দংশিত হৈছিল তেওঁবিলাক প্ৰত্যেকেই তালৈ চাইছিল আৰু জীৱন লাভ কৰিছিল। “জগতৰ পাপ নিওঁতা ঈশ্বৰৰ মেৰ পোৱালিক চোৱা” (যোহনঃ ১:২৯)। ক্ৰুচৰ পৰা বিকীৰিত হোৱা উজ্জ্বল পোহৰে ঈশ্বৰৰ প্ৰেমক প্ৰকাশ কৰে। তেওঁৰ এই প্ৰেমেই আমাক তেওঁৰ ওচৰলৈ টানি আনে। এই টানি অনা কাৰ্যক যদি আমি বাধা নিদিওঁ তেন্তে যি পাপে ত্ৰাণকৰ্ত্তাজনাক ক্ৰুচবিদ্ধ কৰিছিল সেই পাপৰ বাবে অনুতাপ কৰিবলৈ আমাক ক্ৰুচৰ গুৰিলৈকে চলাই নিব। তেতিয়া বিশ্বাসৰ মাজেৰে ঈশ্বৰৰ আত্মাই আমাত এটা নতুন জীৱন উৎপন্ন কৰে। চিন্তাধাৰা আৰু মনৰ ইচ্ছা খ্ৰীষ্টৰ ইচ্ছাৰ লগত বিলীন হৈ যায়। হৃদয়, মনবোৰক তেওঁৰ প্ৰতিমূৰ্ত্তিত পুনৰায় নতুনকৈ সৃষ্টি হয়, যিজনাই সকলোবোৰকে নিজৰ ছত্ৰ-ছায়াত ৰাখিবলৈ আমাৰ ভিতৰত কাম কৰে। তাৰপিছত মন আৰু হৃদয়ত ঈশ্বৰৰ বিধান লিখি দিয়া হয় আৰু খ্ৰীষ্টৰ সৈতে একেলগে এইদৰে ক’বলৈ আমি সমৰ্থৱান হওঁ, “হে মোৰ ঈশ্বৰ তোমাৰ ইচ্ছা পূৰ কৰিবলৈহে মই ভাল পাওঁ” (গীতঃ ৪০:৮)।-সব যুগৰ আকাংক্ষা, পৃষ্ঠা-১৭৫, ১৭৬।