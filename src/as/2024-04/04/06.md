---
title:  নীকদীমৰ সাক্ষ্য।
date:   24/10/2024
---

`যোহনঃ ৩:১-২১ পদ পঢ়ক। নীকদীমৰ সাক্ষ্যই যোহনৰ শুভবাৰ্ত্তাৰ বিষয়বস্তুক কেনেকৈ সমৰ্থন কৰে?`

নীকদীম ইস্ৰায়েলৰ এজন সন্মানীয় শিক্ষক আৰু সংসদৰ এজন ধনী সদস্য আছিল। তেওঁৰ সাক্ষ্যই যোহনৰ শুভবাৰ্ত্তাত কেইবাটাও কাৰণত গুৰুত্বপূৰ্ণ ভূমিকা পালন কৰে। তেওঁ যীচুক “ৰিব্ব” বুলি উল্লেখ কৰিছিল আৰু যীচুৱে কৰা চিনবোৰক তেওঁৰ ঐশ্বৰিক কাৰ্যৰ প্ৰমাণ হিচাবে দেখুৱাইছিল। সেইবাবে নীকদীমে কি কৰি আছে সেই কথা উপলব্ধি কৰাৰ আগেতই তেওঁ যীচুৰ মচীহত্বৰ সমৰ্থনত সাক্ষ্য দি আছিল।

নীকদীমে চিনবোৰক নিজেই যীচুৰ ঐশ্বৰিক আমন্ত্ৰণৰ প্ৰমাণ হিচাবে লৈছিল কিন্তু তেওঁলোকক মচীহজনাৰ বিষয়ে পুৰণি নিয়মৰ ভাৱবাণী সিদ্ধ হোৱা হিচাবে যীচুক আঙুলিয়াই দিয়া দেখা নাপালে। গতিকে, নীকদীমে কিছু সন্দেহ লৈ আহিছিল; তেওঁ এইখিনিতে যীচুক খ্ৰীষ্ট বুলি চিনি পোৱা নাছিল।

`যোহনঃ ৩:৩-২১ পদ পঢ়ক। যীচুৱে নীকদীমক কি কৈছিল যাতে তেওঁৰ যোগেদি তেওঁ সঠিক ভাৱে দেখা পাব পাৰে?`

যীচুৱে প্ৰত্যেকজন ব্যক্তিৰ হৃদয় জানে। নীকদীমৰ প্ৰতি তেওঁৰ প্ৰতিক্ৰিয়া আকস্মিক যেন লাগিব পাৰে, কিন্তু তেওঁ পোনপটীয়াকৈ বিষয়টোলৈ গৈছিল। যদিও যিহূদী সকলে বিশ্বাস কৰিছিল যে পৰজাতি সকলক পৰিবৰ্তন হোৱাৰ প্ৰয়োজন, বহুতে বুজি পোৱা নাছিল তেওঁলোকো, মনোনীত লোক সকলো পৰিবৰ্তন হোৱাৰ প্ৰয়োজন। কোনোৱেই জন্মতে পৰিত্ৰাণ পোৱা নাই, তেওঁলোকৰ জাতীয়তা বা তেওঁলোকে খ্ৰীষ্টত বৃদ্ধি হোৱা মণ্ডলী যিয়েই নহওঁক কিয়।

যিহূদী সকলৰ আচৰিত উত্তৰাধিকাৰ, অব্ৰাহামৰ পৰা, তেওঁলোকক বহুতো সুকীয়া সুবিধা প্ৰদান কৰা হৈছিল, ইয়াৰ কোনো প্ৰশ্নই নাই। কিন্তু সেইটোৱেই তেওঁলোকৰ বাবে যথেষ্ট নাছিল। যীচুৱে নীকদীমক কল্পনা কৰিব নোৱাৰা কথা ক’লে যে, তেওঁ ইস্ৰায়েলৰ এজন শিক্ষক আৰু শাসক কিন্তু তেওঁ নতুনকৈ জন্ম ল’ব লাগিব।

তাৰ পিছত যীচুৱে নীকদীমক তেওঁৰ আত্মিক অজ্ঞানতাৰ বিষয়ে কৈছিলঃ “তুমি ইস্ৰায়েলৰ উপদেশক হৈয়ো, এইবোৰ কথা নাজানা নে?” (যোহনঃ ৩:১০)। তুমি এজন উচ্চ শিক্ষক হৈয়ো এই কথা কেনেকৈ নাজানা? এই কথাটোৱে হয়তো তেওঁক আচৰিত কৰি তুলিছিল। নীকদীমে যীচুৰ বিষয়ে অনেক প্ৰশ্ন কৰাৰ পিছত, পিছলৈ তেওঁ যীচুৰ অনুগামী সকলৰ সৈতে তেওঁৰ পক্ষ লৈছিল। (যোহনঃ ১৯:৩৯)।