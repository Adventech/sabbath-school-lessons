---
title:  যোহনৰ দুজন শিষ্য।
date:   22/10/2024
---

যোহন বাপ্তাইজকৰ দুজন শিষ্য যেতিয়া তেওঁৰ লগত থিয় হৈ আছিল তেতিয়া যীচুৱে তেওঁলোকৰ কাষেদি পাৰ হৈ গৈছিল। যোহনে ঘোষণা কৰিছিল, “ঈশ্বৰৰ মেৰ পোাৱলিক চোৱা !” (যোহনঃ ১:৩৬)। শিষ্য দুজনে খ্ৰীষ্টৰ বিষয়ে যোহনৰ বাৰ্ত্তাৰ যোগেদি শুনিছিল, যিজনে আহিবলগীয়া মচীহৰ বিষয়ে পুৰণি নিয়মৰ ভাৱবাণী সমূহ পূৰণ কৰিব। শিষ্য সকলে যীচুক যোহন বাপ্তাইজকতকৈ মহান আৰু তেওঁ যোহনৰ বাৰ্ত্তাৰ সিদ্ধ হোৱা বুলি স্বীকাৰ কৰি যীচুৰ পাছত যাবলৈ যোহনক এৰি থৈ গ’ল।

`যোহনঃ ১:৩৫-৩৯ পদ পঢ়ক। যোহনে যীচুৰ বিষয়ে দিয়া সাক্ষ্য শুনি এই শিষ্য দুজন কি কৰিছিল? যীচুৰ লগত থাকিবলৈ ইচ্ছা কৰি তেওঁলোকে দিনটো তেওঁৰ লগত কটালে। কোনে জানে তেতিয়া তেওঁলোকে কি কি আচৰিত কথা শিকিছিল আৰু অভিজ্ঞতা লাভ কৰিছিল?`

অলপ সময়ৰ ভিতৰতে তেওঁলোকৰ ইচ্ছা হৈছিল নিজৰ অভিজ্ঞতাৰ বিষয়ে আনৰ আগত জনাবলৈ কাৰণ সেইবোৰ নিশ্চয় ডাঙৰ কথা আছিল। শিষ্য দুজনৰ ভিতৰত এজন আন্দ্ৰিয় আছিল আৰু লগে লগে তেওঁৰ ভায়েক চিমোনক বিচাৰি পালে আৰু ক’লে, “আমি মচীহক, অৰ্থাৎ খ্ৰীষ্টক পালো” (যোহনঃ ১:৪১)। যেতিয়া আন্দ্ৰিয়ই নিজৰ ভায়েকক যীচুৰ ওচৰলৈ লৈ আহিছিল, তেতিয়া যীচুৱে তেওঁক চিনি পোৱা বুলি তৎক্ষণাৎ দেখুৱাইছিল, আৰু কৈছিল, “তুমি যোহনৰ পুতেক চিমোন, তোমাৰ নাম কেফা হ’ব” (যোহনঃ ১:৪২)। যীচুৱে পিতৰক জানিছিল আৰু বুজিছিল। যীচুৱে এজন ব্যক্তিক জানে সেয়া যোহন শুভবাৰ্ত্তাৰ এটা ৰূপাংকণ (উদাহৰণ স্বৰূপে যোহনঃ ২:২৪,২৫ পদ চাওক)।

“সেই পুৰোহিত আৰু শাসক সকলৰ দৰে অবিশ্বাসী মন যদি এই যোহন আৰু আন্দ্ৰিয়ৰো থাকিলহেঁতেন তেন্তে সিহঁতক শিকাৰু হিচাবে যীচুৰ চৰণৰ কাষত বিচাৰি পোৱা নগ’লহেঁতেন। তেওঁৰ কথাবোৰক বিচাৰ কৰিবলৈ সমালোচক হিচাবেহে সিহঁত তেওঁৰ ওচৰলৈ আহিলহেঁতেন। এইদৰে বহুতেই আটাইতকৈ মূল্যৱান সুযোগ সুবিধাবোৰ আহিব নোৱাৰাকৈ দুৱাৰ বন্ধ কৰি লয়। কিন্তু প্ৰথম শিষ্য দুজনে এনে কৰা নাছিল। যোহন ডুবকৰ প্ৰচাৰত পবিত্ৰ আত্মাই জনোৱা আহ্বা নক সিহঁতে সঁহাৰি দিছিল। এতিয়া সিহঁতে স্বর্গীয় শিক্ষক জনাৰ মাতকো চিনিব পৰা হৈছিল। সিহঁতৰ বাবে যীচুৰ কথাবোৰ সম্পূৰ্ণ ৰূপে সতেজ আৰু সত্য আৰু সুন্দৰ আছিল। বাইবেলৰ পুৰণি নিয়মৰ শিক্ষাৰ ওপৰত এক ঐশ্বৰিক পোহৰ প্ৰতিফলিত হৈছিল। সত্যতাৰ পৰা ফালৰি কাটি যোৱা বহুতো বিষয় নতুন পোহৰত উজ্জীৱিত হৈছিল।”-সব যুগৰ আকাংক্ষা, পৃষ্ঠা-১৩৯।

`খ্ৰীষ্টই আৰু খ্ৰীষ্টত থকা আপোনাৰ বিশ্বাসে আপোনাৰ জীৱনক কি কি দিশত সলনি কৰিছে? আপুনি এতিয়াও কি কি পৰিবৰ্তন হোৱাটো বিচাৰিব?`