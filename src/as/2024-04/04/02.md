---
title:  যোহন বাপ্তাইজকৰ সাক্ষ্য।
date:   20/10/2024
---

যোৱা সপ্তাহৰ পাঠটোৱে দেখুৱাৰ দৰে, যোহনৰ শুভবাৰ্ত্তা যীচুখ্ৰীষ্ট, বাক্য, সৃষ্টিৰ আগেত তেওঁৰ অনন্ত অস্তিত্বৰ পৰাই আৰম্ভণি হৈছে। কিন্তু সেই একেটা আৰম্ভণিতে যোহন বাপ্তাইজে যীচুৰ সাক্ষী হিচাবে আবিৰ্ভাৱ হৈছে। যীচুৰ সময়ত কিছুমান যিহূদীয়ে দুজন মচীহৰ আশা কৰিছিল, এজন পুৰোহিতৰ আৰু আনজন ৰাজকীয়। যোহনে স্পষ্টকৈ কৈছে যে যোহন বাপ্তাইজকে এই মচীহ সকলৰ এজন বুলি দাবী কৰা নাছিল বৰঞ্চ তেওঁ একমাত্ৰ প্ৰকৃত মচীহৰ সাক্ষী আছিল।

`যোহনঃ ১:১৯-২৩ পদ পঢ়ক। যোহন বাপ্তাইজকে তেওঁৰ পৰিচৰ্যা আৰু কাৰ্যৰ বিষয়ে কেনেকৈ বুজাইছিল?`

ধৰ্মগুৰু সকলে যোহনক তেওঁ কোন বুলি সুধিবলৈ পুৰোহিত আৰু লেবীয়া সকলক পঠিয়াইছিল। যিহূদিয়াত মচীহ অহাৰ আশা বেছিকৈ কৰাৰ বাবে সেই আশাৰ সৈতে তেওঁৰ সম্পৰ্ক স্পষ্ট কৰাটো বাপ্তাইজকৰ বাবে গুৰুত্বপূৰ্ণ আছিল। তেওঁ পোহৰ নাছিল। কিন্তু তেওঁক ঈশ্বৰৰ পোহৰৰ সাক্ষ্য দিবলৈ আৰু মচীহৰ আগমনৰ বাবে প্ৰস্তুতি চলাবলৈ পঠোৱা হৈছিল (যোহনঃ ১:৬-৮)। সেই বাবেই তেওঁ তেওঁবিলাকক যিমান পাৰে স্পষ্টকৈ উত্তৰ দিছিল, তেওঁ এইদৰে কৈছিলঃ “মই খ্ৰীষ্ট নহওঁ” (যোহনঃ ১:২০)। লগেত যোহনে পানীৰে বাপ্তিষ্ম দিছিল, কিন্তু খ্ৰীষ্টই আত্মাৰে বাপ্তিষ্ম দিব (যোহনঃ ১:২৬,৩৩)। যোহনে যীচুৰ জোতাৰ বান্ধ খোলাৰো যোগ্য নাছিল (যোহনঃ ১:২৭)। যোহনৰ আগত খ্ৰীষ্টক অগ্ৰাধিকাৰ দিয়া হৈছিল, কাৰণ তেওঁ যোহনৰ আগ হ’ল (যোহনঃ ১:৩০)। যীচু আছিল ঈশ্বৰৰ পুত্ৰ, আৰু যোহনে কেৱল তেওঁক আঙুলিয়াই দিছিল (যোহনঃ ১:৩৪)।

`যিচয়াঃ ৪০:১-৫ আৰু যোহনঃ ১:২৩ পদ পঢ়ক। যোহনে এই পদবোৰ কেনেকৈ ব্যৱহাৰ কৰিছে?`

ওখ-চাপৰ আৰু শিলেৰে ভৰা বাট থকা সময়ত দাস বিলাকক কেতিয়াবা ৰজাৰ আগত পঠোৱা হৈছিল যাতে পথৰ পৃষ্ঠবোৰ সমান কৰিব আৰু চোকা বাট উলিয়াব পাৰে যাতে ৰজাৰ পথ মসৃণ হয়। গতিকে, ভাৱবাণী সিদ্ধ হোৱাৰ বাবে যোহনে লোক সকলৰ হৃদয় যীচুৰ বাবে প্ৰস্তুত কৰিবলৈ আহিছিল।

`চেভেন্থ-ডে-এডভেন্টিষ্ট হিচাবে আমি যোহন বাপ্তাইজকৰ দৰে একে ধৰণৰ পৰিচৰ্যা কেনেদৰে কৰা উচিত? ইয়াৰ সমান্তৰাল কি কি?`