---
title:  ফিলিপ আৰু নথনেল।
date:   23/10/2024
---

`যোহনঃ ১:৪৩-৪৬ পদ পঢ়ক। ফিলিপৰ বাৰ্ত্তাই ইতিমধ্যে যীচুত তেওঁৰ বিশ্বাসৰ বিষয়ে কি প্ৰকাশ কৰিছে?`

আন্দ্ৰিয় আৰু পিতৰৰ দৰে ফিলিপো বৈৎÍচদাৰ আছিল। তেওঁ নিজৰ বন্ধ³ নথনেলক পাই যীচুৰ বিষয়ে ক’লে। যোহন ডুবকে যীচুক “ঈশ্বৰৰ মেৰ পোৱালি” বুলি অভিহিত কৰিছিল। আন্দ্ৰিয়ই পিতৰক কৈছিল যে তেওঁ “মচীহ”ক পাইছে। কিন্তু ফিলিপে মোচি আৰু ভাৱবাদী সকলে যীচুক যিজনৰ বিষয়ে লিখিছিল বুলি অভিহিত কৰিছে আৰু এই নামটো “নাচৰতীয় যীচু” হিচাবে যোগ কৰিছে। নাচৰতৰ বিষয়ে তেওঁ উল্লেখ কৰাৰ বাবে তেওঁৰ বন্ধ³ৱে তীব্ৰ প্ৰতিক্ৰিয়া প্ৰকাশ কৰিছিল।

নথনেলে যেন নাচৰত নামৰ সৰু চহৰখনৰ প্ৰতি পক্ষপাতিত্ব কৰিছিল। নিশ্চয়ে এনে বাটৰ কাষৰ ঠাইৰ পৰা ৰজা হ’ব নোৱাৰে। পক্ষপাতিত্বই মানুহক প্ৰকৃততে সত্যটোক চাবলৈ চকু অন্ধ কৰি পেলায়। ফিলিপে সম্ভৱতঃ নথনেলৰ সৈতে হোৱা পূৰ্বৰ কথাবতৰাৰ পৰাই স্বীকাৰ কৰা যেন লাগে যে যুক্তিহীন ধাৰণাৰ সৈতে মোকাবিলা কৰাৰ সঠিক কোনো উচ্চ দাৰ্শনিক বা ধৰ্মতত্বৰ যুক্তি নহয় বৰঞ্চ ব্যক্তিজনক ব্যক্তিগত ভাৱে সত্যতাক নিজেই অনুভৱ কৰিবলৈ আমন্ত্ৰণ জনাইছিল। তেওঁ কেৱল কৈছিল “আহি চোৱা”। আৰু ঠিক সেইদৰেই কৰিলে। আৰু গৈ চালে।

`যোহনঃ ১:৪৭-৫১ পদ পঢ়ক। যীচুৱে নথনেলক তেওঁ কোন সেই বিষয়ে কেনেকৈ পতিয়ন নিয়াইছিল আৰু নথনেলৰ উত্তৰ কি আছিল?`

৪৬ আৰু ৪৭ পদত ফিলিপৰ আমন্ত্ৰণৰ প্ৰতি নথনেলে কেনেদৰে সঁহাৰি জনাইছিল তাৰ গুৰুত্বপূৰ্ণ বিৱৰণটো নোহোৱা হৈছে। অৱশ্যে সি চাবলৈ গৈছিল। ফিলিপৰ লগত তেওঁৰ বন্ধ³ত্ব তেওঁৰ যুক্তিহীন ধাৰণাতকৈও শক্তিশালী আছিল আৰু সেই মুহূৰ্ত্তৰ পৰা তেওঁৰ জীৱন সলনি হ’ল।

যীচুৱে নথনেলৰ বিষয়ে ভাল কথা কৈছে, তেওঁক ইস্ৰায়েলৰ লোক বুলি কয়, যাৰ মনত একো কপট নাই (যোহনঃ ১:৪৭); যিটো নথনেলে যীচুৰ বিষয়ে কোৱা কথাৰ সৈতে সম্পূৰ্ণ বিপৰীত (যোহনঃ ১:৪৬)। নথনেলে আচৰিত হৈ উত্তৰ দিছিল কাৰণ তেওঁ আগেত যীচুক লগ পোৱা নাছিল।

তাৰ পিছত যীচুৱে তেওঁক ডিমৰু গছৰ তলত দেখাৰ কথা উল্লেখ কৰিছে আৰু এই সৰু কথাই নথনেলক পতিয়ন নিয়াইছিল। যীচুৱে ঈশ্বৰৰ অন্তর্দৃষ্টিৰ দ্বাৰা নথনেলক প্ৰাৰ্থনা কৰা দেখিছিল, সেই গছৰ তলত সত্যক বিচাৰিছিল। তাৰ পিছত নথনেলে যীচুক ৰিব্ব, আপুনি ঈশ্বৰৰ পুত্ৰ, ইস্ৰায়েলৰ ৰজা বুলি সম্বোধন কৰে। মন কৰক যে আপাতদৃষ্টিত আটাইতকৈ সৰু এটা কথা কোৱাৰ যোগেদি কেনেকৈ বিশ্বাসৰ আটাইতকৈ ভৱিষ্যৎ স্বীকাৰোক্তিলৈ লৈ যায়।