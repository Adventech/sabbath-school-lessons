---
title:  যি বিলাকে বিশ্বাস কৰে তেওঁবিলাক ধন্য
date:   09/11/2024
---

### এই সপ্তাহৰ অধ্যয়ন পাঠঃ
যোহনঃ ৮:৫৪; আদিঃ ১২:৩; ৰোমীয়াঃ ৪:১-৫; যোহনঃ ১২:১-৮; যোহনঃ ১৯:৪-২২; যোহনঃ ২০:১৯-৩১; দানিয়েলঃ ২, দানিয়েলঃ ৭ অধ্যায়।

> <p>মুখস্থ পদ</p>
> “যীচুৱে তেওঁক ক’লে, মোক দেখাৰ নিমিত্তেহে তুমি বিশ্বাস কৰিছা। যিবিলাকে নেদেখিও বিশ্বাস কৰে, তেওঁবিলাকেই ধন্য”। (যোহনঃ ২০:২৯)।

যোহনৰ গোটেই শুভবাৰ্ত্তাত বিভিন্ন ধৰণৰ লোক আছে-বিভিন্ন পটভূমি, বিশ্বাস আৰু অভিজ্ঞতাৰ লোক-এই সকলোৱে যীচু কোন আছিল তাৰ সাক্ষ্য দিছে।

“ঈশ্বৰৰ মেৰ পোৱালিক চোৱা” (যোহনঃ ১:৩৬)। “আমি মচীহক পালো” (যোহনঃ ১:৪১)। “যি জনাৰ বিষয়ে মোচিয়ে বিধান শাস্ত্ৰত লিখিলে.... আমি তেওঁক পালো” (যোহনঃ ১:৪৫)। “ৰিব্ব, আপুনি ঈশ্বৰৰ পুত্ৰ; আপুনি ইস্ৰায়েলৰ ৰজা” (যোহনঃ ১:৪৯)। “তেওঁ নো খ্ৰীষ্ট নে?” (যোহনঃ ৪:২৯)। “আমি নিজে শুনিলো, আৰু জানো যে, এওঁ স্বৰূপেই জগতৰ ত্ৰাণকৰ্ত্তা” (যোহনঃ ৪:৪২)। “প্ৰভু, আমি কাৰ ওচৰলৈ যাম? অনন্ত জীৱনৰ কথা আপোনাৰহে” (যোহনঃ ৬:৬৮)। “হয় প্ৰভু; জগতলৈ যি জনা আহিব লগা আছিল, আপুনিয়েই যে ঈশ্বৰৰ পুত্ৰ সেই অভিষিক্ত জনা, ইয়াক বিশ্বাস কৰিছো” (যোহনঃ ১১:২৭)। “মই অন্ধ আছিলো, এতিয়া দৃষ্টি পাইছো” (যোহনঃ ৯:২৫)। “চোৱা তোমাৰ ৰজা (যোহনঃ ১৯:১৪)। “মই এওঁত একো দোষ নাপাওঁ” (যোহনঃ ১৯:৬)। “হে মোৰ ঈশ্বৰ, হে মোৰ প্ৰভু” (যোহনঃ ২০:২৮)।

যীচুৰ পৰিচয়ৰ বিষয়ে তেওঁবিলাকে যিদৰে সাক্ষ্য দিছিল, এই লোকবিলাকৰ মাজৰ কিছুমান কোন আছিল?