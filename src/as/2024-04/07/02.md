---
title:  অব্ৰাহামৰ বিষয়ে পুনৰাই কোৱা।
date:   10/11/2024
---

যীচুৱে নিজে তেওঁ কোন সেই কথা ঘোষণা কৰাত লাজ পোৱা নাছিল বা তেওঁ কোন সেই বিষয়ে সাক্ষ্য দিবলৈ সাক্ষী বিলাকক আমন্ত্ৰণ কৰিবলৈও লাজ পোৱা নাছিল, আনকি অব্ৰাহামক ধৰি বহুদিনৰে পৰা নোহোৱা সাক্ষী সকলকো। “তোমালোকৰ ওপৰ পুৰুষ অব্ৰাহামে মোৰ দিন দেখিবলৈ উল্লাসিত হৈছিল, আৰু তাকে দেখি আনন্দ কৰিলে” (যোহনঃ ৮:৫৬)।

`অব্ৰাহামৰ সাক্ষ্য কিয় ইমান গুৰুত্বপূৰ্ণ আছিল যে ইয়াক যোহনৰ শুভবাৰ্ত্তাত অন্তৰ্ভূক্ত কৰা হৈছিল? আদিঃ ১২:৩; আদিঃ ১৮:১৬-১৮; আদিঃ ২৬:৪; মথিঃ ১:১; পাচনিকৰ্মঃ ৩:২৫ পদ।`

“প্ৰকৃতি আৰু প্ৰতিজ্ঞাৰ দ্বাৰাই ঈশ্বৰে ‘অব্ৰাহামক আগেয়ে শুভবাৰ্ত্তা জনালে’ (গালাতীয়াঃ ৩:৮)। আৰু আদি পুৰুষৰ বিশ্বাস আধাৰত আহিবলগীয়া উদ্ধাৰকৰ্ত্তাৰ ওপৰত নিৰ্ভৰ কৰা হৈছিল। খ্ৰীষ্টই যিহূদী সকলক কৈছিল, “তোমালোকৰ ওপৰ পুৰুষ অব্ৰাহামে মোৰ দিন দেখিবলৈ উল্লাসিত হৈছিল, আৰু তাকে দেখি আনন্দ কৰিলে” (যোহনঃ ৮:৫৬)। ইচহাকৰ পৰিবৰ্তে বলি দিয়া মেৰ পোৱালিটোৱে ঈশ্বৰৰ পুত্ৰক প্ৰতিনিধিত্ব কৰিছিল, যিজনক আমাৰ পৰিবৰ্তে বলিদান দিয়া হয়। যেতিয়া ঈশ্বৰৰ বিধান উলংঘা কৰি মানুহৰ মৃত্যুৰ নিদ্ধৰ্াৰিত হ’ল, তেতিয়া পিতৃয়ে নিজ পুত্ৰক চাই পাপীজনক ক’লে, ‘জীৱিত হোৱাঃ মই মুক্তিপণ পাইছো”।-পেট্ৰিয়াৰ্ক:এণ্ড প্ৰফেট:, ১৫৪ পৃষ্ঠা।

অব্ৰাহাম যিহূদী বিলাকৰ আদি পিতৃ আছিল। তেওঁ এই প্ৰতিজ্ঞা লাভ কৰিছিল যে, তেওঁৰ যোগেদি সকলো জাতিয়ে আশীৰ্বাদ লাভ কৰিব। এই আশীৰ্বাদ তেওঁৰ বংশৰ দ্বাৰা মচীহৰ জন্ম হোৱাৰ যোগেদি আহিছিল।

অব্ৰাহাম বিশ্বাসেৰে ঈশ্বৰৰ প্ৰতি সঁহাৰি জনোৱা সকলৰো পিতৃ আছিল (ইব্ৰীঃ ১১:৮,১৭-১৯)। তেওঁৰ পুত্ৰ ইচহাকক বলিদান দিবলৈ কৰা তেওঁৰ ইচ্ছা (আদিঃ ২:২), প্ৰতিজ্ঞাৰ পুত্ৰ, কেৱল বিশ্বাসৰ প্ৰমাণ নাছিল কিন্তু পৰিত্ৰাণৰ ব্যৱস্থাৰ এটা দোৱাৰ আছিল।

যেতিয়া যীচুৱে কৈছিল, “তোমালোকৰ ওপৰ পুৰুষ অব্ৰাহামে মোৰ দিন দেখিবলৈ উল্লাসিত হৈছিল” (যোহনঃ ৮:৫৬)। তেতিয়া যিহূদী বিলাকে উত্তৰ দিছিল, “তোমাৰ বয়স আঢ়ৈ কুৰি বছৰেই হোৱা নাই; তুমি অব্ৰাহামক দেখিলা নে?” (যোহনঃ ৮:৫৭)।

`যীচুৰ উত্তৰটো আচৰিত আছিল। “মই তোমালোকক অতি স্বৰূপকৈ কওঁ, অব্ৰাহামৰ জন্মৰ আগৰে পৰা মই আছো।” (যোহনঃ ৮:৫৮)।`

যীচুৱে জ্বলি থকা জোপোহাত ঈশ্বৰে মোচিক কোৱা কথাবোৰৰ কথা মনত পেলাবলৈ বাক্যবোৰ ব্যৱহাৰ কৰিছে। এইয়া আছিল ঈশ্বৰ, স্ব-অস্তিত্বশীল বুলি দাবী কৰিছিল। কোনো প্ৰশ্নই নাই, যিহূদী সকলে তেওঁ কোৱা কথাৰ অৰ্থ বুজি পাইছিল কাৰণ তেতিয়া তেওঁলোকে “তেওঁক মাৰিবলৈ শিল তুলি লৈছিল” (যোহনঃ ৮:৫৯)।

`ৰোমীয়াঃ ৪:১-৫ পদ পঢ়ক। পৌলে ইয়াত অব্ৰাহামৰ এই কাহিনীটোক কেনেকৈ ব্যৱহাৰ কৰি বিধানৰ কৰ্মৰ অবিহনে, কেৱল বিশ্বাসৰ দ্বাৰা পৰিত্ৰাণৰ মহান সত্যতাক প্ৰকাশ কৰিছে? এই পদবোৰে আমাক কেনেকৈ বিশ্বাসৰ দ্বাৰা জীয়াই থকা সকলৰ পিতৃ হিচাবে অব্ৰাহামক বুজাবলৈ সহায় কৰে?`