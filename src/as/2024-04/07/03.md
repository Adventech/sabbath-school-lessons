---
title:  মৰিয়মৰ সাক্ষ্য।
date:   11/11/2024
---

নিস্তাৰ পৰ্বৰ:দিনৰ আগেয়ে যীচুৱে মৰিয়ম, মাৰ্থা, আৰু লাজাৰক সাক্ষাৎ কৰিবলৈ আহিছিল, যিজনক যীচুৱে জীয়াই তুলিছিল। কুষ্ঠ ৰোগৰ পৰা সুস্থ হোৱা চিমোনে যীচুৱে তেওঁৰ কাৰণে কৰা কাৰ্যৰ প্ৰশংসাত এক ভোজৰ আয়োজন কৰিছিল। মাৰ্থাই শুশ্ৰ+ষা কৰি আছিল আৰু লাজাৰে অতিথি সকলৰ সৈতে টেবুলত বহি আছিল (যোহনঃ ১২:১-৮)।

`ইয়াত মৰিয়মৰ কাৰ্যৰ তাৎপৰ্য কি আছিল? এই কাৰ্যটো কেনেকৈ যীচু প্ৰকৃততে কোন আছিল তাৰ সাক্ষ্য আছিল? (যোহনঃ ১২:১-৩)।`

এই সুগন্ধিটো অতি দামী আছিল, সাধাৰণ শ্ৰমিকৰ বাবে প্ৰায় এবছৰৰ মজুৰিৰ মূল্য আছিল। মৰিয়মে হয়তো এই উপহাৰটো নিজৰ পাপ ক্ষমা আৰু ভায়েকৰ পুনৰুত্থানৰ বাবে ত্ৰাণকৰ্ত্তা জনাৰ প্ৰতি কৃতজ্ঞতাৰ প্ৰকাশ হিচাবে লৈ আহিছিল। তাইৰ উদ্দেশ্য আছিল যে কোনোবা দিন যীচুৰ সমাধিৰ বাবে এইটো হ’ব। কিন্তু তেতিয়া তাই শুনিলে যে তেওঁক অতি সোনকালে ৰজা হিচাবে অভিষিক্ত কৰা হ’ব। তেনেক্ষেত্ৰত তাই প্ৰথমে তেওঁক সন্মান প্ৰদান কৰিব।

মৰিয়মে হয়তো তাইৰ ভাৱ প্ৰকাশ কৰাৰ লক্ষ্য কৰাটো উদ্দেশ্য নাছিল, কিন্তু যোহনে লক্ষ্য কৰিছিল, যাৰ বাবে যোহনে কৈছে, “তেলৰ সুগেন্ধ ঘৰ গোটেইটো জুৰিলে” (যোহনঃ ১২:৩)। যিহূদাই শীঘ্ৰে তিৰস্কাৰ কৰি উত্তৰ দিয়ে যে, “এই তেল তিনিশ আধলিলৈ বেচি, দৰিদ্ৰ বিলাকক কিয় দান কৰা নহ’ল?” (যোহনঃ ১২:৫)। যীচুৱে লগে লগে মৰিয়মক নিশ্চিন্ত কৰিলে, “তেওঁক ইয়াক ৰাখিবলৈ দিয়া; কিয়নো দৰিদ্ৰ বিলাক তোমালোকৰ লগত সদায় আছে। কিন্তু মই তোমালোকৰ লগত সদায় নাথাকো।” (যোহনঃ ১২:৭,৮)।

এটা পুনৰাবৃত্তি মূলক বিষয়বস্তু শুভবাৰ্ত্তাৰ মাজেদি চলি আছে। যীচুৱে জানে যে মানুহৰ হৃদয়ত কি আছে (যোহনঃ ২:২৪,২৫; যোহনঃ ৬:৭০,৭১; যোহনঃ ১৩:১১; যোহনঃ ১৬:১৯)। চিমোনৰ ভোজৰ এই দৃষ্টান্তত যীচুৱে যিহূদাৰ হৃদয়ত কি আছে সেই কথা জানিছিল। যোহনে যিহূদা কোন আছিল সেইটো আঙুলিয়াই দিয়াত সাৱধান হৈছে-এজন স্বাৰ্থপৰ চোৰ (যোহনঃ ১২:৬)।

“যি সুগন্ধি তেলখিনিলে মৰিয়মে ত্ৰাণকৰ্ত্তা জনাৰ মৃত শৰীৰটোক ঘঁহিম বুলি ভাবি থৈছিল, সেইখিনি তেল তাই তেওঁৰ জীৱিত শৰীৰটোৰ ওপৰতেই ঢালি দিছিল। মৈদাম দিয়া সময়ত ইয়াৰ সুগন্ধিখিনি মৈদামটোৰ ভিতৰতেই আৱদ্ধ থাকিলহেঁতেন, এতিয়া এইখিনিয়ে তাইৰ নিশ্চিত বিশ্বাস আৰু প্ৰেমৰ সৈতে তেওঁৰ অন্তৰখনক আনন্দিত কৰিছে। ....আৰু যেতিয়া তেওঁ তেওঁৰ গভীৰ দুখ-কষ্টৰ অন্ধকাৰৰ গহ্বৰলৈ নামি গৈছিল তেওঁ সেই কাৰ্যৰ স্মৃতি লগত লৈ গৈছিল য’ত আছিল আন্তৰিকতাময় প্ৰেম যি সদাকালৰ বাবে উদ্ধাৰ পোৱা ব্যক্তি সকলৰ পৰা তেওঁলৈ আহিবলগীয়া আছিল।”-সৰ্ব যুগৰ আকাংক্ষা, পৃষ্ঠা-৫৬০।