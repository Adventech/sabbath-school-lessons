---
title:  অতিৰিক্ত অধ্যয়ন পাঠ
date:   15/11/2024
---

“থোমাৰ হৃদয়খন আনন্দত জপিয়াইছিল; আৰু তেওঁ যীচুৰ চৰণত উবুৰি খাই পৰিছিল আৰু কান্দি কান্দি কৈছিল “হে মোৰ প্ৰভু আৰু মোৰ ঈশ্বৰ।”

“যীচুৱে তেওঁৰ স্বীকাৰ্যক গ্ৰহণ কৰিছিল কিন্তু তেওঁৰ বিশ্বাসৰ কাৰণে মৃতু ভৎৰ্সনাও নকৰাকৈ থকা নাছিল। হে থোমা মোক দেখাৰ নিমিত্তেহে তুমি মোক বিশ্বাস কৰিলা। যিবিলাকে নেদেখিও বিশ্বাস কৰে তেওঁবিলাকেই ধন্য। থোমাৰ বিশ্বাসে খ্ৰীষ্টক অধিক সন্তুষ্ট কৰিলেহেঁতেন যদি তেওঁ নিজৰ ভাই বিলাকৰ সাক্ষ্যৰ ওপৰত বিশ্বাস কৰি তেওঁক বিশ্বাস কৰিলেহেঁতেন। আজিৰ জগতখনে যদি থোমাৰ আৰ্হিটোক অনুসৰণ কৰে তেন্তে পৰিত্ৰাণৰ কথাত কোনো এজনেও বিশ্বাস নকৰিব। কাৰণ যিমান লোকে খ্ৰীষ্টক গ্ৰহণ কৰে তেওঁবিলাকে আনৰ সাক্ষ্যৰ যোগেদিহে তাক কৰে।

“সন্দেহৰ বশৱৰ্ত্তী থকা অনেকেই নিজকে বচাবলৈ অজুহাত দেখুৱাই এনেকৈয়ে কয় যে যদি তেওঁবিলাকে সেই প্ৰমাণবোৰক লাভ কৰিলেহেঁতেন যি প্ৰমাণবোৰক থোমাই তেওঁৰ সঙ্গী সকলৰ পৰা পাইছিল। তেন্তে তেওঁবিলাকেও বিশ্বাস কৰিলে হয়। তেওঁবিলাকে উপলব্ধি নকৰে যে সেইখিনি প্ৰমাণ তেওঁবিলাকৰ লগত থকাৰ বাদেও আৰু বহুত প্ৰমাণ তেওঁবিলাকৰ লগত আছে। যিবিলাকে থোমাৰ নিচিনাকৈ সন্দেহৰ সকলো কাৰণ আঁতৰ হোৱালৈ অপেক্ষা কৰে, তেনে অনেক লোক তেওঁবিলাকৰ আকাংক্ষাক কেতিয়াও উপলব্ধি নকৰিব। তেওঁবিলাকে লাহে লাহে কৈ অবিশ্বাসৰ গড়ালতহে আৱদ্ধ হৈ পৰিব। যিবিলাকে নিজকে সদায় অন্ধকাৰ দিশটোত ৰাখে আৰু আনৰ ওপৰত ভোৰ-ভোৰায় আৰু ওজৰ-আপত্তিয়েই কৰি থাকে তেওঁবিলাকে নিজে কি কৰি আছে তাক নাজানে। তেওঁবিলাকে কেৱল সন্দেহৰহে বীজ সিঁচি থাকে আৰু সেইদৰে তেওঁবিলাকে সন্দেহৰ শস্য চপাবলগীয়া হয়। যি সময়ত বিশ্বাস আৰু নিৰ্ভৰতা আস্থাৰ আটাইতকৈ অধিক প্ৰয়োজন হ’ব তেতিয়া অনেকে নিজকে আশা আৰু বিশ্বাস কৰিব নোৱাৰা অৱস্থাত পাব।”-সব যুগৰ আকাংক্ষা, পৃষ্ঠা-৮০৭, ৮০৮।