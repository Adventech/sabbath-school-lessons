---
title:  আমাৰ যীচুৰ সাক্ষ্য।
date:   14/11/2024
---

বাৰে বাৰে যোহনে যীচুৰ সাক্ষী বিলাকক উপস্থাপন কৰাৰ সময়ত তেওঁৰ কথা হ’ল আমাক এটা বিস্তৃত সিদ্ধান্তলৈ লৈ যোৱাঃ “ইয়াত বাজেও, যিবোৰ এই পুস্তকত লিখা নাই, যীচুৱে এনে অনেক অনেক আচৰিত চিন শিষ্য বিলাকৰ আগত দেখুৱালে কিন্তু যীচু যে ঈশ্বৰৰ পুত্ৰ খ্ৰীষ্ট, ইয়াক যেন তোমালোকে বিশ্বাস কৰা, আৰু বিশ্বাস কৰি তেওঁৰ নামত যেন জীৱন পোৱা, এই নিমিত্তে এইবোৰ কথা লিখা হ’ল” (যোহনঃ ২০:৩০,৩১)।

কল্পনা কৰক যে আপুনি তাত আছিল, ব্যক্তিগত ভাৱে, মাংসত আৰু যীচুৱে এই বহুতো আচৰিত কাৰ্য কৰা দেখিছিল। আমি নিশ্চয় বিশ্বাস কৰিম নহয়নে? আমি তেনেকৈয়ে ভাবিব বিচাৰিম; কিন্তু কিছুমান দিশত, প্ৰকৃততে আচৰিত কাৰ্যবোৰ দেখা লোক সকলতকৈ আমাৰ যীচুত বিশ্বাস কৰাৰ অধিক কাৰণ আছে।

কিয়?

`আজি আমাৰ হাতত কি আছে যিবোৰ যীচুৰ সময়ত বাস কৰা লোক সকলৰ নাছিল যিবোৰে আমাক বিশ্বাস কৰাত সহায় কৰিব? উদাহৰণ স্বৰূপে চাওক, মথিঃ ২৪:২; মথিঃ ২৪:১৪; মথিঃ ২৬-৮ পদ।`

আৰু ইয়াৰ কাৰণ হৈছে যে আমাৰ ওচৰত কেৱল যোহনৰ শুভবাৰ্ত্তাৰ শক্তিশালী বিৱৰণেই নাই, যীচু আৰু আন বাইবেল লিখক সকলে যি ভাৱবাণী কৰিছিল, যেনে মন্দিৰ ধ্বংস (মথিঃ ২৪:২), গোটেই পৃথিৱীত শুভবাৰ্ত্তাৰ প্ৰচাৰ (মথিঃ ২৪:১৪), মহা বিনাশ (২ থিচলনীকিয়াঃ ২:৩) আৰু জগতখন পতিত হোৱা আৰু দুষ্টৰ ঠাই হোৱা (মথিঃ ২৪:৬-৮) এইবোৰ ইমানখিনি সিদ্ধ হোৱা দেখিবলৈ আমাৰ যথেষ্ট সুবিধা আছে। যীচুৰ জীৱনকাল আৰু পৰিচৰ্যাৰ সময়ছোৱাত তেওঁৰ অনুগামী সকলৰ কিছু পুৰুষ মহিলাৰ এটা সৰু আৰু দুখ-কষ্ট দিয়া গোট হৈয়েই থাকিল যিসকলে সকলো মানৱীয় মানদণ্ড অনুসৰি, বহুদিনৰ আগেত ইতিহাসৰ পৰা নাইকিয়া হ’ব লাগিছিল। আমাৰ দৰে তেওঁলোকেও কেনেকৈ জানিব পাৰিলেহেঁতেন যে এই সকলোবোৰ ঘটিব? আৰু তেওঁলোকৰ এই সকলোবোৰ জানিবলৈ সুবিধা আছিল। দৰাচলতে আমাৰ নিজৰ বিশ্বাস নিজেই যীচুৰ নিজৰ ভাৱবাণীৰ পূৰণ হিচাবে বিদ্যমান যে শুভবাৰ্ত্তা পৃথিৱীৰ সকলো ঠাইতে বিয়পি পৰিব।

আৰু আজি, প্ৰায় দুহেজাৰ বছৰৰ পাছত যীচুৰ অনুগামী হিচাবে আমিও যীচুৰ বিষয়ে আৰু তেওঁ আমাৰ বাবে কি কৰিছে তাৰ সাক্ষ্য দিয়াৰ সৌভাগ্য লাভ কৰিছো। নথনেল, নীকদীম, চমৰীয়া তিৰোতা বা ফৰীচী সকলৰ দ্বাৰা আমি যীচুক মচীহ হিচাবে জানিব পাৰিছো এনে নহয়। পবিত্ৰ আত্মাৰ শক্তিৰ অধীনত শাস্ত্ৰ পঢ়াৰ দ্বাৰাই আমি যীচুক জগতৰ ত্ৰাণকৰ্ত্তা হিচাবে গ্ৰহণ কৰো।

আমাৰ প্ৰত্যেকৰে, আমাৰ জীৱনত আৰু ঈশ্বৰৰ সৈতে থকা আমাৰ সম্পৰ্কৰ যোগেদি লাভ কৰা কিছুমান ক’বলগীয়া কাহিনী থাকিব পাৰে। আমাৰ কাহিনী হয়তো মৃত্যু হোৱাজনক পুনৰজীৱিত কৰা বা জন্মৰে পৰা অন্ধ কোনোবা এজনক সুস্থ হোৱা দেখাৰ দৰে নহ’বও পাৰে, কিন্তু সেয়া কোনো কথা নাই। গুৰুত্বপূৰ্ণ কথাটো হ’ল আমি যীচুক নিজৰ বাবে চিনি পাওঁ, আৰু নিজৰ ধৰণেৰে তেওঁৰ সাক্ষ্য দিওঁ, যিদৰে যোহনৰ শুভবাৰ্ত্তাত থকা সকলেও কৰিছিল।