---
title:  থোমাৰ সাক্ষ্য।
date:   13/11/2024
---

`যোহনঃ ২০:১৯-৩১ পদ পঢ়ক। বিশ্বাস আৰু সন্দেহৰ বিষয়ে থোমাৰ কাহিনীৰ পৰা আমি কি শিকিব পৰো? থোমাই কি ডাঙৰ ভুল কৰিছিল?`

খ্ৰীষ্টই শিষ্য সকলৰ আগত তেওঁৰ পুনৰুত্থানৰ পিছত নিজকে প্ৰকাশিত কৰিছিল, যেতিয়া তেওঁলোকে ভয়ৰ বাবে একেলগে এটা কোঠাত বন্ধ কৰি ৰাখিছিল। থোমা তেওঁলোকৰ লগত নাছিল। পাছত তেওঁ আন শিষ্য বিলাকৰ পৰা পুনৰুত্থানৰ খবৰ শুনিছিল, কিন্তু তেওঁ নিৰাশ হৈছিল। তেওঁৰ ৰাজ্যৰ ছবিখনৰ লগত মিল খোৱা নাছিল। আৰু লগেত, তেওঁ নিশ্চয় ভাবিছিল যে যীচুৱে নিজকে কিয় ইয়াত নথকা সময়ত আনৰ আগত প্ৰকাশ কৰিব।

থোমাই কৈছিল, “তেওঁৰ হাতত গজালৰ চিন নেদেখিলে আৰু গজালৰ সেই চিনত মোৰ আঙুলি নুসুমুৱালে আৰু তেওঁৰ কোষত হাত নুসুমুৱালে মই কোনোমতে বিশ্বাস নকৰো।” (যোহনঃ ২০:২৫)।

থোমাই নিজৰ বিশ্বাসৰ চৰ্তবোৰ নির্দ্ধাৰণ কৰি লৈছিল। যীচুত বিশ্বাস কৰাৰ এই পদ্ধতি যোহন পুস্তকত বাৰে বাৰে প্ৰকাশ পাইছে। নীকদীমে যীচুক এইদৰে উত্তৰ দিছিল, “মানুহ বুঢ়া হ’লে, কেনেকৈ তেওঁৰ জন্ম হ’ব পাৰে?” (যোহনঃ ৩:৪)। নাদৰ ওচৰৰ তিৰোতাজনীয়ে সুধিছিল, “হে মহাশয়, তুলিবলৈ আপোনাৰ পাত্ৰ নাই, নাদো দ; তেন্তে সেই জীৱনময় পানী ক’ৰ পৰা পায়?” (যোহনঃ ৪:১১)। পিঠা আৰু মাছ খুউৱা মানুহৰ জাকটোৱে সুধিছিল, “আমি দেখিয়েই তোমাত বিশ্বাস কৰিবলৈ, তুমি কি চিন দেখুৱাইছা?” (যোহনঃ ৬:৩০)।

এই “দেখা আৰু তাৰপিছত বিশ্বাস কৰা” দৃষ্টিভঙ্গী যিটো যোহনৰ শুভবাৰ্ত্তাৰ বিৰোধিতা কৰে। যেতিয়া যীচুৱে পুনৰুত্থানৰ পিছত থোমাক লগ পাইছিল, তেতিয়া তেওঁ তেওঁক তেওঁৰ পুনৰুত্থিত শৰীৰটোক আহি চাবলৈ আৰু স্পৰ্শ কৰিবলৈ মাতিছিল। কিন্তু ইয়াৰ পিছত তেওঁ কৈছে-“যিবিলাকে নেদেখিও বিশ্বাস কৰে, তেওঁবিলাকেই ধন্য” (যোহনঃ ২০:২৯)।

ঈশ্বৰৰ বাক্যৰ যোগেদি আৰু ব্যক্তিগত অভিজ্ঞতাৰ যোগেদি আৰু সৃষ্টিৰ যোগেদি আমাক যীচুত আমাৰ বিশ্বাসৰ বাবে অবিশ্বাস্য ভাৱে প্ৰমাণ দিয়া হৈছে।

`যদি কোনোবাই আপোনাক সোধে, আপুনি যীচুত কিয় বিশ্বাস কৰে? আপুনি কি ক’ব?`