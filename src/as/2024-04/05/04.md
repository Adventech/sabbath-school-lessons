---
title:  “হে মহাশয়, সেই পানী মোক দিয়ক”।
date:   29/10/2024
---

আৰু মই তোমালোকৰ ওপৰত শুচি জল ছটিয়াম, তাতে তোমালোক শুচি হ’বা; মই তোমালোকৰ আটাই অশৌচৰ পৰা আৰু তোমালোকৰ আটাই মূৰ্ত্তিৰ পৰা তোমালোকক শুচি কৰিম। মই তোমালোকক এক নতুন হৃদয় দিম আৰু তোমালোকৰ অন্তৰত এক নতুন আত্মা স্থাপন কৰিম; আৰু মই তোমালোকৰ শৰীৰৰ পৰা শিলৰূপ মন গুচাই তোমালোকক মাংস ৰূপ মন দিম আৰু মই তোমালোকৰ অন্তৰত মোৰ আত্মা স্থাপন কৰি, তোমালোকক মোৰ বিধিবোৰত চলাম; তাতে তোমালোকে মোৰ শাসন-প্ৰণালীবোৰ পালন কৰি সেই মতে কাৰ্য কৰিবা” (যিহিস্কেলঃ ৩৬:২৫-২৭)।

`যিহিস্কেলঃ ৩৬:২৫-২৭ পদত যীচুৱে নীকদীমক আৰু নাদৰ কাষত থকা তিৰোতাজনীক দিব বিচৰা সত্যবোৰ কেনেকৈ প্ৰতিফলিত কৰিছে?`

দুয়োটা ক্ষেত্ৰতে যীচুৱে এই লোক বিলাকক আত্মিক সত্যতাৰ বিষয়ে ক’বলৈ বিচাৰিছিল, যদিও তেওঁ তেনে কৰিবলৈ প্ৰাকৃতিক জগতৰ পৰা দৃষ্টান্ত ব্যৱহাৰ কৰিছিল।

দুয়োজন ব্যক্তিয়েই নিশ্চিতভাৱে প্ৰথমতে, যীচুৱে কি বুজাব বিচাৰিছিল সেয়া বুজি পোৱা নাছিল। নীকদীমে সুধিছিল যে, এজন মানুহৰ পুনৰাই জন্ম কেনেকৈ হ’ব পাৰে? অৰ্থাৎ তেওঁ মাকৰ গৰ্ভত দ্বিতীয়বাৰ সোমাই কেনেকৈ জন্মিব পাৰে? নীকদীমে স্পষ্টভাৱে সাংসাৰিক আৰু পাৰ্থিৱ ভাৱে চিন্তা কৰিছিল, যদিও যীচুৱে তেওঁক স্পষ্টভাৱে আত্মিক সত্যৰ দিশে আঙুলিয়াই দিছিল। এই তিৰোতাজনীয়েও পানীৰ বিষয়ে যীচুৱে কোৱা কথাখিনি আক্ষৰিক অৰ্থত লৈছিল যেতিয়া যীচুৱে স্পষ্ট ভাৱে আত্মিকৰ বিষয়ে কৈছিল।

যীচুৱে জীৱনময় পানীৰ বিষয়ে কোৱা কথাষাৰ শুনি তিৰোতাজনীয়ে কৈছিল, “মোৰ পিয়াহ যেন নালাগে, আৰু পানী তুলিবলৈ যেন ইয়ালৈ নাহো। এই নিমিত্তে সেই পানী মোক দিয়ক” (যোহনঃ ৪:১৫)। তাই যুক্তি দিছিল যে যীচুৱে আগবঢ়োৱা পানীৰ যোগেদি তাই নাদৰ পৰা পানী আনিবলৈ যোৱাৰ পৰা আঁতৰি থাকিব, যাৰ ফলত আনৰ লগত সন্মুখীন হোৱাৰ আশংকা কম হ’ব। যীচুৱে খাবলৈ পানী বিচৰাৰ পৰা তিৰোতাজনীয়ে তেওঁক খাবলৈ পানী বিচৰালৈকে কথা-বতৰাবোৰ ইমান সোনকালে পৰিবৰ্তন হ’ল, সঁচাকৈয়ে এইটো আকৰ্ষণীয়।

`যোহনঃ ৪:১৬ পদ পঢ়ক। তিৰোতাগৰাকীয়ে কৰা অনুৰোধৰ প্ৰতি যীচুৱে কেনেধৰণৰ প্ৰতিক্ৰিয়া জনাইছিল?`

হঠাতে যীচুৱে বাৰ্ত্তালাপৰ দিশটো সলনি কৰি তিৰোতা গৰাকীৰ স্বামীক মাতি আনিবলৈ আহ্বান জনায়। বিষয়Ëটাৰ হঠাৎ পৰিবৰ্তন কিয়? তিৰোতাজনীৰ কৰা কাৰ্যৰ পৰা এৰাই চলাৰ ইংগিত দিয়ে। যীচুৱে তাইৰ হৃদয় পঢ়িব পাৰিছিল। তাই নিৰাময় পাবলৈ নিজৰ পৰিস্থতিৰ সন্মুখীন হ’ব লাগিব। তেওঁ দান কৰিব বিচৰা বৰটিক এই আত্মাটিয়ে গ্ৰহণ কৰিব পৰাৰ আগেতই তাইক তাইৰ পাপ আৰু ত্ৰাণকৰ্ত্তা জনাক চিনিব পৰা অৱস্থাটোলৈ আনিব লাগিব।