---
title:  মুখামুখি হোৱাৰ সময় নির্দ্ধাৰণ।
date:   27/10/2024
---

`যোহনঃ ৪:১-৪ পদ পঢ়ক। যীচুক চমৰীয়াৰ মাজেদি লৈ যোৱাৰ মূল কাৰণটো কি আছিল?`

ফৰীচী সকলে আৱিষ্কাৰ কৰিছিল যে যীচুৰ শিষ্যসকলে যোহন ডুবকতকৈ অধিক লোকক বাপ্তিষ্ম দিছিল। এই পৰিস্থতিয়ে যোহনৰ অনুগামী আৰু যীচুৰ মাজত এক চিন্তাজনক সমস্যাৰ সৃষ্টি কৰিব পাৰে। যোহনৰ শিষ্য সকলে, স্বাভাৱিকতে, তেওঁলোকৰ প্ৰভুৰ সুনাম আৰু মৰ্যাদাৰ বাবে ঈৰ্ষা কৰিছিল (যোহনঃ ৩:২৬-৩০)। যোহনে এটা ভাল উত্তৰ দিছিল যে “তেওঁ বাঢ়ি বাঢ়ি যাব লাগে, কিন্তু মই সৰু হৈ হৈ যাব লাগে” (যোহনঃ ৩:৩০)। সম্ভৱতঃ সংঘাতৰ পৰা আঁতৰি থাকিবলৈ যীচুৱে গালীললৈ যাবলৈ যিহূদীয়া এৰি গৈছিল। সেই দুটা স্থানৰ মাজত চমৰীয়াই আছিল আটাইতকৈ পোনপটীয়া পথ যদিও সেয়া একমাত্ৰ সম্ভৱপৰ পথ নাছিল। নিষ্ঠাৱান যিহূদী সকলে পেৰিয়াৰ মাজেৰে পূৱ দিশে যাবলৈ এটা দীঘলীয়া পথ অতিক্ৰম কৰিব পাৰে। কিন্তু যীচুৰ চমৰীয়াত কাৰ্য কৰিব লগা আছিল।

`যোহনঃ ৪:৫-৯ পদ পঢ়ক। যীচুৱে এই সুযোগ কেনেকৈ ব্যৱহাৰ কৰি নাদৰ ওচৰত থকা তিৰোতা গৰাকীৰ সৈতে আলোচনা আৰম্ভ কৰিছিল?`

যাকোবৰ নাদটো চুখৰ ঠিক ওচৰতে আছিল, আনহাতে তিৰোতা গৰাকী থকা ঠাইৰ পৰা চুখৰ নামৰ ঠাইখন প্ৰায় এক মাইল (১.৫ কিলোমিটাৰ) দূৰত আছিল। শিষ্য সকলে খাদ্য কিনিবলৈ নগৰলৈ যোৱাৰ সময়ত যীচুৱে নাদৰ ওচৰত বহি আছিল। নাদৰ শীতল পানী পান কৰাৰ সুবিধা নাছিল। যেতিয়া তিৰোতাজনীয়ে পানী তুলিবলৈ আহিল, তেতিয়া তেওঁ তাইক পানী বিচাৰিলে।

যোহন ৩ অধ্যায়ত যিহূদী সকলৰ এজন শাসক আৰু ৰবিৰ নীকদীমে যীচুৰ ওচৰলৈ আহিবলৈ নিজকে সৰু কৰাটো আচৰিত আছিল। মানুহে গম নাপাবৰ বাবে তেওঁ ৰাতি আহিছিল। কিন্তু যোহন ৪ অধ্যায়ত তিৰোত গৰাকী দিনৰ পোহৰতো লুকাই থাকে, হয়তো দিনËটাৰ আৰম্ভণি বা শেষত ঠাণ্ডা হোৱাৰ সময়ত অহা আন তিৰোতা সকলৰ পৰা এৰাই চলিবৰ কাৰণে অন্য সময়ত আহিছিল। কাৰণ, পানী আনিবলৈ তাই ইমান দূৰ কিয় গৈছিল আৰু দিনËটাৰ মাজভাগত যেতিয়া গৰম আছিল? তাই তাত যোৱাৰ কাৰণ যিয়েই নহওঁক কিয়, যীচুক লগ পোৱাটোৱে তাইৰ জীৱন সলনি কৰি দিয়ে।

`ইয়াৰ পিছত কি দৃশ্য দেখিবলৈ পোৱা যায়? এজন যিহূদী শিক্ষকৰ বিপৰীতে এগৰাকী সুনাম নথকা চমৰীয়া তিৰোতাৰ তুলনা কৰা হৈছে। কি যে পাৰ্থক্য ! আৰু তথাপিও এই সঠিক প্ৰেক্ষাপটতে এটা উল্লেখযোগ্য মুখামুখিৰ সূচনা হয়।`