---
title:  নাদৰ ওচৰত থকা তিৰোতা গৰাকী।
date:   28/10/2024
---

`যোহনঃ ৪:৭-১৫ পদ পঢ়ক। যীচুৱে এই তিৰোতা গৰাকী লগ পোৱাৰ সময়ত কেনেকৈ সাক্ষ্য দিবলৈ আৰম্ভ কৰিছিল?`

“যিহুদী আৰু চমৰীয়া সকলৰ মাজত থকা ঘৃণাই যীচুক অকণমান দয়া যঁচাত তিৰোতাজনীক বাধা দিছিল, কিন্তু ত্ৰাণকৰ্ত্তা জনাই তাইৰ অন্তৰৰ চাবিটোক বিচাৰি আছিল আৰু ঐশ্বৰিক প্ৰেমত ওপজা কাৰ্য ব্যৱস্থাৰে তেওঁ পানীৰ বাবে নিবেদন কৰিছিল, নিবেদন গ্ৰাহ কৰা নহ’ল, দয়া দেখুৱা নহ’ল। হয়তো দয়াৰ প্ৰাৰ্থনাক প্ৰত্যাখ্যান কৰা যাব পাৰে, কিন্তু আস্থাই আস্থাক জগাই দিয়ে।”-সৰ্ব যুগৰ আকাংক্ষা, ১৮৪ পৃষ্ঠা।

নীকদীমৰ সৈতে তেওঁৰ কথা-বাৰ্ত্তা হোৱাৰ দৰেই যীচুৱে আনৰ হৃদয়ত কি আছে তাৰ বিষয়ে জানে। এজন যিহূদীয়ে এগৰাকী চমৰীয়াৰ পৰা এনে সহায় বিচৰা বুলি তাই আচৰিত হোৱাৰ বাবে যীচুৱে পোনপটীয়াকৈ উত্তৰ দি কৈছিল, “ঈশ্বৰৰ দান কেনে আৰু তোমাৰ আগত, মোক পানী খাবলৈ দিয়া বুলি খোজা জন বা কোন, ইয়াক জনা হ’লে, তুমি তেওঁত খুজিলাহেঁতেন, আৰু তেৱোঁ তোমাক জীৱনময় পানী দিলেহেঁতেন” (যোহনঃ ৪:১০)।

তিৰোতাজনীয়ে নীকদীম নতুন জন্মৰ বিষয়ে সোধাৰ দৰেই প্ৰশ্ন কৰিছিল “এইবোৰ কেনেকৈ হ’ব পাৰে?” (যোহনঃ ৩:৯)। তাই কৈছিল, “হে মহাশয়, তুলিবলৈ আপোনাৰ পাত্ৰ নাই, নাদো দ; তেন্তে সেই জীৱনময় পানী ক’ৰ পৰা পায়?” (যোহনঃ ৪:১১)। দুয়োটা ক্ষেত্ৰতে যীচুৱে তেওঁলোকক (এজন বিশিষ্ট শিক্ষক, আনজন, সন্দেহবাদী চৰিত্ৰৰ চমৰীয়া তিৰোতা) শুনিব আৰু বুজিবলগীয়া আত্মিক সত্যবোৰলৈ আঙুলিয়াই দিছিল। প্ৰতিটো ক্ষেত্ৰতে যীচুৱে মূলতঃ তেওঁলোক দুয়োকে একে কথাই কৈছিলঃ তেওঁলোকক পৰিবৰ্তন হোৱাৰ অভিজ্ঞতা লাভ কৰা প্ৰয়োজন।

`জীৱনময় পানীৰ বিষয়ে যীচুৱে কোৱা কথাৰ পুৰণি নিয়মৰ মূল বিষয়বস্তুটো কি? (যিৰিঃ ২:১৩; জখৰীয়াঃ ১৪:৮)।`

জীৱনৰ বাবে পানীৰ প্ৰয়োজন; পানী অবিহনে মানুহ জীয়াই থাকিব নোৱাৰে, আৰু সেয়েহে পানীও অনন্ত জীৱনৰ এক শক্তিশালী আৰু উপযুক্ত প্ৰতিচ্ছবি হ’ব পাৰে। সেয়েহে যীচুৱে এইদৰে কৈছে, “মই যি পানী দিম, তাক যি কোনোৱে খায়, তেওঁৰ কেতিয়াও পিয়াহ নালাগিব; বৰং মই যি পানী তেওঁক দিম, সেই পানী তেওঁৰ ভিতৰত অনন্ত জীৱনলৈকে বু১বুৰাই ওলাই থকা পানীৰ ভুমুক হ’ব” (যোহনঃ ৪:১৪)।

`যোহনঃ ৭:৩৭,৩৮ পদ পঢ়ক। এই পদবোৰত যীচুৱে আমাক কি কৈছে, আৰু তেওঁ ইয়াত যি প্ৰতিজ্ঞা কৰিছে, সেইবোৰ আমি কেনেকৈ অনুভৱ কৰো?`