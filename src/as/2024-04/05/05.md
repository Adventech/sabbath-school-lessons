---
title:  যীচুৰ প্ৰকাশিত বাক্য।
date:   30/10/2024
---

`যোহনঃ ৪:১৬-২৪ পদ পঢ়ক। যীচুৱে যে এই তিৰোতাজনীৰ গভীৰ গোপনীয়তাবোৰ জানে সেই বিষয়ে তাইক দেখুৱাবলৈ তেওঁ কি কৰিছিল?`

সত্যৰ পোহৰটো পোনে পোনে চাব নোৱাৰাকৈ অন্ধকাৰ কৰি তোলা হৈছিল। যীচুক ভাৱবাদী হিচাবে চিনি পোৱাৰ সময়ত তিৰোতা জনীয়ে পুনৰ পৰিহাৰ কৰাৰ চেষ্টা কৰিছিল। তাই যিহূদী আৰু চমৰীয়া সকলৰ মাজত উপাসনাৰ স্থানক লৈ হোৱা ধর্মীয় বিতৰ্কৰ বিষয়ে এটা প্ৰশ্ন সুধিছিল।

ইয়াৰ উত্তৰত যীচুৱে কয় যে চমৰীয়া সকলে কি সেৱা-উপাসনা কৰে তাক তেওঁলোকে নাজানে। তেওঁলোকৰ সেৱা-উপাসনা আছিল যিহূদী আৰু পৌত্তলিক ধৰ্মৰ সংশ্লেষণ বা সংমিশ্ৰণ। যিহূদী সকলে নিজকে প্ৰকাশ কৰা ঈশ্বৰক সেৱা কৰিছিল-এজন চমৰীয়াৰ বাবেও আন এক গুৰত্বপূৰ্ণ স্বীকাৰ কৰিবলগীয়া কথা আছিল।

সত্য ঈশ্বৰৰ সেৱা কৰাৰ কোনো নিদ্ধৰ্াৰিত ঠাই নাই। সেয়েহে উপাসনা কৰা স্থানৰ বিষয়টো বাৰ্ত্তালাপৰ লগত অপ্ৰাসংগিক আছিল। কিয়নো ঈশ্বৰ আত্মা আৰু তেওঁক উপাসনা কৰা সকলে আত্মা আৰু সত্যতাৰে তেওঁক সেৱা কৰিব লাগিব। তিৰোতা গৰাকীয়ে যীচুৱে প্ৰকাশ কৰা স্পষ্ট সত্যক গ্ৰহণ কৰিলে আৰু অধিককৈ কাৰ্যৰ বাবে সাজু হ’ল।

`যোহনঃ ৪:২৫,২৬ পদ পঢ়ক। যীচুৱে তাইৰ আগত কেনেকৈ নিজৰ পৰিচয় প্ৰকাশ কৰিছিল?`

চাৰিওটা শুভবাৰ্ত্তাতে তেওঁৰ সোধবিচাৰৰ আগৰ একমাত্ৰ অংশ হৈছে এইটোৱেই য’ত যীচুৱে কাৰোবাক তেওঁ যে মচীহ সেই বিষয়ে স্পষ্টকৈ কৈছিল। আৰু তেওঁ সেইটো কৰিছিল, কোনো বৃহৎ মানুহ ভীৰৰ মাজত বা গুৰুত্বপূৰ্ণ ব্যক্তিৰ ওচৰত নহয়, কিন্তু এগৰাকী নীচ চমৰীয়া তিৰোতাৰ ওচৰত, অকলে যাকোবৰ নাদৰ ওচৰত। বিচ্ছিন্ন আৰু অকলশৰীয়া অনুভৱ কৰা যিকোনো অকলশৰীয়া আত্মাৰ প্ৰতি সহায় কৰাৰ প্ৰতি তেওঁৰ আগ্ৰহ আছিল।

`আৰু সেই বাবেই এই তিৰোত গৰাকীৰ বাবে, যিজনা কেৱল বিদেশী সংস্কৃতিৰ নাছিল, আৰু উচ্চতম নৈতিক চৰিত্ৰৰো নাছিল, যীচুৱে তেওঁ যে কোন সেই কথা মুকলিকৈ প্ৰকাশ কৰিছে। আৰু তাইৰ আটাইতকৈ গোপনীয় কথাৰ বিষয়ে তেওঁ জনা আৰু প্ৰকাশ কৰাটোৱেই এই তিৰোতা গৰাকীৰ তেওঁৰ ওপৰত বিশ্বাস কৰাৰ এটা ডাঙৰ কাৰণ দিলে।`