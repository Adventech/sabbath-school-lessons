---
title:  অতিৰিক্ত অধ্যয়ন পাঠ
date:   01/11/2024
---

“তাই ত্ৰাণকৰ্ত্তাজনাক পোৱাৰ লগে লগে চমৰীয়াৰ তিৰোতা জনীয়ে আন ব্যক্তিকো তেওঁৰ ওচৰলৈ আনিছিল। তাই নিজকে তেওঁৰ শিষ্য সকলতকৈয়ো অধিক কাৰ্যক্ষম মিচনাৰী বুলি প্ৰমাণ কৰিছিল। চমৰীয়া যে এখন উৎসাহজনক পথাৰ আছিল তাৰ একো চিন শিষ্য বিলাকে দেখা নাছিল। তেওঁ বিলাকৰ ভাৱধাৰা, ভৱিষ্যতে হ’বলগীয়া এটা সৰ্ববৃহৎ কাৰ্যৰ ওপৰতহে স্থিৰ হৈ আছিল। সেই মুহূৰ্ত্ততেই তেওঁ বিলাকৰ চাৰিওফালে থকা গোটাবলগীয়া শস্যক চোৱা নাছিল। কিন্তু সেই তিৰোতা জনীৰ যোগেদি যাক সিহঁতে অৱজ্ঞা কৰিছিল গোটেই নগৰবাসী ত্ৰাণকৰ্ত্তাজনাৰ কথা শুনিবলৈ আহিছিল। অতি কম সময়ৰ ভিতৰতেই তাই তাইৰ স্বজাতিলৈ পোহৰ আনিছিল।

এই তিৰোতাজনীয়ে খ্ৰীষ্টত সম্পন্ন কৰা এটা ব্যৱহাৰিক বিশ্বাসৰ কাৰ্যক সূচায়। প্ৰতিজন প্ৰকৃত শিষ্য এজন মিছনাৰী হৈ ঈশ্বৰৰ ৰাজ্যত জন্ম গ্ৰহণ কৰে। যিজনে জীৱন জল পান কৰে তেওঁ স্বয়ং এটা জীৱনৰ ভুমুকত পৰিণত হয়। গ্ৰহণ কৰোতাজন দান কৰোতাত পৰিণত হয়। এজন ব্যক্তিৰ ভিতৰত খ্ৰীষ্টৰ অনুগ্ৰহ, মৰুভূমিত থকা এটি নিজৰাৰ নিচিনা, যি সকলোকে নিৰ্মল ঠাণ্ডা পানী দিয়ে আৰু মৰিবলৈ ওলোৱা ব্যক্তি সকলক জীৱনৰ জল পান কৰিবলৈ আগ্ৰহী কৰি তোলে।”-সব যুগৰ আকাংক্ষা, পৃষ্ঠা-১৯৫।