---
title:  চমৰীয়া তিৰোতাৰ সাক্ষ্য।
date:   31/10/2024
---

`যোহনঃ ৪:২৭-২৯ পদ পঢ়ক। তিৰোতাজনীয়ে কি আচৰিত ধৰণৰ পদক্ষেপ লৈছিল?`

শিষ্য সকল সেই সময়ত আহি পোৱাৰ বাবে তিৰোতাজনীৰ সৈতে যীচুৱে কৰা কম্বোপকথনত বাধা আহি পৰিছিল। যদিও তেওঁ এজনী তিৰোতাৰ লগত কথা পতাৰ বাবে আচৰিত হৈছিল, তথাপি তেওঁলোকে তেওঁক কোনো প্ৰশ্ন কৰা নাছিল। কিন্তু তেওঁলোকে তেওঁক খাবলৈ আহ্বান জনাইছিল।

ইফালে তিৰোতা গৰাকীয়ে নিজৰ পানীৰ পাত্ৰটো এৰি থৈ নগৰলৈ লৰালৰিকৈ গৈ যীচুৰ লগত যি অভিজ্ঞতা লাভ কৰিছিল সেই বিষয়ে লোক বিলাকক জনাইছিল।

`যোহনঃ ৪:৩০-৪২ পদ পঢ়ক। তিৰোতা গৰাকীয়ে যীচুক লগ পোৱাৰ পিছত কি হৈছিল, আৰু এইটোৱে শুভবাৰ্ত্তা কেনেকৈ প্ৰচাৰ কৰিব পাৰি সেই বিষয়ে কি শিকাইছে?`

শস্য চপোৱাৰ বিষয়ে যীচুৱে কৰা আখ্যানে নগৰখনক বহুতৰে পৰিবৰ্তন হোৱাৰ কাহিনীত বাধা দিব পাৰে আৰু এইটো আচৰিত যেন লাগে। কিন্তু যোহনে বিচাৰিছিল যে আমি যাতে দেখা পাওঁ যীচুৱে কি ঘটি আছে তাক কেনেদৰে বুজি পাইছিল। চমৰীয়া তিৰোতা গৰাকীক পৰিত্ৰাণৰ ব্যৱস্থাৰ বিষয়ে জনোৱাটো তেওঁৰ বাবে আহাৰ গ্ৰহণ কৰাতকৈ অধিক গুৰুত্বপূৰ্ণ আছিল। আত্মাক অৰ্থাৎ মানুহক পৰিত্ৰাণৰ দিশলৈ লৈ যোৱাটোৱেই আছিল তেওঁৰ উদ্দেশ্য আৰু তেওঁ এই সুযোগ ব্যৱহাৰ কৰি তেওঁৰ শিষ্য সকলক সকলো মনুষ্যৰ আগত শুভবাৰ্ত্তা বিলাবলৈ অনেক জৰুৰী কথা শিকাইছিল।

যোহনৰ শুভবাৰ্ত্তাত বহুতো গুৰুত্বপূৰ্ণ কথা আছে। নিশ্চয়কৈ যোহনঃ ৪:৩৯-৪২ পদ ইয়াৰ ভিতৰত আছে। বহুতো চমৰীয়া লোকে বিশ্বাস কৰিছিল কাৰণ সাক্ষ্য দিয়া তিৰোতা জনীয়ে এইদৰে তেওঁলোকৰ আগত গৈছিল, “মই যি যি কৰিলো, সেই সকলোকে তেওঁ মোক ক’লে” (যোহনঃ ৪:৩৯ পদ)।

চমৰীয়া সকলে যীচুক তেওঁলোকৰ লগত থাকিবলৈ অনুৰোধ কৰিছিল। যীচুৰ বাক্যৰ কাৰণে আৰু বহুতো লোকে বিশ্বাস কৰিলে। “কিয়নো আমি নিজে শুনিলো, আৰু জানো যে, এওঁ স্বৰূপেই জগতৰ ত্ৰাণকৰ্ত্তা।” (যোহনঃ ৪:৪২ পদ)।

`এজন ব্যক্তিৰ সাক্ষ্যত কিমান শক্তিশালী হ’ব পাৰে সেই বিষয়ে এই কাহিনীয়ে আমাক কি কয়? যীচুৱে আপোনাৰ জীৱনত যি কৰিছে তাৰ আপুনি কিমান শক্তিশালী সাক্ষ্য?`