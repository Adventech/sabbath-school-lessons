---
title:  চমৰীয়া তিৰোতাৰ সাক্ষ্য
date:   26/10/2024
---

### এই সপ্তাহৰ অধ্যয়ন পাঠঃ
যোহনঃ ৪:১-৪২; যোহনঃ ৩:২৬-৩০; যিৰিমিয়াঃ ২:১৩; জখৰীয়াঃ ১৪:৮; যিহিস্কেলঃ ৩৬:২৫-২৭ পদ।

> <p>মুখস্থ পদ</p>
> “তেওঁলোকে সেই তিৰোতাক ক’লে, এতিয়া তোমাৰ কথাৰ কাৰণে বিশ্বাস কৰো, এনে নহয়; কিয়নো আমি নিজে শুনিলো, আৰু জানো যে এওঁ স্বৰূপেই জগতৰ ত্ৰাণকৰ্ত্তা” (যোহনঃ ৪:৪১,৪২)।

চমৰীয়া সকল কোন আছিল? ৭২২ খ্ৰীষ্টপূৰ্বত উত্তৰ দিশৰ ৰাজ্যৰ ইস্ৰায়েল সকলক অচূৰীয়া সকলে বন্দী কৰি নিছিল। ৰাজনৈতিক স্থতি টনকিয়াল কৰিবলৈ অচূৰীয়া সকলে তেওঁলোকৰ বন্দী সকলক তেওঁলোকৰ সমগ্ৰ ৰাজ্যখনত বিয়পাই দিছিল। ঠিক তেনেদৰে উত্তৰ ৰাজ্যত জনবসতি স্থাপন কৰিবলৈ আন জাতিৰ পৰা বন্দী সকলক অনা হৈছিল আৰু এই সকল চমৰীয়া হৈ পৰিছিল, যিসকলে তেওঁলোকৰ নিজৰ যিহূদী ধৰ্ম পালন কৰিছিল।

কিন্তু তেওঁলোকৰ আৰু যিহূদী সকলৰ মাজত সম্পৰ্ক ভাল নাছিল। উদাহৰণ স্বৰূপে যিহূদী সকল বাবিলৰ পৰা উভতি অহাৰ সময়ত চমৰীয়া সকলে মন্দিৰ পুনৰ নিৰ্মাণ কাৰ্যৰ বিৰুদ্ধে কাম কৰিছিল। ইফালে চমৰীয়া সকলে গেৰিজিম পৰ্বতত নিজৰ মন্দিৰ নিৰ্মাণ কৰিছিল। কিন্তু এই মন্দিৰটো যিহূদী শাসক জন হাইৰাকনাছে ১২৭ খ্ৰীষ্টপূৰ্বত ধ্বংস কৰিছিল।

খ্ৰীষ্টৰ সময়তো এই শত্ৰুতা অব্যাহত আছিল। যিহূদী সকলে যিমান পাৰে চমৰীয়া সকলৰ পৰা এৰাই চলিছিল। যদিও বেপাৰ বাণিজ্য চলি আছিল, অন্যান্য পাৰস্পিৰিক ক্ৰিয়া-কলাপ নিষিদ্ধ আছিল। যিহূদী সকলে চমৰীয়া সকলৰ পৰা ধাৰ লোৱা নাছিল বা আনকি তেওঁলোকৰ পৰা কোনো দয়া লাভ কৰা নাছিল। এই প্ৰসংগত যোহনে যীচু নাদৰ ওচৰত, তিৰোত গৰাকী আৰু চমৰীয়াৰ চুখৰ নগৰৰ লোক সকলৰ মাজত হোৱা বাৰ্ত্তালাপৰ কথা কৈছে।