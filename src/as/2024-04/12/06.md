---
title:  যীচু আৰু মৰিয়ম।
date:   19/12/2024
---

`যোহনঃ ২০:১১-১৩ পদ পঢ়ক। ইয়াত কি ঘটিছিল সেইয়া দেখুৱাইছে যে কিয় এতিয়াও খালী হৈ থকা মৈদামৰ বিষয়ে বুজি পোৱা নাছিল?`

ইয়াৰ আগৰ পদত মৰিয়মৰ অন্তিম প্ৰসংগটো হ’ল তাই পিতৰ আৰু যোহনক খালী মৈদামটোৰ বিষয়ে কোৱা (যোহনঃ ২০:২)। তেওঁবিলাকে দৌৰি মৈদামৰ ওচৰলৈ গ’ল, কিন্তু তাই অলপ পিছত তালৈ উভতি আহিল। পিতৰ আৰু যোহনে মৈদামটো চোৱাৰ পিছত সেই ঠাই এৰি নিজৰ ঘৰলৈ গুচি গ’ল। কিন্তু মৰিয়মে মৈদামৰ বাহিৰত থিয় হৈ কান্দি কান্দি তাতে আছিল। নিঃসন্দেহে যোৱা কেইদিন ধৰি তাই অনেক ক্ৰন্দন কৰিছিল। আৰু এতিয়াও কান্দি আছিল। তাই অলপ ভিতৰলৈ চা পৰি চালে।

তাই আচৰিত হ’ল যে যীচুৰ মৃতদেহ শুৱাই থোৱা ঠাইত বহি থকা বগা কাপোৰ পিন্ধা দুজন স্বৰ্গদূত মৈদামত আছিল। তেওঁলোকে তাইক সুধিলে, “হে নাৰী কিয় কান্দিছা?” (যোহনঃ ২০:১৩)। তাই দুখেৰে উত্তৰ দিছিল যে “কোনোবাই মোৰ প্ৰভুক নিলে ; কিন্তু তেওঁক থলে বা ক’ত তাক নাজানো” (যোহনঃ ২০:১৩)।

`যোহনঃ ২০:১৪-১৮ পঢ়ক। মৰিয়মৰ বাবে কি সকলোবোৰ সলনি হ’ল?`

চকুলোৰে ম্লান হৈ পৰা দু-চকুৰে মৰিয়মে ঘূৰি চাই দেখিলে যে তাইৰ পিছফালে কোনোবা এজন থিয় হৈ আছে। স্বৰ্গদূত সকলৰ দৰেই এজন অচিনাকি ব্যক্তিয়ে সুধিছে, “হে নাৰী, কিয় কান্দিছা? কাক নো বিচাৰিছা?” (যোহনঃ ২০:১৫)। তেওঁ তেওঁক বাৰীচোৱা বুলি ভাবিলে, আৰু যীচুৰ মৃতদেহ বিচাৰি উলিওৱাত তেওঁৰ সহায় বিচাৰিলে।

অচিনাকি লোকজনে এটা শব্দ ক’লে, “অ’ মৰিয়ম”। এইটো আছিল এনে এটা বাক্যৰ প্ৰকাশ যিটোৱে পৃথিৱীখনক সলনি কৰি পেলালে। হঠাতে আচৰিত হোৱা মৰিয়মে চিনি পালে যে পুনৰুত্থিত যীচুৱে তাইৰ লগত কথা পাতিছে আৰু তাই তেতিয়া তেওঁক চিনি পালে। যীচুৱে জোৰ দি ক’লে যে তাই তেওঁক নুচুব, কিয়নো তেওঁ তেওঁৰ পিতৃৰ ওচৰলৈ উঠি যাব। কিন্তু তাইৰ কাম হ’ল যীচুৱে তাইক যি কৈছিল তাক শিষ্য বিলাকক কোৱা “যি জনা মোৰ পিতৃ, আৰু তোমালোকৰ পিতৃ, আৰু মোৰ ঈশ্বৰ, আৰু তোমালোকৰ ঈশ্বৰ, তেওঁৰ ওচৰলৈ মই উঠি যাওঁ, ইয়াকে তেওঁবিলাকক কোৱাগৈ” (যোহনঃ ২০:১৭)। মৰিয়মে নিজৰ কৰিবলগীয়া কাৰ্য পূৰণ কৰিলে। তাই শিষ্য সকলক ক’লে যে, তাই প্ৰভুক দেখিলে আৰু লগেত তেওঁ তাইক কোৱা সকলো কথা তেওঁবিলাকক ক’লে (যোহনঃ ২০:১৮)।

`১ কৰিন্থীয়াঃ ১৫:১২-২০ পদ পঢ়ক। পৌলৰ মতে, খ্ৰীষ্ট যদি মৃত্যুৰ পৰা পুনৰুত্থিত নহ’লহেঁতেন আমাৰ খ্ৰীষ্টিয়ান বিশ্বাসৰ কি লাভ হ’লহেঁতেন?`