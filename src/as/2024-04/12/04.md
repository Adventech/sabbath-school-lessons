---
title:  “সিদ্ধ হ’ল”।
date:   17/12/2024
---

যোহনঃ ১৯:১৭-২২ পদত দেখুৱাৰ দৰে পীলাতে ইব্ৰী, ৰোমীয়া আৰু গ্ৰীক ভাষাত এটা শিলালিপি লিখিছিল য’ত লিখা আছিল, “নাচৰতীয়া যীচু, যিহূদী বিলাকৰ ৰজা” (যোহনঃ ১৯:১৯)। ধৰ্মগুৰু সকলে ইয়াক সলনি কৰাটো বিচাৰিছিল। পীলাতৰ ওচৰত ইয়াৰ একো নাথাকিল, কেৱল শিলালিপিটো থাকি গৈছিল, যীচুৰ বিষয়ে সত্যৰ এক নিমাত সাক্ষী আৰু যীচুক ৰজা হিচাবে ক্ৰুচত সিংহাসনত অধিষ্ঠিত কৰা এটা চিন। ইয়াত যীচু, সঁচাকৈয়ে তেওঁলোকৰ ৰজা, যিহূদীবিলাকৰ ৰজা, এজন সাধাৰণ অপৰাধীৰ দৰে ক্ৰুচত ওলমি আছিল।

পীলাত নাইবা যিহূদী বিলাকতকৈয়ো অধিক এটা শক্তিয়ে যীচুৰ মূৰৰ ওপৰত এই ফলক লগোৱা কাৰ্যটোক পৰিচালনা কৰিছিল। ঈশ্বৰৰ সু-ব্যৱস্থাত ধৰ্মশাস্ত্ৰৰ অনুসন্ধান আৰু ধ্যান-অধ্যয়নৰ এটা মনোভাৱ জাগৃত কৰিবলগীয়া আছিল।

`যোহনঃ ১৯:২৫-২৭ পদ পঢ়ক। যীচুৰ মাতৃৰ বিষয়ে কি মৰ্মস্পশী দৃশ্য ক্ৰুচত ঘটিছিল?`

সেইদিনা ক্ৰুচৰ ওচৰত থিয় হৈ থকা সকলৰ ভিতৰত মাক মৰিয়মৰ সৈতে প্ৰিয় শিষ্য যোহনো আছিল। বহু বছৰৰ আগেত চিমিয়োনে এই অভিজ্ঞতাকে ভাৱবাণী কৰিছিল যেতিয়া যোচেফ আৰু মৰিয়মে যীচুক উৎসৰ্গা কৰিবলৈ মন্দিৰলৈ লৈ আহিছিল (লূকঃ ২:৩৪,৩৫ পদৰ সৈতে তুলনা কৰক)। এতিয়া তেওঁৰ মৃত্যুৰ সময়ত যীচুৱে তেওঁৰ মাতৃৰ সৈতে কথা পাতে। “হে নাৰী, চোৱা, তোমাৰ পুত্ৰ !” আৰু তেওঁ যোহনক কয়, “চোৱা , তোমাৰ মাতৃ !” (যোহনঃ ১৯:২৬,২৭)।

`যোহনঃ ১৯:২৮-৩০ পদ পঢ়ক। মৃত্যুৰ সময়ত যীচুৱে কোৱা “সিদ্ধ হ’ল” কথাষাৰৰ তাৎপৰ্য কি?`

২৮ পদত থকা গ্ৰীক শব্দ টেলেঅ (teleo)-ৰ অৰ্থ (সিদ্ধ কৰা, সম্পূৰ্ণ কৰা, সম্পন্ন কৰা) (“এতিয়া শেষ হ’ল), ৩০ পদত ব্যৱহাৰ কৰা “সিদ্ধ হ’ল” বাক্যটো একেটা অৰ্থকে প্ৰকাশ কৰিছে। তদু পৰি ইয়াৰ সৈতে জড়িত এটা শব্দ ২৮ পদতো শাস্ত্ৰৰ বচন সিদ্ধ হোৱাৰ কথা উল্লেখ আছে। দৃশ্যটো যিমানেই ভয়ানক নহওঁক কিয়, সকলো সিদ্ধ হৈছিল, সম্পন্ন হৈছিল, সম্পূৰ্ণ হৈছিল।

`যেতিয়া যীচুৱে কয় “সিদ্ধ হ’ল”, তেতিয়া পিতৃয়ে তেওঁক যি কাম কৰিবলৈ দিছিল, তেওঁ তাক সম্পূৰ্ণ কৰিছিল, সিদ্ধ কৰিছিল।`