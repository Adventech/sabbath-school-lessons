---
title:  অতিৰিক্ত অধ্যয়ন পাঠ
date:   20/12/2024
---

“পীলাতে যীচুক মুকলি কৰি দিবলৈ ইচ্ছা কৰিছিল। কিন্তু তেওঁ দেখা পাইছিল যে তেওঁ এই কামটো কৰিব নোৱাৰে। আনফালে নিজৰ উচ্চপদ আৰু মান-সন্মানকো তেওঁ ধৰি ৰাখিব লাগিব। সেয়ে নিজৰ জাগতিক ক্ষমতাক হেৰুৱাই লোৱাতকৈ তেওঁ এজন নিৰ্দোষীক বলি হ’বলৈ এৰি দিয়া কাৰ্যকে উত্তম দেখিছিল। এই একে ব্যৱস্থাৰে আমি কিমানেই লোকচান নভৰিবলৈ নাইবা দুখ-কষ্টৰ পৰা হাত সাৰিবলৈ নিয়ম বিৰুদ্ধ কাম কৰিছো আৰু নিজৰ নীতি আদৰ্শক বিসৰ্জন দিছো। নিজৰ বিবেক অন্তৰাত্মা আৰু কৰ্ত্তব্যই এফালে নিবলৈ খুজিলে, আত্মতুষ্টি, স্বাৰ্থপৰ স্বভাৱটোৱে আনফালে লৈ গৈছে। বৰ্তমানৰ চলিত অৱস্থাটো অতি শক্তিশালী ৰূপত হুৰ-হুৰাই ভুল দিশত গতি কৰিছে আৰু দুষ্টতাৰ লগত সনা পিঠাগুৰি হোৱাজনক অপৰাধৰ ঘোৰ অন্ধকাৰলৈ হুৰ-হুৰাই উটুৱাই লৈ যোৱা হৈছে।”-সৰ্ব যুগৰ আকাংক্ষা, পৃষ্ঠা-৭৩৮।

“যি মহান কামটোক কৰিবলৈ তেওঁ আহিছিল সেই কামটোক সম্পূৰ্ণ নকৰালৈকে খ্ৰীষ্টই প্ৰাণ ত্যাগ কৰা নাছিল আৰু ইয়াক সম্পূৰ্ণ কৰি এক দীঘল নিশ্বাস ত্যাগ কৰি তেওঁ কৈছিল “সিদ্ধ হ’ল”। যোহনঃ ১৯:৩০ পদ। যুদ্ধখন জয় কৰা হৈছিল। তেওঁৰ সোঁহাতখন আৰু তেওঁৰ বাহু দুখনে তেওঁক বিজয় দিয়াইছিল। এজন বিজয়ীৰ ৰূপত, তেওঁ তেওঁৰ বিজয় ধ্বজাখনক অনন্তকালৰ শীৰ্ষ স্থানত স্থাপন কৰিছিল। তাত স্বৰ্গদূতগণৰ মাজত জানো বিজয় উৎসৱ পালন কৰা হৈছিল? ত্ৰাণকৰ্ত্তাজনাৰ বিজয়ত আটাই স্বৰ্গবাসীয়ে হৰ্ষ-উল্লাস কৰিছিল। চয়তান চৰম ভাৱে পৰাজিত হৈছিল আৰু সি খুউৱ ভালকৈ জানিছিল যে তাৰ সাম্ৰাজ্যখনক সি হেৰুৱাই ল’লে।”-সৰ্ব যুগৰ আকাংক্ষা, পৃষ্ঠা-৭৫৮।