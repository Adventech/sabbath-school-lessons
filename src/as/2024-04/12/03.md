---
title:  চোৱা, এইজন মানুহ!
date:   16/12/2024
---

`যোহনঃ ১৮:৩৮-১৯:৫ পদ পঢ়ক। পীলাতে যীচুক মুকলি কৰি দিবলৈ লোক সকলক কেনেকৈ বুজাবলৈ চেষ্টা কৰিছিল?`

পীলাতে সত্যৰ বিষয়ে যীচুৰ পৰা জানিবলৈ তেওঁৰ উত্তৰৰ বাবে অপেক্ষা কৰা নাছিল। ইয়াৰ পৰিবৰ্তে লোকসমূহক বুজাবলৈ চেষ্টা কৰি তেওঁ পুনৰ ওলাই গৈছিল। কেৱল যীচুক মুক্ত কৰিবলৈ চেষ্টা কৰাৰ পৰিবৰ্তে তেওঁলোকৰ সৈতে আলোচনা কৰি পীলাতে নিজকে অসুবিধাত পেলাইছিল। ধর্মীয় গুৰুসকলে বুজি পাইছিল যে তেওঁলোকে লোক সমূহৰ জৰিয়তে শাসনকৰ্ত্তাজনক তেওঁলোকৰ ইচ্ছা অনুসৰি চলাব পাৰে।

পীলাতে নিস্তাৰ পৰ্বৰ সময়ত বন্দীক মুক্ত কৰা প্ৰথাৰ কথা উল্লেখ কৰি সুধিছে যে লোকবিলাকে তেওঁক “যিহুদী বিলাকৰ ৰজা”ক মুকলি কৰি দিয়াটো বিচাৰে নেকি। অতি আচৰিত আৰু যথেষ্ট বিদ্ৰূপজনক কথাটো হ’ল, মানুহবিলাকে নিৰ্দোষী যীচুতকৈ বাৰাব্বা নামৰ এজন ডকাইতক মুকলি কৰি দিয়াটো বিচাৰিছিল।

এতিয়া আৰম্ভ হয় যীচুক উপহাস কৰা আৰু লাজ-অপমান দিয়া। ৰোমান সৈনিক বিলাকে কাঁইটৰ মুকুট আৰু বেঙেনা বৰণীয়া কাপোৰ পিন্ধাই আৰু ওপৰলৈ আহি যিহুদী বিলাকৰ ৰজা বুলি বিদ্ৰূপ কৰি তেওঁক প্ৰশংসা কৰিছিল। সৈন্য বিলাকে এনে ধৰণৰ অভিবাদন সম্ৰাটক জনাইছিল, কিন্তু ইয়াত এনেদৰে বিদ্ৰূপ কৰা হৈছিল।

মানুহৰ দয়াৰ ওপৰত খেলা কৰি পীলাতে যেন যীচুক মুকলি কৰি দিয়াৰ কোনো উপায় বিচাৰিছিল। তেওঁ কাঁইটৰ মুকুট আৰু বেঙেনা বৰণীয়া কাপোৰ পিন্ধাই যীচুক উলিয়াই আনে। যোহনে মন্তব্য নকৰা দৃশ্যটোত যীচুত উপহাস কৰা ৰাজকীয় সাজ-পোছাক পিন্ধাই প্ৰদৰ্শিত কৰা হৈছে, য’ত ৰজাই লোক বিলাকৰ আহ্বান জনাইছে যে “চোৱা, এইজন মানুহ !” (যোহনঃ ১৯:৫)। ইয়াৰ দ্বাৰা পাঠক সকলক যোহনঃ ১:৩০ পদত উল্লেখ কৰা যোহন বাপ্তাইজকৰ কথাবোৰ মনত পেলোৱা হয়, “জগতৰ পাপ নিওঁতা ঈশ্বৰৰ মেৰ পোৱালিক চোৱা”। এইটো পৰিতাপৰ বিষয় যে মূৰ্ত্তিপূজক শাসনকৰ্ত্তাই ইস্ৰায়েলৰ আগত এই ৰজাৰ পোছাকত মচীহক উপস্থাপন কৰে।

যোহনঃ ১৯:৬-১৬ পদত দেখুওৱাৰ দৰে তেওঁক ঈশ্বৰৰ পুত্ৰ বুলি দাবী কৰাৰ ভিত্তিত লোকবিলাকে যীচুক ক্ৰুচত দিয়াৰ আহ্বান জনাইছে। ইয়াৰ ফলত পীলাতে ভয় পায় যীচুক মুকলি কৰি দিয়াৰ ব্যৱস্থা কৰে। কিন্তু নেতা সকলে যীচুক মুকলি কৰি দিয়াটোৱেই হৈছে কৈচৰৰ বিৰোধিতা কৰা বুলি দাবী কৰি তেওঁক ক্ৰুচত দিবলৈ থিৰাং কৰে। নেতা সকলে কয় যে তেওঁলোকৰ কৈচৰৰ বাহিৰে কোনো ৰজা নাই। এইদৰে যীচুৰ প্ৰতি তেওঁলোকৰ গভীৰ ঘৃণা তেওঁলোকৰ জাতীয় আকাংক্ষাতকৈও অধিক আছিল। যীচুৰ পৰা মুক্তি পাবলৈ অৰ্থাৎ ক্ৰুচত দিবলৈ তেওঁলোকে ৰাষ্ট্ৰৰ স্বায়ত্ত্বশাসনৰ দাবী ত্যাগ কৰিবলৈ ইচ্ছুক আছিল।

`কিমান ভয়ংকৰ এজন পৌত্তলিক শাসকে যীচুক মুকলি কৰি দিব বিচাৰে আনহাতে জাতিটোৰ আত্মিক চলাওঁতা সকলে, যিসকলে তেওঁক চিনি পোৱা উচিত আছিল, ইয়াৰ পৰিবৰ্তে তেওঁলোকে তেওঁক ক্ৰুচত দিয়াটো বিচাৰিছিল ! ইয়াৰ পৰা আমি নিজৰ বাবে কি শিক্ষা ল’ব পাৰো?`