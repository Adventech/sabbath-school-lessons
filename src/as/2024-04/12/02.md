---
title:  সত্যটো নো কি?
date:   15/12/2024
---

যোহনঃ ১৮:২৮-৩২ পদত যীচুৰ পৰীক্ষাৰ বিষয়ে বিতং ভাৱে বৰ্ণনা কৰা হোৱা নাই। বিশেষকৈ পীলাতৰ আগত অনা যীচুৰ ওপৰত গুৰুত্ব দিয়া হৈছে।

`যোহনঃ ১৮:৩৩-৩৮ পদ পঢ়ক। পীলাত আৰু যীচুৱে কি বিষয়ত কথা পাতিছিল?`

পীলাতে যীচুক মাতি সুধিলে যে তেওঁ যিহূদী সকলৰ ৰজা নেকি (যোহনঃ ১৮:৩৩)। এই কথাটো প্ৰথমবাৰ উল্লেখ কৰা হৈছে যদিও এতিয়া শেষ নহয়। যীচুৱে পীলাতক সুধিছে যে তেওঁ নিজেই এই কথা কৈছে নে, নাইবা অন্য লোকে তেওঁৰ বিষয়ে তেওঁক কৈছে। তেওঁৰ প্ৰশ্নটোৱে শাসকজনৰ দিশে নিৰ্দেশিত কৰে যে তেওঁ জানে নে তেওঁ কাৰ সৈতে কথা পাতিছে বুলি প্ৰশ্ন কৰে। পাঠক সকলে ইতিমধ্যে জানে যে যীচুৱেই ৰজা। শাসনকৰ্ত্তাজনে বুজি পাবনে?

পীলাতে নিজৰ প্ৰশ্নৰে উত্তৰ দিলেঃ “মই জানো যিহূদী মানুহ? তোমাৰ স্বজাতিয়ে আৰু প্ৰধান পুৰোহিত সকলে মোৰ হাতত তোমাক সোধাই দিলে ; তুমি কি কৰিলা?” (যোহনঃ ১৮:৩৫)। এইটো দোষ এৰাই চলিবলৈ কৰা চেষ্টা আছিল, যীচুৱে কৰা প্ৰশ্নৰ বাবে তেওঁ বিৰক্তি পাই এইদৰে কৈছিল। পক্ষপাতিত্বই তেওঁক ধাৰণাক বাধা দিবলৈ দিয়াটোৱেই আছিল শাসনকৰ্ত্তাজনৰ সত্যতাৰ পৰা আঁতৰি অহাৰ প্ৰথম পদক্ষেপ।

যীচুৱে উত্তৰ দিয়ে যে তেওঁ ৰাজ্য এই জগতৰ নহয় (যোহনঃ ১৮:৩৬)। তাৰ পিছত পীলাতে অনুভৱ কৰিছিল যে যীচুৱে নিজকে ৰজা বুলি দাবী কৰিছে (যোহনঃ ১৮:৩৭)। ইয়াৰ ফলত যীচুৱে তেওঁৰ বিষয়ে ক’বলৈ সুযোগ পায় যে তেওঁ সত্যতাৰ পক্ষে সাক্ষ্য দিবলৈ জন্ম হৈছিল আৰু যিজন ব্যক্তি “সত্যতাৰ” ফলীয়া তেওঁ তেওঁৰ কথা শুনে (যোহনঃ ১৮:৩৭,৩৮) ।

তেতিয়া পীলাতে কয়, “সত্যতা নো কি?” (যোহনঃ ১৮:৩৮)। কিন্তু তেওঁ উত্তৰৰ বাবে অপেক্ষা নকৰিলে আৰু বাহিৰলৈ গৈ তেওঁ যীচুক লোকবিলাকৰ পৰা উদ্ধাৰ কৰিবলৈ চেষ্টা কৰিলে।

যোহনৰ শুভবাৰ্ত্তাৰ এটা বিষয়বস্তু হ’ল সত্যতা। অনন্তকলীয়া বাক্য হিচাবে (যোহনঃ ১:১-৫), যীচুৱেই হৈছে পোহৰ আৰু সত্য। এই সকলোবোৰ আন্ধাৰ আৰু অসত্যৰ বিপৰীত। তেওঁ অনুগ্ৰহ আৰু সত্যৰে পৰিপূৰ্ণ (যোহনঃ ১:১৪)। তেওঁৰ দ্বাৰাই অনুগ্ৰহ আৰু সত্যতা আহিছিল (যোহনঃ ১:১৭)। যোহন বাপ্তাইজকে সত্যতাৰ সাক্ষ্য দিছিল (যোহনঃ ৫:৩৩)। যীচুৱে তেওঁৰ পিতৃ “সত্য” বুলি দৃঢ়তাৰে কৈছিল (যোহনঃ ৭:২৮)। যীচুৱে নিজেই তেওঁৰ পিতৃৰ পৰা সত্য কথা শুনিছিল (যোহনঃ ৮:৪০)। যীচুৱেই হৈছে “বাট, সত্য আৰু জীৱন” (যোহনঃ ১৪:৬)। ঈশ্বৰৰ বাক্য হৈছে “সত্য” (যোহনঃ ১৭:১৭)। তেওঁ প্ৰশ্ন কৰা সত্ত্বেও পীলাতে তেওঁৰ পক্ষপাতিত্ব, পূৰ্বৰ সিদ্ধান্ত আৰু তেওঁৰ ওপৰত পৰা হেঁচা আ¿দৰ বাবে সত্যৰ বিষয়ে জানিবলৈ পোৱা সুযোগ হেৰুৱাই পেলালে।

`যীচুক সত্য বুলি কোৱা ধাৰণাটো আপুনি কিদৰে বুজি পায়?`