---
title:  গৌৰৱৰ কালঃ ক্ৰুচ আৰু পুনৰুত্থান
date:   14/12/2024
---

### এই সপ্তাহৰ অধ্যয়ন পাঠ
যোহন ১৮:৩৩-১৯; যোহনঃ ১৯:৫; যোহনঃ ১৯:১৭-২২; যোহনঃ ১৯:২৫-২৭; লোকঃ ২:৩৪,৩৫; যোহনঃ ২০:১-১৮; ১ কৰিন্থীয়াঃ ১৫:১২-২০ পদ।

> <p>মুখস্থ পদ</p>
> “তাতে পীলাতে তেওঁক ক’লে, তেন্তে তুমি ৰজা নে? যীচুৱে উত্তৰ দিলে, মই যে ৰজা হওঁ, ইয়াক তুমিয়েই কৈছা। সত্যতাৰ পক্ষে সাক্ষ্য দিবলৈ মই জন্ম ধৰি এই জগতলৈ আহিলো”। (যোহনঃ ১৮:৩৭) ।

যীচুৰ ক্ৰুচবিদ্ধ আৰু পুনৰুত্থান হৈছে যোহন পুস্তকৰ চূড়ান্ত পৰ্যায়। প্ৰথম দহটা অধ্যায়ত প্ৰায় তিনি বছৰ আধা কাল সামৰি লোৱা হৈছে ; ইয়াৰ বিপৰীতে ১১-১২ অধ্যায়ত প্ৰায় একৰ পৰা দুই সপ্তাহৰ বিষয়ে আলোচনা কৰা হৈছে।

চাৰিখন শুভবাৰ্ত্তাতে যীচুৰ মৃত্যুৰ বিষয়ে বিভিন্ন ধৰণে উপস্থাপন কৰা হৈছে। যদিও তেওঁলোকৰ বিৱৰণী সামঞ্জস্যপূৰ্ণ, তথাপিও প্ৰতিজন লেখকে তেওঁৰ শুভবাৰ্ত্তাৰ বিষয়বস্তুৰ সৈতে বিশেষ ভাৱে প্ৰতিনিধি মূলক কথাবোৰত গুৰুত্ব আৰোপ কৰিছে। মথিয়ে শাস্ত্ৰৰ কথাবোৰ সিদ্ধ হোৱাৰ ওপৰত গুৰুত্ব আৰোপ কৰিছে ; মাৰ্কে যীচুৰ বাপ্তিষ্ম আৰু ক্ৰুচৰ মাজৰ সমান্তৰালৰ ওপৰত গুৰুত্ব আৰোপ কৰিছে আৰু লূকে ক্ৰুচক নিৰাময় আৰু পৰিত্ৰাণ হিচাবে মনোনিবেশ কৰিছে (ক্ৰুচত চোৰ দুজনৰ কাহিনী)।

কিন্তু যোহনে ক্ৰুচক যীচুৱে সিংহাসনত বহা হিচাবে উপস্থাপন কৰিছে, বিশেষকৈ সময় বা কালৰ ধাৰণাটোৰ সৈতে জড়িত যিটো গোটেই পুস্তকখনত বহুবাৰ উল্লেখ কৰা হৈছে (যোহনঃ ৭:৩০; যোহনঃ ৮:২০; যোহনঃ ১২:২৭)। সিংহাসনত বহাৰ এই ধাৰণাটো এক বিদ্ৰুপৰ ছবি যিহেতু ক্ৰুচত দিয়াটোৱেই আছিল ৰোমীয় সকলে ব্যৱহাৰ কৰা মৃত্যুৰ আটাইতকৈ লজ্জাজনক আৰু অপমানজনক উপায়। এই পাৰ্থক্যতাই যোহনে উপস্থাপন কৰা গভীৰভাৱে বিদ্ৰুপৰ চিত্ৰনটোলৈ আঙুলিয়াই দিয়েঃ যীচুৱে এক লজ্জাজনক উপায়েৰে মৃত্যুবৰণ কৰিছে, কিন্তু তেওঁ, একে সময়তে ত্ৰাণকৰ্ত্তা হিচাবে তেওঁৰ গৌৰৱময় সিংহাসনত বহিছে।