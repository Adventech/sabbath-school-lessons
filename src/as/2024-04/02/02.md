---
title:  পাঁচ হাজাৰ মানুহক খুউৱা।
date:   06/10/2024
---

যোহনঃ ১৬:৪,৫ পদত পাচনিয়ে কৈছে যে পাঁচ হাজাৰ মানুহক খুউৱাৰ সময়ত নিস্তাৰ পৰ্ব ওচৰ চাপিছিল। নিস্তাৰ পৰ্ব আছিল ইস্ৰায়েলক মিচৰৰ পৰা উলিয়াই অনাৰ বা মুক্ত কৰাৰ বাবে পালন কৰা হৈছিল। প্ৰথম সন্তানৰ মৃত্যুৰ স্থানত নিস্তাৰ পৰ্বৰ মেৰ পোৱালিটিয়ে ঠাই লৈছিল। এই বলিদান আমাৰ বাবে যীচুৰ মৃত্যুৰ প্ৰতীক আছিল। আমাৰ পাপৰ বাবে আমি যি শাস্তি ক্ৰুচত পাব লাগিছিল, তাৰ পৰিবৰ্তে সেই সকলো যীচুৰ ওপৰত পৰিল। খ্ৰীষ্ট আমাৰ নিস্তাৰ পৰ্ব, সঁচাকৈয়ে আমাৰ কাৰণে তেওঁক বধ কৰা হৈছিল (১ কৰিন্থীয়াঃ ৫:৭)।

“তেওঁ বিধান উলঙঘনকাৰী সকলৰ অপৰাধ বহন কৰিলে আৰু তেওঁৰ হৃদয়খন ভাঙি-ছিঙি চূৰ্ণ-বিচূৰ্ণ নোহোৱালৈকে আৰু তেওঁৰ জীৱনটো গুড়ি নোহোৱালৈকে নিজ পিতৃৰ মুখখন চোৱাৰ পৰা নিজকে লুকুৱাই ৰাখিছিল। এই সকলোবিলাক বলিদান এই কাৰণেই উছৰ্গা কৰা হৈছিল যাতে পাপী সকলে মুক্তি পাব পাৰে।”-মহা বিবাদ, ৫৪০ পৃষ্ঠা।

`যোহনঃ ৬:১-১৪ পদ পঢ়ক। ইয়াত যীচু আৰু মোচিৰ মাজত কি সাদৃশ্য দেখা পোৱা যায়? অৰ্থাৎ যীচুৱে ইয়াত কি কৰিছিল যিয়ে লোক সকলক তেওঁলোকৰ আদিপুৰুষ সকলে মোচিৰ পৰিচৰ্যাৰ দ্বাৰা লাভ কৰা মুক্তিৰ বিষয়ে সোঁৱৰাই দিব লগা হৈছিল?`

এই কাহিনীৰ অসংখ্য বিৱৰণে যীচুক যাত্ৰাপুস্তকত মোচিক স্থান দিয়াৰ দৰেই স্থান দিছে। নিস্তাৰ পৰ্বৰ সময়টোৱে (যোহনঃ ৬:৪) মিচৰৰ পৰা মহান মুক্তিৰ দিশটোলৈ আঙুলিয়াই দিয়ে। যীচুৱে এটা পৰ্বতৰ ওপৰলৈ উঠি যায় (যোহনঃ ৬:৩) মোচিয়ে চিনয় পৰ্বতলৈ উঠি যোৱাৰ দৰে। যীচুৱে ফিলিপক (যোহনঃ ৬:৫,৬) পৰীক্ষা কৰে যেনেকৈ ইস্ৰায়েল সকলক অৰণ্যত পৰীক্ষা কৰা হৈছিল। পিঠা পৰিপূৰ্ণ হোৱাই (যোহনঃ ৬:১১) মান্নাৰ কথা মনত পেলাই দিয়ে। পিঠাৰ অৱশেষখিনি চপাই লোৱাই (যোহনঃ ৬:১২) ইস্ৰায়েল সকলে মান্না সংগ্ৰহ কৰাৰ কথা মনত পেলাই দিয়ে। অৱশিষ্ট পিঠাৰ বাৰটা পাচি (যোহনঃ ৬:১৩), ইস্ৰায়েলৰ বাৰটা ফৈদৰ সমান। আৰু মানুহ বিলাকে কোৱাকুই কৰিলে যে যীচুৱেই হৈছে জগতলৈ আহিব লগা ভাৱবাদীজন (যোহনঃ ৬:১৪)। দ্বিতীয় বিৱৰণঃ ১৮:১৬ পদত ভাৱবাণী কৰা “মোচিৰ নিচিনা এজন ভাৱবাদীৰ দৰে একে সমান। এই সকলোবোৰে যীচুক নতুন মোচি হিচাবে আঙুলিয়াই দিয়ে যে-তেওঁৰ লোক সকলক উদ্ধাৰ কৰিবলৈ আহিছে।

এইদৰে যোহনে যীচুক কেৱল চিন আৰু আচৰিত কাৰ্য কৰাই নহয়, কিন্তু এনে আচৰিত চিন আৰু কাৰ্য কৰা দেখুৱাইছে যে যিবোৰৰ বিষয়ত যিহুদী লোক সকলৰ বাবে বিশেষ অৰ্থ থাকিব লাগিছিল। তেওঁ সেইবোৰক, মূলতঃ নিজৰ ঐশ্বৰিকতালৈ আঙুলিয়াই দিছিল।

`যিচয়াঃ ৫৩:৪-৭ আৰু ১ পিতৰ ২:২৪ পদ পঢ়ক। এই পদসমূহে যীচুক মেৰ-পোৱালি হিচাবে কি মহান সত্যতাৰ বিষয়ে শিকাইছে? তেওঁৰ ঈশ্বৰত্ব এই সত্যতাৰ লগত কেনেকৈ বান্ধ খাই আছে আৰু এই সত্যতাটোৱেই কিয় আমি জানিব পৰা আটাইতকৈ গুৰুত্বপূৰ্ণ সত্য?`