---
title:  অতিৰিক্ত অধ্যয়ন পাঠ
date:   11/10/2024
---

খ্ৰীষ্টৰ জীৱন যিয়ে জগতক জীৱন দিয়ে, সেই জীৱন তেওঁৰ বাক্যত আছে। সেয়া তেওঁৰ বাক্যই আছিল যাৰ মাধ্যমেৰে যীচুৱে ৰোগ সুস্থ কৰিছিল আৰু ভুতবোৰক খেদাইছিল; তেওঁৰ বাক্যৰ দ্বাৰাই তেওঁ সাগৰ শান্ত কৰিছিল আৰু মৃত বিলাকক পুনঃজীৱিত কৰিছিল আৰু লোক সমূহে সাক্ষ্য প্ৰদান কৰিছিল যে তেওঁৰ বাক্য ক্ষমতাযুক্ত আছিল। যেনেকৈ তেওঁ পুৰণি নিয়মৰ সকলো ভাৱবাদী আৰু শিক্ষক বিলাকৰ মাজেৰে কথা কৈ আহিছিল; তেনেকৈ তেওঁ ঈশ্বৰৰ বাক্য কৈছিল। গোটেই বাইবেলখনেই খ্ৰীষ্টক এক সম্পূৰ্ণ স্পষ্ট ৰূপত প্ৰকাশ কৰিছে আৰু ত্ৰাণকৰ্ত্তাজনাই বাঞ্ছা কৰিছিল যে, তেওঁৰ অনুসৰণকাৰী সকলৰ বিশ্বাস এই বাক্যৰ ওপৰত দৃঢ়ভাৱে লাগি থাকক। যেতিয়া তেওঁৰ দৃশ্যমান উপস্থিতিটোক উঠাই নিয়া হ’ব, তেতিয়া এই বাক্যবোৰেই সিহঁতৰ শক্তিৰ উৎস হ’ব লাগিব। সিহঁতৰ গুৰুজনাৰ দৰে, “ঈশ্বৰৰ মুখৰ পৰা ওলোৱা প্ৰত্যেক বাক্যৰ দ্বাৰাই” সিহঁত জীৱ লাগিব (মথিঃ ৪:৪)।

আমাৰ শাৰীৰিক জীৱনটো যেনেকৈ আহাৰ খাই জীয়াই থাকে, তেনেকৈ আমাৰ আত্মিক জীৱনটোও ঈশ্বৰৰ বাক্যৰ দ্বাৰাই জীয়াই থাকে। আৰু প্ৰতিটো আত্মাই নিজ বাবে ঈশ্বৰৰ বাক্যৰ পৰা জীৱন গ্ৰহণ কৰিবই লাগিব। পুষ্টি পাবলৈ আমি যেনেকৈ নিজে নিজে খাব লাগে, ঠিক তেনেকৈ আমি নিজে নিজে ঈশ্বৰৰ বাক্য গ্ৰহণ কৰিবই লাগিব। আনৰ মগজুৰ মাধ্যমৰ যোগেদি আমি ইয়াক পাব নোৱাৰো। ঈশ্বৰৰ ওচৰত, পবিত্ৰ আত্মাৰ সহায় খুজি আমি যত্নেৰে বাইবেল অধ্যয়ন কৰিব লাগিব যাতে আমি তেওঁৰ বাক্যবোৰ বুজিব পাৰো।”-সব যুগৰ আকাংক্ষা, পৃষ্ঠা-৩৯০।