---
title:  এজন অন্ধক চকু দিয়াঃ দ্বিতীয় ভাগ।
date:   09/10/2024
---

`যোহনঃ ৯:১৭-৩৪ পদ পঢ়ক। ফৰীচী সকলে কি প্ৰশ্ন সুধিলে আৰু অন্ধজনে কিদৰে উত্তৰ দিলে?`

যোহনঃ ৯ অধ্যায়ৰ এই দীঘলীয়া অংশটোৱেই যোহনৰ একমাত্ৰ অংশ য’ত যীচু মূল অভিনেতা নহয়, যদিও তেওঁ নিশ্চিত ভাৱে আলোচনাৰ বিষয়। পাপৰ প্ৰশ্নই যেনেকৈ কাহিনীটো আৰম্ভ কৰিছিল (যোহনঃ ৯:২), ফৰীচী সকলে যীচুক পাপী বুলি ভাবিছিল কাৰণ তেওঁ বিশ্ৰামবাৰে সুস্থ কৰিছিল (যোহনঃ ৯:১৬,২৪) আৰু তেওঁলোকে সুস্থ হোৱা মানুহজনক “সম্পূৰ্ণ ৰূপে পাপত জন্ম পোৱা” বুলি কৈছিল (যোহনঃ ৯:৩৪)।

এক কৌতুহলজনক বিপৰীত ঘটনা ঘটে। অন্ধ মানুহজনে কেৱল শাৰীৰিক ভাৱেই নহয়, আত্মিক ভাৱেও অধিককৈ চাবলৈ আহিছিল, কিয়নো তেওঁ যীচুৰ প্ৰতি তেওঁৰ কৃতজ্ঞতা আৰু তেওঁৰ ওপৰত বিশ্বাস বৃদ্ধি পাইছিল। ইয়াৰ বিপৰীতে ফৰীচী সকলে নিজৰ বিচাৰ বিবেচনাত অধিককৈ অধিক অন্ধ হৈ পৰিছিল, প্ৰথমে যীচুৰ ওপৰত বিভক্ত কৰা হৈছে (যোহনঃ ৯:১৬), আৰু তাৰ পিছত তেওঁ ক’ৰ পৰা আহিছে তাক নাজানে (যোহনঃ ৯:২৯)।

তেওঁ এই আচৰিত কাৰ্যৰ বিষয়ে কোৱাৰ বাবে যোহনে আমাক যীচু যে কোন সেই বিষয়ে ক’বলৈ সুযোগ পায়। যোহনে পুনৰ দৃঢ়তাৰে কয় যে যীচু হৈছে জগতৰ পোহৰ (যোহনঃ ৯:৫; যোহনঃ ৮:১২)। কাহিনীটোত যীচুৰ ৰহস্যময় উৎপত্তিৰ বিষয়েও উল্লেখ কৰা হৈছে। তেওঁ কোন, তেওঁ ক’ৰ পৰা আহিছে আৰু তেওঁৰ কাৰ্য কি? (যোহনঃ ৯:১২,২৯; যোহনঃ ১:১৪ পদৰ লগত তুলনা কৰক)। পূৰ্বৰ আচৰিত কাৰ্যৰ বিৱৰণীত উল্লেখ কৰা মোচিৰ কথাও এই অধ্যায়ত দেখা যায় (যোহনঃ ৯:২৮,২৯; যোহনঃ ৫:৪৫,৪৬ আৰু যোহনঃ ৬:৩২)। শেষত লোক বিলাকৰ সঁহাৰি দেখিবলৈ পোৱা যায়। কিছুমানে পোহৰতকৈ আন্ধাৰ ভাল পাইছিল, আনহাতে কিছুমানে বিশ্বাসত সঁহাৰি জনাইছিল (যোহনঃ ৯:১৬-১৮, ৩৫-৪১; যোহনঃ ১:৯-১৬; যোহনঃ ৩:১৬-২১; যোহনঃ ৬:৬০-৭১ পদৰ সৈতে তুলনা কৰক)।

ইয়াত ভয়ানক ভাৱে ধৰ্মগুৰু সকলৰ আত্মিকত অন্ধ হোৱাৰ কথা প্ৰকাশ পাইছে। সেই অন্ধ দৰিদ্ৰ লোকজনে ঘোষণা কৰি কৈছিল, “কোনোবাই যে ওপজাৰে অন্ধৰ চকু মুকলি কৰিলে, জগত হোৱাৰে পৰা এনে কথা কেতিয়াও শুনা নাই। তেওঁ ঈশ্বৰৰ পৰা নোহোৱা হ’লে, একে কৰ্ম কৰিব নোৱাৰিলেহেঁতেন” (যোহনঃ ৯:৩২,৩৩)। আৰু তথাপিও, ধর্মীয় চলাওঁতা সকল, জাতিটোৰ আত্মিক পথ-প্ৰদৰ্শক সকল, যিসকলে প্ৰথমে যীচুক চিনি পাব লাগিছিল আৰু তেওঁক মচীহ হিচাবে গ্ৰহণ কৰিব লাগিছিল-তেওঁলোকে সকলো শক্তিশালী প্ৰমাণ থকাতো ইয়াক দেখা নাপালে। নতুবা তেওঁলোকে সঁচাকৈয়ে চাবলৈ বিচৰা নাছিলে।

`আমাৰ হৃদয়ে আমাক কেনেকৈ প্ৰতাৰণা কৰিব পাৰে সেই বিষয়ে কি যে এক শক্তিশালী সতৰ্কবাণী ! ১ কৰিন্থীয়াঃ ১:২৬-২৯ পদ পঢ়ক। তাত পৌলে যি লিখিছে, সেই বিষয়ে এই দৃশ্যত ঘটা ঘটনাৰ লগত কেনেকৈ মিল আছে আৰু বৰ্তমানেও একেটা নীতি কেনেকৈ প্ৰযোজ ?`