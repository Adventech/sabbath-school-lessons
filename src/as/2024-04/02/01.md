---
title:  ঐশ্বৰিক চিনসমূহ
date:   05/10/2024
---

### এই সপ্তাহৰ অধ্যয়ন পাঠঃ
যোহনঃ ৬:১-১৫; যিচয়াঃ ৫৩:৪-৬, ১ কৰিন্থীয়াঃ ৫:৭; যোহনঃ ৬:২৬-৩৬; যোহনঃ ৯:১-৪১; ১ কৰিন্থীয়াঃ ১:২৬-২৯; যোহনঃ ১১ অধ্যায়।

> <p>মুখস্থ পদ</p>
> “যীচুৱে তেওঁক ক’লে, ময়েই পুনৰুত্থানো আৰু জীৱনো; যি কোনোৱে মোত বিশ্বাস কৰে, তেওঁ মৰিলেও জীৱ; আৰু যি কোনোৱে জীয়াই থাকি মোত বিশ্বাস কৰে, তেওঁ কেতিয়াও নমৰিব। তুমি এই কথা বিশ্বাস কৰিছা নে? (যোহনঃ ১১:২৫,২৬)।

বাইবেলে স্পষ্ট ৰূপে কৈছে যে যীচুখ্ৰীষ্ট অনন্তকলীয়া পুত্ৰ, পিতৃৰ সৈতে অন্তৰ্নিহিত আৰু তেওঁক সৃষ্টি কৰা হোৱা নাই। যীচুৱেই সেইজনা যিয়ে সৃষ্টি কৰা সকলো বস্তু সৃষ্টি কৰিছিল (যোহনঃ ১:১-৩)। এইদৰে যীচু সদায় আছে; কেতিয়াও এনেকুৱা ময় নাছিল যেতিয়া তেওঁৰ অস্তিত্ব নাছিল। যদিও যীচুৱে এই জগতলৈ আহি আমাৰ মানৱতাক নিজৰ ওপৰত লৈছিল, তথাপিও তেওঁ সদায় তেওঁৰ ঐশ্বৰিকতাক ধৰি ৰাখিছিল আৰু নিৰ্দিষ্ট সময়ত যীচুৱে এই ঈশ্বৰত্ব প্ৰকাশ কৰা কামবোৰ কৈছিল।

এই সত্যতা যোহনৰ বাবে গুৰুত্বপূৰ্ণ আছিল যাৰ বাবে যীচুৰ কিছুমান আচৰিত কাৰ্যৰ কথা কওঁতে যোহনে খ্ৰীষ্টৰ ঐশ্বৰিকতাৰ দিশটোলৈ আঙুলিয়াই দিবলৈ সেইবোৰ ব্যৱহাৰ কৰিছিল। যীচুৱে কেৱল তেওঁৰ ঐশ্বৰিকতা প্ৰকাশ কৰা কথাবোৰ কোৱাই নহয়, তেওঁ বাক্যক তেওঁৰ ঈশ্বৰত্ব প্ৰকাশ কৰা কৰ্মেৰে সৈতে সমৰ্থন কৰিছিল।

এই সপ্তাহৰ পাঠটোত যীচুৰ ঈশ্বৰত্বৰ তিনিটা শ্ৰেষ্ঠ চিন দেখা পোৱা যাব। আকৰ্ষণীয় কথাটো হ’ল প্ৰতিটো ক্ষেত্ৰতে কিছুমান মানুহে আচৰিত কাৰ্যত বিশ্বাস কৰা নাছিল। কিছুমানৰ বাবে সেই সময়টো আছিল যীচুৰ পৰা আঁতৰি যোৱাৰ সময়; আনৰ বাবে আৰু অধিককৈ দেখা নোপোৱাৰ সময় আছিল আৰু আন কিছুমানৰ বাবে যীচুৰ মৃত্যুৰ ষড়যন্ত্ৰ কৰাৰ সময় আছিল। আৰু আন কিছুমানৰ বাবে যীচুক মচীহ বুলি বিশ্বাস কৰাৰ সময় আছিল।