---
title:  এজন অন্ধক সুস্থ কৰাঃ প্ৰথম ভাগ।
date:   08/10/2024
---

`যোহনঃ ৯:১-১৬ পদ পঢ়ক। শিষ্য সকলে এই মানুহজনৰ অন্ধ হোৱাৰ কাৰণ কি বুলি ভাবিছিল আৰু যীচুৱে তেওঁলোকৰ মিছা বিশ্বাসক কেনেকৈ শুধৰাইছিল?`

শিষ্যসকলে ৰোগ আৰু পাপৰ মাজত এটা সম্পৰ্ক স্থাপন কৰিছিল। পুৰণি নিয়মৰ কেইবাটাও অংশই সেই দিশটোলৈ আঙুলিয়াই দিয়ে (যাত্ৰাপুস্তকঃ ২০:৫, ২ ৰাজাঃ ৫:১৫-২৭; ২ ৰাজাঃ ১৫:৫; ২ বংশাৱলীঃ২৬:১৬-২১ পদৰ সৈতে তুলনা কৰক), কিন্তু ইয়োবৰ কাহিনীয়ে সেই সম্পৰ্কে সতৰ্কতা অৱলম্বন কৰা উচিত আছিল যে এনে ধৰণৰ সংযোগ সদায় ঘটিছিল নেকি।

যীচুৱে বিষয়টো পোনপটীয়াকৈ নির্দ্ধাৰণ কৰি ৰাখিছে, পাপ আরু দুখ-কষ্টৰ মাজত কোনো সম্পৰ্কক অস্বীকাৰ কৰা নাই, কিন্তু এইক্ষেত্ৰত এটা মহান উদ্দেশ্যলৈ আঙুলিয়াই দিয়ে যে ঈশ্বৰক তেওঁৰ সুস্থ কৰাৰ যোগেদি মহিমামণ্ডিত কৰা হ’ব। বিৱৰণীটোত সৃষ্টিৰ কাহিনীৰ সৈতে কিছুমান মিল আছে। যিটো ঈশ্বৰে মাটিৰ ধুলিৰে মানুহক নিৰ্মাণ কৰাৰ বিষয়ে (আদিপুস্তকঃ ২:৭), ঠিক যেনেকৈ যীচুৱে জন্মৰে পৰা অন্ধ মানুহজনক লগাবলৈ মাটিখিনি বোকা কৰি লৈছিল।

মথি, মাৰ্ক আৰু লূকত আচৰিত কাৰ্যৰ কাহিনীয়ে এটা সাধাৰণ আহি প্ৰস্তুত কৰিছে; সমস্যাটোৰ বিষয়ে জনোৱা, ব্যক্তিজনক যীচুৰ ওচৰলৈ অনা, সুস্থ কৰা আৰু ঈশ্বৰৰ প্ৰশংসাৰ সৈতে তেওঁৰ সুস্থকাৰী কাৰ্যৰ যোগেদি চিনি পোৱা।

যোহন ৯ অধ্যায়ৰ কাহিনীত, এই ক্ৰম যোহন ৯:৭ পদত সম্পূৰ্ণ হৈছে। কিন্তু যোহনৰ বাবে, এই আচৰিত কাৰ্যৰ তাৎপৰ্য আলোচনাৰ অধিক ডাঙৰ বিষয় হৈ পৰে, যাৰ ফলত সুস্থ হোৱা মানুহজন আৰু ধর্মীয় নেতা সকলৰ মাজত দীঘলীয়া বাৰ্ত্তালাপ হয়। এই আকৰ্ষণীয় আলোচনাটো দুটা আন্তঃগাথনি যুক্ত বিপৰীত ধাৰণাৰ চাৰিওফালে ঘূৰি আছে-পাপ/ঈশ্বৰৰ কাৰ্য আৰু অন্ধ অৱস্থাত থকা/দৃষ্টি শক্তি পোৱা।

যোহনঃ ৯:১৪ পদলৈকে লেখকে পাঠকক কোৱা নাই যে যীচুৱে বিশ্ৰামবাৰে সুস্থ কৰিছিল, যাৰ যোগেদি পৰম্পৰা অনুসৰি বিশ্ৰামবাৰ উলংঘা কৰিছিল, বাইবেলৰ নহয়। আৰু এইদৰে, তেওঁক ফৰীচী সকলে বিশ্ৰামবাৰ ভংগকাৰী হিচাবে গণ্য কৰিছিল। তেওঁলোকৰ ধাৰণা আছিল যে তেওঁ ঈশ্বৰৰ পৰা অহা নাই, এই কাৰণে তেওঁলোকে কৈছিল যে “সি বিশ্ৰামবাৰকে নামানে” (যোহনঃ ৯:১৬), কিন্তু আন কোনোবিলাকে পাপী মানুহে কেনেকৈ এনে আচৰিত কৰ্ম কৰিব পাৰে বুলি প্ৰশ্ন উত্থাপন কৰিছিল।

`আলোচনা শেষ হোৱাটো এতিয়াও বহুত বাকী যদিও ইতিমধ্যে এটা বিভাজন দেখা গৈছে। অন্ধ মানুহজনে যীচু কোন সেই বিষয়ে অধিক স্পষ্ট হৈ পৰিছে, কিন্তু ধর্মীয় চলাওঁতা সকলে তেওঁৰ প্ৰকৃত পৰিচয়ৰ বিষয়ে অধিক বিভ্ৰান্ত বা অন্ধ হৈ পৰিছে।`