---
title:  নিশ্চয়ে, এৱেঁই সেইজনা ভাৱবাদী।
date:   07/10/2024
---

`যোহনঃ ৬:১৪,১৫, ২৬-৩৬ পদ পঢ়ক। তেওঁৰ আচৰিত কাৰ্যৰ প্ৰতি লোকবিলাকে কেনে প্ৰতিক্ৰিয়া প্ৰকাশ কৰিছিল আৰু যীচুৱে ইয়াক কেনেকৈ ব্যৱহাৰ কৰি তেওঁবিলাকক শিকাবলৈ চেষ্টা কৰিছিল যে তেওঁ কোন?`

যিহুদী সকলে এজন জগতৰ মচীহৰ আশা কৰিছিল যিজনে তেওঁলোকক ৰোমীয় সাম্ৰাজ ১ অত্যাচাৰৰ পৰা উদ্ধাৰ কৰিব। যুদ্ধত সন্মুখীন হোৱা দুটা কঠিন কাম হ’ল সৈনিক বিলাকক খাবলৈ দিয়া আৰু আহত আৰু মৃত্যু হোৱা বিলাকৰ যত্ন লোৱা। যীচুৱে তেওঁৰ আচৰিত কাৰ্যৰ দ্বাৰা দেখুৱাইছিল যে তেওঁ দুয়োটাই কৰিব পাৰে।

কিন্তু যীচুৱে সেইবাবে অহা নাছিল আৰু তেওঁৰ আচৰিত কাৰ্যৰ উদ্দেশ্য সেইটো নাছিল। বৰঞ্চ পাঁচ হাজাৰ মানুহক খুউৱাৰ বিৱৰণীয়ে যীচু যে জীৱন পিঠা, ঈশ্বৰ নিজেই স্বৰ্গৰ পৰা নামি আহিছিল, সেই কথা বুজাবলৈ সুযোগ দিছিল। “যীচুৱে তেওঁবিলাকক ক’লে, জীৱন দিওঁতা আহাৰ ময়েই; যিজন মোৰ ওচৰলৈ আহে, তেওঁৰ কোনোমতেও ভোক নালাগিব” (যোহনঃ ৬:৩৫ পদ)।

যোহন শুভবাৰ্ত্তাত সাতবাৰ কোৱা “ময়েই” বক্ত বৰ ভিতৰত এইটো প্ৰথম, য’ত “মই” কিছুমান উক্তিৰ সৈতে জড়িত (“জীৱন দিওঁতা আহাৰ”, যোহনঃ ৬:৩৫; “জগতৰ পোহৰ” যোহনঃ ৮:১২; “দোৱাৰ”, যোহনঃ ১০:৭,৯; “সজ ৰখীয়া”, যোহনঃ ১১:২৫; “বাট আৰু সত্য আৰু জীৱন”, যোহনঃ ১৪:৬; “প্ৰকৃত দ্ৰাক্ষালতা”, যোহনঃ ১৫:১,৫)। এইবোৰৰ প্ৰত্যেকেই যীচুৰ বিষয়ে এটা গুৰুত্বপূৰ্ণ সত্যতালৈ আঙুলিয়াই দিয়ে। “ময়েই” বুলি কোৱা কথাবোৰে যাত্ৰাপুস্তক তিনি অধ্যায় উভতি যায়, য’ত ঈশ্বৰে নিজকে মোচিৰ আগত মহান মই হিচাবে উপস্থাপন কৰিছে (যোহনঃ ৮:৫৮)৷ যীচুৱেই সেইজনা মহান মই। কিন্তু লোকবিলাকে এই সকলোবোৰ পাহৰি গ’ল।

“তেওঁবিলাকৰ অসন্তুষ্ট হৃদবোৰে প্ৰশ্ন তুলিছিল? কিয়? যদি যীচু অসংখ্য আচৰিত কাৰ্য সম্পন্ন কৰিব পাৰে, যিবোৰক তেওঁবিলাকে দেখি আহিছে তেন্তে তেওঁ তেওঁৰ লোকবিলাকক সু-স্বাস্থ্য, শক্তি, বল, ঐশ্বৰ্য, সম্পত্তি কিয় দিব নোৱাৰে? তেওঁবিলাকৰ শোষণকাৰী সকলৰ পৰা তেওঁবিলাকক মুক্ত কৰি কিয় তেওঁবিলাকক উচ্চস্তৰত বহুৱাই ক্ষমতা আৰু মান-সন্মানৰ অধিকাৰী কৰিব নোৱাৰে? প্ৰকৃততে তেওঁবিলাকে ৰহস্যটোক বুজা নাছিল যে, তেওঁ নিজকে ঈশ্বৰে প্ৰেৰণ কৰা মচীহজনা বুলি দাবী কৰিও ইস্ৰায়েলৰ ৰজা হোৱাত কিয় আপত্তি কৰিছিল? তেওঁৰ এই আপত্তিক ভুলকৈ ব্যাখ্যা কৰা হৈছিল। বহুতেই ঠিৰাং কৰিছিল যে নিজৰ দাবীটোক সাব্যস্ত কৰিবলৈ তেওঁ সাহ কৰিব পৰা নাই কিয়নো তেওঁৰ কাৰ্যৰ ঐশ্বৰিক চৰিত্ৰটোৰ ক্ষেত্ৰত তেওঁৰ নিজৰেই সন্দেহ আছে। এইদৰে তেওঁবিলাকে তেওঁবিলাকৰ হৃদয়ত সন্দেহ সোমোৱাৰ বাট উলিয়াই দিছিল আৰু যি কঠিয়াক চয়তানে সিঁচিছিল সেইবোৰ ফল ধৰি বিভিন্ন ধৰণৰ ভুল বুজা-বুজি আৰু ভুল-ভ্ৰান্তিৰ শস্য উৎপন্ন কৰিছিল।”—সব যুগৰ আকাংক্ষা, পৃষ্ঠা-৩৮৫।

`অনন্ত জীৱন স্থায়ী হোৱা সত্যতাৰ পৰিবৰ্তে তেওঁলোকে বস্তুগত লাভ বিচাৰিছিল। এইটো এটা ফান্দ যিটো আমি সকলোৱে সম্ভাৱনাময় ভাৱে সন্মুখীন হওঁ যদিহে আমি সাৱধান নহওঁ।`