---
title:  পুনৰায় দেখা যোৱা বিষয়বস্তু-মহিমা।
date:   17/10/2024
---

`যোহনঃ ১৭:১-৫ পদ পঢ়ক। যীচুৱে যেতিয়া কৈছিল, “হে পিতৃ, সময় আহিল; পুত্ৰই তোমাক মহিমান্বিত কৰিবলৈ, তেওঁক তেনেকৈ মহিমান্বিতো কৰা” ইয়াৰ অৰ্থ কি আছিল?`

কালিৰ অধ্যয়নটোৱে যোহন শুভবাৰ্ত্তাৰ পাৰ্থিৱ, মানৱীয় কাহিনীত য’ত মানুহৰ মাজত সংঘৰ্ষ আৰু পাৰস্পৰিক সম্পৰ্কৰ বিষয়ে দেখুৱাইছে, যিটো সদায় যীচু কোন আৰু তেওঁ কি কৰি আছে তাৰ চাৰিওফালে ঘূৰি থাকে। আজিৰ অধ্যয়নে যোহনৰ মাজতো পোৱা ঐশ্বৰিক, মহাজাগতিক কাহিনীৰ ওপৰত গুৰুত্ব আৰোপ কৰিছে।

উৎপত্তি আৰম্ভ হয় সেই মহাজাগতিক কাহিনীৰ পৰা। যীচুক ঈশ্বৰৰ ঐশ্বৰিক পুত্ৰ, জগতৰ সৃষ্টিকৰ্ত্তা হিচাবে উপস্থাপন কৰা হৈছে। আকৌ যিটো বস্তু এসসময়ত নাছিল কিন্তু অস্তিত্বলৈ আহিছিল, সেই সকলোবোৰ কেৱল যীচুৰ দ্বাৰাইহে কৰা হৈছিল।” “তেওঁৰ দ্বাৰাই সকলোৱেই হ’ল; আৰু যি যি হ’ল, সেইবোৰৰ এটাও তেওঁৰ বিনে নহ’ল” (যোহনঃ ১:৩)। কিন্তু ইয়াত তেওঁ মানুহ ৰূপ ধাৰণ কৰাৰ প্ৰভাৱ লক্ষ্য কৰা হৈছে (যোহনঃ ১:১৪)।

যোহন পুস্তকত মহিমান্বিত কৰাৰ ধাৰণাটো তেওঁৰ সময়ৰ ধাৰণাটোৰ সৈতে জড়িত; অৰ্থাৎ তেওঁৰ মৃত্যুৰ সময়ৰ (যোহনঃ ২:৪; যোহনঃ ৭:৩০; যোহনঃ ৮:২০; যোহনঃ ১২:২৩-২৭; যোহনঃ ১৩:১; যোহনঃ ১৬:৩২; যোহনঃ ১৭:১ পদৰ সৈতে তুলনা কৰক)। ক্ৰুচ হৈছে তেওঁৰ মহিমাৰ সময়।

এই ধাৰণাটো যথেষ্ট বিপৰীত কাৰণ আদিকালৰ ৰোমান জগতত ক্ৰুচবিদ্ধ হোৱাটোৱেই আছিল মৃত্যুদণ্ডৰ আটাইতকৈ লজ্জাজনক আৰু অপমানজনক কথা। এই অবিশ্বাস্য বৈপৰীত্য, ক্ৰুচত ঈশ্বৰ, মনুষ্যৰ কাহিনীৰ সৈতে ঐশ্বৰিকতাৰ আন্তঃসংলগ্নতাক চিত্ৰিত কৰে।

মানৱ ৰূপে যীচুৱে দুখ-যন্ত্ৰণাত মৃত্যু বৰণ কৰিছিল, দুৰ্বলতাত এজন তিৰস্কৃত এজন অপৰাধীয়ে চিঞৰি উঠিছিল, “হে মোৰ ঈশ্বৰ, হে মোৰ ঈশ্বৰ, কি নিমিত্তে মোক পৰিত্যাগ কৰিলা?” (মথিঃ ২৭:৪৬; মাৰ্কঃ ১৫:৩৪)।

কিন্তু ক্ৰুচৰ গৌ১ৱময় দিশটো বিশেষকৈ লূক আৰু যোহনত উপস্থাপন কৰা হৈছে (লূকঃ ২৩:৩২-৪৭; যোহনঃ ১৯:২৫-৩০)। এইটো পৰিত্ৰাণৰ স্থান, দয়াৰ স্থান, য’ত ঈশ্বৰৰ পুত্ৰই নিজকে পিতৃৰ ওচৰত সমৰ্পণ কৰে।

কিমান বিদ্ৰুপৰ কথাঃ ঈশ্বৰৰ আটাইতকৈ ডাঙৰ মহিমা তেওঁৰ আটাইতকৈ ডাঙৰ লাজত প্ৰকাশ পাইছে-জগতৰ সকলো পাপ নিজৰ ওপৰত বহন কৰি।

`ভাবি চাওকচোন, ইয়াৰ অৰ্থ কি যে আমাৰ পাপৰ পৰা উদ্ধাৰ কৰিবলৈ ইমান নিষ্ঠুৰ ক্ৰুচত স্বয়ং ঈশ্বৰৰ প্ৰয়োজন হৈছিল। ইয়াৰ দ্বাৰা আমাক কি কোৱা উচিত যে পাপ প্ৰকৃততে কিমান বেয়া?`