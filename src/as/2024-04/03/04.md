---
title:  বাক্য শুনা আৰু নুশুনা।
date:   15/10/2024
---

`যোহনঃ ১:৯-১৩ পদ পঢ়ক। যীচুৰ প্ৰতি মানুহে কেনে প্ৰতিক্ৰিয়া প্ৰকাশ কৰিছিল সেই বিষয়ে যোহনে ইয়াত কি কঠোৰ বাস্তৱতাক চিত্ৰিত কৰিছে?`

প্ৰস্তাৱনা, যোহনঃ ১:১-১৮ পদত কেৱল যীচুখ্ৰীষ্ট, বাক্য (সাংকেতিক চিন) কোন সেই বিষয়েই নহয়, কিন্তু জগতৰ মানুহে তেওঁৰ সৈতে কেনেকৈ সম্পৰ্ক স্থাপন কৰিছিল, সেই বিষয়েও বৰ্ণনা কৰা হৈছিল। যোহনঃ ১:৯ পদত তেওঁক প্ৰকৃত পোহৰ বুলি কোৱা হৈছে, যিজনাই জগতলৈ অহা প্ৰতিজন ব্যক্তিক আলোকিত কৰে। সেই পোহৰে পৃথিৱীখনক আলোকিত কৰে, ইয়াক বুজিব পৰা কৰি তোলে।

লগেত, যোহনঃ ১:৯ পদত কি কৈছে তাৰ অৰ্থ চাওক। পোহৰ সকলোৰে ওচৰলৈ আহে, কিন্তু পোহৰক সকলোৱে আদৰি লোৱা নাই। যোৱাকালিৰ অধ্যয়নত আমি দেখাৰ দৰে যোহনৰ শুভবাৰ্ত্তাৰ এটা ডাঙৰ বিষয়বস্তু হৈছে মানুহে যীচুক কেনেকৈ গ্ৰহণ কৰে বা প্ৰত্যাখ্যান কৰে। সেই বিষয়বস্তু ইয়াৰ পৰাই আৰম্ভ হয়। দুখৰ বিষয়টো হ’ল যে মচীহ তেওঁৰ নিজৰ লোক, ইস্ৰায়েলৰ লোক সকলৰ ওচৰলৈ আহিছিল আৰু বহুতে তেওঁক মচীহ হিচাবে গ্ৰহণ কৰা নাছিল।

ৰোমীয়াঃ ৯-১১ অধ্যায়ত পৌলে একেটা কৰুণ বিষয়বস্তুৰ সৈতে মোকাবিলা কৰিছে যিটো বিষয়ত বহুতো যিহূদীয়ে যীচুক প্ৰত্যাখ্যান কৰিছিল। কিন্তু পৌলে নেতিবাচক লিখনিৰে শেষ কৰা নাই, প্ৰকৃততে কৈছে যে পৰজাতি সকলৰ লগেত বহুতো যিহূদীয়ে যীচুক তেওঁলোকৰ মচীহ হিচাবে গ্ৰহণ কৰিব। কিন্তু তেওঁ পৰজাতি সকলক যিহূদী সকলৰ বিৰুদ্ধে আত্মশ্লাঘা নকৰিবলৈ সকীয়াই দিছিল। “কাৰণ স্বাভাৱিক বনৰীয়া জলফাই গছৰ পৰা কটা যোৱা যি তুমি, তুমি যদি স্বভাৱৰ বিপৰীতে উত্তম জলফাই গছত লগোৱা হ’লা, তেন্তে স্বাভাৱিক ডাল যি সেইবোৰ, সেইবোৰক কিমান অধিক নিঃসন্দেহে নিজৰ জলফাই গছত লগোৱা হ’ব” (ৰোমীয়াঃ ১১:২৪)।

একেদৰেই যোহনে কৈছে যে যিসকলে যীচুক নিজৰ ত্ৰাণকৰ্ত্তা হিচাবে গ্ৰহণ কৰে তেওঁলোকে ঈশ্বৰৰ সন্তান হ’ব। তেওঁৰ নামত বিশ্বাস কৰাৰ যোগেদি এনে হয়। (যোহনঃ ১:১২, ১৩)।

ইয়াত প্ৰস্তাৱনা আৰু শুভবাৰ্ত্তাৰ সামৰণিৰ মাজৰ সংযোগ উল্লেখ কৰা হৈছে। যোহনঃ ২০:৩১ পদত পাচনিয়ে তেওঁ কিয় লিখিছে সেই কথাটো উপস্থাপন কৰিছে-যিহেতু আপুনি বিশ্বাস কৰিব পাৰে যে যীচু খ্ৰীষ্ট, ঈশ্বৰৰ পুত্ৰ আৰু তেওঁত বিশ্বাস কৰাৰ যোগেদি আপুনি জীৱন পাব পাৰে। এইদৰে আৰম্ভণি আৰু সামৰণিয়ে এক প্ৰকাৰৰ ঐক্য গঠন কৰে, সম্পর্কীয় ধাৰণা যিয়ে ইহঁতৰ মাজত ঘটা সকলোবোৰকে সামৰি লয়। এই সংযোগে যোহনৰ শুভবাৰ্ত্তাৰ সামগ্ৰিক লক্ষ্যলৈ আঙুলিয়াই দিয়ে-এইটো হৈছে মানুহে যীচু খ্ৰীষ্টক তেওঁলোকৰ ত্ৰাণকৰ্ত্তা হিচাবে বিশ্বাস কৰি পৰিত্ৰাণ পাব পাৰে।