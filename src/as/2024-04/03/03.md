---
title:  সেই বাক্য মাংস হ’ল।
date:   14/10/2024
---

`যোহনঃ ১:১-৩,১৪ পদ পঢ়ক। যীচুৱে, ঈশ্বৰে নিজেই সকলো সৃষ্টি কৰিছিল ইয়াৰ বিষয়ে এই পদবোৰে আমাক কি কৈছে-আৰু এই সত্য কিয় আটাইতকৈ গুৰুত্বপূৰ্ণ সত্য যিটো আমি জানিব পাৰিলো?`

যোহনে তেওঁৰ শুভবাৰ্ত্তাৰ আৰম্ভণি “যীচু”ৰ নামেৰে বা মচীহযখ্ৰীষ্ট হিচাবে তেওঁৰ ভূমিকাৰে নহয়, কিন্তু প্ৰতীকী শব্দৰে আৰম্ভ কৰিছে। যোহনে লিখাৰ সময়ছোৱাত দৰ্শনে জগতৰ যুক্তিবাদী গঠনক বুজাবলৈ বা নিজেই যুক্তি আৰু তৰ্ক-শাস্ত্ৰৰ ধাৰণাক বুজাবলৈ চিন বা প্ৰতীকি শব্দ ব্যৱহাৰ কৰিছিল।

লগেত প্ৰভাৱশালী প্ৰাচীন দাৰ্শনিক প্লেটোৰ শিক্ষাই বাস্তৱক দুটা ক্ষেত্ৰত বিভক্ত কৰিছিল। এটা হ’ল স্বর্গীয় আৰু অপৰিবৰ্তনশীল ৰাজ্য, য’ত সম্পূৰ্ণ শুদ্ধতা আছে। আনটো হ’ল ইয়াত থকা ৰাজ্যখন নষ্ট হ’ব পৰা, পৰিবৰ্তিত, ওপৰৰ নিখুঁত ৰাজ্যখনৰ সম্পূৰ্ণ বিপৰীত এক অতি অসম্পূৰ্ণ উপস্থাপন, য’ত ইয়াৰ বিদ্যমান বুলি ধাৰণা কৰা হয়। (প্লেটোৱে সেই প্ৰশ্নৰ কেতিয়াও নিদিলে।) কিছুমান দৰ্শনশাস্ত্ৰই চিন বা প্ৰতীকক ইয়াত চিৰন্তন ৰূপ আৰু নষ্ট হ’ব পৰা, পাৰ্থিৱ ৰূপৰ মাজৰ কোনো বিমূৰ্ত মধ্যস্থতাকাৰী হিচাবে চিনাক্ত কৰিছিল।

যোহনে এই শব্দটো সম্পূৰ্ণ বেলেগ ধৰণে ব্যৱহাৰ কৰিছে। তেওঁ কয় যে সত্য, প্ৰকৃত চিন, স্বৰ্গ আৰু পৃথিৱীৰ মাজত উৰি থকা কিছুমান আকাশী আৰু বিমূৰ্ত্ত ধাৰণা নহয়। সেই সাংকেতিক চিন বা প্ৰতীক হৈছেঃ যীচু খ্ৰীষ্ট, যি মাংস হৈ আমাৰ মাজত বসতি কৰিলে (যোহনঃ ১:১৪)।

যোহনৰ বাবে সাংকেতিক চিন হৈছে ঈশ্বৰৰ বাক্য। তাতোকৈ ডাঙৰ কথা ঈশ্বৰে যোগাযোগ কৰিছিল; অৰ্থাৎ তেওঁ মানৱ ৰূপ ধাৰণ কৰাৰ আগেত নিজকে অতি আমূল ভাৱে প্ৰকাশ কৰিলেঃ ঈশ্বৰ আমাৰ মাজৰ এজন হৈ পৰিল।

যোহনৰ শুভবাৰ্ত্তাত সাংকেতিক চিনে অনন্তকলীয়া ঈশ্বৰক প্ৰতিনিধিত্ব কৰে, যিজনে সময় আৰু স্থানত প্ৰৱেশ কৰে, যিয়ে ব্যক্তিগত ভাৱে মানুহৰ সৈতে কথা কয়, কাম কৰে আৰু অনন্ত কালৰ সম্পৰ্ক স্থাপন কৰে। চিৰন্তন ঈশ্বৰ এজনা মানুহ হৈ পৰিল, আমাৰ মাজৰ এজন হ’ল।

`যোহনঃ ১:১৪ পদত পাচনিয়ে ইংগিত দিছে যে সাংকেতিক চিন “মাংস হৈ আমাৰ মাজত বসতি কৰিলে”। অনুবাদ কৰা গ্ৰীক শব্দটোৰ অৰ্থ হৈছে আবাস তম্বু স্থাপন কৰা। যোহনে যাত্ৰাপুস্তকঃ ২৫:৮ পদৰ ইংগিত দিয়ে, য’ত ঈশ্বৰে ইস্ৰায়েল সকলক এটা পবিত্ৰস্থান, এটা আবাস গৃহ নিৰ্মাণ কৰিবলৈ কৈছিল, যাতে তেওঁ তেওঁলোকৰ মাজত বাস কৰিব পাৰে। একেদৰে ঈশ্বৰৰ ঐশ্বৰিক পুত্ৰ হিচাবে যীচুৱে মাংস অৰ্থাৎ মানুহ ৰূপে জন্ম গ্ৰহণ কৰিছিল, তেওঁৰ মহিমাক আৱৰি ৰাখিছিল যাতে মানুহে তেওঁৰ সংস্পৰ্শলৈ আহিব পাৰে।`