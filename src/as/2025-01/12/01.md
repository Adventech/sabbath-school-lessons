---
title:  দুটা অতি গুৰুত্বপূৰ্ণ আজ্ঞা
date:   15/03/2025
---

### এই সপ্তাহৰ অধ্যয়ন পাঠঃ

মথিঃ ২২:৩৪-৪০; গীতঃ ১৩৫:১৩-১৯; ৮২; মথিঃ ২৩:২৩-৩০; লূকঃ ১০:২৫-৩৭ পদ।

> <p>মুখস্থ পদঃ</p>
> “মই ঈশ্বৰক প্ৰেম কৰো, ইয়াকে বুলি কোনোৱে যদি নিজ ভাইক ঘিণ কৰে, তেন্তে তেওঁ মিছলীয়া ; কিয়নো যি ভাইক তেওঁ দেখিলে, তেওঁক যদি প্ৰেম নকৰে, তেন্তে যিজনাক দেখা নাই, এনে ঈশ্বৰক তেওঁ প্ৰেম কৰিব নোৱাৰে” (১ যোহনঃ ৪:২০)।

আমি বিশ্বাস কৰো যে ঈশ্বৰে শেষত সকলো সঠিক কৰিব। বৰ্তমান আমি খ্ৰীষ্টিয়ান হিচাবে ইয়াত আৰু এতিয়া যি কাৰ্য কৰিম সেয়া গুৰুত্বপূৰ্ণ। হয়, ভাল আৰু বেয়াৰ মাজত হোৱা যুদ্ধত তেওঁৰ শক্তিৰ সীমাবদ্ধতাৰ বাবে বহুতো দুষ্টতাৰ কাৰ্য আছে যিবোৰ ঈশ্বৰে বন্ধ কৰিব নোৱাৰে। কিন্তু আমি সন্মুখীন হোৱা যিকোনো দুখ-কষ্ট আৰু দুষ্টতাৰ অন্ত পেলাবলৈ চেষ্টা কৰিব লাগিব। আমাৰ লোক বিলাকক সহায় কৰাটো খ্ৰীষ্টিয়ান হিচাবে আমাৰ কাৰ্যৰ অংশ।

আমি ইতিমধ্যে দেখিছো যে ন্যায়বান আৰু মৰমীয়াল হোৱাটো পৃথক কৰিব নোৱাৰি। আমি যেতিয়া ন্যায়বান হওঁ তেতিয়া ঈশ্বৰে ভাল পায়। যদি আমি ঈশ্বৰক প্ৰেম কৰো, তেন্তে আমিও ন্যায়বান হ’বলৈ সক্ষম হ’ম।

লগেত যদি আমি ঈশ্বৰক প্ৰেম কৰো, তেন্তে আমি আন লোককো প্ৰেম কৰিম। আমি যেতিয়া আন লোকবিলাকক প্ৰেম কৰো, তেতিয়া আমি তেওঁলোকক দেখুৱাওঁ যে আমি তেওঁলোকৰ প্ৰতি যত্ন লওঁ আৰু তেওঁলোকৰ বাবে যি ভাল তাক কৰিব বিচাৰো। যেতিয়া আন লোকবিলাকে দুখ-কষ্ট যাতনা পায়, অনাহাৰে থাকে বা দৰিদ্ৰ হয়, তেতিয়া আমি তেওঁলোকৰ প্ৰয়োজনীয়তাৰ প্ৰতি যত্ন লোৱা উচিত। আমি নিজকে প্ৰশ্ন কৰা উচিত যে আমি নিজাকৈ বা মণ্ডলী হিচাবে আন লোকক ঈশ্বৰৰ প্ৰেম দেখুৱাবলৈ কি কৰিব পাৰো।