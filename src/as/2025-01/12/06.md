---
title:  যিহোৱাই প্ৰকৃততে কি বিচাৰে
date:   20/03/2025
---

লূকে লিখা পুস্তকত যীচুৰ কাহিনীত, যীচুৱে এজন বিধান পণ্ডিতক কয় যে আটাইতকৈ গুৰুত্বপূৰ্ণ আজ্ঞা দুটা হ’ল, তোমাৰ প্ৰভু পৰমেশ্বৰক প্ৰেম কৰা আৰু তোমাৰ চুবুৰীয়াক নিজৰ নিচিনাকৈ প্ৰেম কৰা। তেতিয়া বিধান-পণ্ডিতে “নিজকে নিৰ্দোষী কৰিবলৈ ইচ্ছা কৰি, যীচুক ক’লে, মোৰ চুবুৰীয়া নো কোন?” (লূকঃ ১০:২৯)। যীচুৱে লোকজনৰ প্ৰশ্নৰ উত্তৰত এজন দয়ালু চমৰীয়াৰ বিষয়ে এক আচৰিত ধৰণৰ দৃষ্টান্ত দাঙি ধৰে।

`লূকঃ ১০:২৫-২৭ পদত থকা দয়ালু চমৰীয়াৰ দৃষ্টান্তটি পঢ়ক। এই পদবোৰে ন্যায়-বিচাৰ কৰা আৰু দয়া কৰাৰ বিষয়ে কি কৈছে?`

যীচুৱে ন্যায়-বিচাৰ কৰাৰ কথা কোৱাতকৈয়ো, অধিক বেছি কাৰ্য কৰিছিল। যীচুৱে ন্যায় বিচাৰ কৰাৰ বিষয়ে প্ৰচাৰ কৰা উপদেশৰ দৰেই কাৰ্য কৰিছিল। যীচুৱে ন্যায় বিচাৰ কৰা চলাওঁতা বিলাকৰ বাবে তেওঁৰ লোক সকলৰ প্ৰাৰ্থনাৰ উত্তৰ আছিল, আৰু থাকিব (লূকঃ ৪:১৬-২১, যিচয়াঃ ৬১:১,২)। যীচুৱেই হৈছে ত্ৰাণকৰ্ত্তা যিজনাক সকলো মানুহৰ প্ৰয়োজন।

চয়তান যীচুৰ পৰা সম্পূৰ্ণ পৃথক। চয়তানে ঈশ্বৰৰ শক্তি আৰু তেওঁৰ সিংহাসন ল’ব বিচাৰিছিল। কিন্তু যীচুৱে মনুষ্য ৰূপ ধাৰণ কৰিলে যাতে তেওঁ পাপী বিলাকক আৰু যিসকলে আঘাত পাইছে বা দুখ-কষ্ট পাইছে তেওঁলোকক সহায় কৰিব পাৰে। যীচুৱে শত্ৰুৰ বিৰুদ্ধে কৰা যুদ্ধত জয়ী হৈছিল, যেতিয়া তেওঁ আমাক উদ্ধাৰ কৰিবলৈ নিজৰ প্ৰাণ বলিদান কৰিছিল। যদি আমি ন্যায়বান হ’বলৈ আৰু দয়া দেখুৱাবলৈ গুৰুত্ব নিদিওঁ তেন্তে আমি সঁচাকৈয়ে খ্ৰীষ্টিয়ান বুলি ক’ব পাৰিম নে?

গীতমালাঃ ৯:৮,৯ পদত ঘোষণা কৰা হৈছে, “তেৱেঁই ধাৰ্মিকতাত জগতৰ বিচাৰ কৰিব, ন্যায় ৰূপে লোক সমূহৰ সোধ-বিচাৰ কৰিব ; তাতে উপদ্ৰৱ পোৱা বিলাকৰ নিমিত্তে যিহোৱা উচ্চ দুৰ্গস্বৰূপ হ’ব, সংকটৰ কালত উচ্চ দূৰ্গস্বৰূপ হ’ব”। গীতমালাঃ ১৪৬:৭-৯ পদ লিখকে আৰু কৈছে, “উপদ্ৰৱ পোৱা বিলাকৰ নিমিত্তে ন্যায় বিচাৰ কৰোতা, ক্ষুধাতুৰ বিলাকক আহাৰ দান কৰোতা সেই ঈশ্বৰ যিহোৱাত যাৰ আশা থাকে, সেইজন ধন্য। যিহোৱাই বন্দীবোৰক মুক্ত কৰে; যিহোৱাই অন্ধলোকৰ চকু মুকলি কৰে; দুৰৱস্থাত থকা বিলাকক যিহোৱাই সু-অৱস্থালৈ আনে ; যিহোৱাই ধাৰ্মিক বিলাকক প্ৰেম কৰে; যিহোৱাই বিদেশী বিলাকক ৰক্ষা কৰে; তেওঁ পিতৃহীনক আৰু বিধৱাক ধৰি ৰাখে, কিন্তু দুষ্টবোৰৰ পথ বিঘিনিমুক্ত কৰে।”

আমি দেখিবলৈ পাইছো যে, বাইবেলে স্পষ্টকৈ কৈছে যে যি সকলে দৰিদ্ৰ আৰু উপদ্ৰৱ পাইছে এনে লোক বিলাকক অৰ্থাৎ আমাৰ চুবুৰীয়াক আমি সহায় কৰা উচিত।

দৰিদ্ৰক সহায় কৰাৰ বিষয়ে যীচুৰ জীৱন আৰু কাৰ্যৰ পৰা আমি কি শিকিব পাৰো? হয়তো আমি যীচুৱে কৰা ধৰণে আচৰিত কাৰ্য কৰিব নোৱাৰো। কিন্তু আমি যি সহায় কৰো, সেয়াও আচৰিত কাৰ্য হ’ব পাৰে কেনেকৈ?