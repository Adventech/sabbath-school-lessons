---
title:  ঈশ্বৰে ন্যায় বিচাৰ ভাল পায়
date:   18/03/2025
---

বাইবেলে ঘোষণা কৰিছে যে ঈশ্বৰে ন্যায় বিচাৰ ভাল পায় আৰু অন্যায়ৰূপে কাঢ়ি লোৱা ঘিণ কৰে (গীতঃ ৩৩:৫; যিচয়াঃ ৬১:৮)। আমি যেতিয়া মানুহৰ প্ৰতি ন্যায় বিচাৰ নকৰো তেতিয়া ঈশ্বৰে গভীৰভাৱে যত্ন লয়। যেতিয়া আমি ন্যায়বান নহওঁ আৰু আন লোকবিলাকক আঘাত দিওঁ বা উপদ্ৰৱ কৰো, তেতিয়া ঈশ্বৰৰ খং উঠে। পুৰণি আৰু নতুন নিয়মত ঈশ্বৰে দুখীয়া নিচলা লোকক সহায় আৰু ৰক্ষা কৰিছে। তেওঁবিলাকক দুখ-কষ্ট দিয়া লোক বিলাকৰ ওপৰত তেওঁ ক্ৰোধিত হয় আৰু তেওঁলোকৰ ওপৰত কোনো দয়া নকৰে।

`গীতমালাঃ ৮২ অধ্যায় পঢ়ক। এই গীতে আমাক দেখুৱাইছে যে ঈশ্বৰে এই জীৱনত আমি ন্যায় বিচাৰ কৰাৰ প্ৰতি গুৰুত্ব দিয়ে? এই গীতটিয়ে আজি আমাৰ বাবে কি অৰ্থ প্ৰকাশ কৰে?`

বহুতো বাইবেল চিন্তাবিদে অনুভৱ কৰে যে গীতমালা ৮২ অধ্যায়টো হৈছে অন্যায় বিচাৰ কৰা চলাওঁতা বিলাকৰ বিৰুদ্ধে কৰা সতৰ্কবাণী। গীতমালা ৮২অঅধ্যায়ত সেই সময়ৰ বিষয়েও কোৱা হৈছে যেতিয়া ঈশ্বৰে এই পৃথিৱীত থকা দুষ্ট লোক বিলাকৰ সৈতে কাম কৰা “দেৱতা বিলাকৰ” বিচাৰ কৰিব আৰু তেওঁবিলাকক ক্ষমতা দিব। (এই দেৱতা বিলাক, আমি ইতিমধ্যে দেখিছো যে, সঁচাকৈয়ে ভূত)। ঈশ্বৰে চলাওঁতা বিলাকক সুধিছে, “তোমালোকে কিমান কাললৈ অন্যায় বিচাৰ কৰিবা ; আৰু দুষ্টবোৰৰ মুখ চাবা?” (গীতঃ ৮২:২)।

ঈশ্বৰে এই চলাওঁতা বিলাকক কৈছে, “দৰিদ্ৰ আৰু পিতৃহীন বিলাকৰ বিচাৰ কৰা দুখী আৰু দীনহীনলৈ ন্যায় কাৰ্য কৰা ; তোমালোকে দুখীয়া আৰু কঙালক উদ্ধাৰ কৰা, দুষ্টবোৰৰ হাতৰ পৰা সিবিলাকক মুক্ত কৰা” (গীতঃ ৮২:৩,৪)। এই গীতটোত আৰু বাইবেলৰ আন বহুতো পদত পুৰণি নিয়মৰ লেখক সকলে ঈশ্বৰৰ লোক সকলক ন্যায় বিচাৰ কৰিবলৈ আদেশ দিয়ে। এই বাৰ্তাটো অতি গুৰুত্বপূৰ্ণ। ঈশ্বৰৰ বিশেষ ভাৱবাদী সকলৰ লিখনিত আৰু যীচুৰ শিক্ষাত আমি ইয়াক দেখিবলৈ পাওঁ।

ঈশ্বৰে তেওঁৰ অনুগামী সকলৰ পৰা আশা কৰা কাৰ্যবোৰ গোপনে নাৰাখে। ঈশ্বৰে আমাক মীখাঃ ৬:৮ পদত আৰু আন ঠাইত কৈছেঃ “হে মনুষ্য, যি ভাল তাক তেওঁ তোমাক দেখুৱালে ; আৰু ন্যায় কাৰ্য কৰাৰ, দয়া ভাল পোৱাৰ, আৰু নম্ৰ ভাৱে নিজ ঈশ্বৰে সৈতে চলাৰ বাহিৰে যিহোৱাই তোমাৰ পৰা আৰু কি বিচাৰে?”

আমি এই একেটা বাৰ্ত্তা গোটেই বাইবেলখনৰ যোগেদি পঢ়িবলৈ পাওঁ। যীচুৱে কৈছে, “তোমালোকে যদি পৰস্পৰৰ মাজত প্ৰেম ৰাখা, তেন্তে তোমালোক যে মোৰ শিষ্য, ইয়াক তাৰ দ্বাৰাই সকলোৱে জানিব” (যোহনঃ ১৩:৩৫)।

`মীখাঃ ৬:৮ পদটো পালন কৰিলে আমাৰ পৰিয়াল আৰু মণ্ডলী কেনেকৈ পৃথক হ’ব পাৰে? এই গুৰুত্বপূৰ্ণ নিয়মটো মানি আপুনি আপোনাৰ জীৱনত কেনেকৈ দেখুৱাব পাৰে?`