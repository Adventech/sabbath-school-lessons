---
title:  আটাইতকৈ গুৰুত্বপূৰ্ণ আজ্ঞা দুটা
date:   16/03/2025
---

যদি আমি লোক বিলাকক ঈশ্বৰৰ প্ৰেম দেখুৱাব বিচাৰো, তেন্তে আমি প্ৰথমে ঈশ্বৰে আমাক দিয়া আজ্ঞাৰ যোগেদি কাৰ্য কৰাৰ পৰা আৰম্ভ কৰিব লাগিব।

`মথিঃ ২২:৩৪-৪০ পদ পঢ়ক। যীচুৱে বিধান পণ্ডিতৰ প্ৰশ্নৰ উত্তৰ কেনেকৈ দিলে?`

যীচুৱে কৈছিল, “তুমি সকলো হৃদয়, সকলো প্ৰাণ আৰু সকলো চিত্তেৰে তোমাৰ প্ৰভু পৰমেশ্বৰক প্ৰেম কৰা ; এয়ে প্ৰধান আৰু প্ৰথম আজ্ঞা। আৰু তাৰে নিচিনা দ্বিতীয়টো এই, তোমাৰ চুবুৰীয়াক তোমাৰ নিচিনাকৈ প্ৰেম কৰা। এই দুটা আজ্ঞাতে গোটেই বিধান আৰু ভাৱবাদী সকলৰ বাক্য ওলমি আছে” (মথিঃ ২২:৩৭-৪০)। আপুনি দেখা পাইছেনে যে এই পদবোৰত যীচুৱে কোৱা আজ্ঞাবোৰ পুৰণি নিয়মৰ উদ্ধৃতি হয়?

`মথিঃ ১৯:১৬-২৩ পদ পঢ়ক। ধনী যুৱকজনৰ প্ৰশ্নৰ উত্তৰ, মথি ২২ অধ্যায়ত বিধান পণ্ডিতৰ প্ৰশ্নৰ যীচুৱে দিয়া উত্তৰৰ সৈতে কেনেকৈ বহুখিনি মিল আছে?`

এই কাহিনীটোত কি হৈ আছে? যীচুৱে এই যুৱকজনক যিদৰে উত্তৰ দিছিল, কিয় এনেদৰে উত্তৰ দিছিল? এই কম্বোপকথনে ধনী বা দুখীয়া আমাৰ সকলোকে কি ক’ব বিচাৰিছে?

“খ্ৰীষ্টই একমাত্ৰ এনে এটা চৰ্ত্ত দিছিল যিটোৰে নেকি শাসনকৰ্ত্তাজনক এনে স্থানত উপবিষ্ট কৰিব পাৰিলেহেঁতেন য’ত সি এটা সম্পূৰ্ণ খ্ৰীষ্টিয়ান চৰিত্ৰ পালেহেঁতেন। তেওঁৰ কথাবোৰ শুনাত যদিও কঠোৰ আৰু তাগিদা দিয়া ধৰণৰ আছিল, তথাপিও সেইবোৰ আছিল জ্ঞানদায়ক বাক্য। এইবোৰক গ্ৰহণ কৰি বাধ্যতাৰে পালন কৰাটোৱেই আছিল শাসনকৰ্ত্তাজনৰ বাবে পৰিত্ৰাণৰ একমাত্ৰ আশা। তাৰ উচ্চপদ আৰু সা-সম্পত্তিবোৰে তাৰ চৰিত্ৰৰ ওপৰত অসততাৰ এটা সংবেদনশীল প্ৰভাৱে কাৰ্য কৰি আছিল। ইয়াক যদি এইদৰে পুহি ৰখা হয়, তেন্তে ইয়াৰ মোহত পৰি ইহঁতে ঈশ্বৰক স্থানচ্যুত কৰিব। ঈশ্বৰৰ পৰা অলপেই হওঁক অথবা বেছিকৈয়ে হওঁক দূৰত ৰখাৰ অৰ্থ আছিল সেই বিষয় বাসনাবোৰক ধৰি ৰখা, যি তাৰ নৈতিক শক্তি আৰু কাৰ্যদক্ষতাক নিশকতীয়া কৰিব। কাৰণ এই জগতৰ এইবোৰ বিষয়-বাসনাক যদি পুহি ৰখা হয়। তেন্তে ইহঁত যিমান অনিশ্চিত আৰু অনুপযুক্তই নহওঁক কিয়, ইহঁত সকলোবোৰকে মষিমূৰ কৰি পেলাব।”-সৰ্বযুগৰ আকাংক্ষা, ৫২০ পৃষ্ঠা।