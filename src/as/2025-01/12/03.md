---
title:  দুটা ডাঙৰ পাপ
date:   17/03/2025
---

যীচুৱে কোৱা আটাইতকৈ গুৰুত্বপূৰ্ণ আজ্ঞা দুটা হৈছে ঈশ্বৰক আৰু ওচৰ-চুবুৰীয়াক প্ৰেম কৰা। আমি যেতিয়া এই আজ্ঞাবোৰ পালন কৰো, তেতিয়া আমি সেই বেয়া বস্তুসমূহ ত্যাগ কৰিব লাগিব যাতে আমি যে ওচৰ-চুবুৰীয়াক প্ৰেম কৰো তাক দেখুৱাব পাৰো। যেতিয়া আমি তেনে কৰো, তেতিয়া আমি দেখুৱাওঁ যে যীচুক অনুসৰণ কৰাটো সঁচাকৈয়ে কি তাক আমি বুজি পাওঁ।

এতিয়া যদি আটাইতকৈ গুৰুত্বপূৰ্ণ আজ্ঞা দুটা ঈশ্বৰক আৰু ওচৰ-চুবুৰীয়াক প্ৰেম কৰা হয়, তেন্তে সেই দুটা ডাঙৰ পাপ কি?

`গীতমালাঃ ১৩৫ ১৩-১৯ পদ পঢ়ক। বাইবেলৰ আন আন ঠাইত পঢ়া পাপৰ বিষয়ে এই পদবোৰে আমাক কি শিকাইছে?`

পুৰণি নিয়মত কোৱা হৈছে যে আমি কেনেকৈ আন বস্তুতকৈ অধিক ঈশ্বৰক প্ৰেম কৰিব লাগিব (দ্বিঃ বিৱৰণঃ ৬:৫)। ঈশ্বৰৰ প্ৰেমৰ পৰা সম্পূৰ্ণৰূপে কি পৃথক? মিছা দেৱতা বিলাকৰ প্ৰতি প্ৰেম, সেই “দেৱতা” যিয়েই নহওঁক কিয়।

`জখৰীয়াঃ ৭:৯-১২ পদ পঢ়ক। ঈশ্বৰে কিহৰ বাবে ক্ৰোধিত হয়? এই কাৰ্যবিলাক কৰা আৰু মিছা দেৱতাক সেৱা-পূজা কৰা পাপ, দুটা গুৰুত্বপূৰ্ণ আজ্ঞাৰ লগত কেনেকৈ জড়িত?`

ঈশ্বৰে আমাৰ মিছা দেৱতাবোৰক সেৱা-পূজা কৰাটো ভাল নাপায়। আমি আন লোকবিলাকক উপদ্ৰৱ কৰাটো তেওঁও নিবিচাৰে। মনত ৰাখিব, ঈশ্বৰ হৈছে প্ৰেম। গতিকে, আমি যেতিয়া আন লোক বিলাকক আঘাত দিওঁ বা তেওঁলোকৰ প্ৰতি ন্যায়বান নহওঁ তেতিয়া তেওঁ ক্ৰোধ কৰে।

পুৰণি নিয়মৰ দুটা ডাঙৰ পাপ, দুটা আটাইতকৈ গুৰুত্বপূৰ্ণ আজ্ঞাৰ সৈতে জড়িতঃ ঈশ্বৰক প্ৰেম কৰা ওচৰ-চুবুৰীয়াক নিজৰ নিচিনাকৈ প্ৰেম কৰা। গতিকে, দুটা ডাঙৰ পাপ কৰাই হৈছে ঈশ্বৰে আমাক দিয়া আজ্ঞা অনুসৰি প্ৰেম কৰাত ব্যৰ্থ হোৱা। যদি আপুনি ঈশ্বৰক আৰু ওচৰ-চুবুৰীয়াক প্ৰেম কৰিব নোৱাৰে তেন্তে আপুনি আজ্ঞা পালন কৰিব নোৱাৰে।

১ যোহনঃ ৪:২০,২১ পদত আমি এইদৰে পঢ়িবলৈ পাওঁঃ “মই ঈশ্বৰক প্ৰেম কৰো, ইয়াকে বুলি কোনোৱে যদি নিজ ভাইক ঘিণ কৰে, তেন্তে তেওঁ মিছলীয়া ; কিয়নো যি ভাইক তেওঁক দেখিলে, তেওঁক যদি প্ৰেম নকৰে, তেন্তে যিজনাক দেখা নাই, এনে ঈশ্বৰক তেওঁ প্ৰেম কৰিব নোৱাৰে। যিজনে ঈশ্বৰক প্ৰেম কৰে, তেওঁ আপোন ভাইকো প্ৰেম কৰক ; এই আজ্ঞা আমি তেওঁৰ পৰা পালো।”

`আপুনি আনক কেনেকৈ বুজাব যে ঈশ্বৰক প্ৰেম কৰা আৰু ওচৰ-চুবুৰীয়াক প্ৰেম কৰা এই দুটাক কিয় পৃথক কৰিব নোৱাৰি? এই দুটা ধাৰণা কেনেকৈ সংযুক্ত?`