---
title:  অতিৰিক্ত অধ্যয়ন পাঠঃ
date:   17/01/2025
---

“নিজৰ মানুহখিনিয়ে যেতিয়া নিজকে তলখাপৰ বুলি ধৰি লয় তেতিয়া ঈশ্বৰ যিহোৱা নিৰাশ হয়, দুখ পায়। তেওঁ বাঞ্ছা কৰে, তেওঁৰ মনোনীত উত্তৰাধিকাৰী সকলে যেন নিজকে সেই মূল্যেৰে নিৰূপণ কৰে যি মূল্যক তেওঁ তেওঁবিলাকৰ নিমিত্তে বিনিয়োগ কৰিছিল। ঈশ্বৰে তেওঁবিলাকক পাবলৈ বিচাৰিছিল, অন্যথা তেওঁবিলাকক উদ্ধাৰ কৰিবলৈ ইমান অত্যাধিক মূল্যৰ নিজ পুত্ৰক তেওঁ নপঠিয়ালেহেঁতেন। তেওঁ তেওঁবিলাকৰ বাবে তেওঁক ব্যৱহাৰ কৰিছে আৰু তেওঁ অতি প্ৰসন্ন হয় যেতিয়া তেওঁবিলাকে তেওঁৰ নাম মহিমান্বিত কৰিব পৰাকৈ তেওঁৰ ওপৰত অধিক কিবাকিবি পাবলৈ দাবী জনায়। তেওঁৰ প্ৰতিজ্ঞাৰ ওপৰত যদি তেওঁবিলাকৰ সঁচাই বিশ্বাস আছে; তেন্তে বহুত কিবাকিবি পাবলৈ তেওঁবিলাকে নিশ্চয় আশাও কৰিব।

কিন্তু খ্ৰীষ্টৰ নামত প্ৰাৰ্থনা কৰাৰ অৰ্থ বিশাল আৰু গভীৰ। ইয়াৰ এটা অৰ্থ হ’লে তেওঁৰ চাৰিত্ৰিক আমি গ্ৰহণ কৰিব লাগিব, তেওঁৰ আত্মাক প্ৰতিফলিত কৰিব লাগিব আৰু তেওঁৰ কাৰ্যক আমিও কৰিব লাগিব। ত্ৰাণকৰ্ত্তাজনাৰ প্ৰতিজ্ঞাক চৰ্ত্ত সাপেক্ষেহে প্ৰদান কৰা হৈছে। তেওঁ কৈছে, “তোমালোকে যদি মোক প্ৰেম কৰা, তেন্তে মোৰ আজ্ঞাবোৰ পালন কৰিবা। তেওঁ মনুষ্যক পাপতেই উদ্ধাৰ কৰা নাই কিন্তু পাপৰ পৰা উলিয়াই আনি উদ্ধাৰ কৰিলে আৰু যিসকলে তেওঁক প্ৰেম কৰে তেওঁবিলাকে বাধ্যতাৰ দ্বাৰাই নিজৰ প্ৰেমক দেখুৱাব।”-ইলেন জি. হুৱাইট, সৰ্ব যুগৰ আকাংক্ষা, পৃষ্ঠা-৬৬৮।