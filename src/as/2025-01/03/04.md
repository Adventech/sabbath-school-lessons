---
title:  ঈশ্বৰক হৰ্ষিত কৰা?
date:   14/01/2025
---

আমাৰ এই সৰু গ্ৰহটোত বাস কৰা লোক সকলৰ বাবে এজনা শক্তিশালী ঈশ্বৰে কিয় ইমান আনন্দ অনুভৱ কৰে? একোৰে প্ৰয়োজন নোহোৱা সৰ্বশক্তিমান ঈশ্বৰৰ বাবে আমি কিয় ইমান গুৰুত্বপূৰ্ণ? এই উত্তৰ দিবলৈ আমাক সহায় কৰিবলৈ আমি সেইবোৰক দুটা নতুন প্ৰশ্নত বিভক্ত কৰিব পাৰো। প্ৰথমতে, ঈশ্বৰক কিহে আনন্দিত কৰে? দ্বিতীয়তে, পাপী মানুহে তেওঁক কেনেকৈ আনন্দিত কৰিব পাৰে? এই দুটা নতুন প্ৰশ্নৰ প্ৰথমটোৰ উত্তৰ আমি আজি দিম। কাইলৈ আমি আনটো প্ৰশ্নৰ বিষয়ে চামঃ ঈশ্বৰৰ বাবে আমি কিয় গুৰুত্বপূৰ্ণ?

`যিচয়াঃ ৪৩:৪; গীতঃ ১৪৯:৪; হিতোঃ ১৫:৮,৯ পদ পঢ়ক। এই পদবোৰে আমাক ঈশ্বৰৰ বিষয়ে আৰু তেওঁৰ লোক সকলৰ বাবে অনুভৱ কৰা আনন্দৰ বিষয়ে কি কয়?`

কালি আমি দেখিছিলো, ঈশ্বৰে মনুষ্যৰ ওপৰত সন্তুষ্ট হ’ব পাৰে, কিয়নো তেওঁ তেওঁলোকক প্ৰেম কৰে। তেওঁ তেওঁলোকৰ প্ৰতি যত্ন লয় আৰু তেওঁলোকৰ বাবে উত্তমটো কামনা কৰে।

একে সময়তে ঈশ্বৰে যেতিয়া তেওঁৰ লোক সকলে বেয়া কাম কৰে তেতিয়া তেওঁ সন্তুষ্ট নহয়। হিতোঃ ১৫:৮,৯ পদত কোৱা হৈছে যে, তেওঁৰ আজ্ঞা পালন কৰা সকলৰ প্ৰাৰ্থনাত ঈশ্বৰ সন্তুষ্ট হয়। কিন্তু ঈশ্বৰে তেওঁৰ বিধান ভংগ কৰা লোক সকলৰ আগবঢ়োৱা দান আৰু জীৱনত সন্তুষ্ট নহয়। এই পদবোৰে আমাক দেখুৱাইছে যে ঈশ্বৰ দুষ্টতাৰ ওপৰত সন্তুষ্ট নহয়। পদবোৰে এইটোও দেখুৱাইছে যে ঈশ্বৰ উত্তম আৰু দয়ালু লোক সকলৰ ওপৰ আনন্দিত হয়। এই পদবোৰত আমি ঈশ্বৰৰ আনন্দ আৰু তেওঁৰ প্ৰেমৰ সম্পৰ্কত দেখিবলৈ পাওঁ। আমি এই একে ধাৰণা বাইবেলৰ যোগেদি দেখিবলৈ পাওঁ।

গীতমালাঃ ১৪৬:৮ পদত কোৱা কৈছে, “দূৰৱস্থাত থকা বিলাকক যিহোৱাই সু-অৱস্থালৈ আনে; যিহোৱাই ধাৰ্মিক বিলাকক প্ৰেম কৰে।” ২ কৰিন্থীয়া ৯:৭ পদত আৰু কোৱা হৈছে, “কিয়নো হৰ্ষিত মনেৰে দিয়া জনক ঈশ্বৰে প্ৰেম কৰে।” এই পদবোৰে কি কোৱা নাই মন কৰক। এই পদবোৰত কোৱা হোৱা নাই যে ঈশ্বৰে কেৱল উত্তম আৰু পবিত্ৰ লোক সকলকহে প্ৰেম কৰে আৰু আন কাকো প্ৰেম নকৰে। ইয়াত কোৱা হোৱা নাই যে, ঈশ্বৰে কেৱল সেই লোক সকলক প্ৰেম কৰে যি সকলে হৰ্ষিত মনেৰে দান কৰে। ঈশ্বৰে সকলোকে প্ৰেম কৰে। একে সময়তে এই পদবোৰে প্ৰকাশ কৰে যে, ঈশ্বৰে পবিত্ৰ লোক আৰু কোনো বিশেষ ধৰণেৰে হৰ্ষিত মনেৰে দান কৰা লোক সকলক প্ৰেম কৰে। হিতোঃ ১৫:৮,৯ পদত আমি যি দেখিলো, সেইটোৱে আমাক এটা ইংগিত দিয়েঃ ঈশ্বৰে এই লোক সকলক আৰু তেওঁক প্ৰেম কৰা আন লোকসকলোকো প্ৰেম কৰে কাৰণ তেওঁ তেওঁলোকৰ ওপৰত সন্তুষ্ট।