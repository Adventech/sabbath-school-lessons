---
title:  আপুনি কল্পনা কৰিব পৰাতকৈ অধিক মূল্যবান।
date:   12/01/2025
---

আমি আগৰ এটা পাঠত অধ্যয়ন কৰিছিলো যে ঈশ্বৰে আটাইতকৈ দুষ্ট পাপীকে ধৰি সকলোকে প্ৰেম কৰে। ঈশ্বৰে মনুষ্যক আমি কল্পনা কৰিব পৰাতকৈও অধিক দিয়ে। কিন্তু ঈশ্বৰে পাপক ঘৃণা কৰে। ঈশ্বৰে আমাক প্ৰেম কৰে আৰু জানে যে পাপে আমাক কি কৰে।

`লূকঃ ১৫:১১-৩২ পদত থকা কাহিনীটো পঢ়ক। অপব্যয় পুত্ৰৰ বিষয়ে এই কাহিনীয়ে আমাক ঈশ্বৰৰ দয়া আৰু প্ৰেমৰ বিষয়ে কি শিক্ষা দিছে? এই কাহিনীয়ে ডাঙৰ পুত্ৰই কৰা দৰে “ঘৰত” (মণ্ডলীত) থকা মণ্ডলীৰ সদস্য সকলক কি সতৰ্কবাণী দিয়ে?`

যীচুৱে এজন পিতৃৰ সৰু পুতেকৰ এটা কাহিনী কৈছিল, যিজনে নিজৰ পিতৃক তেওঁৰ পিতৃৰ মৃত্যুৰ পিছত উত্তৰাধিকাৰ হিচাবে পাবলগীয়া ধনৰ অংশ বিচাৰে। ডেকাজনে যেতিয়া দেউতাকৰ মৃত্যুৰ আগেত এই ধন বিচাৰে, ইয়াৰ যোগেদি তেওঁ তেওঁৰ পিতৃক আৰু পৰিয়ালক অগ্ৰাহ কৰে। ইয়াৰ পিছত ডেকাজনে সকলো ধন খৰ:কৰি শেষ নকৰালৈকে আৰু ভোকত ব্যাকুল নোহোৱালৈকে একো অনুভৱ কৰিব পৰা নাছিল। অপব্যয় পুত্ৰজনে গাহৰিবোৰক লৈ ঈৰ্ষা অনুভৱ কৰিছিল কাৰণ তাতকৈ অধিক গাহৰিবোৰে আহাৰ খাবলৈ পাইছিল। তেওঁ জানিছিল যে তেওঁৰ পিতৃৰ ঘৰত চাকৰবোৰেও জোৰাওকৈ আৰু তাতকৈয়ো অধিক খোৱা বস্তু পাইছে। অৱশেষত, ডেকাজনে তেওঁৰ পিতৃৰ ঘৰত চাকৰৰ দৰে থকাৰ মনোভাৱেৰে ঘৰলৈ উভতি যোৱাৰ সিদ্ধান্ত লৈছিল।

কাহিনীটোত ইয়াৰ পিছত যি হৈছিল সেয়া অতি শক্তিশালী। এনে ধৰণৰ পুত্ৰক ঘৰলৈ আহিলে কিছুমান পিতৃয়ে গ্ৰহণ নকৰিলেহেঁতেন। তেওঁলোকে হয়তো ক’ব, “মই দিয়া টকাখিনি লৈ মোৰ পৰিয়ালৰ পৰা তুমি নিজকে বিচ্ছিন্ন কৰি পেলালা। ইয়াত মোৰ ঘৰত তোমাৰ কোনো স্থান নাই।” আমি সম্পূৰ্ণৰূপে বুজিব পাৰো যে এজন পিতৃয়ে এজন হেৰুওৱা পুত্ৰক এই কথাবোৰ কৈছিল কাৰণ এনে ভয়ংকৰ কামবোৰ কৰি ঘৰলৈ উভতি আহিছিল। কিছুমান পিতৃ-মাতৃৰ ক্ষেত্ৰত, পুত্ৰই যাতে ঘৰলৈ ঘূৰি আহে আৰু পুনৰাই পুত্ৰ হিচাবে গ্ৰহণ কৰিব বিচাৰে কিন্তু তেওঁলোকৰ কিছুমানে পিতৃ-মাতৃৰ পৰা বহু দূৰলৈ আঁতৰি যায়।

কিন্তু কাহিনীটোত পিতৃয়ে এনে ধৰণৰ কথাবোৰ কোৱা নাই। যীচুৱে কৈছে, “সি উঠি তাৰ বাপেকৰ ওচৰলৈ আহিল। কিন্তু সি দূৰৈত থাকোতেই, তাৰ বাপেক তাক দেখি, মৰম লাগি লৰি গৈ, তাৰ ডিঙিত ধৰি চুমা খালে” (লূকঃ ১৫:২০)। সেই সময়ত, ঘৰৰ মালিকে যি কোনো ব্যক্তিক লগ কৰিবলৈ নিজৰ ঘৰৰ পৰা দৌৰি ওলাই আহিব নোৱাৰে। কিন্তু পিতৃৰ হৃদয়খন ইমান মৰম আৰু দয়াৰে ভৰি পৰি আছিল যে পুত্ৰক লগ কৰিবলৈ দৌৰি ওলাই গৈছিল। তাতোকৈ ডাঙৰ কথাটো হ’ল পিতৃয়ে পুত্ৰক পুনৰাই পৰিয়ালত আদৰি ল’লে। পিতৃয়ে নিজৰ পুত্ৰ ঘৰলৈ ঘূৰি অহাৰ আনন্দত এটা ডাঙৰ ভোজ পাতিলে। এই উদযাপনত ঈশ্বৰে তেওঁক এৰি যোৱা আৰু তাৰপিছত পুনৰাই তেওঁৰ ওচৰলৈ ঘূৰি অহা প্ৰতিজন ব্যক্তিৰ প্ৰতি অনুভৱ কৰা প্ৰেম আৰু দয়া দেখুৱাইছে। এই কাহিনীটোৱে আমাক ঈশ্বৰৰ এক আচৰিত আৰু অদ্ভুত ছবি দেখুৱাইছে।