---
title:  ঈশ্বৰক সন্তুষ্ট কৰিবলৈ
date:   11/01/2025
---

### এই সপ্তাহৰ অধ্যয়ন পাঠঃ

লূকঃ ১৫:১১-৩২; চফনিয়াঃ ৫:২৫-২৮; যিচয়াঃ ৪৩:৪; ৰোমীঃ ৮:১; মাৰ্কঃ ৯:১৭-২৯ পদ।

> <p>মুখস্থ পদ</p>
> “তোমাৰ ঈশ্বৰ যিহোৱা তোমাৰ মাজত আছে, তেওঁ ত্ৰাণকৰ্ত্তা বীৰ; তেওঁ আনন্দেৰে তোমাৰ বিষয়ে উল্লাস কৰিব, নিজ স্নেহত মনে মনে থাকিব, আৰু গান গাই তোমাৰ বিষয়ে আনন্দ কৰিব” (চফনিয়াঃ ৩:১৭)।

মনত এই দৃশ্যটো কল্পনা কৰকঃ পিতৃ দিৱসৰ দিনা এটা পাঁচ বছৰীয়া শিশুৱে বেয়াকৈ মেৰিয়াই থোৱা উপহাৰ লৈ দেউতাকৰ ওচৰলৈ আহে। দেউতাকক উপহাৰটো দিয়া ল’ৰাটো বৰ আনন্দিত হৈ পৰে। কল্পনা কৰক যদি পিতৃয়ে কয়, পুত্ৰ, তোমাৰ উপহাৰৰ প্ৰতি মোৰ কোনো গুৰুত্ব নাই। মোক সন্তুষ্ট কৰিব পৰা একো বস্তু দিব নোৱাৰিবা। তুমি যিকোনো বস্তু মোক দিব পাৰা, কিন্তু মই নিজৰ বাবে সেই সকলো ল’ব পাৰো। তুমি মোক দিয়া যিকোনো বস্তু মোৰ টকাৰে কিনা বা মই দিয়া ধনৰ দ্বাৰা কিনা সামগ্ৰী। গতিকে তোমাৰ উপহাৰটো ৰাখা। মোৰ প্ৰয়োজন নাই। কিন্তু যিয়েই নহওঁক মই তোমাক প্ৰেম কৰো।

এই পিতৃজনৰ কথাৰ ওপৰত আপোনাৰ কি মতামত হ’ব পাৰে? হয়তো “নীচ”, “বেয়া” বা “নম্ৰ” আদি শব্দবোৰ আপোনাৰ মনলৈ আহিব পাৰে। আমাক আৰু আমাৰ উপহাৰৰ বিষয়ে ঈশ্বৰে এনে অনুভৱ কৰেেন? আমি সঁচাকৈয়ে সন্তুষ্ট কৰিব পাৰোনে? হয়, ভাল খবৰটো হ’ল আমি ঈশ্বৰক সন্তুষ্ট কৰিব পাৰো ! আমি হয়তো বেয়া কাৰ্য কৰিব বিচৰা পাপী। কিন্তু ঈশ্বৰে আমাক বা আমি তেওঁলৈ অনা উপহাৰবোৰক, কানিহীটোত থকা পিতৃজনে নিজৰ পাঁচ বছৰীয়া পুত্ৰক যিদৰে কৈছিল বা চাইছিল সেইদৰে নাচায়। গতিকে, যদি আমি ঈশ্বৰক সন্তুষ্ট কৰিব পাৰো, তেন্তে আমি কেনেকৈ কৰিম? আমাক যীচুৰ সহায়ৰ প্ৰয়োজন। আমি নিজাকৈ ঈশ্বৰক সন্তুষ্ট কৰিব নোৱাৰো। কিন্ত যীচুৰ সহায়ত আমি নিশ্চিত ভাৱে ঈশ্বৰক সন্তুষ্ট কৰিব পাৰো।