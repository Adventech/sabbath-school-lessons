---
title:  গুৰুত্বপূৰ্ণ পৰামৰ্শ।
date:   16/01/2025
---

ঈশ্বৰে আমাত সন্তুষ্ট হয় যেতিয়া আমি তেওঁৰ প্ৰেমক গ্ৰহণ কৰো। ঈশ্বৰ একমাত্ৰ ব্যক্তি যি প্ৰেমৰ যোগ্য। ঈশ্বৰ সিদ্ধ আৰু পবিত্ৰ। তেওঁ আমাক পবিত্ৰ আৰু প্ৰেমৰ যোগ্য বুলি গ্ৰহণ কৰিব যেতিয়া আমি যীচুৰ বিশ্বাস কৰিম। তেতিয়া আমি ঈশ্বৰৰ সন্তান হম আৰু তেওঁৰ লগত অনন্তকাললৈকে নিখুঁত প্ৰেমেৰে জীয়াই থাকিম। যেতিয়া আমি যীচুৰ বিশ্বাস ৰাখো তেতিয়া আমাৰ এই প্ৰতিজ্ঞা স্বৰ্গত আমাৰ বাবে কাৰ্য কৰে। কিন্তু, আপুনি হয়তো ভাবিব পাৰে, এই প্ৰতিজ্ঞাই মোক অন্তৰ্ভূক্ত কৰিব পাৰেনে? যদি মই অনুভৱ কৰো যে মই যথেষ্ট ভাল নহয় বা যথেষ্ট পৰিমাণে বিশ্বাস নাই তেন্তে কি হ’ব?

`মাৰ্কঃ ৯:১৭-২৯ পদত থকা কাহিনীটো পঢ়ক। কাহিনীটোত থকা মানুহজনক ঈশ্বৰে কেনেকৈ উত্তৰ দিয়ে? কিমান পৰিমাণৰ বিশ্বাস যথেষ্ট?`

যীচুৰ শিষ্য সকলে ল’ৰাটোৰ পৰা ভূতটোক উলিয়াব নোৱাৰিলে। সকলোৰে আশা নোহোৱা হ’বলৈ ধৰিলে। কিন্তু তেতিয়া যীচু আহিল। তেওঁ ল’ৰাটিৰ বাপেকক কৈছিল, “বিশ্বাস কৰাজনৰ সকলো সাধ্য” (মাৰ্কঃ ৯:২৩)। তেতিয়া সেই ল’ৰাটিৰ বাপেকে অবিশ্বাসৰ প্ৰতিকাৰ কৰা” (মাৰ্কঃ ৯:২৪)।

আপুনি দেখিছেনে যে যীচুৱে মানুহজনক কোৱা নাই যে, “যেতিয়া তোমাৰ অধিক বিশ্বাস হ’ব তেতিয়া মোৰ ওচৰলৈ আহিবা।” লোকজনে ৰিঙিয়াই ক’লে “মোৰ অবিশ্বাসৰ প্ৰতিকাৰ কৰক !” যীচুৰ বাবে এইটোৱেই যথেষ্ট আছিল।

বিশ্বাসৰ অবিহনে আমি ঈশ্বৰক সন্তুষ্ট কৰিব নোৱাৰো (ইব্ৰীঃ ১১:৬)। একে সময়তে যীচুৱে অলপ বিশ্বাসকো গ্ৰহণ কৰে। যেতিয়া আমি আমাৰ বাবে যীচুৰ পৰিত্ৰাণৰ কাৰ্যত বিশ্বাস কৰো, তেতিয়া আমি তেওঁক সন্তুষ্ট কৰিব পাৰো। যীচুত থকা বিশ্বাসে আমাক ঈশ্বৰক সন্তুষ্ট কৰা ধৰণে উত্তৰ দিবলৈ সহায় কৰে।

আমি পৌলৰ পৰামৰ্শ অনুসৰণ কৰা উচিত যে “তেওঁৰ প্ৰিয়পাত্ৰ হ’বলৈ আমি যত্ন কৰা” উচিত (২ কৰিন্থীয়াঃ ৫:৯,১০ পদ পঢ়ক)। কলচীয়াঃ ১:১০; ১ থিলচনী ৪:১; ইব্ৰীঃ ১১:৫ ১ সৈতে তুলনা কৰক)। আমি ঈশ্বৰক আন মানুহৰ প্ৰয়োজনীয়তাৰ প্ৰতি অধিক গুৰুত্ব দিবলৈ সহায় কৰিবলৈ অনুৰোধ কৰা উচিতঃ “যি উত্তম, তাত আসক্ত হোৱা; ভ্ৰাতৃ-প্ৰেমত পৰ¦পৰ স্নেহশীল হোৱা আৰু সমাদৰ কৰা কথাত, ইজনে সিজনতকৈ আগ হোৱা; যত্নত এলেহুৱা নহ’বা; আত্মাত উৎসাহী হোৱা; প্ৰভুৰ দাস্যকৰ্ম কৰা; আশাত আনন্দ কৰা; ক্লেশত সহনীয় হোৱা; প্ৰাৰ্থনাত লাগি থাকা; পবিত্ৰ বিলাকৰ অভাৱ দূৰ কৰা কথাত, তেওঁবিলাকৰ সহভাগী হোৱা, অতিথি সেৱাত ৰত হোৱা” (ৰোমীয়াঃ ১২:১০-১৩)।