---
title:  জীৱনময় শিল
date:   15/01/2025
---

পাপী হিচাবে আমি কেনেকৈ পবিত্ৰ ঈশ্বৰৰ বাবে আনন্দিত হ’ব পাৰো?

`ৰোমীয়াঃ ৮:১ আৰু ৰোমীয়াঃ ৫:৮ পদ পঢ়ক। এই পদবোৰে আমাক ঈশ্বৰৰ বিষয়ে কি শিক্ষা দিছে?`

আমি তেওঁক গ্ৰহণ কৰাৰ আগেত ঈশ্বৰে আমাক তেওঁৰ দয়া আগবঢ়ায়। আমি যিকোনো কথা কোৱা বা কৰাৰ আগেত ঈশ্বৰে আমাক তেওঁৰ প্ৰেমক গ্ৰহণ বা অগ্ৰাহ কৰাৰ মুক্তভাৱে অধিকাৰ দিছে। ৰোমীয়াঃ ৫:৮ পদত কোৱাৰ দৰে, “ঈশ্বৰে আমালৈ তেওঁৰ প্ৰেমৰ প্ৰমাণ দিছে; কাৰণ ইতিপূৰ্বেই যেতিয়া আমি পাপী আছিলো, তেতিয়া খ্ৰীষ্টে আমাৰ কাৰণে আপোন প্ৰাণ দিলে।” (যিৰিঃ ৩১:৩ পদৰ সৈতে তুলনা কৰক)। যেতিয়া আমি যীচুৰ পৰিত্ৰাণৰ শক্তিত বিশ্বাস কৰিম, তেতিয়া ঈশ্বৰে আমাক গ্ৰহণ কৰিব আৰু আমাৰ বাবে আনন্দিত হ’ব।

`১ পিতৰঃ ২:৪-৬ আৰু ইব্ৰীঃ ১১:৬ পদ পঢ়ক। আমি কেনেকৈ ঈশ্বৰক সন্তুষ্ট বা আনন্দিত কৰিব পাৰো তাৰ বিষয়ে এই পদবোৰে কি কয়?`

ঈশ্বৰৰ সহায় অবিহনে পাপী লোক সকলে ঈশ্বৰক সন্তুষ্ট বা আনন্দিত কৰিব নোৱাৰে। কিন্তু ঈশ্বৰে তেওঁৰ দয়া আৰু প্ৰেমৰ যোগেদি আমাক পৰিত্ৰাণৰ উপায় দিলে। সেই উপায় বা পথ যীচুৰ যোগেদিহে পাব পাৰো। যেতিয়া আপুনি “আপোনাৰ হৃদয়ৰে সৈতে ঈশ্বৰক বলিসমূহ (দান সমূহ) উৎসৰ্গ কৰে,” তেতিয়া “যীচু খ্ৰীষ্টৰ কাৰণে ঈশ্বৰে সেইবোৰ গ্ৰহণ কৰিব” আৰু তেওঁ আমাৰ বাবে এই সকলো কৰিলে আৰু কৰিব (১ পিতৰ ২:৫)। নিশ্চিত ভাৱে, আমি বিশ্বাস অবিহনে ঈশ্বৰক সন্তুষ্ট কৰিব নোৱাৰো (ইব্ৰীঃ ১১:৬)। পৌলে আমাক কৈছে যে, “তেওঁৰ দৃষ্টিত যি সন্তোষজনক, তাকে আমাত যীচু খ্ৰীষ্টৰ দ্বাৰাই সম্পন্ন কৰক; তেওঁৰ মহিমা সদা সৰ্বদায় হওক। আমেন।” (ইব্ৰীঃ ১৩:২১)। যেতিয়া আমি বিশ্বাসেৰে ঈশ্বৰক সঁহাৰি জনাওঁ, তেতিয়া ঈশ্বৰে যীচুৰ যোগেদি আমাক গ্ৰহণ কৰে। যীচুৰ পবিত্ৰ জীৱনেই হৈছে একমাত্ৰ পবিত্ৰ জীৱন যিটো ঈশ্বৰে গ্ৰহণ কৰে। আমাৰ বাবে যীচুৱে কৰা কাৰ্যৰ যোগেদি আমাক ঈশ্বৰৰ দৃষ্টিত যোগ্য কৰি তোলে। যীচুৱে আমাক পবিত্ৰ আৰু প্ৰেমময় হ’বলৈ পৰিবৰ্তন কৰে (১ কৰিন্থীয়াঃ ১৫:৫১-৫৭); ১ যোহনঃ ৩:২)। ঈশ্বৰৰ পবিত্ৰ কাৰ্য কেৱল আমাৰ বাবেই নহয়, তেওঁ আমাতো বাস কৰে।