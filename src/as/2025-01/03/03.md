---
title:  হৰ্ষিত মনেৰে আনন্দ কৰা। (চফনিয়া)।
date:   13/01/2025
---

জীয়াই থকা প্ৰতিজন ব্যক্তি ঈশ্বৰৰ বাবে অতি মূল্যৱান। সেই বাবে এজন ব্যক্তিয়ে পৰিত্ৰাণ পালে ঈশ্বৰ আনন্দিত হয়।

`চফনিয়াঃ ৩:১৭ পদ পঢ়ক। এই পদটোৱে আমাক অপব্যয় পুত্ৰৰ কাহিনীটো ভালদৰে বুজিবলৈ কেনেকৈ সহায় কৰে (লূকঃ ১৫:১১-৩২)?`

চফনিয়াঃ ৩:১৭ পদত আমাক দেখুৱাইছে যে যেতিয়া তেওঁৰ লোক সকলে পৰিত্ৰাণ পায় তেতিয়া ঈশ্বৰে আনন্দিত হয়। এই এটা পদত চফনিয়াই ইব্ৰী ভাষাত “আনন্দ” আৰু “উল্লাস”ৰ বাবে এই শব্দ অনেকবাৰ ব্যৱহাৰ কৰিছে। এনেকুৱা লাগে যেন এজন ব্যক্তিয়ে পৰিত্ৰাণ পোৱা দিনটোত কোনো এটা শব্দই আমাক ঈশ্বৰৰ সম্পূৰ্ণ উল্লাস দেখুৱাব নোৱাৰে। এই পদটোৱে আমাক কোৱাৰ দৰে ঈশ্বৰ ক’ত আছে চাওক। ঈশ্বৰ তেওঁৰ লোক সকলৰ “সঙ্গত” আছে। একেদৰে কাহিনীত থকা পিতৃজনে যেতিয়া নিজৰ পুত্ৰক বহু দূৰৈত দেখিছিল, তেতিয়া তেওঁ তাৰ ওচৰলৈ দৌৰি গৈছিল। যেতিয়া ঈশ্বৰ তেওঁৰ লোক সকলৰ মাজত থাকে, তেতিয়া তেওঁৰ লোক সকলে তেওঁৰ ওচৰলৈ ঘূৰি আহিব পাৰে।

যিচয়াঃ ৬২:৪ পদত ঈশ্বৰৰ বিষয়ে একে ধাৰণা শিকাবলৈ বিবাহৰ দৃষ্টান্ত ব্যৱহাৰ কৰা হৈছে। যিচয়াঃ ৬২:৪ পদত ঈশ্বৰৰ লোক সকলৰ নাম “ঈশ্বৰে প্ৰেম কৰা লোক” বুলি ৰখা হ’ব। এই নামৰ অৰ্থ হৈছে ঈশ্বৰে তেওঁৰ লোক সকলক আনন্দিত কৰা। ঈশ্বৰে দেশখনৰ নাম “ঈশ্বৰৰ কইনা” ৰাখিব, যাৰ অৰ্থ হৈছে “বিবাহিত”। ঈশ্বৰে দেশখনৰ নাম কিয় “ঈশ্বৰৰ কইনা” বুলি ৰাখিছে? কাৰণ পদটোৱে কৈছে, “যিহোৱা তোমাত সন্তুষ্ট হৈছে আৰু তোমাৰ দেশ বিবাহিতা হ’ব”। ঈশ্বৰে সেই সময়ৰ বাবে আটাইতকৈ বেছি আনন্দ অনুভৱ কৰিব যেতিয়া তেওঁ নিজৰ লোক সকলৰ লগত চিৰদিনৰ বাবে থাকিব পাৰিব। তেতিয়া তেওঁ আমাক লৈ আনন্দিত হ’ব যেতিয়া পিতৃজনে লূকঃ ১৫:১১-৩২ পদত যীচুৰ দৃষ্টান্তৰ কাহিনীটোত নিজৰ হেৰুৱা পুত্ৰক পায় আনন্দিত হৈছিল।

`ইফিচীয়াঃ ৫:২৫-২৮ পদ পঢ়ক। ঈশ্বৰে আমাক বিবাহৰ সম্পৰ্কত দেখুৱাবলৈ কোৱা প্ৰেমৰ বিষয়ে এই পদবোৰে কি প্ৰকাশ কৰিছে?`

এই পদবোৰে স্বামীক নিজৰ ভাৰ্যাক প্ৰেম কৰিবলৈ কৈছে, “হে পুৰুষবিলাক, খ্ৰীষ্টে যেনেকৈ মণ্ডলীক প্ৰেম কৰিলে আৰু তাৰ কাৰণে নিজকে শোধাই দিলে, তেনেকৈ তোমালোকেও নিজ নিজ ভাৰ্যাক প্ৰেম কৰা” (ইফিঃ ৫:২৫)। আৰু যীচুৱে তেওঁৰ মণ্ডলীৰ প্ৰতি তেওঁৰ প্ৰেম কেনেকৈ দেখুৱাইছিল? “তাৰ কাৰণে নিজকে শোধাই দিলে” (২৫ পদ)। গতিকে “সেইদৰে স্বামী বিলাকেও নিজ নিজ ভাৰ্যাক, নিজ নিজ শৰীৰ বুলি প্ৰেম কৰা উচিত। যিজনে নিজ ভাৰ্যাক প্ৰেম কৰে, তেওঁ নিজকেই প্ৰেম কৰে” (২৮ পদ)। এই পদবোৰে আমাক স্বামীয়ে নিজৰ ভাৰ্যাৰ প্ৰতি থকা প্ৰেমৰ বিষয়ে বুজিবলৈ সহায় কৰে। স্বামীৰ প্ৰেম স্বাৰ্থপৰ হোৱা উচিত নহয়। তাইক প্ৰেম কৰিবলৈ আৰু ৰক্ষা কৰিবলৈ যি ত্যাগ দিব লাগে তাক ত্যাগ দিবলৈ ইচ্ছুক হ’ব লাগিব। একেদৰে এই পদবোৰে আমাক দেখুৱাইছে যে যীচুৱে তেওঁৰ লোক সকলক, মণ্ডলীক নিজৰ শৰীৰ অংগ-প্ৰত্যংগ হিচাপে প্ৰেম কৰে।