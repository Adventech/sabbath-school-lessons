---
title:  মই ইয়াতকৈ অধিক কি কৰিব পাৰো?
date:   08/03/2025
---

### এই সপ্তাহৰ অধ্যয়ন পাঠঃ

যোহনঃ ১৮:৩৭; ৰোমীয়াঃ ৩:২৩-২৬; যিচয়াঃ ৫:১-৪; মথিঃ ২১:৩৩-৩৯; ৰোমীয়াঃ ৩:১-৪ পদ।

> <p>মুখস্থ পদঃ</p>
> “তাতে পীলাতে তেওঁক ক’লে, তেন্তে তুমি ৰজা নে? যীচুৱে উত্তৰ দিলে, মই যে ৰজা হওঁ, ইয়াক তুমিয়েই কৈছা। সত্যতাৰ পক্ষে সাক্ষ্য দিবলৈ মই জন্ম ধৰি এই জগতলৈ আহিলো” (যোহনঃ ১৮:৩৭)।

বহু বছৰৰ আগেত, গাইড নামৰ আলোচনী এটা শক্তিশালী শিশুৰ কাহিনী দেখুওৱা হৈছিল। কাহিনীটো ডেনিছ নামৰ এজন ল’ৰাৰ বিষয়ে যিজনে মধ্যযুগত বাস কৰিছিল। ডেনিছ এজন অনাথ ল’ৰা যি তেওঁৰ যত্ন লোৱা এটা পৰিয়ালৰ সৈতে বাস কৰিছিল। ডেনিছে তেওঁৰ দেশখনৰ ৰজাজনক ঘৃণা কৰিছিল। যেতিয়া ডেনিছৰ মাক-দেউতাক বেমাৰত ভুগি আছিল, ৰজাৰ সৈন্য বিলাকে তেওঁবিলাকক উঠাই লৈ গৈছিল। ইয়াৰ পিছত ডেনিছে তাৰ মাক-দেউতাকক পুনৰাই কেতিয়াও দেখা নাপালে। পিছলৈ ডেনিছে জানিব পাৰিলে যে, ৰজাই ডেনিছক কলা মৃত্যু নামৰ এক অতি ভয়ংকৰ ৰোগৰ পৰা ৰক্ষা কৰিবলৈ মাক-দেউতাকৰ পৰা পৃথক কৰিছিল। ৰজাৰ বিষয়ে এই সত্যতাই ডেনিছক ঘৃণা কৰাৰ পৰা ৰক্ষা কৰিলে। তেতিয়া ডেনিছে বুজিব পাৰিলে যে, ৰজাই তেওঁৰ লোক বিলাকক ভাল পাইছিল। তেওঁ সদায় তেওঁবিলাকৰ বাবে যি উত্তম তাক কৰিছিল।

আজি বহুলোকে ঈশ্বৰৰ বিষয়ে অনুভৱ কৰে যিদৰে ডেনিছে ৰজাৰ বিষয়ে অনুভৱ কৰিছিল, কিয়নো এই পৃথিৱীত সংঘটিত হোৱা দুষ্টতা কাৰ্যৰ বাবে মানুহে ঈশ্বৰক ঘৃণা কৰে। যেতিয়া দুখ-কষ্ট হয়, তেতিয়া ঈশ্বৰ ক’ত থাকে? যদি ঈশ্বৰ ভাল, তেন্তে ইমান দুষ্টতাৰ কাৰ্য কিয় হয়? ঈশ্বৰ আৰু চয়তানৰ মাজত হোৱা যুদ্ধই আমাক এই গুৰুত্বপূৰ্ণ প্ৰশ্নবোৰ বুজি পোৱাত সহায় কৰে। কিন্তু বহুতো প্ৰশ্ন বাকী আছে। যেতিয়া আমি সেইবিলাকৰ উত্তৰ দিব নোৱাৰো, তেতিয়া আমি সদায় ক্ৰুচত যীচুৰ ফালে দৃষ্টি কৰিব পাৰো। তেতিয়া আমি দেখিবলৈ পাম যে আমি এতিয়া বুজি নোপোৱা সকলোবোৰ প্ৰশ্নৰ সৈতে ঈশ্বৰক বিশ্বাস কৰিব পাৰো।