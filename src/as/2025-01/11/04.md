---
title:  মোৰ প্ৰিয়জনৰ এটি গীত
date:   11/03/2025
---

ঈশ্বৰে আচৰিত ধৰণে ভাল আৰু বেয়াৰ মাজত হোৱা যুদ্ধত আমাৰ প্ৰতি তেওঁৰ প্ৰেম দেখুৱাইছে। কিন্তু কিছুমানে হয়তো সুধিব পাৰে, “ঈশ্বৰে দুষ্টতাক বাধা দিবলৈ বা আঁতৰাবলৈ তেওঁ কৰা কাৰ্যতকৈ আৰু অধিক কাৰ্য কৰা উচিত নে?” আমি দেখিলো যে জগতত ভাল আৰু বেয়াৰ মাজত হোৱা যুদ্ধই দেখুৱাইছে যে ঈশ্বৰে সদায় এনেদৰে কাৰ্য কৰে যাতে আমাৰ মুক্ত সিদ্ধান্তক সন্মান কৰিব পাৰে। ঈশ্বৰে আমাৰ মুক্ত সিদ্ধান্তক সন্মান কৰে যাতে আমি তেওঁক প্ৰেম কৰিব পাৰো। আমি দেখিছো যে ঈশ্বৰ আৰু মানুহৰ মাজত প্ৰেমৰ সম্পৰ্কৰ বাবে এই মুক্ত সিদ্ধান্তৰ প্ৰয়োজন। ভাল আৰু বেয়াৰ মাজত হোৱাত যুদ্ধত ঈশ্বৰে নিয়ম মানি চলাও আমি দেখিলো। নিয়ম প্ৰণালীবোৰক যুদ্ধৰ নিয়ম বুলি নামাকৰণ কৰা হৈছে। যুদ্ধৰ নিয়মবোৰে আমাক দেখুৱাইছে যে, ঈশ্বৰে কেনেকৈ কাৰ্য কৰিব আৰু তেওঁ কি কৰিব পাৰে আৰু কি কৰিব নোৱাৰে কাৰণ তেওঁ প্ৰেমৰ ঈশ্বৰ।

`যিচয়াঃ ৫:১-৪ পদ পঢ়ক। এই পদবোৰত কোনে কৈছে? যিচয়াই কি কৈছে? দ্ৰাক্ষাবাৰী আৰু ইয়াৰ গৰাকীৰ কথা কোৱা হৈছে। এই কাহিনীয়ে আমাক কাক দেখুৱাইছে? গৰাকীয়ে নিজৰ দ্ৰাক্ষাবাৰীৰ বাবে কি কৰে? এইবোৰ কিয় গুৰুত্বপূৰ্ণ? সেইবোৰে কি বুজাব বিচাৰিছে? গৰাকীয়ে কৰা কাৰ্যবোৰৰ যোগেদি কি হয়?`

এই পদবোৰত যিচয়াই তেওঁৰ প্ৰিয়জনৰ উদ্দেশ্যে এটা গীত গাইছে, যি দ্ৰাক্ষাবাৰীখন ঈশ্বৰৰ লোক সকলক বুজোৱা হৈছে (যিচয়াঃ ১:৮ আৰু যিৰিঃ ২:২১)। কিন্তু দ্ৰাক্ষাবাৰীখন সকলো মানুহৰ বাবে প্ৰতি২ছবি হ’ব পাৰে য’ত ঈশ্বৰে পৃথিৱীৰ সকলো ঠাইতে ৰক্ষা কৰিবলৈ চেষ্টা কৰিছে। দ্ৰাক্ষাবাৰীৰ গৰাকী হ’ল ঈশ্বৰ। ঈশ্বৰে তেওঁৰ বাৰীখন বৃদ্ধি হোৱাটো নিশ্চিত কৰিবলৈ আমি আশা কৰিব পৰা সকলো কাৰ্য কৰিলে। বাৰীত উত্তম দ্ৰাক্ষালতা ৰুলে। কিন্তু বাৰীত বনৰীয়া দ্ৰাক্ষাগুটি লাগিল। কিছুমান বাইবেল অনুবাদত “অসাৰ” দ্ৰাক্ষাগুটি বুলি কোৱা হৈছে যিবোৰৰ একো মূল্য নাই। ঈশ্বৰৰ দ্ৰাক্ষাবাৰীত অসাৰ বা পেলনীয়া দ্ৰাক্ষাগুটি লাগিছিল।

যিচয়াঃ ৫:৩ পদত ঈশ্বৰে ক’বলৈ আৰম্ভ কৰে। ঈশ্বৰে মনুষ্যক তেওঁ আৰু তেওঁৰ দ্ৰাক্ষাবাৰীত সোধবিচাৰ কৰিবলৈ আমন্ত্ৰণ জনাইছে। যিচয়াঃ ৫:৪ পদত ঈশ্বৰে এটা অতি গুৰুত্বপূৰ্ণ প্ৰশ্ন সুধিছে, “মই মোৰ দ্ৰাক্ষাবাৰীলৈ যি যি কৰিলো, তাতকৈ আৰু কি অধিক কৰিব পাৰি? মই দ্ৰাক্ষাগুটি লাগিবৰ অপেক্ষাৰে থাকোতে, কিয় তাত বনৰীয়া দ্ৰাক্ষাগুটি লাগিল?” ঈশ্বৰে ইয়াতকৈ আৰু অধিক কি কৰিব পাৰিলেহেঁতেন? আপুনি দেখিছে যে ঈশ্বৰে আন লোকবিলাকক তেওঁ কৰা কাৰ্যৰ সোধবিচাৰ কৰিবলৈ কয়? সেইটো বৰ আচৰিত কথা !