---
title:  যীচু বিজয়ী
date:   09/03/2025
---

আমাৰ শত্ৰু চয়তানে কঠোৰ পৰিশ্ৰম কৰিছে। যীচুৱে কৈছে যে চয়তান এই পৃথিৱীৰ ৰাজকুমাৰ। চয়তান এটা ৰাজকুমাৰ কাৰণ আদমে পাপ কৰাৰ সময়ত আদমৰ পৰা তেওঁ ৰাজ্য চুৰি কৰিছিল। আকাশ-মণ্ডল আৰু পৃথিৱীৰ প্ৰকৃত ৰজা হৈছে যীচুখ্ৰীষ্ট। যীচুৱে আমাৰ বাবে চয়তানৰ বিৰুদ্ধে যুদ্ধত জয়ী হয়। তেওঁ আমাক শক্তি আৰু সফলতা প্ৰদান কৰে। কঠিন সময়ত আৰু দুখ-কষ্টৰ সময়ত আমাৰ এই শক্তি থাকিব পাৰে।

বাইবেলে আমাক চয়তানৰ বিষয়ে বহুতো কথা কৈছে। তেওঁ কৈছেঃ

যিজনে আদিৰে পৰা এই লোক সকলক ভ্ৰান্তি জন্মায় আৰু প্ৰতাৰণা কৰে (প্ৰঃ বাক্যঃ ১২:৯; মথিঃ ৪:৩; যোহনঃ ৮:৪৪; ২ কৰিন্থীয়াঃ ১১:৩; ১ যোহনঃ ৩:৮)।

ঈশ্বৰৰ বিষয়ে নিন্দাসূচক বাক্য লোক সকলৰ বিৰুদ্ধে অপবাদ দিয়ে (প্ৰঃ বাক্যঃ ১২:১০; ১৩:৬; ইয়োবঃ ১-২; জখৰীয়াঃ ৩:১,২; যিহূদাঃ ৯)।

যিয়ে পাপ কৰা সময়ত আদমৰ পৰা এই পৃথিৱীৰ ক্ষমতা চুৰি কৰিছিল আৰু এতিয়া এই পৃথিৱীত অনেকৰ ওপৰত ক্ষমতা চলাই আছে (যোহনঃ ১৪:৩০; ১৬:১১; পাচনি কৰ্মঃ ২৬:১৮; ২ কৰিন্থীয়াঃ ৪:৪; ইফিঃ ২:২; ১ যোহনঃ ৫:১৯)।

`যোহনঃ ১৮:৩৭ পদ পঢ়ক। চয়তানৰ মিছা কথা বন্ধ কৰিবলৈ যীচুৱে কৰা কাৰ্যৰ বিষয়ে এই পদটোৱে আমাক কি কয়? ৃযীচুক ৰজা বুলি কোৱাৰ অৰ্থ কি?`

বাইবেলৰ যোগেদি আমি জানিব পাৰিছো যে, চয়তান মিছলীয়া। চয়তানে ঈশ্বৰৰ বিষয়ে নিন্দাসূচক বাক্য কয়। সি ঈশ্বৰ আৰু তেওঁৰ লোক সকলক অপবাদ দিয়ে। চয়তানে আদমৰ পৰা এই পৃথিৱীৰ ক্ষমতা প্ৰৱঞ্চনা কৰি নিয়ে। বাইবেলে আমাক শিকাইছে যীচু চয়তানৰ ওপৰত সকলো দিশতে জয়ী হৈছে। যীচুৱে “সত্যতাৰ পক্ষে সাক্ষ্য দিবলৈ মই জন্ম ধৰি এই জগতলৈ আহিলো।” (যোহনঃ ১৮:৩৭)।

যীচুৱে ঈশ্বৰৰ নিখুঁত প্ৰেম দেখুৱাইছিল (ৰোমীয়াঃ ৩:২৫,২৬; ৫:৮)। যেতিয়া যীচুৱে ঈশ্বৰৰ সিদ্ধ প্ৰেম দেখুৱাইছিল, তেতিয়া তেওঁ প্ৰমাণ দিছিল যে চয়তানে কোৱা কথাবোৰ মিছা আছিল (প্ৰঃ বাক্যঃ ১২:১০,১১)।

যীচুয়ে শেষত চয়তানৰ ৰাজ্য ধ্বংস কৰিব। তেতিয়া যীচুৱে আকাশমণ্ডল আৰু পৃথিৱীৰ ওপৰত অনন্তকালৰ ৰাজ্য স্থাপন কৰিব (প্ৰঃ বাক্যঃ ১১:১৫)। গতিকে চয়তানে জানে যে “তাৰ কাল অলপ” (প্ৰঃ বাক্যঃ ১২:১২) ৰোমীয়াঃ ১৬:২০ পদৰ সৈতে তুলনা কৰক।