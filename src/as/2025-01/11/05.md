---
title:  দ্ৰাক্ষাবাৰীৰ বিষয়ে যীচুৱে কোৱা দৃষ্টান্ত
date:   12/03/2025
---

মথি ২১ অধ্যায়ত যীচুৱে দ্ৰাক্ষাবাৰীৰ গৃহস্থৰ বিষয়ে এটা দৃষ্টান্ত কোৱা হৈছে। এই দৃষ্টান্তই আমাক যিচয়া ৫ অধ্যায়ত দ্ৰাক্ষাবাৰীৰ বিষয়ে যিচয়াৰ গীতটো মনত ৰখাত সহায় কৰে।

`যিচয়াঃ ৫:৪ পদত ঈশ্বৰে সোধা প্ৰশ্নটোৰ বিষয়ে ধ্যান কৰাৰ সময়ত মথিঃ ৫:২১:৩৩-৩৯ পদটো পঢ়ক। ঈশ্বৰে আমাক উদ্ধাৰ কৰিবলৈ যি কাৰ্য কৰিলে তাতকৈ আৰু অধিক কি কৰিব পাৰিলেহেঁতেন?`

যীচুৰ দৃষ্টান্তৰ প্ৰথম অংশটো হৈছে দ্ৰাক্ষাবাৰী আৰু ইয়াৰ গৰাকীৰ বিষয়ে যিচয়া ৫ অধ্যায়ৰ গীতৰ এটা উদ্ধৃতি। যীচুৱে লগেত কয়, গৰাকীয়ে তেওঁৰ বাৰীখন আন খেতিয়ক বিলাকৰ হাতত গতাই দিছিল আৰু আন দেশলৈ ভ্ৰমণ কৰিবলৈ গৈছিল (মথিঃ ২১:৩৩)। বাৰীৰ গৰাকীয়ে তেওঁৰ দাস বিলাকক দুবাৰকৈ তেওঁ নিজৰ গুটি পাবলৈ খেতিয়ক বিলাকৰ ওচৰলৈ পঠিয়াইছিল (দাস বিলাক ঈশ্বৰৰ ভাৱবাদী বা বিশেষ দূত সকলক বুজোৱা হৈছে)। কিন্তু খেতিয়ক বিলাকে তেওঁৰ দাস সকলক মাৰপিট কৰি বধ কৰিলে (মথিঃ ২১:৩৪-৩৬)। শেষত, গৰাকীয়ে (ঈশ্বৰে) তেওঁৰ পুত্ৰক (যীচুক) পঠিয়াই, “পাছে সিহঁতে মোৰ পুত্ৰক আদৰ কৰিব বুলি, তেওঁ নিজৰ পুত্ৰক সিহঁতৰ ওচৰলৈ পঠালে” (মথিঃ ২১:৩৭)। “কিন্তু খেতিয়ক বিলাকে পুত্ৰক দেখি, পৰস্পৰে ক’লে, এওঁৱেই উত্তৰাধিকাৰী ; আঁহা আমি এওঁক বধ কৰোহঁক, তাতে এওঁৰ উত্তৰাধিকাৰ আমাৰ হ’ব। এই বুলি সিহঁতে তেওঁক ধৰি, দ্ৰক্ষাবাৰীৰ বাহিৰ কৰি বধ কৰিলে।” (মথিঃ২১:৩৮,৩৯)।

ঈশ্বৰে ইয়াতকৈ অধিক আৰু কি কৰিব? পিতৃয়ে আমাক অনেক প্ৰেম কৰিছিল। তেওঁ আমাক উদ্ধাৰ কৰিবলৈ তেওঁৰ প্ৰিয় পুত্ৰক দান কৰিলে (যোহনঃ ৩:১৬)। আমি ইতিমধ্যে দেখিছো যে ঈশ্বৰে দুষ্টতাক অতি সোনকালে ধ্বংস কৰিলে ভাল আৰু বেয়াৰ মাজত হোৱা যুদ্ধখনৰ সমাধান হ’ব নোৱাৰে। প্ৰথমতে ঈশ্বৰে দেখুৱাব লাগিব যে তেওঁ এজনা দয়ালু ঈশ্বৰ। ঈশ্বৰে যীচুৰ কাৰ্যৰ যোগেদি সকলোৰে আগত তেওঁৰ প্ৰেম দেখুৱাইছিল (ৰোমীয়াঃ ৩:২৫, ২৬; ৰোমীয়াঃ ৫:৮)। ঈশ্বৰে আমাৰ বাবে তেওঁৰ পুত্ৰক মৃত্যুবৰণ কৰিবলৈ দিয়াতকৈ আৰু অধিক কি বিচাৰিব পাৰো? ঈশ্বৰে আমাক তেওঁৰ পুত্ৰক দান কৰিলে যাতে তেওঁ নিজৰ বিধানক সন্মান কৰিব পাৰে। আৰু তেওঁ আমাক গ্ৰহণ কৰিব পাৰে। লগেত তেওঁ ন্যায়বান আৰু মৰমীয়াল দুয়োটা হ’ব পাৰে।

ক্ৰুচে আমাক দেখুৱাইছে যে ঈশ্বৰে আমাৰ মুক্ত সিদ্ধান্তক দূৰ নকৰাকৈ দুষ্টতাক ধ্বংস কৰিবলৈ তেওঁ কৰিব পৰা সকলো কাম কৰিছিল। প্ৰেম কৰিবৰ বাবে মুক্ত সিদ্ধান্তৰ প্ৰয়োজন। যদি ঈশ্বৰে আমাক আন কোনো উপায়েৰে উদ্ধাৰ কৰিব পাৰে, তেন্তে তেওঁ সেইটো কৰিব বুলি আপুনি ভাবেনে? অৱশ্যেই তেওঁ কৰিব। ঈশ্বৰ আৰু চয়তানৰ মাজত হোৱা যুদ্ধত মানুহে অনেক দুখ-কষ্ট পায়। কিন্তু ঈশ্বৰে তাতকৈয়ো অধিক কষ্ট পায়। যেতিয়া আমি ক্ৰুচলৈ চাওঁ, তেতিয়া আমি দেখিবলৈ পাওঁ যে পাপৰ কাৰণে ঈশ্বৰে কিমান দুখ-কষ্ট পাইছিল। কিন্তু যীচুৱে মৃত্যুবৰণ কৰিবলৈ ইচ্ছুক আছিল যাতে আমি মুক্তভাৱে প্ৰেম কৰিব পাৰো। আমাৰ সিদ্ধান্ত লোৱাৰ স্বাধীনতাক যীচুৱে সন্মান কৰে।