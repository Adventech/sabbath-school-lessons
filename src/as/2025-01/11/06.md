---
title:  ঈশ্বৰ নিৰ্দোষী
date:   13/03/2025
---

শেষত স্বৰ্গ আৰু পৃথিৱীত থকা সকলোৱে দেখিব যে চয়তানে তেওঁৰ বিষয়ে কোৱা কথাবোৰৰ বাবে ঈশ্বৰ দোষী নহয়। পিতৃ, পুত্ৰ আৰু পবিত্ৰ আত্মাই আমাক পৰিত্ৰাণৰ ব্যৱস্থাত দেখুৱাব যে ঈশ্বৰ প্ৰেমৰ ঈশ্বৰ। তেতিয়া কোনেও ঈশ্বৰৰ প্ৰেম বা দয়াৰ ওপৰত পুনৰ সন্দেহ নকৰিব। (ৰোমীয়াঃ ৩:২৫, ২৬; ৫:৮)।

`যিচয়াঃ ৫:৩,৪ পদৰ সৈতে ৰোমীয়াঃ ৩:১-৪ পদ পঢ়ক। ভাল আৰু বেয়াৰ মাজত হোৱা যুদ্ধত ঈশ্বৰক কেনেকৈ নিৰ্দোষী বুলি দেখুওৱা হ’ব, সেই বিষয়ে এই পদবোৰে আমাক কি কৈছে?`

ৰোমীয়া ৩ অআৰু যিচয়া ৫ অধ্যায়ত ঈশ্বৰে (সীমিত ৰূপে) মনুষ্যক তেওঁ কোন আৰু তেওঁ কি কৰে সেই বিষয়ে বিচাৰ কৰিবলৈ আমন্ত্ৰণ জনাইছে। ঈশ্বৰৰ বিচাৰ কৰিবলৈ কোনেও সিদ্ধ নহয়। কিন্তু ঈশ্বৰে তেওঁৰ লোক সকলক যিকোনো প্ৰকাৰে তেওঁৰ কাৰ্যৰ বিচাৰ কৰিবলৈ আমন্ত্ৰণ জনাইছে। শেষত আমি ঈশ্বৰ যে ন্যায়বান আৰু পবিত্ৰ তাৰ প্ৰমাণ দেখিবলৈ পাম। ঈশ্বৰে স্বৰ্গ আৰু পৃথিৱীত থকা সকলোকে দেখুৱাব যে চয়তানে তেওঁক অভিযোগ কৰা কাৰ্যবোৰৰ বাবে তেওঁ দোষী নহয়।

`প্ৰঃ বাক্যঃ ১৫:৩ আৰু প্ৰঃ বাক্যঃ ১৯:১-৬ পদ পঢ়ক। এই পদবোৰে আমাক তেওঁ যে নিৰ্দোষী আৰু ঈশ্বৰে শেষত কেনেকৈ সকলোকে দেখুৱাব তাৰ বিষয়ে আমাক কি শিকাইছে?`

বাইবেলৰ সকলোবোৰৰ যোগেদি ঈশ্বৰে দেখুৱাইছে যে তেওঁ নিজৰ নামৰ প্ৰতি গুৰুত্ব দিয়ে। কিয়? ঘৃণা কৰা বা বিশ্বাস নকৰা লোকৰ সৈতে গভীৰ প্ৰেমৰ সম্পৰ্ক ৰাখিব নোৱাৰি। যদি কোনোবাই আপোনাৰ স্বামী বা পত্নীক আপোনাৰ বিষয়ে বেয়া কথা কয় তেন্তে আপুনি কি কৰিব? আপুনি নিৰ্দোষী বুলি দেখুৱাব নহয়নে? যদি আপোনাৰ স্বামী বা পত্নীয়ে সেই মিছা কথাবোৰ বিশ্বাস কৰিলে, সেই মিছা কথাবোৰে আপোনাৰ সম্পৰ্ক ধ্বংস কৰি পেলালেহেঁতেন।

শেষত ঈশ্বৰে তেওঁ যে নিৰ্দোষী আৰু চয়তানে যে তেওঁৰ বিষয়ে মিছা কথা কৈছিল তাক তেওঁ দেখুৱাব। ক্ৰুচেই হৈছে প্ৰমাণ আৰু আমাক উদ্ধাৰ কৰাৰ ঈশ্বৰৰ ব্যৱস্থাও তেনেকুৱাই। বিচাৰকৰ্ত্তা হিচাবে ঈশ্বৰৰ কাৰ্যত স্বৰ্গ আৰু পৃথিৱীত থকা সকলোৱে দেখিব যে ঈশ্বৰ নিৰ্দোষী।

স্বৰ্গলৈ যোৱাৰ পিছত আমি ঈশ্বৰৰ পৰা আঁতৰি যোৱা লোক সকলৰ সোধবিচাৰ কৰিম, মনুষ্য আৰু স্বৰ্গদূত উভয়ৰে (১ কৰিন্থীয়াঃ ৬:২,৩)। যেতিয়া আমি তেওঁলোকৰ জীৱনৰ ÎৰকëÇ সমূহ পৰ্যালোচনা কৰিম, তেতিয়া আমি দেখা পাম যে চয়তানে কোৱা কোনো কথাৰ বাবে ঈশ্বৰ দায়ী নহয়। আমি দেখা পাম যে ঈশ্বৰৰ সকলো প্ৰতিফল ন্যায়, প্ৰেমময় আৰু পবিত্ৰ আছিল। নিশ্চিত ভাৱে আমাৰ সকলোৰে প্ৰশ্ন আছে যাৰ উত্তৰৰ প্ৰয়োজন আছে। স্বৰ্গত আমাৰ কাম শেষ কৰাৰ আগেত আমি সেই প্ৰশ্নবোৰৰ উত্তৰ পাম (১ কৰিন্থীয়াঃ ৪:৫)।