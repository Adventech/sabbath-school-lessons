---
title:  যি জনে আমাক পবিত্ৰ কৰে আৰু ঈশ্বৰৰ ওচৰত গ্ৰহণ কৰে
date:   10/03/2025
---

যীচুৱে সকলো সময়তে চয়তানৰ কাম বন্ধ কৰিবলৈ আৰু সলনি কৰিবলৈ কাৰ্য কৰে। ১ যোহনঃ ৩:৮ পদত আমাক কোৱা হৈছে যে “চয়তানৰ কৰ্ম লু৫ কৰিবৰ কাৰণেই ঈশ্বৰৰ পুত্ৰ প্ৰকাশিত হ’ল”। যীচুৱে “মৃত্যুৰ পৰাক্ৰম থকাটোক, অৰ্থাৎ চয়তানক মৃত্যুৰ দ্বাৰাই অকৰ্মণ্য কৰিবলৈ” আহিছিল (ইব্ৰীঃ ২:১৪)। যীচুৱে চয়তানৰ ক্ষমতাক দুটা ভাগত ধ্বংস কৰিব। প্ৰথমতে যীচুৱে ক্ৰুচত মৃত্যুবৰণ কৰে। তেওঁৰ মৃত্যুৱে দেখুৱায় যে ঈশ্বৰৰ বিৰুদ্ধে চয়তানে কোৱা কথাবোৰ মিছা। দ্বিতীয়তে ঈশ্বৰে পিছলৈ চয়তান আৰু তাৰ ক্ষমতাক ধ্বংস কৰিব।

`ৰোমীয়াঃ ৩:২৩-২৬ আৰু ৰোমীয়াঃ ৫:৮ পদ পঢ়ক। যীচুৱে চয়তানৰ মিছা কথা, মিছা কাৰ্যবোৰ কেনেদৰে ধ্বংস কৰিব, সেই বিষয়ে এই পদবোৰে আমাক শিকায়?`

আমি ইতিমধ্যে দেখাৰ দৰে চয়তানে কৈছে যে ঈশ্বৰ দয়া বা প্ৰেমেৰে পৰিপূৰ্ণ নহয়। যীচুৰ যোগেদি ঈশ্বৰে আমাক তেওঁৰ দয়া আৰু প্ৰেমৰ প্ৰমাণ দিয়ে। ক্ৰুচেই ইয়াৰ প্ৰমাণ।

যীচুৰ মৃত্যুৰ পাছত, “চয়তানে দেখিছিল যে তাৰ ছদ্মবেশৰ হলৌ চোলাখন ফালি চিৰাচিৰ হ’ল। অপতিত স্বৰ্গদূতগণৰ সন্মুখত আৰু স্বর্গীয় বিশ্ব ব্ৰp াণ্ডখনৰ আগত তাৰ শাসনপ্ৰণালীটো উন্মুক্ত হৈ ওলাই পৰিছিল। সি নিজকে এজন হত্যাকাৰী হিচাবে প্ৰকাশ কৰিছিল। ঈশ্বৰৰ পুত্ৰজনাৰ ১ক্তপাত কৰাৰ দ্বাৰাই স্বর্গীয় বাসীৰ সহানুভূতি পোৱাৰ পৰা সি নিজকে সম্পূৰ্ণ ভাৱে বঞ্চিত কৰি লৈছিল। সেই তেতিয়াৰ পৰাই তাৰ কাৰ্যৰ ওপৰত নাকি লগোৱা হৈছিল।”-সৰ্বযুগৰ আকাংক্ষা, ৭৬১ পৃষ্ঠা।

`আদিপুস্তকঃ ৩:১৫ পদৰ সৈতে প্ৰকাশিত বাক্যঃ ১২:১০-১২ পদ পঢ়ক। এই পদবোৰে আমাক ক্ৰুচত যীচুৰ জয় কিয় ইমান গুৰুত্বপূৰ্ণ আছিল তাক কেনেকৈ বুজিবলৈ সহায় কৰে?`

আমাক ৰক্ষা কৰাৰ বাবে ঈশ্বৰৰ ব্যৱস্থাৰ ইতিহাসে আমাক অধিককৈ অধিক প্ৰমাণ দিয়ে যে ঈশ্বৰে সদায় সকলোৰে বাবে যিটো উত্তম তাকে কৰে। ঈশ্বৰে সদায় ভাল কাম কৰে। তেওঁ ভাল আৰু বেয়াৰ মাজত হোৱা যুদ্ধখনত এটা সীমাৰেখাৰ ভিতৰত কাৰ্য কৰে। (দ্বিঃ বিৱৰণঃ ৩২:৪; ১ চমূৱেলঃ ৩:১৮; গীতমালাঃ ১৪৫:১৭; দানিঃ ৪:৩৭; হবক্কুকঃ ১:১৩; প্ৰঃ বাক্যঃ ১৫:৩; আদিঃ ১৮:২৫)।

ভাল আৰু বেয়াৰ মাজত হোৱা যুদ্ধত ঈশ্বৰৰ প্ৰেম কিয় ইমান গুৰুত্বপূৰ্ণ? ক্ৰুচ আৰু ঈশ্বৰে আমাক পৰিত্ৰাণ দিবলৈ কৰা সকলো কাৰ্যৰ বিষয়ে চিন্তা কৰক। তেওঁৰ কাৰ্যই আপোনাক তেওঁৰ প্ৰেমত বিশ্বাস কৰিবলৈ, আনকি আপুনি দুখ-কষ্ট ভোগ কৰি থকাৰ সময়তো কেনেকৈ আশা প্ৰদান কৰে?