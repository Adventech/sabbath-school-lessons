---
title:  আন লোকক প্ৰেম কৰা কিয়নো ঈশ্বৰে আমাক প্ৰেম কৰিলে।
date:   09/01/2025
---

কালি আমি অধ্যয়ন কৰিলো যে দাসজনে তেওঁৰ মালিকৰ ওচৰত ধাৰ হোৱা ধন পৰিশোধ কৰিব নোৱাৰিলে। একেদৰে ঈশ্বৰে আমাৰ বাবে কৰা আৰু কৰি আছে এই সকলো কাৰ্যৰ বাবে আমি ঈশ্বৰক মূল্য দিব নোৱাৰো। “ঈশ্বৰে আমালৈ তেওঁৰ প্ৰেমৰ প্ৰমাণ দিছে; কাৰণ ইতিপূৰ্বেই যেতিয়া আমি পাপী আছিলো, তেতিয়া খ্ৰীষ্টে আমাৰ কাৰণে আপোন প্ৰাণ দিলে” (ৰোমীয়াঃ ৫:৮)। ঈশ্বৰৰ প্ৰেম কিমান আচৰিত ! ১ যোহনঃ ৩:১ পদত কোৱাৰ দৰে, “চোৱা, আমি যেন ঈশ্বৰৰ সন্তান বুলি বিখ্যাত হওঁ, ইয়াতে পিতৃয়ে আমাক কেনে প্ৰকাৰ প্ৰেম দান কৰিলে ! আৰু আমি সন্তান হৈছোঁও।

আমি যি কৰিব পাৰো আৰু কৰা উচিত সেয়া হ’ল আমি যিমান পাৰো আন মানুহক ঈশ্বৰৰ প্ৰেম দেখুওৱা বা কৰা। ঈশ্বৰে আমাক অনেক প্ৰেম আৰু ক্ষমাদান কৰিছে। গতিকে, আমি আন লোক বিলাকক কিমান প্ৰেম কৰিব লাগে আৰু ক্ষমা কৰিব লাগে? মনত ৰাখিব, সহদাসজনৰ প্ৰতি দয়া আৰু ক্ষমা নকৰাৰ বাবেই দাসজনে নিজৰ প্ৰভুৰ পৰা পোৱা দয়া আৰু ক্ষমা হেৰুৱাই পেলাইছিল। যদি আমি ঈশ্বৰক প্ৰেম কৰো তেন্তে আমি তেওঁৰ প্ৰেম আন লোক বিলাকক দেখুৱাম।

`১ যোহনঃ ১৫:১২; ১ যোহনঃ ৩:১৬ আৰু ১ যোহনঃ ৪:৭-১২ পদ পঢ়ক। এই পদবোৰে আমাক ঈশ্বৰৰ প্ৰেম, ঈশ্বৰৰ প্ৰতি থকা আমাৰ প্ৰেম আৰু লোক বিলাকৰ প্ৰতি থকা আমাৰ প্ৰেমৰ মাজৰ সম্পৰ্কৰ বিষয়ে কি শিক্ষা দিয়ে?`

যীচুৱে তেওঁৰ পাছত চলা লোক বিলাকক কৈছিল, “তোমালোকক মই যি যি আজ্ঞা দিওঁ, সেইবোৰ যদি পালন কৰা, তেন্তে তোমালোক মোৰ বন্ধ³” (যোহনঃ ১৫:১৪)। যীচুৱে তেওঁলোকক কি কৰিবলৈ আজ্ঞা দিছিল? যীচুৱে তেওঁলোকক (আৰু আমাক) আন লোক বিলাকক প্ৰেম কৰাৰ দৰে প্ৰেম কৰিবলৈ আজ্ঞা দিছে। এই পদত আৰু আন শাস্ত্ৰ পদত প্ৰভুৱে আমাক ঈশ্বৰক প্ৰেম কৰিবলৈ আৰু ইজনে সিজনক প্ৰেম কৰিবলৈ আজ্ঞা দিছে।

গতিকে আমি বুজিব লাগিব যে ঈশ্বৰে আমাক এনেকুৱা কামৰ বাবে ক্ষমা কৰিলে যিটো আমি তেওঁক ঘূৰাই দিব নোৱাৰো। সেইবাবে আমি ঈশ্বৰক প্ৰেম আৰু প্ৰশংসা কৰা উচিত আৰু আন লোকবিলাকৰ বাবে হৃদয়ত প্ৰেম আৰু দয়া থকা উচিত। লূকঃ ৭:৪৭ পদত কোৱাৰ দৰে “তেওঁৰ বহুত হোৱাতো পাপ ক্ষমা কৰা হ’ল; কিয়নো তেওঁ অধিক প্ৰেম কৰিলে; কিন্তু যিজনৰ অলপ ক্ষমা হয়, তেওঁ অলপ প্ৰেম কৰে।” আমাৰ মাজৰ কোনে নাজানে যে ঈশ্বৰে আমাক কিমান ক্ষমা কৰে?

যদি আমি ঈশ্বৰক প্ৰেম কৰো, তেন্তে আমি আনকো প্ৰেম কৰিব লাগিব। আমি ঈশ্বৰৰ প্ৰেমৰ বিষয়ে লোক বিলাকৰ ওচৰত কথা আৰু কৰ্মৰ দ্বাৰা জনোৱা উচিত। আমি ইয়াত আৰু এতিয়া লোক বিলাকৰ দৈনন্দিন জীৱনত সহায় কৰা উচিত। আমিও লোক বিলাকক নতুন স্বৰ্গ আৰু নতুন পৃথিৱীত অনন্ত জীৱন প্ৰদান কৰাজনৰ ওচৰলৈ লৈ যাবলৈ চেষ্টা কৰা উচিত।

`লোক বিলাকক ঈশ্বৰৰ প্ৰেম দেখুৱাবলৈ এতিয়া আৰু আগন্তুক দিনত আপুনি কি কাৰ্য কৰিব? অনন্ত জীৱনৰ প্ৰতিজ্ঞা উপভোগ কৰিবলৈ তেওঁলোকক আমন্ত্ৰণ কৰিবলৈ আপুনি কি কৰিব?`