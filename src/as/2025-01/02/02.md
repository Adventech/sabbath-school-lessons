---
title:  পাঠ
date:   05/01/2025
---
ঈশ্বৰৰ অনন্তকলীয়া প্ৰেম। (গীতমালাঃ ৩৩:৫)।

বাইবেলে আমাক কৈছে যে ঈশ্বৰে সকলোকে প্ৰেম কৰে। বাইবেলৰ আটাইতকৈ জনাজাত পদটোৱে এই সত্যৰ বিষয়ে ঘোষণা কৰিছেঃ “কাৰণ ঈশ্বৰে জগতক ইমান প্ৰেম কৰিলে, যে তেওঁ নিজৰ একমাত্ৰ পুত্ৰকে দান কৰিলে, যাতে যি কোনোৱে তেওঁত বিশ্বাস কৰে, তেওঁ নষ্ট নহয় কিন্তু অনন্ত জীৱন পায়” (যোহনঃ ৩:১৬)।

`গীতমালাঃ ৩৩:৫ আৰু গীতমালাঃ ১৪৫:৯ পদ পঢ়ক। এই পদবোৰে আমাক ঈশ্বৰৰ প্ৰেম আৰু দয়াৰ বিষয়ে কি শিকাইছে?`

কিছুমান মানুহে হয়তো ভাবিব পাৰে যে তেওঁলোকক কোনেও প্ৰেম কৰিব নোৱাৰে। বা তেওঁলোকে ভাবিব পাৰে যে ঈশ্বৰে আন সকলোকে প্ৰেম কৰে, কিন্তু তেওঁলোকক নকৰে। কিন্তু বাইবেলে কৈছে যে ঈশ্বৰে সকলোকে প্ৰেম কৰে। কাৰণ ঈশ্বৰে সকলোকে প্ৰেম কৰে, সকলোকে পৰিত্ৰাণ পোৱাটোও বিচাৰে।

`২ পিতৰ ৩:৯; ১ তিমথীঃ ২:৪ আৰু যিহিস্কেলঃ ৩৩:১১ পদ পঢ়ক। ঈশ্বৰে সকলোকে কিমান ৰক্ষা কৰিব বিচাৰে সেই বিষয়ে এই পদবোৰে আমাক কি শিকাইছে?`

যোহনঃ ৩:১৬ পদৰ পিছৰ পদটোৱে আৰু এইদৰে কয়ঃ “কিয়নো জগতৰ সোধবিচাৰ কৰিবলৈ নহয়, কিন্তু জগেত তেওঁৰ দ্বাৰাই পৰিত্ৰাণ পাবলৈহে ঈশ্বৰে পুত্ৰকে জগতলৈ পঠালে” (যোহনঃ ৩:১৭)। প্ৰতিজন ব্যক্তিয়ে তেওঁৰ প্ৰেমক গ্ৰহণ কৰা আৰু পৰিত্ৰাণ পোৱাটো ঈশ্বৰে কামনা কৰে। কিন্তু প্ৰভুৱে কাৰো ওপৰত নিজৰ প্ৰেম জোৰ নকৰে। মানুহে তেওঁৰ প্ৰেমক গ্ৰহণ বা প্ৰত্যাখ্যান কৰাৰ স্বাধীনতা আছে।

যেতিয়া কোনোবাই ঈশ্বৰৰ প্ৰেমক অগ্ৰাহ কৰে তেতিয়া কি হয়? ঈশ্বৰে এই ব্যক্তিজনক প্ৰেম কৰাটো বন্ধ বা মানা কৰে নেকি? অৱশ্যে নহয়। ঈশ্বৰে তেওঁৰ প্ৰেমক অগ্ৰাহ কৰা সকলক প্ৰেম কৰিয়েই থাকে। যিৰিমিয়াঃ ৩১:৩ পদত ঈশ্বৰে তেওঁৰ লোক সকলক ঘোষণা কৰিছেঃ “সঁচাকৈ মই চিৰস্থায়ী প্ৰেমেৰে তোমাক প্ৰেম কৰো”। বাইবেলৰ আন ঠাইত এই একে ধাৰণা শিকাইছে (গীতমালাঃ ১৩৬ অধ্যায় চাওঁক)। ঈশ্বৰৰ প্ৰেম কেতিয়াও শেষ নহয়। তেওঁৰ প্ৰেম চিৰস্থায়ী। এই ধাৰণাটো বুজিবলৈ আমাৰ অসুবিধা হয় কাৰণ আমি প্ৰায়ে আন মানুহক প্ৰেম কৰিবলৈ অসুবিধা পাওঁ নহয় নে?