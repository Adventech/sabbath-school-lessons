---
title:  ঈশ্বৰে আমাক প্ৰেম কৰাৰ প্ৰতিজ্ঞা
date:   04/01/2025
---

### এই সপ্তাহৰ অধ্যয়ন পাঠঃ

গীতঃ ৩৩:৫; দ্বিঃ বিৱৰণঃ ৭:৬-৯; হোচেয়াঃ ৯:১৫; ১ যোহনঃ ৪:৭-২০; যোহনঃ ১৫:১২; ১ যোহনঃ ৩:১৬ পদ।

> <p>মুখস্থ পদ</p>
> “যীচুৱে উত্তৰ দি তেওঁক ক’লে, কোনোৱে যদি মোক প্ৰেম কৰে, তেন্তে তেওঁ মোৰ বাক্য পালন কৰিব; মোৰ পিতৃয়ে তেওঁক প্ৰেম কৰিব আৰু আমি তেওঁৰ ওচৰলৈ আহি, তেওঁৰে সৈতে নিবাস কৰিম।” (যোহনঃ ১৪:২৩)।

নতুন নিয়মৰ লেখক সকলে গ্ৰীক ভাষাত “প্ৰেম”ৰ অৰ্থ প্ৰকাশ কৰিবলৈ বিভিন্ন শব্দ ব্যৱহাৰ কৰিছে। গ্ৰীক ভাষাৰ সেই শব্দবোৰৰ ভিতৰত দুটা হৈছে “আগাপে” আৰু “ফিলিঅ”। বহুতে বিশ্বাস কৰে যে গ্ৰীক “আগাপে” শব্দটোৱে কেৱল ঈশ্বৰৰ অহা প্ৰেমৰ বিষয়ে কয়। মানুহেও বিশ্বাস কৰে যে “ফিলিঅ” হৈছে এনে এক প্ৰকাৰৰ প্ৰেম যিটো “আগাপে”ৰ দৰে শক্তিশালী নহয়। তেওঁলোকেও ভাবে যে “আগাপে” এনেকুৱা এটা প্ৰেম যিটো ঈশ্বৰেেহ দিব পাৰে কিন্তু মানুহৰ যোগেদি কেতিয়াও হ’ব নোৱাৰে।

এই সকলোবোৰ ধাৰণা মিছা। যেতিয়া আমি বাইবেলখন ভালদৰে অধ্যয়ন কৰো, তেতিয়া আমি দেখিবলৈ পাওঁ যে “আগাপে”ৰ অৰ্থ ঈশ্বৰৰ প্ৰেম আৰু মানুহৰ প্ৰেম দুয়োটা হ’ব পাৰে। “আগাপে” ভুল বা বেয়া বস্তুবোৰক প্ৰেম কৰাৰ কথা ক’বলৈও ব্যৱহাৰ কৰিব পাৰি (২ তিমথী ৪:১০)। নতুন নিয়মৰ লোক সকলে ঈশ্বৰৰ প্ৰেমক বুজাবলৈ “আগাপে”ৰ বাহিৰেও আন বহুতো শব্দ ব্যৱহাৰ কৰিছে। যীচুৱে কৈছিল, “তোমালোকে মোক প্ৰীতি কৰিলা, আৰু মই যে পিতৃৰ পৰা আহিছো, ইয়াকে বিশ্বাস কৰিলা” (যোহনঃ ১৬:২৭)। এই পদত “প্ৰীতি” শব্দটো হৈছে গ্ৰীক ভাষাৰ “ফিলিঅ”। আমি দেখিবলৈ পাইছো যে এই শব্দটো ঈশ্বৰৰ প্ৰেম আৰু মানৱ প্ৰেম দুয়োটাৰ বিষয়ে ক’বলৈ ব্যৱহাৰ কৰিছে।

বাইবেলে এইটোও শিকাইছে যে ঈশ্বৰৰ প্ৰেম একমুখী নহয়। ঈশ্বৰে আমাৰ লগত প্ৰেমৰ সম্পৰ্কত থাকিব বিচাৰে। আমি তেওঁৰ বিষয়ে কেনেকৈ ভাবো আৰু অনুভৱ কৰো, সেই বিষয়ে ঈশ্বৰে চিন্তা কৰে। ঈশ্বৰে আমাক প্ৰেম কৰে আৰু আমি তেওঁক পুনৰাই প্ৰেম কৰাটো বিচাৰে।