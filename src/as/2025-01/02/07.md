---
title:  অতিৰিক্ত অধ্যয়ন পাঠঃ
date:   10/01/2025
---

“আপোনাৰ সকলো প্ৰয়োজন, আপোনাৰ আনন্দ, আপোনাৰ দুখ, আপোনাৰ বিপদ আৰু আপোনাৰ ভয়ৰ বিষয়ে জনাওঁক। ঈশ্বৰে আপোনাৰ কথা শুনি ভাগৰি নপৰে। আপোনাৰ মূৰৰ চুলিৰ সংখ্যা ঈশ্বৰে জানে। গতিকে, তেওঁ আপোনাৰ প্ৰয়োজনীয় সকলো কথা জানে। ‘প্ৰভু প্ৰেম আৰু দয়াৰে পৰিপূৰ্ণ’ (যাকোবঃ ৫:১১)। আমাৰ দুখ-কষ্টবোৰে ঈশ্বৰৰ প্ৰেমৰ হৃদয়খন স্পৰ্শ কৰে। আমি যেতিয়া আমাৰ দুখবোৰৰ কথা ঈশ্বৰক জনাওঁ, তেতিয়া তেওঁৰ হৃদয়খনো স্পৰ্শ হয়। মনত অশান্তি দিয়া সকলো কথা ঈশ্বৰক জনাওঁক। ঈশ্বৰৰ বাবে কোনো কথা সমাধান কৰাটো ডাঙৰ কথা নহয়। তেওঁ গোটেই আকাশ মণ্ডল আৰু পৃথিৱীৰ অধিপতি। আমাক সুখ বা শান্তি দিয়া তেওঁৰ বাবে সৰু কথা নহয়। আমাৰ লগত ঘটা সকলো কথা তেওঁ জানে। যি কোনো সমস্যা তেওঁ সমাধান কৰিব পাৰে। স্বৰ্গত থকা আমাৰ পিতৃয়ে আমাৰ লগত ঘটা সকলো কথা প্ৰতি আগ্ৰহী। আমাক বিচলিত কৰা আৰু আনন্দ দিয়া বস্তুবোৰৰ প্ৰতিও তেওঁ আগ্ৰহী। আমি কোৱা প্ৰতিটো বিশ্বাসৰ প্ৰাৰ্থনাৰ প্ৰতি তেওঁ আগ্ৰহী। “তেওঁ ভগ্নচিত্তীয়া বিলাকক সুস্থ কৰে, তেওঁ সিবিলাকৰ ঘা বান্ধে” (গীতঃ ১৪৭:৩)। ঈশ্বৰ আৰু আমাৰ প্ৰত্যেকৰে মাজৰ সম্পৰ্ক ব্যক্তিগত আৰু গভীৰ। ঈশ্বৰে আপোনাক প্ৰেম কৰে আৰু আপোনাক এনেদৰে প্ৰেম কৰে যেন আপুনি পৃথিৱীত একমাত্ৰ ব্যক্তি যি তেওঁৰ প্ৰেম আৰু যত্নৰ প্ৰয়োজন আছিল। তেওঁ আপোনাক অনেক প্ৰেম কৰে যাৰ বাবে তেওঁ নিজৰ একমাত্ৰ প্ৰিয় পুত্ৰক কেৱল আপোনাৰ বাবে বলিদান হ’বলৈ দান কৰিলে।”-ইলেন জি. হুৱাইট, শান্তিৰ সন্ধানত, ১০০ পৃষ্ঠা।