---
title:  ঈশ্বৰে আমাক প্ৰেম কৰাৰ প্ৰতিজ্ঞা।
date:   06/01/2025
---

আমাৰ সৈতে ঈশ্বৰৰ প্ৰেমৰ সম্পৰ্কক দেখুৱাবলৈ বাইবেলে পৰিয়ালৰ উদাহৰণ ব্যৱহাৰ কৰিছে। এই উদাহৰণ সমূহৰ ভিতৰত স্বামী-স্ত্ৰীৰ মাজৰ প্ৰেম বা সন্তানৰ প্ৰতি মাতৃৰ প্ৰেম। ঈশ্বৰ আৰু তেওঁৰ মনোনীত লোক সকলৰ মাজত থকা বিশেষ সম্পৰ্ক দেখুৱাবলৈ এই শব্দসমূহ ব্যৱহাৰ কৰা হয়। ঈশ্বৰে তেওঁৰ লোক সকলক প্ৰেম কৰাৰ প্ৰতিজ্ঞা কৰিছে। তেওঁ আশা কৰে যে তেওঁৰ লোকসকলে তেওঁৰ প্ৰেমক গ্ৰহণ কৰিব আৰু তেওঁক (আৰু ইজনে সিজনক) পুনৰাই প্ৰেম কৰিব।

`দ্বিঃ বিৱৰণঃ ৭:৬,৯ পদ পঢ়ক। এই পদবোৰে আমাক ঈশ্বৰৰ প্ৰেম আৰু তেওঁৰ প্ৰতিজ্ঞাৰ মাজৰ সম্পৰ্কৰ বিষয়ে কি কয়?`

দ্বিঃ বিৱৰণঃ ৭:৯ পদত “প্ৰেম” বা “দয়া” বুলি লিখা শব্দটো ইব্ৰী ভাষাৰ “hঙ্গব্দঙ্গস্তু” শব্দৰ পৰা আহিছে। “হেচড” শব্দটোৱে আমাক ঈশ্বৰৰ প্ৰেমৰ প্ৰতিজ্ঞাৰ উপৰিও আন বহুতো কথা দেখুৱাইছে। বাইবেল লেখক সকলে প্ৰায়ে “হেচড” শব্দ ব্যৱহাৰ কৰি আমাক কয় যে ঈশ্বৰৰ দয়া আৰু প্ৰেম অতি শক্তিশালী আৰু আচৰিত। “হেচড”ৰ অৰ্থ হৈছে আনুগত্যশীল প্ৰেম যিটো এজন ব্যক্তিয়ে আন এজন ব্যক্তিক সম্পৰ্কৰ যোগেদি দেখুৱায়। যেতিয়া এজন ব্যক্তিয়ে তেওঁৰ হৃদয়ত প্ৰেমক আঁকোৱালি লয়, তেতিয়া তেওঁ আনৰ লগত প্ৰেমৰ সম্পৰ্ক আৰম্ভ কৰিব পাৰে আৰু আশা কৰিব পাৰে যে এই ব্যক্তিজনে তেওঁকো প্ৰেম কৰিব।

ঈশ্বৰৰ প্ৰেমে দেখুৱাইছে যে তেওঁৰ দয়া চিৰকাললৈকে থাকিব। আমি ঈশ্বৰৰ দয়া আৰু প্ৰেমৰ প্ৰতিজ্ঞাৰ ওপৰত নিৰ্ভৰ কৰিব পৰো। একে সময়তে আমি ঈশ্বৰৰ আজ্ঞা পালন কৰিবলৈ আৰু তেওঁৰ সৈতে প্ৰেমৰ সম্পৰ্কত নিজৰ দায়িত্ব পালন কৰিবলৈ ইচ্ছুক হ’ব লাগিব (২ চমূৱেলঃ ২২:২৬; ১ ৰাজা ৮:২৩; গীতঃ ২৫:১০; গীতঃ ৩২:১০; ২ বংশাৱলীঃ ৬:১৪)।

ঈশ্বৰৰ প্ৰেম হৈছে আনৰ সৈতে থকা সকলো প্ৰেমৰ সম্পৰ্কৰ আৰম্ভণি। আমি কেতিয়াও ঈশ্বৰৰ প্ৰেমৰ সৈতে মিলাব নোৱাৰো। ঈশ্বৰে আমাক জীৱন দিছে। যীচুৰ যোগেদি ঈশ্বৰে নিজকে আমাৰ বাবে সমৰ্পণ কৰিলে। যীচুৱে কৈছিল, “বন্ধ³ বিলাকৰ নিমিত্তে, নিজৰ প্ৰাণ দিয়াতকৈ, অধিকতৰ প্ৰেম কাৰো নাই” (যোহনঃ ১৫:১৩)। নিশ্চিত ভাৱে, ঈশ্বৰে আমাক তেওঁৰ প্ৰেমৰ আটাইতকৈ শক্তিশালী উদাহৰণ দেখুৱাইছিল যেতিয়া যীচুৱে আমাৰ বাবে ক্ৰুচত মৃত্যুবৰণ কৰিছিল। (ফিলিপীয়াঃ ২:৮)।