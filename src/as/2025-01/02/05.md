---
title:  দয়া হেৰুৱা বা অগ্ৰাহ কৰা।
date:   08/01/2025
---

ঈশ্বৰৰ প্ৰেম চিৰস্থায়ী। আমি ঈশ্বৰৰ প্ৰেম উপাৰ্জন কৰিব নোৱাৰো। কিন্তু আমি ইয়াক অগ্ৰাহ কৰিব পাৰো। ঈশ্বৰে আমাক মুক্তভাৱে বা:নি কৰিব দিছেঃ আমি তেওঁৰ প্ৰেমক গ্ৰহণ বা অগ্ৰাহ কৰিব পাৰো। ঈশ্বৰে আমাক বা:নি কৰাৰ বা সিদ্ধান্ত লোৱাৰ এই স্বাধীনতা দিয়ে কাৰণ আমি যিকোনো কাম কৰাৰ আগেত তেওঁৰ নিখুঁত, চিৰস্থায়ী প্ৰেমেৰে প্ৰেম কৰে (যিৰিঃ ৩১:৩)। ঈশ্বৰৰ প্ৰতি আমাৰ প্ৰেমৰ উত্তৰ হৈছে আমি বিচৰাৰ আগেত তেওঁ সকলো দিয়ে।

`১ যোহনঃ ৪:৭-২০ পদত থকা চিত্ৰ কাহিনীটো পঢ়ক, ৭ আৰু ১৯ পদটো ভালদৰে চাওক। এই কাহিনীয়ে আমাক ঈশ্বৰৰ প্ৰেমৰ বিষয়ে কি কয়?`

ঈশ্বৰৰ প্ৰেম সদায় প্ৰথম স্থানত থাকে। যদি ঈশ্বৰে প্ৰথমে আমাক প্ৰেম নকৰিলেহেঁতেন তেন্তে আমি তেওঁক প্ৰেম কৰিব নোৱাৰিলোহেঁতেন। ঈশ্বৰে আমাক প্ৰেম কৰিবলৈ আৰু আমি প্ৰেম কৰিবলৈ সৃষ্টি কৰিছে। ঈশ্বৰ হৈছে আটাই প্ৰেমৰ আৰম্ভণি। কিন্তু আমাৰ হাতত ঈশ্বৰৰ প্ৰেম গ্ৰহণ কৰাৰ অধিকাৰ আছে আৰু তাৰ পিছত সেই প্ৰেম আমাৰ জীৱনত প্ৰতিফলিত কৰিব পাৰো। আমি এই বাইবেলৰ সত্যতা যীচুৰ কাহিনীত দেখিবলৈ পাওঁ এজন দাসৰ বিষয়ে যিজনে ক্ষমা কৰা নাছিল (মথিঃ ১৮:২৩-৩৫)।

এই কাহিনীটোত আমি দেখিবলৈ পাওঁ যে দাসজনে প্ৰভুৰ ওচৰত ধাৰ পৰিশোধ কৰিব পৰা নাছিল। মথি ১৮ অধ্যায়ত দেখা যায় যে, দাসজনে নিজৰ মালিকৰ দহ হাজাৰ গাগৰি ৰূপৰ ধৰুৱা আছিল। ১ গাগৰি প্ৰায় ৬,০০০ ডিনাৰী বা ৰোমৰ মুদ্ৰাৰ সমান আছিল। এক ডিনাৰী আছিল এজন মানুহৰ এদিনৰ কামৰ মজুৰী (মথিঃ ২০:২ পদৰ সৈতে তুলনা কৰক)। এজন বনুৱাই এক গাগৰি উপাৰ্জন কৰিবলৈ ৬ হাজাৰ দিন কাম কৰিব লাগিব। ধৰি লওঁক এজন বনুৱাই বছৰত ৩০০ দিন কাম কৰিছিল। আৰু তেওঁ এবছৰত ৩০০ ডিনাৰী উপাৰ্জন কৰিব। গতিকে এক গাগৰি ঘূৰাই দিবলৈ তেওঁ প্ৰায় বিশ বছৰ কাম কৰিব লাগিব, কাৰণ এক গাগৰিৰ মূল্য আছিল ৬,০০০ ডিনাৰী (৬০০০/৩০০ = ২০)। তেন্তে ১০ হাজাৰ গাগৰি উপাৰ্জন কৰিবলৈ বনুৱাজনে ২ লাখ বছৰ কাম কৰিব লাগিব ! মুঠতে কাহিনীটোৱে দেখুৱাইছে যে দাসজনে মালিকৰ ওচৰত ধাৰ হোৱা ধনখিনি কেতিয়াও পৰিশোধ কৰিব নোৱাৰে। কিন্তু মালিকে নিজৰ দাসজনৰ প্ৰতি মৰম আৰু দয়া অনুভৱ কৰিলে আৰু মালিকে তেওঁক মুক্তভাৱে ক্ষমা কৰিলে।

কিন্তু ক্ষমা পোৱা দাসজনে তেওঁৰ এজন সহদাসৰ পাবলগীয়া সামান্য পৰিমাণৰ ধন (১০০ ডিনাৰী) ক্ষমা কৰিবলৈ অস্বীকাৰ কৰিলে। ক্ষমা পোৱা দাসজনে তেওঁৰ সহদাসক বন্দীশালত সুমুৱাই থলে। তেতিয়া তেওঁৰ প্ৰভুৱে তেওঁৰ দয়া আৰু ক্ষমা দান আঁতৰাই পেলালে। ঈশ্বৰৰ দয়া আৰু প্ৰেম আঁতৰি নাযায় বা শেষ নহয়। কিন্তু আমি কেতিয়াবা ঈশ্বৰৰ প্ৰেম আৰু দয়াৰ আশীৰ্বাদক অগ্ৰাহ আৰু হেৰুৱাব পাৰো।

`ঈশ্বৰে আপোনাক কিহৰ বাবে ক্ষমা কৰিছে? এই ক্ষমাৰ বাবে যীচুৰ কিমান ক্ষতি হ’ল? এই মূল্যই আপোনাক আন লোকক ক্ষমা কৰাৰ বিষয়ে কি কয়?`