---
title:  ঈশ্বৰৰ সৈতে সম্পৰ্ক আমাৰ সিদ্ধান্তৰ ওপৰত নিৰ্ভৰ কৰে।
date:   07/01/2025
---

ঈশ্বৰে প্ৰতিজন ব্যক্তিক তেওঁৰ সৈতে ব্যক্তিগত প্ৰেমৰ সম্পৰ্ক স্থাপন কৰিবলৈ আমন্ত্ৰণ জনাইছে (মথিঃ ২২:১-১৪)। যদি আমি ঈশ্বৰৰ সৈতে সম্পৰ্ক ৰাখিব বিচাৰো, তেন্তে আমি তেওঁক প্ৰেম আৰু আজ্ঞা পালন কৰিব লাগিব (মথিঃ ২২:৩৭-৩৯)। ঈশ্বৰৰ প্ৰেমক গ্ৰহণ বা প্ৰত্যাখ্যান কৰা আমাৰ সিদ্ধান্তৰ ওপৰত সকলো নিৰ্ভৰ কৰে। ঈশ্বৰে তেওঁৰ সৈতে থকা আমাৰ সম্পৰ্কত আমাক আশীৰ্বাদ দিব বিচাৰে। গতিকে তেওঁ আমাক প্ৰতিজ্ঞা কৰা আশীৰ্বাদ পাবলৈ আমি তেওঁৰ প্ৰেমক গ্ৰহণ কৰিব লাগিব।

`হোচেয়াঃ ৯:১৫; যিৰিঃ ১৬:৫; ৰোমীঃ ১১:২২ আৰু যিহূদাঃ ১:২১ পদ পঢ়ক। এই পদবোৰে আমাক ঈশ্বৰৰ প্ৰতিজ্ঞা কৰা আশীৰ্বাদৰ বিষয়ে কি শিক্ষা দিছে? আমি তেওঁৰ আশীৰ্বাদক প্ৰত্যাখ্যান কৰিব বা হেৰুৱাব পাৰোনে? ব্যাখ্যা কৰক।`

যদি আমি ঈশ্বৰে প্ৰতিজ্ঞা কৰা আশীৰ্বাদবোৰ লাভ কৰিব বিচাৰো, তেন্তে আমি তেওঁক প্ৰেম কৰিব আৰু আজ্ঞা পালন কৰিবলৈ সিদ্ধান্ত কৰিব লাগিব। কিন্তু আমি ভুল কৰিব নালাগে যে ঈশ্বৰে কাকো প্ৰেম কৰিবলৈ বাধা প্ৰদান নকৰে। আমি ইতিমধ্যে দেখাৰ দৰে ঈশ্বৰৰ প্ৰেম চিৰস্থায়ী। বাইবেলৰ এই সত্যই আমাক হোচেয়াঃ ৯:১৫ পদক ভালদৰে বুজিবলৈ সহায় কৰে। এই পদত ঈশ্বৰে তেওঁৰ সকলো লোক সকলৰ বিষয়ে কৈছে, “মই তেওঁবিলাকক আৰু স্নেহ নকৰিম”। আমি মনত ৰাখিব লাগিব যে পিছলৈ একেখন পুস্তকতে ঈশ্বৰে তেওঁৰ লোক সকলৰ বিষয়ে ঘোষণা কৰিছে, “মই তেওঁ বিলাকৰ বিপথ-গমন স্বৰূপ ৰোগ সুস্থ কৰিম, মই এনেই তেওঁবিলাকক প্ৰেম কৰিম; কিয়নো মোৰ ক্ৰোধ তৰি পৰা ঘূৰিল” (হোচেয়াঃ ১৪:৪)। গতিকে হোচেয়াঃ ৯:১৫ পদৰ অৰ্থ এইটো হ’ব নোৱাৰে যে ঈশ্বৰে তেওঁৰ লোক সকলৰ প্ৰেম কৰাটো সম্পূৰ্ণ ৰূপে বন্ধ কৰি দিয়ে। পদটোৱে নিশ্চয় ঈশ্বৰৰ প্ৰেমৰ কিছু আশীৰ্বাদৰ কথা কৈছে যিটো লোক বিলাকে তেওঁৰ আজ্ঞা পালন নকৰাৰ বাবে হেৰুৱাই পেলাইছিল। আমি ঈশ্বৰৰ প্ৰেমৰ উত্তৰ কেনেকৈ দিওঁ। এইটো তেওঁৰ সৈতে আমাৰ সম্পৰ্ক অব্যাহত থকাৰ বাবে গুৰুত্বপূৰ্ণ।

“যি জনে মোৰ আজ্ঞা পাই পালন কৰে; সেইজনে মোক প্ৰেম কৰে; আৰু যিজনে মোক প্ৰেম কৰে, সেইজনে মোৰ পিতৃৰ প্ৰেমৰ পাত্ৰ হ’ব আৰু ময়ো সেইজনক প্ৰেম কৰি, তেওঁৰ আগত নিজকে প্ৰকাশ কৰিম” (যোহনঃ ১৪:২১)। এনেদৰেই যীচুৱে তেওঁৰ অনুগামী সকলক ঘোষণা কৰিছে, “কাৰণ তোমালোকে মোক প্ৰীতি কৰিলা, আৰু মই যে পিতৃৰ পৰা আহিছো ইয়াকে বিশ্বাস কৰিলা” (যোহনঃ ১৬:২৭)।

এই পদবোৰে আমাক শিকাইছে যে ঈশ্বৰৰ সৈতে পৰিত্ৰাণকাৰী সম্পৰ্কৰ পৰা আশীৰ্বাদ পোৱাটো তেওঁৰ প্ৰেমক আমি গ্ৰহণ কৰাৰ ওপৰত নিৰ্ভৰ কৰে। (আমিও সেই প্ৰেম আন লোক বিলাকৰ লগেতা বিলাব লাগিব)। আমি যদি তেওঁক অগ্ৰাহ কৰো তথাপিও আমাৰ প্ৰতি ঈশ্বৰৰ প্ৰেম শেষ নহয়। আমি সূৰ্যক জিলিকি থকা বা আমাক তাৰ পোহৰ দিয়াত বাধা দিব নোৱাৰে। একেদৰে আমি ঈশ্বৰৰ চিৰন্তন প্ৰেমক বাধা দিবলৈ একো কৰিব নোৱাৰো। কিন্তু আমি ঈশ্বৰৰ সৈতে থকা সম্পৰ্কক নাকচ কৰিব পাৰো। যেতিয়া আমি তেনেকুৱা কৰো, তেতিয়া আমি অনন্তকালৰ প্ৰতিজ্ঞাকে ধৰি এই সম্পৰ্কই আগবঢ়োৱা আশীৰ্বাদৰ পৰা নিজকে বিচ্ছিন্ন কৰি পেলাওঁ।