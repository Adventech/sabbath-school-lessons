---
title:  ঈশ্বৰ সিদ্ধ আৰু পবিত্ৰ
date:   03/02/2025
---

আমি ইতিমধ্যে দেখা পালো যে ঈশ্বৰে ন্যায় কাৰ্য কৰাটো ভাল পায়। তেওঁ আমাক ন্যায় কাৰ্য কৰিবলৈ অৰ্থাৎ ধাৰ্মিক হ’বলৈ আজ্ঞা দিয়ে। ঈশ্বৰ সদায় ন্যায় কাৰ্য কৰে। বাইবেলে আমাক শিকাইছে যে ঈশ্বৰ সম্পূৰ্ণ পবিত্ৰ, বিশ্বাসী আৰু মৰমীয়াল। ঈশ্বৰে সদায় ভালপোৱা, পবিত্ৰ আৰু ন্যায় কাৰ্য কৰে। ঈশ্বৰে কেতিয়াও কোনো অন্যায় বা বেয়া কাৰ্য নকৰে।

`দ্বিঃ বিৱৰণঃ ৩২:৪ আৰু গীতমালাঃ ৯২:১৪ পদ পঢ়ক। এই পদবোৰে আমাক ঈশ্বৰৰ বিষয়ে কি শিক্ষা দিছে?`

এই পদবোৰে (আৰু বাইবেলৰ আন বহুতো পদ) ঘোষণা কৰে যে ঈশ্বৰ ন্যায় আৰু প্ৰেমময়। “তেওঁত একো অন্যায় নাই” (গীতঃ ৯২:১৪; গীতঃ ২৫:৮; গীতঃ ১২৯:৪)। “তাইৰ মাজত থকা যিহোৱা ধাৰ্মিক; তেওঁ অন্যায় নকৰে, প্ৰতি ৰাতিপুৱাতে তেওঁ নিজৰ ন্যায় বিচাৰ পোহৰলৈ আনে, ত্ৰুটি নকৰে; কিন্তু অন্যায় আচৰণ কৰোতা লোকে লজ্জাবোধ নকৰে” (হোচেয়াঃ ৩:৫)। আপুনি দেখিছেনে যিসকল ন্যায়পৰায়ণ নহয়, তেওঁলোকৰ পৰা ঈশ্বৰ বহুত বেলেগ?

সকলোৰে বাবে কি উত্তম তাক ঈশ্বৰে জানে। ঈশ্বৰেও সকলোৰে বাবে যি উত্তম তাক বিচাৰে। ঈশ্বৰে সদায় মানুহৰ বাবে উত্তম কামবোৰ সম্ভৱ কৰি তুলিবলৈ কাৰ্য কৰে।

`গীতঃ ৯:৭,৮ আৰু গীতঃ ১৪৫:৯-১৭ পদ পঢ়ক। এই পদবোৰে আমাক ঈশ্বৰৰ বিষয়ে কি শিকাইছে?`

বাইবেলৰ ঈশ্বৰ এজনা ধৰ্মময় বিচাৰকৰ্ত্তা (গীতঃ ৭:১১)। ঈশ্বৰৰ হৃদয়ত কোনো অধৰ্ম কথা নাই (গীতঃ ৫:৪)। ১ যোহনঃ ১:৫ পদত কোৱাৰ দৰে, “ঈশ্বৰ পোহৰ, আৰু আন্ধাৰ তেওঁত এফেৰিও নাই।” হয়, ঈশ্বৰ সিদ্ধ আৰু পবিত্ৰ। যাকোবঃ ১:১৩ পদত আমাক কোৱা হৈছে যে, “কিয়নো মন্দ বিষয়ত ঈশ্বৰ নিজেও অপৰীক্ষিত, আৰু কাৰো পৰীক্ষা তেওঁ নকৰেও”। (হবক্কুকঃ ১:১৩ পদৰ সৈতে তুলনা কৰক)।

`বহুতো পুৰুষ-মহিলাই শক্তি আৰু শক্তিশালী মানুহক সেৱা কৰে। ঈশ্বৰ সৰ্বশক্তিমান, কিন্তু তেওঁ নিজৰ শক্তিক ন্যায় আৰু প্ৰেমময় ভাৱে ব্যৱহাৰ কৰে। যেতিয়া ঈশ্বৰক মোচিয়ে সুধিছিল, “বিনয় কৰিছো, তুমি মোক তোমাৰ প্ৰতাপ দেখিবলৈ দিয়া। তাতে যিহোৱাই ক’লে মই তোমাৰ আগেদি মোৰ সকলো শ্ৰেষ্ঠত্ব গমন কৰাম আৰু তোমাৰ আগত যিহোৱাৰ নাম ঘোষণা কৰিম” (যাত্ৰাঃ ৩৩:১৮,১৯)।`