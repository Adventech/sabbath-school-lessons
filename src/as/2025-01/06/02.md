---
title:  ঈশ্বৰ মৰমীয়াল আৰু ধাৰ্মিক
date:   02/02/2025
---

গোটেই বাইবেলখনতে ঈশ্বৰ ধাৰ্মিক আৰু মৰমীয়াল দুয়োটা দেখা পোৱা যায়। ঈশ্বৰৰ প্ৰেম সদায় ন্যায্য। ঈশ্বৰে বিচাৰ কৰাৰ সময়ত প্ৰেম আৰু দয়া দেখুৱাৰ যোগেদি ন্যায় বা ধাৰ্মিক হ’ব পাৰে। আমি প্ৰায়ে ধাৰ্মিক হোৱাৰ বিষয়ে প্ৰেমৰ পৰা পৃথক বুলি বিবেচনা কৰো। কিন্তু পাপী হিচাবে আমি বুজি নাপাওঁ যে, ঈশ্বৰৰ সহায় অবিহনে কেনেকৈ ধাৰ্মিক আৰু মৰমীয়াল দুয়োটা হ’ব পাৰি।

`গীতমালাঃ ৩৩:৫; যিচয়াঃ ৬১:৮; যিৰিমিয়াঃ ৯:২৪; গীতঃ ৮৫:১০ আৰু গীতঃ ৮৯:১৪ পদ পঢ়ক। এই পদবোৰে আমাক কেনেকৈ বুজিবলৈ সহায় কৰে যে ঈশ্বৰে ধাৰ্মিক হোৱাৰ প্ৰতি কিমান গুৰুত্ব দিয়ে?`

এই পদবোৰে কয় যে ঈশ্বৰে ধাৰ্মিকতা ভাল পায় (গীতঃ ৩৩:৫; যিচয়াঃ ৬১:৮)। বাইবেলত প্ৰেম আৰু ধাৰ্মিকতা হোৱাৰ ধাৰণাবোৰ সংযুক্ত আৰু ইটোৱে সিটোৰ পৰা পৃথক কৰিব নোৱাৰি। ঈশ্বৰৰ প্ৰেম আৰু তেওঁৰ পবিত্ৰ জীৱনো সংযুক্ত। এই পৃথিৱীত তেওঁৰ লোক সকলৰ কি হ’ব, সেই বিষয়ে ঈশ্বৰে অনেক চিন্তা কৰে। তেওঁ বিচাৰে যে আমি সকলো কামতে পবিত্ৰ আৰু ধাৰ্মিক হওঁ।

ঈশ্বৰৰ ভাৱবাদী বা বিশেষ দূতসকলে আমাক ধাৰ্মিক অথবা ন্যায়পৰায়ণ নোহোৱাৰ বাবে সতৰ্ক কৰি দিয়ে। আমি ভাল বিধান আৰু ভাল সিদ্ধান্ত ল’ব লাগিব। আমি দৰিদ্ৰ, বিধবা বা দুৰ্বল লোকক আঘাত বা প্ৰতাৰণা কৰা উচিত নহয়। এই পৃথিৱীত মানুহে অনেক বেয়া কাৰ্য কৰে। কিন্তু ঈশ্বৰ “দয়া বিচাৰ আৰু ধাৰ্মিকতা সিদ্ধ কৰোতা”। (যিৰিঃ ৯:২৪)। বাইবেলে আমাক দেখুৱাইছে যে ঈশ্বৰৰ পাছত চলা লোক সকলে দুষ্ট লোক সকলক বিচাৰ কৰিব আৰু প্ৰতিফল দিব বুলি তেওঁৰ ওপৰত বিশ্বাস কৰে। বিচাৰক হিচাবে ঈশ্বৰৰ কাৰ্য সদায় ন্যায়। যি সকলে চুৰ কৰি আঘাত দিয়ে এনে লোক সকলৰ পৰা মানুহক ৰক্ষা কৰে।

ঈশ্বৰৰ বিধান আৰু বিচাৰকৰ্ত্তা হিচাবে তেওঁৰ কাৰ্য তেওঁৰ শাসনৰ এটা গুৰুত্বপূৰ্ণ অংশ। ঈশ্বৰৰ সিদ্ধান্তবোৰ পবিত্ৰ আৰু ন্যায়, এইবোৰ তেওঁৰ প্ৰেমৰ পৰাই আহিছে। এই পৃথিৱীখন নিয়ন্ত্ৰণ কৰা শাসনবোৰৰ পৰা ঈশ্বৰৰ শাসন পৃথক। এই পৃথিৱীৰ বহু নেতাই ধন-সম্পত্তি আৰু ক্ষমতা লাভৰ কথা বেছি গুৰুত্ব দিয়ে। কিন্তু ঈশ্বৰ তেওঁলোকৰ দৰে স্বাৰ্থপৰ নহয়। ঈশ্বৰৰ দয়া আৰু সত্যতাই লগ লাগিছে; ধাৰ্মিকতা আৰু শান্তিয়ে পৰস্পৰে চুমা খোৱা-খুই কৰিলে” (গীতঃ ৮৫:১০)।

ঈশ্বৰে আমাক কয় যে তেওঁ আমাৰ পৰা কি আশা কৰেঃ “হে মনুষ্য, যি ভাল, তাক তেওঁ তোমাক দেখুৱালে; আৰু ন্যায় কাৰ্য কৰাৰ, দয়া ভাল পোৱাৰ আৰু নম্ৰভাৱে নিজ ঈশ্বৰে সৈতে চলাৰ বাহিৰে যিহোৱাই তোমাৰ পৰা আৰু কি বিচাৰে? (মীখাঃ ৬:৮)। আমি ঈশ্বৰৰ প্ৰেম আৰু দয়া দেখুৱাব লাগিব। আমি আন মানুহৰ সৈতে ন্যায় কাৰ্য কৰা উচিত। আমি এইবোৰ কাৰ্য কৰাৰ যোগেদি মানুহক দেখুৱাই দিব পাৰো যে ঈশ্বৰ কোন।