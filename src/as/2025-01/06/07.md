---
title:  অতিৰিক্ত অধ্যয়ন পাঠঃ
date:   07/02/2025
---

“বাইবেলে আমাক ঈশ্বৰৰ বিষয়ে কয়। ঈশ্বৰে প্ৰকাশ কৰে যে তেওঁৰ হৃদয় দয়া আৰু প্ৰেমেৰে পৰিপূৰ্ণ। যেতিয়া মোচিয়ে প্ৰাৰ্থনা কৰিছিল, “বিনয় কৰিছো, তুমি মোক তোমাৰ প্ৰতাপ দেখিবলৈ দিয়া” (যাত্ৰাঃ ৩৩:১৮)। তেতিয়া প্ৰভুৱে উত্তৰ দিছিল, “মই তোমাৰ আগেদি মোৰ সকলো শ্ৰেষ্ঠত্ব গমন কৰাম” (যাত্ৰাঃ ৩৩:১৯)। তাৰ পাছত প্ৰভুৱে মোচিৰ আগেদি গমন কৰি তেওঁৰ মহিমা প্ৰকাশ কৰিলেঃ “যিহোৱাই তেওঁৰ আগেদি গমন কৰি ইয়াকে ঘোষণা কৰিলে, যিহোৱা, যিহোৱাই কৃপা আৰু দয়াৰে পৰিপূৰ্ণ ঈশ্বৰ, ক্ৰোধত ধীৰ, দয়া আৰু সত্যতাত মহান; হাজাৰ হাজাৰ পুৰুষলৈকে দয়া কৰোতা; অপৰাধ, আজ্ঞালঙঘন, আৰু পাপ ক্ষমা কৰোতা; তথাপি তেওঁ নিশ্চয়ে দোষীক নিৰ্দোষী নকৰে; তৃতীয় চতুৰ্থ পুৰুষলৈকে পুতেক আৰু নাতিয়েকহঁতৰ ওপৰত পিতৃবিলাকৰ অপৰাধৰ প্ৰতিফল দিওঁতা” (যাত্ৰাঃ ৩৪:৬,৭)।

“ঈশ্বৰে আমাক তেওঁক প্ৰেম কৰিবলৈ স্বৰ্গ আৰু পৃথিৱীৰ পৰা অনেক আশীৰ্বাদ দিয়ে। ঈশ্বৰে আমাক নিজকে দেখুৱাবলৈ প্ৰকৃতি আৰু আন মানুহৰ সৈতে আমাৰ প্ৰেমময় সম্পৰ্ক ব্যৱহাৰ কৰে। একে সময়তে প্ৰকৃতি আৰু আমাৰ প্ৰেমৰ সম্পৰ্ক দুয়োটাই আমাক সম্পূৰ্ণ ৰূপে দেখুৱাব নোৱাৰে যে ঈশ্বৰ কোন। ঈশ্বৰে আমাক তেওঁৰ প্ৰেমৰ অনেক প্ৰমাণ দিছে, কিন্তু চয়তানে মানুহক ঈশ্বৰৰ প্ৰতি অবিশ্বাস কৰিবলৈ বাধ্য কৰে। চয়তানে মনুষ্যক প্ৰতাৰণা কৰি বিশ্বাস কৰাব বিচাৰে যে ঈশ্বৰ নিকৃষ্ট আৰু জঘন্য আৰু তেওঁলোকক ক্ষমা নকৰে। চয়তানে মানুহক ঈশ্বৰক নীচ বিচাৰকৰ্ত্তা বুলি ভাবিবলৈ বাধ্য কৰায়। চয়তানে বাধ্য কৰায় যে ঈশ্বৰে তেওঁলোকৰ ওপৰত দৃষ্টি ৰাখে আৰু তেওঁলোকে ভুল কৰাটোলৈ অপেক্ষা কৰে, যাতে তেওঁ তেওঁলোকক শাস্তি দিব পাৰে। কিন্তু যীচুৱে এই পৃথিৱীলৈ মানুহৰ মাজত বসতি কৰিবলৈ আৰু ঈশ্বৰ যে প্ৰেম তাক দেখুৱাবলৈ আহিছিল।”- Ellen G. White, Steps to Christ, Pages 10, 11.