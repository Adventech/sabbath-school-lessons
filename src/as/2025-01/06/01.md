---
title:  ঈশ্বৰৰ মঙ্গলময়
date:   01/02/2025
---

### এই সপ্তাহৰ অধ্যয়ন পাঠঃ

গীতমালাঃ ৩৩:৫; দ্বিঃ বিৱৰণঃ ৩২:৪; মলাখীঃ ৩:৬; গণনাঃ ২৩:১৯; মথিঃ ৫:৪৩-৪৮ পদ।

> <p>মুখস্থ পদঃ</p>
> “কিন্তু যিজনে গৌৰৱ কৰে, তেওঁ ইয়াতহে গৌৰৱ কৰক, যে তেওঁ মোৰ বিষয়ে বুজে আৰু জানে, মই পৃথিৱীত দয়া, বিচাৰ আৰু ধাৰ্মিকতা সিদ্ধ কৰোতা যিহোৱা; কিয়নো এইবোৰত মই সন্তোষ পাওঁ, ইয়াক যিহোৱাই কৈছে” (যিৰিমিয়াঃ ৯:২৪)।

বাইবেলৰ সময়ত পৰজাতি সকলে সেৱা কৰা “দেৱতা বিলাকে” মন্দতা কাৰ্য কৰিছিল। মানুহে এই দেৱতাবিলাকক বিশ্বাস কৰিব নোৱাৰিলে বা সিবিলাকৰ ওপৰত নিৰ্ভৰ কৰিব নোৱাৰিলে। ধৰ্মগুৰু বিলাকে এই দেৱতা বিলাকৰ অনুগামী সকলক নিজৰ সন্তানক হত্যা কৰি দেৱতাক উপহাৰ হিচাবে আগবঢ়াবলৈ আজ্ঞা দিছিল। নিজৰ সন্তানক হত্যা কৰি তাৰ মৃতদেহটো দেৱতাক উৎসৰ্গা কৰাৰ পিছত দেৱতাৰ অনুগ্ৰহ বা আশীৰ্বাদৰ ওপৰত নিৰ্ভৰ কৰিব নোৱাৰিলে। গতিকে, দেৱতা বিলাকক খং কৰিবলৈ, যিকোনো কাম কৰিবলৈ মানুহ বিলাকে ভয় কৰিছিল।

দ্বিঃ বিৱৰণঃ ৩২:১৭ পদত আমাক কোৱা হৈছে যে এই দেৱতা বিলাক প্ৰকৃততে ভূত আছিল (১ কৰিন্থীয়াঃ ১০:২০,২১)। সেই দেৱতাবোৰক সেৱা কৰা লোকবোৰে ভাল-বেয়া আৰু উচিত-অনুচিত বিষয়ত বিভ্ৰান্ত হৈ পৰিছিল।

বাইবেলৰ ঈশ্বৰ সেই ভূতবোৰৰ পৰা বহুত বেলেগ। যিহোৱা সিদ্ধ, পবিত্ৰ আৰু কেতিয়াও পৰিবৰ্তিত নহয়। কাৰণ ঈশ্বৰ সলনি নহয়, আমি ঈশ্বৰক বিশ্বাস কৰিব পাৰো। তেওঁ আমাক আশা দিয়ে, এতিয়া আৰু অনন্তকালৰ বাবে যিহোৱাই দুখত থকা লোক সকলৰ প্ৰতি যত্ন লয়। যিহোৱাই কাৰ্যবোৰ ধাৰ্মিকতাৰে হোৱাটো কামনা কৰে। তেওঁ দুষ্টতা, দুখ-কষ্ট, অন্যায়, সিদ্ধান্ত আৰু কাৰ্যৰ বিৰুদ্ধে বিচাৰ কৰে। আটাইতকৈ ডাঙৰ কথা হ’ল, এদিন ঈশ্বৰে এইবোৰ চিৰদিনৰ বাবে অন্ত কৰিব।