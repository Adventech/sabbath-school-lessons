---
title:  ঈশ্বৰে মিছা নকয়
date:   05/02/2025
---

ঈশ্বৰে নিজে কোৱা কথাৰ বিষয়ে সংবেদনশীল নে? তেওঁ নিজৰ ব্যৱস্থা সলনি কৰিব আৰু তেওঁ প্ৰতিজ্ঞা কৰা কাৰ্য এটা নকৰাৰ সিদ্ধান্ত ল’ব পাৰেনে? যদি পাৰে, তেন্তে সেই পৰিবৰ্তনৰ প্ৰকৃত অৰ্থ কি? আমি দেখিছো যে ঈশ্বৰ সদায় একে আৰু নিৰ্ভৰযোগ্য। কিন্তু বাইবেলৰ কিছুমান পদত ঈশ্বৰে তেওঁ কৰিব বুলি কোৱা কাৰ্য এটা নকৰাৰ সিদ্ধান্ত লোৱাৰ বিষয়ে কয়। মনুষ্য হিচাবে আমি ভুল কৰা কাৰ্য কৰাৰ বাবে প্ৰায়ে দুখ অনুভৱ কৰো। ঈশ্বৰে পাপ বা অন্যায় কৰিব নোৱাৰে। গতিকে, বাইবেলে কি বুজায়, যেতিয়া ঈশ্বৰে কোৱা বা কৰা কাৰ্যৰ বাবে দুখ অনুভৱ কৰে বুলি কয়?

`যাত্ৰাঃ ৩২:১৪ পদ পঢ়ক আৰু যিৰিমিয়াঃ ১৮:৪-১০ পদৰ সৈতে তুলনা কৰক। এই পদবোৰে আমাক ঈশ্বৰে তেওঁ কোৱা বা কৰা কিবা এটাৰ বাবে দুখ অনুভৱ কৰে তাৰ বিষয়ে কি কৈছে?`

এই পদবোৰত আৰু বাইবেলৰ আন পদবোৰত আমি পঢ়িবলৈ পাওঁ যে ঈশ্বৰে তেওঁৰ লোক সকলক আৰু শাস্তি নিদিয়াৰ সিদ্ধান্ত লয় যেতিয়া তেওঁলোকে তেওঁক দেখুৱায় যে তেওঁলোকে তেওঁলোকৰ পাপৰ বাবে দুঃখিত। ঈশ্বৰে প্ৰতিজ্ঞা কৰিছে যে যদিহে তেওঁলোকে পাপ নকৰে তেন্তে তেওঁ তেওঁলোকৰ পাপৰ প্ৰতিফল নিদিয়ে। গতিকে, ঈশ্বৰে যিদৰে ব্যৱস্থা বা পৰিকল্পনা কৰিছিল, তেনেকৈ তেওঁ তেওঁলোকৰ বিচাৰ বা প্ৰতিফল নিদিয়ে।

`গণনাঃ ২৩:১৯ আৰু ৩ চমূৱেলঃ ১৫:২৯ পদ পঢ়ক। এই পদবোৰে আমাক ঈশ্বৰ আৰু তেওঁৰ সিদ্ধান্ত বা ব্যৱস্থাৰ বিষয়ে কি শিকাইছে?`

এই পদবোৰে ঘোষণা কৰে যে ঈশ্বৰ “মন নাপালটায়; কিয়নো তেওঁ যে মন পালটাব, তেওঁ মানুহ নহয়” (১ চমূৱেলঃ ১০:২৯)। আৰু “ঈশ্বৰ মনুষ্য নহয়, যে মিছা কথা ক’ব, তেওঁ মানুহৰ সন্তানো নহয়, যে তেওঁ মন ঘূৰাব। তেওঁ কৈ জানো সিদ্ধ নকৰিব? তেওঁ বাক্য কৈ জানো সাম্ফল নকৰিব?” (গণনাঃ ২৩:১৯)। এই পদবোৰ আৰু আন পদবোৰ পঢ়িলে আমি বুজি পাওঁ যে, ঈশ্বৰে তেওঁৰ ব্যৱস্থা বা সিদ্ধান্ত সলনি নকৰিব বুলি ইয়াত কোৱা নাই। কিন্তু মানুহে কৰা ধৰণে ঈশ্বৰৰ পৰিবৰ্তন নহয়। ঈশ্বৰে সদায় তেওঁৰ প্ৰতিজ্ঞা পালন কৰে। তেওঁ হয়তো তেওঁৰ লোক সকলৰ বিচাৰ কৰাৰ সিদ্ধান্ত সলনি কৰিব পাৰে-যদিহে তেওঁলোকে পাপ কাৰ্য কৰাৰ পৰা ঘূৰি আহে। তেতিয়া হয়তো তেওঁ তেওঁলোকক প্ৰতিফল নিদিয়াৰ সিদ্ধান্ত ল’ব। ঈশ্বৰ মৰমীয়াল, পবিত্ৰ আরু দয়াৰে পৰিপূৰ্ণ, ঈশ্বৰৰ সিদ্ধান্তবোৰ সদায় তেওঁৰ প্ৰেম আৰু বাইবেলৰ সৈতে একমত। সেইবাবেই ঈশ্বৰে হয়তো তেওঁৰ লোক সকলক প্ৰতিফল নিদিয়াটো সিদ্ধান্ত ল’ব পাৰে যেতিয়া তেওঁলোকে নিজৰ পাপবোৰ স্বীকাৰ কৰে আৰু বেয়াৰ পৰা আঁতৰি আহে।