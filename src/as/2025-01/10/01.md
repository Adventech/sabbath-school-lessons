---
title:  বিদ্ৰোহৰ নীতি-নিয়ম
date:   01/03/2025
---

### এই সপ্তাহৰ অধ্যয়ন পাঠঃ

দানিয়েলঃ ১০:১-১৪; প্ৰঃ বাক্যঃ ১৩:১-৮; ইয়োবঃ ১:১-১২; যোহনঃ ১২:৩১; মাৰ্কঃ ৬:৫ পদ।

> <p>মুখস্থ পদঃ</p>
> “যিকোনোৱে পাপ আচৰণ কৰে, তেওঁ চয়তানৰ; কিয়নো চয়তানে আদিৰে পৰা পাপ কৰি আছে। চয়তানৰ কৰ্ম লু৫ কৰিবৰ কাৰণেই ঈশ্বৰৰ পুত্ৰ প্ৰকাশিত হ’ল” (১ যোহনঃ ৩:৮)।

১ ৰাজাৱলীঃ ১৮:১৯-৪০ পদত এটা শক্তিশালী কাহিনী আছে। এই কাহিনীয়ে দেখুৱাইছে যে ঈশ্বৰ আৰু চয়তানৰ মাজত চলি থকা বিদ্ৰোহৰ বিষয় কি? এই কাহিনীত এলিয়াই ঈশ্বৰক দুষ্টতা অথবা অধাৰ্মিকতাৰ বিৰুদ্ধে বিদ্ৰোহত জয়ী হোৱাত সহায় কৰিবলৈ কৰ্মিল পৰ্বতলৈ যায়। ইয়াত ঈশ্বৰে আহাব ৰজা আরু ঈজেবল ৰাণীয়ে সেৱা-পূজা কৰা বিদেশী দেৱতাৰ বিৰুদ্ধে হোৱা প্ৰতিযোগিতাত জয়ী হয়। এই দেৱতাবিলাক কোন আছিল? তেওঁলোকে বিশ্বাস কৰিছিল নেকি? পৰজাতি সকলে সেৱা-পূজা কৰা এই “দেৱতা” বিলাকৰ আঁৰত আন কিবা এটা কাৰণ আছিল।

বাইবেলে এইদৰে উত্তৰ দিছেঃ “যি ভূতবোৰ ঈশ্বৰ নহয়, সেই ভূতবোৰলৈ, যি দেৱতাবোৰক তেওঁবিলাকে নাজানিলে, এনে দেৱতাবোৰলৈ, যিবোৰক তোমালোকৰ পূৰ্ব-পুৰুষ বিলাকে ভয় নকৰিলে, অলপতে হোৱা এনে নতুন দেৱতাবোৰলৈ তেওঁবিলাকে বলিদান কৰিলে” (দ্বিঃ বিৱৰণঃ ৩২:১৭)। পৌলে বৰ্ণনা কৰিছে, “পৰজাতি বিলাকে যি যি বলিদান কৰে; তাক ঈশ্বৰৰ উদ্দেশ্যে নহয়, ভূত পিশাচৰ উদ্দেশ্যেহে কৰে, ইয়াকেহে কৈছোঁ আৰু তোমালোক যেন ভুত-পিশাচৰ সহভাগী হোৱা, মোৰ এনে ইচ্ছা নাই” (১ কৰিন্থীয়াঃ ১০:২০)।

গতিকে, পৰজাতি বিলাকে সেৱা-পূজা কৰা মিছা “দেৱতা” বিলাক প্ৰকৃততে ভূত আছিল। এই তথ্যই আমাক ঈশ্বৰ আৰু চয়তানৰ মাজত হোৱা বিশ্বব্যাপী বিদ্ৰোহ আৰু দুষ্টতাৰ সমস্যাৰ বিষয়ে ভালদৰে বুজিবলৈ সহায় কৰে।