---
title:  যিজনে এই পৃথিৱীখনক অলপ সময়ৰ বাবে শাসন কৰে
date:   05/03/2025
---

আমি ইতিমধ্যে দেখাৰ দৰে এই পৃথিৱীত ঘটা কিছুমান ঘটনাৰ ওপৰতহে ঈশ্বৰে চয়তান আৰু তাৰ অনুগামী সকলক ক্ষমতা প্ৰদান কৰে। ঈশ্বৰে চয়তানক এই ক্ষমতা অতি কম সময়ৰ বাবে দিয়ে। যুদ্ধৰ নীতি-নিয়মে চয়তানৰ ক্ষমতা সীমিত কৰে।

যুদ্ধৰ নীতি-নিয়মে চয়তানৰ আৰু ঈশ্বৰৰ কাৰ্য দুয়োটা কামকে সীমিত কৰে। চয়তানে সৃষ্টি কৰা আৰু ক্ষমতা চলোৱা দুষ্টতাৰ সমস্যাটো সমাধান কৰিবলৈ ঈশ্বৰ কিছু সময়ৰ বাবে সীমাবদ্ধ। যিহোৱা যুদ্ধৰ নিয়ম মানি চলিবলৈ সন্মত হয়। যিহোৱা তেওঁৰ প্ৰতিজ্ঞা ভংগ কৰিব নোৱাৰে। গতিকে, নিয়মৰ বাবে যিহোৱাই চয়তানক কম সময়ৰ বাবে পৃথিৱীত কিছু সীমিত ক্ষমতা চলাবলৈ অনুমতি দিয়ে।

`যোহনঃ ১২:৩১; ১৪:৩০; ১৬:১১; ২ কৰিন্থীয়াঃ ৪:৪ আৰু লূকঃ ৪:৬ পদ পঢ়ক। চয়তানে এই পৃথিৱীৰ ওপৰত ক্ষমতা চলোৱাৰ বিষয়ে এই পদবোৰে কি শিকাইছে?`

নতুন নিয়মত দুটা ৰাজ্যৰ মাজত হোৱা যুদ্ধৰ বিষয়ে কোৱা হৈছেঃ পোহৰৰ ৰাজ্য আৰু আন্ধাৰৰ ৰাজ্য । চয়তানে অন্ধকাৰৰ ৰাজ্য শাসন কৰে। যীচুৰ কাৰ্যৰ এটা অংশ হৈছে চয়তানৰ ৰাজ্য ধ্বংস কৰাঃ “যি কোনোৱে পাপ-আচৰণ কৰে, তেওঁ চয়তানৰ; কিয়নো চয়তানে আদিৰে পৰা পাপ কৰি আছে। চয়তানৰ কৰ্ম লু৫ কৰিবৰ কাৰণেই ঈশ্বৰৰ পুত্ৰ প্ৰকাশিত হ’ল” (১ যোহনঃ ৩:৮)।

হয়, যীচুৱে চয়তানৰ কৰ্ম লু৫ কৰিবলৈ আহিছিল। লগেত যুদ্ধৰ নিয়মে ঈশ্বৰে কৰিব পৰা কাৰ্যক সীমিত কৰে। ঈশ্বৰে তেওঁৰ ক্ষমতাৰ নিয়মৰ প্ৰতি সত্যতাত থাকিব লাগিব। ঈশ্বৰক সীমিত কৰা নিয়ম সমূহৰ ভিতৰত (১) ঈশ্বৰে সকলোকে সিদ্ধান্ত ল’বলৈ দিয়া স্বাধীনতা আৰু (২) ঈশ্বৰ আৰু চয়তানে সন্মতি দিয়া যুদ্ধৰ নিয়ম। এতিয়াৰ বাবে এই নিয়মবোৰ গোপন কৰি ৰখা হৈছে। মনুষ্য হিচাবে আমি এই নিয়মবোৰ কি সেই বিষয়ে সম্পূৰ্ণ ৰূপে নাজানো। আমি জানো সেয়া হ’ল, ঈশ্বৰৰ কাৰ্যক সীমিত কৰা নিয়মবোৰে এই পৃথিৱীত দুষ্টতাৰ কাৰ্য হ্ৰাস কৰিবলৈ আৰু যবা ধ্বংস কৰিবলৈ ঈশ্বৰে কৰিব পৰা কাৰ্যত ডাঙৰ ভূমিকা পালন কৰে। সেই বাবেই বহুতে ঈশ্বৰ বা তেওঁৰ প্ৰেমৰ ওপৰত সন্দেহ কৰে। সেইবাবে, আমি বুজিব লাগিব যে ঈশ্বৰ আৰু চয়তানৰ মাজত যুদ্ধ চলি আছে। আমি এইটোও বুজিব লাগিব যে ঈশ্বৰে অধাৰ্মিকতাৰ সমস্যাটো কেনেকৈ সমাধান কৰে তাৰ সীমা নির্দ্ধাৰণ কৰে। তেতিয়া আমি ভালদৰে বুজিব পাৰিম যে এতিয়া এইবোৰ কিয় এনেকুৱা হৈ আছে।

`যীচুৱে কৈছে যে, এতিয়াৰ বাবে চয়তান এই পৃথিৱীৰ ৰজা। এই তথ্যই আমাক এই পৃথিৱীৰ দুষ্টতাৰ কাৰ্যক বুজিবলৈ কেনেকৈ সহায় কৰে? চয়তানৰ ক্ষমতা অতি সোনকালে অন্ত হ’ব বুলি জানি আমি আনন্দিত হোৱা উচিত !`