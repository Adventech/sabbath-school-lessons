---
title:  ইয়োব
date:   04/03/2025
---

ইয়োবৰ পুস্তকত ঈশ্বৰ আৰু চয়তানৰ মাজত হোৱা যুদ্ধৰ বিষয়ে কিছু আমোদজনক তথ্য দিয়া হৈছে।

`ইয়োবঃ ১:১-১২ আৰু ইয়োবঃ ২:১-৭ পদ পঢ়ক। ঈশ্বৰ আৰু চয়তানৰ মাজত হোৱা বিদ্ৰোহৰ বিষয়ে আমি এই পদবোৰত কি কি গুৰুত্বপূৰ্ণ নিয়মৰ বিষয়ে পঢ়িবলৈ পাওঁ?`

এই পদবোৰৰ পৰা আমি বহুতো গুৰুত্বপূৰ্ণ কথা শিকিব পাৰো। প্ৰথমতে, স্বৰ্গত ঈশ্বৰ আৰু চয়তানৰ মাজত সাক্ষাৎ হৈছে। এই সাক্ষাৎকাৰত অথবা সভাত আন গ্ৰহৰ পৰা অহা দূত আৰু মানুহো আছিল।

দ্বিতীয়তে, ঈশ্বৰে চয়তানক ইয়োবৰ বিষয়ে কি ভাবে বুলি সুধিছে। সেই প্ৰশ্নই আমাক কয় যে চয়তানে ঈশ্বৰৰ লগত কিবা এটা বিষয়ত তৰ্ক-¿বতৰ্ক কৰি আছে। ঈশ্বৰে চয়তানক কিয় এই প্ৰশ্নটো সুধিছে? চয়তানে ঈশ্বৰৰ সৈতে কিয় তৰ্ক কৰিছে, সেই বিষয়ে আমি যেতিয়া আৰু অধিককৈ জানিম, তেতিয়া আমি বুজিব পাৰিম যে, কিয় ঈশ্বৰে এই প্ৰশ্নটো কৰিছিল।

তৃতীয়তে ঈশ্বৰে ইয়োবক সিদ্ধ, সৰল আৰু ঈশ্বৰলৈ ভয় ৰাখোতা বুলি ঘোষণা কৰিছিল। চয়তানে কয় যে ঈশ্বৰে তেওঁক সুৰক্ষা প্ৰদান কৰাৰ কাৰণে ইয়োবে তেওঁৰ আজ্ঞা পালন কৰে। চয়তানৰ কথাবোৰ ইয়োব আৰু ঈশ্বৰৰ বিষয়ে মিছা আছিল (প্ৰঃ বাক্যঃ ১২:১০; জখৰীয়াঃ ৩ অধ্যায়)।

চতুৰ্থতে চয়তানে কৈছে যে ইয়োবক ঈশ্বৰে দিয়া সুৰক্ষা ন্যায্য নহয়। চয়তানে কয় যে এই সুৰক্ষাই তেওঁক স্বৰ্গৰ সকলোকে দেখুৱাবলৈ বাধা দিয়ে যে ঈশ্বৰৰ বিৰুদ্ধে কোৱা তাৰ কথাবোৰ শুদ্ধ।

স্বৰ্গত হোৱা কথা-বাৰ্তাত ঈশ্বৰে চয়তানক উত্তৰ দিয়ে। ঈশ্বৰে চয়তানক তেওঁৰ বিষয়ে কোৱা কথাবোৰ শুদ্ধ বুলি প্ৰমাণ কৰিবলৈ সময় দিয়ে। চয়তানক ইয়োবক পৰীক্ষা কৰিবলৈ অনুমতি দিয়ে। কিন্তু চয়তানে ইয়োবৰ ওপৰত কৰিব পৰা কামবোৰৰ সীমাৰেখা আছে। ইয়োবৰ সকলো বস্তু ধ্বংস কৰিবলৈ ঈশ্বৰে চয়তানক অনুমতি দিয়ে। কিন্তু চয়তানে ইয়োবক আঘাত কৰিব নোৱাৰে (ইয়োবঃ ১:১২)। চয়তানে ইয়োবক নিজৰ বাহিৰে আন কাৰো কথা চিন্তা নকৰে বুলি কোৱাৰ পাছত ঈশ্বৰে চয়তানক ইয়োবৰ ওপৰত হাত দিবলৈ অনুমতি দিয়ে। কিন্তু চয়তানে ইয়োবৰ প্ৰাণ ল’ব নোৱাৰে (ইয়োবঃ ২:৩-৬)।

চয়তানে ইয়োব আৰু তেওঁৰ পৰিয়ালৰ ওপৰত ভয়ংকৰ বিপদ আৰু সৰ্বনাশৰ কাৰ্য কৰে। প্ৰতিবাৰেই বিনাশ কাৰ্য সংঘটিত হোৱাৰ পিছত ইয়োবে যিহোৱাৰ নাম ধন্য হওক বুলি ক’লে (ইয়োবঃ ১:২০-২২; ২:৯,১০)। ইয়োবে যেতিয়া ঈশ্বৰক ধন্যবাদ কৰে, তেতিয়া তেওঁ ঈশ্বৰৰ বিৰুদ্ধে চয়তানে কোৱা কথাবোৰ মিছা বুলি প্ৰমাণিত কৰে।

এই কাহিনীৰ পৰা আমি বহু কথা শিকিছো। আমি শিকিবলৈ পাওঁ যে ঈশ্বৰ আৰু চয়তানৰ মাজত হোৱা বিদ্ৰোহত বিদ্ৰোহৰ নিয়ম আছে। চয়তানে কি কৰিব পাৰে তাৰো সীমা আছে। ঈশ্বৰৰো সীমা আছে। তেওঁৰ প্ৰেমে নিৰ্দোষী বুলি দেখুৱাবলৈ আৰু চয়তানক দোষী বুলি দেখুৱাবলৈ কি কৰিব পাৰে তাক সীমিত কৰে।