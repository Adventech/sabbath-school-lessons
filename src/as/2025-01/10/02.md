---
title:  যিজন স্বৰ্গদূত পলমকৈ আহিছিল
date:   02/03/2025
---

`দানিয়েলঃ ১০:১-১৪ পদ পঢ়ক। ১২, ১৩ পদৰ প্ৰতি বিশেষ গুৰুত্ব দিয়ক। এই পদবোৰে আমাক ঈশ্বৰ আৰু চয়তানৰ মাজত হোৱা বিদ্ৰোহৰ বিষয়ে কি কৈছে? স্বৰ্গদূতে দানিয়েলক কৈছে যে, “পাৰস ৰজাৰ ৰক্ষকদূত একৈশ দিনলৈকে মোৰ অহিতে থিয় হৈ আছিল” (দানিয়েলঃ ১০:১৩)। ৰক্ষকদূতে “অহিতে” বা বিৰুদ্ধে বিদ্ৰোহ কৰা বুলি কোৱাৰ যোগেদি কি বুজাব বিচাৰিছে?`

ঈশ্বৰৰ পৰা অহা এজন ৰক্ষকদূতৰ বিৰুদ্ধে গোটেই তিনি সপ্তাহ কেনেকৈ কোনোবাই যুঁজিব পাৰে? ঈশ্বৰ সৰ্বশক্তিমান। তেওঁ লগে লগে দানিয়েলৰ উত্তৰ দিবলৈ বিচাৰিলে। ঈশ্বৰৰ ক্ষমতা আছিল যে তেওঁ দানিয়েলৰ ওচৰত লগে লগে এজন ৰক্ষক দূতক পঠিয়াব পাৰিলেহেঁতেন। কিন্তু ঈশ্বৰৰ পৰা অহা দূতে বিপদৰ সন্মুখীন হ’ল। পাৰস্যৰ ৰাজকুমাৰে তেওঁৰ বিৰুদ্ধে গোটেই তিনি সপ্তাহ বিদ্ৰোহ কৰিলে। সেয়া কেনেকৈ সম্ভৱ?

“তিনি সপ্তাহ ধৰি গািব্ৰয়েল দূতে দুষ্ট শক্তিৰ বিৰুদ্ধে যুঁজিছিল। এই দুষ্ট দূতবিলাকে কোৰচ ৰজাৰ সৈতে ঈশ্বৰৰ কাৰ্য বন্ধ কৰিবলৈ চেষ্টা কৰিছিল। ..... ঈশ্বৰে তেওঁৰ লোক বিলাকক সহায় কৰিবলৈ তেওঁ কৰিব পৰা সকলো কাৰ্য কৰিছিল। ঈশ্বৰে যুদ্ধত জয়ী হয়। কোৰচ ৰজাৰ সময়ত আৰু তেওঁৰ পুত্ৰ কেম্বিছৰ নিয়ন্ত্ৰণত থকা সময়ছোৱাত ঈশ্বৰে দুষ্ট দূত বিলাকক তেওঁৰ লোকবিলাকৰ ওপৰত দুষ্টতাৰ কাৰ্য কৰাত বাধা দিছিল।-প্ৰফেটছ এম্ড কিং:, ৫৭২ পৃষ্ঠা।

গািব্ৰয়েল আৰু দূত বিলাকৰ মাজত এই যুঁজখন হৈছিল কাৰণ ঈশ্বৰে ইয়াক বন্ধ কৰিবলৈ তেওঁৰ সকলো শক্তি ব্যৱহাৰ কৰা নাছিল। কিন্তু কিয়? ঈশ্বৰে চয়তানক মুক্তভাৱে কাম কৰিবলৈ অনুমতি দিছিল। একে সময়তে ঈশ্বৰে চয়তানক নিজৰ ইচ্ছামতে যিকোনো কাম কৰিবলৈ নিদিয়ে। গতিকে এই কাহিনীয়ে আমাক দেখুৱাইছে যে ঈশ্বৰ আৰু চয়তানৰ মাজত হোৱা বিদ্ৰোহত নীতি-নিয়ম আছে। ঈশ্বৰে নিয়মবোৰ বনাইছিল। আমি এই নিয়মবোৰক যুদ্ধৰ নিয়ম বুলি ক’ব পাৰো। এই নিয়মবোৰে কয় যে চয়তানে কি কৰিব পাৰে আৰু কি কৰিব নোৱাৰে।

আমি ইতিমধ্যে দেখাৰ দৰে ঈশ্বৰে সকলো কাম প্ৰেমৰ বাবেই কৰে। প্ৰেম তেওঁৰ ক্ষমতাৰ মূল ভেটি। সেই বাবেই ঈশ্বৰে চয়তানে কৰিব পৰা আৰু কৰিব নোৱাৰা কামবোৰৰ ওপৰত সীমাবদ্ধতা ৰাখে। এই ধাৰণাবোৰে আমাক ঈশ্বৰ আৰু চয়তানৰ মাজত হোৱা বিদ্ৰোহখনক ভালদৰে বুজিবলৈ সহায় কৰে।

এটা সময়ৰ কথা ভাবি চাওক যেতিয়া আপুনি এজন কঠিন ব্যক্তিৰ সৈতে কাম কৰিছিল, যাৰ হৃদয় খং বা ঘৃণাৰে পৰিপূৰ্ণ আছিল। হয়তো এই ব্যক্তিজন আপোনাৰ প্ৰতি নীচ আৰু জঘন্য আছিল। কিন্তু আপুনি তেওঁক প্ৰেম দেখুৱাইছিল। এই অভিজ্ঞতাই আপোনাক ক্ষমতাৰ সীমাৰ বিষয়ে কি শিকাইছিল আৰু এজন খ্ৰীষ্টিয়ান হিচাবে আপুনি কি কৰিব পাৰে আৰু কি কৰিব নোৱাৰে?