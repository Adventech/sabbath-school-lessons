---
title:  নিৰূপিত সময় আৰু নিয়ম
date:   06/03/2025
---

খ্ৰীষ্ট আৰু চয়তানৰ মাজত হোৱা যুদ্ধ হৈছে ঈশ্বৰৰ প্ৰেম আৰু তেওঁ কোন সেই বিষয়ে যুঁজ। চয়তানে যুদ্ধ আৰম্ভ কৰিছিল। চয়তানে যুদ্ধ আৰম্ভ কৰিছিল যেতিয়া সি কৈছিল যে ঈশ্বৰ আৰু তেওঁৰ শাসন ভাল বা ন্যায় নহয়। খ্ৰীষ্ট আৰু চয়তানৰ মাজত হোৱা যুদ্ধখন স্বৰ্গত আদালতৰ গোচৰৰ দৰেই।

এই আদালতৰ গোচৰটো শক্তি বা ক্ষমতাৰে সমাধান কৰিব নোৱাৰি। ঈশ্বৰ আৰু চয়তান কোন সিদ্ধ সেইটো দেখুৱাবলৈ প্ৰমাণ আগবঢ়াব লাগিব।

যদি কোনোবাই ক্ষমতাত থকা ব্যক্তি এজনক অপৰাধৰ অভিযোগ উত্থাপন কৰে তেন্তে সেই ব্যক্তিজনক নিৰ্দোষী বুলি প্ৰমাণ কৰিবলৈ আটাইতকৈ উত্তম (আৰু হয়তো একমাত্ৰ) উপায় হ’ল সোধবিচাৰ কৰা। এই সোধবিচাৰ ন্যায় হ’ব লাগিব।

এই সকলোবোৰ ধাৰণাই আমাক কেনেকৈ ঈশ্বৰ আৰু চয়তানৰ মাজত হোৱা যুদ্ধখনক ভালদৰে বুজিবলৈ সহায় কৰে? এই প্ৰশ্নৰ উত্তৰ আন এটা প্ৰশ্নৰে দিয়া হৈছে। যদি ঈশ্বৰে কোনো প্ৰতিজ্ঞা কৰে, তেন্তে তেওঁ সেই প্ৰতিজ্ঞা ভংগ কৰিব নে? অৱশ্যে নহয়। গতিকে, ঈশ্বৰে যি নিয়মত সন্মত হ’ব, ভৱিষ্যতে তেওঁৰ কাৰ্যক সীমিত কৰিব।

`মাৰ্কঃ ৬:৫ আৰু মাৰ্কঃ ৯:২৯ পদ পঢ়ক। এই পদবোৰে আমাক ঈশ্বৰৰ কাৰ্যসমূহ আমাৰ প্ৰাৰ্থনা আৰু আমাৰ বিশ্বাসৰ সৈতে কেনেকৈ জড়িত তাৰ বিষয়ে কি দেখুৱাইছে?`

মাৰ্কৰ দুয়োটা পদতে আমি যুদ্ধৰ বাবে কিছু নিৰূপিত সময় বা নিয়ম দেখিবলৈ পাওঁ। আমাৰ প্ৰাৰ্থনা আৰু বিশ্বাসে ঈশ্বৰক কিছুমান কাম কৰিবলৈ অনুমতি দিব পাৰে, কিন্তু আমি নিবিচাৰিলে তেওঁ কৰিব নোৱাৰে। আমি প্ৰতিদিনে প্ৰমাণ দেখিবলৈ পাওঁ যে, প্ৰাৰ্থনাই পৃথিৱীত বস্তুবোৰ সলনি কৰে। কিন্তু আমি ভবা উচিত নহয় যে, প্ৰাৰ্থনা আৰু বিশ্বাসেই কেৱল যিবোৰ ঈশ্বৰক কৰিবলৈ অনুমতি দিয়ে। আমি নজনা আন কথাও থাকিব পাৰে।

ৰোমীয়াঃ ৮:১৮ আৰু প্ৰকাশিত বাক্যঃ ২১:৩,৪ পদ পঢ়ক। এই পদবোৰে আপোনাক কেনেকৈ আশা প্ৰদান কৰে যে ঈশ্বৰে আমাৰ বাবে যিটো উত্তম সেইটো জানে আৰু কৰিব বিচাৰে তাক আমি বিশ্বাস কৰিব পাৰো?