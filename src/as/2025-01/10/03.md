---
title:  প্ৰকাশিত বাক্যত উল্লেখ থকা নাগ
date:   03/03/2025
---

প্ৰকাশিত বাক্যৰ পুস্তকত ঈশ্বৰ আৰু চয়তানৰ মাজত হোৱা বিদ্ৰোহত থকা শক্তি সমূহৰ বিষয়ে অধিককৈ কোৱা হৈছে। এই যুদ্ধত ঈশ্বৰৰ বিৰুদ্ধে যুঁজ দিয়া ১ঙা বৰ নাগৰ দৰেই চয়তান। সেই নাগে “গোটেই জগতৰ ভ্ৰান্তি জন্মায়” (প্ৰঃ বাক্যঃ ১২:৯ পদ )।

`প্ৰঃ বাক্যঃ ১৩:১-৮ পদ পঢ়ক। এই পদবোৰে নাগৰ কিমান ক্ষমতা আছে তাৰ বিষয়ে আমাক কি কৈছে?`

আমি দেখিছো যে নাগ (চয়তানে) ঈশ্বৰৰ আৰু তেওঁৰ দাস সকলৰ বিৰুদ্ধে যুদ্ধ কৰে (প্ৰঃ বাক্যঃ ১২:১-৬)। ইতিহাসৰ সকলো সময়তে ঈশ্বৰৰ লোক সকলক দুখ-কষ্ট দিয়া ৰজা সকলৰ আঁ১১ শক্তি হৈছে নাগ।

নাগে সাগৰৰ পৰা উঠি অহা পশুক তাৰ ক্ষমতা প্ৰদান কৰে। এই পশুটো এটা ৰাজ্যৰ প্ৰতীক। বাইবেলে কৈছে, “নাগে নিজ শক্তি, নিজ সিংহাসন, আৰু মহা-ক্ষমতা তাক দিলে” (প্ৰঃ বাক্যঃ ১৩:২; ১৩:৫; ১৭:১৩, ১৪)। সাগৰৰ পৰা উঠি অহা পশুটোক “বৰ বৰ কথা আৰু ঈশ্বৰ-নিন্দাসূচক বাক্য কোৱা মুখ দিয়া হ’ল ; আৰু দুকুৰি দুমাহলৈকে কাৰ্য কৰিবলৈ তাক ক্ষমতা দিয়া হ’ল” (প্ৰঃ বাক্যঃ ১৩:৫)।

গতিকে, চয়তানে (নাগ) এটা পশুক শক্তি আৰু ক্ষমতা দিয়ে (এই পৃথিৱীৰ ধর্মীয় শাসনৰ বাবে)। পশুটোৱে ঈশ্বৰৰ সেৱা-পূজা নকল কৰে। পশুটোৱে ঈশ্বৰৰ বিষয়ে মিছা কথা কয় আৰু তেওঁৰ বিৰুদ্ধে যুদ্ধ কৰে। পশুটোৱেও ঈশ্বৰৰ লোক সকলক অলপ সময়ৰ বাবে দুখ-কষ্ট দিয়ে। নাগে এই বিশ্বব্যাপী শক্তিক পৃথিৱীৰ ওপৰত ক্ষমতা দিয়ে। নাগে এই শক্তি ঈশ্বৰৰ পৰা চুৰ কৰিলে।

কিন্তু ঈশ্বৰে চয়তান আৰু পশুৰ শক্তিৰ ওপৰত সীমাবদ্ধতা ৰাখে। সেই বাবেই বাইবেলে কৈছে, “হে স্বৰ্গ আৰু তাত নিবাস কৰা বিলাক, তোমালোকে আনন্দ কৰা। কিন্তু হে পৃথিৱী আৰু সমুদ্ৰ, তোমালোকৰ সন্তাপ হ’ব ; কিয়নো চয়তান তোমালোকৰ তালৈ নামি গ’ল আৰু তাৰ কাল অলপ দেখি, সি অতি ক্ৰুদ্ধ হৈছে” (প্ৰঃ বাক্যঃ ১২:১২)।

চয়তানে জানে যে, “তাৰ কাল অলপ” (প্ৰঃ বাক্যঃ ১২:১২)। প্ৰকাশিত বাক্যৰ পুস্তকত ঘটা ঘটনাবোৰে চয়তানৰ শক্তিৰ কিছু সময়কাল দেখুৱাইছে (প্ৰঃ বাক্যঃ ১২:১৪; ১৩:৫)। শেষত ঈশ্বৰে জয়ী হয়। তেতিয়া, “তেওঁবিলাকৰ চকুৰ পৰা আটাই চকুলো মচি গুচাব ; তাতে মৃত্যু আৰু নহ’ব ; শোক বা ক্ৰন্দন বা বেদনাও আৰু নহ’ব ; প্ৰথমবোৰ গুচিল” (প্ৰঃ বাক্যঃ ২১:৪)।