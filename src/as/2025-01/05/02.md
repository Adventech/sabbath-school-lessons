---
title:  দুষ্টতাই ঈশ্বৰক দুখী কৰে।
date:   26/01/2025
---

বাইবেলৰ ঈশ্বৰে ন্যায় বিচাৰৰ সিদ্ধান্তবোৰক ভাল পায়। তেওঁ দুষ্টতাক ঘৃণা কৰে। পাপ আৰু দুষ্টতায় ঈশ্বৰক ক্ৰোধিত কৰে। দুষ্ট লোকে নিৰীহ লোকক দুখ-কষ্ট দিলে ঈশ্বৰে দুষ্টতাৰ বিৰুদ্ধে নিজৰ ক্ৰোধ দেখুৱায়। কোনোবাই নিজকে আঘাত দিবলৈ বেয়া কাম কৰিলেও ঈশ্বৰে বেয়া পায়। ঈশ্বৰে দুষ্টতাক ঘৃণা কৰে কাৰণ দুষ্টতাই তেওঁ সৃষ্টি কৰা জীৱবোৰক সদায় কষ্ট দিয়ে। বাইবেলৰ কাহিনীবোৰত তেওঁৰ লোক সকলে তেওঁৰ বিৰুদ্ধে কৰা দুষ্টতা কাৰ্যৰ বাবে ঈশ্বৰে বাৰে বাৰে ক্ৰোধ কৰিছিল। তলত সেই বাইবেলৰ কাহিনীবোৰত কি ঘটিছিল তাৰে ৰূপৰেখা দিয়া হৈছেঃ

১। প্ৰথমতে, মানুহে ঈশ্বৰৰ আজ্ঞা পালন নকৰি দুষ্টতা কাৰ্য কৰিছিল। কেতিয়াবা মানুহে ভয়ানক কাম কৰি ঈশ্বৰক খং কৰিছিল। লোকবিলাকে কৰা ভয়ানক কামবোৰৰ ভিতৰত এটা কি আছিল? তেওঁলোকে নিজৰ সন্তানক হত্যা কৰি নিজৰ সন্তানৰ তেজ আৰু মৃতদেহ দেৱ-দেৱীৰ ওচৰত উপহাৰ হিচাবে আগবঢ়াইছিল।

২। ঈশ্বৰে লোকবিলাকে তেওঁৰ আজ্ঞা পালন নকৰা সিদ্ধান্তক সন্মান কৰে। তেওঁ সিহঁতক অকলে এৰি দিয়ে।

৩। বিদেশী দেশবোৰে ঈশ্বৰৰ লোক সকলক আক্ৰমণ কৰি আঘাত কৰে।

৪। লোক বিলাকে শত্ৰুৰ পৰা ৰক্ষা পাবলৈ ঈশ্বৰৰ ওচৰত ক্ৰন্দন কৰিছিল।

৫। ঈশ্বৰে তেওঁৰ দয়াৰ যোগেদি তেওঁৰ লোক বিলাকক ৰক্ষা কৰিছিল।

৬। লোকসমূহ আৰু বিপদত নপৰাৰ পিছত ঈশ্বৰৰ আজ্ঞা পালন কৰা বন্ধ কৰি পূৰ্বতকৈও অধিক বেয়া পাপ কৰিবলৈ ধৰিলে।

তেওঁৰ লোকবিলাকে ঈশ্বৰৰ বিৰুদ্ধে কাৰ্য কৰাৰ সময়তো, ঈশ্বৰে তেওঁৰ দয়া আৰু প্ৰেম দেখুৱাইছিল।

`গীতমালা ৭৮ অধ্যায় পঢ়ক। যেতিয়া তেওঁৰ লোকবিলাকে তেওঁৰ বিৰুদ্ধে বাৰে বাৰে যুদ্ধ কৰে তেতিয়া ঈশ্বৰে কেনে অনুভৱ কৰে সেই বিষয়ে এই গীতমালাত আমাক কি কোৱা হৈছে? যেতিয়া তেওঁলোকে তেওঁক অগ্ৰাহ্য কৰে তেতিয়া ঈস্বৰে কি কৰিছিল?`

বাইবেলে আমাক কৈছে যে ন্যায়পৰায়ণ হোৱা আৰু প্ৰেম দেখুওৱা দুয়োটাই একেলগে কাৰ্য কৰে। ঈশ্বৰৰ ক্ৰোধ হৈছে দুষ্টতাৰ বিৰুদ্ধে তেওঁৰ প্ৰেমৰ উত্তৰ কাৰণ ঈশ্বৰে প্ৰেম কৰা লোকক দুষ্টতাই সদায় আঘাত কৰে। বাইবেলত ঈশ্বৰৰ ক্ৰোধৰ প্ৰতিটো উদাহৰণে দেখুৱাইছে যে ঈশ্বৰৰ ক্ৰোধ সদায় ন্যায্য।

`বাৰে বাৰে ঈশ্বৰৰ লোক সকলে তেওঁক প্ৰত্যাখ্যান কৰিছিল আৰু তেওঁৰ বিৰুদ্ধে থিয় দিছিল। কিন্তু ঈশ্বৰে নিজৰ লোকসকলৰ প্ৰতি ধৈৰ্য ধৰি থাকিছিল। ঈশ্বৰে তেওঁলোকক তেওঁৰ দয়া দেখুৱাইছিল, যেতিয়া তেওঁলোকে তেওঁক সহায় কৰিব বুলি আশা কৰা নাছিল (নহিমিয়াঃ ৯:৭-৩৩)। ঈশ্বৰে তেওঁলোকক তেওঁৰ আচৰিত প্ৰেম দেখুৱাইছিল। গীতমালাঃ ৭৮:৩৩ পদত কোৱাৰ দৰে, “তেওঁ দয়ালু হোৱাত অপৰাধ ক্ষমা কৰে, সংহাৰ নকৰে, এনে কি, তেওঁ অনেকবাৰ নিজ ক্ৰোধ সামৰে, আৰু নিজৰ সমস্ত ক্ৰোধ নোতোলে।”`