---
title:  ঈশ্বৰ ক্ৰোধত ধীৰ।
date:   27/01/2025
---

দুষ্টতাই ঈশ্বৰক ক্ৰোধিত কৰায় কাৰণ ঈশ্বৰ প্ৰেম। ঈশ্বৰ ইমানেই দয়াৰে পৰিপূৰ্ণ যে, বাইবেলত থকা এজন বিশেষ বাৰ্ত্তাবাহকে ঈশ্বৰক অত্যাধিক দয়ালু হোৱাৰ বাবে বেজাৰ পাইছিল।

`সেই বিশেষ বাৰ্ত্তাবাহক যোনাৰ কাহিনীৰ বিষয়ে চিন্তা কৰো আহক। যোনাই কেনে অনুভৱ কৰিছিল আৰু তেওঁ কি কৈছিল, যেতিয়া ঈশ্বৰে নীনবিৰ লোক সকলক ক্ষমা কৰিছিল? উত্তৰৰ বাবে যোনাঃ ৪:১-৪ পদ পঢ়ক। (মথিঃ ১০:৮ পদো পঢ়ক)।`

যোনাৰ কথা আৰু অনুভৱে আমাক বহু কথাই কয়। প্ৰথমে আমি দেখিবলৈ পাওঁ যে যোনাৰ হৃদয়খন অতি কঠোৰ আৰু নিৰ্দয় আছিল। ইস্ৰায়েলৰ লগত কৰা ব্যৱহাৰৰ বাবে যোনাই অচূৰীয়া সকলক অনেক ঘৃণা কৰিছিল। গতিকে, যোনাই নিবিচাৰিছিল যে ঈশ্বৰে তেওঁলোকক কোনো দয়া দেখুৱাওক।

যোনাৰ কাহিনীয়ে আমাৰ বাবে এক শক্তিশালী শিক্ষা প্ৰদান কৰে। আমি সাৱধান হ’ব লাগিব যাতে আমাক দুখ-কষ্ট দিয়া লোক সকলৰ প্ৰতি একে মনোভাৱ নহয়। মনত ৰাখিব, ঈশ্বৰে আমাক দয়া কৰিছিল যেতিয়া আমি একেবাৰেই যোগ্য নাছিলো। গতিকে, আমি আন লোক বিলাকৰ ওপৰত দয়া দেখুৱাবলৈ ইচ্চুক হোৱা উচিত।

লগেত, যোনাৰ চিন্তা আৰু অনুভৱে আমাক দেখুৱাইছে যে তেওঁ কোন সেই বিষয়ে জানিবলৈ হ’লে ঈশ্বৰৰ প্ৰেম, দয়া আৰু ক্ষমাৰ বিষয়ে জনাটো কিমান গুৰুত্বপূৰ্ণ। যোনাই ভালদৰে জানিছিল যে ঈশ্বৰ প্ৰেম আৰু দয়াৰে পৰিপূৰ্ণ। যোনাই এইটোও জানিছিল যে ঈশ্বৰে অতি সোনকালে খং নকৰে (যোনাঃ ৪:২)। যোনাই জানিছিল যে যদি তেওঁলোকৰ জীৱনত দুষ্ট কাৰ্য কৰা বন্ধ কৰে তেন্তে প্ৰভুৱে নীনবিক শাস্তি নিদিয়ে। সকলো ঠাইতে সকলো মানুহৰ সৈতে ঈশ্বৰে সমব্যৱহাৰ কৰে।

আহক আমি যোনাৰ পুস্তক “ক্ৰোধত ধীৰ” (যোনাঃ ৪:২) বুলি লিখা ইব্ৰী শব্দবোৰ চাওঁহক। ইব্ৰী ভাষাত এই শব্দবোৰৰ অৰ্থ প্ৰকৃততে “দীঘল নাক” থকা ব্যক্তিক বুজায়। বাইবেলৰ সময়ত দীঘল নাক থকা ব্যক্তি এজনক অতি ধৈৰ্য্যশীল ব্যক্তি বুলি কোৱা হৈছিল। দীঘল নাকৰ লক্ষণ আছিল মানুহজনৰ সোনকালে খং নুঠা।

`বাইবেলে কৈছে যে ঈশ্বৰৰ নাক দীঘল কাৰণ তেওঁৰ ক্ৰোধ ধীৰ। লগেত, তেওঁ অতি ধৈৰ্যশীল। মানুহে সঁচাকৈয়ে খং উঠে নহয়নে? ঈশ্বৰ নহয়। ঈশ্বৰ ধৈৰ্যশীল হোৱাৰ বাবে তেওঁ আমাক বিনামূলীয়াকৈ আৰু সম্পূৰ্ণৰূপে তেওঁৰ দয়া দান কৰিছে। কিন্তু ঈশ্বৰৰ দয়াই পাপৰ অজুহাত নিদিয়ে। ঈশ্বৰে আমাৰ পাপৰ ভাৰ ক্ৰুচত ল’লে যাতে তেওঁ ন্যায্য হ’ব পাৰে আৰু তেওঁক বিশ্বাস কৰা সকলক ৰক্ষা কৰিব পাৰে (ৰোমীয়াঃ ৩:২৫,২৬)।`