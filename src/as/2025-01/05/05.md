---
title:  ঈশ্বৰ আৰু প্ৰতিফল
date:   29/01/2025
---

বাইবেলে আমাক দেখুৱাইছে যে ঈশ্বৰে দুখ পোৱা আৰু দুখ-কষ্টত ভুগি থকা লোক সকলক সহায় কৰে। ঈশ্বৰে দুষ্ট লোকৰ বিৰুদ্ধেও তেওঁৰ ক্ৰোধ দেখুৱায়। বেয়া কাৰ্যই ঈশ্বৰক ক্ৰোধিত কৰে। তেওঁৰ ক্ৰোধ সদায় সেইবোৰৰ বিৰুদ্ধে উঠে যিবোৰে তেওঁৰ সৃষ্ট জীৱবোৰক আঘাত দিয়ে।

যেতিয়া আমি বিলাপঃ ৩:৩২,৩৩ পঢ়ো, তেতিয়া আমি দেখিবলৈ পাওঁ যে ঈশ্বৰে পাপী সকলক প্ৰতিফল দিব নিবিচাৰে। তেওঁ দুষ্ট লোকৰ বিচাৰ কৰিব নিবিচাৰে। কিয়নো ঈশ্বৰ প্ৰেমৰ ঈশ্বৰ। কিন্তু ঈশ্বৰ প্ৰেমৰ ঈশ্বৰ, তেওঁ ন্যায় বিচাৰ কৰিব আৰু দুষ্টক প্ৰতিফল দিব।

আমি বাইবেলৰ এই সত্যতাক বাইবেলৰ কাহিনীবোৰত দেখিবলৈ পাওঁ যে ঈশ্বৰে কিমান দিনলৈকে তেওঁৰ লোক সকলক ক্ষমা কৰি আছিল। বাৰে বাৰে ঈশ্বৰে তেওঁৰ লোক সকলক পাপ কৰা বন্ধ কৰি তেওঁৰ ওচৰলৈ ঘূৰি আহিবলৈ সময় দিছিল। ঈশ্বৰে তেওঁৰ বিশেষ বাৰ্ত্তাবাহক, ভাৱবাদী সকলক তেওঁৰ লোক বিলাকৰ ওচৰলৈ পঠিয়াইছিল। কিন্তু তেওঁৰ লোক সকলে শুনিবলৈ অস্বীকাৰ কৰিছিল। যিৰিঃ ৩৫:১৪-১৭; গীতঃ ৮১:১১-১৪)।

`ইজ্ৰাঃ ৫:১২ পদ পঢ়ক। আৰু ৫১:২৪, ২৫, ৪৪ পদৰ সৈতে তুলনা কৰক। ঈশ্বৰে যিৰূচালেমক কিয় বিচাৰ কৰিলে, সেই বিষয়ে এই পদবোৰে আমাক কি ব্যাখ্যা দিয়ে? (২ বংশাৱলীঃ ৩৬:১৬)।`

ইজ্ৰা ৫ অধ্যায়ত আমাক কোৱা হৈছে যে ঈশ্বৰৰ লোকসকলে তেওঁক ক্ৰোধিত কৰাইছিল বহুদিনৰ পাছত অৱশেষত ঈশ্বৰে বাবিলৰ ৰজা নবুখদনেচৰক তেওঁৰ লোক সকলক তেওঁবিলাকৰ দেশৰ পৰা আঁতৰাই বাবিললৈ লৈ যাবলৈ অনুমতি দিলে (ইজ্ৰাঃ ৫:১২)। ঈশ্বৰে তেওঁৰ লোক সকলক এৰি দিয়াৰ আগেত অনেক সময় অপেক্ষা কৰিছিল। তেওঁ তেওঁলোকক উদ্ধাৰ কৰিবলৈ আন কোনো উপায় নোহোৱালৈকে অপেক্ষা কৰিছিল (২ বংশাৱলীঃ ৩৬:১৬)। পিছত ঈশ্বৰে বাবিলে তেওঁৰ লোক আৰু তেওঁবিলাকৰ দেশৰ ওপৰত কৰা ভয়ানক কাৰ্যবোৰৰ বাবে বিচাৰ কৰিলে অৰ্থাৎ প্ৰতিফল দিলে (যিৰিঃ ৫১:২৪, ২৫, ৪৪; জখৰীয়াঃ ১:১৫)।

`যেতিয়া ঈশ্বৰে তেওঁৰ লোক সকলৰ বিচাৰ কৰে, তেতিয়া বাইবেলে ঈশ্বৰৰ কাৰ্যক লোকবিলাকক তেওঁবিলাকৰ শত্ৰুৰ হাতত সোধাই দিয়া বুলি ব্যাখ্যা কৰিছে (বিচাৰকৰ্ত্তাঃ ২:১৩,১৪; গীতঃ ১০৬:৪১, ৪২)। কাৰণ ঈশ্বৰে তেওঁক নহয়, আন দেৱতাক সেৱা কৰাৰ তেওঁবিলাকৰ সিদ্ধান্তক মানি লৈছিল (বিচাৰকৰ্ত্তাঃ ১০:৬-১৬; দ্বিঃ বিৱৰণঃ ২৯:২৪-২৬)। ইতিমধ্যে আমি দেখাৰ দৰে, দুষ্টতাৰ বিৰুদ্ধে ঈশ্বৰৰ ক্ৰোধ তেওঁৰ প্ৰেম থকাৰ বাবেই উঠে, কাৰণ তেওঁ সকলোৰে বাবে উত্তম কামনা কৰে। দুষ্টতাৰ বিৰুদ্ধে ঈশ্বৰৰ ক্ৰোধে অৱশেষত তেওঁক আটাই পাপ আৰু দুষ্টতাক অনন্তকালৰ বাবে ধ্বংস কৰিবলৈ বাধ্য কৰিব।`