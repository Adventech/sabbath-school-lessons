---
title:  বিধান পবিত্ৰ
date:   24/03/2025
---

প্ৰেম হৈছে ঈশ্বৰৰ বিধানৰ আৰম্ভণি। যেতিয়া ঈশ্বৰে বিধানক সমৰ্থন কৰে, তেতিয়া তেওঁ প্ৰেমক সমৰ্থন কৰে। সেই বাবেই যীচুৱে পাপী সকলক পৰিত্ৰাণ কৰিবলৈ মৃত্যুবৰণ কৰিছিল। যীচুৱে এনেদৰে মৃত্যুবৰণ কৰিছিল যাতে তেওঁ আমাক দয়া কৰাৰ লগেত বিধানক সমৰ্থন কৰিব পাৰে। এইদৰে যীচুৱে ন্যায় বিচাৰ কৰে আৰু তেওঁক বিশ্বাস কৰা প্ৰতিজনৰ প্ৰতি দয়া দেখুৱায় (ৰোমীয়াঃ ৩:২৫,২৬)। যেতিয়া ঈশ্বৰে আমাক পৰিত্ৰাণ কৰে, তেতিয়া তেওঁ বিধানৰ প্ৰতি তেওঁৰ সমৰ্থন দেখুৱায়। গতিকে, ঈশ্বৰে আমাক ৰক্ষা কৰিলে বিধানখন গুৰুত্বপূৰ্ণ নহয় বুলি সমৰ্থন নকৰিব এনে নহয়।

`ৰোমীয়াঃ ৬:১-৩ আৰু ৰোমীয়াঃ ৭:৭-১২ পদ পঢ়ক। ১২ পদটোলৈ ভালদৰে মন কৰক। যীচুৰ মৃত্যুৰ পিছতো এই পদবোৰে আমাক বিধানৰ বিষয়ে কি কয়?`

কিছুমান লোকে ভাবে যে দয়া আৰু ঈশ্বৰৰ পৰিত্ৰাণৰ ব্যৱস্থাই আমাক বিধান পালনৰ পৰা মুক্ত কৰে। কিন্তু পৌলে কৈছে যে ঈশ্বৰে আমাক অধিক দয়া কৰে বুলি আমি পাপ কৰি থকা উচিত নহয়। যিসকলে যীচুত বিশ্বাস কৰে তেওঁলোকে তেওঁৰ মৃত্যুত বাপ্তিষ্ম লৈছে। গতিকে, তেওঁলোকে পাপ কৰা বন্ধ কৰি যীচুত জীয়াই থাকিব লাগিব।

ঈশ্বৰৰ বিধান পাপ নহয়। ঈশ্বৰৰ বিধানে আমাক আমাৰ পাপক দেখুৱাই আৰু আমি যীচুৰ অবিহনে যে পাপী বা অধাৰ্মিক তাকো দেখুৱায়। “এই কাৰণে বিধান পবিত্ৰ, আজ্ঞাও পবিত্ৰ, ন্যায় আৰু উত্তম” (ৰোমীয়াঃ ৭:১২)। বিধানে আমাক ৰক্ষা কৰিবলৈ ঈশ্বৰৰ প্ৰয়োজনীয়তা আৰু তেওঁৰ দয়াৰ বাবেও আমাক দেখুৱায়। ঈশ্বৰৰ পৰিত্ৰাণকাৰী দয়া কেৱল যীচুৰ পৰাই আহিছে। এই হেতুকে, “আমি বিশ্বাসৰ দ্বাৰাই বিধান লু৫ কৰিছো নে? এনে নহওঁক ; বিধান থিৰহে কৰিছোঁ।” (ৰোমীয়াঃ ৩:৩১)।

যীচুৱে বিধান লু৫ কৰিবলৈ অহা নাছিল। তেওঁ বিধান আৰু পুৰণি নিয়মৰ প্ৰতিজ্ঞা সিদ্ধ কৰিবলৈ আহিছিল। সেই বাবেই যীচুৱে কৈছে, “কিয়নো মই তোমালোকক স্বৰূপকৈ কওঁ, স্বৰ্গ আৰু পৃথিৱী নুগুচে মানে, আৰু সকলো সিদ্ধ নহয় মানে, বিধানৰ এটি ইকাৰ বা এক বিন্দুও কোনো ৰূপে লু৫ নহ’ব” (মথিঃ ৫:১৮)।

ঈশ্বৰৰ বিধানে আমাক দেখুৱাইছে যে তেওঁ পবিত্ৰ। বিধানে আমাক এইটোও দেখুৱাইছে যে ঈশ্বৰ প্ৰেম, তেওঁ ভাল আৰু তেওঁ সত্য (লেবীয়াঃ ১৯:২; গীতঃ ১৯:৭,৮; ১১৯:১৪২, ১৭২)। আমি মনত ৰাখিব লাগিব যে ঈশ্বৰে নিজেই দহ আজ্ঞা শিলৰ ফলিত লিখিছিল (যাত্ৰাঃ ৩১:১৮)। শিলত লিখা বিধানে আমাক দেখুৱাইছে যে ঈশ্বৰ আৰু তেওঁৰ ক্ষমতা সলনি নহয়। প্ৰেম হৈছে তেওঁৰ শাসনৰ মূল ভেটি। ঈশ্বৰ আৰু চয়তানৰ মাজত হোৱা যুদ্ধত বাইবেলৰ এই সত্যটো এটা গুৰুত্বপূৰ্ণ ধাৰণা।