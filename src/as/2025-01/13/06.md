---
title:  সকলোতকৈ অধিক, মানুহক প্ৰেম কৰা
date:   27/03/2025
---

যদি ঈশ্বৰক প্ৰেম কৰাৰ অৰ্থ হ’ল আমি তেওঁৰ আটাই বিধান পালন কৰা, তেন্তে আমি কেৱল দুষ্টতাৰ কাৰ্যসমূহ কৰা বন্ধ কৰি দিয়াৰ যোগেদি আমি ঈশ্বৰৰ বিধান সম্পূৰ্ণ ৰূপে পালন কৰিব নোৱাৰো, নহয়নে? প্ৰেমৰ বিধানে আমাক দুষ্টতাৰ কাৰ্য নকৰিবলৈ আজ্ঞা দিয়ে। প্ৰেমৰ বিধানে আমাক চুবুৰীয়াৰ প্ৰতি ঈশ্বৰৰ প্ৰেম প্ৰকাশ কৰা কাৰ্যও কৰিবলৈ বাধ্য কৰে। আমি আন মণ্ডলীৰ লোক বিলাকক আৰু আমাৰ মাজৰ মণ্ডলীৰ বাহিৰৰ লোক বিলাকক ঈশ্বৰৰ প্ৰেম দেখুৱাব লাগিব। পৃথিৱীৰ লোকসকলে সঁচাকৈয়ে ঈশ্বৰৰ প্ৰেম দেখাটো প্ৰয়োজন।

`যাকোবঃ ২:১-৯ পদ পঢ়ক। এই পদবোৰে আমাক কি গুৰুত্বপূৰ্ণ বাৰ্ত্তা দিয়ে?`

যাকোবে আমাক শিকাইছে যে ধনৱন্ত সকলে দৰিদ্ৰ সকলক উপদ্ৰৱ কৰা উচিত নহয় বা তেওঁ বিলাকৰ জীৱনটো কঠিন কৰি তোলা উচিত নহয়। ইয়াৰ পিছত যাকোবে আমাৰ চুবুৰীয়াৰ প্ৰতি থকা প্ৰেমৰ বিধানৰ বিষয়ে কয়। তেওঁ কৈছে, “তোমাৰ চুবুৰীয়াক নিজৰ নিচিনাকৈ প্ৰেম কৰিবা, শাস্ত্ৰৰ এই ৰাজকীয় ব্যৱস্থা যদি তোমালোকে সিদ্ধ কৰা, তেন্তে ভাল কৰিছা” (যাকোবঃ ২:৮)।

ইলেন জি. হুৱাইটে কোৱাৰ দৰে, “মানুহৰ প্ৰতি প্ৰেম ৰখাটো, পৃথিৱীত ঈশ্বৰৰ প্ৰেম প্ৰদৰ্শন কৰা এটা কাৰ্য। আমাক এটা পৰিয়ালৰেই সন্তান-সন্ততি কৰিবলৈ এই প্ৰেমটোকে ৰোপণ কৰিবলগীয়া আছিল, যাতে মহিমাৰ ১জনজনাই আমাৰে সৈতে একত্ৰিত হয়। আৰু “মই যেনেকৈ তোমালোকক প্ৰেম কৰিলো, তেনেকৈ তোমালোকেও পৰস্পৰে পৰস্পৰক প্ৰেম কৰিবা।” যোহনঃ ১৫:১২ পদত বুলি দিয়া আজ্ঞাটি যেতিয়া ফলিয়াব ; যেতিয়া তেওঁ জগতক প্ৰেম কৰা ধৰণেৰে আমিও ইয়াক প্ৰেম কৰো, তেতিয়া আমাৰ বাবে তেওঁৰ কাৰ্যৰ আঁচনি সমাপণ হৈ যায়। আমি স্বৰ্গৰ উপযুক্ত হওঁ ; কাৰণ স্বৰ্গখনেই আমাৰ হৃদয়ৰ ভিতৰতেই আছে।”-সৰ্ব যুগৰ আকাংক্ষা, ৬৪১ পৃষ্ঠা।

`যেতিয়া আমি মানুহক যীচুৱে প্ৰেম কৰা ধৰণে প্ৰেম কৰো, তেতিয়া আমি স্বৰ্গৰ বাবে সাজু হম। এই চিন্তা ধাৰাটো সঁচাকৈয়ে অতি শক্তিশালী। এইটোৱে আমাক দেখুৱাইছে যে প্ৰকৃততে যীচুৰ অনুগামী হোৱাৰ অৰ্থ কি?`

যীচুৱে তেওঁৰ শিষ্য বিলাকক আজ্ঞা দিছে যে, “মই যেনেকৈ তোমালোকক প্ৰেম কৰিলো, তেনেকৈ তোমালোকেও যেন পৰস্পৰে প্ৰেম কৰা” (যোহনঃ ১৩:৩৪)। যীচুৱে এইটোও কৈছে, “তোমালোকে যদি পৰস্পৰৰ মাজত প্ৰেম ৰাখা, তেন্তে তোমালোক যে মোৰ শিষ্য, ইয়াক তাৰ দ্বাৰাই সকলোৱে জানিব” (যোহনঃ ১৩:৩৫)। আমাৰ খ্ৰীষ্টিয়ান বিশ্বাসৰ বাবে প্ৰেম অতি গুৰুত্বপূৰ্ণ কাৰণ ঈশ্বৰ হৈছে প্ৰেম (১ যোহনঃ ৪:৮,১৬)। যদি আমি ঈশ্বৰক প্ৰেম কৰো, তেন্তে আমি চুবুৰীয়াকো প্ৰেম কৰিম (১ যোহনঃ ৩:১১; ১ যোহনঃ ৪:২০,২১)।

`১ পিতৰঃ ৪:৮ পদত খ্ৰীষ্টিয়ান সকলক কোৱা হৈছে, “তোমালোকৰ মাজত পৰস্পৰে আগ্ৰহযুক্ত প্ৰেম ৰাখা ; কিয়নো প্ৰেমে পাপসমূহ ঢাকে।” (ইব্ৰীঃ ১০:২৪ আৰু ১ থিচলনীঃ ৩:১২)।`