---
title:  প্ৰেমৰ বিধান
date:   23/03/2025
---

ঈশ্বৰৰ বিধান গুৰুত্বপূৰ্ণ নিয়ম প্ৰণালীতকৈ অধিক মহত্বপূৰ্ণ। ঈশ্বৰৰ বিধানে এটা সম্পৰ্ক দেখুৱাইছে। আমি এই সম্পৰ্ক দহ আজ্ঞাত অতি স্পষ্ট ভাৱে দেখিবলৈ পাওঁ। দহ আজ্ঞাৰ মূল নিয়মবোৰ ইতিমধ্যে পতনৰ আগেয়ে এদন বাৰীত আদম আৰু হৱাৰ জীৱনৰ অংশ আছিল। ঈশ্বৰৰ বিধানৰ নিয়মবোৰ প্ৰেমৰ নিয়ম। সেইবোৰে আমাক ঈশ্বৰে মানুহৰ লগত যি সম্পৰ্ক স্থাপন কৰিব বিচাৰিছিল তাক দেখুৱাইছে। শাসন প্ৰণালীবোৰে আমাক অন্য মানুহৰ লগত ঈশ্বৰে স্থাপন কৰিব বিচৰা সম্পৰ্কটোও দেখুৱাইছে।

যিহোৱাই দহ আজ্ঞা শিলৰ ফলিত লিখিছিল (যাত্ৰাঃ ২০)। আজ্ঞাবোৰে ইস্ৰায়েলক ঈশ্বৰৰ সৈতে থকা তেওঁবিলাকৰ বিশেষ সম্পৰ্কক দেখুৱাইছে। ঈশ্বৰে তেওঁৰ লোক বিলাকক মিচৰৰ পৰা উদ্ধাৰ কৰাৰ পিছত তেওঁৰ আজ্ঞাবোৰ লিখিছিল। আজ্ঞাবোৰে ঈশ্বৰৰ প্ৰেম আৰু তেওঁৰ লোক সকলৰ প্ৰতি তেওঁৰ প্ৰতিজ্ঞাবোৰক দেখুৱাইছিল (যাত্ৰাঃ ৬:৭,৮ আৰু লেবীয়াঃ ২৬:১২)। প্ৰথম চাৰিটা আজ্ঞা আৰু শেষৰ ছয়টা আজ্ঞাই আমাক দেখুৱাইছে যে ঈশ্বৰ আৰু চুবুৰীয়াৰ সৈতে এটা ভাল সম্পৰ্ক কেনেকুৱা হোৱা উচিত।

`যাত্ৰাঃ ২০:১-১৭ পদ পঢ়ক। এই পদবোৰে আমাক কেনেকুৱা দুটা গুৰুত্বপূৰ্ণ নিয়ম দেখুৱাইছেঃ (১) ঈশ্বৰক প্ৰেম কৰা (২) মানুহক প্ৰেম কৰা।`

প্ৰথম চাৰিটা আজ্ঞাই ঈশ্বৰৰ সৈতে আমাৰ সম্পৰ্কক দেখুৱাইছে। শেষৰ ছয়টা আজ্ঞাত আন মানুহৰ লগত আমাৰ সম্পৰ্ক দেখুওৱা হৈছে। ঈশ্বৰৰ সৈতে আৰু আন মানুহৰ সৈতে আমাৰ সম্পৰ্ক দুয়োটা ঈশ্বৰৰ বিধানৰ এই দুটা অংশৰ নিয়ন্ত্ৰণত থাকিব লাগিব।

যীচুৱে ঈশ্বৰৰ বিধানৰ দুটা অংশক একেলগে সংযোগ কৰিছিল। যীচুৱে দুটা গুৰুত্বপূৰ্ণ আজ্ঞাৰ বিষয়ে শিকাইছিলঃ (১) “তুমি সকলো হৃদয়, সকলো প্ৰাণ আৰু সকলো চিত্তেৰে তোমাৰ প্ৰভু পৰমেশ্বৰক প্ৰেম কৰা” (মথিঃ ২২:৩৭ পদৰ সৈতে দ্বিঃ বিৱৰণঃ ৬:৫ পদৰ তুলনা কৰক) আৰু (২) “তোমাৰ চুবুৰীয়াক তোমাৰ নিচিনাকৈ প্ৰেম কৰা” (মথিঃ ২২:৩৯; লেবীয়াঃ ১৯:১৮)।

প্ৰথম চাৰিটা আজ্ঞা হৈছে আমি ঈশ্বৰক আমাৰ সকলো হৃদয়, প্ৰাণ, আত্মা আৰু চিত্তেৰে প্ৰেম কৰিব লাগিব। শেষৰ ছয়টা হৈছে আমি চুবুৰীয়াক প্ৰেম কৰাৰ উপায়। আমি নিজকে যিদৰে প্ৰেম কৰো, সেইদৰে তেওঁলোককো প্ৰেম কৰা উচিত। যীচুৱে কৈছে যে, এই প্ৰেমৰ আজ্ঞা দুটা বিধানৰ এটা গুৰুত্বপূৰ্ণ অংশ। (মথিঃ ২২:৪০)। গতিকে, প্ৰেম হৈছে ঈশ্বৰৰ গোটেই বিধানৰ মূল ভেটি। আমি প্ৰায়ে মানুহে কোৱা শুনিবলৈ পাওঁ যে, “আমি বিধান পালন কৰাৰ প্ৰয়োজন নাই। আমি কেৱল ঈশ্বৰ আৰু মানুহক প্ৰেম কৰিব লাগিব”। এই ধাৰণাটো কিয় মিছা?

`যদি আমি তেওঁৰ বিধান উলংঘন কৰো তেন্তে আমি ঈশ্বৰ বা মানুহৰ প্ৰতি প্ৰেম দেখুৱাব পাৰোনে? আপোনাৰ উত্তৰটো বৰ্ণনা কৰক।`