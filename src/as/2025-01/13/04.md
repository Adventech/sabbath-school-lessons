---
title:  বিধান আৰু অনুগ্ৰহ
date:   25/03/2025
---

আমি ইতিমধ্যে দেখিলো যে বিধান আৰু অনুগ্ৰহে একেলগে কাৰ্য কৰে, ইটোৱে সিটোৰ বিৰুদ্ধে নহয়। বিধান আৰু অনুগ্ৰহ দুয়োটাই ঈশ্বৰৰ প্ৰেমৰ সৈতে একেলগে কাৰ্য কৰে আৰু তেওঁৰ ন্যায় বিচাৰৰ অংশ হৈ পৰে। পুৰণি নিয়মৰ সময়ত ঈশ্বৰৰ লোকসকলে তেওঁৰ বিধানে তেওঁৰ দয়া দেখুওৱা দেখা পাইছিল। পৰজাতি বিলাকৰ “দেৱতা” বিলাকে সিবিলাকৰ অনুগামী সকলক দেখুৱাব পৰা নাছিল যে সিবিলাকে তেওঁবিলাকৰ পৰা কি বিচাৰিছিল। কিন্তু বাইবেলৰ ঈশ্বৰে তেওঁৰ লোক সকলক তেওঁক সন্তুষ্ট কৰা বিষয়বোৰৰ বিষয়ে শিকায়। ঈশ্বৰক কিহে সন্তুষ্ট কৰে? তেওঁ তেওঁৰ লোক বিলাকৰ বাবে সদায় উত্তমটো বিচাৰে।

আমি মনত ৰখা উচিত যে বিধানে আমাক পাপৰ পৰা ৰক্ষা কৰিব নোৱাৰে। বিধানে মানুহৰ হৃদয় সলনি কৰিব নোৱাৰে। আমি পাপী হোৱাৰ বাবে আমাৰ পুৰণি পাপৰ হৃদয় দূৰ কৰিবলৈ ঈশ্বৰৰ প্ৰয়োজন। আৰু আমাক নতুন হৃদয় দান কৰিবলৈও তেওঁৰ প্ৰয়োজন।

`যিৰিমিয়াঃ ৩১:৩১-৩৪ পদ পঢ়ক। এই পদবোৰে আমাক নতুন হৃদয় দান কৰিবলৈ ঈশ্বৰে কৰা প্ৰতিজ্ঞাৰ বিষয়ে কি শিকাইছে? এই প্ৰতিজ্ঞাক যোহনঃ ৩:১-২১ পদত যীচুৱে নতুন জন্ম লোৱাৰ বিষয়ে নীকদীমক কোৱা কথাৰ সৈতে তুলনা কৰক। ইব্ৰীঃ ৮:১০ পদটোও পঢ়ক।`

ঈশ্বৰে দহ আজ্ঞা এখন শিলৰ ফলিত লিখিছিল। (যাত্ৰাঃ ৩১:১৮)। কিন্তু ঈশ্বৰে তেওঁৰ বিধান তেওঁৰ লোক বিলাকৰ হৃদয়তো লিখিছে (গীতঃ ৩৭:৩০, ৩১)। ঈশ্বৰৰ প্ৰেমৰ বিধান আমাৰ হৃদয়ৰ বাহিৰত থকা কোনো বস্তু নহয়। এইটো আমাৰ হৃদয়ৰ অংশ আৰু আমি কোন তাৰে প্ৰতিটো অংশ। ঈশ্বৰেই একমাত্ৰ যিজনাই আমাৰ হৃদয়ত তেওঁৰ বিধান লিখিব পাৰে। তেওঁ তেওঁৰ মনোনীত লোক বিলাকক প্ৰতিজ্ঞা কৰিছিল যে তেওঁ এইটো তেওঁলোকৰ বাবে তেওঁলোকৰ হৃদয়ত লিখিব। (ইব্ৰীঃ ৮:১০)।

আমি আমাৰ বিধান পালনৰ যোগেদি নিজকে ৰক্ষা কৰিব নোৱাৰো। ঈশ্বৰে তেওঁৰ অনুগ্ৰহত বিশ্বাসৰ দ্বাৰাই আমাক উদ্ধাৰ কৰে। আমি নিজকে ৰক্ষা কৰিব নোৱাৰো। ঈশ্বৰৰ পৰিত্ৰাণকাৰী অনুগ্ৰহ হৈছে তেওঁ আমাৰ বাবে দিয়া দান (ইফিঃ ২:৮)। আমি বিধান পালন নকৰো কাৰণ ঈশ্বৰে আমাক ৰক্ষা কৰিব। আমি বিধান পালন কৰো কাৰণ আমি ইতিমধ্যে পৰিত্ৰাণ পাইছো। আমি বিধান পালন নকৰো যাতে ঈশ্বৰে আমাক প্ৰেম কৰে। আমি বিধান পালন কৰো কাৰণ ঈশ্বৰে ইতিমধ্যে আমাক প্ৰেম কৰিছে। আমাৰ ওপৰত থকা ঈশ্বৰৰ প্ৰেমে আমাক তেওঁক আৰু আন লোক বিলাকক প্ৰেম কৰাত সহায় কৰে (যোহনঃ ১৪:১৫)।

লগেত বিধানে আমাক আমাৰ পাপবোৰক দেখুৱাইছে (যাকোবঃ ১:২২-২৫; ৰোমীয়াঃ ৩:২০; ৭:৭)। বিধানে আমাক আমাৰ জীৱনত ত্ৰাণকৰ্ত্তাৰ প্ৰয়োজন থকাও দেখুৱাইছে (গালাঃ ৩:২২-২৪)। বিধানে আমাক জীৱনৰ উত্তম পথলৈ লৈ যায় আৰু আমাক ঈশ্বৰৰ প্ৰেমো দেখুৱায়।

`যেতিয়া ঈশ্বৰে আপোনাৰ সোধবিচাৰ কৰিব তেতিয়া আপোনাৰ আশা কি হ’ব? এইটো আপোনাৰ বিধান পালন নেকি? নে যীচুৰ অনুগ্ৰহ আৰু পৱিত্ৰ জীৱনৰ দান? ঈশ্বৰৰ বিধানে আপোনাৰ বাবে কি কৰিব পাৰে আৰু কি কৰিব নোৱাৰে, আপোনাৰ উত্তৰে আপোনাক কি কয়? ৰোমীয়াঃ ১৩:৮-১০ পদ পঢ়ক।`