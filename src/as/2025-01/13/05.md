---
title:  প্ৰেমে সকলো বিধান পালন কৰে
date:   26/03/2025
---

প্ৰেম আৰু বিধানৰ সম্পৰ্ক অতি গুৰুত্বপূৰ্ণ। বাইবেলে আমাক কৈছে যে যেতিয়া আমি প্ৰেম কৰো, তেতিয়া আমি আটাই বিধান পালন কৰো।

ৰোমীয়াঃ ১৩:৮ পদ। পৌলে শেষৰ ছয়টা আজ্ঞাৰ বিষয়ে অনেক কোৱাৰ পিছত তেওঁ ঘোষণা কৰে, “এই আটাইবোৰ আজ্ঞা আৰু আন সকলো আজ্ঞা প্ৰকৃততে এটি কথাতে পোৱা যায়ঃ “তোমাৰ চুবুৰীয়াক নিজৰ নিচিনাকৈ প্ৰেম কৰা” (ৰোমীয়াঃ ১৩:৯)। পৌলে শিকাইছে যে “প্ৰেমে চুবুৰীয়াৰ অনিষ্ট সাধন নকৰে; এতেকে প্ৰেমেই বিধানৰ সিদ্ধি” (ৰোমীয়াঃ ১৩:১০)। কেনে ধৰণৰ প্ৰেমে বিধান সিদ্ধি কৰে? এই প্ৰেমক কিহৰ লগত একে দেখা যায়?

`মথিঃ ২৩:২৩,২৪ পদ পঢ়ক। যোৱা সপ্তাহৰ পাঠত আমি শিকিছো যে, যীচুৱে ২৩ পদত কোৱা “বিধানৰ মাজৰ গুৰুত্বৰ ভাগ” কি? দ্বিঃ বিৱৰণঃ ৫:১২-১৫ আৰু যিচয়াঃ ৫৮:১৩, ১৪ পদ পঢ়ক। এই পদবোৰে আমাক কেনেকৈ বিধান আৰু আমাক পৰিত্ৰাণ দিবলৈ ঈশ্বৰৰ ব্যৱস্থাৰ মাজৰ সম্পৰ্কক দেখুৱাইছে?`

যীচুৱে কৈছে যে “বিধানৰ মাজৰ গুৰুত্বৰ ভাগ” হৈছে ন্যায়বিচাৰ, দয়া আৰু বিশ্বাস। আন যিকোনো বিধানতকৈ অধিক এটা বিধানে আমাক দেখুৱাইছে যে ঈশ্বৰৰ আমাক ৰক্ষা কৰাৰ ইচ্ছাও তেওঁৰ ন্যায় বিচাৰৰ সৈতে জড়িত। সেই বিধানটোৱেই হৈছে বিশ্ৰামদিন। বিশ্ৰামদিনটোৱে আমাক সেই সময়খিনি মনত ৰখাত সহায় কৰে যেতিয়া ঈশ্বৰে আকাশমণ্ডল আৰু পৃথিৱী সৃষ্টি কৰিছিল। বিশ্ৰাম দিনটোৱে আমাক এইটো মনত ৰখাত সহায় কৰে যে ঈশ্বৰে তেওঁৰ লোক সকলক পাপ আৰু বন্দীত্বৰ পৰা মুক্ত কৰে।

প্ৰভু ৱে বিচাৰে যে আমি বিশ্ৰামবাৰৰ বাবে আৰু তেওঁত থকাৰ বাবে আনন্দ অনুভৱ কৰো (যিচয়াঃ ৫৮:১৩, ১৪)। যিচয়াঃ ৫৮ অধ্যায়ত চুবুৰীয়াক সহায় কৰিবলৈ প্ৰেমৰ কাৰ্য কৰাৰ বিষয়েও কোৱা হৈছে। ঈশ্বৰে আমাক ভোকত থকা সকলক আহাৰ দিয়া আৰু আশ্ৰয় নথকা লোক বিলাকক আশ্ৰয় দিয়াটো বিচাৰে (যিচয়াঃ ৫৮:৩-১০)। এই সকলোবোৰ শিক্ষাই (আৰু আন বহুতো শিক্ষাই) আমাক বিধান পালন কৰাৰ প্ৰকৃত অৰ্থ কি সেয়া বুজিবলৈ সহায় কৰে। যেতিয়া আমি বিধান উলংঘন নকৰো তেতিয়া আমি ইয়াক পালন কৰো। কিন্তু আমিও ভাল কাম কৰিব লাগিব। আমি এনে প্ৰেমৰ কাৰ্য কৰিব লাগিব যিটোৱে ঈশ্বৰৰ বিশ্বাস আৰু অনুগ্ৰহক দেখুৱায়। বিধান পালন কৰাটো বিধান উলংঘন কৰাতকৈয়ো অধিক গুৰুত্বৰ। বিধান পালন কৰা মানে ভাল কাৰ্য কৰা।