---
title:  অতিৰিক্ত অধ্যয়ন পাঠঃ
date:   14/02/2025
---

“ঈশ্বৰে চয়তানক স্বৰ্গৰ পৰা বাহিৰ কৰিলে। কিন্তু তেতিয়াও ঈশ্বৰ জ্ঞানবান আছিল। তেওঁ চয়তানক ধ্বংস কৰা নাছিল। ঈশ্বৰে কেৱল প্ৰেমেৰে তেওঁৰ সেৱা কৰা লোক সকলকহে গ্ৰহণ কৰে। ঈশ্বৰৰ অনুগামী সকলে বিশ্বাস কৰিব লাগিব যে তেওঁ ন্যায়বান আৰু দয়াৰে পৰিপূৰ্ণ। স্বৰ্গত থকা দূতসমূহ আৰু আন গ্ৰহৰ লোকসমূহে পাপ আৰু ইয়াৰ ফলত হ’বলগীয়া বেয়া পৰিণতি সমূহৰ কথাবোৰ বুজিবলৈ সাজু নাছিল। গতিকে, চয়তানক ধ্বংস কৰা উচিত বুলি বুজিবলৈ তেওঁলোক সাজু নাছিল। যদি ঈশ্বৰে চয়তানক লগে লগে ধ্বংস কৰা হ’লে, কিছুমান মানুহে প্ৰেমৰ যোগেদি নহয়, ভয়ৰ কাৰণেহে ঈশ্বৰক সেৱা কৰিলেহেঁতেন। তেতিয়া চয়তানৰ দুষ্টতা সম্পূৰ্ণৰূপে ধ্বংস নহ’লহেঁতেন। ঈশ্বৰৰ বিৰুদ্ধে যুঁজ দিয়াৰ আত্মা চলি থাকিব। গতিকে ঈশ্বৰে সকলোৰে বাবে আটাইতকৈ উত্তম কাম কৰিলে। ঈশ্বৰে চয়তানক তাৰ ৰাজ্যৰ নিয়মবোৰ দেখুৱাবলৈ অনুমতি দিলে। তেতিয়া মানুহে ঈশ্বৰৰ শাসনৰ বিৰুদ্ধে চয়তানে মিছা কথা কোৱা সত্যতা অধিক সম্পূৰ্ণৰূপে বুজিব। তেতিয়া মানুহে দেখিব যে ঈশ্বৰ ন্যায়বান আৰু দয়াৰে পৰিপূৰ্ণ। ঈশ্বৰ বা তেওঁৰ বিধানক আকৌ কোনেও সন্দেহ নকৰিব।

“ঈশ্বৰৰ বিৰুদ্ধে চয়তানৰ যুদ্ধ স্বৰ্গ আৰু পৃথিৱীত থকা সকলোৰে বাবে এটা শিক্ষা। চয়তানৰ যুদ্ধই আমাক ঈশ্বৰৰ বিধান উলংঘন কৰাৰ পৰিণামৰ কথাবোৰৰ বিষয়ে শিকায়। আমি দেখিবলৈ পাওঁ যে যেতিয়া মানুহে চয়তানৰ কথা মানে তেতিয়া কি হয়। আমি দেখিবলৈ পাওঁ যে, পাপে স্বৰ্গদূত আৰু ঈশ্বৰৰ আজ্ঞা পালন কৰিবলৈ অস্বীকাৰ কৰা লোক সকলক কি কৰে। আমি এইটোও দেখিবলৈ পাওঁ যে ঈশ্বৰৰ শাসনে তেওঁ সৃষ্টি কৰা সকলোকে যি উত্তম তাক দিব বিচাৰে। পাপ এক ভয়ংকৰ পৰীক্ষা। পাপৰ ইতিহাসে পৃথিৱীৰ লোক সকলক পাপ যে অতি বেয়া সেই কথা বুজিবলৈ সহায় কৰিব আৰু তেওঁলোকক পাপ নকৰিবলৈ সহায় কৰিব।”-ই. জি. হুৱাইট, পেট্ৰিয়াৰ্কছ এণ্ড প্ৰফেট:, ৪২, ৪৩ পৃষ্ঠা।