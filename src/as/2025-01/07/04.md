---
title:  ঈশ্বৰৰ উদ্দেশ্য আছে যাৰ বিষয়ে আমি একো নাজানো
date:   11/02/2025
---

ঈশ্বৰে যিচয়াঃ ৫৫:৮,৯ পদত ঘোষণা কৰিছে, “যিহোৱাই কৈছে, মোৰ কল্পনা আৰু তোমালোকৰ কল্পনা একে নহয়, আৰু তোমালোকৰ পথ ও মোৰ পথ একে নহয় ; কিয়নো পৃথিৱীতকৈ আকাশমণ্ডল যিমান ওখ, তোমালোকৰ সকলো পথতকৈ মোৰ পথ, আৰু তোমালোকৰ সকলো কল্পনাতকৈ মোৰ কল্পনা সিমান ওখ।”

`আমাৰ কল্পনা ঈশ্বৰৰ কল্পনাৰ দৰে বুদ্ধিমান নহয়। ইতিহাসৰ বাবে ঈশ্বৰৰ গোটেই ব্যৱস্থা আমি কল্পনা কৰিব নোৱাৰো। গতিকে, ঈশ্বৰে কি কৰে বা নকৰে তেওঁৰ উদ্দেশ্য কি সেই বিষয়ে জানিবলৈ আমি কিয় আশা কৰা উচিত?`

গতিকে আমি মনুষ্য হিচাবে পাপৰ সমস্যাটো কেনেকৈ বুজিব পাৰিম? কিছুমান মানুহে এই সমস্যাটো বুজিবলৈ সন্দেহবাদী তত্ববাদৰ ধাৰণাটো ব্যৱহাৰ কৰে। ঈশ্বৰে কৰা কামবোৰৰ ভাল উদ্দেশ্য আছে বুলি বিশ্বাস কৰাটোৱেই হৈছে সন্দেহবাদী তত্ববাদ বা ঈশ্বৰবাদ। একে সময়তে ঈশ্বৰৰ বিষয়ে আমাৰ জ্ঞান সীমিত। এই হেতুকে আমি তেওঁৰ উদ্দেশ্যবোৰ কি সেই বিষয়ে জানিবলৈ আশা কৰা উচিত নহয়। সন্দেহবাদী ঈশ্বৰবাদ হ’ল এনে এজন ব্যক্তি যিজনে এইদৰে বিশ্বাস কৰে। অবিশ্বাসী ঈশ্বৰবাদীজনে সন্দেহ কৰে যে মানুহে ঈশ্বৰে যি কৰে তাৰ উদ্দেশ্য আৰু এই পৃথিৱীত পাপৰ বিষয়ে তেওঁৰ সিদ্ধান্ত যিটো তাক সম্পূৰ্ণৰূপে বুজিব পাৰে। বতাহত বীজাণু উৰি ফুৰা আমি দেখা নাপাওঁ। কিন্তু ইয়াৰ অৰ্থ এইটো নহয় যে আমাৰ চাৰিওফালে বতাহত বীজাণু নাই। একেদৰে আমি হয়তো নাজানো যে ঈশ্বৰৰ কাৰণ বা উদ্দেশ্য কি, কিন্তু তাৰ অৰ্থ এইটো নহয় যে ঈশ্বৰৰ কোনো ভাল উদ্দেশ্য নাই।

`গীতমালা ৭৩ অধ্যায় পঢ়ক। গীতমালা ৭৩ অধ্যায়ৰ ৰচকজনে তেওঁৰ চাৰিওফালে থকা দুষ্টতাৰ বিষয়ে কি ভাবে আৰু কি অনুভৱ কৰে? ৰচকে কি দেখিছে যিয়ে তেওঁক নতুন ধৰণেৰে কথাবোৰ বুজিবলৈ সহায় কৰে?`

জীৱনৰ সকলো অমঙ্গল দেখি ৰচকে বৰ কষ্ট পালে। ৰচকে চাৰিওফালে চাই দেখিলে দুষ্ট লোকবিলাকে সফলতা উপভোগ কৰি আছে। একোৱেই ন্যায় নাছিল। ৰচকজনে যি দেখিলে তাৰ কোনো উত্তৰ নাছিল। তেওঁ ভাবিছিল যে তেওঁৰ বিশ্বাস আৰু ঈশ্বৰক সেৱা কৰাটো কোনো মূল্য আছিল নে? কিন্তু তেতিয়া লেখকজনে ঈশ্বৰৰ পবিত্ৰ মন্দিৰলৈ দৃষ্টি কৰিলে।

`ঈশ্বৰৰ মন্দিৰে লেখকজনক দুষ্টতাৰ সমস্যাটো ভালদৰে বুজিবলৈ সহায় কৰিছিল কেনেকৈ? মন্দিৰটোৱেই সেই ঠাই য’ত ঈশ্বৰে বিচাৰকৰ্ত্তা হিচাবে নিজৰ কাৰ্য কৰে। পবিত্ৰ বিচাৰকৰ্ত্তা হিচাবে ঈশ্বৰে যি উচিত তাকে কৰিব। তেওঁ নিজৰ সময় মতে দুষ্টতাক প্ৰতিফল দিব।`