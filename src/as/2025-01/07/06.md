---
title:  প্ৰেম আৰু দুষ্টতা
date:   13/02/2025
---

ঈশ্বৰে মানুহক মুক্তভাৱে সিদ্ধান্ত লোৱাৰ স্বাধীনতা দিছিল। প্ৰেমৰ বাবে মুক্ত সিদ্ধান্তৰ প্ৰয়োজন। যেতিয়া আমি অধাৰ্মিকতাক বা:নি কৰো তেতিয়া বেয়া কথা হয়। ঈশ্বৰে কিয় দুষ্টতাক কাৰ্য হ’বলৈ অনুমতি দিয়ে? ঈশ্বৰে দুষ্টতাক ঘৃণা কৰে। কিন্তু তেওঁ কিছু সময়ৰ বাবে অধাৰ্মিকতাৰ কাৰ্য কৰিবলৈ অনুমতি দিয়ে। ভাল বা বেয়াক বাছিবলৈ আমি স্বাধীন হ’ব লাগিব। এই সিদ্ধান্ত লোৱাৰ অবিহনে আমি কাৰ্য কৰিবলৈ স্বাধীন হ’ব নোৱাৰো। যদি ঈশ্বৰে দুষ্টতাক অতি সোনকালে ধ্বংস কৰে, তেন্তে মানুহে ভয়ৰ বাবেই ঈশ্বৰক সেৱা কৰিব, কিন্তু তেওঁক প্ৰেম কৰাৰ বাবে নহয়।

“ঈশ্বৰৰ প্ৰতি ভুল বুজাবুজিৰ ফলত সমগ্ৰ বিশ্বাসেই আত্মিক আন্ধাৰে আৱৰি ধৰিলে। চয়তানৰ প্ৰৱঞ্চনা শক্তিবোধ কৰি আন্ধাৰে আৱৰি থকা জগতখনক আলোকিত কৰি পুনৰাই ঈশ্বৰৰ ওচৰলৈ ওভোতাই আনিব পাৰি। শক্তি প্ৰয়োগেৰে এই কাৰ্য সমাধা কৰিব নোৱাৰি। শক্তি প্ৰয়োগ ঈশ্বৰৰ নীতি-নিয়মৰ বিপৰীত, তেওঁ কেৱল প্ৰেমেৰে কাৰ্য সাধন হোৱাটো বাঞ্ছা কৰে; প্ৰেমক আদেশ দিয়া নাযায়, আইনসন্মত ক্ষমতা বা শক্তি প্ৰয়োগেৰেও ইয়াক লাভ কৰিব নোৱাৰি। কেৱল প্ৰেমৰ দ্বাৰাইহে প্ৰেমক জগাব পাৰি। ঈশ্বৰ জনা মানেই তেওঁক প্ৰেম কৰা ; চয়তানৰ বৈসাদৃশ্যতা দেখুৱাই ঈশ্বৰৰ সৎ গুণবোৰ প্ৰকাশ কৰিব লাগে। সমগ্ৰ বিশ্বখনত কেৱল মহাপৰাক্ৰমী ঈশ্বৰ জনাইহে এই কাৰ্য সফল কৰিব পাৰিব। ঈশ্বৰৰ প্ৰেমৰ অসীমতা জনাই এই কাৰ্য সকলোৰে সন্মুখত প্ৰকাশ কৰিব পাৰি।”-সৰ্ব যুগৰ আকাংক্ষা, পৃষ্ঠা-২২।

যদি আমি সিদ্ধান্ত ল’বলৈ স্বাধীন নহয়, তেন্তে আমি প্ৰেম কৰিবলৈ মুক্ত হ’ব নোৱাৰো। যদি ঈশ্বৰ প্ৰেম, তেন্তে ঈশ্বৰে আমাক তেওঁক প্ৰেম কৰিবলৈ সিদ্ধান্ত লোৱাৰ স্বাধীনতা দিব লাগিব।

`ৰোমীয়াঃ ৮:১৮ আৰু প্ৰঃ বাক্যঃ ২১:৩,৪ পদ পঢ়ক। নিশ্চিত ভাৱে, এই জীৱনত ইমান অধাৰ্মিকতাৰ কাৰ্য আছে। তথাপিও এই পদবোৰে আমাক কেনেকৈ ঈশ্বৰৰ প্ৰেম আৰু দয়াৰ ওপৰত বিশ্বাস ৰাখিবলৈ সহায় কৰিব পাৰে?`

প্ৰায়ে আমি বুজিব নোৱাৰে যে কিয় দুষ্টতাৰ কাৰ্য সাধন হয়। কিন্তু ঈশ্বৰে আৰম্ভণিৰ পৰাই ইয়াৰ অন্ত হোৱা দেখিছে। যীচুত বিশ্বাস কৰা প্ৰতিজন ব্যক্তিকো তেওঁ আনন্দৰ প্ৰতিজ্ঞা কৰে। ৰোমীয়াঃ ৮:১৮ পদত আমাক কোৱা হৈছে, “কিয়নো আমালৈ যি প্ৰভাত প্ৰকাশিত হ’ব, তাৰে সৈতে বৰ্তমান সময়ৰ দুখৰ তুলনা কৰিবলৈ একো যোগ্য নহয় বুলি গণ্য কৰো”। এই আচৰিত প্ৰতিজ্ঞা বিশ্বাস কৰিবলৈ আমাৰ বিশ্বাস আৰু আস্থা আছেনে?

`যীচুৱে মৃত্যুবৰণ কৰিবলৈ বাছি লৈছিল কাৰণ তেওঁ বিচাৰিছিল যে আমি প্ৰেম কৰিবলৈ মুক্ত হওঁ। তেওঁ জানিছিল যে আমাৰ বা:নি কৰাৰ স্বাধীনতাই তেওঁৰ কি ক্ষতি কৰিব। আমাৰ মুক্ত সিদ্ধান্তই তেওঁক ক্ৰুচলৈ পঠিয়াব আৰু তেওঁৰ অনেক কষ্টৰ কাৰণ হ’ব। তথাপিও যীচুৱে আমাক আমাৰ স্বাধীনতা দিলে। বাইবেলৰ এই গুৰুত্বপূৰ্ণ সত্যক আমি কিয় সদায় মনত ৰখা উচিত?`