---
title:  “হে যিহোৱা, কিমান কাল”
date:   09/02/2025
---

পাপৰ সমস্যাটো আজি আমাৰ সমস্যাতকৈ অধিক। বাইবেলৰ লেখক সকলেও তেওঁলোকৰ দিনত সমস্যাটোৰ বিষয়ে কৈছিল।

`ইয়োবঃ ৩০:২৬; যিৰিঃ ১২:১; যিৰিঃ ১৩:২২; মলাখীঃ ২:১৭; আৰু গীতঃ ১০:১ পদ পঢ়ক। এই পদবোৰে অধাৰ্মিকতাৰ সমস্যাৰ বিষয়ে কি কয়? এই সমস্যাটো কিমান মানুহৰ অভিজ্ঞতাৰ এটা অংশ?`

এই পদবোৰে বহুতো প্ৰশ্ন কৰিছে যিবোৰ আমি আজিও প্ৰশ্ন কৰিছো আৰু উত্তৰ বিচাৰিছো। অধাৰ্মিকতাৰ কাম কৰা মানুহবোৰক কিয় এনে লাগে যেন তেওঁলোকে অনেক সফলতা লাভ কৰিছে, যদিও সদায় নহয়, কিন্তু যথেষ্ট সঘনাই দেখা পোৱা যায়। ঈশ্বৰৰ বিশ্বাসী অনুগামী সকলে কিয় ইমান দুখ-কষ্ট পায়? ঈশ্বৰ কেতিয়াবা আমাৰ পৰা ইমান দূৰত বা লুকাই থকা যেন লাগে কিয়?

এই প্ৰশ্নবোৰৰ বিষয়ে আমি যিয়েই নকওঁ কিয়, পাপৰ সমস্যাটো সৰু বা গুৰুত্বপূৰ্ণ নহয় বুলি আমি ভাবিব নালাগে। দুষ্টতা বা অধাৰ্মিকতা। ঈশ্বৰে আমাতকৈ অধিক পাপক ঘিণ কৰে। এই হেতুকে, আমি হয়তো বাইবেল লিখক সকলৰ সৈতে যোগ দিওঁ যি সকলে জীৱনৰ বহুতো অধাৰ্মিকতাৰ কাৰ্যৰ বিৰুদ্ধে ঈশ্বৰৰ ওচৰত ক্ৰন্দন কৰি কৈছিল, “হে যিহোৱা, দুষ্টবোৰে নো কিমান কাল ৰং কৰিব? দুষ্টবোৰে নো কিমান কাল উল্লাস কৰিব?” (গীতঃ ৯৪:৩)।

`মথিঃ ২৭:৪৬ পদ পঢ়ক। এই পদত যীচুৱে কোৱা কথাষাৰ কেনেদৰে বুজিছে? তেওঁৰ কথাই কেনেকৈ বুজিবলৈ সহায় কৰে যে দুষ্টতাই অতি কষ্টদায়ক ভাৱে ঈশ্বৰকো আঘাত কৰে?`

ক্ৰুচত যীচুৱে এই প্ৰশ্নটো কৰিছিল, “হে মোৰ ঈশ্বৰ, হে মোৰ ঈশ্বৰ, কিয় মোক পৰিত্যাগ কৰিলা?” (মথিঃ ২৭:৪৬)। এই পদত আমি দেখিবলৈ পাওঁ যে দুষ্টতাই ঈশ্বৰক আঘাত দিছিল। এই আচৰিত বাইবেলৰ সত্যতাক ক্ৰুচত যীচুৰ দুখ-কষ্ট আৰু মৃত্যুত দেখুওৱা হৈছে। এই পৃথিৱীৰ সকলো পাপ সেই সময়ত যীচুৰ ওপৰত পৰিল।

এই পদটোৱে আমাক আশাও দিয়ে। ক্ৰুচত যীচুৱে পাপ আৰু ইয়াৰ কাৰণ চয়তানৰ বিৰুদ্ধে যুঁজত জয়ী হৈছিল। ভৱিষ্যতে যীচুৱে অনন্তকালৰ বাবে দুষ্টতাৰ অৰ্থাৎ পাপৰ অন্ত পেলাব। যীচুৱে ক্ৰুচত কোৱা কথাবোৰ গীতমালাঃ ২২:১ পদত উল্লেখ কৰা হৈছিল। গীতমালাৰ বাকী অংশ সফলতাৰে আৰু ঈশ্বৰৰ প্ৰশংসাৰে শেষ হয়।

`ক্ৰুচত যীচুৱে এনে এটা আশা বিচাৰিছিল যিটো তেওঁ সেই সময়ত দেখা নাছিল। ক্ৰুচত যীচুৰ অভিজ্ঞতাই আমাক কেনেকৈ আশা দিয়ে, যেতিয়া আমিও আশাহীন অনুভৱ কৰো?`