---
title:  সিদ্ধান্ত লোৱাৰ স্বতন্ত্ৰতা
date:   12/02/2025
---

যদিও আমি ঈশ্বৰৰ পথ বা কল্পনা সম্পূৰ্ণৰূপে বুজিব নোৱাৰো, তথাপিও বাইবেলে আমাক একে কিছুমান কথা কৈছে যিয়ে আমাক দুষ্টতা অথবা পাপৰ সমস্যাৰ বিষয়ে জানিবলৈ সহায় কৰে। দুষ্টতাৰ সমস্যাটো ভালদৰে বুজিবলৈ সহায় কৰাৰ এটা দৃষ্টিভংগীক মুক্ত ইচ্ছাৰ প্ৰতিৰক্ষা বুলি কোৱা হয়।

স্বাধীন ইচ্ছাৰ প্ৰতিৰক্ষা হ’ল মানুহে ভুল সিদ্ধান্ত কৰাৰ বাবেই দুষ্টতাৰ কাৰ্য ঘটিছিল বুলি ধাৰণা কৰা। গতিকে আমি ঈশ্বৰক অধাৰ্মিকতাৰ কাৰ্যৰ বাবে দোষ দিয়া উচিত নহয়। ঈশ্বৰে আমাক ভাল কাৰণত স্বতন্ত্ৰ ইচ্ছা বা মুক্তভাৱে সিদ্ধান্ত লোৱাৰ অধিকাৰ দিছিল। ঈশ্বৰে আমাক কিয় মুক্তভাৱে সিদ্ধান্ত লোৱাৰ স্বাধীনতা দিলে? খ্ৰীষ্টিয়ান লেখক চি.এছ.লুইছে লিখিছে, মুক্ত সিদ্ধান্তই অধাৰ্মিকতাৰ কাৰ্য কৰা সম্ভৱ কৰি তোলে। লগেত মুক্ত সিদ্ধান্তই কেৱল যিকোনো প্ৰেম বা আনন্দ পোৱাৰ যোগ্য কৰি তোলে। ৰবটেৰে পৰিপূৰ্ণ এটা গ্ৰহ নিৰ্মাণ কৰাটো যোগ্য নহয়। ঈশ্বৰে আমাক সুখী হোৱাটো বিচাৰে। আমি সুখী হোৱাৰ আৰু ইজনে সিজনক প্ৰেম কৰাৰ একমাত্ৰ উপায় হ’ল ঈশ্বৰ। আমি স্বাধীন হ’লেহে ঈশ্বৰক আৰু ইজনে সিজনক প্ৰেম কৰিব পাৰো।”- Mere Christianity (New York: MacMillin, 1960), page 52.

`আদিপুস্তকঃ ২:১৬,১৭ পদ পঢ়ক। এই পদবোৰে আমাক মুক্তভাৱে নিৰ্বাচন কৰাৰ অধিকাৰৰ বিষয়ে কি শিকাইছে?`

যদি তেওঁলোকে আজ্ঞা পালন কৰিবলৈ মুক্ত নহয় তেন্তে ঈশ্বৰে আদম আৰু হৱাক আজ্ঞা পালন কৰিবলৈ কিয় আদেশ দিব? আদম আৰু হৱাই নিষিদ্ধ ফল খাবলৈ বাছি লৈছিল। তেতিয়াৰে পৰাই আমাৰ এই পৃথিৱীটো দুষ্টতাৰে ভৰি পৰিল। আদিপুস্তক ৪ অধ্যায়, পতনৰ কাহিনীৰ পিছৰ অধ্যায়ত আমি কয়িনে নিজৰ ভাতৃ হাবেলক হত্যা কৰাৰ বিষয়ে পঢ়িবলৈ পাওঁ। পতনৰ বিষয়ে কাহিনীটোৱে দেখুৱাইছে যে কেনেকৈ ভুল সিদ্ধান্তই আমাৰ পৃথিৱীত পাপ আৰু দুষ্টতাক আনিছিল।

বাইবেলৰ অনেক ঠাইত আমি মনোনীত কৰাৰ স্বাধীনতাৰ বিষয়ে পঢ়িবলৈ পাওঁ (দ্বিঃ বিৱৰণঃ ৭:১২,১৩; যিহোচূৱাঃ ২৪:১৪,১৫; গীতঃ ৮১:১১-১৪ আৰু যিচয়াঃ ৬৬:৪)। আমাৰ জীৱনৰ প্ৰতিদিনে আমি সিদ্ধান্ত লওঁ বা মনোনীত কৰো কাৰণ ঈশ্বৰে আমাক মনোনীত কৰাৰ স্বাধীনতা দিছে। বা:নি কৰাৰ স্বাধীনতা নথকা হ’লে আমি প্ৰকৃততে মনুষ্য নহ’লোহেঁতেন। আমি অধিককৈ মেচিন বা ৰ’বটৰ দৰে হ’লোহেঁতেন।

চনী কোম্পানীয়ে এটা ৰ’বটৰ কুকুৰ নিৰ্মাণ কৰিছিল, যাৰ নাম আছিল আইবো। দেখাত প্ৰকৃত কুকুৰৰ দৰেই। কিন্তু আইবো বেমাৰ হ’ব নোৱাৰে, মাখি খাব নোৱাৰে, কামুৰিব নোৱাৰে, শ্বট বা ঔষধৰ প্ৰয়োজন নাই আৰু নোম সৰাৰো ভয় নাই। আপুনি আপোনাৰ প্ৰকৃত কুকুৰটোক আইবোৰ সৈতে সলনি কৰিবনে? যদি নকৰে, তেন্তে আপোনাৰ সিদ্ধান্তই আপোনাক কেনেকৈ ভালদৰে বুজিবলৈ সহায় কৰে যে ঈশ্বৰে আমাক কিয় সিদ্ধান্ত লোৱাৰ বা মনোনীত কৰিবলৈ স্বাধীনতা দিলে?