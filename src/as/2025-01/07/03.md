---
title:  “আমি অনেক কথা নাজানো”
date:   10/02/2025
---

যেতিয়া ঈশ্বৰৰ প্ৰেমে পাপৰ বিৰুদ্ধে যুঁজত জয়ী হ’ব, তেতিয়া ইতিহাসৰ অন্ত পৰিব। কিন্তু ইফালে দুষ্টতা বা অধাৰ্মিকতাৰ প্ৰশ্নই হয়তো আমাক বিভ্ৰান্ত কৰি তুলিব পাৰে। পাপৰ সমস্যাৰ বিষয়ে আমি কেনেকৈ সহায়ক হ’ব পৰাকৈ চিন্তা কৰিব আৰু ক’ব পাৰো?

`ইয়োবঃ ৩৮:১-১২ পদ পঢ়ক। ইয়োবৰ বাবে দিয়া ঈশ্বৰৰ উত্তৰে আমাক পাপৰ সমস্যাটো ভালদৰে বুজিবলৈ কেনেকৈ সহায় কৰে? বৰ্তমান ঘটি থকা অধাৰ্মিকতাৰ কাৰণবোৰৰ বিষয়ে আমি কিমান জানো? আৰু আমি কিমান নাজানো?`

ইয়োবে বহুত কষ্ট পাইছিল। তেওঁৰ কিয় ইমান দুখ-কষ্ট আৰু বেয়া কাৰ্য সংঘটিত হৈছিল সেই বিষয়ে তেওঁ বহু প্ৰশ্ন কৰিছিল। ইয়োবে তেওঁৰ প্ৰশ্নৰ উত্তৰ পাবলৈ ঈশ্বৰৰ লগত কথা পাতিব বিচাৰিছিল। ইয়োবে বুজি পোৱা নাছিল যে স্বৰ্গত কি ঘটি আছে (ইয়োবঃ ১-২ অধ্যায়)। এটা বাইবেল অনুবাদত এইদৰে লিখা আছেঃ “এই যিজনে জ্ঞানশূন্য বাËক্যৰে, ঈশ্বৰৰ মন্ত্ৰণা আন্ধাৰ কৰিছে, এইটো কোন?” (ইয়োবঃ ৩৮:২)। ঈশ্বৰে ইয়োবক এই প্ৰশ্নটো সোধাৰ পিছত ইয়োবঃ ৩৮:৪ পদত ঈশ্বৰে কৈছে, “যি সময়ত মই পৃথিৱীৰ মূল স্থাপন কৰিলো, তেতিয়া তুমি ক’ত আছিলা? যদি তোমাৰ বোধ আছে, তেন্তে কোৱা।”

`ইয়োবঃ ৪২:৩ পদ পঢ়ক। ইয়োবৰ উত্তৰে আমাক নিজৰ বিষয়ে জানিবলৈ কেনেকৈ সহায় কৰে?`

ইয়োবক ঈশ্বৰে দিয়া উত্তৰে দেখুৱাইছে যে ইয়োবে বহু কথা নাজানিছিল আৰু বুজি পোৱা নাছিল। আমিও ইয়োবৰ দৰে হোৱা উচিত। আমি আমাৰ হৃদয়ত থকা সকলো গৌৰৱ, অহংকাৰবোৰ উলিয়াই বুজিব লাগিব যে জীৱনত বহুতো কথা ঘটি আছে যিবোৰ আমি দেখা নাপাওঁ আৰু একো নাজানো। আমাৰ সকলো প্ৰশ্নৰ উত্তৰ আমি হয়তো নাজানো। কিন্তু তাৰ অৰ্থ এইটো নহয় যে ভাল উত্তৰ নাই। আমি বিশ্বাস কৰিব লাগিব যে ঈশ্বৰে আগলৈ আমাৰ প্ৰশ্নৰ উত্তৰ দিব। তেতিয়ালৈকে আমি ঈশ্বৰৰ ওপৰত বিশ্বাস ৰাখিব লাগিব।

`ভাবি চাওকচোন আমি যিকোনো কথাৰ বিষয়ে কিমান কম জানো? তেন্তে আমি কিয় মানি ল’ব লাগে যে পাপ আৰু দুখ-কষ্টৰ বিষয়ে আমি এতিয়া উত্তৰ দিব নোৱাৰা প্ৰশ্ন আছে?`