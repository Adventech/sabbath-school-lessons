---
title:  পাপৰ সমস্যা
date:   08/02/2025
---

### এই সপ্তাহৰ অধ্যয়ন পাঠঃ

গীতঃ ৯৪:৩; ইয়োবঃ ৩৮:১-১২; গীতঃ ৭৩; আদিঃ ২:১৬,১৭; ৰোমীয়াঃ ৮:১৮; প্ৰঃ বাক্যঃ ২১:৩,৪ পদ।

> <p>মুখস্থ পদঃ</p>
> “আৰু তেওঁবিলাকৰ চকুৰ পৰা আটাই চকুলো মচি গুচাব ; তাতে মৃত্যু আৰু নহ’ব ; শোক বা ক্ৰন্দন বা বেদনাও আৰু নহ’ব ; প্ৰথমবোৰ গুচিল” (প্ৰঃ বাক্যঃ ২১:৪)।

হয়তো খ্ৰীষ্টিয়ান সকলৰ বাবে আটাইতকৈ ডাঙৰ সমস্যাটো হ’ল অধাৰ্মিকতা অথবা পাপৰ সমস্যা। যদি ঈশ্বৰ ইমান ভাল আৰু সৰ্বশক্তিমান, তেন্তে ইমান কিয় অধাৰ্মিকতাৰ কাৰ্য হৈছে?

এই প্ৰশ্নটোৱে বহুতকে বিভ্ৰান্তি কৰে আৰু কিছুমানক ঈশ্বৰক চিনি পাবলৈ আৰু প্ৰেম কৰিবলৈ বাধা দিয়ে।

“বহুতৰ মনত, পাপৰ উৎস আৰু ইয়াৰ অস্তিত্বৰ বিষয়টোৱে এটা বিৰাট বিভ্ৰান্তিকৰ পৰিস্থতি সৃষ্টি কৰে। তেওঁবিলাকে দুষ্কৰ্ম আৰু অধাৰ্মিকতাৰ কাৰ্যক ইয়াৰ কু-পৰিণতি, শোক-সন্তাপ আৰু বিনাশৰ সৈতে দেখা পায় আৰু তেওঁবিলাকে প্ৰশ্ন কৰে যে, এজনা সাৰ্বভৌমত্বৰ গৰাকী, যিজনা অপাৰ জ্ঞান শক্তি আৰু প্ৰেমৰ মালিক সেইজনাৰ উপস্থিতিত এই লেতেৰা পাপ কেনেকৈ ক’ৰ পৰা আহিল।”-মহা বিবাদ, ৪৯২ পৃষ্ঠা।

বহুতে কয় যে তেওঁলোকে ঈশ্বৰক বিশ্বাস নকৰাৰ কাৰণ হৈছে অধাৰ্মিকতাৰ সমস্যা। কিন্তু এই সপ্তাহত আৰু অনাগত সপ্তাহত আমি দেখাৰ দৰে বাইবেলৰ ঈশ্বৰ পবিত্ৰ আৰু ন্যায়। আমাৰ চাৰিওফালে সকলোতে অধাৰ্মিকতা আৰু পাপ থকাৰ পাছতো আমি তেওঁক বিশ্বাস কৰিব পাৰো।