---
title:  ঈশ্বৰৰ হিত-সংকল্প আৰু তেওঁৰ সংশোধনমূলক সংকল্প
date:   19/02/2025
---

কোনোবাই এনেকুৱা এটা কাম কৰাৰ সিদ্ধান্ত ল’ব পাৰে যিটোৱে সকলোকে তেওঁৰ পৰিকল্পনাৰ সৈতে একমত হ’বলৈ বাধ্য কৰে। বা কোনোবাই অন্য মানুহৰ মুক্ত সিদ্ধান্তক সন্মান জনোৱা ধৰণে কিবা এটা কাৰ্য কৰাৰ সিদ্ধান্ত ল’ব পাৰে। যেতিয়া ঈশ্বৰে কিবা এটা কৰাৰ সিদ্ধান্ত লয়, তেতিয়া তেওঁ আন মানুহে লোৱা সিদ্ধান্তক সন্মান কৰে।

ইফিচীয়াঃ ১:১১,১২ পদত “আগেয়ে ভাৰসা কৰা” বা “পূৰ্বেই নিৰূপিত” বুলি লিখা শব্দবোৰ আপুনি দেখিছেনে? এই শব্দবোৰ গ্ৰীক ভাষাৰ “Prohorizo” শব্দৰ পৰা আহিছে। এই শব্দটোৱে শিকোৱা নাই যে ইতিহাসত কি হ’ব বা ঘটিব তাৰ আগেতই ঈশ্বৰে সিদ্ধান্ত লয়। “Prohorizo” মানে “কিবা এটা ঘটাৰ আগেতই সিদ্ধান্ত লোৱা”।

“পূৰ্বেই নিৰূপিত” বুলি লিখা গ্ৰীক শব্দটোৱে আমাক ঈশ্বৰে মনুষ্যৰ মুক্ত সিদ্ধান্তৰ প্ৰতি সন্মান প্ৰদৰ্শন কৰাৰ পিছত ভৱিষ্যতৰ বাবে কি সংকল্প কৰিছে তাক দেখুৱাইছে। গতিকে, ঈশ্বৰে ইতিহাসক এনেদৰে পথ প্ৰদৰ্শন কৰিব পাৰে যিটো সকলোৰে বাবে উত্তম। লগেত তেওঁ আমাক দিয়া স্বাধীনতাক সন্মান কৰে। এই স্বাধীনতা অবিহনে ঈশ্বৰৰ আমাৰ লগত প্ৰকৃত সম্পৰ্ক থাকিব নোৱাৰে।

ইফিচীয়াঃ ১:১২ পদত ঘোষণা কৰা হৈছে যে ঈশ্বৰে, “নিজ ইচ্ছাৰ মন্ত্ৰণা অনুসাৰে সকলোকে সাধন কৰে, তেওঁৰ অভিপ্ৰায়ৰ দৰে পূৰ্বেই নিৰূপিত” কৰিলে। এই পদৰ অৰ্থ এইটো নেকি যে ঈশ্বৰে সকলো কথা নিজৰ ইচ্ছামতে কৰিবলৈ সিদ্ধান্ত লয়? যদি আমি এই পদটো কেৱল পঢ়ো, তেন্তে আমি হয়তো ভাবিব পাৰো যে ইয়াত এই ধাৰণাটোকে শিকাইছে। কিন্তু এই বিশ্বাস বা ধাৰণা আমি আগেত দেখা বহুতো শাস্ত্ৰপদৰ বিৰুদ্ধে হ’ব যিটোৱে দেখুৱাইছে যে মনুষ্যই কেতিয়াবা ঈশ্বৰৰ অভিপ্ৰায় বা সংকল্পক অগ্ৰাহ্য কৰে (লূকঃ ৭:৩০; লূকঃ ১৩:৩৪; গীতঃ ৮১:১১-১৪ পদৰ সৈতে তুলনা কৰক)। যদি বাইবেলে মিছা নকয়, তেন্তে এই পদবোৰে আন ঠাইত এই বিষয়টোৰ বিষয়ে বাইবেলে কোৱাৰ বিপৰীতে এনেকুৱা কথা কেনেকৈ ক’ব পাৰে?

ইফিচীয়াঃ ১:১২ পদটো সহজে বুজিব পাৰি যদি আমি জানো যে আমাৰ বাবে ঈশ্বৰৰ দুটা পৰিকল্পনা আছেঃ তেওঁৰ হিত-সংকল্প আৰু তেওঁৰ শুধৰণিমূলক পৰিকল্পনা। আমাৰ জীৱনৰ বাবে ঈশ্বৰৰ হিত-সংকল্প হৈছে ঈশ্বৰে আমাৰ বাবে আৰম্ভণিৰে পৰাই যিটো কামনা কৰিছে।

এইটোৱেই এটা সংকল্প হ’লহেঁতেন যদিহে সকলোৱে সদায় ঈশ্বৰে বিচৰা ধৰণে কৰিলেহেঁতেন। ঈশ্বৰৰ শুধৰণিমূলক সংকল্প হৈছে আমাৰ জীৱনৰ বাবে ঈশ্বৰৰ ইচ্ছাৰ মন্ত্ৰণা যেতিয়া আমি তেওঁৰ হিত-সংকল্পৰ অনুসৰণ নকৰো। ঈশ্বৰে এই সংকল্পক কাৰ্যকৰী কৰি আমাক ৰক্ষা কৰাত সহায় কৰে। ইফিচীয়াঃ ১:১২ পদত ঈশ্বৰৰ ইচ্ছাৰ মন্ত্ৰণাৰ বিষয়ে কোৱা হৈছে।