---
title:  আমাৰ সৰ্বশক্তিমান ঈশ্বৰ
date:   17/02/2025
---

বাইবেলে আমাক দেখুৱাইছে যে ঈশ্বৰ অতি শক্তিশালী। বাইবেলত ঈশ্বৰৰ আচৰিত কাৰ্যৰ কাহিনী সন্নিবিষ্ট কৰা হৈছে। তথাপিও বহুতো ঘটনা ঘটে যিবোৰ ঈশ্বৰে ঘটাটো নিবিচাৰে।

`প্ৰঃ বাক্যঃ ১১:১৭; যিৰিঃ ৩২:১৭-২০; লূকঃ ১:৩৭ আৰু মথিঃ ১৯:২৬ পদ পঢ়ক। ইব্ৰীঃ ১:৩ পদৰ বিষয়েও চিন্তা কৰক। ঈশ্বৰ কেনেকৈ অতি শক্তিশালী সেই বিষয়ে এই পদবোৰে আমাক কি শিক্ষা দিয়ে?`

এই পদবোৰে আৰু অন্যান্য পদবোৰে আমাক শিকাইছে যে ঈশ্বৰ সৰ্বশক্তিমান। তেওঁ নিজ শক্তিৰে সকলো পৰিচালনা কৰে। প্ৰকাশিত বাক্য পুস্তকত বাৰে বাৰে ঈশ্বৰক “সৰ্বশক্তিমান প্ৰভু পৰমেশ্বৰ” বুলি উল্লেখ কৰা হৈছে (প্ৰঃ বাকঃ ১১:১৭; ২ কৰিন্থীয়াঃ ৬:১৮; প্ৰঃ বাক্যঃ ১:৮; ১৬:৪; ১৯:১৫; ২১:২২)। “সৰ্বশক্তিমান প্ৰভু পৰমেশ্বৰ” বুলি লিখা শব্দটো গ্ৰীক ভাষাত “pantokrator” বুলি কোৱা হয়। “পেন্টোক্ৰেটৰ” মানে “সৰ্বশক্তিমান”। ঈশ্বৰে যেতিয়া তেওঁৰ লোক সকলক ৰক্ষা কৰে বা কোনো আচৰিত কাৰ্য কৰে তেতিয়া ঈশ্বৰে তেওঁ সৰ্বশক্তিমান বুলি দেখুৱায়।

যেতিয়া আমি ঈশ্বৰক “সৰ্বশক্তিমান” বুলি কওঁ, তেতিয়া আমি এইটো বুজাব বিচৰা নাই যে ঈশ্বৰে সকলো কৰিব পাৰে। বাইবেলে আমাক শিকাইছে যে ঈশ্বৰে কৰিব নোৱাৰা কিছুমান কাম আছে । ২ তীমথিঃ ২:১৩ পদত কৈছে যে, “তেওঁ নিজকে অস্বীকাৰ কৰিব নোৱাৰে।”

বেছিভাগ খ্ৰীষ্টিয়ানে একমত যে ঈশ্বৰ সৰ্বশক্তিমান। ঈশ্বৰে কোনো মিছা কাম কৰিব নোৱাৰে। কিছুমান কাম ঈশ্বৰৰ বাবে সম্ভৱ নহয় কাৰণ তেওঁ যদি এইবোৰ কৰিলেহেঁতেন তেন্তে তেওঁ নিজৰ প্ৰতি সত্য নহ’লহেঁতেন। এই ধাৰণাটোৰ বিষয়ে আমি গেৎচিমানীত যীচুৱে কৰা প্ৰাৰ্থনাত জানিব পাাৰো। যীচুৱে কৈছিল, “ই মানুহৰ অসাধ্য, কিন্তু ঈশ্বৰৰ সকলো সাধ্য” (মথিঃ ১৯:২৬)। যীচুৱে ক্ৰুচত দিয়াৰ আগেত পিতৃ ঈশ্বৰক প্ৰাৰ্থনা কৰিছিল, “হে মোৰ পিতৃ, যদি হ’ব পাৰে, তেন্তে এই পান-পাত্ৰ মোৰ পৰা দূৰ হওঁক ; তথাপি মোৰ ইচ্ছাৰ দৰে নহয়, তোমাৰ ইচ্ছাৰ দৰেই হওঁক” (মথিঃ ২৬:৩৯)।

অৱশ্যে যীচুক ক্ৰুচত দুখ-যন্ত্ৰণা পোৱাৰ পৰা ৰক্ষা কৰাৰ ক্ষমতা পিতৃৰ আছিল। কিন্তু ঈশ্বৰে পাপী সকলক ৰক্ষা কৰাৰ সময়তো তেনে কৰিব নোৱাৰিলে। ঈশ্বৰে দুয়োটা কাম নহয়, তাৰে এটা কৰিবলৈ বাছি ল’ব পাৰিলেহেঁতেন।

`বাইবেলে এইটোও কৈছে যে ঈশ্বৰে সকলোকে উদ্ধাৰ কৰিব বিচাৰে (১ তীমথিঃ ২:৪-৬; তীতঃ ২:১১; ২ পিতৰঃ ৩:৯; যিহিঃ ৩৩:১১)। সকলোৱে পৰিত্ৰাণ নাপাব। বাইবেলৰ এই সত্যই আমাক আমাৰ মুক্ত সিদ্ধান্ত আৰু আমাৰ জীৱনত ঈশ্বৰৰ শক্তিৰ সীমাবদ্ধতাৰ বিষয়ে কি শিক্ষা দিয়ে?`