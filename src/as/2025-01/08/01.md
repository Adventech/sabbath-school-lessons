---
title:  মুক্ত সিদ্ধান্ত, প্ৰেম আৰু ঈশ্বৰৰ ক্ষমতা
date:   15/02/2025
---

### এই সপ্তাহৰ অধ্যয়ন পাঠঃ

গীতঃ ৮১:১১-১৪; প্ৰঃ বাক্যঃ ১১:১৭; মথিঃ ২২:৩৭; ইফিঃ ১:৯-১১; যোহনঃ ১৬:৩৩ পদ।

> <p>মুখস্থ পদঃ</p>
> “তোমালোকে মোত যেন শান্তি পোৱা, এই কাৰণে এইবোৰ কথা তোমালোকক ক’লো। জগতত তোমালোকৰ ক্লেশ আছে ; কিন্তু নিৰ্ভয় হোৱা ; ময়েই জগতক জয় কৰিলো” (যোহনঃ ১৬:৩৩)।

ঈশ্বৰে তেওঁৰ লোক বিলাকক যত্ন ল’বলৈ অনেক কাৰ্য কৰে। এই পৃথিৱীত ঈশ্বৰৰ কাৰ্য আৰু তেওঁৰ লোক সকলৰ প্ৰতি যত্ন লোৱাৰ এটা বিশেষ নাম আছে, সেইয়া হ’ল ঐশ্বৰিক তত্ত্বাৱধান। আমি ঈশ্বৰৰ ঐশ্বৰিক তত্ত্বাৱধান বা আমাৰ প্ৰতি যত্ন লোৱাৰ বিষয়ে কেনেকৈ ভাবো সেয়া গুৰুত্বপূৰ্ণ। ঈশ্বৰ, আন লোক আৰু দুষ্টতাৰ সমস্যাৰ বিষয়ে আমাৰ কল্পনা আৰু অনুভৱ ঈশ্বৰৰ ঐশ্বৰিক তত্ত্বাৱধানৰ বিষয়ে আমাৰ জ্ঞানৰ পৰাই আহে।

সকলো খ্ৰীষ্টিয়ানে ঈশ্বৰৰ ঐশ্বৰিক তত্ত্বাৱধানৰ বিষয়ে একে কথা বিশ্বাস নকৰে। কিছুমান খ্ৰীষ্টিয়ানে বিশ্বাস কৰে যে ঈশ্বৰে সকলো কথা নিয়ন্ত্ৰণ কৰিবলৈ নিজৰ শক্তি ব্যৱহাৰ কৰে। এই খ্ৰীষ্টিয়ান সকলে বিশ্বাস কৰে যে কোনে পৰিত্ৰাণ পাব আৰু নাপাব তাৰ সিদ্ধান্ত ঈশ্বৰে লয়। এই ধাৰণাটোৱে শিকায় যে মানুহৰ মনোনীত কৰা বা সিদ্ধান্ত লোৱাৰ স্বাধীনতা নাই। এইদৰে বিশ্বাস কৰা লোকবিলাকে কয় যে আমি অনুভৱ কৰা সকলো কথা ঈশ্বৰে সিদ্ধান্ত লয়, আমি নহয়। ঈশ্বৰে আমাৰ বাবে সকলো সিদ্ধান্ত নকৰে এই ধাৰণাটোক বাইবেলৰ শিক্ষাৰ সৈতে তুলনা কৰক। ঈশ্বৰে আমাক বাছ-বিচাৰ কৰা অৰ্থাৎ সিদ্ধান্ত লোৱাৰ স্বাধীনতা দিয়ে। তেওঁ আমাক (আৰু স্বৰ্গদূত সকলক) যিবোৰ তেওঁ ভাল নাপায় বা নিবিচাৰে এনে কাম কৰাৰ সিদ্ধান্ত লোৱাৰ অনুমতি দিয়ে। পাপ, পতন আৰু দুষ্টতাৰ কাহিনীয়ে আমাক দেখুৱাইছে যে আমি দুষ্টতাৰ কাৰ্যক বাছনি কৰিলে কি হয়। মনুষ্যই ভুল কাৰ্য বাছি লোৱাৰ সময়ত দুষ্টতাৰ কাৰ্যবোৰৰ পৰা আমাক ৰক্ষা কৰিবলৈ ঈশ্বৰে তেওঁৰ ব্যৱস্থা কৰিছিল।