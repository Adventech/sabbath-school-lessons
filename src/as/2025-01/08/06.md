---
title:  যীচুৱে আমাৰ বাবে কৰা যুদ্ধত জয়ী হয়
date:   20/02/2025
---

ঈশ্বৰৰ ইচ্ছামতে যদি সকলো হ’লহেঁতেন তেন্তে কোনো দুষ্টতা নাথাকিলেহেঁতেন। সিদ্ধ প্ৰেম আৰু শান্তিৰে পৃথিৱীখন পৰিপূৰ্ণ হ’লহেঁতেন। যীচুৱে পাছলৈ এই কামটো সম্ভৱ কৰি তুলিব। কিন্তু এতিয়াৰ বাবে ঈশ্বৰে তেওঁৰ ব্যৱস্থা মতে মনুষ্যৰ মুক্ত সিদ্ধান্তক সন্মান কৰি এনেদৰে কাৰ্য কৰে।

মনত কল্পনা কৰক যে এখন কেক বনোৱা প্ৰতিযোগিতা বা খেল। সকলোৱে একেখিনি মৌলিক উপাদান ব্যৱহাৰ কৰিব লাগিব। তেওঁলোকে যিকোনো কেক বনাব বিচৰা মিশ্ৰণত যিকোনো বস্তু যোগ কৰিব পাৰে। শেষত কেক বনোৱা সকলে যিয়েই কেক বনাওক কিয়, আংশিক ভাৱে হ’লেও মিশ্ৰণটো কিছুমান সামগ্ৰীৰ পৰাই বনোৱা হয়, যিবোৰ তেওঁ বাছি লোৱা নাছিল।

একেদৰে ঈশ্বৰে আমাৰ স্বাধীনতাক সন্মান কৰে। আমাৰ প্ৰেমৰ বাবে এই স্বাধীনতা প্ৰয়োজনীয়। ইতিহাসত ঘটা বহু কথা ঈশ্বৰৰ ইচ্ছা নাছিল।

এই দৃষ্টিভংগী মতে, ঈশ্বৰে ঘটা সকলো কথা নিয়ন্ত্ৰণ নকৰে। ঈশ্বৰে এই জীৱনত কিছুমান ঘটনা ঘটিবলৈ দিয়ে। আমি কৰা মুক্ত সিদ্ধান্তৰ বাবেই অন্যান্য সমস্যা সমূহ হয়। বহুতো ঘটনা হয় যিবোৰ ঈশ্বৰে হোৱাটো নিবিচাৰে।

`যোহনঃ ১৬:৩৩ পদ পঢ়ক। এই পদটোৱে আমাক কঠিন সময়ত বা দুখ-কষ্টৰ সময়ত কি আশা প্ৰদান কৰে?`

লোক বিলাকৰ বিশ্বাস প্ৰায়ে দুৰ্বল হৈ পৰে কাৰণ তেওঁলোকে ভুল শিক্ষা বিশ্বাস কৰে যে ঈশ্বৰে তেওঁলোকক দুখ বা কঠিন সময়ত ৰক্ষা কৰা উচিত বা ৰক্ষা কৰিব। কিন্তু যীচুৱে আমাক এটা একেবাৰে বেলেগ কাহিনী কৈছে। যীচুৱে তেওঁৰ অনুগামী সকলক সতৰ্ক কৰিছে যে তেওঁলোকে এই জীৱনত অনেক ক্লেশ পাব। কিন্তু আশা আছে। যীচুৱে পাপৰ বিৰুদ্ধে কৰা যুদ্ধত জয়ী হৈছিল। (যোহনঃ ১৬:৩৩)।

হয়, আমি দুখ-কষ্ট পাব পাৰো বা ক্লেশ আছে। কিন্তু এইবোৰৰ অৰ্থ এইটো নহয় যে দুখ আৰু বিপদ আমাৰ বাবে ঈশ্বৰৰ নিখুঁত ব্যৱস্থাৰ এটা অংশ। ভাল আৰু বেয়াৰ মাজত হোৱা বিশ্ব জগতৰ যুদ্ধখনক আমি সদায় মনত ৰাখিব লাগিব। আমি জানো যে ভাল হ’বৰ কাৰণে বেয়াৰ প্ৰয়োজন নাই। লগেত আমি জানো যে, ঈশ্বৰে ঘটি থকা দুষ্টতা কাৰ্যৰ পৰা ভালটো উলিয়াব পাৰে। যদি আমি ঈশ্বৰক বিশ্বাস কৰো, তেন্তে তেওঁ আমাৰ দুখ-কষ্টবোৰ আঁতৰাই আমাক তেওঁৰ ওচৰলৈ লৈ যাব পাৰে আৰু আন মানুহৰ প্ৰতি অধিক প্ৰেম আৰু যত্নশীল হ’বলৈ সহায় কৰিব পাৰে।