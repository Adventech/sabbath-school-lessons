---
title:  ঈশ্বৰক প্ৰেম কৰিবলৈ
date:   18/02/2025
---

আমি ইতিমধ্যে দেখাৰ দৰে ঈশ্বৰ সৰ্বশক্তিমান। কিন্তু ইয়াৰ অৰ্থ এইটো নহয় যে, ঈশ্বৰে নিজৰ বিৰুদ্ধে যোৱা কাম এটা কৰিব পাৰে। গতিকে, ঈশ্বৰে কাৰোবাক মুক্তভাৱে প্ৰেম কৰিবলৈ বাধ্য কৰিব নোৱাৰে। যেতিয়া আমি কিবা এটা কৰিবলৈ সিদ্ধান্ত লওঁ তেতিয়া ইয়াৰ অৰ্থ হ’ল আমি সেইটো কৰিবলৈ আমাক বাধ্য কৰোৱা নহয়। গতিকে, আমি কাৰোবাক মুক্তভাৱে একো কৰিবলৈ বলপূৰ্বক কৰিব নোৱাৰো। ঈশ্বৰে কাকো তেওঁক প্ৰেম কৰিবলৈ বলপূৰ্বক কৰিব নোৱাৰে। যেতিয়া প্ৰেমক বলপূৰ্বক কৰা হ’ব, তেতিয়া প্ৰেম আৰু প্ৰেম হৈ নাথাকিব।

`মথিঃ ২২:৭ আৰু দ্বিঃ বিৱৰণঃ ৬:৪,৫ পদ পঢ়ক।`

আটাইতকৈ গুৰুত্বপূৰ্ণ আজ্ঞাই এই কথাৰ প্ৰমাণ কৰে যে ঈশ্বৰে সকলোৱে তেওঁক প্ৰেম কৰাটো বিচাৰে। কিন্তু সকলোৱে ঈশ্বৰক প্ৰেম নকৰে। গতিকে, ঈশ্বৰে সকলোকে তেওঁক প্ৰেম কৰিবলৈ কিয় নিদিয়ে? সেই উত্তৰটো হ’ল প্ৰেম মুক্তভাৱে হ’ব লাগিব, নহ’লে প্ৰেম প্ৰেম হ’ব নোৱাৰে।

`ইব্ৰীঃ ৬:১৭,১৮ আৰু তীতঃ ১:২ পদ পঢ়ক। এই পদবোৰে আমাক ঈশ্বৰৰ বিষয়ে কি শিকাইছে?`

গণনাপুস্তকঃ ২৩:১৯ পদত কোৱা হৈছে, “ঈশ্বৰ মনুষ্য নহয়, যে মিছা কথা ক’ব”। ঈশ্বৰে কেতিয়াও মিছা নকয় (তীতঃ ১:২)। ঈশ্বৰে সদায় যি কৰিব বুলি কয় তাকেই কৰে। ঈশ্বৰে কেতিয়াও কোনো প্ৰতিজ্ঞা ভংগ নকৰে (ইব্ৰীঃ ৬:১৭,১৮)। যেতিয়া ঈশ্বৰে যিকোনো প্ৰতিজ্ঞা কৰে, তেন্তে সেই প্ৰতিজ্ঞাই ঈশ্বৰৰ ভৱিষ্যতৰ কাৰ্যক সীমিত কৰে।

ইয়াৰ অৰ্থ কি? ঈশ্বৰে আমাক সিদ্ধান্ত লোৱাৰ স্বাধীনতা দিয়ে। গতিকে, আমি কি বাছি লওঁ বা সিদ্ধান্ত লওঁ সেয়া ঈশ্বৰৰ ওপৰত নিৰ্ভৰ নহয়। মনুষ্যই ঈশ্বৰৰ ইচ্ছা আৰু ব্যৱস্থাৰ বিৰুদ্ধে সিদ্ধান্ত ল’ব পাৰে। দুখৰ বিষয় যে বহুতে ঈশ্বৰৰ বিৰুদ্ধে যোৱা সিদ্ধান্ত লয়। সেইবাবেই বহুতো ঘটনা ঘটে যিবোৰ ঈশ্বৰে নিবিচাৰে।

`এটা সময়ৰ কথা ভাবি চাওক যেতিয়া আপুনি এনেকুৱা কাম কৰিছিল যিটো আপুনি জানিছিল যে ঈশ্বৰে আপোনাক কৰাটো বিচৰা নাছিল। এই অভিজ্ঞতাই আপোনাক আমাৰ, মনুষ্য হিচাবে সিদ্ধান্ত লোৱাৰ স্বাধীনতাৰ বিষয়ে কি শিকাইছে?`