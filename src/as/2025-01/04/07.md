---
title:  অতিৰিক্ত অধ্যয়ন পাঠঃ
date:   24/01/2025
---

“যি সকলে জানে যে তেওঁলোকে নিজে পবিত্ৰ হ’ব নোৱাৰে, তেওঁলোকে হয়তো সহায়ৰ বাবে যীচুৰ ওচৰলৈ আহিলে প্ৰয়োজনীয় শক্তি পাব। যীচুৱে কৈছে, “হে পৰিশ্ৰান্ত আৰু ভাৰাক্ৰান্ত লোকসকল, মোৰ ওচৰলৈ আহা; মই তোমালোকক জিৰণি দিম” (মথিঃ ১১:২৮)। আপুনি দৰিদ্ৰ। যীচুৱে আপোনাক তেওঁৰ দয়া আৰু ক্ষমাৰ উপহাৰ গ্ৰহণ কৰিবলৈ আমন্ত্ৰণ জনাইছে। এই দানবোৰে আপোনাক চহকী কৰি তুলিব। আমি ঈশ্বৰৰ প্ৰেমৰ যোগ্য নহয়, কিন্তু যীচু যোগ্য। যীচুৱে পৰিত্ৰাণ পাবলৈ তেওঁৰ ওচৰলৈ অহা সকলোকে পৰিত্ৰাণ দিব পাৰে। আপোনাৰ অতীতৰ অভিজ্ঞতাই কোনো লাভ নিদিয়ে। হয়তো আপুনি অনুভৱ কৰিব পাৰে যে, আপোনাৰ বৰ্তমান জীৱনত কোনো আশা নাই। আপুনি যিদৰে তেনেদৰেই আহকঃ দুৰ্বল, অসহায় আৰু দুখী। যেতিয়া আপুনি তেওঁৰ পৰা বহু দূৰত থাকে, তেতিয়াও আমাৰ মৰমীয়াল ত্ৰাণকৰ্ত্তাই আপোনাৰ ওচৰলৈ আহিব। তেওঁ আপোনাৰ চাৰিওফালে তেওঁৰ প্ৰেমময় বাহু দুটি মেলি দিব। তেওঁ আপোনাক কাপোৰৰ দৰেই তেওঁৰ পবিত্ৰ জীৱন আৰু প্ৰেমেৰে মেৰিয়াই ল’ব আৰু আমাক তেওঁৰ পিতৃৰ ওচৰলৈ লৈ যাব। যীচুৱে আমাৰ কাৰণে ঈশ্বৰৰ ওচৰত ক’ব, ‘মই এই পাপীৰ কাৰণে মৃত্যুবৰণ কৰিছিলো। এই সন্তানটিলৈ নাচাব, কিন্তু মোলৈ চাওক।’ চয়তানে আমাৰ বিষয়ে আৰু আমি পাপ কৰাৰ বিষয়ে ঈশ্বৰৰ ওচৰত অভিযোগ কৰে। কিন্তু অধিক শক্তিশালী ভাৱে যীচুৱে ঈশ্বৰক তেওঁৰ তেজৰ দ্বাৰাই আমাক ক্ষমা কৰিবলৈ অনুৰোধ কৰে।”- Ellen G. White, Thoughts From the Mount of Blessing, Pages 8, 9, adapted.