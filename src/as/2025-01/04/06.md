---
title:  দয়া আৰু প্ৰেম।
date:   23/01/2025
---

বাইবেলৰ ঈশ্বৰ দয়াৰে পৰিপূৰ্ণ। তেওঁ গভীৰ ভাৱে প্ৰেম কৰে। এই প্ৰবল অনুভৱবোৰ দেখুৱাইছে। যীচুৱে আমাক দেখুৱাইছে যে ঈশ্বৰে আমাক অনেক প্ৰেম কৰে। ঈশ্বৰে মানুহক দুখ-কষ্টত পৰিলে তেওঁলোকৰ প্ৰতি কৃপা কৰে (যিচয়াঃ ৬৩:৯; ইব্ৰীঃ ৪:১৫)। ঈশ্বৰে তেওঁৰ লোক সকলৰ দুখত দুখী হয় (বিচাৰকৰ্ত্তাঃ ১০:১৬; লূকঃ ১৯:৪১)। ঈশ্বৰে তেওঁৰ লোক সকলক শুনিবলৈ, উত্তৰ দিবলৈ আৰু সাbLনা দিবলৈ সদায় ইচ্ছুক (যিচয়াঃ ৪৯:১০,১৫; মথিঃ ৯:৩৬; ১৪:১৪)। ১ কৰিন্থীয়াঃ ১৩:৪-৮ পদ পঢ়ক। এই পদবোৰে আমাক কেনেকৈ আন মানুহৰ সৈতে আমাৰ সম্পৰ্কত ঈশ্বৰৰ আচৰিত দয়া আৰু প্ৰেম দেখুৱাবলৈ কয়?

`আমি এনে লোকৰ সৈতে সম্পৰ্ক ৰাখিব বিচাৰো যিসকলে আমি ১ কৰিন্থীয়াঃ ১৩:৪-৮ পদত পঢ়া প্ৰেম দেখুৱাই। কিন্তু আমি আন মানুহৰ আগত এই একে মৰম কিমান সঘনাই দেখুৱাওঁ?`

আমি নিজকে ধৈৰ্যশীল আৰু ভাল কৰিব নোৱাৰো। আমি ঈৰ্ষা, আকাংক্ষাৰে পৰিপূৰ্ণ, আমি দুষ্ট বা স্বাৰ্থপৰ হোৱাটো বন্ধ কৰিব নোৱাৰো। ঈশ্বৰৰ প্ৰেমে “সকলো কথাতে সহন কৰে, সকলোতে বিশ্বাস কৰে, সকলোতে আশা কৰে, সকলোকে সহ কৰে। প্ৰেম কেতিয়াও লু৫ নহয়” (১ কৰিন্থীয়াঃ ১৩:৭,৮)। ঈশ্বৰৰ সহায়ৰ অবিহনে আমি এই প্ৰেম দেখুৱাব নোৱাৰো। ঈশ্বৰৰ প্ৰশংসা কৰক যে যেতিয়া আমি যীচুত বিশ্বাস কৰি জীয়াই থাকো তেতিয়া তেওঁৰ পবিত্ৰ আত্মাই আমাৰ হৃদয়ত ঈশ্বৰৰ প্ৰেম বাকি দিয়ে (ৰোমীয়াঃ ৫:৫)।

ঈশ্বৰৰ দয়া আৰু তেওঁৰ পবিত্ৰ আত্মাই আমাক আন মানুহৰ আগত ঈশ্বৰৰ গভীৰ আৰু পবিত্ৰ প্ৰেম দেখুৱাবলৈ সহায় কৰে। আমি কি কি উপায়েৰে এই প্ৰেম দেখুৱাব পাৰো? প্ৰথমতে আমি সেইজনা ঈশ্বৰক উপাসনা কৰিব লাগিব যিজনা প্ৰেম। দ্বিতীয়তে, আমি যেতিয়া আন মানুহক দয়া আৰু প্ৰেম দেখুৱাওঁ, তেতিয়া আমি ঈশ্বৰৰ প্ৰেমক দেখুৱাওঁ। আমি আমাৰ খ্ৰীষ্টিয়ান বিশ্বাসী লোক সকলক জনোৱা উচিত আৰু তেওঁলোকক প্ৰেম অনুভৱ কৰাত সহায় কৰা উচিত কাৰণ যীচুৱে আমাক প্ৰেম অনুভৱ কৰায়। তৃতীয়তে আমি বুজিব লাগিব যে, আমি হৃদয় সলনি কৰিব নোৱাৰো, কিন্তু ঈশ্বৰে কৰিব পাৰে।

গতিকে, আহক আমি ঈশ্বৰক প্ৰেম কৰোহঁক যে তেওঁক আৰু আন লোকক প্ৰেম কৰিবলৈ আমাক এটা নতুন হৃদয় দিয়ক। ঈশ্বৰে আমাক এনে প্ৰেম দান কৰিব পাৰে যিয়ে আমাক পবিত্ৰ কৰে আৰু আমাৰ হৃদয়ৰ পৰা পাপ আঁতৰাই পেলাব পাৰে।

থিচলনীকিয়া মণ্ডলীৰ লোক সকললৈ পৌলে কোৱা কথাবোৰ আমাৰ প্ৰাৰ্থনা হওঁকঃ “তেওঁৰ সেই আগমনৰ কালত আমাৰ পিতৃ ঈশ্বৰৰ আগত তেওঁ যেন তোমালোকৰ মন পবিত্ৰতাত নিৰ্দোষীৰূপে থিৰ কৰে, এই নিমিত্তে তোমালোকলৈ আমাৰ প্ৰেম যেনে, তেনেকৈ ইজনে সিজনলৈ আৰু সকলোলৈকে প্ৰভুৱে তোমালোকৰ প্ৰেম বঢ়াই ওপচাই পেলাওক” (১ থিচলনীঃ ৩:১২,১৩)।