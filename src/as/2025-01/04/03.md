---
title:  আমাৰ প্ৰতি ঈশ্বৰৰ গভীৰ প্ৰেম।
date:   20/01/2025
---

হোচেয়াৰ পুস্তকে আমাক মানৱ জাতিৰ প্ৰতি থকা ঈশ্বৰৰ প্ৰেমক দেখুৱাইছে। হোচেয়া আছিল ঈশ্বৰৰ বিশেষ বাৰ্ত্তাবাহক। ঈশ্বৰে হোচেয়াক আজ্ঞা দিছিল, “তুমি গৈ নিজৰ নিমিত্তে এজনী বেশ্যা স্বভাৱৰ তিৰোতা গ্ৰহণ কৰা আৰু তাইৰ পৰা বেশ্যা স্বভাৱৰ সন্তান উৎপন্ন কৰা; কিয়নো দেশখনে যিহোৱাৰ পৰা আঁতৰি গৈ অতি বেশ্যাকৰ্ম কৰিছে” (হোচেয়াঃ ১:২)। পিছলৈ হোচেয়াঃ ১১ অধ্যায়ত তেওঁৰ লোক সকলৰ সৈতে ঈশ্বৰৰ সম্পৰ্কক দেখুৱাবলৈ এটা বেলেগ ছবি ব্যৱহাৰ কৰিছে। হোচেয়াই এজন মৰমীয়াল পিতৃৰ ছবি ব্যৱহাৰ কৰিছে।

`হোচেয়াঃ ১১:১-৯ পদ পঢ়ক। এই পদবোৰত থকা কথাবোৰে আমাক কেনেকৈ ভালদৰে বুজিবলৈ সহায় কৰে যে ঈশ্বৰে তেওঁৰ লোক সকলক কিমান প্ৰেম কৰে আৰু কিমান যত্ন লয়?`

হোচেয়াৰ পুস্তকত আমাক ঈশ্বৰৰ প্ৰেমক দেখুৱাবলৈ পিতৃ-মাতৃৰ সন্তানৰ প্ৰতি থকা প্ৰেমৰ প্ৰতি২ছবি ব্যৱহাৰ কৰা হৈছে। ঈশ্বৰৰ প্ৰেমক বুজিবলৈ বাইবেলে আন শব্দৰ প্ৰতি২ছবিও ব্যৱহাৰ কৰিছে। বাইবেলে ঈশ্বৰক এজন পিতৃ-মাতৃৰ দৰে নিজ সন্তানক হাতত ধৰি খোজ কাঢ়িবলৈ শিকোৱাৰ দৰে দেখুৱাইছে। ঈশ্বৰক নিজৰ সন্তানক কোলাত লোৱা পিতৃ-মাতৃৰ লগেতা তুলনা কৰা হৈছে। বাইবেলে ঈশ্বৰক এনে এজন ব্যক্তি হিচাবে দেখুৱাইছে যিজনে তেওঁৰ লোক সকলক সুস্থ কৰে, তেওঁলোকক আহাৰ দিয়ে আৰু তেওঁলোকৰ প্ৰয়োজনীয়ত সমূহ পূৰণ কৰে। বাইবেলে কৈছে যে ঈশ্বৰে তেওঁৰ লোক সকলক “বাপেকে তেওঁৰ পুতেকক কোলাত নিয়াদি, কোলাত লৈ আনিছে” (দ্বিঃ বিৱৰণঃ ১:৩১)। বাইবেলে কৈছে যে ঈশ্বৰে “তেওঁলোকৰ আটাই দুখত তেওঁ দুখিত হৈছিল আৰু তেওঁৰ শ্ৰীমুখ স্বৰূপ দূতে তেওঁবিলাকক পৰিত্ৰাণ কৰিছিল; তেওঁ নিজ প্ৰেম আৰু কৃপাতে তেওঁবিলাকক মুক্ত কৰিছিল আৰু তেওঁ পূৰ্বৰ সকলো কালত তেওঁবিলাকক দাঙি বৈ আনিছিল” (যিচয়াঃ ৬৩:৯)।

তেওঁৰ লোক সকলৰ প্ৰতি ঈশ্বৰৰ প্ৰেমক তেওঁলোক সকলে তেওঁৰ প্ৰতি কৰা প্ৰেমৰ সৈতে তুলনা কৰক। ঈশ্বৰৰ প্ৰেম আনুগত্যশীল। কিন্তু তেওঁৰ লোক সকলে তেওঁক মিছলীয়া পত্নীৰ দৰেই প্ৰতাৰণা কৰে। কেনেকৈ প্ৰতাৰণা কৰে? তেওঁলোকে ঈশ্বৰৰ আজ্ঞা পালন নকৰে। তেওঁলোকৰ পাপে ঈশ্বৰক অতি গভীৰ ভাৱে আঘাত দিয়ে আৰু ঈশ্বৰে তেওঁলোকক শাস্তি প্ৰদান কৰে। ঈশ্বৰ মৰমীয়াল। কিন্তু তেওঁৰ প্ৰেম সদায় ন্যায়। প্ৰয়োজন সাপেক্ষে পাপ আৰু দুষ্টতাক শাস্তি দিয়ে। আমি আগৰ পাঠত দেখা পাম যে ঈশ্বৰৰ প্ৰেম ন্যায় আৰু দয়াৰে পৰিপূৰ্ণ।