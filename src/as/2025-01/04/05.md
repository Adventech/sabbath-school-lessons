---
title:  নিজ মৰ্যাদা ৰখাত উদ্যোগী ঈশ্বৰ
date:   22/01/2025
---

বাইবেলে কৈছে যে ঈশ্বৰ এজনা দয়ালু ঈশ্বৰ। ইব্ৰী ভাষাত ঈশ্বৰৰ নাম “এলৰাহুম” (elrahum) (দ্বিঃ বিৱৰণঃ ৪:৩১)। “এল” শব্দৰ অৰ্থ হৈছে “ঈশ্বৰ”। “ৰুহুম” ইব্ৰী ভাষাত “দয়া” শব্দৰ পৰা আহিছে। বাইবেলে আমাক এইটোও কৈছে যে ঈশ্বৰ হৈছে “এলকানা” (elqana) বা নিজ মৰ্যাদা ৰখাত উদ্যোগী ঈশ্বৰ। দ্বিঃ বিৱৰণঃ ৪:২৪ পদত কৈছে, “তোমাৰ ঈশ্বৰ যিহোৱা গ্ৰাস কৰোতা অগ্নিস্বৰূপ, আৰু নিজ মৰ্যাদা ৰখাত উদ্যোগী ঈশ্বৰ (তোমালোকে কেৱল তেওঁক প্ৰণিপাত কৰা, আন কাকো নহয়।) (দ্বিঃ বিৱৰণঃ ৪:২৪; ৬:১৫; যিহোচূৱাঃ ২৪:১৯; নহূমঃ ১:২ পদ)।

`১ কৰিন্থীয়াঃ ১৩:৪ পদত কৈছে যে “প্ৰেমে ঈৰ্ষা নকৰে”। ঈশ্বৰ প্ৰেম নহয়নে? গতিকে তেওঁ কেনেকৈ ঈৰ্ষাপৰায়ণ ঈশ্বৰ হ’ব পাৰে? ২ কৰিন্থীয়াঃ ১১:২ পদ পঢ়ক আৰু চিন্তা কৰক যে ঈশ্বৰৰ লোক সকলে তেওঁৰ আজ্ঞা পালন কৰা নাছিল (গীতমালাঃ ৭৮:৫৮ পদত এটা উদাহৰণ পঢ়ক)। বাইবেলে ঈশ্বৰক নিজ মৰ্যাদা ৰখাত উদ্যোগী ঈশ্বৰ বুলি কোৱাৰ অৰ্থ কি এই বিষয়ে এই পদবোৰে আমাক কেনেকৈ বুজিবলৈ সহায় কৰে?`

মানুহে বুজি নাপায় যে, ঈশ্বৰ কেনেকৈ নিজ মৰ্যাদা ৰখাত উদ্যোগী ঈশ্বৰ অথবা ঈৰ্ষাপৰায়ণ ঈশ্বৰ হ’ব পাৰে। যদি আপুনি কাৰোবাক ঈৰ্ষাপৰায়ণ স্বামী বা স্ত্ৰী বুলি কয়, তেন্তে আপুনি তেওঁক প্ৰশংসা কৰা নাই। “ঈৰ্ষা” শব্দটো প্ৰায় অনেক ভাষাত বৰ শুৱলা শব্দ নহয়। কিন্তু যেতিয়া বাইবেলত ঈশ্বৰে ঈৰ্ষা কৰে অথবা নিজ মৰ্যাদা ৰখাত উদ্যোগী ঈশ্বৰ বুলি কোৱা হয়, তেতিয়া তেওঁৰ ঈৰ্ষা বেয়া নহয়। ঈশ্বৰৰ ঈৰ্ষাৰ অনুভৱবোৰ একেই, যিদৰে এজন মৰমীয়াল স্বামীয়ে নিজৰ পত্নীৰ সৈতে প্ৰেমৰ সম্পৰ্ক থকা একমাত্ৰ পুৰুষ হ’ব বিচাৰে।

বাইবেলে আমাক কৈছে যে প্ৰেম ঈৰ্ষা নকৰে (১ কৰিন্থীয়াঃ ১৩:৪)। লগেত বাইবেলে কৈছে যে প্ৰেমও পবিত্ৰ হ’ব পাৰে। পৌলে কৈছে যে এই ঈৰ্ষাৰ অনুভৱ “ঈশ্বৰৰ পৰা হৈছে” (২ কৰিন্থীয়াঃ ১১:২)। ঈশ্বৰৰ ঈৰ্ষাৰ অনুভৱেই একমাত্ৰ পবিত্ৰ ঈৰ্ষাৰ অনুভৱ। এই অনুভৱবোৰে সঁচাকৈয়ে ঈশ্বৰৰ লোক সকলৰ প্ৰতি থকা গভীৰ প্ৰেমৰ কথা কয়।

তেওঁৰ লোক সকলৰ প্ৰতি ঈশ্বৰৰ ঈৰ্ষাৰ অনুভৱ তেওঁলোকৰ প্ৰতি থকা তেওঁৰ গভীৰ প্ৰেমৰ পৰাই আহে। ঈশ্বৰে তেওঁৰ লোক সকলে তেওঁক সেৱা-উপাসনা কৰাটো বিচাৰে, ইয়াৰ উপৰি তেওঁ আন একো নিবিচাৰে। ঈশ্বৰে তেওঁলোকৰ একমাত্ৰ ঈশ্বৰ হোৱাটো বিচাৰে। বাইবেলে আমাক প্ৰায়ে প্ৰেমিক হিচাপে ঈশ্বৰৰ এখন ছবি দেখুৱায় যিজনাক প্ৰত্যাখ্যান কৰা হৈছিল আৰু তেওঁক প্ৰেম নকৰা লোক সকলক প্ৰেম কৰিছিল (হোচেয়াঃ ১-৩; যিৰিঃ ৩:১-১২)। গতিকে তেওঁৰ লোক সকলৰ প্ৰতি ঈশ্বৰৰ ঈৰ্ষাৰ অনুভৱ কোনো কাৰণ নথকাকৈ নহয়। তেওঁৰ লোক সকলে বেয়া কাৰ্য কৰে আৰু ঈশ্বৰক আঘাত দিয়ে আৰু ঈৰ্ষা অনুভৱ কৰায়। ঈৰ্ষাপৰায়ণ লোকে এনেকুৱা বস্তু বিচাৰে যিবোৰ তেওঁলোকৰ নহয়। কিন্তু ঈশ্বৰৰ ঈৰ্ষাপৰায়ণ প্ৰেম কেতিয়াও বেয়া নহয়। তেওঁ তেওঁলোকৰ সেৱা-উপাসনা কৰা একমাত্ৰ ঈশ্বৰ হ’ব বিচাৰে।