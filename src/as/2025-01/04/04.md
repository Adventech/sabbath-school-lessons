---
title:  যীচুৰ দয়া
date:   21/01/2025
---

নতুন নিয়মত সেই একেটা প্ৰতি২ছবি ব্যৱহাৰ কৰা হৈছে যিটো পুৰণি নিয়মত আমাক ঈশ্বৰৰ দয়া দেখুৱাবলৈ ব্যৱহাৰ কৰা হৈছে। পৌলে কৈছে যে ঈশ্বৰ “আমাৰ প্ৰভু যীচু খ্ৰীষ্টৰ পিতৃ ঈশ্বৰ ধন্য; তেৱেঁই কৰুণাময় পিতৃ, আৰু সকলো শান্তনাৰ ঈশ্বৰ” (২ কৰিন্থীয়াঃ ১:৩)। লগেত পৌলে ইফিচীয়াঃ ২:৪ পদত ব্যাখ্যা কৰিছে যে, “দয়া-ধনেৰে ধনৱান ঈশ্বৰে যি মহা-প্ৰেমেৰে আমাক প্ৰেম কৰিলে” (ইফিচীয়াঃ ২:৪)।

বহুতো দৃষ্টান্তত যীচুৱে এনে শব্দ ব্যৱহাৰ কৰিছে যিয়ে আমাক দেখুৱাইছে যে আমাৰ প্ৰতি ঈশ্বৰৰ প্ৰেম আৰু দয়া অতি শক্তিশালী (মথিঃ ১৮:২৭; লূকঃ ১০:৩৩; ১৫:২০)। নতুন নিয়মৰ লেখক সকলে পুৰণি নিয়মৰ একেবোৰ কথা ব্যৱহাৰ কৰি দুখ-যাতনা পোৱা লোক সকলৰ প্ৰতি যীচুৰ দয়া দেখুৱাইছে।

`মথিঃ ৯:৩৬; ১৪:১৪; মাৰ্কঃ ৬:৩৪ আৰু লূকঃ ৭:১৩ পদ পঢ়ক। মথিঃ ২৩:৩৭ পদো পঢ়ক। এই পদবোৰে আমাক কেনেকৈ দুখ-কষ্ট পোৱা লোক সকলৰ প্ৰতি যীচুৱে কৰা দয়াক বুজিবলৈ সহায় কৰে?`

বাৰে বাৰে বাইবেলে আমাক কৈছে যে যীচুৱে দুখ-যাতনা পোৱা বা সহায়ৰ আৱশ্যকীয় লোক সকলৰ প্ৰতি প্ৰেম আৰু দয়া আগবঢ়াইছিল। যীচুৰ দয়াই তেওঁক দুখ-যাতনা ভোগ কৰা লোক সকলক সহায় কৰিবলৈ আৰু তেওঁলোকৰ প্ৰয়োজনীয়তা সমূহ পূৰণ কৰিবলৈ বাধ্য কৰালে।

হয়, লোকবিলাকে যীচুক কন্দুৱালে আৰু মনত দুখ দিলে। আপোনাৰ মনত যীচুৰ চকুত চকুলোৰ বিষয়ে কল্পনা কৰক যেতিয়া তেওঁ যিৰূচালেমলৈ চাই কৈছিল, “..... হে যিৰূচালেম, যিৰূচালেম, কুকুৰাই যেনেকৈ নিজৰ পোৱালিবোৰক ডেউকাৰ তলত চপাই লয়, তেনেকৈ ময়ো তোমাৰ সন্তান বিলাকক কিমানবাৰ চপাবলৈ ইচ্ছা কৰিলো, কিন্তু তুমি সন্মত নহ’লা” (মথিঃ ২৩:৩৭)। এই পদত যীচুৱে যি দুখ অনুভৱ কৰিছে, সেই দুখ পুৰণি নিয়মত ঈশ্বৰৰ হৃদয়ত থকা দুখৰ সৈতে একে। বাইবেলৰ চিন্তাবিদ সকলে আমাক কয় যে, যীচুৱে ডাঙৰ-দীঘল হোৱা দেশবোৰৰ লেখক সকলেহে ঈশ্বৰৰ বিষয়ে ক’বলৈ এই মাইকী কুকুৰাৰ উদাহৰণ ব্যৱহাৰ কৰিছিল। এই প্ৰতি২ছবিয়ে আমাক দ্বিতীয় বিৱৰণঃ ৩২:১১ পদটো মনত ৰখাত সহায় কৰে। দ্বিতীয় বিৱৰণঃ ৩২:১১ পদত ঈশ্বৰক äৰাইৰ সৈতে তুলনা কৰা হৈছে যিয়ে নিজৰ পোৱালিক সুৰক্ষা দিয়ে আৰু যত্ন লয়।

আমাৰ বাবে ঈশ্বৰৰ দয়াৰ সৰ্বোত্তম উদাহৰণ হৈছে যীচু। কাৰণ যীচুৱে আমাৰ বাবে নিজকে সমৰ্পণ কৰিছিল। আমাৰ পাপৰ বাবে তেওঁ মৃত্যুবৰণ কৰিলে। আমাৰ প্ৰত্যেকেই কেনেদৰে হ’ব পাৰো তাৰ এক নিখুঁত উদাহৰণো যীচু। যীচুৱে যিদৰে জীয়াই আছিল, তেনেকৈ আমি কেনেকৈ জীয়াই থাকিব পাৰো? আন মানুহক প্ৰথম স্থানত ৰাখিবলৈ আৰু তেওঁলোকৰ প্ৰয়োজনীয়তাৰ যত্ন ল’বলৈ আমি কি কৰিব পাৰো? মানুহে দেখা আৰু বুজিব পৰা ধৰণেৰে ঈশ্বৰৰ প্ৰেম দেখুৱাবলৈ আমি আৰু কি কৰিব পাৰো?