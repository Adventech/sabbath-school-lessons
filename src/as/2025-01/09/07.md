---
title:  অতিৰিক্ত অধ্যয়ন পাঠঃ
date:   28/02/2025
---

“বাইবেল শাস্ত্ৰত আন বিষয়বোৰতকৈ এইটো বিষয়ত অধিক সহজ-সৰলকৈ শিকাইছে যে পাপ প্ৰৱেশৰ ক্ষেত্ৰত ঈশ্বৰ কেতিয়াও দায়বদ্ধ নাছিল ; যে ঐশ্বৰিক অনুগ্ৰহ আঁতৰাই নিয়াৰ ক্ষেত্ৰত তেওঁ কেতিয়াও স্বেচ্ছাচাৰীতা কৰা নাছিল আৰু বিদ্ৰোহ উদ্ভৱ হ’ব পৰাকৈ তেওঁৰ ঐশ্বৰিক শাসন প্ৰণালীটোত, কোনো ধৰণৰ ত্ৰুটি নাছিল। পাপ অনাহূত ভাৱে প্ৰৱেশ কৰিছিল, গতিকে ইয়াৰ অস্তিত্বৰ কাৰণটোক ব্যাখ্যা কৰিব পৰা নাযায়। ই ৰহস্যময় আৰু ব্যাখ্যাবিহীন ; ইয়াক ক্ষমা কৰাৰ অৰ্থ হৈছে ইয়াক ৰক্ষণাবেক্ষণ দিয়া। যদি সেই সময়তেই তাক সম্পূৰ্ণ ভাৱে বিনষ্ট কৰি, তাৰ অস্তিত্বটোকে নাইকীয়া কৰি পেলালেহেঁতেন, তেন্তে তেওঁবিলাকে প্ৰেম আৰু ভক্তিৰ পৰিবৰ্তে, ভয়ৰ কাৰণেহে ঈশ্বৰক সেৱা পূজা কৰিলেহেঁতেন। তেতিয়া প্ৰতাৰকজনৰ যি প্ৰভাৱ সি সম্পূৰ্ণকৈ ধ্বংস নহ’লহেঁতেন নাইবা বিদ্ৰোহ কৰাৰ সি মানসিকতা সিও একেবাৰে নিৰ্মূল নহ’লহেঁতেন। অসততা আৰু দুষ্টতাক ইয়াৰ পূৰ্ণ বয়স অৰ্থাৎ প্ৰাপ্তবয়স্ক হোৱালৈকে বাঢ়িবলৈ অনুমতি দিয়াটো সমিচীন আছিল। কাৰণ সমগ্ৰ বিশ্বৰ মঙ্গলৰ বাবে নিৰবিচ্ছিন্ন যুগ-যুগান্তৰ মাজেৰে চয়তানৰ যি নীত সি সম্পূৰ্ণকৈ আৰু অধিক ভাৱে বিকশিত হ’বই লাগিব, যাতে ঐশ্বৰিক শাসন প্ৰণালীৰ বিপক্ষে থকা তাৰ অভিযোগটোৰ প্ৰকৃত ৰূপটোক যেন সকলো সৃষ্ট প্ৰাণীয়ে তেওঁবিলাকৰ প্ৰকৃত পোহৰত দেখা পায়, যাতে ঈশ্বৰৰ ন্যায়পৰায়ণতা আৰু অপাৰ কৰুণা আৰু তেওঁৰ অপৰিবৰ্ত্তনীয় বিধানক দেখা পায় আৰু এইক্ষেত্ৰত থকা সকলো সন্দেহ আৰু প্ৰশ্নবোৰ যেন সদাকালৰ নিমিত্তে নাইকীয়া হৈ যায়”।-মহা বিবাদ, ৪৯২স ৪৯৩, ৪৯৯ পৃষ্ঠা।