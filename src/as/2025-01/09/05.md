---
title:  তুমি মোক প্ৰণাম কৰা
date:   26/02/2025
---

কালি আমি দেখিছিলো যে চয়তানে ঈশ্বৰক আঁতৰাই তেওঁৰ স্থান ল’বলৈ বিচাৰিছিল। আমি এই একে দুষ্টতাৰ পৰিকল্পনা মথি ৪ আৰুলূক ৪ অধ্যায়ৰ কাহিনীবোৰত দেখিবলৈ পাওঁ। এই অধ্যায়বোৰত চয়তানে যীচুক পাপত পেলাবলৈ চেষ্টা কৰে। আমি এই অধ্যায়বোৰত ঈশ্বৰ আৰু চয়তানৰ মাজত হোৱা যুদ্ধৰ বিষয়ে বহু কথা শিকিছো।

`মথিঃ ৪:১-১১ পদ পঢ়ক। ঈশ্বৰ আৰু চয়তানৰ মাজত হোৱা বিশ্বব্যাপী যুদ্ধৰ বিষয়ে এই পদবোৰত কেনেকৈ দেখুওৱা হৈছে?`

যীচু চয়তানৰ দ্বাৰাই পৰীক্ষিত হ’বলৈ, তেওঁক আত্মাৰ দ্বাৰাই অৰণ্যলৈ নিয়া হ’ল (মথিঃ ৪:১)। যীচুৱে চয়তানক লগ পোৱাৰ আগত দুকুৰি দিন দুকুৰি ৰাতিলৈকে লঘোণে আছিল। যীচুৰ বৰ ভোক লাগিছিল। গতিকে, যেতিয়া চয়তান আহিল, তেতিয়া তেওঁ যীচুক শিলবোৰ পিঠালৈ পৰিবৰ্তন কৰাবলৈ চেষ্টা কৰিলে। যীচুৱে বাইবেলৰ শাস্ত্ৰপদৰ যোগেদি চয়তানৰ লগত যুঁজিছিল আৰু চয়তানৰ পৰিকল্পনা ইয়াত বিফল হৈছিল।

ইয়াৰ পিছত চয়তানে যীচুক ধৰ্মধামৰ কলচীৰ ওপৰলৈ নি তাৰ পৰা নিজকে তললৈ পেলাই দিবলৈ কয়। ইয়াত চয়তানে বাইবেলৰ এনেকুৱা এটা শাস্ত্ৰপদ ক’বলৈ চেষ্টা কৰিছিল যিটো কেতিয়াও প্ৰতিজ্ঞা কৰা হোৱা নাছিল। চয়তানে যীচুক কৈছিল যে যদি তেওঁ সঁচাকৈয়ে ঈশ্বৰৰ পুত্ৰ হয়, তেন্তে তেওঁ নিজকে তললৈ পেলাই দিলে দূতবিলাকে তেওঁক হাতেৰে দাঙি ধৰিব। কিন্তু যীচুৱে চয়তান আৰু তাৰ মিছা কথাৰ বিৰুদ্ধে যুঁজিবলৈ বাইবেলৰ শাস্ত্ৰপদ ব্যৱহাৰ কৰিছিল।

তৃতীয়বাৰৰ বাবে চয়তানে যীচুক পৰীক্ষা কৰিবলৈ চেষ্টা কৰিছিল আৰু সেইটোৱে আমাক দেখুৱাইছে যে, প্ৰকৃততে তেওঁ কি কৰিবলৈ চেষ্টা কৰিছিল। চয়তানে বিচাৰিছিল যে যীচুৱে তাক প্ৰণিপাত কৰক। চয়তানে ঈশ্বৰৰ প্ৰণিপাত কৰা যিটো নিজে ল’বলৈ চেষ্টা কৰিছিল।

`যীচুক প্ৰণিপাত কৰাবলৈ চয়তানে “তেওঁক অতি ওখ পৰ্বতলৈ নি, জগতৰ সকলো ৰাজ্য আৰু সেইবোৰৰ ঐশ্বৰ্যও দেখুৱালে ; আৰু তেওঁক ক’লে তুমি যদি দণ্ডৱতে মোক প্ৰণাম কৰা, তেন্তে এই সকলোকে তোমাক দিম” (মথিঃ ৪:৮,৯)। আমি লূক ৪ অধ্যায়ত একে কাহিনী পঢ়িবলৈ পাওঁ। লূকঃ ৪:৬ পদত চয়তানে যীচুক কৈছে, “এই সকলোৰে ক্ষমতা আৰু ইয়াৰ ঐশ্বৰ্য মই তোমাক দিম ; আৰু যিজনক দিবৰ ইচ্ছা কৰো, সেইজনকে মই তাক দিওঁ।`