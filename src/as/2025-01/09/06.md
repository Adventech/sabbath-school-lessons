---
title:  বিশ্বব্যাপী যুদ্ধখন কিহৰ বিষয়ে
date:   27/02/2025
---

ঈশ্বৰ আৰু চয়তানৰ মাজত যুদ্ধ কেনেকৈ সম্ভৱ? যদিহে যুদ্ধ ক্ষমতাক লৈ হ’লহেঁতেন তেন্তে যুদ্ধ আৰম্ভ হোৱাৰ আগেতই শেষ হৈ গ’লহেঁতেন। কাৰণ চয়তানৰ ঈশ্বৰৰ লগত কোনো তুলনা নাই। গতিকে, যুদ্ধখন নিশ্চয় আন কিবা বিষয়ৰ ওপৰত বাইবেলে আমাক দেখুৱাইছে যে যুদ্ধ ঈশ্বৰ আৰু তেওঁৰ শাসনৰ বিষয়ে। চয়তানে কৈছে যে ঈশ্বৰ সম্পূৰ্ণৰূপে ভাল আৰু মৰমীয়াল নহয়। ঈশ্বৰে এই মিছা কথাবোৰ শক্তিৰে ধ্বংস কৰিব নোৱাৰে। গতিকে, ঈশ্বৰে তেওঁৰ শাসনক চয়তানৰ শাসনৰ সৈতে তুলনা কৰি দেখুৱাব লাগিব যে দুয়োখন ৰাজ্যৰ শাসন কেনেকৈ পৃথক।

“যেতিয়া ঈশ্বৰে পাপৰ বিৰুদ্ধে বিদ্ৰোহ কৰে, তেতিয়া তেওঁ কেৱল বাইবেলৰ সত্য আৰু তেওঁৰ পবিত্ৰ বিধান ব্যৱহাৰ কৰিব পাৰে। ঈশ্বৰে যিটোক প্ৰয়োগ কৰিব নোৱাৰে, চয়তানে তাক প্ৰয়োগ কৰিব পাৰিছিল-তোষামোদ আৰু:লনা আৰু প্ৰৱঞ্চনা ইত্যাদিবোৰ হৈছে সি প্ৰয়োগ কৰা প্ৰধান অস্ত্ৰ। স্বৰ্গদূতগণৰ আগত সি ঈশ্বৰৰ বাক্যক মিছা বুলি দেখুৱাবলৈ বিচাৰিছিল আৰু তেওঁৰ প্ৰশাসনৰ আঁচনিক ভুলকৈ ব্যাখ্যা কৰি দেখুৱাইছিল আৰু দাবী কৰিছিল যে স্বৰ্গৰ বাসিন্দা সকলৰ ওপৰত “তেওঁৰ” বিধান আৰু নিয়ম-নীতিবোৰ জাপি দি ঈশ্বৰে ন্যায় কাৰ্য কৰা নাই ; যে “তেওঁৰ” সৃষ্টিৰ প্ৰাণীৰ পৰা সমৰ্পণ আৰু বাধ্যতা বিচাৰি “তেওঁ” কেৱল নিজকহে প্ৰশংসিত কৰিব বিচাৰিছে। গতিকে সকলো স্বৰ্গবাসীৰ আগত আৰু সেইদৰে সকলো জগতৰ আগত এইটো প্ৰদৰ্শন কৰাটো অতি জৰুৰী হৈছিল যে, ঈশ্বৰৰ শাসন প্ৰণালী ন্যায়, “তেওঁৰ বিধান অতি উত্তম। চয়তানে:লনাৰে নিজ কাৰুকাৰ্যক এনে ৰূপ দিছিল যে সি নিজে বিশ্বৰ মঙ্গলৰ অৰ্থে কাম কৰিছে। গতিকে, ঈশ্বৰে চয়তানক সি কৰা সকলো অধাৰ্মিকৰ কাৰ্যৰ দ্বাৰা সি কোন সেইটো দেখুৱাবলৈ সময় দিলে।”-মহা বিবাদ, ৪৯৮ পৃষ্ঠা।

`প্ৰঃ বাক্যঃ ১২:৭-৯ পদৰ সৈতে যোহনঃ ৮:৪৪, ৪৫ পদ পঢ়ক। এই পদবোৰে আমাক চয়তান আৰু তাৰ আঁচনিৰ বিষয়ে কি দেখুৱাইছে?`

আৰম্ভণিৰে পৰাই চ.য়তানৰ পৰিকল্পনা আছিল মানুহক ঈশ্বৰ প্ৰকৃততে ন্যায়বান আৰু প্ৰেমময় নহয় তাক বিশ্বাস কৰাবলৈ চেষ্টা কৰা। চয়তানেও বিচাৰিছিল যে মানুহে বিশ্বাস কৰক যে ঈশ্বৰৰ বিধানে মানুহক দোষী কৰে আৰু তেওঁলোকক বন্দী কৰে। যীচুৱে কৈছে চয়তান “মিছলীয়া, আৰু তাৰ বাপেক” (যোহনঃ ৮:৪৪)। যীচুৱে “সত্যতাৰ পক্ষে সাক্ষ্য দিবলৈ এই জগতলৈ” আহিছিল (যোহনঃ ১৮:৩৭)। যীচুৱে চয়তানৰ মিছা কথা আৰু চয়তানক নিজেই ধ্বংস কৰিবলৈ আহিছিল” (১ যোহনঃ ৩:৮; ইব্ৰীঃ ২:১৪) ।

প্ৰঃ বাক্যঃ ১২:৯,১০ পদত দেখুওৱা হৈছে যে চয়তান হৈছে (১) সাপ, (২) ঈশ্বৰৰ লোক সকলৰ বিৰুদ্ধে কথা কোৱা আৰু (৩) সকলোকে ভ্ৰান্তি জন্মোৱা নাগ। গ্ৰীক ভাষাত “চয়তান” শব্দৰ অৰ্থ হৈছে মিছা কথা কোৱা ব্যক্তি। এই বাক্যটোৱে আমাক দেখুৱাইছে যে ভাল আৰু বেয়াৰ মাজত হোৱা যুদ্ধখন বিশ্বাসৰ ওপৰত নিৰ্ভৰশীল, য’ত আমি ঈশ্বৰৰ বিষয়ে কি বিশ্বাস কৰো আৰু তেওঁ কোন তাৰ ওপৰতো নিৰ্ভৰ কৰে।