---
title:  এজন শত্ৰুৱে এই দুষ্টতাৰ কাৰ্য কৰিলে
date:   23/02/2025
---

`মথিঃ ১৩:২৪-২৭ পদত থকা দৃষ্টান্তটো পঢ়ক। এই দৃষ্টান্তই আমাক এই পৃথিৱীত কিয় দুষ্টতাৰ কাৰ্য হৈছে সেই কথা বুজিবলৈ কেনেকৈ সহায় কৰে?`

যীচুৱে তেওঁৰ পথাৰত ভাল কঠীয়া সিঁচা এজন মানুহৰ কাহিনী কয়। কিন্তু ধানৰ মাজত বিনৈ বনো গজিল। গৃহস্থৰ দাসবিলাকে যেতিয়া ধানৰ মাজত বিনৈ বনৰ গ:দেখিলে তেতিয়া তেওঁক সুধিলে, “মহাশয়, আপুনি জানো পথাৰত ভাল কঠিয়া সিঁচা নাই? তেন্তে বিনৈ বন ক’ৰ পৰা হ’ল?” (মথিঃ ১৩:২৭)। দুষ্টতা বা পাপৰ সমস্যাৰ বিষয়ে আজিও বহুতে একেটা প্ৰশ্নকে সুধিছেঃ “যদি ঈশ্বৰে এই পৃথিৱীখন আৰু ইয়াৰ সকলো বস্তু পবিত্ৰ কৰিলে, তেন্তে ইয়াত কিয় দুষ্টতা আছে?”

`মথিঃ ১৩:২৮-৩০ পদ পঢ়ক, লগেত মথিঃ ১৩:৩৭-৪০ পদত যীচুৰ ব্যাখ্যাও পঢ়ক। এই পদবোৰে আমাক কেনেকৈ ভাল আৰু বেয়াৰ মাজত চলি থকা বিশ্বব্যাপী যুদ্ধখনক বুজিবলৈ সহায় কৰে?`

মাটিৰ মালিকে তেওঁৰ দাস বিলাকৰ প্ৰশ্নৰ উত্তৰ দিয়েঃ “কোনোবা শত্ৰুৱে তাক কৰিলে” (মথিঃ ১৩:২৮)। পিছলৈ যীচুৱে কৈছে যে যিজনে ভাল কঠীয়া সিঁচে, তেওঁ হৈছে মানুহৰ পুত্ৰ। মানুহৰ পুত্ৰ হৈছে যীচু নিজেই (মথিঃ ১৩:৩৭)। যীচুৱে এইটোও বুজাইছে যে পথাৰখন হৈছে এই পৃথিৱীখনৰ প্ৰতি২ছবি (মথিঃ ১৩:৩৮)। বিনৈ বনৰ গুটি সিঁচা শত্ৰু হৈছে চয়তান (মথিঃ ১৩:৩৯)। এই পদবোৰত প্ৰকাশ কৰা কথাবোৰে ঈশ্বৰ আৰু চয়তানৰ মাজত হোৱা বিশ্বব্যাপী যুদ্ধখনক দেখুৱাইছে। এই পৃথিৱীত কিয় দুষ্টতাৰ কাৰ্যসমূহ হৈছে? মাটিৰ মালিক বা ঈশ্বৰৰ বিৰুদ্ধে যুঁজ দিয়া শত্ৰু চয়তানৰ বাবেই পাপ আহিল। যীচুৱে যেতিয়া কৈছে যে শত্ৰুৱে বিনৈ বনৰ গুটি সিঁচিছিল তেতিয়া সেইটোৱেই বুজাব বিচাৰিছিল।

গৃহস্থৰ উত্তৰে তেওঁৰ দাস বিলাকক আন এটা প্ৰশ্ন কৰিবলৈ বাধ্য কৰালেঃ “তেন্তে আমি যেন গৈ বনবোৰ গোটাম, আপেনাৰ এনে ইচ্ছা আছে নে? (মথিঃ ১৩:২৮)। অৰ্থাৎ দুষ্টতাক লগে লগে কিয় আঁতৰাই পেলোৱা নহ’ল? গৃহস্থই উত্তৰ দিলে, “নহয়, বনবোৰ গোটাওঁতে কিজানি তহঁতে ধানকো তাৰ লগত উভাল। শস্য দাবৰ সময়লৈকে দুয়োকো একেলগে বাঢ়িবলৈ দে। পাছে দাবৰ সময়ত মই ধান দোৱাবোৰক কম, প্ৰথমতে বিনৈ বনবোৰ গোটাই পুৰিবলৈ মুঠামুঠ কৰি বান্ধিবি ; কিন্তু ধান মোৰ ভঁৰালত চপাই থবিহঁক” (মথিঃ ১৩:২৯, ৩০; মাৰ্কঃ ৪:২৯ পদ)। এই দৃষ্টান্তই আমাক শিকাইছে যে ঈশ্বৰে অৱশেষত চিৰদিনৰ বাবে দুষ্টতাৰ অন্ত পেলাব। কিন্তু দুষ্টতাক সোনকালে ধ্বংস কৰিলে বিপদৰ সৃষ্টি হ’ব আৰু ভাল ধানৰ হানি হ’ব।