---
title:  পৃথিৱীত যুদ্ধৰ আৰম্ভণি
date:   24/02/2025
---

দুষ্টতাৰ বিষয়ে আন এটা গুৰুত্বপূৰ্ণ প্ৰশ্ন হ’লঃ ঈশ্বৰে যদি আকাশ-মণ্ডল আৰু পৃথিৱী উত্তম ৰূপে সৃষ্টি কৰিলে, তেন্তে ইয়াৰ পৰা দুষ্টতাৰ আৰম্ভণি কেনেকৈ হ’ল?

`আদিপুস্তকঃ ১:৩১ পদ পঢ়ক। ঈশ্বৰৰ বাক্যই আকাশ মণ্ডল আৰু পৃথিৱীৰ বিষয়ে আমাক কি দেখুৱাইছে যেতিয়া ঈশ্বৰে সেইবোৰ সৃষ্টি কৰি শেষ কৰিলে? এই উত্তৰ কিয় গুৰুত্বপূৰ্ণ?`

আদিপুস্তকঃ ১:৩১ পদত কৈছে যে যেতিয়া ঈশ্বৰে পৃথিৱীখন নিৰ্মাণ কৰিলে, তেতিয়া তেওঁ “অতি উত্তম দেখিলে”। আদিপুস্তক ১ অধ্যায়ত, এই পৃথিৱীখনত ক’তো কোনো দুষ্টতা নাই। তেনেহ’লে দুষ্টতা বা পাপ কেনেকৈ মানুহৰ অভিজ্ঞতাৰ অংশ হৈ পৰিল?

`আদিপুস্তক ৩:১-৭ পদ পঢ়ক। এই পদবোৰে আমাক পৃথিৱীত দুষ্টতা বা পাপ কেনেকৈ আহিল তাৰ বিষয়ে কি কয়? এই উত্তৰে আমাক কেনেকৈ ভাল আৰু বেয়াৰ মাজত চলি থকা যুদ্ধখনক ভালদৰে বুজিবলৈ সহায় কৰে? (প্ৰঃ বাক্যঃ ১২:৭-৯)।`

এই কাহিনীটোত সৰ্পই ঈশ্বৰৰ বিষয়ে মিছা কথা কৈছে। সৰ্প হৈছে চয়তানৰ প্ৰতি২ছবি (প্ৰঃ বাক্যঃ ১২:৭-৯)। সৰ্পই প্ৰথমে এটা প্ৰশ্ন কৰি হৱাক ঈশ্বৰৰ আজ্ঞাক সন্দেহ কৰিবলৈ বাধ্য কৰে। তাৰ পিছত সৰ্পই ঈশ্বৰে কোৱা কথাবোৰক আক্ৰমণ কৰে যেতিয়া তেওঁ হৱাক কয়, “দৰাচলতে তোমালোকে নমৰা” (আদিঃ ৩:৪)।

কোনোবাই সৰ্প বা ঈশ্বৰে হৱাক মিছা কথা কৈছিল। এই সময়ত হৱাৰ এটা গুৰুত্বপূৰ্ণ সিদ্ধান্ত ল’বলগীয়া আছিল। ঈশ্বৰে কোৱা কথাবোৰ তাই বিশ্বাস কৰিবনে? নে সৰ্পই কোৱা কথাবোৰ বিশ্বাস কৰিব?

ইয়াত আদিপুস্তক আৰু বাইবেলৰ আন ঠাইত কোৱা হৈছে যে কি বিশ্বাস কৰিব লাগে আৰু কাক বিশ্বাস কৰিব লাগে সেই বিষয়ে ঈশ্বৰ আৰু চয়তানৰ মাজত যুদ্ধ হৈছে। লগেত এই যুদ্ধখন সঁচাকৈয়ে প্ৰেমৰ ওপৰত নিৰ্ভৰশীল। কাৰণ কাৰোবাৰ বিষয়ে আপোনাৰ বিশ্বাস আৰু জ্ঞানে আপোনাক জানিবলৈ সহায় কৰে যে আপুনি এই ব্যক্তিজনক বিশ্বাস কৰিব পাৰে, প্ৰেম কৰিব পাৰে আৰু শুনিব পাৰে নেকি।

আদিপুস্তকঃ ৩:১৫ পদ পঢ়ক। ঈশ্বৰে সৰ্পক কয় যে নাৰী গৰাকীয়ে এটি পুত্ৰ সন্তান প্ৰসৱ কৰিব, আৰু সেই পুত্ৰই হ’ল ত্ৰাণকৰ্ত্তা। ত্ৰাণকৰ্ত্তাই সৰ্পৰ মূৰ গুৰি কৰিব। বাইবেলৰ চিন্তাবিদ সকলে এই প্ৰতিজ্ঞাক বাইবেলত যীচুৰ বিষয়ে শুভবাৰ্ত্তাৰ প্ৰথম উদাহৰণ বুলি উল্লেখ কৰিছে। এই প্ৰতিজ্ঞাই আমাক কেনেকৈ ঈশ্বৰ আৰু চয়তানৰ মাজত হোৱা যুদ্ধখনক ভালদৰে বুজিবলৈ সহায় কৰে? লগেত, এই প্ৰতিজ্ঞাই আমাক কেনেকৈ আশা প্ৰদান কৰে?