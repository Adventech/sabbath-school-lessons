---
title:  যুদ্ধ স্বৰ্গত আৰম্ভ হয়
date:   25/02/2025
---

আদিপুস্তকঃ ১-৩ অধ্যায়ত আমাক দেখুৱাইছে যে আদম আৰু হৱাই পাপ কৰাৰ আগেত দুষ্টতা অথবা পাপ আছিল। “দুষ্টতা” ইতিমধ্যে ভাল বেয়া জ্ঞান দিওঁতা গছৰ নামত উৎপন্ন কৰা হৈছিল (আদিঃ ২:৯,১৭)। এই গছজোপাত সৰ্পই ঈশ্বৰে মিছা কথা কোৱাৰ অভিযোগ কৰে কিন্তু প্ৰকৃততে সৰ্পই মিছলীয়া আছিল। সৰ্প (প্ৰঃ বাক্যঃ ১২:৯) আৰু তাৰ মিছা কথাই তাৰ হৃদয়ত থকা দুষ্টতাক দেখুৱাইছে। গতিকে এদনত পতন হোৱাৰ আগেতই, দুষ্টতা আছিল।

`যিহিস্কেলঃ ২৮:১২-১৯ পদত লুচিফাৰৰ পতনৰ বিষয়ে পঢ়ক। যাত্ৰাঃ ২৫:১৯, ২০ পদও পঢ়ক। লুচিফাৰ কিয় পতিত হৈছিল?`

যিহিস্কেলঃ ২৮:১২-১৯ পদত আমাক কোৱা হৈছে যে কেনেকৈ পাপ আৰম্ভ হৈছিল আৰু কেনেকৈ স্বৰ্গত ঈশ্বৰ আৰু চয়তানৰ মাজত যুদ্ধ আৰম্ভ হৈছিল?

লুচিফাৰ পতিত হৈ চয়তান হোৱাৰ আগেত সি আছিল এজন শক্তিশালী স্বৰ্গদূত। বাইবেলে আমাক এইটোও কৈছে যে, “তুমি সৰ্বগুণৰ সমষ্টি, পূৰ্ণজ্ঞানী, আৰু পৰম সুন্দৰ। তুমি ঈশ্বৰৰ বাৰী এদনত আছিল......” (যিহিঃ ২৮:১২,১৩)। তুৰৰ ৰজা এদনত আৰু থাকিব নোৱাৰিলে। তুৰৰ ৰজা সিদ্ধ নাছিল, তেওঁ পাপ কৰিলে। এই পদবোৰত তুৰৰ প্ৰকৃত ৰজা (বা আন কোনো মানুহৰ) কথা কোৱা হোৱা নাই। তুৰৰ ৰজাক লুচিফাৰক চিহ্নিত কৰা হৈছে। আৰু এই পদবোৰত আমি সঁচাকৈয়ে লুচিফাৰৰ পতনৰ বিষয়ে পঢ়িছো।

`যিচয়াঃ ১৪:১২-১৫ পদ পঢ়ক। এই পদবোৰে আমাক ভাল আৰু বেয়াৰ মাজত হোৱা যুদ্ধৰ বিষয়ে কি অতিৰিক্ত তথ্য দিয়ে?`

যিচয়া ১৪ অধ্যায়ত আমি যিহিস্কেল ২৮ অধ্যায়ত লুচিফাৰৰ বিষয়ে পঢ়া কথাখিনিৰ সৈতে অধিক তথ্য যোগ কৰিছে। লুচিফাৰৰ হৃদয় তেওঁৰ সৌন্দৰ্যৰ বাবে অহংকাৰেৰে ভৰি পৰিছিল (যিহিঃ ২৮:১৭)। লুচিফাৰে তেওঁক ইমান সৌন্দৰ্যতা প্ৰদান কৰা ঈশ্বৰক প্ৰণিপাত কৰা নাছিল। লুচিফাৰে ঈশ্বৰৰ স্থান ল’বলৈ চেষ্ট কৰিছিল। লুচিফাৰে ঈশ্বৰৰ বিষয়ে মিছা কথা কৈছিল। যিহিস্কেলঃ ২৮:১৬ পদত “বাণিজ্য” শব্দৰ ইব্ৰী ভাষাত ইয়াৰ অৰ্থ হ’ল কাৰোবাৰ বিষয়ে বেয়া কথা কোৱা আৰু সেই ব্যক্তিজনৰ বিষয়ে মিছা কথা কোৱা। এই বাক্যই আমাক দেখুৱাইছে যে শেষৰ দিনত চয়তানে কেনেকৈ ঈশ্বৰ আৰু তেওঁৰ লোক সকলৰ বিৰুদ্ধে কাম কৰিব।