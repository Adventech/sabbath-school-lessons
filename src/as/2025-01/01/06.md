---
title:  যীচুক ক্ৰুচত দিয়া হৈছিল।
date:   02/01/2025
---

ঈশ্বৰে সকলোকে তেওঁৰ লগত প্ৰেমৰ সম্পৰ্ক স্থাপন কৰিবলৈ আমন্ত্ৰণ জনাইছে। প্ৰথমতে, আমি যদি স্বৰ্গত তেওঁ আমাৰ বাবে ব্যৱস্থা কৰা সকলো বস্তু উপভোগ কৰিব বিচাৰো তেন্তে আমি তেওঁৰ আমন্ত্ৰণক মুক্তভাৱে গ্ৰহণ কৰিব লাগিব। যোৱাকালি আমি পাঠত দেখা পাইছো যে ৰজাই অনেক আলহীক বিয়াৰ ভোজলৈ নিমন্ত্ৰণ জনাইছিল। কিন্তু সকলোৱে আহিবলৈ ইচ্ছুক নাছিল (মথিঃ ২২:৩)।

যীচুৱে ক্ৰুচত বলিদান হোৱাৰ কিছু সময়ৰ আগেত তেওঁ দুখ মনেৰে কৈছিল, “হে ভাৱবাদী সকলক বধ কৰোঁতা, আৰু তোমালৈ পঠোৱা বিলাকক শিল দলিয়াই মাৰোতা যিৰূচালেম, কুকুৰাই যেনেকৈ নিজৰ পোৱালিবোৰক ডেউকাৰ তলত চপাই লয়, তেনেকৈ ময়ো তোমাৰ সন্তান বিলাকক কিমানবাৰ চপাবলৈ ইচ্ছা কৰিলো, কিন্তু তুমি সন্মত নহ’লা” (মথিঃ ২৩:৩৭)। যীচুৱে তেওঁৰ লোক সকলক উদ্ধাৰ কৰিব বিচাৰিছিল। কিন্তু তেওঁবিলাকে ৰক্ষা পাব বিচৰা নাছিল।

যীচুৱে অনেক দুখ-কষ্ট সহন কৰি নিজৰ লোক বিলাকক উদ্ধাৰ কৰিবৰ বাবে ক্ৰুচত হত হৈছিল। যীচুৱে তেওঁলোকৰ বাবে আৰু আমাৰ বাবে মৃত্যুবৰণ কৰিলে। আমি আমাৰ পাপৰ কাৰণে মৃত্যুৰ যোগ্য। কিন্তু ঈশ্বৰে নিজেই (যীচুত) আমাৰ পাপৰ বেচ দিলে। ঈশ্বৰে তেওঁৰ আৰু পাপী লোক বিলাকৰ মাজৰ ভগ্ন সম্পৰ্কক মেৰামত কৰিবলৈ এটা উপায় প্ৰস্তুত কৰিলে। ইয়াৰ যোগেদি ঈশ্বৰে আমাক তেওঁৰ প্ৰেম বাকি দিলে। কিন্তু ঈশ্বৰে আমাক প্ৰেম কৰাৰ প্ৰয়োজন নাই। তেওঁ আমাক প্ৰেম কৰে কাৰণ তেওঁ আমাক বিচাৰে।

`যোহনঃ ১০:১৭,১৮ পদ পঢ়ক। এই পদবোৰক গালাতীয়াঃ ২:২০ পদৰ সৈতে তুলনা কৰক। এই পদবোৰত আমাৰ বাবে কি বাৰ্ত্তা আছে?`

ঈশ্বৰে ক্ৰুচত আমাৰ প্ৰতি তেওঁৰ প্ৰেম দেখুৱাইছিল। যীচুৱে আমাৰ বাবে মৃত্যু হ’বলৈ বাছি লৈছিল কাৰণ তেওঁ এইটো কৰিবলৈ ইচ্ছা কৰিছিল। আমাৰ কাৰণে যীচুক তেওঁৰ জীৱন দান কৰিবলৈ কোনেও বাধ্য কৰা নাছিল। যীচুৱে আমাৰ বাবে তেওঁৰ জীৱন বিনামূল্যে আগবঢ়াইছিল। তেওঁৰ সিদ্ধান্ত ঈশ্বৰৰ পৰিত্ৰাণৰ ব্যৱস্থাৰ অংশ আছিল। পিতৃ ঈশ্বৰ আৰু পুত্ৰ যীচুৱে আকাশ-মণ্ডল আৰু পৃথিৱী সৃষ্টি কৰাৰ আগেত এই ব্যৱস্থাত সন্মতি জনাইছিল।

“আমাৰ উদ্ধাৰৰ আঁচনি আদমৰ পতিত হোৱাৰ পিছত নির্দ্ধাৰিত কৰা হোৱা নাই, কিন্তু যি যি নিগূঢ় তত্ত্ব অনাদি কালৰে পৰা গুপুতে ৰখা হৈছিল, কিন্তু সম্প্ৰতি অনাদি ঈশ্বৰৰ আজ্ঞাৰ দৰে ভাৱবাদী সকলে লিখা শাস্ত্ৰৰ দৰে প্ৰকাশিত হৈছে (ৰোমীয়াঃ ১৫:২৫)। অনাদি অনন্ত ঈশ্বৰৰ সৰ্বযুগৰ স্থাপিত বিধিৰ তত্ত্ব। তেওঁৰ সিংহাসনৰ ভিত্তিমূল। আদিৰে পৰা ঈশ্বৰ আৰু খ্ৰীষ্টই চয়তানৰ বিপথগামী হোৱা আৰু মানুহক প্ৰৱঞ্চনা কৰি অপথে নিয়াৰ কথা জানিছিল। পাপ জগতত প্ৰৱৰ্ত্তিত থাকিব এইয়া ঈশ্বৰৰ অনুমোদিত নহয়, কিন্তু ঈশ্বৰে ইয়াৰ অস্তিত্ব আগেয়ে জানিছিল, সেয়ে এই ভয়ানক অপ্ৰত্যাশিত বিপদ ৰোধ কৰিবলৈ আঁচনি তৈয়াৰ কৰিলে। জগতৰ প্ৰতি তেওঁৰ প্ৰেম ইমানেই প্ৰৱল আছিল যে, তেওঁৰ একমাত্ৰ পুত্ৰকেই দান কৰিবলৈ মনস্থ কৰিলে, যাতে “যিকোনো মানুহে তেওঁত বিশ্বাস কৰে তেওঁ নষ্ট নহয়, কিন্তু অনন্ত জীৱন পায়”। (যোহনঃ ৩:১৬)। সৰ্ব যুগৰ আকাংক্ষাঃ ২২ পৃষ্ঠা।