---
title:  বিনামূলীয়াকৈ প্ৰদান কৰা প্ৰেম।
date:   31/12/2024
---

ইস্ৰায়েল বাৰে বাৰে তেওঁৰ বিৰুদ্ধে পাপ কৰাৰ পিছতো ঈশ্বৰে ইস্ৰায়েলক প্ৰেম কৰিছিল। একেদৰে আমি পাপ কৰাৰ পিছতো ঈশ্বৰে আমাক প্ৰেম কৰে। আমি ঈশ্বৰৰ প্ৰেমৰ যোগ্য নহওঁ। আমিও ঈশ্বৰৰ প্ৰেম অৰ্জন কৰিব নোৱাৰো। ঈশ্বৰক আমাৰ প্ৰয়োজন নাই। বাইবেলৰ ঈশ্বৰক একোৰে প্ৰয়োজন নাই (পাঃ কৰ্মঃ ১৭:২৫)। ঈশ্বৰে আপোনাক, মোক আৰু আন সকলোকে প্ৰেম কৰে কাৰণ তেওঁ আমাক প্ৰেম কৰিব বিচাৰে।

`প্ৰঃ বাক্যঃ ৪:১১ আৰু গীতমালাঃ ৩৩:৬ পদৰ তুলনা কৰক। এই পদবোৰে আমাক ঈশ্বৰৰ স্বাধীনতাৰ বিষয়ে কি কয়?`

ঈশ্বৰে আকাশ-মণ্ডল আৰু এই পৃথিৱীখন সৃষ্টি কৰিলে। গতিকে, ঈশ্বৰ সকলো মহিমা, সন্মান আৰু প্ৰশংসা পোৱাৰ যোগ্য। ঈশ্বৰে এই পৃথিৱীখন বা আন কোনো গ্ৰহ সৃষ্টি কৰাৰ প্ৰয়োজন নাছিল। ঈশ্বৰে এই পৃথিৱীখন সৃষ্টি কৰাৰ আগেত তেওঁ ইতিমধ্যে নিজৰ পুত্ৰ যীচু আৰু পৱিত্ৰ আত্মাৰ সৈতে প্ৰেমৰ সম্পৰ্ক উপভোগ কৰিছিল।

`যোহনঃ ১৭:২৪ পদ পঢ়ক। এই পদটোৱে আমাক পৃথিৱীখন সৃষ্টি কৰাৰ আগেত ঈশ্বৰৰ প্ৰেমৰ বিষয়ে কি কয়?`

ঈশ্বৰে তেওঁক প্ৰেম কৰিবৰ বাবে মানুহক সৃষ্টি কৰাৰ প্ৰয়োজন নাছিল। ঈশ্বৰে আমাৰ গ্ৰহটোক সৃষ্টি কৰিবলৈ আৰু মনুষ্যৰ সৈতে প্ৰেমৰ সম্পৰ্কত প্ৰৱেশ কৰিবলৈ বাছি লৈছিল কাৰণ তেওঁ প্ৰেমৰ ঈশ্বৰ।

আমি ঈশ্বৰৰ বিৰুদ্ধে পাপ কৰাৰ পিছতো তেওঁ আমাক প্ৰেম কৰে। আদম আৰু হৱাই পাপ কৰাৰ পাছত তেওঁলোক আৰু ঈশ্বৰৰ প্ৰেম লাভ কৰাৰ যোগ্য নাছিল। আদম আৰু হাৱাই জীৱন নহয়, মৃত্যুহে লাভ কৰিছিল। কিন্তু ঈশ্বৰে তেওঁলোকক লগে লগে মৃত্যুদণ্ড নিদিলে। ঈশ্বৰে পাপী লোক সকলক উদ্ধাৰ কৰিবলৈ আৰু তেওঁলোকক প্ৰেম কৰাৰ বাবে তেওঁৰ ওচৰলৈ ঘূৰাই অনাৰ উপায় প্ৰস্তুত কৰিলে। ঈশ্বৰৰ পৰিত্ৰাণৰ ব্যৱস্থাত আমাকো অন্তৰ্ভূক্ত কৰা হৈছে।