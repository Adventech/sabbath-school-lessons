---
title:  ঈশ্বৰে মুক্তভাৱে প্ৰেম কৰে
date:   28/12/2024
---

### এই সপ্তাহৰ অধ্যয়ন পাঠঃ

যাত্ৰাপুস্তকঃ ৩৩:১৫-২২; হোচেয়াঃ ১৪:১-৪; প্ৰঃ বাক্যঃ ৪:১১; গীতমালাঃ ৩৩:৬; হোচেয়াঃ ১৪:১-৪; প্ৰঃ বাক্যঃ ৪:১১; গীতমালাঃ ৩৩:৬; মথিঃ ২২:১-১৪; যোহনঃ ১০:১৭,১৮ পদ।

> <p>মুখস্থ পদ</p>
> “মই তেওঁবিলাকৰ বিপথ-গমন স্বৰূপ ৰোগ সুস্থ কৰিম, মই এনেই তেওঁবিলাকক প্ৰেম কৰিম; কিয়নো মোৰ ক্ৰোধ তৰি পৰা ঘূৰিল” হোচেয়াঃ ১৪:৪।

পিতৰে তিনিবাৰ কৈছিল যে তেওঁ যীচুক চিনি নাপায়। যীচুৱে মৃত্যুৰ আগেত তেওঁ পিতৰক কৈছিল যে তেওঁ তেওঁক অস্বীকাৰ কৰিব (মথিঃ ২৬:৩৪)। যীচুৱে মৃত্যুৰ পৰা জী উঠাৰ পিছত তেওঁ চিমোন পিতৰক সুধিছিল, “হে যোহনৰ পুতেক চিমোন, তুমি এই সকলোবিলাকতকৈ মোক অধিক প্ৰেম কৰিছা নে?” তেতিয়া পিতৰে তেওঁক ক’লে, হয় প্ৰভু, আপোনাক প্ৰীতি কৰিছো, তাক আপুনি জানে। যীচুৱে তেওঁক ক’লে, মোৰ মেৰ পোৱালিবিলাক চৰোৱা। আকৌ যীচুৱে দ্বিতীয়বাৰ তেওঁক সুধিলে, “হে যোহনৰ পুতেক চিমোন, তুমি মোক প্ৰেম কৰিছা নে? পিতৰে তেওঁক ক’লে, হয় প্ৰভু, আপোনাক প্ৰীতি কৰিছো, তাক আপুনি জানে।” যীচুৱে তেওঁক ক’লে, মোৰ মেৰবিলাক প্ৰতিপালন কৰা। পাছে তৃতীয়বাৰ তেওঁ সুধিলে, যোহনৰ পুতেক চিমোন, তুমি মোক প্ৰীতি কৰিছা নে? এই বুলি সোধাত, পিতৰে অসন্তোষ কৰি ক’লে, হে প্ৰভু, আপুনি সকলোকে জানে; মই যে আপোনাক প্ৰীতি কৰিছো, তাক আপুনি জানি আছে। যীচুৱে তেওঁক ক’লে, মোৰ মেৰবিলাক চৰোৱা” (যোহনঃ ২১:১৫-১৭)। যীচুৱে পিতৰক তিনিবাৰকৈ তেওঁৰ সেৱা কাৰ্য কৰিবলৈ কৈছিল। ইয়াৰ অৰ্থ এইটো পিতৰে যীচুক তিনিবাৰ অস্বীকাৰ কৰাৰ সংখ্যা আছিল। যীচুৱে পিতৰক তিনিবাৰ তেওঁক প্ৰীতি কৰে নে বুলি সুধিছিল কাৰণ যীচুৱে তেওঁৰ আন অনুগামী সকলক দেখুৱাব বিচাৰিছিল যে তেওঁ পিতৰক পুনৰাই গ্ৰহণ কৰিলে।

যীচুৱে পিতৰক যি প্ৰশ্ন কৰিছিল, সেই প্ৰশ্ন ঈশ্বৰে আমাৰ প্ৰত্যেককে সুধিছেঃ তোমালোকে মোক প্ৰীতি কৰা নে?”

সেই প্ৰশ্নৰ আমাৰ উত্তৰৰ ওপৰত সকলো নিৰ্ভৰ কৰে।