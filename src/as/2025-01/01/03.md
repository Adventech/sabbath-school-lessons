---
title:  আপোনাক প্ৰেম নকৰাজনকো প্ৰেম কৰা।
date:   30/12/2024
---

হোচেয়াৰ কাহিনীয়ে আমাক পাপী সকলৰ প্ৰতি থকা ঈশ্বৰৰ প্ৰেমক দেখুৱাইছে। হোচেয়া আছিল ঈশ্বৰৰ বিশেষ দূত অথবা বাৰ্ত্তাবাহক। ঈশ্বৰে হোচেয়াক আজ্ঞা দিছিল যে, “তুমি গৈ নিজৰ নিমিত্তে এজনী বেশ্যা স্বভাৱৰ তিৰোতা গ্ৰহণ কৰা, আৰু তাইৰ পৰা বেশ্যা স্বভাৱৰ সন্তান উৎপন্ন কৰা; কিয়নো দেশখনে যিহোৱাৰ পৰা আঁতৰি গৈ অতি বেশ্যাকৰ্ম কৰিছে।” (হোচেয়াঃ ১:২)। হোচেয়া আৰু তেওঁৰ প্ৰতাৰক পত্নী আছিল জীৱন্ত উদাহৰণ। তেওঁলোকে ঈশ্বৰৰ লোক সকলে তেওঁক আন দেৱতাক সেৱা কৰাৰ যোগেদি প্ৰতাৰণা কৰিছিল। হোচেয়া আৰু তেওঁৰ পত্নীৰ কাহিনীয়ে দেখুৱাইছে যে কেনেকৈ ঈশ্বৰে সেই প্ৰেমৰ যোগ্য নোহোৱা লোক সকলকো প্ৰেম কৰে।

ইস্ৰায়েলী সকলে বাৰে বাৰে ঈশ্বৰৰ বিৰুদ্ধে পাপ কৰিছিল। বাইবেলে আমাক বহুবাৰ কৈছে যে এগৰাকী প্ৰতাৰক তিৰোতাৰ সৈতে বিবাহপাশত আৱদ্ধ হোৱা স্বামীৰ সৈতে ঈশ্বৰ একে। ঈশ্বৰে তেওঁৰ লোক সকলক নিখুঁত প্ৰেমেৰে প্ৰেম কৰিছিল। ঈশ্বৰ নিজৰ লোক সকলৰ প্ৰতি আনুগত্যশীল আছিল। কিন্তু ইস্ৰায়েলে ঈশ্বৰক পুনৰ প্ৰেম কৰা নাছিল। ইস্ৰায়েলে আন দেৱ-দেৱীক সেৱা-পূজা কৰিছিল। ঈশ্বৰৰ লোক সকলে তেওঁৰ সৈতে তেওঁলোকৰ সম্পৰ্ক ভাঙি পেলাইছিল আৰু ঈশ্বৰক অনেক আঘাত দিছিল। কেতিয়াবা ঈশ্বৰৰ সৈতে তেওঁলোকৰ সম্পৰ্কটো মেৰামত কৰিব নোৱাৰা যেন লাগিছিল।

`হোচেয়াঃ ১৪:১-৪ পদ পঢ়ক। এই পদবোৰে আমাক তেওঁৰ লোক সকলৰ প্ৰতি ঈশ্বৰৰ প্ৰেমৰ বিষয়ে কি দেখুৱাইছে?`

ঈশ্বৰৰ লোক সকলে তেওঁৰ বিৰুদ্ধে পুনৰাই পাপ কৰাৰ পিছত ঈশ্বৰে ঘোষণা কৰেঃ “মই তেওঁবিলাকৰ বিপথ-গমন স্বৰূপ ৰোগ সুস্থ কৰিম, মই এনেই তেওঁবিলাকক প্ৰেম কৰিম; কিয়নো মোৰ ক্ৰোধ তৰি পৰা ঘূৰিল” (হোচেয়াঃ ১৪:৪)। হোচেয়া পুস্তকত ঈশ্বৰে তেওঁৰ লোক সকলৰ প্ৰতি তেওঁৰ প্ৰেম আৰু আনুগত্য দেখুৱাইছে। ইস্ৰায়েলে আনক প্ৰেম কৰাৰ যোগেদি ঈশ্বৰক ঠগাইছিল। বাৰে বাৰে ইস্ৰায়েলে ঈশ্বৰৰ সৈতে তেওঁলোকৰ সম্পৰ্ক ভাঙিছিল। কিন্তু ঈশ্বৰে মুক্তভাৱে তেওঁৰ লোক সকলক প্ৰেম কৰিবলৈ সিদ্ধান্ত লৈছিল। লোকসমূহ ঈশ্বৰৰ প্ৰেমৰ যোগ্য নাছিল। লোকবিলাকে বাৰে বাৰে ঈশ্বৰৰ প্ৰেমক নাকচ কৰিছিল। কিন্তু ঈশ্বৰে তেওঁৰ লোক সকলক প্ৰেম কৰি থাকিল। ঈশ্বৰক কোনেও জোৰ-জবৰদস্তি কৰা নাছিল তেওঁলোকক প্ৰেম কৰিবলৈ।