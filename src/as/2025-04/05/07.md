---
title:  অতিৰিক্ত অধ্যয়ন পাঠ
date:   31/10/2025
---

বাইবেলৰ সকলো বস্তুৰ দৰেই প্ৰসংগ আৰু পটভূমি জনাটোও অতি গুৰুত্বপূৰ্ণ। আমি দেখা পাইছো যে কনানীয়া সকলৰ বিৰুদ্ধে এই যুদ্ধসমূহ বুজিবলৈ মহাজাগতিক বিবাদ আৰু বিচাৰকৰ্ত্তা হিচাবে ঈশ্বৰৰ উদ্দেশ্য অতি গুৰুত্বপূৰ্ণ।

“ঈশ্বৰ ক্ৰোধত ধীৰ। তেওঁ দুষ্ট জাতিবোৰক পৰীক্ষা কৰিবৰ বা জানিবৰ সময় দিছিল যাতে তেওঁলোকে তেওঁক আৰু তেওঁৰ চৰিত্ৰৰ সৈতে পৰিচিত হ’ব পাৰে। তেওঁবিলাকক দিয়া পোহৰ অনুসৰি চলিবলৈ অস্বীকাৰ কৰাৰ বাবে আৰু ঈশ্বৰৰ পথতকৈ নিজৰ পথ বাছি লোৱাৰ বাবে তেওঁলোকক দোষী কৰা হৈছিল। ঈশ্বৰে কনানীয়া সকলক এবাৰতে বাহিৰ নকৰাৰ কাৰণ দৰ্শাইছিল। অৰামীয়া সকলৰ অধৰ্ম সম্পূৰ্ণ হোৱা নাছিল। তেওঁবিলাকৰ অধৰ্মৰ দ্বাৰা তেওঁবিলাকে ক্ৰমান্বয়ে নিজকে এনে এটা পৰ্যায়লৈ লৈ গৈছিল য’ত ঈশ্বৰৰ সহনশীলতা আৰু নাথাকিব আৰু তেওঁবিলাকক নিঃশেষ কৰা হ’ব। যেতিয়ালৈকে সেই স্থানত উপনীত নহ’ল আৰু তেওঁবিলাকৰ অপৰাধ পূৰ্ণ নহ’ল, তেতিয়ালৈকে ঈশ্বৰে প্ৰতিশোধ নল’লে। সকলো জাতিৰ পৰীক্ষামূলক সময় আছিল। যিসকলে ঈশ্বৰৰ বিধানক পালন নকৰিলে তেওঁবিলাকে এটা অপৰাধৰ পৰা আন এটা অপৰাধ কৰি আগবাঢ়ি গৈ থাকিল। সন্তান বিলাকে পিতৃ-মাতৃৰ বিদ্ৰোহী মনোভাৱৰ উত্তৰাধিকাৰী হ’ব আৰু ঈশ্বৰৰ ক্ৰোধ তেওঁবিলাকৰ ওপৰত নপৰালৈকে তেওঁবিলাকৰ আদি পিতৃতকৈও বেয়া কাম কৰিল। শাস্তি কম নাছিল কিন্তু পিছুৱাই দিয়া হৈছিল।-Ellen G. White Comments, The SDA Bible Commentary, Volume 2, Page 1005.