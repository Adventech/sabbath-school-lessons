---
title:  কনানীয়া সকলৰ পাপ।
date:   26/10/2025
---

`আদিঃ ১৫:১৬, লেবীয়াঃ ১৮:২৪-৩০; দ্বিঃ বিৱৰণঃ ১৮:৯-১৪ আৰু ইজ্ৰাঃ ৯:১১ পদ পঢ়ক। এই পদসমূহে ইস্ৰায়েল সকলক কনান দেশ উৎসৰ্গ কৰাৰ ক্ষেত্ৰত ঈশ্বৰৰ বৃহত্তৰ ব্যৱস্থাৰ বিষয়ে কি কৈছে?`

কনানত বাস কৰা জাতিবোৰৰ অপৰাধৰ অৰ্থ কি আছিল সেয়া সম্পূৰ্ণৰূপে বুজিবলৈ আমি যিহোচূৱাৰ পুস্তকৰ বাহিৰত চাব লাগিব। এই জাতিসমূহৰ শিশু বলিদান, ভাৱবাণী, যাদুবিদ্যা, মায়াবিনী, গুণ-মন্ত্ৰ, আৰু আধ্যাত্মিকতাৰ প্ৰথাই আমাক এটা ইংগিত দিয়ে (দ্বিঃ বিৱৰণঃ ১৮:৯-১২)।

প্ৰাচীন গ্ৰন্থ সমূহৰ আৱিষ্কাৰে কনানীয়া ধৰ্ম আৰু সমাজৰ বিষয়ে অধিক দৃষ্টি প্ৰদান কৰে, আৰু ইয়াৰ দ্বাৰা প্ৰমাণিত হয় যে এই সাংস্কৃতিক নিন্দা কৰাটো বুজিব পৰা আছিল আৰু পুৰণি নিয়মৰ নৈতিক মানদণ্ড অনুসৰি এইটো ন্যায্য আছিল।

কনানীয়া ধৰ্মৰ বিশ্বাস আছিল যে উৰ্বৰতা নিশ্চিত কৰা প্ৰাকৃতিক ঘটনাসমূহ দেৱ-দেৱী সমূহৰ মাজত যৌন সম্পৰ্কৰ যোগেদি নিয়ন্ত্ৰিত হৈছিল। তেওঁলোকে নিজৰ যৌন আচৰণৰ ক্ষেত্ৰত দেৱ-দেৱী বিলাকৰ যৌন কাৰ্যকলাপৰ কল্পনা কৰিছিল আৰু দেৱ-দেৱী বিলাক একেদৰে কৰিবলৈ উদগণি দিয়াৰ বাবে আচাৰ-ব্যৱহাৰত লিপ্ত হৈছিল। এই ধাৰণাটোৰ ফলত “পবিত্ৰ” বেশ্যাবৃত্তি প্ৰতিষ্ঠান স্থাপন হৈছিল, য’ত পুৰুষ আৰু মহিলা উভয়েই বেশ্যা কাৰ্যত লিপ্ত হৈছিল, আকৌ এই সকলোবোৰ তেওঁবিলাকৰ ধর্মীয় পদ্ধতিৰ অংশ হিচাবে গ্ৰহণ কৰিছিল।

এটা দেশৰ মানুহে সেৱা-পূজা কৰা দেৱতাতকৈ উচ্চ নৈতিক ভিত্তিলৈ উঠিব নোৱাৰে। তেওঁবিলাকৰ দেৱতা বিলাকৰ বিষয়ে এনে ধাৰণাৰ ফলস্বৰূপে কনানীয়া সকলৰ ধর্মীয় ৰীতি-নীতিত শিশু বলিদান দিয়াটো অন্তৰ্ভূক্ত কৰা কোনো আচৰিত কথা নহয়, যাৰ বিৰুদ্ধে বাইবেলে বিশেষ ভাৱে সতৰ্ক কৰি দিছিল।

পুৰাতাত্ত্বিক প্ৰমাণে নিশ্চিত কৰে যে কনানৰ বাসিন্দা সকলে নিয়মিত ভাৱে প্ৰথম সন্তানক দেৱতা বিলাকৰ ওচৰত বলি দিছিল, প্ৰকৃততে ভূত, যাক তেওঁবিলাকে সেৱা-পূজা কৰিছিল। ডাঙৰ ডাঙৰ পাত্ৰত হেঁচি হেঁচি ৰখা সৰু সৰু কংকালবোৰে তেওঁবিলাকৰ অৱমাননামূলক ধৰ্ম আৰু তেওঁবিলাকৰ অনেক সন্তান বিলাকৰ বাবে ইয়াৰ অৰ্থ কি আছিল তাৰ সাক্ষ্য দিয়ে।

গতিকে কনানীয়া সকলক নিৰ্মূল কৰাটো কোনো পৰৱত্তী চিন্তাৰ কাৰণ নাছিল, যিটো ঈশ্বৰে কনান দেশ ইস্ৰায়েল বিলাকক দিয়াৰ সিদ্ধান্তৰ পিছত উদ্ভৱ হৈছিল। কনানৰ লোক বিলাকক পৰীক্ষামূলক সময় দিয়া হৈছিল, অতিৰিক্ত দয়াৰ সময়, য’ত তেওঁবিলাকে তেওঁবিলাকৰ মাজত বাস কৰা আদিপুৰুষ সকলৰ সাক্ষীৰ জৰিয়তে ঈশ্বৰ আৰু তেওঁৰ চৰিত্ৰৰ কথা আৱিষ্কাৰ কৰাৰ সুযোগ পাইছিল। তেওঁলোকৰ সুযোগ আছিল কিন্তু স্পষ্টভাৱে তেওঁবিলাকে সেইটো অপচয় কৰিছিল আৰু তেওঁলোকৰ ভয়ংকৰ কাৰ্য অব্যাহত ৰাখিছিল যেতিয়ালৈকে প্ৰভুৱে অৱশেষত তেওঁবিলাকক নিৰ্মূল কৰা হোৱা নাছিল।