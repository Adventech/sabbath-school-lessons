---
title:  অধিকাৰ কৰা নে ধ্বংস কৰা?
date:   28/10/2025
---

`যাত্ৰাঃ ২৩:২৮-৩০; ৩৩:২; ৩৪:১১; গণনাঃ ৩৩:৫২ আৰু দ্বিঃ বিৱৰণঃ ৭:২০ পদৰ সৈতে যাত্ৰাঃ ৩৪:১৩; দ্বিঃ বিৱৰণঃ ৭:৫; ৯:৩; ১২:২,৩; আৰু দ্বিঃ বিৱৰণঃ ৩১:৩,৪ পদ তুলনা কৰক। এই পদসমূহে জয়লাভৰ উদ্দেশ্য আৰু ধ্বংসৰ পৰিসৰৰ বিষয়ে কি প্ৰকাশ কৰিছে?`

কনানীয়া সকলৰ বাবে ঈশ্বৰৰ প্ৰথম উদ্দেশ্য আছিল ধ্বংস কৰা নহয়, কিন্তু তেওঁবিলাকৰ নিজৰ অধিকাৰ কাঢ়ি লোৱা। জয় লাভ কৰা যুদ্ধত ইস্ৰায়েল কেনেকৈ জড়িত হ’বলগীয়া হৈছিল সেই বিষয়ে বৰ্ণনা কৰা অংশ সমূহৰ পৰীক্ষাত প্ৰতিজ্ঞাৰ দেশত থকা লোক সকলৰ বিৰুদ্ধে অধিকাৰ কৰা, বহিষ্কাৰ আৰু অপচয়ৰ বিষয়ে কোৱা শব্দ ব্যৱহাৰ কৰা হৈছিল। ধ্বংস প্ৰকাশ কৰা আৰু ইস্ৰায়েলক কাৰ্যৰ বিষয়বস্তু হিচাবে লোৱা শব্দৰ দ্বিতীয় গোটটোৱে বেছি ভাগেই নিজীৰ্ৱ বস্তুক বুজায়, যেনে পৌত্তলিক উপাসনাৰ সামগ্ৰী আৰু ধ্বংসৰ বাবে নিবেদিত বস্তু। স্পষ্ট ভাৱে মূৰ্ত্তিপূজা সেৱা-পূজাৰ স্থান আৰু বেদী সমূহ কনানীয়া সকলৰ ধৰ্মৰ মূল কেন্দ্ৰ হিচাবে স্থাপন কৰা হৈছিল।

পবিত্ৰ যুদ্ধৰ মূলতঃ কনানৰ দুনীৰ্তিগ্ৰস্ত সংস্কৃতি আৰু সমাজৰ প্ৰতি লক্ষ্য ৰাখি কৰা হৈছিল। অপবিত্ৰতাৰ পৰা হাত সাৰিবলৈ ইস্ৰায়েলে অপবিত্ৰতা কৰা সকলো উপাদান ধ্বংস কৰিবলগীয়া হৈছিল। কিন্তু কনানৰ সকলো বাসিন্দা আৰু যিসকল ব্যক্তিয়ে দেশ জয় কৰাৰ আগেত বা আনকি দেশ জয় কৰাৰ সময়তো ঈশ্বৰৰ সাৰ্বভৌমত্বক স্বীকাৰ কৰিছিল তেওঁলোকে আন দেশত পলাই যাবলৈ সক্ষম হৈছিল (যিহোঃ ২:৯-১৪; বিচাৰকৰ্ত্তাঃ ১:২৪-২৬)। কনানীয়া সকলৰ একমাত্ৰ গোট আছিল যিসকলে দুৰ্গমযুক্ত নগৰবোৰলৈ আঁতৰি গৈছিল আৰু ইস্ৰায়েল সকলৰ বাবে ঈশ্বৰৰ ব্যৱস্থাৰ বিৰুদ্ধে হঠকাৰী ভাৱে বিদ্ৰোহ কৰি গৈছিল আৰু নিজৰ হৃদয় কঠিন কৰিছিল (যিহোঃ ১১:১৯,২০)।

কিন্তু ইয়াৰ পৰা এটা প্ৰশ্ন উত্থাপন হৈছে যে, যদি কনান দেশ অধিকাৰ কৰাৰ প্ৰকৃত উদ্দেশ্য আছিল তেন্তে কিয় সেই দেশৰ বাসিন্দা সকলক খেদি পঠিওৱা আৰু তেওঁলোকক ধ্বংস কৰা হোৱ নাছিল আৰু ইস্ৰায়েল সকলে ইমানবোৰ লোকক হত্যা কৰিবলগীয়া হৈছিল?

কনান জয় কৰাৰ সৈতে জড়িত বাইবেলৰ শাস্ত্ৰপদ সমূহৰ বিশ্লেষণত দেখা গ’ল যে জয় কৰাৰ মূল উদ্দেশ্যই কনানৰ লোক বিলাকৰ বিভাজনৰ ইংগিত দিছিল। কিন্তু মিচৰৰ ফৰেÌণৰ দৰে কনানীয়া সকলৰ অধিকাংশই নিজৰ হৃদয় কঠিন কৰি তুলিছিল আৰু সেইবাবেই সংস্কৃতিৰ সৈতে ইমানেই এক হৈ পৰিছিল যে তেওঁবিলাকৰ সংস্কৃতি ধ্বংস হোৱাৰ অৰ্থ হ’ল তেওঁবিলাককো ধ্বংস কৰা।

`আপোনাৰ নিজৰ চৰিত্ৰ আৰু অভ্যাসৰ কি কি উপাদান আঁতৰাই পেলাব লাগিব আৰু নিঃশেষ কৰিব লাগিব?`