---
title:  মুক্ত সিদ্ধান্ত।
date:   29/10/2025
---

`দ্বিঃ বিৱৰণঃ ২০:১০,১৫-১৮; ১৩:১২-১৮ আৰু যিহোঃ ১০:৪০ পদ পঢ়ক। দ্বিতীয় বিৱৰণত প্ৰকাশ পোৱা যুদ্ধৰ বিধান আৰু ইস্ৰায়েলে এখন মূৰ্ত্তিপূজা কৰা নগৰৰ বিৰুদ্ধে যি যুদ্ধত লিপ্ত হৈছিল, সেই যুদ্ধত সম্পূৰ্ণ ধ্বংসৰ সীমাবদ্ধতা সমূহ বুজিবলৈ আমাক কেনেকৈ সহায় কৰে?`

ইব্ৰী শাস্ত্ৰত যুদ্ধত মানুহৰ ধ্বংস কৰিবলৈ এটা বেলেগ শব্দ ব্যৱহাৰ কৰা হৈছে, সেইটো হ’ল চেৰেম। এই শব্দটোৱে “নিষিদ্ধ”, “অভিশ৫” বা “বিনাশৰ বাবে উৎসৰ্গিত” হোৱাক বুজায়। বেছি ভাগ সময়তে ই মানুহ, প্ৰাণী বা নিজীৰ্ৱ বস্তুক ঈশ্বৰৰ ৰাজ্যৰ এক সম্পূৰ্ণ আৰু অপ্ৰত্যাহাৰ যোগ্য স্থান নির্দ্ধাৰণ কৰে, যিটো যুদ্ধত বেছিভাগ ক্ষেত্ৰতে তেওঁবিলাকৰ ধ্বংস জড়িত হৈ থাকে। যুদ্ধত থকা এটা গোষ্ঠীক সম্পূৰ্ণ ৰূপে নিৰ্মূল কৰা চেৰেমা (বিনাশ)ৰ ধাৰণা আৰু প্ৰথাক দুষ্টতাৰ মহাজাগতিক শক্তিৰ সৈতে যিহোৱাৰ সংঘাত বা যুদ্ধৰ বিষয়ে বুজাৰ প্ৰয়োজন, য’ত তেওঁৰ চৰিত্ৰ আৰু সুনামৰ কথা আহি পৰিছে।

আকৌ, জগতত পাপৰ উত্থানৰ পিছৰে পৰা কোনো নিৰপেক্ষতা নাইঃ এজন লোক হয় ঈশ্বৰৰ পক্ষত নহয় তেওঁৰ বিৰোধী পক্ষত থাকে। এটা পক্ষই জীৱনলৈ, অনন্ত জীৱনলৈ আৰু আনটো পক্ষই মৃত্যু, অনন্ত মৃত্যুলৈ লৈ যায়।

সম্পূৰ্ণ ধ্বংসৰ নিয়মে পাপ আৰু দুষ্টতাৰ বিৰুদ্ধে ঈশ্বৰৰ ধাৰ্মিক সোধ বিচাৰৰ বৰ্ণনা কৰে। ঈশ্বৰে তেওঁৰ সোধ বিচাৰৰ এটা অংশৰ নিবাৰণ তেওঁৰ মনোনীত জাতি আদিৰ ইস্ৰায়েলক অনন্য ভাৱে অৰ্পণ কৰিছিল। ধ্বংসৰ প্ৰতি ভক্তি তেওঁৰ কঠোৰ ঐশ্বৰিক নিয়ন্ত্ৰণৰ অধীনত আছিল, ইতিহাসৰ এটা নিৰ্দিষ্ট সময়, জয়লাভ আৰু এটা নিৰ্দিষ্ট ভৌগলিক অঞ্চল, প্ৰাচীন কনানত সীমাবদ্ধ আছিল। কালিৰ অধ্যয়নত দেখাৰ দৰে যিসকলে ধংবসৰ নিষেধাজ্ঞাৰ অধীনলৈ আহিছিল তেওঁলোকে ঈশ্বৰৰ উদ্দেশ্যৰ বিৰুদ্ধে ধাৰাবাহিক ভাৱে বিদ্ৰোহ কৰিছিল আৰু সেইবোৰক অৱজ্ঞা কৰিছিল, তেওঁলোকে কেতিয়াও অনুতাপ কৰা নাছিল। গতিকে তেওঁলোকক ধ্বংস কৰাৰ ঈশ্বৰৰ সিদ্ধান্ত স্বেচ্ছাচাৰী বা জাতীয়তাবাদীও নাছিল। তদুপৰি ইস্ৰায়েলে যদি কনানীয়া সকলৰ দৰে একে জীৱনÍশলী গ্ৰহণ কৰাৰ সিদ্ধান্ত ল’লেহেঁতেন তেন্তে একে ব্যৱহাৰৰ আশা কৰিব লগা হ’লহেঁতেন (দ্বিতীয় বিৱৰণ ১৩ অধ্যায়ৰ সৈতে তুলনা কৰক)। যদিও এনে লাগে যেন ঈশ্বৰীয় যুদ্ধৰ দুয়োফালে অৱস্থত দলবোৰ পূৰ্ব-নির্দ্ধাৰিত (ইস্ৰায়েল সকলে দেশখনৰ উত্তৰাধিকাৰী হ’ব আৰু কনানীয়া সকলক ধ্বংস কৰিব), তথাপিও এটা দলৰ পৰা আন এটা দললৈ যোৱাৰ সম্ভাৱনা আছে, যিটো আমি ৰাহাব, আকান আৰু গিবিয়নীয়া সকলৰ ক্ষেত্ৰত দেখিবলৈ পাওঁ।

মনুষ্যক ইচ্ছাকৃত ভাৱে সুৰক্ষা দিয়া হোৱা নাছিল বা নিষেধাজ্ঞাৰ অধীনত ৰখা হোৱা নাছিল। যিসকলে যিহোৱাৰ সৈতে সম্পৰ্ক স্থাপন কৰি লাভৱান হৈছিল তেওঁবিলাকে বিদ্ৰোহৰ জৰিয়তে নিজৰ বিশেষ মৰ্যাদা হেৰুৱাব পাৰে আৰু নিষেধাজ্ঞাৰ অধীনত থকাসকলে যিহোৱাৰ কৰ্তৃত্বৰ অধীন হৈ জীয়াই থাকিব পাৰে।

`কনানীয়া সকলে ঈশ্বৰক অৱজ্ঞা কৰাৰ আত্মিক প্ৰভাৱ আজি আমাৰ বাবে কি অৰ্থ প্ৰকাশ কৰে? অৰ্থাৎ আমাৰ মুক্ত সিদ্ধান্তৰ পৰিণতি আমাৰ ব্যক্তিগত ভাৱে কি হ’ব পাৰে?`