---
title:  উচ্চতম ন্যায়াধীশ।
date:   27/10/2025
---

`আদিঃ ১৮:২৫, গীতঃ ৭:১১; ৫০:৬; ৮২:১; ৯৬:১০ আৰু তীমথিঃ ৪:১,৮ পদ। এই পদবোৰে ঈশ্বৰৰ নৈতিক চৰিত্ৰৰ বিষয়ে কি কৈছে? জগতৰ সোধ বিচাৰক হিচাবে ঈশ্বৰৰ ভূমিকাই আমাক কেনেকৈ ঐশ্বৰিক যুদ্ধৰ প্ৰশ্নটো বুজিবলৈ সহায় কৰে?`

ঈশ্বৰৰ পবিত্ৰতা চৰিত্ৰৰ অৰ্থ হ’ল তেওঁ পাপ সহ্য কৰিব নোৱাৰে। তেওঁ ধৈৰ্য ধৰি আছে। কিন্তু পাপে ইয়াৰ অন্তিম পৰিণতি ভোগ কৰিব লাগিব, যিটো হৈছে মৃত্যু (ৰোমীয়াঃ ৬:২৩)। ইস্ৰায়েল বা কনানীয়া সকলৰ মাজত হওঁক, পাপৰ বিৰুদ্ধে যুদ্ধ ঘোষণা কৰা হৈছিল। ইস্ৰায়েলক পবিত্ৰ যুদ্ধত অংশগ্ৰহণ কৰাৰ দ্বাৰা পবিত্ৰ কৰা হোৱা নাছিল, যিদৰে আন জাতিসমূহক পবিত্ৰ কৰা হৈছিল (দ্বিঃ বিৱৰণঃ ৯:৪,৫; ১২:২৯,৩০) তেনেদৰে আনকি যেতিয়া তেওঁলোক তেওঁৰ মনোনীত জাতিৰ বিৰুদ্ধে যিহোৱাৰ সোধ বিচাৰৰ মাধ্যম হৈ পৰিছিল তেতিয়াও। আন প্ৰাচীন পূৰ্ব দেশীয় লোক বিলাকৰ পৰা পৃথক ইস্ৰায়েল সকলে পবিত্ৰ যুদ্ধৰ বিপৰীতমুখী হোৱাৰ অভিজ্ঞতা লাভ কৰিছিল, যেতিয়া ঈশ্বৰে তেওঁলোকৰ বাবে যুদ্ধ কৰা নাছিল কিন্তু তেওঁলোকৰ বিৰুদ্ধে যুদ্ধ কৰিছিল, তেওঁবিলাকৰ শত্ৰুক তেওঁবিলাকৰ বিৰুদ্ধে অত্যাচাৰ কৰিবলৈ দিছিল (যিহোচূৱা ৭ অধ্যায়ৰ সৈতে তুলনা কৰক)। পবিত্ৰ যুদ্ধৰ সমগ্ৰ ধাৰণাটো তেতিয়াহে বুজিব পাৰি যদি ইয়াক বিচাৰকৰ্ত্তা হিচাবে ঈশ্বৰৰ কাৰ্যৰ যোগেদি চোৱা যায়। এইদৰে চালে ইস্ৰায়েলৰ জয়লাভৰ যুদ্ধই সম্পূৰ্ণ বেলেগ চৰিত্ৰ লাভ কৰে। প্ৰাচীন জগতত (আৰু আজিও আমাৰ) ইমান সাধাৰণ আত্মবৃদ্ধিৰ সাম্ৰাজ্যবাদী যুদ্ধৰ বিপৰীতে ইস্ৰায়েল সকলৰ যুদ্ধবোৰৰ উদ্দেশ্য নিজৰ বাবে গৌৰৱ সাধন কৰা নহয় বৰঞ্চ দেশখনত ঈশ্বৰৰ ন্যায় আৰু শান্তি স্থাপন কৰা। গতিকে পবিত্ৰ যুদ্ধৰ ধাৰণাটো বুজি পোৱাৰ মূলতে ঈশ্বৰৰ শাসন আৰু সাৰ্বভৌমত্বৰ ধাৰণাটোৱেই থিয় দিছে।

যোদ্ধা হিচাবে যিহোৱা হৈছে সেইজনা যিয়ে বিচাৰকৰ্ত্তা হিচাবে বিধানৰ শাসন কাৰ্যকৰী, সুস্থিৰ আৰু বজাই ৰখাৰ বাবে প্ৰতিশ্ৰুতিবদ্ধ, যিটো তেওঁৰ চৰিত্ৰৰ প্ৰতিফলন। যোদ্ধা হিচাবে ঈশ্বৰৰ প্ৰতিমূৰ্ত্তি, বিচাৰক আৰু ৰজাৰ দৰে, দৃঢ়তাৰে কয় যে যিহোৱাই তেওঁৰ প্ৰতিষ্ঠিত ব্যৱস্থাৰ বিৰুদ্ধে বিদ্ৰোহ চিৰদিনৰ বাবে সহ্য নকৰে। গতিকে কোনোবাই দৃঢ়তাৰে ক’ব পাৰে যে যিহোৱাৰ কাৰ্যকলাপৰ লক্ষ্য কেতিয়াও যুদ্ধ নহয়, বা জয়লাভ কৰা নহয়, কিন্তু ন্যায় আৰু শান্তিৰ পুনৰ প্ৰতিষ্ঠা কৰাহে। শেষত সোধ বিচাৰ কৰা আৰু যুদ্ধ কৰা বা ন্যায় প্ৰদান কৰাটো একে কথা যদি ঈশ্বৰেই কাৰ্য কৰা বা পদক্ষেপ লোৱাৰ বিষয়বস্তু হয়।

ঈশ্বৰক উৎকোচ দিব নোৱাৰা বা পক্ষপাতিত্বৰ দ্বাৰা প্ৰভাৱিত কৰিব নোৱাৰা এজন ধাৰ্মিক বিচাৰক হিচাবে চিন্তা কৰক। যিজনা ঈশ্বৰে পাপ, অত্যাচাৰ, নিৰ্দোষী সকলৰ দুখ-কষ্ট আৰু নিপীড়িত লোকৰ শোষণক অন্তহীন ভাৱে সহ্য নকৰে, সেইটো কেনেকৈ শুভবাৰ্ত্তাৰ অংশ আৰু ভাগ হ’ব পাৰে?