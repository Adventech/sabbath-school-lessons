---
title:  শান্তিৰ ৰাজকুমাৰ।
date:   30/10/2025
---

`তলৰ শাস্ত্ৰপদ সমূহে ঈশ্বৰে তেওঁৰ লোক সকলৰ বাবে কল্পনা কৰা ভৱিষ্যতৰ বিষয়ে কেনেকৈ বৰ্ণনা কৰিছে? যিচয়াঃ৬০:১৭; হোচেয়াঃ ২:১৮; মীখাঃ ৪:৩।`

যদিও এই সপ্তাহৰ পাঠটোৰ মূল কেন্দ্ৰবিন্দু হৈছে পুৰণি নিয়মৰ ঈশ্বৰৰ আজ্ঞা আৰু সহায়ক যুদ্ধসমূহ, আমি পুৰণি নিয়মৰ ভাৱবাণী মূলক লেখনী সমূহৰ আন এটা উল্লেখযোগ্য বিষয়বস্তুৰ উপস্থিতি উল্লেখ কৰাটো প্ৰয়োজন; শান্তিপূৰ্ণ মচিহা দিনৰ ভৱিষ্যতৰ দৃষ্টিভংগী। মচীহাক “শান্তিৰ ৰাজকুমাৰ” হিচাবে চিত্ৰিত কৰা হৈছে (যিচয়াঃ ৯:৬)। তেওঁ শান্তিৰ আধিপত্য থকা এখন ৰাজ্যৰ সূচনা কৰিব, য’ত সিংহ আৰু মেৰ পোৱালীয়ে একেলগে থাকিব (যিচয়াঃ ১১:১-৮), য’ত কোনো ধ্বংস বা দুখ নাপাব (যিচয়াঃ ১১:৯) আৰু য’ত শান্তিয়ে শাসন কৰিব (যিচয়াঃ ৬০:১৭) আৰু নদীৰ দৰে বৈ যাব (যিচয়াঃ ৬৬:১২)।

`২ ৰাজাঃ ৬:১৬-২৩ পদ পঢ়ক। এই কাহিনীয়ে ঈশ্বৰৰ লোক আৰু মনুষ্যৰ বাবে তেওঁৰ গভীৰ উদ্দেশ্যৰ বিষয়ে কি অন্তৰ্দৃষ্টি প্ৰদান কৰে?`

ইলীচাৰ যোগেদি অৰামীয়াৰ সৈন্য বিলাকক খাবলৈ দিয়াৰ কাহিনীটো বিবেচনা কৰক। হত্যা কৰাৰ পৰিবৰ্তে (২ ৰাজাঃ ৬:২২), তেওঁ তেওঁবিলাকক সৰ্বোচ্চ আদৰ্শৰ শান্তি প্ৰদৰ্শন কৰিছিল, যিটো সদায় তেওঁৰ লোক বিলাকৰ প্ৰতি ঈশ্বৰৰ আকাংক্ষা হৈ আহিছে। এই কথাটো আমোদজনক যে ইলীচাই শত্ৰুক আগুৰি থকা সৈন্য বাহিনীৰ শ্ৰেষ্ঠত্বৰ বিষয়ে সম্পূৰ্ণ ৰূপে সচেতন আছিল (২ ৰাজাঃ ৬:১৭)। ঈশ্বৰ মহাজাগতিক সংঘাত বা যুদ্ধত জড়িত হৈ আছে যিয়ে আমাৰ গ্ৰহটোকো প্ৰভাৱিত কৰিছে, উদ্ধাৰৰ অন্তিম লক্ষ্যটো অনন্তকালৰ বিবাদ বা আনকি দাসত্বৰ বাবে শত্ৰুক অনন্ত কালৰ বাবে বশ কৰা নহয়, কিন্তু অনন্তকালৰ বাবে শান্তি প্ৰদান কৰা। হিংসাই যেনেকৈ হিংসাৰ জন্ম দিয়ে (মথিঃ ২৬:৫২)। শান্তিয়ে শান্তিৰ জন্ম দিয়ে। কাহিনীটোৰ সামৰণিত এইদৰে কোৱা হৈছে যে “অৰামীয়া সৈন্যদল ইস্ৰায়েল দেশলৈ আৰু নাহিল” (২ ৰাজাঃ ৬:২৩)।

আমি যীচুক অনুসৰণ কৰিবলৈ বিচাৰি, শান্তিৰ প্ৰতিনিধিত্ব হ’ব পৰা সকলো উপায়ৰ বিষয়ে চিন্তা কৰক। বৰ্তমান আপোনাৰ জীৱনটোৰ বিষয়ে কি ক’ব? আপুনি যিকোনো বিবাদৰ সন্মুখীন হ’ব পাৰে, কিন্তু আপুনি কি কি দিশত বিবাদৰ পৰিবৰ্তে শান্তিৰ কাৰক হ’ব পাৰিব?