---
title:  যোবেল বছৰ।
date:   26/11/2025
---

ঈশ্বৰৰ লোক হিচাবে ইস্ৰায়েলৰ অস্তিত্বৰ বাবে এই দেশখন ইমানেই মুখ্য আছিল যে ইয়াক সামগ্ৰিক ভাৱে ভাগ কৰিব পৰা নগ’ল। ইয়াক কেইজনমান আগশাৰীৰ অভিজাত শ্ৰেণীৰ দখলত নহ’বলৈ গোষ্ঠী, বংশ আৰু পৰিয়ালৰ দ্বাৰা বিভক্ত কৰিব লগীয়া হৈছিল । (গণনাঃ ৩৪:১৩-১৮)।

`লেবীয়াঃ ২৫:১-৫, ৮-১৩ পদ পঢ়ক। বিশ্ৰামবাৰ আৰু যোবেল বছৰৰ উদ্দেশ্য কি আছিল?`

মিচৰৰ বিপৰীতে, য’ত নাগৰিকে মিয়মিতভাৱে নিজৰ দেশ হেৰুৱাই ফৰৌণৰ দাস হৈ পৰিছিল, ইস্ৰায়েল সকলৰ বাবে ঈশ্বৰৰ উদ্দেশ্য আছিল যে তেওঁলোকে কেতিয়াও অনিৰ্দিষ্ট কালৰ বাবে যাতে বঞ্চিত নহয়। প্ৰথমে যিটো বংশ আৰু পৰিয়ালক ভাগ দিয়া হৈছিল, সেই বংশ আৰু পৰিয়ালৰ বাহিৰৰ কোনোৱেই সেই মাটিৰ গৰাকী হ’ব নোৱাৰে। আচলতে ঈশ্বৰৰ ব্যৱস্থা অনুসৰি সেই মাটি প্ৰকৃত অৰ্থত কেতিয়াও বিক্ৰী কৰিব নোৱাৰে; পৰৱত্তী যোবেল বছৰ বাকী থকা বছৰ হিচাবে নির্দ্ধাৰিত মূল্য অনুসৰিহে ইয়াক অধিকাৰ কৰিব পাৰ গৈছিল। গতিকে, যিজন ব্যক্তিয়ে নিজৰ পূৰ্বপুৰুষৰ মাটি বিক্ৰী কৰিছিল, তেওঁৰ আত্মীয় সকলৰ কৰ্ত্তব্য আছিল যে তেওঁলোকে যোৱেল বছৰৰ আগেতই সেই মাটি মুক্ত কৰিব লাগিব (লেবীয়াঃ ২৫:২৫)।

মাটিৰ ভাগ কৰা অংশ ঈশ্বৰৰ হৃদয়ৰ খিৰিকি হৈ পৰে। আমাৰ স্বর্গীয় পিতৃ হিচাবে তেওঁ বিচাৰে যে তেওঁৰ সন্তান বিলাকে দৰিদ্ৰ লোক বিলাকৰ প্ৰতি উদাৰ হোৱা আৰু প্ৰতি সপ্তম বছৰৰ মূৰে মূৰে তেওঁলোকৰ মাটিয়ে তেওঁলোকক আহাৰ যোগান ধৰিবলৈ দিয়ক। বিশ্ৰাম বছৰটোৱে বিশ্ৰামদিনৰ আজ্ঞাৰ নীতিক বৃহৎ পৰিসৰত প্ৰয়োগ কৰিছিল। কঠোৰ পৰিশ্ৰমক মূল্য দিয়া আৰু উৎসাহিত কৰাৰ উপৰিও মাটিৰ মালিকীস্বত্ত্বই আৰ্থিক প্ৰত্যাহ্বানৰ সন্মুখীন হোৱা সকলক সন্মান আৰু দয়া কৰাৰ প্ৰয়োজন।

মাটিৰ মালিকীস্বত্বৰ আইনখনে প্ৰতিজন ইস্ৰায়েলীক উত্তৰাধিকাৰী বা স্ব-প্ৰৰোচিত অত্যাচাৰী পৰিস্থতিৰ পৰা মুক্ত হোৱাৰ সুযোগ প্ৰদান কৰিছিল আৰু জীৱনৰ নতুন আৰম্ভণি কৰিব পাৰিছিল। মূলতঃ এইটোৱেই হৈছে শুভবাৰ্ত্তাৰ মূল উদ্দেশ্যঃ ধনী আৰু দুখীয়া, নিয়োগকৰ্ত্তা আৰু কৰ্মচাৰী, বিশেষ সুবিধাপ্ৰাপ্ত আৰু অসুবিধাগ্ৰস্তৰ মাজৰ পাৰ্থক্য মচি পেলোৱা ঈশ্বৰৰ অনুগ্ৰহৰ আমাৰ সম্পূৰ্ণ প্ৰয়োজনীয়তাক স্বীকাৰ কৰি আমাক সকলোকে সমান স্তৰত ৰখা।

দুৰ্ভাগ্যজনক ভাৱে ইস্ৰায়েলে ঈশ্বৰে নির্দ্ধাৰণ কৰা মানদণ্ড ৰক্ষা কৰাত অৱহেলা কৰিলে আৰু কেইবাশতিকাৰ পিছত অধিকাৰ কৰা মাটি মুক্ত কৰাৰ সতৰ্কবাণী সিদ্ধ হ’ল (২ বংশাৱলীঃ ৩৬:২০,২১)।

ইস্ৰায়েল সকলৰ মাটি ভাগ কৰা আৰু বিশ্ৰাম বছৰৰ নীতিসমূহ আমাক কেনেকৈ সোঁৱৰাই দিব পাৰে যে ঈশ্বৰৰ দৃষ্টিত আমি সকলোৱে সমান? বহু সমাজত জুৰুলা কৰা উপভোক্তবাদ শোষণ মূলক, দুষ্ট চক্ৰবোৰক বিশ্ৰামবাৰে আমাক কেনেকৈ “নাই” বুলি ক’বলৈ সহায় কৰিব পাৰে?