---
title:  দেশখনক পুনৰুদ্ধাৰ কৰা।
date:   27/11/2025
---

`যিৰিঃ ২৪:৬; ৩১:১৬; যিহিঃ ১১:১৭; ২৮:২৫ আৰু যিহিঃ ৩৭:১৪,২৫ পদ পঢ়ক। ইস্ৰায়েলে প্ৰতিজ্ঞাৰ দেশলৈ ঘূৰি অহাৰ বিষয়ে ঈশ্বৰৰ কি প্ৰতিজ্ঞা আছিল আৰু সেয়া কেনেকৈ সিদ্ধ হ’ল?`

বাবিলৰ বন্দীত্বৰ সময়ত ইস্ৰায়েল সকলে কেৱল অস্তিত্বহীন হোৱাৰ দুখজনক বাস্তৱতাই নহয়, এই প্ৰতিজ্ঞাও অনুভৱ কৰিছিল যে ঈশ্বৰৰ সৈতে তেওঁলোকৰ সম্পৰ্ক যদিও দেশখনৰ প্ৰতিজ্ঞাৰ দ্বাৰা সুনিৰ্দিষ্ট হৈ পৰিছিল, তথাপিও দেশখনৰ অধিকাৰী হোৱাৰ চৰ্ত নাছিল আৰু ইয়াৰ মাজতে সীমাবদ্ধ নাছিল। যেতিয়া ইস্ৰায়েল সকলে নিজৰ পাপ স্বীকাৰ কৰিলে, অনুতাপ কৰিলে আৰু সকলো হৃদয়েৰে সৈতে প্ৰভুক বিচাৰিলে তেতিয়া ঈশ্বৰে পুনৰ নিজৰ প্ৰতিজ্ঞা পূৰণ কৰিলে, আৰু তেওঁলোকৰ পুনৰুদ্ধাৰৰ চিন হিচাবে তেওঁলোকক নিজৰ দেশলৈ ঘূৰাই আনিলে। অৰ্থাৎ তেওঁলোক দেশত নথকা সময়তো তেওঁ তেতিয়াও তেওঁলোকৰ ঈশ্বৰ আছিল।

কিন্তু ইস্ৰায়েলে চিৰদিনৰ বাবে দেশখনৰ অধিকাৰী হ’ব বুলি কৰা প্ৰতিজ্ঞাটো যেনেকৈ চৰ্তসাপেক্ষে আছিল (দ্বিঃ বিৱৰণঃ ২৮:৬৩,৬৪; যিহোঃ ২৩:১৩,১৫; ১ ৰাজাঃ ৯:৭; ২ ৰাজাঃ ১৭:২৩; যিৰিঃ ১২:১০-১২), তেনেকৈয়ে বন্দীত্বৰ পিছত ইস্ৰায়েলক দেশখনত পুনৰ বসতি স্থাপন আৰু সমৃদ্ধিশালী কৰাৰ প্ৰতিজ্ঞাও আছিল। একে সময়তে পুৰণি নিয়মৰ ভাৱবাদী সকলে ভৱিষ্যতে দায়ুদৰ ৰজাই পুনৰুদ্ধাৰৰ কথা আঙুলিয়াই দিছিল (যিচয়াঃ ৯:৬,৭; জখৰীয়াঃ ৯:৯,১৬)। এই প্ৰতিজ্ঞা যীচুখ্ৰীষ্টৰ জীৱন, মৃত্যু আৰু পুনৰুত্থানত সিদ্ধ হৈছিল, যাৰ দ্বাৰা প্ৰাচীন ইস্ৰায়েলৰ বাবে দিয়া সকলো প্ৰতিজ্ঞা সিদ্ধ হয়।

নতুন নিয়মত প্ৰতিজ্ঞাৰ দেশৰ বিষয়ে প্ৰত্যক্ষভাৱে উল্লেখ কৰা হোৱা নাই, কিন্তু আমাক কোৱা হৈছে যে ঈশ্বৰৰ প্ৰতিজ্ঞাসমূহে যীচুখ্ৰীষ্টত আৰু যীচু খ্ৰীষ্টৰ দ্বাৰাই সিদ্ধ হৈছে (২ কৰিন্থীয়াঃ ১:২০; ৰোমীয়াঃ ১৫:৮)। এইদৰে খ্ৰীষ্টৰ পোহৰত দেশখনৰ পুনৰ ব্যাখ্যা কৰা হৈছে, আৰু এইটো ঈশ্বৰে তেওঁৰ বিশ্বাসী লোক সকলক ইয়াত আৰু এতিয়া (ইফিঃ ২:৬) আৰু পৰৱত্তী সময়ত দিবলৈ ব্যৱস্থা কৰা আত্মিক আশীৰ্বাদৰ প্ৰতীক হৈ পৰে।

দেশখনত বিশ্ৰাম, প্ৰচুৰতা আৰু কল্যাণৰ ঐশ্বৰিক প্ৰতিজ্ঞাৰ অন্তিম পূৰ্ণতা নতুন পৃথিৱীত হ’ব, যিটো পাপ আৰু ইয়াৰ পৰিণতিৰ পৰা মুক্ত হ’ব। সেই অৰ্থত খ্ৰীষ্টিয়ান হিচাবে আমাৰ আশা খ্ৰীষ্টৰ প্ৰতিজ্ঞাৰ ওপৰত ভিত্তি কৰি গঢ় লৈ উঠিছে যে তেওঁ পুনৰাই আহিব, আৰু স্বৰ্গত এহেজাৰ বছৰৰ পিছত নতুন পৃথিৱীত তেওঁৰ অনন্তকালৰ ৰাজ্য স্থাপন কৰিব। এইটোৱেই হ’ব দেশখনৰ বিষয়ে দিয়া সকলো প্ৰতিজ্ঞাৰ অন্তিমবাৰৰ বাবে সিদ্ধ হোৱা।

`যোহনঃ ১৪:১-৩, তীতঃ ২:১৩ আৰু প্ৰঃ বাক্যঃ ২১:১-৩ পদ পঢ়ক। ইয়াত এই পদবোৰত আমাৰ বাবে কি অন্তিম আশা পোৱা যায় আৰু যীচুৰ মৃত্যুৱে আমাক এই আশা সিদ্ধ হোৱাৰ নিশ্চয়তা কিয় দিছে?`