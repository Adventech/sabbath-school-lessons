---
title:  দান হিচাবে পোৱা দেশখন।
date:   24/11/2025
---

`যাত্ৰাঃ ৩:৮; লেবীয়াঃ ২০:২২; লেবীয়াঃ ২৫:২৩; গণনাঃ ১৩:২৭; দ্বিঃ বিৱৰণঃ ৪:১,২৫,২৬; ৬:৩; আৰু গীতমালাঃ ২৪:১ পদ। ঈশ্বৰ, ইস্ৰায়েলসকল আৰু প্ৰতিজ্ঞাৰ দেশৰ মাজত কি বিশেষ সম্পৰ্ক আছিল?`

অতি মৌলিক স্তৰত ভূমি অথবা দেশে এটা জাতিক ভৌতিক বা শাৰীৰিক পৰিচয় প্ৰদান কৰে। জাতিটোৰ স্থান নিৰ্ণয় কৰাৰ যোগেদি জাতিটোৰ বৃত্তি বা কাম আৰু জীৱনÍশলীও নির্দ্ধাৰণ কৰে। দাসবোৰ শিপা নোহোৱাৰ দৰে আছিল আৰু ক’তো তেওঁবিলাকৰ অস্তিত্ব নাছিল ; বেলেগ কোনোবাই তেওঁবিলাকৰ কামৰ ফল ভোগ কৰিছিল। মাটি থকাৰ অৰ্থ আছিল স্বাধীনতা। মনোনীত লোক সকলৰ পৰিচয় তেওঁবিলাকৰ দেশত বাস কৰাৰ সৈতে শক্তিশাৰী ভাৱে জড়িত আছিল।

ঈশ্বৰ, ইস্ৰায়েল সকল আৰু দেশখনৰ মাজত এক বিশেষ সম্পৰ্ক আছিল। ইস্ৰায়েলে ঈশ্বৰৰ পৰা দেশখন দান হিচাবে লাভ কৰিছিল, অবিচ্ছেদ্য অধিকাৰ হিচাবে নহয়। মনোনীত লোক সকলে যেতিয়ালৈকে যিহোৱাৰ সৈতে নিয়মৰ সম্পৰ্কত আছিল আৰু নিয়মটিৰ নিয়মবোৰক সন্মান কৰিছিল তেতিয়ালৈকে দেশখনৰ গৰাকী হ’ব পাৰিছিল। অৰ্থাৎ ঈশ্বৰৰ আশীৰ্বাদ অবিহনে তেওঁলোকৰ হাতত সেই দেশ আৰু ইয়াৰ আশীৰ্বাদ নাথাকিলেহেঁতেন।

একে সময়তে এইটো সঁচা যে দেশখনে এনে এক দৃষ্টিকোণ প্ৰদান কৰিছিল যাৰ দ্বাৰা ইস্ৰায়েলে ঈশ্বৰক ভালদৰে বুজিব পাৰিছিল। দেশখনত বাস কৰাৰ যোগেদি তেওঁবিলাকক সদায় এজনা বিশ্বাসী, প্ৰতিজ্ঞা সিদ্ধ কৰা আৰু বিশ্বাসযোগ্য ঈশ্বৰৰ কথা সোঁৱৰণ কৰোৱা হ’ব। ঈশ্বৰৰ পদক্ষেপ লোৱাৰ অবিহনে দেশখন বা ইস্ৰায়েলৰ কোনোটোৱেই অস্তিত্ব নাথাকিলেহেঁতেন, যিজনা তেওঁবিলাকৰ অস্তিত্বৰ উৎস আৰু ভেটি আছিল। ইস্ৰায়েল সকল মিচৰত থকাৰ সময়ত নীল নদী আৰু জলসিঞ্চন ব্যৱস্থাৰ লগেত কঠোৰ পৰিশ্ৰম আৰু তেওঁলোকৰ জীৱিকাৰ বাবে প্ৰয়োজনীয় শস্যৰ যোগান ধৰিছিল। কনান দেশ বেলেগ আছিল। তেওঁবিলাকে শস্যৰ প্ৰচুৰতাৰ বাবে বৰষুণৰ ওপৰত নিৰ্ভৰ কৰিব লগা হৈছিল আৰু বতৰ নিয়ন্ত্ৰণ কেৱল ঈশ্বৰেই কৰিব পাৰিছিল। এইদৰে দেশখনে ইস্ৰায়েলক ঈশ্বৰৰ ওপৰত অহৰহ নিৰ্ভৰশীলতাৰ কথা সোঁৱৰাই দিয়ে।

ইস্ৰায়েলে যদিও সেই দেশখন যিহোৱাৰ পৰা দান হিচাবে লাভ কৰিছিল, তথাপিও প্ৰকৃত অৰ্থত, ঈশ্বৰ নিজেই গৰাকী হৈয়েই থাকিল। সমগ্ৰ পৃথিৱীৰ প্ৰকৃত মালিক হিচাবে (গীতঃ ২৪:১)। যিহোৱাৰ দেশ ইস্ৰায়েলৰ হাতত অৰ্পণ কৰা বা কাঢ়ি লোৱাৰ অধিকাৰ আছে। যদি ঈশ্বৰ সেই দেশৰ মালিক, ইস্ৰায়েল আৰু বৃদ্ধি পোৱাৰ দ্বাৰা, সকলো মানুহ অচিনাকি আৰু প্ৰবাসী বা আধুনিক পৰিভাষাত, আমি সকলোৱে তেওঁৰ দেশযপৃথিৱীত ঈশ্বৰৰ দীৰ্ঘদিনীয়া অতিথি।

`১ পিতৰঃ ২:১১ আৰু ইব্ৰীঃ ১১:৯-১৩ পদৰ মতে যিখন নগৰৰ নক্সা বনাওঁতা আৰু নিৰ্মাতা স্বয়ং ঈশ্বৰ, সেই নগৰলৈ আগ্ৰহী এজন অচিনাকি আৰু প্ৰৱাসী হিচাবে জীয়াই থকাটোৱে আপোনাৰ বাবে ব্যক্তিগত ভাৱে কি অৰ্থ প্ৰকাশ কৰে?`