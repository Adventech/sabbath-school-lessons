---
title:  প্ৰতিজ্ঞাৰ উত্তৰাধিকাৰী, আশা কৰা বন্দীয়াৰ
date:   22/11/2025
---

### এই সপ্তাহৰ অধ্যয়ন পাঠঃ

আদিঃ ৩:১৭-২৪; দ্বিতীয় বিৱৰণঃ ৬:৩; যিহোঃ ১৩:১-৭; ইব্ৰীঃ ১২:২৮; লেবীয়াঃ ২৫:১-৫, ৮-১৩; যিহিঃ ৩৭:১৪,২৫ পদ।

> <p>মুখস্থ পদ</p>
> “হে আশা কৰা বন্দীয়াৰ বিলাক, তোমালোকে উলটি দৃঢ় দুৰ্গলৈ আহাঁ ; মই আজিয়েই প্ৰকাশ কৰিছো, যে মই তোমাক দুগুণ মঙ্গল দান কৰিম” (জখৰীয়াঃ ৯:১২)।

যিহোচূৱাঃ ১৩-২১ অধ্যায়ত ইস্ৰায়েলৰ গোষ্ঠী সমূহৰ আৱন্টিত ভূমিৰ কিছু অংশ চিত্ৰিত কৰা সীমা চিহ্নিতকাৰীৰ এখন ভৌগোলিক দীঘলীয়া তালিকা আছে। এতিয়াৰ লোক বিলাকৰ বাবে এই তালিকাবোৰ অপ্ৰাসংগিক যেন লাগিব পাৰে। কিন্তু এই তালিকাসমূহ প্ৰতিজ্ঞা দেশৰ বিষয়ে ধৰ্মতত্ত্বৰ ওপৰত ভিত্তি কৰি প্ৰস্তুত কৰা হৈছিল যিটো আজি আমাৰ বাবে তাৎপৰ্যপূৰ্ণ। এই সুনিৰ্দিষ্ট তালিকাবোৰৰ জৰিয়তে ঈশ্বৰে ইস্ৰায়েল সকলক শিকাব বিচাৰিছিল যে দেশখন এটা সপোন নহয়। তেওঁবিলাকক অতি স্পষ্টভাৱে, লেখ কৰিব পৰাকৈ প্ৰতিজ্ঞা কৰা হৈছিল। কিন্তু সেই প্ৰতিজ্ঞাৰ ওপৰত কাৰ্য কৰি তেওঁবিলাকে সেই প্ৰতিজ্ঞা বাস্তৱত পৰিণত কৰিব লগা হৈছিল।

সেইটো সঁচা, ঈশ্বৰে তেওঁবিলাকক উত্তৰাধিকাৰ হিচাবে দেশ দিবলৈ ওলাইছিল ; এইটো এটা উপহাৰ আছিল, যিটো তেওঁ তেওঁবিলাকৰ পিতৃ-মাতৃক যি প্ৰতিজ্ঞা কৰিছিল, সেই কথা পূৰণ কৰাৰ বাবে এইটো কৰা হৈছিল। “চোৱা, মই সেই দেশ তোমালোকৰ আগত ৰাখিËছাঁ ; তোমালোকৰ ওপৰ-পিতৃ অব্ৰাহামক, ইচহাকক, যাকোবক আৰু তেওঁবিলাকৰ ভাবী বংশকো যি দেশ দিবলৈ যিহোৱাই সেই ওপৰ-পিতৃ বিলাকৰ আগত শপত কৰিছিল, তোমালোকে সেই দেশত সোমাই তাক অধিকাৰ কৰা” (দ্বিঃ বিৱৰণঃ ১:৮)। কিন্তু হয়, তেওঁবিলাকৰো নিজৰ ভূমিকা আছিল।

এই সপ্তাহত আমি প্ৰতিজ্ঞা দেশৰ সৈতে জড়িত কিছুমান ধৰ্মতত্ত্বৰ ধাৰণা আৰু যীচুত পোৱা সকলো প্ৰতিজ্ঞা দাবী কৰা সকলৰ বাবে ইয়াৰ আত্মিক প্ৰভাৱ সমূহৰ বিষয়ে চাম।