---
title:  দেশখনৰ প্ৰত্যাহ্বান।
date:   25/11/2025
---

`যিহোঃ ১৩:১-৭পঢ়ক। যদিও কনান দেশ ঈশ্বৰৰ পৰা পোৱা দান আছিল, তথাপিও ইয়াৰ অধিকাৰী হোৱাৰ লগে লগে কি প্ৰত্যাহ্বান আহিছিল?`

যুগ যুগ ধৰি ইস্ৰায়েল সকলে দাস হিচাবে নিৰ্বাহ কৰি থকাৰ কথা সোঁৱৰণ কৰিলে দেখা যায় যে তেওঁবিলাকৰ সামৰিক দক্ষতা দেশ জয় কৰিবলৈ যথেষ্ট নাছিল। আনকি তেওঁবিলাকৰ দাস প্ৰভু , মিচৰীয়া সকলেও নিজৰ দক্ষ আৰু সুসজ্জিত সৈন্য বাহিনীৰে ইয়াক স্থায়ী ভাৱে অধিকাৰ কৰিবলৈ সক্ষম নহ’লহেঁতেন। দেৱালযুক্ত নগৰবোৰ অতি শক্তিশালী হোৱাৰ বাবে মিচৰীয়া সকলে কেতিয়াও কনানক সম্পূৰ্ণৰূপে জয় কৰিব পৰা নাছিল। এতিয়া পূৰ্বৰ দাসৰ এটা জাতিক কোৱা হৈছে যে তেওঁবিলাকৰ পূৰ্বৰ গৰাকী সকলে অধিকাৰ কৰিব নোৱাৰ দেশ এখন জয় কৰক। যদি তেওঁবিলাকে কেতিয়াবা সেই দেশখনৰ অধিকাৰী হ’ব বিচাৰে, তেন্তে সেয়া কেৱল ঈশ্বৰৰ অনুগ্ৰহৰ দ্বাৰাহে হ’ব পাৰিব, নিজৰ প্ৰচেষ্টাৰ দ্বাৰা নহয়।

যিহোচূৱা ১৩১ পৰা ২১ অধ্যায়লৈকে ইস্ৰায়েলৰ বিভিন্ন গোষ্ঠীক দেশ ভাগ কৰি দিয়াৰ বিষয়ে আলোচনা কৰা হৈছে। এই আৱKI×নে ইস্ৰায়েলক কেৱল কি ভাগ কৰা হৈছে সেই কথাই নহয়, সেই দেশখনৰ ভিতৰত এতিয়াও কি কি অধিকাৰ কৰিব লাগিব সেই কথাও কয়। ঈশ্বৰে তেওঁবিলাকক উত্তৰাধিকাৰ হিচাবে দিয়া দেশত ইস্ৰায়েল সকলে নিৰাপদে বাস কৰিব পাৰে। তেওঁবিলাক ঈশ্বৰৰ মালিকানাধীন দেশৰ সঠিক আৰু বৈধ ভাড়াতীয়া। তথাপিও ঈশ্বৰৰ ব্যৱস্থাৰ সৈতে মানুহৰ সঁহাৰিৰ মিল থাকিব লাগিব। পুস্তকখনৰ প্ৰথমার্দ্ধত দেখুওৱা হৈছে যে কেনেকৈ ঈশ্বৰে কনানীয়া সকলক দেশখন জয় কৰি তেওঁবিলাকক দিছিল ; দ্বিতীয়তে ইস্ৰায়েলে কেনেকৈ দেশখনত বসতি স্থাপন কৰিলে সেই বিষয়ে প্ৰতিবেদন দিয়া হৈছে। বিজয়ৰ এই জটিলতাই আমাৰ পৰিত্ৰাণৰ গতিশীলতাক বুজাইছে। ইস্ৰায়েলৰ দৰে আমিও আমাৰ পৰিত্ৰাণ লাভ কৰিবলৈ একো কৰিব নোৱাৰো (ইফিঃ ২:৮,৯)। এইটো এক দান, ঠিক যেনেকৈ দেশখন ইস্ৰায়েলৰ বাবে ঈশ্বৰৰ দান আছিল, তেওঁৰ সৈতে তেওঁলোকৰ নিয়মৰ সম্পৰ্কৰ ওপৰত ভিত্তি কৰি দান কৰিছিল। এইটো নিশ্চিত ভাৱে তেওঁলোকৰ যোগ্যতাৰ ওপৰত ভিত্তি কৰি কৰা হোৱা নাছিল (দ্বিঃ বিৱৰণঃ ৯:৫)।

কিন্তু ইস্ৰায়েল সকলে ঈশ্বৰৰ দেশত বাস কৰাৰ লগেত সকলো দায়িত্ব পালন কৰিব লগা হৈছিল ; ঠিক যেনেকৈ আমি ঈশ্বৰৰ ৰাজ্যৰ নাগৰিক হোৱাৰ প্ৰয়োজনীয়তাৰ বাবে প্ৰেমেৰে আজ্ঞা পালন কৰি আমাৰ শুচিকৰণৰ প্ৰক্ৰিয়াটোৰ মাজেৰে পাৰ হ’বলগীয়া হৈছিল। যদিও একে কথা নহয়, তথাপি তেওঁলোকক অনুগ্ৰহৰ দ্বাৰা দেশখন দিয়া আৰু আমাক অনুগ্ৰহৰ দ্বাৰা পৰিত্ৰাণ পোৱাৰ মাজৰ সমান্তৰালতা যথেষ্ট ওচৰ। আমাক এটা আচৰিত দান দিয়া হৈছে, কিন্তু সাৱধান নহ’লে আমি অধিকাৰ কৰিব নোৱাৰিম।

`আমি খ্ৰীষ্টিয়ান সকলে প্ৰতিজ্ঞাৰ দেশ অধিকাৰ কৰাৰ সৈতে জড়িত প্ৰত্যাহ্বান সমূহ কেনেকৈ সন্মুখীন হওঁ? ফিলিঃ ২:১২, ইব্ৰীঃ ১২:২৮ পদ।`