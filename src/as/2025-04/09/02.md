---
title:  এদন আৰু কনান।
date:   23/11/2025
---

`আদিঃ ২:১৫; আৰু আদিঃ ৩:১৭-২৪ পদ পঢ়ক। প্ৰথম মনুষ্য দম্পতিৰ থকাৰ স্থানৰ ক্ষেত্ৰত পতনৰ পৰিণতি কি আছিল?`

সৃষ্টিৰ সময়ত ঈশ্বৰে আদম আৰু হৱাক সকলো পৰিপূৰ্ণতা আৰু সৌন্দৰ্যক সামৰি লোৱা এক নিখুঁত পৰিবেশত নিৰ্মাণ কৰিছিল। প্ৰথম মনুষ্য দম্পতিয়ে তেওঁলোকৰ সৃষ্টিকৰ্ত্তাক তেওঁলোকৰ সকলো শাৰীৰিক প্ৰয়োজনীয়তা পূৰণ কৰিব পৰা এক মনোমোহা বাসস্থানৰ পৰিবেশত লগ পাইছিল। ঈশ্বৰৰ কথিত বাক্যৰ উপৰিও এদন বাৰীয়ে এটা শিক্ষণ কেন্দ্ৰ হিচাপে কাম কৰিছিল য’ত আদম আৰু হৱাই ঈশ্বৰৰ চৰিত্ৰ আৰু তেওঁলোকৰ বাবে তেওঁ ব্যৱস্থা কৰা জীৱনৰ বিষয়ে এক উল্লেখযোগ্য অন্তর্দৃষ্টি লাভ কৰিছিল। গতিকে যেতিয়া তেওঁবিলাকে নিজৰ সৃষ্টিকৰ্ত্তাৰ সৈতে থকাৰ ভাৰষাৰ সম্পৰ্ক ভাঙি পেলালে, তেতিয়া এদন বাগিচাৰ সৈতেও তেওঁলোকৰ সম্পৰ্ক সলনি হ’ল আৰু ভংগ হোৱা সম্পৰ্কৰ চিন হিচাবে তেওঁলোকে বাৰীখন এৰিবলগীয়া হ’ল। ঈশ্বৰে দিয়া ঠাইখন হেৰুৱাই পেলালে। এইদৰে এদন বাৰীখন অনেক জীৱনৰ প্ৰতীক হৈ পৰিল আৰু আমি প্ৰতিজ্ঞাৰ দেশৰ বিষয়বস্তুত ইয়াৰ উদ্দেশ্য সমূহ পুনৰ আৱিষ্কাৰ কৰিম।

`পূৰ্বপুৰুষ সকলে দেশখনৰ প্ৰতিজ্ঞা কেনেদৰে অনুভৱ কৰিছিল? (আদিঃ ১৩:১৪,১৫; ২৬:৩,২৪; ২৮:১৩)। আপুনি কি ভাৱে যে আমি এডভেন্টিষ্ট হিচাবে প্ৰতিজ্ঞাৰ উত্তৰাধিকাৰী হিচাবে জীয়াই থকাৰ অৰ্থ কি? (ইব্ৰীঃ ৬:১১-১৫)।`

ঈশ্বৰে অব্ৰাহামক দেখুওৱা দেশখনত তেওঁ প্ৰৱেশ কৰাৰ লগে লগে বিশ্বাসৰ দ্বাৰাই সেই দেশখন তেওঁৰ আৰু তেওঁৰ বংশধৰ সকলৰ বাবে প্ৰতিজ্ঞাৰ দেশ হৈ পৰিল। ৪০০ বছৰ ধৰি এইটো প্ৰতিজ্ঞাৰ দেশ হৈয়েই থাকিল। পূৰ্বপুৰুষ সকল প্ৰকৃততে মাটিৰ গৰাকী নাছিল ; এইটো তেওঁলোকৰ নাছিল যাৰ বাবে তেওঁবিলাকে নিজৰ সন্তান বিলাকক উত্তৰাধিকাৰ হিচাবে দিব নোৱাৰিছিল। কিন্তু এইটো ঈশ্বৰৰ আছিল, যেনেকৈ এদন বাৰীখন তেওঁৰ আছিল। যিহেতু আদম আৰু হৱাই এদন বাৰীখনৰ অধিকাৰী হোৱা কোনো কাম কৰা নাছিল, তেনেদৰে ইস্ৰায়েলেও দেশখনৰ যোগ্য হ’বলৈ একো বৰঙণি দিয়া নাছিল। প্ৰতিজ্ঞাৰ দেশখন আছিল ঈশ্বৰৰ উদ্যোগৰ ওপৰত ভিত্তি কৰি দিয়া উপহাৰ। ইস্ৰায়েলৰ কোনো স্বাভাৱিক অধিকাৰ নাছিল বা দেশখনৰ গৰাকী হোৱাৰ দাবী নাছিল (দ্বিঃ বিৱৰণঃ ৯:৪-৬) ; ঈশ্বৰৰ অনুগ্ৰহতহে তেওঁলোকে ইয়াক লাভ কৰিব পাৰিছিল।

প্ৰতিজ্ঞা পূৰণ নোহোৱালৈকে আদিপুৰুষ সকল উত্তৰাধিকাৰী হ’ল আৰু আমি খ্ৰীষ্টৰ অনুগামী হিচাবে অধিক উত্তম প্ৰতিজ্ঞাৰ উত্তৰাধিকাৰী হৈছো (ইব্ৰীঃ ৮:৬) আৰু যিবোৰ পূৰণ হ’ব যদি আমি “বিশ্বাস আৰু চিৰসহিষ্ণুতাৰ দ্বাৰাই প্ৰতিজ্ঞাবোৰৰ উত্তৰাধিকাৰী হ’ল, সেই মানুহৰ অনুকাৰী হ’ম” (ইব্ৰীঃ ৬:১২)।