---
title:  অতিৰিক্ত অধ্যয়ন পাঠ
date:   28/11/2025
---

“যেতিয়া আমি নগৰৰ দুৱাৰে দি প্ৰৱেশ কৰিম তেতিয়া আমি অনন্ত কালৰ বাবে পৰিত্ৰাণ পাম। তেতিয়া আমি পৰিত্ৰাণ পোৱাৰ বাবে আৰু অনন্তকালৰ বাবে পৰিত্ৰাণ পোৱাৰ বাবে আনন্দিত হ’ব পাৰিম। কিন্তু তেতিয়ালৈকে আমি পাচনিৰ আদেশৰ ওপৰত ধ্যান দিয়া আৰু ভয় কৰাৰ আৱশ্যকতা আছে, যাতে তেওঁৰ বিশ্ৰামত প্ৰৱেশ কৰাৰ যি প্ৰতিজ্ঞা আমাক কৰা হৈছে তাৰ পৰা কোনেও বঞ্চিত নহয় (ইব্ৰীঃ ৪:১)। কনানৰ জ্ঞান থকা, কনানৰ গীত গোৱা, কনানৰ প্ৰৱেশ কৰাৰ সম্ভাৱনাত আনন্দ কৰা, ইস্ৰায়েলৰ সন্তান বিলাকক প্ৰতিজ্ঞাৰ দেশৰ দ্ৰাক্ষাবাৰী আৰু জয়তোনৰ বাগিচাবোৰলৈ নাছিল। তেওঁবিলাকে এইটো বাস্তৱত কেৱল অধিকাৰ কৰি, চৰ্তসমূহ মানি চলি, ঈশ্বৰৰ ওপৰত জীৱন্ত বিশ্বাস প্ৰদৰ্শন কৰি তেওঁৰ প্ৰতিজ্ঞাবোৰ নিজৰ বাবে নিজৰ কৰি ল’লে।”- Ellen G. White,The Youth's Instructor, February 17, 1898.

“উদ্ধাৰ পোৱা বিলাকে পাবলগীয়া উত্তৰাধিকাৰক বাইবেলত “এখন দেশ” বুলি কোৱা হৈছে (ইব্ৰীঃ ১১:১৪-১৬)। তাত স্বর্গীয় ৰখীয়াজনাই তেওঁৰ জাকটোক জীৱন জলৰ ভুমুকৰ কাষলৈ চলাই নিব। জীৱন বৃক্ষ জোপাই বছৰৰ প্ৰতিটো মাহতে ফল ধৰে আৰু সেই বৃক্ষৰ পাতবোৰ জাতি বিলাকৰ পৰম উপকাৰত আহে। তাত সদাকাল বৈ থকা নিজৰাবোৰ আছে যাৰ পানী সু-স্বচ্ছ স্ফটিকৰ নিচিনা আৰু তাৰ পাৰে পাৰে হালি-জালি থকা গ:বোৰে প্ৰভুৱে ত্ৰাণপ্ৰাপ্ত লোক বিলাকৰ বাবে প্ৰস্তুত কৰা পথৰ ওপৰত সিহঁতৰ ছাঁ দিব। তাত বিস্তৃত এলেকা জুৰি থকা সমভূমি থাকিব যি পাহাৰৰ পদূলিলৈকে সৌন্দৰ্যতা কঢ়িয়াই নিব আৰু সু-উচ্চ শৃঙ্গ থকা ঈশ্বৰৰ পৰ্বতবোৰ আছে। সেই শান্তিময় সমভূমিৰ ওপৰত, সেই জীৱনময় নিজৰাৰ পাৰত ঈশ্বৰৰ লোকবিলাকে, ইমান দীৰ্ঘদিন তীৰ্থ যাত্ৰা কৰি কৰি আৰু ঘূৰি ঘূৰি অৱশেষত এখন ঘৰ বিচাৰি পাব।”- Ellen G. White, The Great Controversy, Page 675.