---
title:  অতিৰিক্ত অধ্যয়ন পাঠ
date:   26/12/2025
---

“মিচৰৰ পৰা ওলাই অহা লোক সকলৰ ভিতৰত বহুতো আছিল যিসকলে মূৰ্ত্তিপূজা কৰিছিল আৰু এই অভ্যাসৰ শক্তি ইমানেই আছিল যে কনানত বসতি স্থাপন কৰাৰ পিছতো কিছু পৰিমাণে এই প্ৰথা গোপনে চলি আছিল। যিহোচূৱা এই দুষ্টতা কাৰ্যসমূহ অনুভৱ কৰিছিল আৰু ইস্ৰায়েল সকলৰ মাজত যি বিপদসমূহ উৎপন্ন হ’ব পাৰে তাৰ স্পষ্ট ভাৱে উপলব্ধি কৰিছিল। তেওঁ আন্তৰিকতাৰে ইচ্ছা কৰিছিল যে ইব্ৰীয়া লোক বিলাকৰ মাজত সম্পূৰ্ণ সংস্কাৰ হ’ব। 	তেওঁ জানিছিল যে লোক বিলাকে যদি তেওঁলোকৰ সম্পূৰ্ণ হৃদয়েৰে সৈতে প্ৰভুৰ সেৱা কৰাৰ সিদ্ধান্ত নলয়, তেন্তে তেওঁলোক তেওঁৰ পৰা দিনক দিনে বিচ্ছিন্ন হৈ যাব। ..... ইব্ৰীয়া লোক বিলাকৰ কিছুমান আত্মিক উপাসক আছিল, অনেকে কেৱল আনুষ্ঠানিকতাত সীমাবদ্ধ আছিল ; কোনো উৎসাহ বা আন্তৰিকতা নাছিল। কিছুমান লোক আন্তৰিকতাৰে মূৰ্ত্তিৰ উপাসক আছিল, যিসকলে নিজকে পৰিচয় দিবলৈ লজ্জিত হৈছিল।

এই পবিত্ৰ নিয়ম বিধানৰ পুস্তকত লিপিবদ্ধ কৰা হৈছিল যাতে এইটো পবিত্ৰ ভাৱে সংৰক্ষিত হৈ থাকে। তাৰ পাছত যিহোচূৱাই যিহোৱাৰ ধৰ্মধামৰ ওচৰত এটা ডাঙৰ শিল স্থাপন কৰিছিল। আৰু যিহোচূৱাই সকলো লোকক ক’লে, “চোৱা এই শিল আমাৰ বাবে সাক্ষী হ’ব ; কাৰণ ই প্ৰভুৰ সকলো কথা শুনিছে, যি তেওঁ আমাৰ উদ্দেশ্যে ক’ব, যাতে তোমালোক অস্বীকাৰ নকৰা”।

ইয়াত যিহোচূৱাই স্পষ্টকৈ ঘোষণা কৰিছে যে তেওঁৰ নিৰ্দেশ আৰু সতৰ্কবাণী তেওঁৰ নিজৰ কথা নাছিল, কিন্তু ঈশ্বৰৰ বাক্য আছিল, যিটো শিল এই কথা সোঁৱৰণ কৰিবলৈ স্থাপন কৰিবলৈ স্থাপন কৰা হৈছিল, আৰু ইয়াৰ পিছৰ সন্তান বিলাকৰ আগত সাক্ষ্য দিবলৈ থিয় দিব, আৰু যদিহে তেওঁবিলাকে পুনৰাই মূৰ্ত্তিপূজালৈ অৱনমিত হয়, তেন্তে ই লোকবিলাকৰ বিৰুদ্ধে সাক্ষী হ’ব।”- Ellen G. White, Signs of the Times, May 19 and 26, 1881.