---
title:  আজি মনোনীত কৰা!
date:   20/12/2025
---

### এই সপ্তাহৰ অধ্যয়ন পাঠঃ

যিহোঃ ২৪; আদিঃ ১২:৭; দ্বিঃ বিৱৰণঃ ১৭:১৯; ৫:৬; ১ ৰাজাঃ ১২:২, ৪, ৯; ২ তীমথিঃ ৪:৭,৮ পদ।

> <p>মুখস্থ পদ</p>
> “যদি যিহোৱাৰ আৰাধনা কৰাত বেয়া লাগিছে, তেন্তে নদীৰ সিপাৰে থকা তোমালোকৰ ওপৰ-পিতৃ বিলাকে পূজা কৰা দেৱতাবোৰেই হওক, বা যিবিলাকৰ দেশত তোমালোকে বাস কৰিছা, সেই ইমোৰীয়া বিলাকৰ দেৱতাবোৰেই হওক, যাৰ আৰাধনা কৰিবা, তাক আজি মনোনীত কৰা ; কিন্তু মই আৰু মোৰ পৰিয়ালে হ’লে যিহোৱাৰ আৰধনা কৰিম” (যিহোচূৱাঃ ২৪:১৫)।

যিহোচূৱাৰ শেষৰ অধ্যায়টো নিয়মটি নবীকৰণ অনুষ্ঠানৰ প্ৰসংগত স্থাপন কৰা হৈছে কিন্তু এইবাৰ ইস্ৰায়েলৰ বৃদ্ধ নেতাৰ দ্বাৰা সম্পাদিত হৈছিল। যদিও ই এটা আনুষ্ঠানিক নিয়ম নহয়, বৰঞ্চ এক নিয়মৰ নবীকৰণ অনুষ্ঠানৰ প্ৰতিবেদন আছিল। এই অধ্যায়টোত প্ৰাচীন পূব¹য় অঞ্চলৰ অধীনতা সংক্ৰান্ত নিয়মসমূহৰ উপাদান সমূহ অন্তৰ্ভূক্ত আছেঃ (১) এটা ভূমিকা, য’ত অধিপতি তথা নিয়ম সূচনাকাৰী চিনাক্ত কৰা হৈছে। (২) ঐতিহাসিক ভূমিকা, য’ত অধিপতি আৰু অধীনৰ সম্পৰ্ক কৰা হৈছে, (৩) চুক্তিৰ বিধান, য’ত অধীনক সম্পূৰ্ণ আনুগত্য প্ৰকাশ কৰিবলৈ আহ্বান কৰা হৈছে, যাৰ প্ৰেৰণা কৃতজ্ঞতাত্মক। (৪) আজ্ঞা পালনৰ বাবে আশীৰ্বাদ আৰু নিয়ম ভংগ কৰাৰ বাবে অভিশাপ ; (৫) সাক্ষীসকল যি অধীনৰ প্ৰতিজ্ঞা নিশ্চিত কৰে; (৬) ভৱিষ্যতে পঢ়াৰ বাবে নথি বা লিখনিসমূহ সংৰক্ষণ কৰা ; আৰু (৭) নিয়মৰ অনুমোদন জনোৱা।

যিহোচূৱা তেওঁৰ জীৱনৰ শেষ দিন সমূহ ওচৰ চাপি আহিছে ; তেওঁৰ পৰিবৰ্তে আন কোনো চলাওঁতা আগলৈ দেখা নাই। এই নিয়মটিৰ নবীকৰণে ইস্ৰায়েলক স্মৰণ কৰায় যে তেওঁবিলাকৰ ৰজা হ’ল যিহোৱা নিজে আৰু তেওঁবিলাকে যদি তেওঁৰ প্ৰতি বিশ্বাসী হৈ থাকে, তেন্তে তেওঁবিলাকে তেওঁৰ সুৰক্ষা লাভ কৰিব। ইস্ৰায়েলক এজন মানৱ ৰজাৰ প্ৰয়োজন নাই। ঈশ্বৰ বিশ্বাসী জাতি হিচাবে তেওঁবিলাকে সদায়ে মনত ৰাখিব লাগিব যে তেওঁ¿বালকৰ একমাত্ৰ ৰজা হৈছে প্ৰভু ।