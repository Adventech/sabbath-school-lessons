---
title:  তুমি তাত আছিলা।
date:   21/12/2025
---

পাছে যিহোৱাই ইস্ৰায়েলৰ সকলো ফৈদক চিখিমত গোটাই, তেওঁবিলাকৰ বৃদ্ধ লোকক, মূল মানুহ বিলাকক, বিচাৰকৰ্ত্তা বিলাকক মতাই আনিলে ; তাতে তেওঁবিলাক ঈশ্বৰৰ সাক্ষাতে থিয় হ’ল” (যিহোঃ ২৪:১)।

চিখিম আছিল সেই ঠাই য’ত অব্ৰাহামে দেশখনত উপস্থিত হোৱাৰ লগে লগে যজ্ঞবেদী নিৰ্মাণ কৰিছিল, আৰু য’ত ঈশ্বৰে তেওঁক প্ৰথমে এখন দেশ দিয়াৰ প্ৰতিজ্ঞা কৰিছিল (আদিঃ ১২:৭)। যেতিয়া অব্ৰাহামক দিয়া প্ৰতিজ্ঞাবোৰ সিদ্ধ হ’ব, তেতিয়া ইস্ৰায়েলে ঈশ্বৰৰ সৈতে কৰা নিয়ম নবীকৰণ কৰা হ’ব, য’ত প্ৰথম প্ৰতিজ্ঞাটো প্ৰথমে প্ৰদান কৰা হৈছিল। যিহোচূৱাৰ আবেদন “তোমালোকৰ মাজত থকা বিজাতীয় দেৱতাবোৰ দূৰ কৰা” (যিহোঃ ২৪:২৩; আদিঃ ৩৫:২-৪) বুলি কোৱা কথাবোৰ যাকোবে সোঁৱৰণ কৰাই দিয়ে। এই ঘটনাটোৰ ভূগোলে নিজেই ইংগিত কৰে যে ঈশ্বৰৰ প্ৰতি একনিষ্ঠ আনুগত্য প্ৰকাশ কৰিবলৈ সকলো বিজাতীয় “দেৱতা” দূৰ কৰাৰ আহ্বান জনোৱা হৈছে।

`যিহোচূৱাঃ ২৪:২-১৩ পদ পঢ়ক। ঈশ্বৰে ইস্ৰায়েলৰ প্ৰতি পঠোৱা মূল বাৰ্ত্তাটো কি?`

ঈশ্বৰ হৈছে পৰ্যালোচনা কৰা অতীতৰ মূল বিষয়ঃ “মই লৈছিলো,” “মই দিলো”, “মই পঠালো”, “মই আঘাত কৰিলো”, “মই কৰিলো”, “মই তোমাক উলিয়াই আনিলো”, “মই তোমাক উদ্ধাৰ কৰিলো”, ইত্যাদি। ইস্ৰায়েল বৃত্তান্তৰ অথবা আখ্যানৰ মূল নায়ক নহয়, বৰং তাৰ উদ্দেশ্যহে। এইজনা হ’ল সেই ঈশ্বৰ যি ইস্ৰায়েলক সৃষ্টি কৰিছিল। যদি ঈশ্বৰে অব্ৰাহামৰ জীৱনত হস্তক্ষেপ নকৰিলেহেঁতেন, তেন্তে তেওঁলোকে একেবাৰে মূৰ্ত্তিৰ সেৱা কৰি থাকিলেহেঁতেন। ইস্ৰায়েল জাতি হিচাবে তেওঁবিলাকৰ অস্তিত্ব কোনো পূৰ্বপুৰুষৰ গৌৰৱৰ ফল নহয়, বৰং ঈশ্বৰৰ অনুগ্ৰহৰ এক বিশেষ কাৰ্য। ইস্ৰায়েলে এই দেশত বসতি স্থাপন কৰাটো গৌৰৱৰ কাৰণ নহয় কিন্তু তেওঁবিলাকে কেনেকৈ ঈশ্বৰক সেৱা কৰিব সেইটোহে মূল কথা।

প্ৰভুৰ বক্তৃতাত “তুমি” আৰু “তেওঁলোক (পূৰ্বপুৰুষ) ১ মাজত এনে পাঁচবাৰ পৰিবৰ্তন হোৱা দেখা যায়। চিখিমত থকা পূৰ্বপুৰুষ আৰু বৰ্তমানৰ এই প্ৰজন্মক একে ৰূপে গণ্য কৰা হৈছে। যিহোচূৱাই দেখুৱাব বিচাৰিছে যে মোচিয়ে ইতিমধ্যে দ্বিতীয় বিৱৰণঃ ৫:৩ পদত যিটো দৃঢ়তাৰে কৈছিল যিহোৱাই কেৱল পূৰ্বপুৰুষ সকলৰ সৈতে নহয় কিন্তু যিহোচূৱাই বক্তৃতা দিয়াৰ সময় উপস্থিত থকা সকলোৰে সৈতে সেই নিয়ম কৰিছিল। তাত থকা অনেক সংখ্যক লোকে, যাত্ৰাপুস্তকৰ অভিজ্ঞতা লাভ কৰা নাছিল। মুঠতে অতীতৰ শিক্ষা প্ৰতিটো নতুন প্ৰজন্মই নিজৰ কৰি ল’ব লাগিব। অতীতত পূৰ্ব পুৰুষ সকলৰ বাবে কাৰ্য কৰা ঈশ্বৰ বৰ্তমান প্ৰজন্মৰ সন্তান বিলাকৰ হৈ কাৰ্য কৰিবলৈও সাজু।

`আমি কি কি উপায়েৰে মণ্ডলী হিচাবে সমাজৰ দায়বদ্ধতাৰ উন্নত জ্ঞান লাভ কৰিব পাৰো ; অৰ্থাৎ আমি কৰা কামটোৱে মণ্ডলীৰ সকলোকে প্ৰভাৱিত কৰে বুলি ধাৰণাটো ধৰি লওক?`