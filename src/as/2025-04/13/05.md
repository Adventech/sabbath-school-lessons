---
title:  মূৰ্ত্তিপূজা কৰাৰ বিপদ।
date:   24/12/2025
---

`যিহোচূৱাঃ ২৪:২২-২৪ পদ পঢ়ক। যিহোচূৱাই ইস্ৰায়েল সকলক তেওঁবিলাকৰ দেৱতাবোৰৰ পৰা মুক্তি পাবলৈ পুনৰবাৰ আবেদন কৰাৰ প্ৰয়োজন কিয় হ’ল?`

দেৱপূজাৰ বিষয়ে দিয়া ভাবুকিটো কোনো তাত্ত্বিক ভাবুকি নাছিল। ইয়াৰ আগেত মোৱাবৰ সমভূমিত, একে প্ৰসংগত, মোচিয়ে একে সিদ্ধান্তৰ বাবে অনুৰোধ কৰিছিল (দ্বিতীয় বিৱৰণঃ ৩০:১৯,২০)। বৰ্তমান যি দেৱতাবোৰ দেখা গৈছে, সেইবোৰ মিচৰ বা নদীৰ সিপাৰে থকা দেৱতা নহয়, কিন্তু সেইবোৰক “তেওঁলোকৰ মাজত” পোৱা গৈছিল। সেই বাবে যিহোচূৱাই তেওঁৰ লোক সকলক প্ৰভুৰ প্ৰতি তেওঁলোকৰ হৃদয় সবল কৰিবলৈ অনুৰোধ কৰিছিল। ইয়াত ব্যৱহ+ত ইব্ৰী ভাষাৰ নাটাহ শব্দৰ অৰ্থ হৈছে “টনা” বা “বেঁকা কৰা”।

ইয়াত এনে এজনা ঈশ্বৰৰ বৰ্ণনা কৰা হৈছে যিজনাই হাউলি অথবা নত হৈ প্ৰাৰ্থনা শুনিব বুলি আশা কৰা হৈছে (২ ৰাজাঃ ১৯:১৬, গীতঃ ৩১:২,৩; ২,৩; দানিয়েলঃ ৯:১৮), আৰু এই একে মনোভাৱ যিটো পিছত ভাৱবাদী সকলৰ যোগেদি ইস্ৰায়েলৰ পৰা আশা কৰা হৈছিল (যিচয়াঃ ৫৫:৩, যিৰিঃ ৭:২৪)। চলোমনৰ হৃদয় বিজাতীয় দেৱতাৰ প্ৰতি প্ৰৱল হোৱাৰ সময়ত তেওঁৰ ধৰ্মত্যাগক বুজাবলৈ ইয়াক ব্যৱহাৰ কৰা হৈছে (১ ৰাজাঃ ১১:২,৪,৯)। পাপী মানুহৰ হৃদয়ত নত হৈ ঈশ্বৰৰ মাত শুনাৰ স্বাভাৱিক প্ৰৱণতা নাথাকে। ঈশ্বৰৰ ইচ্ছা পূৰণ কৰাৰ ক্ষেত্ৰত ইয়াক সবল কৰিবলৈ আমাৰ সঠিক সিদ্ধান্ত লোৱাৰ প্ৰয়োজন।

ইস্ৰায়েল সকলৰ উত্তৰ আক্ষৰিক অৰ্থত এইদৰে লিখা আছেঃ “আমি তেওঁৰ মাত শুনিম”। এই কথাটোৱে আজ্ঞাধীন হোৱাৰ বিষয়টোৰ ওপৰত গুৰুত্ব আৰোপ কৰে। ইস্ৰায়েলক নিয়মিত ভাৱে জীৱন নথকা নিয়ম মানি চলিবলৈ কোৱা হোৱা নাই। নিয়মটি প্ৰভুৰ সৈতে জীৱিত সম্পৰ্কৰ বিষয়ে, যিটো কেৱল নিয়মৰ দ্বাৰা সম্পূৰ্ণ ৰূপে প্ৰকাশ কৰিব নোৱাৰি। ইস্ৰায়েলৰ ধৰ্ম কেতিয়াও আইনগত হোৱাৰ উদ্দেশ্য নাছিল ; কিন্তু এইটো আছিল এজনা পবিত্ৰ আৰু দয়ালু ত্ৰাণকৰ্ত্তাৰ সৈতে বিশ্বাস আৰু প্ৰেমৰ যোগেদি অহৰহ কথা-বাৰ্ত্তা হোৱা।

আনকি লোক বিলাকে যিহোৱাক সেৱা কৰাৰ অনেকবাৰ প্ৰতিজ্ঞা কৰাৰ পিছতো, যাৰ অৰ্থ হৈছে, যিহোচূৱাই আদেশ দিয়াৰ দৰে, তেওঁবিলাকৰ মাজৰ পৰা বিজাতীয় দেৱতাবোৰক দূৰ কৰা, সেয়া প্ৰকৃততে হৈছিল বুলি কোনো খবৰ পোৱা যোৱা নাছিল। গোটেই পুস্তকখনতে যিহোচূৱাৰ আজ্ঞা (বা মোচিৰ) সিদ্ধ হোৱাৰ বিষয়ে আজ্ঞাধীন হোৱাৰ উদাহৰণ হিচাবে প্ৰতিবেদন দিয়াটো নিয়ম হৈ পৰিছিল। এতিয়া পুস্তকখনৰ শেষত ইয়াৰ অভাৱৰ বাবে যিহোচূৱাৰ অনুৰোধটি মুকলি হৈ পৰিছে।

যিহোৱাৰ সেৱা কৰিবলৈ মূল আবেদন কেৱল যিহোচূৱাৰ দিনৰ লোক বিলাকৰ বাবেই নহয়, কিন্তু ঈশ্বৰৰ লোক বিলাকৰ প্ৰতিটো নতুন প্ৰজন্মৰ বাবেও, যিসকলে এই বাৰ্ত্তা পঢ়িব আৰু শুনিব।

`আপুনি কিমানবাৰ প্ৰভুক প্ৰতিশ্ৰুতি দিছে যে আপুনি কিবা এটা কৰিব তাৰ পিছত আপুনি কৰা নাই? কিয়? আপোনাৰ উত্তৰে আপোনাক অনুগ্ৰহৰ বিষয়ে কি কয়?`