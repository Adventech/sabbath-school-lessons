---
title:  সৰল মনেৰে আৰু সত্যেৰে।
date:   22/12/2025
---

`যিহোচূৱাই ইস্ৰায়েল সকলক কি কৰিবলৈ আহ্বান জনাইছে? (যিহোঃ ২৪:১৪,১৫)। আন্তৰিকতাৰে আৰু সত্যতাৰে প্ৰভুৰ সেৱা কৰাৰ অৰ্থ কি?`

যিহোচূৱাৰ অনুৰোধে এই কথাটো স্পষ্টভাৱে প্ৰকাশ কৰিছে যে ইস্ৰায়েলে হয় নিজৰ সৃষ্টিকৰ্ত্তাৰ প্ৰতি বিশ্বাসী হৈ থকাৰ জৰিয়তে নিজৰ স্বকীয়তা ৰক্ষা কৰি দেশত নিবাস কৰাৰ সিদ্ধান্ত ল’ব লাগিব, নহয় বহুতো মূৰ্ত্তিপূজক জাতিবোৰৰ লগত এক হৈ পুনৰ ম্লান হৈ যাব লাগিব, যাৰ কোনো স্পষ্ট পৰিচয়, উদ্দেশ্য বা কাৰ্য নাই। সিদ্ধান্ত তেওঁবিলাকৰ।

যিহোচূৱাৰ আবেদন দুটাঃ ইস্ৰায়েলে প্ৰভুক ভয় কৰা উচিত আৰু তেওঁক “সৰল মনেৰে আৰু সত্যেৰে” সেৱা কৰা উচিত। প্ৰভুক ভয় কৰা মানে চিৰ কম্পমান হোৱা আৰু আৱেগিক নিৰাপত্তাহীনতাৰ জীৱন নহয়। কিন্তু এইটো এফালে ঈশ্বৰৰ অগম্য মহত্ত্ব, পৱিত্ৰতা আৰু অসীমতাক আৰু আনফালে আমাৰ নগণ্যতা, পাপপূৰ্ণতা আৰু সীমিত অৱস্থাক স্বীকৃতি দিয়াৰ পৰা উদ্ভৱ হোৱা শ্ৰদ্ধা আৰু ভয়ক বুজায়। ঈশ্বৰক ভয় কৰাটো তেওঁৰ দাবীৰ পৰিসৰৰ প্ৰতি সদায় সচেতনতা অৱলম্বন কৰা আৰু তেওঁ যে কেৱল আমাৰ স্বর্গীয় পিতৃয়েই নহয়, আমাৰ ঐশ্বৰিক ৰজাও সেই কথা স্বীকৃতি দিয়ে। এনে সচেতনতাই ঈশ্বৰৰ আজ্ঞা পালনকাৰী জীৱনলৈ লৈ যাব (লেবীঃ ১৯:১৪; ২৫:১৭; দ্বিঃ বিৱৰণঃ ১৭:১৯; ২ ৰাজাঃ ১৭:৩৪)। “ভয়” শব্দটোৱে সেই আন্তৰিক মনোভাৱক বৰ্ণনা কৰে যিয়ে ইস্ৰায়েল লোক সকলৰ বৈশিষ্ট্য হিচাবে থাকিব লাগে, আৰু ঈশ্বৰৰ প্ৰতি শ্ৰদ্ধাৰ ব্যৱহাৰিক ফলাফল হৈছে সেৱা কৰা।

ইস্ৰায়েলৰ পৰা যি সেৱাৰ প্ৰয়োজন আছিল, তাৰ বৈশিষ্ট্য হৈছে দুটা ইব্ৰী শব্দঃ “সৰল মনেৰে আৰু সত্যেৰে”। প্ৰথম শব্দটো বেছিভাগেই বিশেষণ হিচাবে বলিদানৰ পশুৰ সিদ্ধতাক বৰ্ণনা কৰিবলৈ ব্যৱহাৰ কৰা হয়। ইস্ৰায়েলৰ সেৱাক বৰ্ণনা কৰা দ্বিতীয়টো শব্দ হৈছে “সত্যতা” বা “বিশ্বস্ততা”। এই শব্দটোৱে সাধাৰণতে স্থিৰতা আৰু অপৰিবৰ্তিত হোৱাক বুজায়। সাধাৰণতে এইটো ঈশ্বৰক বুজায়, যাৰ চৰিত্ৰৰ বৈশিষ্ট্য অন্তিৰ্নিহিত ভাৱে বিশ্বাসযোগ্যতা, যিটো ইস্ৰায়েলৰ প্ৰতি প্ৰকাশ পায়।

বিশ্বাসী ব্যক্তি হ’ল এনে এজন ব্যক্তি যি নিৰ্ভৰযোগ্য আৰু বিশ্বাসযোগ্য। মূলতঃ যিহোচূৱাই ইস্ৰায়েলক ঈশ্বৰৰ প্ৰতি যি আনুগত্য প্ৰদৰ্শন কৰিবলৈ কৈছে, সেই আনুগত্য ঈশ্বৰে তেওঁলোকৰ ইতিহাসৰ কালছোৱাত তেওঁৰ লোক সকলৰ প্ৰতি প্ৰদৰ্শন কৰিছিল। এইটো কেৱল তেওঁৰ প্ৰয়োজনীয়তা সমূহৰ প্ৰতি বা¿হ্যক ভাৱে পালন কৰা নহয় বৰঞ্চ হৃদয়ৰ এক অবিভক্ত আভ্যন্তৰীণ সামঞ্জস্যৰ পৰা উদ্ভৱ হোৱাৰ যোগেদিহে পালন কৰাটো বুজায়। তেওঁবিলাকৰ জীৱনত ঈশ্বৰে তেওঁ¿বালকৰ বাবে যি কৰিছে তাৰ বাবে তেওঁৰ প্ৰতি কৃতজ্ঞতা প্ৰকাশ কৰা উচিত। প্ৰকৃততে এইটো হৈছে আজি আমি যীচুৱে সৈতেও কেনেকৈ সম্পৰ্ক স্থাপন কৰা উচিত সেই বিষয়েও গুৰুত্বপূৰ্ণ।

`“সৰল মনেৰে আৰু সত্যেৰে” প্ৰভুৰ সেৱা কৰাৰ অৰ্থ আপোনাৰ বাবে কি প্ৰকাশ কৰে? আপোনাৰ জীৱনৰ কিছুমান বিক্ষিপ্ত কাৰক কি কি যিয়ে আপোনাৰ ঈশ্বৰৰ প্ৰতি সম্পূৰ্ণ ভক্তিত বাধা প্ৰদান কৰে?`