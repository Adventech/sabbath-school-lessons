---
title:  ভালকৈ সমাপ্ত কৰা।
date:   25/12/2025
---

`এজন অনুপ্ৰাণিত সম্পাদকে লিখা যিহোচূৱাৰ পুস্তকৰ সামৰণি বাক্যটো পঢ়ক (যিহোঃ ২৪:২৯-৩৩)। এই বাক্যবোৰে কেৱল যিহোচূৱাৰ জীৱনলৈ ঘূৰি চোৱাই নহয় কিন্তু ভৱিষ্যতলৈয়ো কেনেকৈ চাইছে?`

যিহোচূৱা আৰু ইলিয়াজাৰৰ মৃত্যুৰ দিয়া সংক্ষিপ্ত কথাৰে মহাপুৰোহিতে যিহোচূৱাৰ পুস্তকখনৰ অন্ত পেলাইছে। যিহোচূৱাৰ মৈদাম, ইলিয়াজাৰৰ মৈদাম আৰু যোচেফৰ হাড়বোৰৰ মৈদাম আদিৰ কথা একেলগে বৰ্ণনা কৰি লেখকে দেশৰ বাহিৰৰ জীৱন আৰু দেশখনত থাকিবলৈ লোৱা আৰম্ভণিৰ জীৱনৰ মাজত এক বৈপৰীত সৃষ্টি কৰিছে। এতিয়া আৰু ঘূৰি ফুৰাৰ প্ৰয়োজন নাই। চলাওঁতা সকলৰ পাৰ্থিৱ অৱশিষ্টও লগত কঢ়িয়াই নিব নালাগে। আদি পুৰুষসকলে তেওঁলোকৰ আত্মীয় সকলক গুহাত মৈদাম দিছিল (আদিঃ ২৩:১৩,১৯; ২৫:৯,১০), চিখিমত ক্ৰয় কৰা মাটিত (আদিঃ ৩৩:১৯)। এতিয়া জাতিটোৱে নিজৰ লোক বিলাকক নিজৰ উত্তৰাধিকাৰৰ ঠাইত মৈদাম দিয়ে, ইয়াৰ দ্বাৰা স্থায়িত্বৰ ভাৱ প্ৰকাশ পায়। পূৰ্বপুৰুষ সকলক দিয়া প্ৰতিজ্ঞা পূৰণ হৈছে। যিহোৱাৰ বিশ্বাসযোগ্যতাই ইস্ৰায়েলৰ বংশধৰক বৰ্তমান আৰু ভৱিষ্যতৰ সৈতে সংযোগ কৰা ঐতিহাসিক সূত্ৰ স্থাপন কৰে।

পুস্তকখনৰ সামৰণি অনুচেছদবোৰে সমগ্ৰ বৰ্ণনাটোক অতীতৰ এটা বৃহত্তৰ কাহিনীৰ সৈতে সংযোগ কৰাৰ লগে লগে ভৱিষ্যতৰ বাটো মুকলি কৰে। কেন্টাৰবেৰীৰ প্ৰাক্তন আৰ্ক বিশ্বপ লৰ্ড জৰ্জ কেৰীয়ে শ্ৰুছবেৰীৰ হলি ট্ৰিনিটি মণ্ডলীত প্ৰদান কৰা এটা ভাষণত ঘোষণা কৰিছিল যে এংলিকান মণ্ডলী বিলু৫ হোৱাৰ পৰা এটা প্ৰজন্ম দূৰত আছে”।

আচলতে মণ্ডলীখন সদায় বিলুপ্তি হোৱাৰ পৰা এটা প্ৰজন্মৰ দূৰত্বত থাকে, আৰু পুৰণি নিয়মৰ ঈশ্বৰৰ লোক সকলৰ ক্ষেত্ৰতো তেনেকুৱাই আছিল। ইস্ৰায়েলৰ ইতিহাসৰ এটা ডাঙৰ অধ্যায়ৰ অন্ত পৰে। ইয়াৰ ভৱিষ্যত নিৰ্ভৰ কৰে ভৱিষ্যতক লৈ চিন্তিত বহুতো প্ৰশ্নৰ কেনেধৰণৰ উত্তৰ দিব তাৰ ওপৰত। ইস্ৰায়েল সকলে যিহোৱাৰ প্ৰতি বিশ্বাসী হ’ব নে? গোটেই দেশখন অধিকাৰ কৰাৰ আধৰুৱা কামটো তেওঁলোকে আগবঢ়াই নিব পাৰিব নে? তেওঁলোকে যিহোৱাৰ প্ৰতি আসক্ত হ’ব পাৰিব নে? আৰু মূৰ্ত্তিপূজাৰ সৈতে জড়িত হ’ব নে?

যিহোচূৱাৰ অধীনত থকা এটা প্ৰজন্মই যিহোৱাৰ প্ৰতি বিশ্বাসী হৈ আহিছে, কিন্তু পাছৰ সন্তান বিলাকে তেওঁবিলাকৰ মহান নেতা সকলে যি আত্মিক দিশ বিচাৰি পাইছিল, সেই দিশটো ৰজাই ৰাখিব নে? ঈশ্বৰৰ লোক বিলাকৰ সন্তান বিলাকে যিহোচূৱাৰ পুস্তখন পঢ়ি এই একেবোৰ প্ৰশ্নৰ সন্মুখীন হ’ব লাগিব। তেওঁবিলাকৰ সফলতা নিৰ্ভৰ কৰিছিল তেওঁবিলাকৰ দৈনন্দিন জীৱনত দিয়া উত্তৰৰ প্ৰকৃতিৰ ওপৰত আৰু তেওঁলোকে উত্তৰাধিকাৰী সূত্ৰে পোৱা সত্যৰ সৈতে কেনে সম্পৰ্ক স্থাপন কৰে তাৰ ওপৰত নিৰ্ভৰ কৰে।

`যিহোচূৱাই পৌলৰ দৰে “উত্তম যুদ্ধ” কৰিছিল (২ তীমথিঃ ৪:৭)। যিহোচূৱাৰ সফলতাৰ চাবিকাঠি কি আছিল? পৰিত্ৰাণৰ আশ্বাসেৰে শেষ কৰিবলৈ আজি আপুনি কি কি সিদ্ধান্ত ল’ব লাগিব?`