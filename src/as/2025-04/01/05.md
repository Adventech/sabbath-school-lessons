---
title:  বলৱান হোৱা।
date:   01/10/2025
---

`যিহোচূৱাঃ ১:৭-৯ পদ পঢ়ক। কিয় প্ৰভূৱে যিহোচূৱাক দুবাৰকৈ জোৰ দি কোৱাৰ প্ৰয়োজন হৈছিল যে তেওঁ বলৱান আৰু সাহিয়াল হ’ব লাগিব?`

যিহোচূৱাৰ আগত নির্দ্ধাৰিত কাৰ্যত অতি গধূৰ প্ৰত্যাহ্বান ৰখা যেন লাগিছিল। কনানীয়া নগৰবোৰৰ দেৱালবোৰ অপ্ৰতিৰোধ্য যেন লাগিছিল আৰু সেই দেশৰ লোক বিলাকক যুদ্ধৰ বাবে প্ৰশিক্ষণ দিয়া হৈছিল। ইয়াৰ বিপৰীতে সৰল যাযাবৰী ইস্ৰায়েল সকলৰ হাতত দূৰ্গযুক্ত দেৱালবোৰ ভাঙিবলৈ আদিম যুগৰ যোদ্ধাৰু যন্ত্ৰপাতিও নাছিল। ইতিহাসে আমাক কয় যে, সেই সময়ৰ মহাশক্তি মিচৰেও কনানত স্থিৰ স্থান লাভ কৰিবলৈ সক্ষম হোৱা নাছিল।

তথাপিও বলৱান আৰু সাহিয়াল হ’বলৈ কোৱা ইয়াত কেৱল যুদ্ধৰ মনোবল বা যুদ্ধৰ কৌশলৰ সৈতে জড়িত নহয়। বিধান আৰু ইয়াৰ নিদিÇষ্ট প্ৰয়োজনীয়তাৰ প্ৰতি বিশ্বাসী হৈ থাকিবলৈ সাহস আৰু বলৰ প্ৰয়োজন আছিল, যিয়ে ইস্ৰায়েলে যিহোৱাৰ সৈতে কৰা নিয়মৰ সংজ্ঞা দিছিল।

`ইফিচীয়াঃ ৬:১০-১৮ পদ পঢ়ক। যদিও আজি আমি সামৰিক যুদ্ধত অংশগ্ৰহণ কৰাটো বাধ্যতামূলক নহয়, তথাপিও আমি দৈনন্দিন আত্মিক যুদ্ধত যিহোচূৱাক দিয়া উৎসাহ বাক্যবোৰ কেনেকৈ প্ৰয়োগ কৰিব পাৰো?`

আজি খ্ৰীষ্টই তেওঁলোকৰ ওপৰত ন্যস্ত কৰা কাৰ্য পূৰণ কৰাৰ ক্ষেত্ৰত খ্ৰীষ্টিয়ান সকলে যিহোচূৱাৰ দৰেই প্ৰত্যাহ্বানৰ সন্মুখীন হয়; অৰ্থাৎ তেওঁলোকে নিজৰ পাপী প্ৰৱণতাৰ বিৰুদ্ধে, এই যুগৰ অন্ধকাৰৰ ৰাজত্ব, ক্ষমতা আৰু শাসকৰ বিৰুদ্ধে আৰু দুষ্টতাৰ সৈন্যৰ বিৰুদ্ধে যুদ্ধ কৰিব লাগিব। যিহোচূৱাৰ দৰে তেওঁলোকৰো খ্ৰীষ্টৰ উপস্থিতিৰ আশ্বাস দিয়া প্ৰতিজ্ঞা আছেঃ “জগতৰ শেষলৈকে মই সদায় তোমালোকৰ সঙ্গে সঙ্গে আছো” (মথিঃ ২৮:২০)। যিদৰে যিহোচূৱাৰ ভয় দূৰ কৰিবলৈ প্ৰভূৰ সমৰ্থন আৰু উপস্থিতি যথেষ্ট আছিল, ঠিক তেনেদৰে আজি আমাৰ সন্দেহ আৰু উদ্বেগ দূৰ কৰিবলৈ এয়া যথেষ্ট হোৱা উচিত।

আমাৰ বাবে প্ৰত্যাহ্বানটো হ’ল প্ৰভুক ভালদৰে জনা যাতে তেওঁক আৰু তেওঁৰ আমাৰ প্ৰতি কৰা প্ৰতিজ্ঞাৰ ওপৰত বিশ্বাস কৰিব পাৰো। আৰু সেই বাবেই আন সকলোতকৈ অধিক আমাৰ তেওঁৰ সৈতে সেই ব্যক্তিগত সম্পৰ্কৰ প্ৰয়োজন।

`আজি আমাৰ বাবে গুৰুত্বপূৰ্ণ প্ৰশ্নটো যিহোচূৱাই সন্মুখীন হোৱা প্ৰশ্নৰ সৈতে পৃথক নহয়। ঈশ্বৰৰ বাক্যই কোৱা কথাবোৰৰ প্ৰতি আমি কেনেকৈ সত্যতাৰে থাকিব পাৰো, আনকি সেইটো কৰাটো অজনপ্ৰিয় বা অসুবিধাজনক হ’লেও?`