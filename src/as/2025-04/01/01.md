---
title:  সফলতাৰ বাবে ব্যৱস্থা
date:   27/09/2025
---

### এই সপ্তাহৰ অধ্যয়ন পাঠঃ

দ্বিতীয় বিৱৰণঃ ১৮:১৫-২২; যিহোচূৱাঃ ১; ইব্ৰীঃ ৬:১৭;১৮; ইফিঃ ৬:১০-১৮; গীতঃ ১:১-৩; ৰোমীঃ ৩:৩১ পদ।

> <p>মুখস্থ পদ</p>
> “মোৰ দাস মোচীয়ে তোমাক আজ্ঞা কৰা গোটেই ব্যৱস্থা পালন কৰি সেই মতে কাৰ্য কৰিবলৈ, মাম্বোন তুমি বলবান আৰু অতিশয় সাহিয়াল হোৱা; তুমি যি যি ঠাইলৈ যোৱা, সেই সকলো ঠাইতে কৃতকাৰ্য হ’বৰ নিমিত্তে, তুমি মোৰ পৰা সোঁ কি বাওঁহাতে নুঘুৰিবা” (যিহোচূৱাঃ ১:৭)।

বষ্টন ফিলহাৰ্মনিক অৰ্কেষ্ট্ৰাৰৰ সংগীত পৰিচালক বেঞ্জামিন জেণ্ডাৰে শ্ৰেণী কক্ষত সংগীতৰ বিষয়ে শিক্ষা দিছিল। তেওঁ ছাত্ৰ-ছাত্ৰী সকলৰ উদ্বেগ পৰ্যবেক্ষণ কৰিছিল যেতিয়া তেওঁলোকে তেওঁলোকৰ প্ৰদৰ্শনৰ মূল্যায়ণৰ সন্মুখীন হৈছিল। ছাত্ৰ-ছাত্ৰী সকলক নিশ্চিন্ত কৰি তুলিবলৈ আৰু তেওঁলোকৰ সম্পূৰ্ণ সম্ভাৱনাৰ বাবে মুকলি কৰিবলৈ তেওঁ শ্ৰেণীৰ প্ৰথম দিনাই ঘোষণা কৰিলে যে সকলোৱে “এ” পাব। এই “এ” গ্ৰেডৰ যোগেদি জীয়াই থকাৰ প্ৰত্যাশা প্ৰদান কৰা নাছিল কিন্তু জীয়াই থকাৰ সম্ভাৱনা আছিল। ছাত্ৰ-ছাত্ৰী সকলৰ বাবে এটা চৰ্ত্ত আছিল যে চেমিষ্টাৰ১ প্ৰথম দুসপ্তাহৰ ভিতৰত এটা চিঠি লিখিব লাগিব, কিন্তু ইয়াৰ তাৰিখ ক্লাচ শেষ হোৱাৰ সময়ৰ হ’ব লাগিব। চিঠিখনত বুজাই দিব লাগিব যে তেওঁলোকে কিয় আৰু কেনেকৈ উচ্চ নম্বৰ বা গ্ৰেড পোৱাৰ যোগ্য।

যিহোচূৱাৰ পুস্তকখনত নতুন সম্ভাৱনাৰ বিষয়ে উল্লেখ কৰা হৈছে। ইস্ৰায়েলৰ ইতিহাসত চল্লিশ বছৰীয়া আধিপত্য বিস্তাৰ কৰা মোচি, অতীতৰ আছিল। মিচৰৰ পৰা যাত্ৰা আৰু অৰণ্যত ভ্ৰমিফুৰা, বিদ্ৰোহ আৰু Îজদী ভাৱৰ বাবে দুখজনক ঘটনা এই সকলোৰ অন্ত পৰিছিল। ঈশ্বৰৰ আজ্ঞা পালন কৰিবলৈ ইচ্ছুক এটা নৱ-প্ৰজন্মই প্ৰতিজ্ঞাৰ দেশত প্ৰৱেশ কৰিবলৈ সাজু হৈছিল, সেইটোৰ সৈতে খাপ খুৱাই জীয়াই থকাৰ আশাৰে নহয়, কিন্তু জীয়াই থকাৰ সম্ভাৱনা হিচাবে।

আহক আমি ঈশ্বৰে ইস্ৰায়েলৰ জীৱনত কেনেকৈ এটা নতুন অধ্যায় মুকলি কৰিলে, আৰু তেওঁ আমাৰ জীৱনতো কেনেকৈ একে কাম কৰিব পাৰে সেই বিষয়ে অধ্যয়ন কৰিম।