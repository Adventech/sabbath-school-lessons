---
title:  পাৰ হোৱা! অধিকাৰ কৰা! ভাগ কৰা! সেৱা কৰা!
date:   29/09/2025
---

`যিহোচূৱা ১ অধ্যায় পঢ়ক। এই আৰম্ভণিৰ অধ্যায়ৰ পৰা আমি পুস্তকখনৰ বিষয়বস্তুৰ বিষয়ে কি শিকিব পাৰো?`

যিহোচূৱাৰ প্ৰথম অধ্যায়টোৱে গোটেই পুস্তকখনৰ পৰিচয় হিচাবে কাম কৰিছে। ইয়াত চাৰিটা আদেশ বা উপদেশ সন্নিবিষ্ট কৰা হৈছে যিবোৰ পুস্তকখনৰ চাৰিটা মূল অংশৰ সৈতে মিল খায়ঃ পাৰ হোৱা (যিহোচূৱাঃ ১:২-৯); জয় কৰা (যিহোচূৱাঃ ১:১০,১১); দেশ ভাগ কৰা (যিহোচূৱাঃ ১:১২-১৫); আৰু বিধানৰ আজ্ঞা পালন কৰি সেৱা কৰা (যিহোঃ ১:১৬-১৮)।

যিহোচূৱাৰ পুস্তকখনক ঈশ্বৰৰ পদক্ষেপৰ ক্ৰম বা ধাৰাবাহিকতা হিচাবে চাব পাৰি। প্ৰতিটো পদক্ষেপতে ঈশ্বৰে যিহোচূৱাক কনান জয়ৰ সৈতে জড়িত এটা নিদিÇষ্ট কাম দিছে আৰু প্ৰতিটো কাম সফলতাৰে সম্পূৰ্ণ হোৱাৰ পিছত পুস্তকখনৰ পিছৰ অংশত অধিককৈ জনা হৈছে।

শেøত দেশখন দখল কৰাৰ সম্পৰ্কে ঈশ্বৰে দিয়া প্ৰতিজ্ঞাবোৰ পূৰণ হ’ব। তেতিয়াৰ পৰাই দেশখন অধিকাৰ কৰাৰ দায়িত্ব ইস্ৰায়েল বিলাকৰ হাতত আছিল আৰু সেয়া কেৱল প্ৰকৃত বিশ্বাস আৰু এনে বিশ্বাসে সদায় জন্ম দিয়া আজ্ঞাধীনতাৰ দ্বাৰাহে সম্পন্ন কৰিব পৰা গ’ল।

ঈশ্বৰৰ পদক্ষেপ বা নেতৃত্ব, তিনিটা ক্ৰিয়াৰ দ্বাৰা প্ৰকাশ কৰা হৈছে-“পাৰ হোৱা”, “অধিকাৰ কৰা”, আৰু “বিভক্ত কৰা’’-মানুহৰ আজ্ঞা পালনৰ যোগেদি এটা সঠিক উত্তৰ লাভ কৰে, সেৱা কৰা যিটো চূড়ান্ত পদক্ষেপৰ পৰা উদ্ভৱ হয়। পুনৰাই, যিহোচূৱা পুস্তকত চাৰিটা ডাঙৰ ভাগ আছে, প্ৰত্যেকৰে বৈশিষ্ট্য এটা নিদিÇষ্ট ধাৰণা যিটো ইব্ৰী শব্দৰ দ্বাৰা প্ৰকাশ কৰা হৈছেঃ

১) পাৰ হৈ যোৱা (যিহোচূৱাঃ ১:১-৫:১২)
২) লোৱা বা অধিকাৰ কৰা (যিহোচূৱাঃ ৫:১৩-১২:২৪)
৩) ভাগ কৰা (যিহোচূৱাঃ ১৩:১-২১:৪৫)
৪) সেৱা কৰা (যিহোচূৱাঃ ২২:১-২৪:৩৩)।

এইদৰে পুস্তকখনৰ গঠনে ইয়াৰ মূল বাৰ্ত্তা প্ৰেৰণ কৰেঃ ঈশ্বৰৰ পদক্ষেপ সমূহ স্বয়ংক্ৰিয় ভাৱে সম্পন্ন নহয়। ইয়াৰ বাবে তেওঁৰ লোক সকলৰ বিশ্বাসী সঁহাৰিৰ প্ৰয়োজন। অৰ্থাৎ ঈশ্বৰে আমাৰ বাবে কৰা সকলো কামকে ধৰি-তেওঁ আমাৰ বাবে কৰা সকলো কাম যিবোৰ আমি নিজৰ বাবে কৰিব নোৱাৰো-যিটো আমি নিজৰ বাবে কৰিব পাৰো, সেয়া হ’ল ঈশ্বৰে আমাক যি কৰিবলৈ আজ্ঞা দিছে তাক পালন কৰা। পবিত্ৰ ইতিহাসৰ সকলোবোৰতে সদায় এনেকুৱাই হৈ আহিছে আৰু আজিও এনেকুৱাই আছে। উদাহৰণ স্বৰূপে, প্ৰকাশিত বাক্যঃ ১৪:১২ পদত ঈশ্বৰৰ শেষ কালৰ লোক বিলাকৰ চিত্ৰণেও একে ধাৰণাকে বুজাইছেঃ ঈশ্বৰে আমাৰ বাবে যি কৰিছে তাক বিশ্বাস কৰা আৰু যিয়ে আজ্ঞা পালন কৰাৰ দিশে লৈ যায়।

`ঈশ্বৰৰ বাক্যৰ কিছুমান প্ৰতিজ্ঞাৰ বিষয়ে চিন্তা কৰক যিবোৰ আপোনাৰ বাবে অতি মূল্যৱান। সেইবোৰ বাস্তৱত পৰিণত হ’বলৈ আপোনাৰ পৰা কেনেধৰণৰ সঁহাৰিৰ প্ৰয়োজন?`