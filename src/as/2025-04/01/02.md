---
title:  এজন নতুন মোচি।
date:   28/09/2025
---

`দ্বিতীয় বিৱৰণঃ ১৮:১৫-২২ আৰু যিহোচূৱাঃ ১:১-৯ পদ পঢ়ক। যিহোচূৱাৰ পুস্তকত মোচিৰ মৃত্যুৰ পিছত কি হ’ব তাৰ সৈতে জড়িত প্ৰতিজ্ঞাৰ প্ৰতিধ্বনি দি আৰম্ভ কৰাটো কিয় তাৎপৰ্যপূৰ্ণ?`

যদিও মোচিৰ মৃত্যু হৈছিল আৰু ঈশ্বৰে যিহোচূৱাক এজন নতুন চলাওঁতা হিচাবে নিযুক্তি দিছিল তথাপিও তেওঁলোকৰ মাজত সাদৃশ্য আছিল। দুয়োজন ব্যক্তিকে ঈশ্বৰে কৈছিল যে, তেওঁলোকে তেওঁবিলাকৰ লোকবিলাকক তেওঁলোকৰ পিতৃ সকলক প্ৰতিজ্ঞা কৰা দেশখনলৈ লৈ যাব। যিদৰে প্ৰভু ৱে যিহোচূৱাক কৈছিলঃ “যি যি ঠাইত তোমালোকে ভৰি দিবা, মই মোচিক কোৱাৰ দৰে সেই সকলো ঠাই তোমালোকক দিলো” (যিহোচূৱাঃ ১:৩)। যিহোচূৱাই প্ৰথমে মোচিক দিয়া কাম শেষ কৰিব যিটো প্ৰকৃততে মোচিক দিয়া হৈছিল। তেওঁ আছিল, সঁচাকৈ এজন নতুন মোচি।

`যাত্ৰাঃ ৩৩:১১; গণনাঃ ১৪:৬, ৩০, ৩৮; গণনাঃ ২৭:১৮; গণনাঃ ৩২:১২; দ্বিঃ বিৱৰণঃ ১:৩৮; ৩১:২৩; ৩৪:৯ পদ পঢ়ক। এই শাস্ত্ৰপদসমূহে যিহোচূৱাৰ বিষয়ে আমাক কি কয়?`

এই পৰ্যায়ত ঈশ্বৰে মোচিৰ দৰে এজন ভাৱবাদী “উৎপন্ন” কৰিব বুলি কৰা প্ৰতিজ্ঞা (দ্বিঃ বিৱৰণঃ ১৮:১৬) এটা সম্পন্ন হোৱা বাস্তৱ নহয়, ই কেৱল এটা সম্ভাৱনাহে। যিহোচূৱা পুস্তকৰ আৰম্ভণিৰ কথাবোৰে পাঠকক এই প্ৰতিজ্ঞাৰ কথা সোঁৱৰাই দিয়ে আৰু একে সময়তে ইয়াক পূৰণ হোৱা দেখিবলৈ একা আশাৰ সৃষ্টি কৰে।

মৃত্যু হ’লেও মোচিয়ে এতিয়াও প্ৰথম অধ্যায়ত আধিপত্য বিস্তাৰ কৰিছে। তেওঁৰ নাম দহবাৰ উল্লেখ কৰা হৈছে, যিহোচূৱাৰ মাত্ৰ চাৰিবাৰ। মোচিক “যিহোৱাৰ দাস” বুলি কোৱা হৈছে। আনহাতে যিহোচূৱাক মোচিৰ পৰিচাৰক বুলি কোৱা হৈছে (যিহোচূৱাঃ ১:১)। যিহোচূৱা “যিহোৱাৰ দাস” উপাধি লাভ কৰিবলৈ আজীৱন বিশ্বাসী সেৱা আৰু আজ্ঞাকাৰীতাৰ প্ৰয়োজন হ’ব (যিহোচূৱাঃ ২৪:২৯)।

যদিও যিহোচূৱাৰ প্ৰথম অধ্যায়ত ইস্ৰায়েলৰ দুজন মহান চলাওঁতাৰ মাজত হোৱা পৰিবৰ্তনক ধৰি ৰাখিছে, তথাপিও আটাইতকৈ গুৰুত্বপূৰ্ণ চৰিত্ৰটো হৈছে স্বয়ং প্ৰভু , যাৰ বাক্যই পুস্তকখন মুকলি কৰে আৰু যাৰ নিৰ্দেশনাই ইয়াত আধিপত্য বিস্তাৰ কৰে। ইস্ৰায়েলৰ প্ৰকৃত চলাওঁতা কোন সেই সন্দৰ্ভত কোনো প্ৰশ্নই উত্থাপন নহয়।

`যুগ যুগ ধৰি ঈশ্বৰে পুৰুষ আৰু মহিলাক তেওঁৰ লোক বিলাকক চলাই নিবলৈ আমন্ত্ৰণ কৰিছে। মণ্ডলীৰ প্ৰকৃত অদৃশ্য চলাওঁতা কোন সেইটো মনত ৰখাটো কিয় অতি গুৰুত্বপূৰ্ণ?`