---
title:  সমৃদ্ধিশালী আৰু কৃতকাৰ্য।
date:   02/10/2025
---

`যিহোচূৱাঃ ১:৭-৯ পদৰ সৈতে আদিঃ ১:৭-৯; আদিঃ ২৪:৪০; যিচয়াঃ ৫৩:১০ আৰু গীতঃ ১:১-৩ পদ পঢ়ক। এই শাস্ত্ৰপদ সমূহৰ আধাৰত সমৃদ্ধিশালী অথবা শুভগতি আৰু কৃতকাৰ্য হোৱাৰ অৰ্থ কি?`

ইব্ৰী শব্দ ব্ধব্দalaন্সh, “শুভগতি” (যিহোঃ ১:৮) যেþ পৰিকল্পনা কৰা কামটো সন্তোষজনক ভাৱে সম্পন্ন কৰা বা অনুকূল পৰিস্থতিৰ অৱস্থাক বুজায়।

চাকাল (ব্দaন্সal) শব্দটো, “জ্ঞানী হোৱা” (যিহোঃ ১:৮), “কৃতকাৰ্য হোৱা”, “শুভগতি হোৱা” বুলি অনুবাদ কৰিব পাৰি। কিন্তু ইয়াৰ অৰ্থ হ’ব পাৰে “বুদ্ধিমান” বা “বুদ্ধিৰে কাম কৰা”। ইয়োব, হিতোপদেশ আৰু গীতমালাত এইটো সঘনাই দেখা যায়, য’ত কৃতকাৰ্যৰ ধাৰণাটো ঈশ্বৰক ভয় কৰি তেওঁৰ আজ্ঞা পালন কৰি বুদ্ধিমানৰূপে কাম কৰাৰ লগত ওতঃপ্ৰোত ভাৱে জড়িত।

এই দৃষ্টিকোণ অনুসৰি কৃতকাৰ্যক বস্তুগত সমৃদ্ধি বুলি সংজ্ঞায়িত কৰাটো বাধ্যতামূলক নহয় যদিও ই ইয়াক বাদ দিব নোৱাৰে। কৃতকাৰ্যক ঈশ্বৰৰ সৃষ্টি কৰা জগতখনৰ ভেটিত থকা আৰু তেওঁৰ বিধানত প্ৰকাশ পোৱা আত্মিক মূল্যবোধ আৰু নীতিসমূহৰ সৈতে সামঞ্জস্যৰ অৱস্থা হিচাবে চাব লাগিব।

সঁচাকৈয়ে ঈশ্বৰৰ প্ৰতিজ্ঞাত বিশ্বাস কৰা, বিশেষকৈ কেৱল বিশ্বাসৰ দ্বাৰা পৰিত্ৰাণ পোৱাৰ প্ৰতিজ্ঞা আৰু তেওঁৰ বিধানৰ আজ্ঞা পালন কৰা, ইটোৱে সিটোৰ বিৰোধী নহয়। এইটোৱে একেটা মুদ্ৰাৰ ইপিঠি সিপিঠিত প্ৰতিনিধিত্ব কৰে।

`ৰোমীয়াঃ ৩:১ পদ পঢ়ক। এই পদে বিধান আৰু বিশ্বাসৰ মাজৰ সম্পৰ্কৰ বিষয়ে কি কয়?`

ঈশ্বৰৰ নিয়মৰ বা বিধানৰ আজ্ঞাধীন হোৱাৰ বিপৰীতে আমাৰ বাবে যীচুৰ প্ৰায়শ্চিত্ত আৰু বলিদানৰ মৃত্যুৰ ওপৰত বিশ্বাস ৰখাটো হৈছে এক মিছা আৰু বিপদজনক সংঘাত সৃষ্টি কৰা হৈছে। বিধান আৰু অনুগ্ৰহ সদায় একেলগে যায়। বিধানৰ ভূমিকাৰ সম্পৰ্কে কেৱল এক উপৰুৱা ধাৰণা বা জ্ঞানৰ ফলত বিধান আৰু অনুগ্ৰহ বিপৰীত বুলি অনুভৱ কৰিব পাৰি।

পুৰণি নিয়মৰ লেখক সকলে বিধানক অতিশয় সন্মান কৰিছিল আৰু ইয়াক আনন্দৰ উৎস বুলি গণ্য কৰিছিল (গীতঃ ১:২; ১১৯:৭০, ৭৭, ১৭৪)। এই বিধানৰ সঠিক ভাৱে গণ্য আৰু ব্যৱহাৰৰ যোগেদি নিজৰ পাপ আৰু খ্ৰীষ্টৰ ধাৰ্মিকতাৰ আৱশ্যকতাৰ বিষয়ে গভীৰ ভাৱে বুজি পোৱা যাব (ৰোমীয়াঃ ৭:৭; গালাঃ ৩’২৪)।

`আপুনি ঈশ্বৰৰ অনুগ্ৰহৰ দ্বাৰা যিমানেই তেওঁৰ বিধান পালন কৰিবলৈ বিচাৰিব, সিমানেই আপোনাৰ নিজৰ অভিজ্ঞতাই আপোনাক কেনেকৈ খ্ৰীষ্টৰ আৱৰি ৰখা ধাৰ্মিকতাৰ প্ৰয়োজনীয়তাক দেখুৱায়?`