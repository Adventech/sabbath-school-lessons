---
title:  আদৰ্শৰ শক্তি।
date:   18/11/2025
---

`যিহোঃ ১৫:১৬-১৯; বিচাৰকৰ্ত্তাঃ ১:১৩; আৰু বিচাৰকৰ্ত্তাঃ ৩:৭-১১ পদ পঢ়ক। এই কাহিনীয়ে উদাহৰণৰ শক্তিৰ বিষয়ে কি কয়? নৱ-প্ৰজন্মত কালেবৰ মনোভাৱ কেনেকৈ পুনৰ উৎপত্তি হৈছে?`

এই অংশত কালেবে নিজৰ জীয়েক অকচাক দবীৰ জয় কৰাজনৰ লগত বিয়া দিবলৈ বিচাৰিছিল। আৎনীয়েলে নগৰখন হাত কৰি লয় আৰু অকচাক লাভ কৰে। এই কাহিনীটো গুৰুত্বপূৰ্ণ, কাৰণ আকৌ এবাৰ, ই কালেবৰ সাহস, বিশ্বাস আৰু প্ৰত্যাহ্বান গ্ৰহণ কৰিবলৈ প্ৰস্তুত হোৱাক প্ৰকাশ কৰে।

ইয়াৰ উপৰিও ইস্ৰায়েল সকলৰ পৰবত্তী প্ৰজন্মই এই বিশ্বাসৰ নায়ক কালেব আৰু যিহোচূৱাৰ আদৰ্শ অনুসৰণ কৰিছিল। পুৰণি প্ৰজন্মই তেওঁবিলাকৰ সেৱা কাৰ্য বন্ধ কৰাৰ লগে লগে প্ৰত্যাহ্বানৰ সন্মুখীন হ’বলৈ আৰু ইস্ৰায়েলৰ বাবে ঈশ্বৰৰ ব্যৱস্থা সিদ্ধ কৰিবলৈ সাজু হোৱা এটা নতুন প্ৰজন্ম আহিছে।

কালেবে যিহোচূৱাক কৰা অনুৰোধৰ দৰে নহয়, “এইটো পৰ্বত মোক দিয়া”, স্বামীৰ দ্বাৰা উৎসাহিত হৈ অকচাই তেওঁৰ পিতৃয়ে যি বিশ্বাস আৰু সংকল্প প্ৰদৰ্শন কৰিছিল, সেই একে বিশ্বাস আৰু সংকল্প প্ৰদৰ্শন কৰিছিল। নিজৰ দৃঢ়তা আৰু সাহসৰ জৰিয়তে অকচাই দেশখনৰ অধিকাৰী হোৱাৰ প্ৰতিজ্ঞা পূৰণ কৰাৰ কালেবৰ আদৰ্শৰ শাৰীটো আগবঢ়াই লৈ গৈছিল।

সঁচাকৈয়ে দেশখন ইস্ৰায়েলৰ বাবে যিহোৱাৰ পৰা দিয়া উপহাৰ আছিল, কিন্তু ইস্ৰায়েলে প্ৰভুৰ প্ৰতিজ্ঞাবোৰ বিশ্বাস আৰু সাহসেৰে দাবী কৰি ইয়াক নিজৰ কৰি ল’ব লাগিব। আকচাৰ দৃঢ়তাই নতুন নিয়মৰ শুভবাৰ্ত্তাত থকা সেই মহিলা সকলৰ সংকল্পৰ পূৰ্বাভাস দিয়ে যিসকলক লোকসমূহে বা শিষ্য সকলে আঁতৰাই নপঠাব আৰু নিজৰ আৰু নিজৰ পৰিয়ালৰ বাবে যীচুৰ আশীৰ্বাদ নোপোৱালৈকে হাৰ নামানিব।

`লূকঃ ১৮:১-৫ পদ পঢ়ক। আমাৰ বাবে ইয়াত কি শিক্ষা আছে?`

ঈশ্বৰে আমাৰ ওপৰত ন্যস্ত কৰা কাৰ্যটো সিদ্ধ কৰিবৰ বাবে বিশ্বাসৰ জোঁৰ বা পোহৰ পৰৱত্তী প্ৰজন্মলৈ প্ৰেৰণ কৰাটো অতি গুৰুত্বপূৰ্ণ। এফালে বিশ্বাসক পৰৱত্তী প্ৰজন্মলৈ প্ৰেৰণ কৰাৰ প্ৰত্যাহ্বানৰ বিষয়ে আৰু আনফালে যুৱক-যুৱতী সকলে ঈশ্বৰৰ কামত দায়িত্ব লোৱাৰ সুযোগৰ বিষয়ে চিন্তা কৰক। যুৱক-যুৱতী সকলক ঈশ্বৰীয় নেতৃত্ব গ্ৰহণ কৰিবলৈ আমি কি কৰিব পাৰো? এই প্ৰক্ৰিয়াত আমাৰ আদৰ্শ কিমান গুৰুত্বপূৰ্ণ?