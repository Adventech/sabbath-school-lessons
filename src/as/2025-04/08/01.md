---
title:  বিশ্বাসৰ নায়কঃ যিহোচূৱা আৰু কালেব
date:   15/11/2025
---

### এই সপ্তাহৰ অধ্যয়ন পাঠঃ

গণনাঃ ১৩:৬, ৩০-৩২; যিহোঃ ১৪:৬-১৪; লূকঃ ১৮:১-৫; যিহোঃ ১৯:৪৯-৫১; ২ কৰিন্থীয়াঃ ৩:১৮; ৰোমীয়াঃ ১২:১,২ পদ।

> <p>মুখস্থ পদ</p>
> “তোমালোকৰ যি নায়কসকলে তোমালোকক ঈশ্বৰৰ বাক্য কৈ গ’ল, তেওঁবিলাকক সোঁৱৰা; আৰু তেওঁবিলাকৰ আচৰণৰ শেষ গতি চাই চিন্তি, তেওঁবিলাকৰ বিশ্বাসৰ অনুকাৰী হোৱা” (ইব্ৰীঃ ১৩:৭)।

প্ৰতিজন অভিভাৱকে জানে যে তেওঁবিলাকৰ সন্তানবিলাকে উদাহৰণৰ পৰা শিকে, নহয়নে? সন্তান বিলাকে তেওঁবিলাকৰ ভাল উদাহৰণ বিলাকৰ সলনি বেয়া উদাহৰণ সমূহ অনুসৰণ কৰা দেখি কিমানজনে অভিভাৱকে চিন্তা কৰে? আমাৰ বয়স যিমানেই নহওঁক কিয়, আমি ভাল কাম কৰাতকৈ ভুল কৰাটো সহজ বুলি বিবেচনা কৰো। পতিত লোক হোৱাৰ অৰ্থ কি তাৰে এটা অংশ মাত্ৰ। “কাৰণ মই যি সাধন কৰো, তাক নাজানো; কিয়নো মোৰ ইচ্ছাৰ দৰে আচৰণ নকৰো; কিন্তু যিহকে ঘিণাওঁ, তাকে কৰো” (ৰোমীয়াঃ ৭:১৫)। কোনে সম্পৰ্ক স্থাপন কৰিব নোৱাৰে?

জন্মৰ পৰাই মানুহক আদৰ্শৰ শক্তিৰ দ্বাৰা গঢ় দিয়া হয়। আমি জীৱনৰ আটাইতকৈ মৌলিক কাম যেনে খোজ কঢ়া, কথা কোৱা আমাৰ আৱেগ প্ৰকাশ কৰা আদি কামবোৰ কৰিবলৈ শিকো, যিটো আমাৰ আটাইতকৈ ওচৰৰ লোক সকলক অনুসৰণ কৰি। প্ৰাপ্তবয়স্ক হিচাবে আমাক এতিয়াও আদৰ্শৰ প্ৰয়োজন, আৰু যদিও তেওঁলোক নিখুঁত নহয়, আমি সেই আত্মিক বৈশিষ্ট্যসমূহক প্ৰশংসা আৰু অনুকৰণ কৰিব পাৰো যিয়ে তেওঁবিলাকক বিশ্বাসৰ নায়ক কৰি তুলিছিল।

এই সপ্তাহত আমি যিহোচূৱাৰ পুস্তকথ থকা বিশ্বাসৰ দুজন নায়কৰ ব্যক্তিগত উদাহৰণৰ ওপৰত গভীৰ ভাৱে দৃষ্টি কৰিমঃ কালেব আৰু যিহোচূৱা। ইস্ৰায়েলৰ ইতিহাসৰ অন্যতম গুৰুত্বপূৰ্ণ সময়ছোৱাত তেওঁলোকক তেওঁবিলাকৰ প্ৰজন্মৰ মাজত আঁতৰাই ৰখা আৰু ঈশ্বৰৰ লোক সকলৰ জীৱনত মূল ভূমিকা লোৱাটোৰ অৰ্থ কি?