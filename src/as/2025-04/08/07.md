---
title:  অতিৰিক্ত অধ্যয়ন পাঠ
date:   21/11/2025
---

“কালেবৰ বিশ্বাস এতিয়াও ঠিক সেইদৰেই আছিল যেতিয়া তেওঁৰ সাক্ষ্যই চোৰংচোৱা সকলৰ বেয়া খবৰৰ বিৰোধিতা কৰিছিল। তেওঁ ঈশ্বৰৰ প্ৰতিজ্ঞাত বিশ্বাস কৰিছিল যে, তেওঁৰ লোকসকল কনান দেশ দখল কৰিব আৰু এইক্ষেত্ৰত তেওঁ প্ৰভুক সম্পূৰ্ণ ৰূপে অনুসৰণ কৰিছিল। তেওঁ নিজৰ লোক সকলৰ সৈতে অৰণ্যত দীৰ্ঘদিনীয়া বিচৰণ অথবা ঘূৰিফুৰাটো সহ্য কৰিছিল, এইটোৱে দোষী সকলৰ হতাশা আৰু বোজাৰ অংশীদাৰ হৈছিল; তথাপিও তেওঁ এই বিষয়ে কোনো অভিযোগ নকৰিলে, কিন্তু তেওঁৰ ভাই সকলৰ বিচ্ছিন্ন হোৱাৰ সময়ত অৰণ্যত তেওঁক ৰক্ষা কৰা ঈশ্বৰৰ দয়াক উচ্চ কৰি তুলিছিল। অৰণ্যত ঘূৰি ফুৰাৰ সময়ত সকলো দুখ-কষ্ট, বিপদ আৰু মহামাৰীৰ মাজত আৰু কনানত প্ৰৱেশ কৰাৰ পিছৰে পৰা যুদ্ধৰ বছৰবোৰত প্ৰভুৱে তেওঁক ৰক্ষা কৰিছিল, আৰু এতিয়াও চল্লিশ বছৰতকৈ অধিক বয়সতো তেওঁৰ উৎসাহ কম হোৱা নাছিল। তেওঁ ইতিমধ্যে জয় কৰা দেশ এখন নিজৰ বাবে বিচৰা নাছিল, কিন্তু সেই ঠাইখন বিচাৰিছিল যিটোক আন সকলোতকৈ বৈছি চোৰাংচোৱা সকলে বশ বা দখল কৰাটো অসম্ভৱ বুলি ভাবিছিল। ঈশ্বৰৰ সহায়ত তেওঁ সেই লোক বিলাকৰ পৰাই নিজৰ দূৰ্গ কাঢ়ি লয়, যিবিলাকৰ শক্তিয়ে ইস্ৰায়েলৰ বিশ্বাসক লৰচৰ কৰি পেলাইছিল। কোনো সন্মান বা ডাঙৰ হোৱাৰ ইচ্ছাই কালেবৰ অনুৰোধৰ প্ৰেৰণা দিয়া নাছিল। সাহসী যোদ্ধাজনে মানুহক এনে এটা আদৰ্শ দিবলৈ ইচ্ছা কৰিছিল যিয়ে ঈশ্বৰক সন্মান কৰিব, আৰু গোষ্ঠী সমূহক তেওঁলোকৰ পিতৃসকলে জয় কৰা অসম্ভৱ বুলি ভবা দেশখনক অধিকাৰ কৰিবলৈ সম্পূৰ্ণ ৰূপে উৎসাহিত কৰিছিল।-Ellen G. White, Patriarchs and Prophets, Page 512, 513.