---
title:  যিহোৱা এজনা যুঁজাৰু।
date:   21/10/2025
---

`যাত্ৰাঃ ২:২৩-২৫; ১২:১২,১৩; ১৫:৩-১১ পদ পঢ়ক। ঈশ্বৰ এজনা যুঁজাৰু বুলি কোৱাৰ অৰ্থ কি?`

মিচৰত দীৰ্ঘদিন ধৰি বন্দী হৈ থকাৰ সময়ছোৱাত ইস্ৰায়েল সকলে তেওঁবিলাকৰ পূৰ্বপুৰুষৰ প্ৰকৃত ঈশ্বৰক পাহৰি গৈছিল। অৰণ্যৰ মাজেদি যোৱা তেওঁলোকৰ যাত্ৰাৰ বহু কথাই প্ৰমাণ কৰা মতে, অব্ৰাহাম, ইচহাক আৰু যাকোবৰ ঈশ্বৰৰ বিষয়ে তেওঁবিলাকৰ জ্ঞান ম্লান পৰি গৈছিল, আৰু তেওঁবিলাকে তেওঁবিলাকৰ ধর্মীয় আচাৰ-ব্যৱহাৰত মূৰ্ত্তিপূজাৰ উপাদান সমূহ মিহলাই পেলাইছিল (যাত্ৰাঃ ৩২:১-৪ ১ সৈতে তুলনা কৰক)।

মিচৰীয়া সকলৰ অত্যাচাৰৰ বাবে তেওঁবিলাকে যিহোৱাৰ ওচৰত ক্ৰন্দন কৰিবলৈ ধৰিলে (যাত্ৰাঃ ২:২৩-২৫) আৰু সঠিক সময়ত যিহোৱাই তেওঁবিলাকক উত্তৰ দিলে।

কিন্তু যাত্ৰাপুস্তকৰ প্ৰথম ১২টা অধ্যায়ত বৰ্ণনা কৰা সংঘাত মোচি আৰু ফৰেÌণৰ মাজত হোৱা সৰল ক্ষমতাৰ সংগ্ৰামতকৈও ডাঙৰ আছিল। প্ৰাচীন নিকট পূৰ্বাঞ্চলৰ যুদ্ধ মতবাদ অনুসৰি লোক বিলাকৰ মাজত হোৱা সংঘাতক অৱশেষত নিজ নিজ দেৱতা বা দেৱতা বিলাকৰ মাজৰ যুদ্ধ বুলি গণ্য কৰা হৈছিল। যাত্ৰাপুস্তকঃ ১২:১২ পদত কোৱা হৈছে যে যিহোৱাই কেৱল ফৰেÌণৰ ওপৰত নহয়, কিন্তু মিচৰৰ দেৱতা বিলাকৰ ওপৰতো বিচাৰ কৰিছিল, যিবিলাক শক্তিশালী ভূত (লেবীয়াঃ ১৭:৭, দ্বিঃ বিৱৰণঃ ৩২:১৭) যিবিলাকে মিচৰৰ অত্যাচাৰী শক্তি আৰু অন্যায় সামাজিক ব্যৱস্থাৰ আঁৰত থিয় হৈছিল।

ঈশ্বৰ পাপৰ সৈতে হোৱা যুদ্ধৰ সৈতে জড়িত আছে আৰু এই যুদ্ধক চিৰকাল সহ্য নকৰে (গীতঃ ২৪:৮, প্ৰঃ বাক্যঃ ১৯:১১; ২০:১-৪,১৪)। আটাই পতিত দূত বিলাকৰ লগেত নিশ্চিত ভাৱে আৰু পুনৰুদ্ধাৰ কৰিব নোৱাৰাকৈ নিজকে পাপৰ সৈতে পৰিচয় দিয়া লোক বিলাকৰো ধ্বংস হ’ব। ইয়াৰ সৈতে দেশখনৰ বাসিন্দা সকলৰ বিৰুদ্ধে হোৱা যুদ্ধবোৰক এই বিবাদৰ পূৰ্বৰ পৰ্যায় হিচাবে ধৰি ল’ব লাগিব, যিটোৱে ক্ৰুচত ইয়াৰ শিখৰত উপনীত হ’ব আৰু অন্তিম বিচাৰত ইয়াৰ সমাপ্ত হ’ব, যেতিয়া ঈশ্বৰৰ ন্যায় আৰু প্ৰেমৰ চৰিত্ৰক ন্যায্যতা প্ৰদান কৰা হ’ব।

কনানীয়া সকলৰ সম্পূৰ্ণ ধ্বংসৰ ধাৰণাটো বাইবেলৰ জগত দৃষ্টিভংগীৰ ভিত্তিত বুজিব লাগিব, য’ত ঈশ্বৰ জগতৰ দুষ্টতাৰ সূচক সকলৰ সৈতে মহা জাগতিক যুদ্ধত জড়িত। অৱশেষত যিটো সংকটাপন্নত আছে সেয়া হ’ল ঈশ্বৰৰ খ্যাতি আৰু তেওঁৰ চৰিত্ৰ (ৰোমীয়াঃ ৩:৪; প্ৰঃ বাক্যঃ ১৫:৩)।

যিহেতু পাপ মানুহৰ অস্তিত্বত প্ৰৱেশ কৰিছে, গতিকে নিৰপেক্ষ ভাৱে কোনেও থিয় হ’ব নোৱাৰে। এজন লোক হয় ঈশ্বৰৰ পক্ষত থাকিব লাগিব নহয় দুষ্টতাৰ বা চয়তানৰ পক্ষত থাকিব লাগিব। সেয়েহে এই পটভূমিৰ প্ৰতি লক্ষ্য ৰাখি কনানীয়া সকলক নিৰ্মূল কৰাটো অন্তিম বিচাৰৰ পূৰ্বদৰ্শন হিচাবে চাব লাগে।

`মহা-বিবাদৰ বাস্তৱতাই দুটা পক্ষৰ ভিতৰত এটা পক্ষৰহে অনুমতি দিয়ে। আপুনি কেনেকৈ জানিব যে আপুনি প্ৰকৃততে কোনটো পক্ষত আছে?`