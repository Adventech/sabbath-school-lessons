---
title:  সকলো সংঘাতৰ আঁৰৰ সংঘাত
date:   18/10/2025
---

### এই সপ্তাহৰ অধ্যয়ন পাঠঃ

যিহোঃ ৫:১৩-১৫; যিচয়াঃ ৩৭:১৬; প্ৰঃ বাক্যঃ ১২:৭-৯; দ্বিঃ বিৱৰণঃ ৩২:১৭; যাত্ৰাঃ ১৪:১৩,১৪; যিহোঃ ৬:১৫-২০ পদ।

> <p>মুখস্থ পদ</p>
> “ইয়াৰ পূৰ্বে কি পাছে, যিহোৱাই যে মনুষ্যৰ বাক্যলৈ এইদৰে কাণ দিলে, এনে আৰু কোনো দিন হোৱা নাই; কিয়নো যিহোৱাই ইস্ৰায়েলৰ পক্ষে যুদ্ধ কৰিছিল” (যিহোচূৱাঃ ১০:১৪)।

যিহোচূৱাৰ পুস্তকখন পঢ়িলে আমি, ঈশ্বৰৰ নামত আৰু ঈশ্বৰৰ সহায়ত চলোৱা আক্ৰমণনাত্মক সামৰিক অভিযানৰ বিষয়ে পাওঁ। কনান জয় কৰাৰ আঁৰত ঈশ্বৰ আছিল বুলি কোৱা ধাৰণাটো যিহোচূৱাৰ পুস্তকখনত প্ৰসাৰিত হৈ আছে আৰু এইটো ঈশ্বৰৰ নিজৰ বাক্য বৰ্ণনাকাৰীৰ কথাৰে (যিহোঃ ১০:১০,১১), যিহোঃ ৬:২; ৮:১), যিহোচূৱাৰ সম্বোধনত (যিহোঃ ৪:২৩,২৪; ৮:৭), ৰাহাবৰ দ্বাৰা (যিহোঃ ২:১০), চোৰাংচোৱা সকলৰ দ্বাৰা (যিহোঃ ২:২৪ আৰু লোক বিলাকৰ দ্বাৰা (যিহোঃ ২৪:১৮) প্ৰকাশ কৰা হৈছে। ঈশ্বৰে এই হিংসাত্মক সংঘাতৰ প্ৰৱৰ্ত্তক বুলি দাবী কৰে।

এই বাস্তৱতাই অতি গুৰুত্বপূৰ্ণ প্ৰশ্নৰ উত্থাপন কৰে। আমি কেনেকৈ বুজিব পাৰো যে পুৰণি নিয়মৰ সময়ত ঈশ্বৰৰ মনোনীত লোক সকলে এনে প্ৰথা চলাইছিল? পুৰণি নিয়মৰ বিশ্বাসযোগ্যতা, কৰ্ত্তৃত্ব আৰু ঐতিহাসিকতাক পাতল নকৰাকৈ “যুদ্ধপ্ৰেমী” ঈশ্বৰৰ প্ৰতিমূৰ্ত্তিক তেওঁৰ প্ৰেমৰ চৰিত্ৰৰ সৈতে মিলাই দিয়াটো কেনেকৈ সম্ভৱ (উদাহৰণ স্বৰূপে, যাত্ৰাঃ ৩৪:৬, গীতঃ ৮৬:১৫; ১০৩:৮; ১০৮:৪)?

এই সপ্তাহত আৰু পৰৱত্তী সপ্তাহত আমি যিহোচূৱাৰ পুস্তক আৰু অন্যান্য ঠাইত ঈশ্বৰৰ আদেশ দিয়া যুদ্ধৰ কঠিন প্ৰশ্নসমূহৰ বিষয়ে অধ্যয়ন কৰিম।