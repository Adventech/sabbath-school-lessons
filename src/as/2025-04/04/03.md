---
title:  স্বৰ্গত যুদ্ধ।
date:   20/10/2025
---

`যিহোচূৱাই বুজিলে যে যুদ্ধখন বৃহত্তৰ সংঘাতৰ অংশ। যি যুদ্ধত স্বয়ং ঈশ্বৰ জড়িত আছিল, সেই যুদ্ধৰ বিষয়ে আমি কি জানো? প্ৰকাশিত বাক্যঃ ১২:৭-৯; যিচয়াঃ ১৪:১২-১৪; যিহিঃ ২৮:১১-১৯ আৰু দানিঃ ১০:১২-১৪ পদ।`

ঈশ্বৰে বিশ্বজগতখনক দায়িত্বশীল জীৱৰে জনবহুল কৰি তুলিছিল, যাক তেওঁ মুক্ত ইচ্ছা প্ৰদান কৰিছিল, যিটো তেওঁলোকে প্ৰেম কৰিব পৰাৰ পূৰ্বচৰ্ত্ত আছিল। তেওঁবিলাকে ঈশ্বৰৰ ইচ্ছা অনুসৰি বা ইয়াৰ বিৰুদ্ধে কাম কৰিবলৈ বাছি ল’ব পাৰে। আটাইতকৈ শক্তিশালী স্বৰ্গদূত সকলৰ ভিতৰত এজন লুচিফাৰে ঈশ্বৰৰ বিৰুদ্ধে বিদ্ৰোহ কৰিছিল, আৰু বহুতো স্বৰ্গদূতক লগত লৈ গৈছিল।

যিচয়া আৰু যিহিস্কেলে এই যুদ্ধৰ কথা উল্লেখ কৰিছে, যদিও কিছুমান প্ৰকাশকে যিচয়া ১৪ আৰু যিহিস্কেল ২৮ অধ্যায়ৰ অৰ্থ বাবিলৰ ৰজা আৰু তূৰৰ এজন শাসকৰ মাজত সীমাবদ্ধ কৰিবলৈ চেষ্টা কৰিছে। কিন্তু বাইবেল শাস্ত্ৰত এনে কিছুমান স্পষ্ট সূচক আছে যিয়ে এক অতিক্ৰমণীয় বাস্তৱতাৰ দিশলৈ আঙুলিয়াই দিয়ে। বাবিলৰ ৰজাক ঈশ্বৰৰ সিংহাসনত স্বৰ্গত থকা বুলি উপস্থাপন কৰা হৈছে (যিচয়াঃ ১৪:১২,১৩) আৰু তূৰৰ ৰজাই ঈশ্বৰৰ পবিত্ৰ পৰ্বতত সুৰক্ষামূলক কৰ+ব হিচাবে এদনত বাস কৰিছিল বুলি কোৱা হৈছে (যিহিঃ ২৮:১২-১৫)। বাবিল আৰু তূৰৰ ৰজাৰ বিষয়ে কোৱা এইবোৰৰ কোনোটোৱেই সত্য নহয়।

পৃথিৱীৰ ৰজা বিলাকৰ বিষয়েও এইটো ক’ব নোৱাৰি যে তেওঁলোক নিৰ্দোষী আৰু “সৰ্বগুণৰ সমষ্টি” আছিল। ফলস্বৰূপে এই চৰিত্ৰবোৰে বাবিল আৰু তূৰৰ বাস্তৱিক ৰাজ্যৰ বিষয়ে আঙুলিয়াই দিয়ে।

যিচয়াই এটা দৃষ্টান্ত উপস্থাপন কৰিছে, যিয়ে তাৎক্ষণিক ঐতিহাসিক প্ৰসংগৰ বাহিৰৰ এক অৰ্থ প্ৰকাশ কৰে। এইক্ষেত্ৰত বাবিলৰ ৰজা বিদ্ৰোহ, স্বাৱলম্বÏতা আৰু অহংকাৰৰ আৰ্হি হৈ পৰে। একেদৰে যিহিস্কেলে তূৰৰ ৰাজকুমাৰ (যিহিঃ ২৮:২) আৰু তূৰৰ ৰজা (যিহিঃ ২৮:১১,১২)১ মাজত পাৰ্থক্য ৰাখিছে, য’ত ৰাজকুমাৰজন পাৰ্থিৱ ক্ষেত্ৰত সক্ৰিয় স্বর্গীয় দেশত কাৰ্য কৰাৰ ৰজাৰ প্ৰতীক হৈ পৰে।

দানিয়েলঃ ১০:১২-১৪ পদ অনুসৰি এই বিদ্ৰোহী স্বর্গীয় সত্তাবোৰে পৃথিৱীত ঈশ্বৰৰ উদ্দেশ্য পূৰণত বাধাৰ সৃষ্টি কৰে। আকাশমণ্ডল আৰু পৃথিৱীৰ মাজৰ এই সংযোগৰ পোহৰতেই আমি ইস্ৰায়েলৰ ঈশ্বৰৰ অনুমোদিত যুদ্ধবোৰ বুজিব লাগিব। আমি সেইবোৰক ঈশ্বৰ আৰু চয়তানৰ মাজত আৰু ভাল আৰু বেয়াৰ মাজত হোৱা মহা-বিবাদৰ পাৰ্থিৱ প্ৰকাশ হিচাবে স্বীকৃতি দিব লাগিব যে এই সকলোবোৰ শেষত পতিত জগতত ঈশ্বৰৰ ন্যায় আৰু প্ৰেম পুনৰুদ্ধাৰ কৰা হ’ব।

`আমাৰ চাৰিওফালৰ জগতখনত আৰু নিজৰ জীৱনত আমি ভাল আৰু বেয়াৰ মাজৰ এই মহাজাগতিক যুদ্ধৰ বাস্তৱতাক কি কি ধৰণে দেখিবলৈ পাওঁ?`