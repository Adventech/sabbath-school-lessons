---
title:  দ্বিতীয় শ্ৰেষ্ঠ বিকল্প।
date:   23/10/2025
---

`যাত্ৰাঃ ১৭:৭-১৩ আৰু যিহোচূৱাঃ ৬:১৫-২০ পদ পঢ়ক। এই দুটা যুদ্ধৰ বিৱৰণীৰ মাজত আপুনি কি সাদৃশ্য বিচাৰি পাব পাৰে? সেইবোৰৰ মাজত কেনেধৰণৰ পাৰ্থক্য আছে?`

যাত্ৰা আৰম্ভণৰ পিছত ইস্ৰায়েলে প্ৰথমবাৰৰ বাবে যুদ্ধ কৰাৰ কথা যাত্ৰাপুস্তক ১৭ অধ্যায়ত লিপিবদ্ধ কৰা হৈছে, য’ত ইস্ৰায়েল সকলে অমালেকীয়া সকলৰ বিৰুদ্ধে নিজকে ৰক্ষা কৰিছিল। মিচৰীয়া সকলক দুখ দিয়া আৰু ইস্ৰায়েল সকলক মুক্তি দিয়া দুয়োটাতে ইস্ৰায়েলে ঈশ্বৰৰ সৰ্বশক্তিমান শক্তিৰ সাক্ষী হৈছিল। আমি দেখিবলৈ পাইছো যে ইস্ৰায়েলৰ বাবে ঈশ্বৰৰ প্ৰাৰম্ভিক ব্যৱস্থাত আন মানুহৰ বিৰুদ্ধে যুঁজ দিয়াটো অন্তৰ্ভূক্ত কৰা হোৱা নাছিল (যাত্ৰাঃ ২৩:২৮; ৩৩:২)। কিন্তু মিচৰৰ পৰা মুক্ত হোৱাৰ কিছু সময়ৰ পিছতে ইস্ৰায়েল সকলে বাটত ভোৰভোৰাবলৈ আৰম্ভ কৰিলে (যাত্ৰাঃ ১৭:৩); আনকি তেওঁলোকৰ মাজত ঈশ্বৰৰ উপস্থিতিৰ ওপৰতো প্ৰশ্ন উত্থাপন কৰিবলৈ ধৰিলে। এই সময়তে অমালেকে ইস্ৰায়েলৰ বিৰুদ্ধে যুদ্ধ কৰিবলৈ আহিছিল। এইটো আকস্মিক ভাৱে হোৱা নাছিল। ঈশ্বৰে অমালেকীয়া বিলাকক ইস্ৰায়েলক আক্ৰমণ কৰিবলৈ দিলে যাতে তেওঁবিলাকে তেওঁক পুনৰ বিশ্বাস কৰিবলৈ শিকিব পাৰে।

তেওঁৰ নীতিৰ সৈতে আপোচ নকৰাকৈয়ে ঈশ্বৰে তেওঁৰ লোকসকল থকা স্তৰলৈ নামি আহে, তেওঁলোকক অহৰহ আদৰ্শৰ ব্যৱস্থালৈ ঘূৰাই আনেঃ ঐশ্বৰিক হস্তক্ষেপৰ ওপৰত সম্পূৰ্ণ ভাৰষা প্ৰদান কৰে। আচলতে যুদ্ধৰ বিধান (দ্বিঃ বিৱৰণঃ ২০) ৪০ বছৰীয়া অৰণ্যৰ অভিজ্ঞতাৰ পিছতহে দিয়া হৈছিল, যিটো ইস্ৰায়েলৰ অবিশ্বাসৰ বাবেও হৈছিল। নতুন পৰিস্থতিয়ে নতুন কৌশলৰ দাবী কৰিছিল আৰু তেতিয়াহে ঈশ্বৰে ইস্ৰায়েলক কণানীয়া সকলক সম্পূৰ্ণ ৰূপে ধ্বংস কৰিবলৈ বাধ্য কৰিছিল (দ্বিঃ বিৱৰণঃ ২০:১৬-১৮)।

ইস্ৰায়েলৰ বাবে যুদ্ধ এক প্ৰয়োজনীয়তা হৈ পৰিল, তাৰ উপৰিও ই তেওঁলোকৰ যিহোৱাৰ প্ৰতি আনুগত্যৰ পৰীক্ষা হৈ পৰিল। ঈশ্বৰে তেওঁলোকৰ ওপৰত হাৰ নামানিল কিন্তু তেওঁৰ ওপৰত সম্পূৰ্ণ নিৰ্ভৰশীলতা অনুভৱ কৰি তেওঁলোকৰ শক্তিৰ সাক্ষী হ’বলৈ দিলে।

বিজয়ৰ উল্লাসত ইস্ৰায়েল সকলে অংশগ্ৰহণ কৰাটো পুস্তকখনৰ শেষত যিহোচূৱাই লোৱা সিদ্ধান্তৰ পৰা স্পষ্ট হৈ পৰে। ইয়াত কনানীয়া সকলে ইস্ৰায়েল সকলৰ বিৰুদ্ধে যুদ্ধ কৰিছিল বুলি কোৱা হৈছে (যিহোঃ ২৪:১১)। যিৰিহোৰ দেৱাল ভাঙি পৰাটো এটা ঐশ্বৰিক আচৰিত কাৰ্যৰ ফল আছিল যদিও ইস্ৰায়েলৰ লোক সকলে যুদ্ধত সক্ৰিয়ভাৱে জড়িত হ’বলগীয়া হৈছিল আৰু চহৰখনৰ বাসিন্দা সকলৰ প্ৰতিৰোধৰ সন্মুখীন হ’বলগীয়া হৈছিল।

সশস্ত্ৰ সংঘাতত ইস্ৰায়েলৰ অংশগ্ৰহণে যিহোৱাৰ সহায়ত নিঃচৰ্ত্ত আস্থা গঢ়ি তোলাৰ এক উপায় হৈ পৰিল। তথাপিও ইস্ৰায়েলক সদায় সোঁৱৰাই দিয়া হৈছিল (যিহোঃ ৭:১২,১৩; ১০:৮) যে প্ৰতিটো যুদ্ধৰ ফলাফল শেষত প্ৰভুৰ হাতত আছিল আৰু তেওঁলোকে সামৰিক যুদ্ধৰ ফলাফলক প্ৰভাৱিত কৰিব পৰা একমাত্ৰ উপায় আছিল প্ৰভুৰ প্ৰতিজ্ঞাৰ প্ৰতি তেওঁলোকৰ বিশ্বাস বা অবিশ্বাসৰ মনোভাৱ। সিদ্ধান্তটো তেওঁলোকৰ নিজৰ আছিল।