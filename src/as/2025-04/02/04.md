---
title:  নতুন আনুগত্য।
date:   07/10/2025
---

`যিহোঃ ২:১২-২১; যাত্ৰাঃ ১২:১৩,২২,২৩ পদ পঢ়ক। যাত্ৰাপুস্তকৰ পদসমূহে চোৰাংচোৱা আৰু ৰাহাবৰ মাজত হোৱা চুক্তিৰ বিষয়ে বুজিবলৈ কেনেকৈ সহায় কৰে?`

ৰাহাবৰ চুক্তিখন অতি স্পষ্ট আছিলঃ জীৱনৰ সলনি জীৱন আৰু দয়াৰ সলনি দয়া। চেছেদ (Chঙ্গব্দঙ্গস্তু) (যিহোঃ ২:১২), “দয়া ব্যৱহাৰ” শব্দটোৰ গভীৰ অৰ্থ হৈছে যিটো আন ভাষাত এটা শব্দত প্ৰকাশ কৰাটো কঠিন। ই মূলতঃ নিয়মৰ আনুগত্যক বুজায়, কিন্তু ইয়াত বিশ্বাসযোগ্যতা, দয়া, উপকাৰীতা আৰু দয়াৰ ধাৰণাও বহন কৰা হৈছে।

ৰাহাবৰ কথাই দ্বিতীয় বিৱৰণঃ ৭:১২ পদৰ কথাও মনত পেলাই দিয়ে, য’ত যিহোৱা নিজেই ইস্ৰায়েলৰ প্ৰতি নিজৰ দয়া ব্যৱহাৰ কৰিবলৈ শপত খাইছিল। “যদি তোমালোকে সেইবোৰ শাসনপ্ৰণালী কাণ দি সেইবোৰ পালন কৰা, আৰু সেই মতে কাৰ্য কৰা, তেন্তে ইয়াৰ কাৰণে, তোমাৰ ঈশ্বৰ যিহোৱাই তোমাৰ পূৰ্বপুৰুষ বিলাকৰ আগত যি দয়া আৰু নিয়মটিৰ বিষয়ে শপত কৰিছিল, তাক তেওঁ তোমাৰ পক্ষে ৰক্ষা কৰিব” (দ্বিঃ বিৱৰণঃ ৭:১২)।

আমোদজনক ভাৱে, একেটা অধ্যায়তে (দ্বিঃ বিৱৰণঃ ৭) কনানীয়া সকলৰ ওপৰত নিষেধাজ্ঞা (চে১ম) নির্দ্ধাৰণ কৰা হৈছিল। ইয়াত ৰাহাব এগৰাকী কনানীয়া যি নিষেধাজ্ঞাৰ অধীনত আছিল আৰু তথাপিও তাই তাইৰ উদীয়মান বিশ্বাসৰ দ্বাৰা ইস্ৰায়েলক দিয়া প্ৰতিজ্ঞাসমূহ দাবী কাৰছিল। যাৰ ফলত তাই ৰক্ষা পৰিছিল।

ৰাহাবৰ সৈতে চোৰাংচোৱা সকলে কৰা কথা-বতৰাৰ সৈতে জড়িত প্ৰথমটো প্ৰতি২ছবি যিটো যাত্ৰাৰ সময়ত নিস্তাৰ-পৰ্বৰ কথা মনলৈ আহে। য’ত ইস্ৰায়েল সকলে সুৰক্ষিত হ’বলৈ হ’লে তেওঁলোকে নিজৰ ঘৰৰ ভিতৰত থকা বলিদানৰ মেৰ-পোৱালিটোৰ তেজেৰে নিজৰ ঘৰৰ দুৱাৰৰ চেÌকাঠৰ দুই দাঁতিৰ দুডালত আৰু ওপৰত লগাব লগা হৈছিল।

“তোমালোকে যি যি ঘৰত থাকা, সেই সেই ঘৰত সেই তেজেই তোমালোকৰ অৰ্থে চিন হ’ব; তাতে মই সেই তেজ দেখি, তোমালোকক এৰি থৈ যাম; আৰু মই মিচৰ দেশত সংহাৰ কৰোতে, তোমালোকক বিনষ্ট কৰিবলৈ কোনো আপদে তোমালোকক নেপাব” (যাত্ৰাঃ ১২:১৩; ১২:২২,২৩)।

“আজ্ঞা পালন কৰাৰ দ্বাৰা মানুহে নিজৰ বিশ্বাসৰ প্ৰমাণ দিব লাগিছিল। গতিকে খ্ৰীষ্টৰ তেজৰ গুণৰ দ্বাৰা পৰিত্ৰাণ পোৱাৰ আশা কৰা সকলোৱে উপলব্ধি কৰা উচিত যে তেওঁলোকৰ পৰিত্ৰাণ নিশ্চিত কৰাৰ ক্ষেত্ৰত তেওঁলোকে নিজেই কিবা এটা কৰিবলগীয়া আছে। যদিও খ্ৰীষ্টই আমাক পাপৰ শাস্তিৰ পৰা মুক্ত কৰিব পাৰে, কিন্তু আমি পাপৰ পৰা ঘূৰি আজ্ঞা পালনকাৰী হ’ব লাগিব। মানুহে বিশ্বাসৰ দ্বাৰা পৰিত্ৰাণ পাব লাগে, কৰ্মৰ দ্বাৰা নহয়, তথাপিও তেওঁৰ বিশ্বাস তেওঁৰ কৰ্মৰ যোগেদি দেখুৱাব লাগিব।”-ইলেন জি. হুৱাইট, পেট্ৰিয়া: এণ্ড প্ৰফেটছ, পৃষ্ঠা-২৭৯।

সেই ক্ষেত্ৰত তেজ আছিল এটা চিন যিয়ে তেওঁলোকক ঈশ্বৰৰ ধ্বংসকাৰী দূতৰ পৰা ৰক্ষা কৰিছিল। মিচৰত শেষ উৎপাতৰ সময়ত ঈশ্বৰে ইস্ৰায়েল সকলৰ জীৱন ৰক্ষা কৰাৰ দৰে, ইস্ৰায়েল সকলে ৰাহাব আৰু তেওঁৰ পৰিয়ালক যিৰীহো ধ্বংস কৰাৰ সময়ত ৰক্ষা কৰিছিল।

`এই দুটা কাহিনীত আমি কি শক্তিশালী শুভবাৰ্ত্তাৰ কথা বিচাৰি পাওঁ? তেওঁলোকৰ পৰা আমি কি কি শুভ বাৰ্ত্তাৰ পাঠ ল’ব পাৰো?`