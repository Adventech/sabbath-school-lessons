---
title:  আচৰিত অনুগ্ৰহ।
date:   09/10/2025
---

`যিহোচূৱাঃ ৯:২১-২৭ পদ পঢ়ক। যিহোচূৱাৰ সমাধানে ন্যায় আৰু অনুগ্ৰহক কেনেকৈ সংযুক্ত কৰিলে?`

ইস্ৰায়েল লোকসকলে যদি গিবিয়নীয়া সকলক আক্ৰমণ কৰিব বিচাৰিলেহেঁতেন, তথাপিও মণ্ডলীৰ শাসনকৰ্ত্তা সকলে নিয়ম বা চুক্তি কৰাৰ বাবে তেওঁবিলাকক সেই চুক্তি ভংগ কৰিবলৈ দিয়া নহ’লহেঁতেন। ইস্ৰায়েলৰ চলাওঁতা সকলে এই নীতি অনুসৰি কাৰ্য কৰিছিল আৰু সেয়া আছিল যেতিয়ালৈকে ইয়াত অন্যায় বা অপৰাধমূলক উদ্দেশ্য জড়িত নহয় তেতিয়ালৈকে তেওঁলোকে আক্ৰমণ কৰিব নোৱাৰে (বিচাৰকৰ্ত্তাঃ ১১:২৯-৪০)।

পুৰণি নিয়মত শপত লোৱাৰ আগেত বিবেকবান হোৱা আৰু শপত বা চুক্তি পালন কৰাটো ধাৰ্মিকৰ গুণাগুণ হিচাবে দেখা যায় (গীতঃ ১৫:৪; ২৪:৪; উপদেশকঃ ৫:২,৬)। যিহেতু এই শপত ঈশ্বৰ যিহোৱাৰ নামত কৰা হৈছিল, সেয়েহে চলাওঁতা সকলে ইয়াক সলনি কৰিব নোৱাৰিছিল।

ইস্ৰায়েলৰ নেতা সকলে শপত গ্ৰহণ কৰাৰ লগে লগে ইস্ৰায়েলৰ নিয়তি গিবিয়নীয়া সকলৰ নিয়তিৰ সৈতে অবিচ্ছেদ্য ভাৱে জড়িত হৈ পৰিছিল। আচলতে, ঈশ্বৰৰ গৃহৰ বাবে খৰি-কটÏয়া আৰু পানী যোগনিয়াৰ হিচাবে নিযুক্তি দিয়াৰ দ্বাৰা (যিহোঃ ৯:২৩), গিবয়নীয়া সকলে ইস্ৰায়েলৰ সৈতে সেৱাৰ অংশ হৈ পৰিছিল। ইস্ৰায়েলৰ শাসক সকলৰ ৰায়দানৰ বিপৰীতে যিহোচূৱাৰ উত্তৰে “গোটেই মণ্ডলীৰ” বাবে দাসত্বৰ নিৰ্দেশ দিছিল (যিহোঃ ৯:২১), অভিশাপক গিবিয়নীয়া সকলৰ বাবে সম্ভাৱ্য আশীৰ্বাদলৈ ৰূপান্তৰিত কৰিলে (২ চামূৱেলঃ ৬:১১)।

গিবিয়নৰ পৰৱত্তী ইতিহাসে নগৰখনে লাভ কৰা উচ্চ ধর্মীয় বিশেষাধিকাৰৰ লগেত ঈশ্বৰৰ লোক সকলৰ প্ৰতি তেওঁলোকৰ আনুগত্যৰ সাক্ষ্য দিয়ে। ইস্ৰায়েলৰ সৈতে প্ৰতিজ্ঞা কৰাৰ পিছত অনেক পুৰুষলৈকে একে ঠাইতে থাকিল, যেতিয়া ইস্ৰায়েল সকল বাবিলৰ বন্দীত্বৰ পৰা উভতি আহিল তেতিয়া গিবিয়নীয়া সকলে যিৰূচালেম পুনৰ নিৰ্মাণ কৰাত সহায় কৰা সকলৰ ভিতৰত আছিল (নহিমিয়াঃ ৭:২৫)। তেওঁবিলাকৰ কাৰ্যৰ চিৰকালৰ বাবে ইতিবাচক পৰিণতি হয় কিন্তু কেৱল ঈশ্বৰৰ অনুগ্ৰহৰ বাবে।

গিবিয়নীয়া সকলে যদি ৰাহাবৰ দৰে নিজৰ পৰিচয় প্ৰকাশ কৰিলেহেঁতেন আৰু দয়া বিচাৰিলেহেঁতেন তেন্তে কি হ’লহেঁতেন? আমি নাজানো, কিন্তু আমি এই সম্ভাৱনাক নুই কৰিব নোৱাৰো যে ঈশ্বৰৰ ইচ্ছাৰ পৰামৰ্শৰ ফলতো গিবিয়নীয়া সকলক ধ্বংসৰ পৰা ৰেহাই দিয়া যাব পাৰিলেহেঁতেন নে নাই। ঈশ্বৰৰ চূড়ান্ত উদ্দেশ্য পাপী সকলক শাস্তি দিয়া নহয় কিন্তু তেওঁলোকক অনুতাপ কৰোৱা আৰু তেওঁলোকক তেওঁৰ দয়া প্ৰদান কৰা (যিহিঃ ১৮:২৩ আৰু যিহিঃ ৩৩:১১)। গিবিয়নীয়া সকলৰ:লনাক ঈশ্বৰৰ দয়াৰ বাবে, তেওঁৰ দয়ালু আৰু ন্যায়বান চৰিত্ৰৰ আবেদন হিচাবে ধৰিব লাগিব। কনানীয়া সকলে অনুতাপ কৰিবলৈ অস্বীকাৰ কৰা আৰু ঈশ্বৰৰ উদ্দেশ্যক অৱজ্ঞা কৰাটোৱেই তেওঁলোকৰ বিনাশৰ সিদ্ধান্ত লোৱাৰ কাৰণ হৈছিল (আদিঃ ১৫:১৬)। ঈশ্বৰে গিবিয়নীয়া সকলে তেওঁৰ আধিপত্যক স্বীকৃতি দিয়াৰ লগেত বিদ্ৰোহৰ পৰিবৰ্তে শান্তিৰ আকাংক্ষা আৰু মূৰ্ত্তিপূজা ত্যাগ কৰিবলৈ আৰু একমাত্ৰ সত্য ঈশ্বৰক উপাসনা কৰিবলৈ তেওঁলোকৰ ইচ্ছাক সন্মান জনাইছিল।