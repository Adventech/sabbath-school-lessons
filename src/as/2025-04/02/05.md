---
title:  যুদ্ধৰ পৰিণাম।
date:   08/10/2025
---

`যিহোঃ ৯:১-২০ পদ পঢ়ক। ৰাহাবৰ কাহিনী আৰু গিবিয়নীয়া সকলৰ কাহিনীৰ মাজত কি সাদৃশ্য আৰু পাৰ্থক্য আছে? সেইবোৰ কিয় অসম্পূৰ্ণ?`

যিহোচূৱাৰ এই অধ্যায়ৰ আৰম্ভণিতে আমাক জনোৱা হৈছে যে সাধাৰণতে সৰু সৰু নগৰ ৰাষ্ট্ৰৰ ওপৰত শাসন কৰা পাঁচজন কনানীয়া ৰজাই ইস্ৰায়েলৰ বিৰুদ্ধে মিত্ৰতা কৰাৰ সিদ্ধান্ত লৈছিল। ইয়াৰ বিপৰীতে গিবিয়নৰ বাসিন্দাসকলে ইস্ৰায়েলৰ লগত নিয়ম স্থাপন কৰাৰ সিদ্ধান্ত লৈছিল।

ইস্ৰায়েল সকলক:ল কৰি তেওঁলোকৰ লগত নিয়ম কৰিবলৈ গিবিয়নীয়া সকলে বিদেশী দেশৰ ৰাষ্ট্ৰদূত হোৱাৰ পৰিকল্পনা কৰে। দ্বিতীয় বিৱৰণঃ ২০:১০-১৮ পদ অনুসৰি ঈশ্বৰে কনানীয়া আৰু প্ৰতিজ্ঞা দেশৰ বাহিৰত বাস কৰা লোক সকলৰ মাজত পাৰ্থক্য ৰাখিছিল।

“ধূৰ্ত্ততা” বা “:ল” বুলি অনুবাদ কৰা শব্দটোক ইতিবাচক অৰ্থৰ সৈতে ব্যৱহাৰ কৰিব পাৰি, যিয়ে জ্ঞান আৰু সুবুদ্ধিক বুজায় (হিতোঃ ১:৩; ৮:৫,১২), বা নেতিবাচক ভাৱে, অপৰাধমূলক উদ্দেশ্যৰ ইংগিত পোৱা যায় (যাত্ৰাঃ ২১:১৪, ১ চামূৱেলঃ ২৩:২২, গীতঃ ৮৩:৩)। গিবিয়নীয়া সকলৰ ক্ষেত্ৰত তেওঁলোকৰ বিশ্বাসঘাতকতাৰ আঁৰত আত্মৰক্ষাৰ উদ্দেশ্য নিহিত হৈ আছিল।

গিবিয়নৰ লোক সকলৰ কথা ৰাহাবৰ কথাৰ সৈতে আকৰ্ষণীয় ভাৱে মিল আছে। দুয়ো ইস্ৰায়েলৰ ঈশ্বৰৰ শক্তিক স্বীকাৰ কৰে, আৰু দুয়োয়ে স্বীকাৰ কৰে যে ইস্ৰায়েলৰ সফলতা কেৱল মানুহৰ কৃতিত্ব বা বীৰত্বৰ দ্বাৰা নহয়। আন কনানীয়া সকলৰ বিপৰীতে তেওঁবিলাকে ইস্ৰায়েল সকলক দেশ প্ৰদান কৰাৰ যিহোৱাৰ ব্যৱস্থাৰ বিৰুদ্ধে বিদ্ৰোহ কৰা নাছিল আৰু তেওঁলোকে স্বীকাৰ কৰিছিল যে প্ৰভু ৱে নিজেই এই জাতিসমূহক ইস্ৰায়েলৰ আগৰ পৰা খেদি পঠিয়াইছে। মিচৰৰ পৰা মুক্তি পোৱাৰ বাতৰি আৰু চিহোন আৰু ওগৰ ওপৰত জয়লাভৰ ফলত ৰাহাব আৰু গিবিয়নীয়া দুয়োকে ইস্ৰায়েল সকলৰ সৈতে মিত্ৰতা কৰিবলৈ প্ৰেৰণা দিয়ে। কিন্তু ৰাহাবৰ দৰে ইস্ৰায়েলৰ ঈশ্বৰৰ ওচৰত সমৰ্পণ কৰিবলৈ নিজৰ ইচ্ছাক সম্পূৰ্ণৰূপে স্বীকাৰ কৰাৰ পৰিবৰ্তে গিবিয়নৰ লোক সকলে এটা কৌশলৰ আশ্ৰয় লয়।

মোচিৰ বিধানে এনে ধৰণৰ ক্ষেত্ৰত ঈশ্বৰৰ ইচ্ছাক শিকিবলৈ ব্যৱস্থা কৰিছিল (গণনাঃ ২৭:১৬-২১)। যিহোচূৱাই যিহোৱাৰ ইচ্ছাৰ বিষয়ে সোধা উচিত আছিল আৰু গিবিয়নীয়া সকলে:ল কৰাৰ পৰা এৰাই চলিব লাগিছিল।

এজন ঐশ্বৰিক চলাওঁতা আৰু যিকোনো এজন খ্ৰীষ্টিয়ান চলাওঁতাৰ মৌলিক কৰ্ত্তব্য হৈছে ঈশ্বৰৰ ইচ্ছাক জনা (১ বংশাঃ ২৮:৯; ২ বংশাঃ ১৫:২; ২ বংশাঃ ১৮:৪; ২ বংশাঃ ২০:৪)। ইয়াক অৱহেলা কৰাৰ যোগেদি ইস্ৰায়েল সকলে হয়তো দেশ জয় কৰাৰ মৌলিক চৰ্তসমূহ উলংঘা কৰিবলৈ বাধ্য হৈছিল নহয় প্ৰভূৰ নামত কৰা চুক্তি ভংগ কৰিবলৈ বাধ্য হৈছিল, যিটো সমানেই বাধ্যতামূলক আছিল।

`আপুনি কিমানবাৰ নিজকে দুটা বিৰোধী বাইবেলৰ মূল্যবোধৰ মাজত সংগ্ৰাম কৰি থকা দেখিছে?`