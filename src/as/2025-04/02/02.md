---
title:  দ্বিতীয় সুযোগ।
date:   05/10/2025
---

`যিহোঃ ২:১; গণনাঃ ১৩:১,২, ২৫-২৮, ৩৩; আৰু গণনাঃ ১৪:১-১২ পদ পঢ়ক। যিহোচূৱাই কিয় চোৰাংচোৱা পঠিয়াই প্ৰতিজ্ঞাৰ দেশ জয় কৰাৰ অভিযান আৰম্ভ কৰিছিল?`

য’ৰ পৰা চোৰাংচোৱা দুজনক পঠিওৱা হৈছিল সেই ঠাইখনক আকাচিয়া গ্ৰ’ভ (Aন্তুaন্তুia ণ্ডrovঙ্গ), ইয়াক ইব্ৰীত “চিটীম” বুলি কোৱা হৈছে, আৰু ই আমাক ইস্ৰায়েলৰ ইতিহাসৰ দুটা নেতিবাচক পৰিঘটনাৰ কথা মনত পেলাই দিয়ে।

প্ৰথমটো চোৰাংচোৱা কাহিনী (গণনা ১৩ অধ্যায়ত চাওক) য’ত একেবোৰ আৱশ্যকীয় উপাদান আছেঃ চোৰাংচোৱাক নিযুক্তি দিয়া; শত্ৰুৰ দেশত চোৰাংচোৱা সকলৰ গোপন আক্ৰমণ; চোৰাংচোৱা সকল উভতি অহা; চোৰাংচোৱা সকলৰ তথ্যৰ প্ৰতিবেদন আৰু প্ৰতিবেদনৰ ভিত্তিত কাৰ্য কৰাৰ সিদ্ধান্ত লোৱা।

চিটীমত ইস্ৰায়েল সকলে নিয়মৰ অন্যতম প্ৰত্যাহ্বানমূলক কাৰ্য, মূৰ্ত্তিপূজাৰ দৰে আজ্ঞা উলংঘা কৰা কাৰ্যক প্ৰতিনিধিত্ব কৰে, যেতিয়া বিলিয়মৰ প্ৰৰোচনাত মোবৰ জীয়াৰীবোৰৰ সৈতে ব্যভিচাৰ কাৰ্য কৰিছিল আৰু সিবিলাকৰ দেৱতাবোৰক সেৱা-পূজা কৰিছিল (গণনাঃ ২৫:১-৩; ৩১:১৬)। এই প্ৰসংগত চিটীম নামটোৱে গোটেই কাহিনীটোৰ ফলাফলৰ ক্ষেত্ৰত এক উদ্বেগৰ সৃষ্টি কৰে। প্ৰতিজ্ঞাৰ দেশৰ সীমান্তত ই আন এক বিফলতা নহয় নে? ইয়াৰ ফলত দীৰ্ঘদিন ধৰি অপেক্ষা কৰি থকা পূৰ্ব-প্ৰতিফলন পূৰ্ণ হ’বনে?

`যোহনঃ ১৮:১৬-১৮; ২৫-২৭ আৰু যোহনঃ ২১:১৫-১০ পদ পঢ়ক। ইস্ৰায়েলক জাতি হিচাবে আৰু পিতৰক এজন ব্যক্তি হিচাবে দ্বিতীয়বাৰ সুযোগ দিয়াৰ মাজত আপুনি কি সাদৃশ্য আৱিষ্কাৰ কৰিব পাৰে?`

ঈশ্বৰ দ্বিতীয়বাৰ সুযোগ দিয়া ঈশ্বৰ (আৰু ইয়াতকৈয়ো অধিক)। বাইবেলে দ্বিতীয় সুযোগক (ইয়াতকৈয়ো অধিক) “অনুগ্ৰহ” বুলি কয়। অনুগ্ৰহ হ’ল আমি যিটোৰ প্ৰাপ্য নহয় সেইটো লাভ কৰা। বাইবেলৰ শিক্ষা অনুগ্ৰহৰ ধাৰণাৰে পৰিপূৰ্ণ হৈ আছে (ৰোমীয়াঃ ৫:২; ইফিঃ ২:৮; ৰোমীয়াঃ ১১:৬)। ঈশ্বৰে অনুগ্ৰহ কৰি সকলোকে নতুনকৈ জীৱন আৰম্ভ কৰাৰ সম্ভাৱনা আগবঢ়াইছে (তীতঃ ২:১১-১৪)। পিতৰে নিজেই এই অনুগ্ৰহ অনুভৱ কৰিছিল আৰু মণ্ডলীক অনুগ্ৰহত বৃদ্ধি হ’বলৈ আহ্বান জনাইছিল (২ পিতৰঃ ৩:১৮)। আমি দ্বিতীয়বাৰতকৈয়ো অধিক সুযোগ পাওঁ, এইটো অতি ভাল খবৰ নহয় নে? (আমি নহ’লে ক’ত জীয়াই থাকিব পাৰিলোহেঁতেন?)

`ইস্ৰায়েল সকলৰ অভিজ্ঞতাৰ বিষয়ে চিন্তা কৰক, যেতিয়া তেওঁলোকক কনানত প্ৰৱেশ কৰাৰ দ্বিতীয়বাৰৰ বাবে সুযোগ দিয়া হৈছিল, আৰু পিতৰে তেওঁৰ প্ৰভুক অস্বীকাৰ কৰাৰ পিছত তেওঁৰ ওপৰত যি অনুগ্ৰহ প্ৰসাৰিত হৈছিল, সেই বিষয়ে চিন্তা কৰক। এই ঘটনাবোৰে আমাক শিকায় যে আমি কেনেকৈ অনুগ্ৰহ প্ৰয়োজনীয় থকা সকলক প্ৰসাৰিত কৰিব লাগে?`