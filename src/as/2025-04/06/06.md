---
title:  ঈশ্বৰৰ শক্তিৰ সাক্ষী।
date:   06/11/2025
---

আমি শিকিলো যে (পঞ্চম পাঠ চাওঁক) ঈশ্বৰে মূৰ্ত্তিপূজক জাতি সমূহক তেওঁৰ বিষয়ে জানিবলৈ আৰু তেওঁবিলাকৰ অধৰ্ম পথৰ পৰা আঁতৰি আহিবলৈ সুযোগ দিছিল। তেওঁবিলাকে অৱশ্যে অগ্ৰাহ্য কৰিছিল আৰু শেষত ঈশ্বৰৰ বিচাৰৰ সন্মুখীন হৈছিল।

যিহোচূৱাঃ ৮:৬-৯ পদ পঢ়ক। য’ত তেওঁবিলাকৰ ওপৰত হোৱা সমস্যাৰ প্ৰতি যিহোচূৱাৰ প্ৰাৰম্ভিক প্ৰতিক্ৰিয়াৰ বিষয়ে আলোচনা কৰা হৈছে। বিশেষকৈ যিহোচূৱাঃ ৭:৯ পদত মনোনিবেশ কৰক। তেওঁৰ বাক্যত কি গুৰুত্বপূৰ্ণ ধৰ্মতত্বৰ নীতি পোৱা যায়?

প্ৰথমতে যিহোচূৱাৰ কথাবোৰ ইস্ৰায়েলৰ সন্তান বিলাকে মিচৰ এৰি যোৱাৰ পিছত তেওঁবিলাকৰ কষ্ট হোৱাৰ সময়ত কোৱাৰ দৰে শুনা যায়, যিদৰে কোৱা হৈছেঃ “আমি যেতিয়া মঙহ ১ন্ধা পাত্ৰৰ ওচৰত বহি হেঁপাহ নপলায় মানে আহাৰ কৰিছিলো, হায় হায়! আমি তেতিয়াই মিচৰ দেশতে যিহোৱাৰ হাতত মৰা হ’লেই ভাল আছিল” (যাত্ৰাঃ ১৬:৩)।

আৰু ইয়াত যিহোচূৱাই কৈছেঃ হায় হায়, হে প্ৰভু যিহোৱা, আমাক বিনষ্ট কৰাবৰ অৰ্থে ইমোৰীয়া বিলাকৰ হাতত আমাক শোধাই দিবলৈ, তুমি কেলেই এই লোক বিলাকক যদ্দৰ্ন পাৰ কৰি আনিলা? আমি ক্ষান্ত হৈ যদ্দৰ্নৰ সিপাৰে থকা হ’লেই কেনে ভাল আছিল?” (যিহোঃ ৭:৭)।

কিন্তু তাৰ কিছুদিন পিছতে তেওঁৰ এই পৰাজয়ৰ পৰা ঈশ্বৰৰ নাম আৰু সুনামক যি ক্ষতি কৰিব, তাৰ প্ৰতি তেওঁ অতিশয় চিন্তা প্ৰকাশ কৰে। “কিয়নো কনানীয়া আদি এই দেশ নিবাসী আটাই লোকে এই কথা শুনি আমাক বেৰি ধৰিব, আৰু পৃথিৱীৰ পৰা আমাৰ নাম লু৫ কৰিব; তাতে তোমাৰ মহান নামৰ নিমিত্তে তুমি কৰিবা?” (যিহোঃ ৭:৯)।

ইয়াৰ দ্বাৰা এটা বিষয়বস্তু আৰু নীতি প্ৰকাশ পাইছে যিটো ইস্ৰায়েলৰ সৈতে ঈশ্বৰৰ উদ্দেশ্যৰ মূল বিষয় আছিল। তেওঁ বিচাৰিছিল যে তেওঁবিলাকৰ চাৰিওফালে থকা দেওপূজক জাতিসমূহে তেওঁৰ আজ্ঞা পালন কৰা তেওঁৰ লোক বিলাকৰ বাবে ঈশ্বৰে কি মহান কাম কৰিব সেই বিষয়ে আৰু তেওঁবিলাকেও ৰাহাবৰ দৰে তেওঁৰ লোক বিলাকৰ জয়ৰ শক্তিৰ দ্বাৰা ইস্ৰায়েলৰ ঈশ্বৰৰ বিষয়ে জানিব পাৰিব। আনহাতে, ইয়াত হোৱাৰ দৰে যদি কথাবোৰ বেয়া হৈ যায় তেন্তে জাতিবোৰে ইস্ৰায়েলৰ ঈশ্বৰক দুৰ্বল আৰু অকাৰ্যকৰী বুলি গণ্য কৰিব (গণনাঃ ১৪:১৬; দ্বিঃ বিৱৰণঃ ৯:২৮), যিয়ে কনানীয়া সকলৰ প্ৰতিৰোধক সাহস দিব পাৰে।

অৰ্থাৎ ইব্ৰীয়া সকলে দেশখন দখল কৰাৰ প্ৰসংগেতা গভীৰ বিষয় আৰু নীতিসমূহ জড়িত আছিল, য’ত ঈশ্বৰৰ প্ৰতি সন্মান আৰু মহিমা অনাটোও আছিল, যিজনা দেওপূজক সকলৰ বাবেও আৰু লগেত ইস্ৰায়েল সকলৰ বাবেও একমাত্ৰ আশা আছিল।

`দ্বিঃ বিৱৰণঃ ৪:৫-৯ পদ পঢ়ক। ইস্ৰায়েল আৰু তেওঁবিলাকে জগতৰ বাবে সাক্ষ্য আৰু আজিৰ চেভেন্থ-ডে-এডভেন্টিষ্ট হিচাবে আমাৰ সাক্ষ্যৰ মাজত আমি কি কি দিশত সমান্তৰালতা দেখা পাব পাৰো?`