---
title:  নিয়ম ভঙ্গ কৰা।
date:   02/11/2025
---

`যিহোচূৱাঃ ৭ অধ্যায় পঢ়ক। আয়ৰ বাসিন্দা সকলৰ হাতত ইস্ৰায়েলে পৰাস্ত হোৱাৰ দুটা প্ৰধান কাৰণ কি আছিল?`

মন কৰিবলগীয়া যে, পাঠক সকলে আৰম্ভণিৰে পৰাই যিহোৱাৰ ক্ৰোধৰ কাৰণ জানে লগেত অপৰাধীৰ নামো জানে। এইদৰে আখানৰ অপৰাধ উন্মোচন কৰাৰ কাহিনীৰ কথাৰ বিষয়ে পাঠকৰ দৃষ্টিভংগী আৰু যিহোচূৱা আৰু ইস্ৰায়েল সকলৰ দৃষ্টিভংগীৰ মাজৰ উত্তেজনা বা চেষ্টাৰ দ্বাৰাহে কোৱা হৈছে। পুৰণি নিয়মৰ আন বহুতো অধ্যায়ৰ দৰে যিহোচূৱা ৭ অধ্যায়ৰ এটা বাক্যৰ অলংকাৰ আছে। ইয়াৰ ভিতৰত মুখ্য শীৰ্ষবিন্দুৰ অংশটোৱে এই প্ৰশ্নৰ উত্তৰ দিয়ে যে ইস্ৰায়েলে প্ৰথম প্ৰচেষ্টাত কিয় অয়ক জয় কৰিবলৈ সক্ষম নহ’ল।

অয়ৰ লোক বিলাকৰ ওচৰত ইস্ৰায়েলৰ পৰাজয়ৰ দুটা মূল কাৰণ আছিলঃ আখনৰ পাপ আৰু ইস্ৰায়েল সকলে নিজৰ শক্তিৰ ওপৰত অতিৰিক্ত আস্থা ৰখা। পাছৰ কেইজনে অয়ৰ বিৰুদ্ধে আক্ৰমণৰ পূৰ্বে প্ৰভুৰ ইচ্ছাৰ পৰামৰ্শ লোৱাত অৱহেলা কৰিছিল আৰু শত্ৰুৰ শক্তিক তুচ্ছ জ্ঞান কৰিছিল।

যিহোচূৱাঃ ৭:১, ১১-১৩ পদৰ ভিত্তিত আমি দেখিবলৈ পাওঁ যে, যদিও আখান নিষেধাজ্ঞা ভংগ কৰাৰ বিশ্বাসঘাতক কাৰ্যৰ বাবে দায়ী আছিল, তথাপিও তেওঁ যি কৰিলে তাৰ বাবে গোটেই জাতিটোক দায়ী কৰা আৰু ভুগিবলগীয়া হৈছিল। ঈশ্বৰে আখানৰ পাপৰ বৰ্ণনা কৰিছে, ইয়াৰ পিছত হোৱা পাপৰ বিষয়ে ১১ পদত উল্লেখ কৰা হৈছে। ইয়াত পাঁচটা নিৰ্দিষ্ট কাৰ্যৰ দ্বাৰা হোৱা পাপৰ কথা কোৱা হৈছেঃ (১) লঙঘন কৰা (২) ব¿ৰ্জত বস্তুৰ পৰা লোৱা (৩) চুৰ কৰা (৪) প্ৰতাৰণা কৰা (৫) তেওঁবিলাকৰ বস্তুৰ মাজত সেইবোৰ ৰাখিলে।

যিহোৱা আৰু ইস্ৰায়েলৰ মাজত হোৱা নিয়মটিত ব্যক্তিগত আৰু ৰাজহুৱা দুয়োটা স্তৰতে লোকসকল জড়িত আছিল। নিয়মটিত ইস্ৰায়েলক ঈশ্বৰৰ মনোনীত জাতিৰ অবিভাজ্য ঐক্য হিচাবে গণ্য কৰা হয়; সেয়েহে ইয়াৰ এজন সদস্য বা আনকি কিছুমান লোকৰ পাপৰ বাবে গোটেই সম্প্ৰদায় বা জাতিটোৰ ওপৰত অপৰাধবোধৰ সৃষ্টি কৰে। যেনেকৈ প্ৰভুৱে কৈছিলঃ “ইস্ৰায়েলে পাপ কৰিলে, মই তেওঁবিলাকক আজ্ঞা কৰা নিয়মটিও লঙঘন কৰিলে” (যিহোঃ ৭:১১)।

`জাতিটোৰ ভিতৰৰ লোক বিলাকৰ অপৰাধমূলক কাৰ্যৰ ফলত গোটেই সম্প্ৰদায়টোৱে কি কি উপায়েৰে ক্ষতিগ্ৰস্ত হ’ব পাৰে আৰু ভোগ কৰিছে? আপুনি কি কি উদাহৰণ ভাবিব পাৰে আৰু জাতিটোৰ ওপৰত কেনে প্ৰভাৱ পৰিছিল?`