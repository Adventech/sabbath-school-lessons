---
title:  ভাগ্য নিৰূপণ কৰা সিদ্ধান্তসমূহ।
date:   04/11/2025
---

`যিহোচূৱাঃ ৭:১৯-২১ পদ পঢ়ক। যিহোচূৱা আখানক কি কৰিবলৈ কৈছিল? এনে অনুৰোধৰ তাৎপৰ্য কি? তেওঁৰ স্বীকাৰোক্তি আমি কেনেকৈ বুজিম?`

যিহোচূৱাই আখানক দুটা কাৰ্য কৰিবলৈ কয়ঃ প্ৰথমতে, ঈশ্বৰ যিহোৱাৰ মহিমা স্বীকাৰ কৰা আৰু সন্মান কৰা। দ্বিতীয়তে তেওঁ কৰা ভুল কাৰ্যটো লুকুৱাই নাৰাখি স্বীকাৰ কৰা। আখানে কৰা ভুল কাৰ্য স্বীকাৰ কৰি ঈশ্বৰ যিহোৱাক মহিমা কৰাৰ কথা আছিল। ইয়াত ব্যৱহ+ত শব্দটোৱে (ব্ধoস্তুah) ধন্যবাদৰ কথা বুজাব পাৰে (গীতঃ ২৬:৭; যিচয়াঃ ৫১:৩; যিৰিঃ ১৭:২৬), কিন্তু পাপ স্বীকাৰ কৰা কথাও বুজাব পাৰে (ইজ্ৰাঃ ১০:১১)।

দুৰ্ভাগ্যজনক ভাৱে বাইবেলৰ শাস্ত্ৰপদে আখানে প্ৰকৃত অনুতাপ কৰা বুলি কোনো ইংগিত দিয়া নাই। তেওঁ শেষলৈকে লুকুৱাই ৰাখিব বুলি আশা কৰিছিল। তেওঁৰ প্ৰত্যাহ্বানমূলক মনোভাৱে তেওঁক এজন উচ্চ হাতৰ অপৰাধী হিচাবে গণ্য কৰাৰ যোগ্যতা অৰ্জন কৰিছিল, যাৰ বাবে মোচিৰ বিধান অনুসৰি কোনো প্ৰায়শ্চিত্ত নাছিল (গণনাঃ ২৫:২৭-৩১)।

যিহোচূৱাঃ ৭:২১ পদত আখানৰ কথাই আদম আৰু হৱাৰ কথা মনত পেলাই দিয়ে। হৱাই দেখিলে যে গছজোপাৰ ফল চকুৰ লোভজনক আৰু শেষত ইয়াৰ ফল ছিঙি খালে (আদিঃ ৩:৬)। আখানে স্বীকাৰ কৰিছে যে তেওঁ লুট দ্ৰব্যৰ মাজৰ এটা উত্তম বাবিলীয়া চোলা, দুশ চেকল ৰূপ আৰু পঞ্চাশ চেকল জোখৰ জিবাৰ আকৃতিৰ এচটা সোণ দেখি, লোভতে সেইবোৰ ল’লে। আদম আৰু হৱাৰ ক্ষেত্ৰত যেনেকৈ সিদ্ধান্ত লোৱাটোৱে প্ৰকাশ কৰে যে লোভৰ পাপ হৈছে অবিশ্বাসৰ পাপ। ই ঈশ্বৰক সন্দেহ কৰে যে তেওঁ তেওঁৰ জীৱৰ বা লোক বিলাকৰ বাবে উত্তমটো নিবিচাৰে আৰু তেওঁলোকৰ পৰা কিছুমান সুখদায়ক বস্তু লুকুৱাই ৰাখিছে, যিবোৰ কেৱল ঈশ্বৰৰ বাবে আছে।

আদি পিতৃ-মাতৃৰ পতনৰ ইংগিতৰ উপৰিও, পাঠটোৱে ৰাহাবৰ মনোভাৱ (যিহোঃ ২:১-১৩) আৰু আখানৰ মনোভাৱৰ মাজত এক তীব্ৰ পাৰ্থক্যক উজ্জ্বল কৰি তুলিছে। এজনে চোৰাংচোৱাক ঘৰৰ চালৰ ওপৰলৈ নি সৈনিকৰ পৰা লুকুৱাই ৰাখিলে; আনজনে ব¿ৰ্জত বস্তু লৈ যিহোচূৱাৰ পৰা লুকুৱাই ৰাখিলে। এজনে ইস্ৰায়েলৰ চোৰাংচোৱা বিলাকৰ প্ৰতি দয়া দেখুৱাই তেওঁবিলাকক বিজয় নিশ্চিত কৰাত সহায় কৰিলেঃ আনজনে নিজৰ লোভৰ দ্বাৰা ইস্ৰায়েলৰ ওপৰত বিপদ কঢ়িয়াই আনিলে আৰু পৰাজয় নিশ্চিত কৰিলে। এজনে ইস্ৰায়েলৰ লগত নিয়ম কৰিলে; আনজনে যিহোৱাৰ লগত কৰা নিয়ম ভংগ কৰিলে। ৰাহাবে নিজকে আৰু নিজৰ পৰিয়ালক ৰক্ষা কৰিলে আৰু তেওঁবিলাক ইস্ৰায়েলৰ সন্মানীয় নাগৰিক হৈ পৰিল; আখানে নিজকে আৰু নিজৰ পৰিয়ালক মৃত্যুদণ্ড দি অপমানৰ নিদৰ্শন হৈ পৰিল।

`লোভৰ পাপৰ কথা ভাবি চাওক। আমাৰ যিমানে থাকক বা নাথাকক কিয় আমি ইয়াৰ বলি হোৱাৰ পৰা কেনেকৈ হাত সাৰিব পাৰো? (লূকঃ ১২:১৫)।`