---
title:  ভাগ্য নিৰূপণ কৰা সিদ্ধান্তসমূহ।
date:   05/11/2025
---

`যিহোচূৱাঃ ৮:১-২৯ পদ পঢ়ক। এই কাহিনীয়ে আমাক কি কয় যে ঈশ্বৰে আমাৰ অতি গভীৰ ব্যৰ্থতাক কেনেকৈ এটা সুযোগলৈ ৰূপান্তৰিত কৰিব পাৰে?`

যিহোৱাৰ কৌশল বা উপায়ে ইস্ৰায়েলৰ প্ৰাৰম্ভিক পৰাজয়ক কৌশলগত সুবিধালৈ ৰূপান্তৰিত কৰে, আËখাৰ উপত্যকাক আশাৰ দুৱাৰলৈ ৰূপান্তৰিত কৰে (হোচেয়াঃ ২:১৫)। ইস্ৰায়েল সকলৰ ওপৰত প্ৰথম জয়লাভ কৰি অত্যাধিক আত্মবিশ্বাস লাভ কৰি অয়ৰ লোক বিলাকে পিছুৱাই যোৱা আৰু পৰাজয়ৰ অভিনয় কৰা ইস্ৰায়েল সকলক আক্ৰমণ কৰাৰ কৌশল পুনৰাবৃত্তি কৰে। এবাৰ অয়ৰ অধিবাসী সকলক তেওঁলোকৰ দূৰ্গৰ পৰা প্ৰলোভিত কৰি উলিয়াই অনাৰ পিছত, নগৰখনৰ পিছফালে অৱস্থত ৩০,০০০ ইস্ৰায়েলীয়ে খালী নগৰত জুই লগাই দখল কৰিব (যিহোঃ ৮:৪)।

যিহোচূৱাঃ ৮:৭ পদত স্পষ্টকৈ কোৱা হৈছে যে সেই কৌশল বা উপায়টোৱে জয় আনে এনে নহয়, কিন্তু প্ৰভুৱেই জয় প্ৰদান কৰে আৰু অয় নগৰ ইস্ৰায়েল সকলৰ হাতত সমৰ্পণ কৰে। আনকি যিটো অধ্যায়ত পুস্তকখনৰ আন যিকোনো অধ্যায়তকৈ সামৰিক দিশবোৰে অধিক আধিপত্য বিস্তাৰ কৰে, সেই অধ্যায়টোত পদটোৱে এই অন্তৰ্নিহিত সত্যটোক উজ্জ্বল কৰি তুলিছে যে জয় হৈছে যিহোৱাৰ উপহাৰ।

যুদ্ধৰ নিৰ্ণায়ক মুহূৰ্ত্তটো ঘটে যেতিয়া অয়ৰ লোকসকলে নগৰ এৰি ইস্ৰায়েল সকলক খেদিবলৈ আৰম্ভ কৰে। যিহোচূৱাঃ ৮:২ পদত কৌশল বা উপায় দিয়াৰ পিছত ঈশ্বৰে গোটেই অধ্যায়টোত দ্বিতীয়বাৰৰ বাবে কথা কৈছে, যিয়ে যুদ্ধৰ তদাৰক কৰাৰ ইংগিত দিয়ে। এই মুহূৰ্ত্তলৈকে আমি যুদ্ধৰ ফলাফল নাজানো। ইয়াৰ পৰাই স্পষ্ট হৈ পৰে যে ইস্ৰায়েল সৈন্য জয়ী হৈছে।

যিহোচূৱাৰ হাতত থকা অস্ত্ৰটো তৰোৱাল বা লাঠী১ সলনি যাঠি বা হেংদান আছিল। যিহোচূৱাৰ সময়ত হয়তো ইয়াক প্ৰকৃত অস্ত্ৰ হিচাবে ব্যৱহাৰ কৰা হোৱা নাছিল, কিন্তু এইটো সাৰ্বভৌমত্বৰ প্ৰতীক হৈ পৰিছিল। আৰু ই আক্ৰমণৰ সংকেত দিয়াৰ উপৰিও অয়ৰ পৰাজয়ত ঈশ্বৰৰ সাৰ্বভৌম শাসন প্ৰকাশ কৰে। সম্পূৰ্ণ জয়লাভ নকৰালৈকে লাখুটি ডাল হাতত তুলি ৰখা হৈছিল, যিহোচূৱাই চূফ সাগৰ পাৰ হোৱাৰ সময়ত (যাত্ৰাঃ ১৪:১৬) আৰু আমালেকীয়া সকলৰ বিৰুদ্ধে হোৱা যুদ্ধত (যাত্ৰাঃ ১৭:১১-১৩) মোচিয়ে গ্ৰহণ কৰা নেতৃত্বৰ ভূমিকা সম্পূৰ্ণ ৰূপে গ্ৰহণ কৰা দেখা গৈছে, য’ত যিহোচূৱাই ব্যক্তিগত ভাৱে যুদ্ধৰ নেতৃত্ব দিছিল।

এইবাৰ ঈশ্বৰৰ কোনো দৃশ্যমান, অলৌকিক হস্তক্ষেপ নাই, তথাপিও অয়ৰ ওপৰত হোৱা জয় প্ৰথম পুৰুষত মিচৰীয়া সকলৰ ওপৰত হোৱা জয়তকৈ বা শেহতীয়াকৈ যিৰিহোমৰ ওপৰত হোৱা জয়তকৈ কম ঈশ্বৰৰ সহায়ত হোৱা নাই। সফলতাৰ চাবিকাঠি হ’ল যিহোচূৱাৰ প্ৰভুৰ বাক্যৰ ওপৰত বিশ্বাস আৰু ইয়াৰ প্ৰতি তেওঁৰ দৃঢ়ভাৱে আজ্ঞাধীন হোৱা। এই কাহিনীত দেখা পোৱা নীতি আজিও ঈশ্বৰৰ লোক সকলৰ বাবে বৈধ হৈয়ে আছে, তেওঁবিলাকে য’তেই নাথাকক কিয় আৰু তেওঁবিলাকৰ প্ৰত্যাহ্বান যিয়েই নহওঁক কিয়।