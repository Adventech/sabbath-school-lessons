---
title:  আখনৰ পাপ।
date:   03/11/2025
---

`যিহোচূৱাঃ ৭:১৬-১৯ পদ পঢ়ক। সমগ্ৰ পদ্ধতিটোৱে আমাক ঈশ্বৰ আৰু আখন দুয়োৰে বিষয়ে কি কয়?`

ঈশ্বৰে উলংঘাকাৰীৰ পৰিচয় উন্মোচন কৰাৰ পৰিবৰ্তে এনে এক পদ্ধতি স্থাপন কৰে য’ত তেওঁৰ ন্যায় আৰু অনুগ্ৰহ দুয়োটাকে প্ৰকাশ কৰে। ইস্ৰায়েলৰ পৰাজয়ৰ কাৰণ ব্যাখ্যা কৰাৰ পিছত আৰু লোক বিলাকক পবিত্ৰ কৰাৰ আহ্বান জনোৱাৰ পিছত (যিহোঃ ৭:১৩), তেওঁ পদ্ধতি বা নিয়মৰ ঘোষণা আৰু ইয়াক পালন কৰাৰ মাজত এটা সময়ৰ ব্যৱধান দিয়ে, যিয়ে আখনক চিন্তা কৰিবলৈ, অনুতাপ কৰিবলৈ আৰু নিজৰ পাপ স্বীকাৰ কৰিবলৈ সময় দিয়ে। একেদৰে তেওঁৰ পৰিয়ালেও (যদি তেওঁলোকে কি হৈছিল তাক জানিছিল) সিদ্ধান্ত লোৱাৰ সুযোগ পায় যে তেওঁলোকে সেই কথা ঢাকি ৰখাৰ লগত জড়িত হ’ব বিচাৰে নে সেইবোৰৰ সহযোগী হ’বলৈ অস্বীকাৰ কৰিব বিচাৰে, যিসকলে কোৰচৰ পুত্ৰ সকলৰ দৰে; নিজৰ পিতৃৰ পক্ষ ল’বলৈ অস্বীকাৰ কৰি ধ্বংস হোৱাৰ পৰা ৰক্ষা পাইছিল (গণনাঃ ১৬:২৩-৩৩; ২৬:১১)।

এই দুৰ্দশাৰ পৰিণাম ইস্ৰায়েলৰ মাজত কেনেকৈ প্ৰৱেশ কৰি জুৰুলা কৰিছিল তাৰ বিপৰীত দিশ দেখিবলৈ পোৱা যায়ঃ সামূদায়িক অপৰাধবোধক নিৰ্মূল কৰি ইস্ৰায়েলৰ পৰা এটা গোষ্ঠীৰ পৰা পৰিয়াললৈ; পৰিয়ালৰ পৰা ঘৰলৈ; আৰু ঘৰৰ পৰা ব্যক্তিলৈ। অপৰাধীক উন্মোচন কৰাৰ উপৰিও তদন্ত প্ৰক্ৰিয়াই নিৰীহজনকো মুক্ত কৰে। এইটো আছিল নিখুঁত ন্যায়িক পদ্ধতিৰ সমানেই গুৰুত্বপূৰ্ণ দিশ, য’ত ঈশ্বৰে নিজেই আখানৰ অদৃশ্য কাৰ্যবোৰৰ সাক্ষী হিচাবে কাম কৰিছিল।

ঈশ্বৰে আখানক শূন্য কৰি দিয়াৰ লগে লগে পাঠকে প্ৰায় উদ্বিগ্ন অনুভৱ কৰিব পাৰে। মানুহে ধৰা নপৰাকৈ থাকিব পাৰে বুলি আশা কৰি কৰা আঁকোৰগোজক কোনে আচৰিত হ’ব নোৱাৰে? প্ৰভুৰ ভেদকাৰী চকুৰ পৰা একো লুকাই নাথাকে (গীতঃ ১৩৯:১-১৬; ২ বংশাৱলীঃ ১৬:৯), তেওঁ জানে যে মানুহৰ হৃদয়ত কি লুকাই আছে (১ চমূৱেলঃ ১৬:৭, যিৰিঃ ১৭:১০; হিতোঃ ৫:২১)।

যিহোচূৱা আখানক সম্বোধন কৰা কথাষাৰ লক্ষ্য কৰাটো গুৰুত্বপূৰ্ণঃ “বোপা”। এই অভিব্যক্তিটোৱে কেৱল যিহোচূৱাৰ বয়স আৰু নেতৃত্বৰ ভূমিকাকে প্ৰকাশ কৰাই নহয়, এই মহান যোদ্ধাজনে ন্যায়ৰ কাষ চাপিছিল সেই মনোভাৱকো প্ৰকাশ কৰে। অপৰাধীজনৰ ওপৰত বিচাৰ কৰিবলৈ তেওঁক মাতি আনিলেও তেওঁৰ হৃদয় আখানৰ প্ৰতি দয়াৰে পৰিপূৰ্ণ আছিল। তেওঁৰ মনোভাৱৰ দ্বাৰা যিহোচূৱাই পুনৰ সেইজনাৰ সংবেদনশীলতা, দয়া আৰু প্ৰেমৰ পূৰ্বাভাষ দিছিল যিজনা “কেতিয়াও অভদ্ৰ নাছিল, কেতিয়াও অপ্ৰয়োজনীয় ভাৱে কঠোৰ বাক্যও কোৱা নাছিল, কেতিয়াও সংবেদনশীল আত্মাক কষ্ট দিয়া নাছিল আৰু তিৰস্কাৰ কৰা নাছিল।”- Ellen G. White, The Desire of Ages, Page 353.

`আপুনি কৰা সকলো কাম, আনকি আপোনাৰ লুকাই থকা কাৰ্যবোৰো ঈশ্বৰে জানে বুলি উপলব্ধি কৰাটোৱে আপোনাৰ জীৱন-যাপনৰ ওপৰত কেনে প্ৰভাৱ পেলায়? আপুনি কেনেকৈ জীয়াই থাকে তাৰ ওপৰত ইয়াৰ প্ৰভাৱ কেনেকুৱা হোৱা উচিত?`