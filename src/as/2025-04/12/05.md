---
title:  প্ৰভুৰ ক্ৰোধ।
date:   17/12/2025
---

`যিহোচূৱাঃ ২৩:১৫,১৬ আৰু অন্যান্য ঠাইত ঈশ্বৰৰ ক্ৰোধ আৰু প্ৰতিশোধমূলক ন্যায়ৰ বৰ্ণনা আমি কেনেকৈ ব্যাখ্যা কৰা উচিত? (গণনাঃ ১১:৩৩; ২ বংশাৱলীঃ ৩৬:১৬; প্ৰঃ বাক্যঃ ১৪:১০, ১৯; ১৫:১ পদ)।`

ইস্ৰায়েলে ইতিমধ্যে অৰণ্যত ঘূৰি ফুৰাৰ সময়ত প্ৰভুৰ ক্ৰোধৰ অভিজ্ঞতা লাভ কৰিছে (গণনাঃ ১১:৩৩; ১২:৯), লগেত প্ৰতিজ্ঞাৰ দেশত (যিহোঃ ৭:১), আৰু নিয়ম উলংঘা কৰি যিহোৱাৰ ক্ৰোধক উত্তেজিত কৰাৰ পৰিণতিৰ বিষয়ে সম্পূৰ্ণৰূপে সচেতন আছিল। এই পদবোৰে যিহোচূৱাৰ অলংকাৰিতাৰ গভীৰ শিখৰত উপনীত হোৱাটো প্ৰতিনিধিত্ব কৰে। প্ৰভুৱে ইস্ৰায়েলক ধ্বংস কৰিব বুলি শুনি আচৰিত লাগে, কিয়নো পূৰ্বেও একেটা শব্দকে কনানীয়া সকলৰ বিনাশক বুজাবলৈ ব্যৱহাৰ কৰা হৈছিল। ইস্ৰায়েলৰ আশীৰ্বাদৰ বিষয়ে যিদৰে নিশ্চয়কৈ প্ৰভুৰ প্ৰতিজ্ঞাবোৰ নিষ্ঠাৰে পূৰণ হৈছে, ঠিক তেনেকৈয়ে ইস্ৰায়েল সকলে নিয়মটিক অগ্ৰাহ্য কৰিলে নিয়মৰ অভিশাপবোৰো সত্য হ’ব (লেবীয়াঃ ২৬, দ্বিঃ বিৱৰণঃ ২৮)। কনানীয়া সকলৰ দখল আৰু ধ্বং১ পোহৰত এই পদবোৰে আকৌ এবাৰ প্ৰমাণ কৰে যে শেষত যিহোৱাই হৈছে গোটেই পৃথিৱীৰ বিচাৰকৰ্ত্তা। তেওঁ পাপৰ বিৰুদ্ধে যুদ্ধ ঘোষণা কৰে, ইয়াক য’তে পোৱা নাযাওক কিয়। ইস্ৰায়েলে পবিত্ৰ যুদ্ধত অংশগ্ৰহণ কৰাৰ দ্বাৰা পবিত্ৰ কৰা হোৱা নাছিল আৰু বিশেষ যোগ্যতা লাভ কৰা নাছিল, যিদৰে দেৱপূজক জাতিসমূহে পিছলৈ মনোনীত জাতিটোৰ বিৰুদ্ধে যিহোৱাৰ সোধ বিচাৰৰ মাধ্যম হৈ পৰিছিল।

অতীতৰ গৌৰৱময় নিশ্চয়তাক ভৱিষ্যতৰ সন্মুখীন হোৱা ভেটি হিচাবে গঢ়ি তোলাটো ইস্ৰায়েলৰ সিদ্ধান্তৰ শক্তিৰ ভিতৰত নিহিত হৈ আছে।

প্ৰথম দৃষ্টিত ঈশ্বৰৰ ক্ৰোধৰ বিষয়ে বাইবেলৰ শিক্ষাক ঈশ্বৰৰ প্ৰেম বুলি কোৱাটো অসঙ্গতিপূৰ্ণ যেন লাগে (যোহনঃ ৩:১৬, ১ যোহনঃ ৪:৮)। তথাপিও ঈশ্বৰৰ ক্ৰোধৰ ওপৰত ঈশ্বৰৰ প্ৰেমৰ বিষয়ে বাইবেলৰ মতবাদটো আৰু অধিক প্ৰাসংগিক হৈ পৰে। প্ৰথমতে বাইবেলে ঈশ্বৰক প্ৰেমময়, ধৈৰ্যশীল, দীৰ্ঘসহিষ্ণু আৰু অপৰাধ ক্ষমা কৰোতা বুলি উপস্থাপন কৰিছে (যাত্ৰাঃ ৩৪:৬; মীখাঃ ৭:১৮)। কিন্তু পাপৰ দ্বাৰা প্ৰভাৱিত পৃথিৱীৰ পৰিপ্ৰেক্ষিতত, পাপ আৰু দুষ্টতাৰ সন্মুখীন হ’লে প্ৰভুৰ ক্ৰোধ হৈছে তেওঁৰ পবিত্ৰতা আৰু ধাৰ্মিকতাৰ মনোভাৱ। তেওঁৰ ক্ৰোধ কেতিয়াও আৱেগিক, প্ৰতিশোধমূলক, কল্পনা কৰিব নোৱাৰা অতিমাত্ৰা প্ৰতিক্ৰিয়া নহয়। নতুন নিয়মে শিকাইছে যে খ্ৰীষ্ট আমাৰ বাবে পাপ হৈ পৰিল (২ কৰিন্থীয়াঃ ৫:২১), আৰু তেওঁৰ মৃত্যুৰ দ্বাৰা, আমি ঈশ্বৰৰ সৈতে মিলন হৈছো (ৰোমীয়াঃ ৫:১০)। যিজনে তেওঁক বিশ্বাস কৰে তেওঁ ঈশ্বৰৰ ক্ৰোধৰ সন্মুখীন হ’ব নালাগিব (যোহনঃ ৩:৩৬; ইফিঃ ২:৩; ১ থিচলনীঃ ১:১০) । ঈশ্বৰৰ ক্ৰোধৰ ধাৰণাটোৱে ঈশ্বৰক জগতৰ ধাৰ্মিক বিচাৰকৰ্ত্তা আৰু ন্যায় কাৰ্যক সমৰ্থন কৰা হিচাবে উপস্থাপন কৰিছে (গীতঃ ৭:১১; গীতঃ ৫০:৬; ২ তীমঃ ৪:৮)।