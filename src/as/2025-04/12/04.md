---
title:  সঠিক সীমা নির্দ্ধাৰণ কৰা।
date:   16/12/2025
---

পুস্তকখনৰ আৰম্ভণিতে তেওঁক উদ্দেশ্যি লিখা একেবোৰ বাক্য ব্যৱহাৰ কৰি (যিহোঃ ১:৭,৮) যিহোচূৱাই কৈছে যে ইস্ৰায়েলৰ সন্মুখত থকা কাৰ্যটো প্ৰকৃততে সামৰিক প্ৰকৃতিৰ নহয়। ই আত্মিক। ইয়াৰ সৈতে বিধানত ঈশ্বৰৰ প্ৰকাশিত ইচ্ছাৰ আজ্ঞা পালন কৰাৰ সম্পৰ্ক আছে।

`আপুনি কিয় ভাৱে যে যিহোচূৱাই ইস্ৰায়েলৰ চাৰিওফালৰ জাতি সমূহৰ সৈতে থকা সম্পৰ্কৰ সন্দৰ্ভত ইমান শক্তিশালী স্থতি গ্ৰহণ কৰিছিল? (যিহোঃ ২৩:৬-৮, ১২, ১৩)।`

ইস্ৰায়েলে সন্মুখীন হোৱা বিপদ বাকী থকা জাতি সমূহৰ শত্ৰুতাৰ ভাবুকি নহয় কিন্তু তেওঁবিলাকৰ বন্ধ³ত্বৰ বাবে হোৱা বিপদহে। তেওঁবিলাকৰ অস্ত্ৰ-শস্ত্ৰই হয়তো ইস্ৰায়েলৰ বাবে কোনো প্ৰত্যাহ্বানজনক হোৱা নাছিল ; কিন্তু তেওঁলোকৰ মতবাদ আৰু মূল্যবোধ (বা প্ৰতিমূল্যবোধ) যিকোনো সামৰিক শক্তিতকৈ অধিক ক্ষতিকাৰক বুলি প্ৰমাণিত হৈছিল। যিহোচূৱাই চলাওঁতা সকলৰ দৃষ্টি এই গুৰুত্বপূৰ্ণ কথাটোলৈ আকৰ্ষিত কৰে যে তেওঁবিলাকে জড়িত হোৱা সংঘাতটো প্ৰথমৰ পৰা শেষলৈকে আত্মিক ভাৱে জড়িত। গতিকে ইস্ৰায়েলে তেওঁবিলাকৰ এটা সুকীয়া পৰিচয় বজায় ৰাখিব লাগিব।

কোনো দেৱতাৰ নাম লোৱা, তাৰ নামত শপত খোৱা, আৰু তাক সেৱা কৰা বা প্ৰণিপাত কৰা নিষেধাজ্ঞাৰ সৈতে মূত্তিপূজাৰ সম্পৰ্ক আছে। প্ৰাচীন পূবদেশীয় অঞ্চলত কোনো দেৱতাৰ নামটোৱে তাৰ উপস্থিতি আৰু শক্তিক প্ৰতিনিধিত্ব কৰিছিল। দৈনন্দিন শুভেচ্ছা জনোৱা বা ব্যৱসায়িক লেনদেনত বিদেশী দেৱতাৰ নাম লোৱা বা উল্লেখ কৰাৰ অৰ্থ আছিল তেওঁবিলাকৰ ক্ষমতাক স্বীকৃতি দিয়া আৰু ইস্ৰায়েল সকলক প্ৰয়োজনৰ সময়ত তেওঁবিলাকৰ ক্ষমতা বিচাৰিবলৈ নেতৃত্ব দিয়াত সহায় কৰিছিল (বিচাৰকৰ্ত্তাঃ ২:১-৩, ১১-১৩)।

বাকী কনানীয়া সকলৰ সৈতে বিবাহৰ সম্পৰ্কৰ যোগেদি ইস্ৰায়েলে আত্মিক শুদ্ধতা হেৰুৱাই পেলোৱাৰ দৰে বিপদত পৰিছিল। যিহোচূৱাৰ উপদেশৰ উদ্দেশ্য বৰ্ণ বা বিশুদ্ধতাক প্ৰসাৰ কৰা নহয়, কিন্তু মূৰ্ত্তি পূজাৰ পৰা আঁতৰি থকা, যিয়ে ইস্ৰায়েলৰ আত্মিক পতনৰ সূচনা কৰিব পাৰে। চলোমনৰ পৰজাতি ছোৱালীৰ সৈতে কৰা বিবাহৰ দুখজনক আত্মিক পৰিণতিৰ এক উদাহৰণ দেখিবলৈ পোৱা যায় (১ ৰাজাঃ ৩:১; ১ ৰাজাঃ ১১:১-৮ পদ) ; নতুন নিয়মত খ্ৰীষ্টিয়ান সকলক অবিশ্বাসী সকলৰ সৈতে বৈবাহিক সম্পৰ্কৰ বিৰুদ্ধে মুকলিকৈ সকীয়াই দিয়া হৈছে (২ কৰিন্থীয়াঃ ৬:১৪), যদিও বৰ্তমানৰ বিবাহৰ ক্ষেত্ৰত পৌলে অবিশ্বাসী পত্নীৰ পৰা বিবাহ বিËচ্ছদৰ পৰামৰ্শ নিদিয়ে কিন্তু পত্নীক প্ৰভুৰ ওচৰলৈ চপাই অনাৰ আশাত তেওঁলোকক খ্ৰীষ্টিয়ান জীৱন যাপন কৰিবলৈ আহ্বান জনাইছে (১ কৰিন্থীয়াঃ ৭:১২-১৬)।

`বেয়া লগ সমূহৰ বিৰুদ্ধে যিহোচূৱাই দিয়া সতৰ্কবাণীৰ ফলত অনিবাৰ্য ভাৱে খ্ৰীষ্টিয়ান লোকজনৰ “জগত”ৰ সৈতে থকা সম্পৰ্কৰ বিষয়ে প্ৰশ্ন উত্থাপন হয়। আমাৰ চাৰিওফালে থকা সমাজখনৰ সৈতে আমি কেনেকৈ সুষম সম্পৰ্ক বিচাৰি পাব পাৰো?`