---
title:  অতিৰিক্ত অধ্যয়ন পাঠ
date:   19/12/2025
---

“চয়তানে বহুতকে এই যুক্তিযুক্ত তত্ত্বৰে প্ৰতাৰণা কৰে যে তেওঁৰ লোক সকলৰ প্ৰতি ঈশ্বৰৰ প্ৰেম ইমানেই বেছি যে তেওঁ তেওঁলোকৰ মাজত পাপ ক্ষমাৰ অজুহাত দেখুৱাব ; তেওঁ এইটো দেখুৱায় যে, ঈশ্বৰৰ শাস্তিৰ কথাবোৰ কেৱল নৈতিক শাসনত এক বিশেষ উদ্দেশ্যৰ বাবে উল্লেখ কৰা হৈছে আৰু সেইবোৰ আক্ষৰিক ভাৱে পূৰণ নকৰিবও পাৰে। কিন্তু ঈশ্বৰে তেওঁৰ সকলো সৃষ্ট প্ৰাণীৰ সৈতে ব্যৱহাৰৰ ক্ষেত্ৰত ধাৰ্মিকতাৰ নীতিসমূহ বজাই ৰাখিছে। তেওঁ পাপৰ প্ৰকৃত গুণ প্ৰকাশ কৰিছে যে ইয়াৰ ফল হৈছে দুখ-কষ্ট আৰু মৃত্যু। পাপৰ নিঃচৰ্ত্ত ক্ষমা কেতিয়াও হোৱা উচিত নহয়। এই ধৰণৰ ক্ষমাই ধাৰ্মিকতাৰ নীতিসমূহ ত্যাগ কৰাৰ সমান, যিটো ঈশ্বৰৰ শাসনৰ ভিত্তিমূল। এই ধৰণৰ ক্ষমাই জগতক আতংক আৰু দুঃচিন্তাৰে ভৰাই তুলিব। ঈশ্বৰে বিশ্বস্ততাৰে পাপৰ ফলাফলসমূহ দেখুৱাইছে। যদি এই সতৰ্কবাণী সমূহ সত্য নহয়, তেন্তে তেওঁৰ প্ৰতিজ্ঞা সমূহ পূৰণ হ’ব বুলি কেনেকৈ নিশ্চিত হ’ব?

ঈশ্বৰ হৈছে জীৱন দাতা। আৰম্ভণিৰে পৰা তেওঁৰ সকলো বিধান জীৱনৰ কাৰণে স্থিৰ কৰা হৈছিল। কিন্তু পাপে সেই বিধান ভংগ কৰিলে আৰু তাৰ ফলত বিবাদ আৰু বিশৃংখলা সৃষ্টি হৈছিল। যিমান দিন পাপ থাকিব, সিমান দিন দুঃখ আৰু মৃত্যু অনিবাৰ্য। কিয়নো মূক্তিদাতাই পাপৰ অভিশাপ আমাৰ পৰিবৰ্তে বহন কৰিছে, সেই বাবে মানুহে নিজৰ জীৱনত এই ভয়ংকৰ পৰিণামৰ পৰা মুক্তিৰ আশা কৰিব পাৰে।”- Ellen G. White, Patriarchs and Prophets, Page 522.