---
title:  আসক্ত হোৱা।
date:   18/12/2025
---

ইস্ৰায়েলে দেৱপূজা আৰু ঈশ্বৰৰৰ ক্ৰোধৰ পৰা হাত সাৰিবলৈ সক্ষম হোৱাৰ একমাত্ৰ উপায় হ’ল নিয়মৰ “নকৰিবলগীয়া” কথাবোৰ সদায় মনত ৰখাই নহয়, কিন্তু প্ৰভুৰ প্ৰতি সচেতন আৰু নিৰৱচ্ছিন্ন ভাৱে নিষ্ঠাৱান হোৱা। একেটা ক্ৰিয়া, “যিহোৱাত আসক্ত হোৱা, আঁকোৱালি লোৱা” (দ্বিঃ বিৱৰণঃ ৪:৪), স্বামী-স্ত্ৰীৰ মাজত হোৱা বিবাহ চুক্তি (আদিঃ ২:২৪) বা নয়মীৰ প্ৰতি ৰূথৰ আনুগত্য (ৰূথঃ ১:১৪) বৰ্ণনা কৰিবলৈও ব্যৱহাৰ কৰা হয়। মন কৰিবলগীয়া কথা যে, যিহোচূৱাৰ মূল্যায়ন অনুসৰি, এনে বিশ্বাসযোগ্যতাই ইস্ৰায়েলক “এতিয়ালৈকে” এটা জাতি হিচাবে বৈশিষ্ট্যযুক্ত কৰি আহিছে। দুৰ্ভাগ্যজনক ভাৱে ইস্ৰায়েলৰ ইতিহাসৰ পিছৰ সময়ছোৱাৰ বাবেও একেটা দাবী সত্য নহ’ব, যিদৰে বিচাৰকৰ্ত্তা পুস্তকে দুখজনক ভাবে প্ৰমাণ কৰিছে (বিচাৰকৰ্ত্তাঃ ২:২, ৭,১১; বিচাৰকৰ্ত্তাঃ ৩:৭,১২; ৪:১)।

`যিহোচূৱাই ইস্ৰায়েলক তেওঁবিলাকৰ ঈশ্বৰ যিহোৱাক প্ৰেম কৰিবলৈ কৈছিল (যিহোঃ ২৩:১১; দ্বিঃ বিৱৰণঃ ৬:৫)। প্ৰেম বলপূৰ্বক কৰিব নোৱাৰি ; অন্যথা ই প্ৰকৃততে যিমান হৈ আছে, সেয়া নোহোৱা হৈ যাব। তথাপিও কি অৰ্থত প্ৰেমক আজ্ঞা দিব পাৰি?`

ইস্ৰায়েলে নিয়মৰ আশীৰ্বাদ অহৰহ লাভ কৰিবলৈ হ’লে তেওঁলোকে ঈশ্বৰৰ প্ৰতি বিশ্বাসী হৈ থাকিব লাগিব। ইব্ৰী ভাষাত অত্যন্ত জোৰ দি কোৱা হৈছেঃ “নিজৰ প্ৰাণৰ কাৰণে অতি সাৱধান হওক।” “আহাবা” (Ahaba) শব্দটোৱে মানুহৰ বহুতো ধৰণৰ প্ৰেমক বুজাব পাৰে, য’ত বন্ধ³ত্ব পাশত পৰা, যৌন ঘনিষ্ঠতা, মাতৃৰ কোমলতা, ৰোমান্টিক প্ৰেম আৰু ঈশ্বৰৰ প্ৰতি নিষ্ঠাবান হোৱা আদি অন্তৰ্ভূক্ত। যদি আমি ঈশ্বৰৰ প্ৰতি থকা প্ৰেমক তেওঁৰ প্ৰতি সচেতন অঙ্গীকাৰ আৰু ভক্তি হিচাবে বুজো, তেন্তে ইয়াৰ প্ৰকৃত স্বৰূপ উলংঘা নকৰাকৈ ইয়াক আদেশ দিব পাৰি (যোহনঃ ১৩:৩৪)।

ঈশ্বৰে সদায় ইচ্ছা কৰিছিল যে তেওঁৰ আজ্ঞাৰ আজ্ঞাধীন হোৱাটো তেওঁৰ সৈতে ব্যক্তিগত সম্পৰ্কৰ পৰাই উদ্ভৱ হোৱা উচিত (যাত্ৰাঃ ১৯:৪ ড“তোমালোকক বৈ নিজৰ ওচৰলৈ আনিলো”়, দ্বিতীয় বিৱৰণঃ ৬:৫; মথিঃ ২২:৩৭), তেওঁৰ মহান দয়া আৰু প্ৰেমৰ যোগেদি তেওঁবিলাকৰ বাবে কি কৰিছে তাৰ ওপৰত ভিত্তি কৰি।

ঈশ্বৰক প্ৰেম কৰাৰ আজ্ঞাটোৱেও ঐশ্বৰিক প্ৰেমৰ পাৰস্পৰিক স্বৰূপ প্ৰকাশ কৰে, কিন্তু সমৰূপে নহয়, ঐশ্বৰিক প্ৰেমৰ প্ৰকৃতিৰে। ঈশ্বৰে তেওঁৰ প্ৰেমৰ প্ৰতিদান দিয়া প্ৰতিজন ব্যক্তিৰ সৈতে এক অন্তৰংগ, ব্যক্তিগত সম্পৰ্কত প্ৰৱেশ কৰিব বিচাৰে। এইদৰে সকলোৰে প্ৰতি সাৰ্বজনীন প্ৰেমে আমাৰ স্বেচ্ছামূলক, পাৰস্পৰিক প্ৰেম প্ৰকাশৰ আধাৰশিলা স্থাপন কৰে।

`যীচুৱে তেওঁৰ শিষ্য সকলক নতুন আজ্ঞা দিলে। কি অৰ্থত এই আজ্ঞা একে সময়তে নতুন আৰু পুৰণি আছিল? যোহনঃ ১৩:৩৪; ১৫:১৭ আৰু ১ যোহনঃ ৩:১১; লেবীয়াঃ ১৯:১৮ পদ।`