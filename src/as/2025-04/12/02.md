---
title:  সকলোবোৰ সিদ্ধ হ’ল।
date:   14/12/2025
---

`যিহোচূৱাঃ ২১:৪৩-৪৫ পদত, পুস্তকখনে ঈশ্বৰৰ কি ছবি অংকণ কৰিছে? এই শব্দবোৰ কেৱল ঐতিহাসিক প্ৰতিজ্ঞাৰ দেশৰ ক্ষেত্ৰতে নহয়, আমাৰ পৰিত্ৰাণৰ বাস্তৱতাৰ ক্ষেত্ৰতো কেনেকৈ প্ৰযোজ্য (২ তীমথিঃ ২:১১-১৩)?`

এই পদবোৰে পুস্তকখনৰ শীৰ্ষবিন্দু আৰু ইয়াৰ ধৰ্মতত্বৰ সাৰাংশ প্ৰস্তুত কৰে। সেইবোৰে গোটেই পুস্তকখনৰ এটা প্ৰধান বিষয়বস্তুক উজ্জ্বল কৰি তুলিছেঃ যিহোৱাৰ নিয়ম বিশ্বাসযোগ্য, যিয়ে তেওঁৰ প্ৰতিজ্ঞা সিদ্ধ কৰে আৰু তেওঁৰ শপত পূৰণ কৰে। এই চুটি খণ্ডটোত এতিয়ালৈকে পুস্তকখনৰ গোটেই বিষয়বস্তুৰ সাৰাংশও উল্লেখ কৰা হৈছে। যিহোচূৱাঃ ২১:৪৩ পদত দেশখন ভাগ বাটি লোৱা আৰু বসতিৰ বিষয়ে কোৱা হৈছে (যিহোচূৱাঃ ১৩:২১ অধ্যায়)। আনহাতে যিহোচূৱাঃ ২১:৪৪ পদত শত্ৰুৰ ওপৰত জয়ী হোৱা আৰু দেশৰ ওপৰত লাভ কৰা নিয়ন্ত্ৰণৰ কথা উল্লেখ কৰা হৈছে (যিহোচূৱাঃ ১:১২ অধ্যায়)। এই সকলোবোৰ পূৰ্বদৃষ্টি ঈশ্বৰৰ বিশ্বাসযোগ্যতাৰ দ্বাৰা চোৱা হয়। ইস্ৰায়েল সকলে সদায় মনত ৰাখিব লাগিব যে তেওঁলোকে কেতিয়াও তেওঁবিলাকৰ শত্ৰুৰ ওপৰত জয়লাভ কৰা বা দেশখনক নিজৰ উত্তৰাধিকাৰ হিচাবে দাবী কৰিব নোৱাৰে-যদিহে তেওঁৰ দিয়া বাক্যৰ প্ৰতি আনুগত্য প্ৰকাশ কৰে তেন্তে সেইবোৰ দাবী কৰিব পাৰিব।

তেওঁ “গোটেই দেশ দিলে” (যিহোঃ ২১:৪৩), “তেওঁবিলাকৰ সকলো শত্ৰুক তেওঁবিলাকৰ হাতত দিলে” (যিহোঃ ২১:৪৪), আৰু “তেওঁ শপত খোৱাৰ দৰে” (যিহোঃ ২১:৪৪) “সকলো বিলাক সিদ্ধ হ’ল” (যিহোঃ ২১:৪৫)। এই তিনিটা পদত ছয়বাৰ কল (Kol) “সকলো” শব্দটো ব্যৱহাৰ কৰা হৈছে (যিহোঃ ২১:৪৩-৪৫), আকৌ এবাৰ এই সত্যৰ ওপৰত গুৰুত্ব আৰোপ কৰে দেশখন যিহোৱাৰ উপহাৰ অথবা দান, আৰু ইস্ৰায়েলে ইয়াক গ্ৰহণ কৰাৰ কোনো কৃতিত্ব ল’ব নোৱাৰে। প্ৰভুৱেই সেই দেশখন দিবলৈ শপত কৰিছিল আৰু যিজনাই তেওঁবিলাকৰ শত্ৰুক তেওঁলোকৰ হাতত দিলে।”

ইস্ৰায়েলৰ সকলো সফলতাত কেৱল ঈশ্বৰৰ ঐশ্বৰিক পদক্ষেপ আৰু বিশ্বস্ততাৰ বাবে লাভ কৰিছে। আমাৰ পৰিত্ৰাণৰ ক্ষেত্ৰত এই কথাও সমানেই সত্যঃ কিয়নো অনুগ্ৰহেৰেেহ বিশ্বাসৰ দ্বাৰাই তোমালোকে পৰিত্ৰাণ পালা ; আৰু সেয়ে তোমালোকৰ পৰা নহয় ; ঈশ্বৰৰেহ দান। কোনেও যেন শ্লাঘা কৰিব নোৱাৰে, এই নিমিত্তে সেয়ে কৰ্মৰ পৰাও নহয়” (ইফিঃ ২:৮,৯)।

সঁচাকৈয়ে ঈশ্বৰৰ বিশ্বাসযোগ্যৰ ওপৰত গুৰুত্ব আৰোপ কৰি পৌলে এইটোও লিখিছেঃ “এই কথা বিশ্বাসযোগ্য, আমি যদি তেৱেঁ সৈতে মৰিলোঁ, তেন্তে তেঁৱে সৈতে জীৱনৰো ভাগী হ’ম ; আমি যদি সহন কৰো, তেন্তে তেঁৱে সৈতে ৰাজত্বও কৰিম ; আমি যদি তেওঁক অস্বীকাৰ কৰো তেন্তে তেৱোঁ আমাক অস্বীকাৰ কৰিব ; আমি অবিশ্বাসী হ’লেও তেওঁ বিশ্বাসী হৈ থাকে ; কিয়নো তেওঁ নিজকে অস্বীকাৰ কৰিব নোৱাৰে” (২ তীমথিঃ ২:১১-১৩)।

`ঈশ্বৰৰ প্ৰতিজ্ঞা সিদ্ধ কৰা বিশ্বাসযোগ্যতাই আমাক কেনেকৈ আত্মবিশ্বাস দিয়ে যে ভৱিষ্যতৰ বাবে তেওঁৰ কোনো প্ৰতিজ্ঞাই বিফল নহ’ব? (১ কৰিন্থীয়াঃ ১০:১৩; ২ কৰিন্থীয়াঃ ১:১৮-২০)।`