---
title:  অনুগ্ৰহৰ স্মাৰকসমূহ
date:   11/10/2025
---
### এই সপ্তাহৰ অধ্যয়ন পাঠঃ

যিহোঃ ৩; গণনাঃ ১৪:৪৪; লূকঃ ১৮:১৮-২৭; যিহোঃ ৪; যোহনঃ ১৪:২৬; ইব্ৰীঃ ৪:৮-১১ পদ।

> <p>মুখস্থ পদ</p>
> “কিয়নো আমি পাৰ হৈ নেটাওঁমানে, তোমালোকৰ ঈশ্বৰ যিহোৱাই যি চূফ সাগৰক আমাৰ সন্মুখত শুকুৱাইছিল, সেই সাগৰক কৰা নিচিনাকৈ, তোমালোকে পাৰ হৈ নেটোৱালৈকে তোমালোকৰ ঈশ্বৰ যিহোৱাই তোমালোকৰ আগেতা যদ্দৰ্নৰ পানী শুকুৱাই ৰাখিছিল, যেন পৃথিৱীৰ সকলো জাতিয়ে যিহোৱাৰ হাত বলৱান বুলি জানিবলৈ পায়, আৰু তোমালোকেও যেন সবৰ্তিকালে নিজ ঈশ্বৰ যিহোৱাক ভয় কৰা (যিহোচূৱাঃ ৪:২৩,২৪)।

আৰক্ষী বিষয়াজনে ১খিবলৈ ইংগিত দিলে। জ’নে গাড়ী ৰখাই দিলে। বিষয়াজনে ড্ৰাইভিং লাইচেঞ্চ বিচাৰিলে আৰু সেই মুহূৰ্ত্ততে জনৰ মনলৈ আহিল যে তেওঁৰ মানিবেগটো, ড্ৰাইভিং লাইচেঞ্চৰ সৈতে অফিচত থৈ আহিছে। জনৰ কি হৈছিল সেই কথা বুজাই দিলে আৰু বিষয়াজনে তেওঁৰ চাকৰিৰ কথা সুধিলে। জনে উত্তৰ দিলে যে তেওঁ এজন অধ্যাপক। বিষয়াজনে জনক এখন টিকট দিয়াৰ লগে লগে তেওঁক ক’লে যে ইয়াক জৰিমনা বুলি নাভাবিব।

তেওঁ ক’লে এইটো এটা “শিক্ষা”। মানুহে যেতিয়া কিবা এটা শিকিব বিচাৰে তেতিয়া টিউচন অথবা শিক্ষণ লয়। গাড়ী চলাওঁতে লাইচেঞ্চ পাহৰি নাযাবলৈ এইটো এটা শিক্ষণ। অধ্যাপক মহোদয়, আপোনাৰ দিনটো শুভ হওঁক।

মানুহ হিচাবে আমি অহৰহ চকুত নপৰা কথাবোৰ পাহৰি যাওঁ। আমি Îফান কলৰ উত্তৰ দিবলৈ, ই-মেইলৰ উত্তৰ দিবলৈ, গ:-গ:নিবোৰক পানী দিবলৈ, জন্মদিনৰ শুভেচ্ছা দিবলৈ ইত্যাদি পাহৰি যাওঁ। তালিকাখন আৰু দীঘল হ’ব পাৰে। আমাৰ আত্মিক প্ৰয়োজনীয়তাবোৰৰ কথা পাহৰিলে অৱশ্যে কেৱল জৰিমনা নহয় তাতকৈয়ো অধিক ভয়াবহ পৰিণতি হ’ব পাৰে। বিশেষকৈ কাৰণ আমি প্ৰকৃত অৰ্থত আমাৰ অনন্তকলীয়া জীৱনৰ সৈতে মোকাবিলা কৰি আছো।

ইব্ৰীয়া সকলে যদ্দৰ্ন নদী পাৰ হোৱাৰ বিষয়ে অধ্যয়ন কৰো আহঁক আৰু তেওঁলোকৰ অভিজ্ঞতাৰ পৰা আমি কি শিক্ষা ল’ব পাৰো সেই বিষয়ে চাওঁহক।