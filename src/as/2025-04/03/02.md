---
title:  যদ্দৰ্ন পাৰ হৈ যোৱা।
date:   12/10/2025
---

`যিহোচূৱাঃ ৩:১-৫; গণনাঃ ১৪:৪১-৪৪ পদ পঢ়ক। ঈশ্বৰে ইস্ৰায়েল সকলক কিয় আগন্তুক ঘটিবলগীয়া বিষয়টোৰ বাবে বিশেষভাৱে প্ৰস্তুত হ’বলৈ কৈছিল?`

নিয়ম চন্দুকৰ বিষয়ে যিহোচূৱাৰ পুস্তকত উল্লেখ কৰা হৈছে। পুৰণি নিয়মৰ বিৱৰণিত এইখিনিলৈকে চন্দুকখন ধৰ্মধামত থকা দেখা গৈছে (যাত্ৰাঃ ৪০:২১); চিনয়ৰ পৰা ইস্ৰায়েলৰ যাত্ৰাত (গণনাঃ ১০:৩৩-৩৬); আৰু কনান জয়লাভ আৰম্ভ কৰাৰ বিফল প্ৰচেষ্টালৈকে দেখা গৈছে (গণনাঃ ১৪:৪৪)। ইস্ৰায়েলৰ ধৰ্মধামৰ আটাইতকৈ পবিত্ৰ বস্তু আছিল আৰু ইয়াত তিনিটা বস্তু আছিল, প্ৰত্যেকটোৱেই ঈশ্বৰৰ সৈতে ইস্ৰায়েলৰ বিশেষ সম্পৰ্ক প্ৰকাশ কৰিছিলঃ (১) দহ আজ্ঞাৰ ফলি; (২) মহা-পুৰোহিত হাৰোণৰ লাঠি; এটা মান্নাৰে পূৰ কৰা পাত্ৰ (যাত্ৰাঃ ১৬:৩৩; ইব্ৰীঃ ৯:৪)।

চন্দুক আৰু যদ্দৰ্ন পাৰ হ’বলৈ কৰা প্ৰস্তুতিয়ে ইস্ৰায়েলক সোঁৱৰাই দিয়ে যে তেওঁলোকে নিজৰ বিধি আৰু সময়মতে কনানত প্ৰৱেশ কৰা নাই। তেওঁলোকে ঈশ্বৰৰ পথ আৰু সময় অনুসৰণ কৰিহে জয়ৰ সফলতা লাভ কৰে। ঈশ্বৰ যিজনাক নিয়ম-চন্দুকখন ঢাকি ৰখা কৰ+বৰ ওপৰত সিংহাসনত বহি থকা বুলি বৰ্ণনা কৰা হৈছে (যাত্ৰাঃ ২৫:২২, গণনাঃ ৭:৮৯) আৰু যাৰ গতিবিধি চন্দুকৰ গতিবিধিৰ সৈতে চিনাক্ত কৰা হৈছে-কনানত প্ৰৱেশ কৰা সময়ত তেওঁ ইস্ৰায়েলৰ আগত বিজয়ৰ নেতৃত্ব দিছিল।

“শুচি কৰা” (যিহোঃ ৩:৫) বা “পবিত্ৰ কৰা” অনুবাদ কৰা শব্দটোৱে ধৰ্মধামত সেৱা আৰম্ভ কৰাৰ আগেত পুৰোহিত সকলে যি বিধি পালন কৰিছিল (যাত্ৰাঃ ২৮:৪১; ২৯:১) আৰু ইস্ৰায়েল লোকসকলে চিনয়ত ঈশ্বৰৰ প্ৰকাশৰ আগেত যি কাম কৰিছিল (যাত্ৰাঃ ১৯:১০,১৪) সেই ধৰণৰ শুচিকৰণ প্ৰক্ৰিয়াক বুজায়। এই অভিষেক কৰাৰ সৈতে পাপক আঁতৰাই ৰখা আৰু সকলো ৰীতি-নীতি ব্যৱহাৰৰ অশুচিতাক দূৰ কৰা জড়িত আছিল। একে আজ্ঞা গণনাপুস্তকঃ ১১:১৮ পদতো আছে, যিটো ঈশ্বৰৰ আগন্তুক আচৰিত কাৰ্যৰ সৈতে জড়িত। যুদ্ধত যুদ্ধ হোৱাৰ আগেও এনে প্ৰস্তুতিৰ প্ৰয়োজন আছিল (দ্বিঃ বিৱৰণঃ ২৩:১৪)। ঈশ্বৰে ইস্ৰায়েলৰ হৈ যুদ্ধত যুঁজ দিয়াৰ আগেত তেওঁলোকে তেওঁৰ প্ৰতি নিজৰ আনুগত্য দেখুৱাব আৰু তেওঁক তেওঁলোকৰ সেনাপতি হিচাবে বিশ্বাস কৰিব লগা হৈছিল।

যদ্দৰ্ন নদী পাৰ হোৱাৰ অলৌকিকতাই ইস্ৰায়েল সকলক প্ৰমাণ কৰিছিল যে প্ৰভুৱে এই লোক সকলক দেশ দিবলৈ কৰা প্ৰতিজ্ঞাক বিশ্বাস কৰিব পাৰে। যিজনাই যদ্দৰ্ন নদীৰ মাজেদি শুকান পথ নিশ্চিত কৰিব পাৰিছিল, তেওঁ তেওঁলোকক সেই দেশখন উপহাৰ হিচাবেও দিব পাৰিব।

`ঈশ্বৰে সদায় যদ্দৰ্ন নদীক বিভাজিত নকৰে। তেওঁৰ হস্তক্ষেপ সদায় ইমান স্পষ্ট নহয়। আমি ঈশ্বৰৰ হস্তক্ষেপৰ অভিজ্ঞতা আৰু বিবেচনা কৰিবলৈ আত্মিক প্ৰস্তুতি কেনেকৈ কৰিব পাৰো তাৰ বিষয়ে আপুনি ভাবেনে?`