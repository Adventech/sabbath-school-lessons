---
title:  যদ্দৰ্নৰ সিপাৰে।
date:   16/10/2025
---

> <p></p>
> “তেওঁ সমুদ্ৰক শুকান ভূমি কৰিলে; তেওঁবিলাকে খোজ কাঢ়ি নদী পাৰ হৈ গ’ল; সেই ঠাইত আমি তেওঁত আনন্দ কৰিলো” (গীতঃ ৬৬:৬)।

চূফ সাগৰ আৰু যদ্দৰ্ন পাৰ হোৱা দুয়োটা বাইবেলৰ ইতিহাসৰ নতুন যুগৰ চিন আৰু দুয়োটাই প্ৰতীকী তাৎপৰ্য বহন কৰে (গীতঃ ৬৬:৬; ১১৪:১-৭ আৰু ২ ৰাজাঃ ২:৬-১৫)। ইতিমধ্যে পুৰণি নিয়মত এনে শাস্ত্ৰপদ আছে যিয়ো দুয়োখন পাৰ হোৱাৰ পৰিঘটনাক সংযোগ কৰে আৰু এটা অৰ্থ প্ৰকাশ কৰে, যিয়ে মূল পৰিবেশতকৈয়ো অধিক অৰ্থ প্ৰকাশ কৰে। গীতমালাঃ ৬৬:৬ পদত গীতমালা ৰচকে চূফ সাগৰ আৰু যদ্দৰ্ন নদী পাৰ হোৱাৰ ঐতিহাসিক উদাহৰণৰ উল্লেখ কৰে। গীতমালাঃ ১৪৪ অধ্যায়েও দুয়োটা পৰিঘটনাক একেলগে সাঙুৰি ৰাখিছে, কাৰণ লেখকে ইয়াৰ মাজত কালক্ৰমিক পাৰ্থক্য দেখা নাপালে অৰ্থাৎ দুয়োখন পাৰ হোৱাৰ ধৰ্মতত্ত্বৰ তাৎপৰ্যৰ বাবে। এইদৰে দুয়োটা পৰিঘটনাই ইস্ৰায়েলৰ মৰ্যাদাৰ পৰিবৰ্তনত অৰিহণা যোগোৱা বুলি ধাৰণা কৰা হয়; এবাৰ দাসত্বৰ পৰা স্বাধীনতালৈ আৰু যাযাবৰী ভূমিহীনতাৰ পৰা এটা জাতি হিচাবে পৰিগণিত হয়। এই গীতমালাত দুয়োটা নদী আৰু সাগৰ পাৰ হোৱাৰ উদাহৰণে লেখকৰ মৰ্যাদাৰ পৰিবৰ্তনক অত্যাচাৰ, দৰিদ্ৰতা, অসহায় আৰু অপমানৰ পৰা নিৰাপত্তা, মংগল, পৰিত্ৰাণ আৰু মৰ্যাদা লাভ কৰাটো দেখুৱাইছে।

ইয়াৰ উপৰিও যদ্দৰ্নৰ কাষতেই এলিয়াৰ কথা যিহোচূৱাত লিপিবদ্ধ কৰা আচৰিত কাৰ্যৰ দৰে এক আচৰিত কাৰ্য সংঘটিত হৈছে। এলিয়াৰ বাবে এই পাৰ হৈ যোৱা কাৰ্যৰ ফলত তেওঁৰ জীৱনত আটাইতকৈ উল্লেখযোগ্য মৰ্যাদাৰ পৰিবৰ্তন আহিলঃ তেওঁক স্বৰ্গলৈ লৈ যোৱা হ’ল। ইলীচাৰ বাবে এই পৰিবৰ্তনটো অতি গুৰুত্বপূৰ্ণ আছিল কাৰণ এজন ভাৱবাদীৰ সহায়ক (১ ৰাজাঃ ১৯:২১), এটা জাতিৰ ভাৱবাদী হৈ পৰিল (২ ৰাজাঃ ২:২২)।

`মথিঃ ৩:১৬,১৭ আৰু মাৰ্কঃ ১:৯ পদ পঢ়ক। নতুন নিয়মৰ লেখক সকলে যদ্দৰ্ন নদীক আত্মিক অৰ্থত কেনেকৈ প্ৰকাশ কৰিছে?`

ইস্ৰায়েলৰ প্ৰতিনিধি হিচাবে যীচুৰ পাৰ্থিৱ পৰিচৰ্যাই প্ৰাচীন ইস্ৰায়েলৰ ইতিহাসৰ আৰ্হি অনুসৰণ কৰে। যীচুৱে “চূফ সাগৰ” আৰু “যৰ্দন” নদীৰ অভিজ্ঞতা লাভ কৰে। মৃত্যুৰ আজ্ঞাৰ পিছত তেওঁক মিচৰৰ পৰা মাতি অনা হৈছে (মথিঃ ২:১৪-১৬), প্ৰাচীন ইস্ৰায়েলৰ চল্লিশ বছৰৰ দৰেই চল্লিশ দিন অৰণ্যত থাকে (মথিঃ ৪:২) আৰু তেওঁৰ ব্যক্তিগত জীৱনৰ পৰা ৰাজহুৱা ভাৱে পৰিচৰ্যা কৰিবলৈ তেওঁ যদ্দৰ্নত বাপ্তিষ্ম লয় (মথিঃ ৩:১৬,১৭; মাৰ্কঃ ১:৯)।

পিছলৈ ইব্ৰী ৩-৪ অধ্যায়ত যদ্দৰ্ন নদী পাৰ হোৱাৰ তাৎপৰ্যৰ বিষয়ে কোৱা হৈছে আৰু কনানত প্ৰৱেশ কৰাটোক বিশ্বাস কৰাৰ দ্বাৰা খ্ৰীষ্টিয়ান সকলে প্ৰৱেশ কৰা “অনুগ্ৰহৰ বিশ্ৰামৰ” পূৰ্বাভাষ হিচাবে উপস্থাপন কৰা হৈছে।