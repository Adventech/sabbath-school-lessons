---
title:  প্ৰথমে নিয়ম।
date:   09/11/2025
---

`যিহোচূৱাঃ ৫:১-৭ পদ পঢ়ক। জয়ৰ এই বিশেষ সময়ত ইস্ৰায়েল সকলৰ দ্বিতীয় প্ৰজন্মক চুন্নত কৰিবলৈ যিহোচূৱাক কিয় আজ্ঞা দিছিল?`

দেশখনৰ অনুসন্ধান কৰা, চোৰাংচোৱা সকলৰ উৎসাহজনক প্ৰতিবেদন আৰু যদ্দৰ্নৰ মাজেদি আচৰিত ভাৱে পাৰ হোৱাৰ পিছত আমি শত্ৰুৰ সৈতে তাৎক্ষণিক ভাৱে যুঁজ দিয়াৰ আশা কৰিব পাৰো। কিন্তু সামৰিক ভাৱে জয়লাভ কৰাতকৈয়ো আৰু কিবা গুৰুত্বপূৰ্ণ আছে, সেয়া হ’ল ঈশ্বৰৰ সৈতে ইস্ৰায়েলৰ নিয়ম।

নতুন প্ৰজন্মই দেশ অধিকাৰ কৰাত লিপ্ত হোৱাৰ আগেত মাটিৰ মালিকৰ সৈতে তেওঁবিলাকৰ বিশেষ সম্পৰ্কৰ বিষয়ে সম্পূৰ্ণ ৰূপে সচেতন হোৱাটো প্ৰয়োজন আছিল। নিয়মটিৰ চিন নবীকৰণ ঈশ্বৰৰ দয়া আৰু আচৰিত কাৰ্যৰ প্ৰতিক্ৰিয়া হিচাবে আহিছে যিটো ইস্ৰায়েলক যদ্দৰ্ন নদী পাৰ কৰিলে।

ঈশ্বৰৰ সৈতে আমাৰ নিয়ম সদায় তেওঁ আমাৰ বাবে ইতিমধ্যে যিখিনি কাৰ্য কৰিছে তাৰ বাবে কৃতজ্ঞতাৰ উত্তৰ হোৱা উচিত, কেতিয়াও তেওঁৰ প্ৰয়োজনীয়তাৰ সৈতে আইনগত অনুকুলতাৰ দ্বাৰা কিছু সুবিধা লাভ কৰিবলৈ চেষ্টা কৰা কাৰ্য নহয়। (এই একেটা ধাৰণাই, নিঃসন্দেহে, পৰজাতি মানুহ ধৰ্ম গ্ৰহণ কৰা সকলক চুন্নত কৰিবলৈ জোৰ দিয়া সকলৰ সৈতে পৌলৰ সংগ্ৰামৰ বাবে অতি গুৰুত্বপূৰ্ণ আছিল, যিটো তেওঁৰ গালাতীয়া মণ্ডলীলৈ লিখা পত্ৰখনত অতি স্পষ্টকৈ দেখা গৈছে।)

ইস্ৰায়েল নিজৰ ইতিহাসৰ আটাইতকৈ ডাঙৰ সামৰিক অভিযানৰ পথত আছিল আৰু আমি আশা কৰিব পাৰো যে গোটেই শিবিৰটো যুদ্ধৰ প্ৰস্তুতিত ব্যস্ত আছিল, কিন্তু গতানুগতিক অৰ্থত নহয়। ঘোঁৰাবোৰ বান্ধি তৰোৱাল চোকা কৰাৰ পৰিবৰ্তে তেওঁবিলাকে এনে এক কাৰ্যত লিপ্ত হৈছিল যাৰ ফলত যুদ্ধ বাহিনীৰ বেছি ভাগেই কমেও তিনিদিন ধৰি দুৰ্বল হৈ পৰিছিল।

মিচৰৰ পৰা উদ্ধাৰ কৰা তেওঁবিলাকৰ ঈশ্বৰৰ সৈতে তেওঁবিলাকৰ সম্পৰ্ক উদযাপন কৰিবলৈ তেওঁবিলাকে এই কাম কৰিছিল। কিয়? কাৰণ তেওঁবিলাকে জানিছিল যে যুদ্ধখন প্ৰভুৰ। তেওঁৱেই তেওঁবিলাকক জয় আৰু সফলতা প্ৰদান কৰিব। যীচুৱে একেটা নীতিকে অলপ বেলেগ ধৰণে প্ৰণয়ন কৰিছিলঃ “কিন্তু তোমালোকে প্ৰথমে তেওঁৰ ৰাজ্য আৰু ধাৰ্মিকতা বিচাৰা; তাতে এই সকলোও তোমালোকক দিয়া হ’ব” (মথিঃ ৬:৩৩ পদ)।

বেছি ভাগ সময়তে দৈনন্দিন জীৱনে আমাক ইমানবোৰ গুৰুত্বপূৰ্ণ কথাৰ আৱশ্যকতাই হেঁচা দিয়া যেন লাগে যে আমি আমাৰ জীৱনৰ আটাইতকৈ গুৰুত্বপূৰ্ণ কথাটোক অগ্ৰাধিকাৰ দিবলৈ পাহৰি যাওঁ যিটো হৈছে খ্ৰীষ্টৰ প্ৰতি আমাৰ দায়বদ্ধতাৰ দৈনন্দিন নবীকৰণ কৰা।

`অধিক “গুৰুত্বপূৰ্ণ” বিষয়ৰ বাবে আপুনি ঈশ্বৰৰ লগত কটোৱা সময়ক অৱহেলা কৰা সময়বোৰৰ বিষয়ে চিন্তা কৰক। এইটো কিয় ইমান সহজ আৰু আমি ইয়াৰ বিৰুদ্ধে কেনেকৈ যুঁজিব পাৰো?`