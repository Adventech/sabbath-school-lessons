---
title:  নিস্তাৰ পৰ্ব।
date:   10/11/2025
---

`প্ৰতিজ্ঞাৰ দেশখন অধিকাৰ কৰাৰ জৰুৰী আৰু বিশাল কাৰ্যৰ মাজতো যিহোচূৱাই নিস্তাৰ পৰ্ব পালন কৰিবলৈ সিদ্ধান্ত লোৱাটো কিয় তাৎপৰ্যপূৰ্ণ? যিহোঃ ৫:১০; যাত্ৰাঃ ১২:৬; লেবীঃ ২৩:৫; গণনাঃ ২৮:১৬; দ্বিঃ বিৱৰণঃ ১৬:৪,৬ পদ পঢ়ক।`

জয়লাভ কৰাৰ পূৰ্বে দ্বিতীয়টো গুৰুত্বপূৰ্ণ কাম হ’ল নিস্তাৰ পৰ্ব পালন। এইটো মাহৰ চতুৰ্দশ দিনা গধূলি বেলা, ঈশ্বৰে দিয়া নিৰ্দেশনাৰ সযতনে পালন কৰে। নিস্তাৰ পৰ্ব পালনৰ প্ৰতীকী তাৎপৰ্যক বিশেষ ভাৱে গুৰুত্ব দিয়া হয়; যিহোচূৱাৰ পৰিঘটনাবোৰে যাত্ৰাৰ সময়ৰ পৰিঘটনাবোৰক প্ৰতিফলিত কৰে। নিস্তাৰ পৰ্বই দশম উৎপাতৰ নিশা (যাত্ৰা ১২)১ কথা মনত পেলায়, যেতিয়া প্ৰভুৰ দূতে মিচৰৰ সকলো প্ৰথমে জন্মা সন্তানক হত্যা কৰিছিল আৰু ইস্ৰায়েলক ৰক্ষা কৰিছিল। ইয়াৰ পিছত মিচৰৰ পৰা ওলাই যোৱা, চূফ সাগৰ পাৰ হোৱা আৰু অৰণ্যৰ মাজেদি যাত্ৰা কৰা দেখা যায়।

ইয়াৰ বিপৰীতে দ্বিতীয় প্ৰজন্মৰ কাহিনী অৰণ্যৰ পৰা আৰম্ভ হয়, যদ্দৰ্ন নদী পাৰ হৈ যোৱা, চুন্নত আৰু নিস্তাৰ পৰ্ব পালনৰ সৈতে জড়িত আৰু সেই গুৰুত্বপূৰ্ণ মুহূৰ্ত্তলৈ যায় যেতিয়া কনানৰ নিবাসী ইস্ৰায়েলৰ শত্ৰুৰ বিৰুদ্ধে প্ৰভুৰ আন এক আচৰিত কাৰ্যৰ আশা কৰা হয়। পূৰ্বৰ সকলোবোৰ কাৰ্যৰ সৈতে একেলগে নিস্তাৰ পৰ্ব পালনৰ ফলত ইস্ৰায়েলৰ ইতিহাসত এক নতুন যুগৰ আৰম্ভণি হয়।

লগেত, বলিদানৰ মেৰ পোৱালিৰ প্ৰতীকৰ জৰিয়তে নিস্তাৰ পৰ্বৰ পালনে ইস্ৰায়েল সকলক মিচৰৰ বন্দীত্বৰ পৰা মুক্তি পোৱাৰ দিশটোলৈ আঙুলিয়াই দিছিল। কিন্তু ই ঈশ্বৰৰ মেৰ পোৱালিৰ যোগেদি ইয়াৰ বিপৰীতমুখী পূৰ্ণতালৈও আঙুলিয়াই দিছিল (যোহনঃ ১:২৯,৩৬; ১ কৰিন্থীয়াঃ ৫:৭; ১ পিতৰঃ ১:১৮, ১৯), যিয়ে আমাক পাপৰ বন্ধনৰ পৰা মুক্ত কৰিছিল। প্ৰভুৰ ভোজৰ সময়ত, নিজকে বলিদান হিচাবে আগবঢ়োৱাৰ আগেত, যীচুৱে নিস্তাৰ পৰ্বক তেওঁৰ মৃত্যুৰ স্মাৰক হিচাবে ৰূপান্তৰিত কৰিলে (মথিঃ ২৬:২৬-২৯, ১ কৰিন্থীয়াঃ ১১:২৩-২৬)।

কিন্তু নিস্তাৰ পৰ্ব আৰু প্ৰভুৰ ভোজে আৰু অধিক গৌৰৱময় বাস্তৱতাৰ ইংগিত দিয়ে যিটো হৈছে মুক্ত হোৱা লোক সকলে স্বর্গীয় কনানলৈ যোৱা। প্ৰকাশক যোহনে এই প্ৰতীকী হিচাপে “পাৰ হৈ যোৱা” ঘটনাটোক স্ফটিকৰ সাগৰ, চূফ সাগৰ আৰু যদ্দৰ্ন নদীত ঈশ্বৰৰ সিংহাসনৰ আগত থিয় হৈ থকা ১৪৪,০০০ লোকৰ দৰে চিত্ৰিত কৰিছে (প্ৰঃ বাক্যঃ ৪:৬; ৭:৯,১০) আৰু মেৰ পোৱালীৰ বিবাহৰ ভোজত প্ৰতীকী হিচাবে নিস্তাৰ পৰ্ব আৰু প্ৰভুৰ ভোজ পালন কৰা সংযুক্ত কৰিছে (মথিঃ ২৬:২৯, প্ৰঃ বাক্যঃ ১৯:৯)।

`আমি প্ৰভুৰ ভোজ নকৰাৰ সময়তো ক্ৰুচৰ বাস্তৱতাক সদায় আমাৰ সন্মুখত ৰাখিব পৰা উপায়বোৰ কি কি?`