---
title:  "নবীকৰণৰ য: বেদী।"
date:   11/11/2025
---

`যিহোচূৱাই প্ৰভুৰ য: বেদী নিৰ্মাণ কৰাৰ প্ৰেৰণা কি আছিল? যিহোঃ ৪:৩০, ৩১ পদৰ সৈতে দ্বিঃ বিৱৰণঃ ১১:২৬-৩০; ২৭:২-১০ পদৰ তুলনা কৰক।`

পূৰ্বপুৰুষ সকলৰ সময়ত য: বেদীবোৰে তেওঁবিলাকৰ যাত্ৰাৰ পথ চিহ্নিত কৰিছিল আৰু ঈশ্বৰে প্ৰতিজ্ঞা দেশখনৰ ওপৰত তেওঁবিলাকৰ দাবীৰ স্পষ্ট প্ৰতিনিধিত্ব হৈ পৰিছিল। এতিয়া ইস্ৰায়েল সকলে এটা বেদী স্থাপন কৰি পূৰ্ব পুৰুষ সকলক কৰা প্ৰতিজ্ঞা সমূহ সিদ্ধ হোৱাৰ সাক্ষ্য দিছিল। এইক্ষেত্ৰত বেদী স্থাপন কৰাটো মোচিয়ে দিয়া নিৰ্দেশনাৰ প্ৰত্যক্ষ পূৰ্ণতা আছিল (দ্বিঃ বিৱৰণঃ ১১:২৬-৩০; দ্বিঃ বিৱৰণঃ ২৭:২-১০)।

যিহোচূৱাঃ ৮:৩০-৩৫ পদে পুস্তকখনৰ সমগ্ৰ ধৰ্মতত্ত্বৰ বাৰ্ত্তাক গঢ় দিয়াত উল্লেখযোগ্য ভূমিকা পালন কৰে। আটাইতকৈ ভয়ংকৰ, হিংস্ৰ কাহিনী (যুদ্ধ) এটাক সম্পূৰ্ণ বেলেগ কিবা এটাৰ সৈতে সংযোগ কৰি নিয়মটি পুনৰ দৃঢ় কৰাৰ দৃশ্য (উপাসনা)-যিহোচূৱাই আমাক আৰম্ভণিতে পুস্তকখনত আৰম্ভ কৰা আটাইতকৈ গুৰুত্বপূৰ্ণ ধৰ্মতত্ত্বৰ বিষয়বস্তুৰ এটালৈ লৈ যায় যিটো যিহোচূৱাৰ ইস্ৰায়েলক নিয়মটিৰ আজ্ঞাধীন হোৱাৰ জীৱনলৈ আগুৱাই লৈ যোৱাৰ আদেশ আছে (যিহোঃ ১:৭)। পুস্তকখনৰ শেষত যিহোচূৱাৰ ছবিখনো এইখনেই (যিহোঃ ২৪)। যুদ্ধ আৰু জয়লাভৰ গুৰুত্ব থকাৰ উপৰিও আৰু এটা গুৰুত্বপূৰ্ণ কথা আছে আৰু সেইটো হৈছে ঈশ্বৰৰ বিধানৰ প্ৰয়োজনীয়তাৰ প্ৰতি বিশ্বাসী হোৱা। ইস্ৰায়েলৰ বাবে ঈশ্বৰৰ ব্যৱস্থা সিদ্ধ হোৱা আৰু সকলো মানৱ জাতিৰ পুনৰুদ্ধাৰৰ এটা খোজ হৈছে এই জয়লাভ কৰাটো। বিধানৰ নিয়মৰ প্ৰতি বিশ্বাসী হোৱাই মানৱ জাতিৰ ভাগ্য নিৰ্ণয়ৰ প্ৰশ্নটো উত্থাপন কৰে। যিহোচূৱাই বিধানৰ প্ৰতিলিপিটো বেদীৰ শিলৰ পৰা পৃথক, ডাঙৰ, বগা কৰা শিলত লিখিছে (দ্বিঃ বিৱৰণঃ ২৭:২-৮)। এইদৰে, সম্ভৱতঃ দহ আজ্ঞা থকা শিলবোৰে বেদীৰ ওচৰত এটা সুকীয়া স্মাৰক গঠন কৰিছিল, ইস্ৰায়েল সকলক নিয়মটিত উল্লেখ কৰা বিশেষাধিকাৰ আৰু কৰ্ত্তব্যৰ বিষয়ে অহৰহ সোঁৱৰাই দিছিল।

যিহোচূৱাই নতুন নিয়মৰ যেহোচূৱা (যীচু)১ পূৰ্বাভাষ দিয়ে, যাৰ কাৰ্য আছিল অন্যান্য বিষয়ৰ লগেত মানৱ জাতিক ঈশ্বৰৰ আজ্ঞা পালনৰ দিশে ঘূৰাই অনা। এই লক্ষ্যত উপনীত হ’বলৈ তেওঁ দুষ্টতাৰ শক্তিৰ সৈতে বিবাদৰ সন্মুখীন হ’বলগীয়া হৈছিল। তেওঁৰ চূড়ান্ত লক্ষ্য আছিল আমাৰ হৈ নিয়মৰ প্ৰয়োজনীয়তা সমূহ পূৰণ কৰাঃ “কিয়নো ঈশ্বৰৰ যিমান প্ৰতিজ্ঞা নহওঁক, সেই হয় তেওঁতেই আছে; এই কাৰণে, আমাৰ দ্বাৰাই ঈশ্বৰৰ গৌৰৱ হ’বলৈ, তেওঁৰ দ্বাৰাই আমেনো হয়” (২ কৰিন্থীয়াঃ ১:২০)।

`আমি এতিয়া কি কি আত্মিক অনুশীলন কৰিব পাৰো যিবোৰে আদি কালত বেদী নিৰ্মাণৰ দৰে কাম কৰিব পাৰে?`