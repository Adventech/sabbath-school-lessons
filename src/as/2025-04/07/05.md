---
title:  শিলৰ ফলিৰ ওপৰত লিখা।
date:   12/11/2025
---

`যিহোচূৱাঃ ৮:৩২-৩৫ পদ পঢ়ক। এই পদবোৰত বৰ্ণনা কৰা কাৰ্যৰ অৰ্থ কি আৰু ই আজি আমাক কি কয়?`

এবাল পৰ্বতৰ বিষয়ে কেৱল দ্বিতীয় বিৱৰণঃ ১১:২৯; ২৭:৪,১৩ পদ আৰু যিহোচূৱাৰ পুস্তকত (যিহোঃ ৮:৩০,৩৩) উল্লেখ কৰা হৈছে। গৰিজ্জীমৰ লগেত সেই ঠাইখনেই আছিল য’ত নিয়মৰ আশীৰ্বাদ আৰু অভিশাপ প্ৰকাশ কৰিবলগীয়া আছিল। অধিক নিৰ্দিষ্ট ভাৱে ক’বলৈ গ’লে দ্বিতীয় বিৱৰণঃ ১১:২৯ আৰু দ্বিতীয় বিৱৰণঃ ২৭:৪,১৩ পদৰ মতে ইয়াত অভিশাপৰ স্থান হ’ব লগীয়া স্থান আছিল। ইয়াত ইস্ৰায়েল সকলে পুৰোহিত সকলৰ আগত নিয়ম চন্দুকৰ দুয়োকাষে থিয় হৈছিল (যিহোঃ ৮:৩৩)। এটা দল এবাল পৰ্বতৰ সন্মুখত আৰু আনৱটো গৰিজ্জীম পৰ্বতৰ সন্মুখত থিয় হৈছিল। ইয়াত তেওঁবিলাকে প্ৰতীকী ভাৱে নিয়মৰ সৈতে সম্পৰ্ক স্থাপনৰ দুটা সম্ভাৱ্য উপায় প্ৰণয়ন কৰিছিল। তালৈ অনা বলিদানবোৰে যীচুলৈ আঙুলিয়াই দিছিল, যিয়ে নিয়মৰ সকলো অভিশাপ নিজৰ ওপৰত লৈছিল, যাতে তেওঁৰ ওপৰ বিশ্বাস কৰা সকলোৱে ইয়াৰ আশীৰ্বাদ লাভ কৰিব পাৰে। (গালাতীয়াঃ ৩:১৩, ২ কৰিন্থীয়াঃ ৫:২১)।

`সকলোৱে দৃষ্টিগোচৰ হোৱা এটা কীৰ্তিচিহ্নত নিয়মটিৰ প্ৰতিলিপি লিখাটো কিয় প্ৰয়োজনীয় আছিল? (দ্বিঃ বিৱৰণঃ ৪:৩১; ৬:১২; ৮:১১,১৪; ২ ৰাজাঃ ১৭:৩৮; গীতঃ ৭৮:৭)।`

আমি মানুহ হিচাবে পাহৰি যোৱাটো এটা স্বাভাৱিক কথা। আমি দৈনন্দিন জীৱনৰ বিভ্ৰান্তিকৰ দাবীবোৰক চুটি আৰু কম সময়ৰ অংশত অধিক বেছি কৰি লওঁ। প্ৰত্যেক বাৰ প্ৰভু ভোজৰ যোগেদি আমাৰ প্ৰভুৰ ওচৰত নিজকে পুনৰ উৎসৰ্গা কৰাৰ আৰু আমাৰ নিয়মৰ প্ৰতিজ্ঞা নবীকৰণ কৰাৰ এটা বিশেষ সুযোগ থাকে। এই সুযোগ সমূহক কেৱল ব্যক্তিগত পুনৰ পবিত্ৰকৰণৰ সুযোগ হিচাপেই নহয়, ঈশ্বৰৰ প্ৰতি আমাৰ আনুগত্যৰ সামুদায়ীক ভাৱে নবীকৰণৰ সুযোগ হিচাবেও গ্ৰহণ কৰাটো ভাল। ক্ৰমান্বয়ে ব্যক্তিবাদী হৈ অহা সমাজ এখনত আমি একেটা দৃষ্টিভংগী, একে মূল্যবোধ আৰু বিশ্বাস আৰু একেটা কাৰ্যৰ অংশীদাৰ সম্প্ৰদায়ৰ অন্তৰ্গত হোৱা শক্তি পুনৰ আৱিষ্কাৰ কৰিব লাগিব। জীৱনৰ খৰ-খেদা আৰু হুলস্থ²লীয়া পৰিবেশত প্ৰভুক পাহৰি শক্তি আৰু ক্ষমতাৰে কামবোৰ কৰিবলৈ বিচৰাটো আপুনি কিমান সহজ পায়? বিশেষকৈ যেতিয়া আপোনাৰ বাবে কামবোৰ অতি ভালভাৱে চলি আছে তেতিয়া এইটো কৰাটো ইমান সহজ কিয়?