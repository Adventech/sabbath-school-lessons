---
title:  তেওঁৰ সান্নিধ্যৰ বাবে হাবিয়াস কৰা।
date:   13/11/2025
---

`যিহোচূৱাঃ ১৮:১,২ পদ পঢ়ক। কি কামৰ বাবে যিহোচূৱাই ভূমি আৱKI×ন প্ৰক্ৰিয়াত বাধা দিছিল?`

যদ্দৰ্নৰ পশ্চিম দিশৰ দুটা বৃহৎ গোষ্ঠী আৰু মনচিৰ আধা ফৈদক আৱন্টিত ভূমিৰ বৰ্ণনাৰ পিছত এটা অংশত চীলোত এদল লোকৰ সমাবেশৰ চিত্ৰণ কৰা, য’ত বাকী সাতটা সৰু গোষ্ঠীক ভূমি বিতৰণ কৰা হৈছে।

“মোৰ আবাস তম্বু” ধৰ্মধামৰ নিৰ্মাণে ঈশ্বৰৰ লোক সকলৰ মাজত নিবাস কৰাৰ প্ৰতিজ্ঞা সিদ্ধ কৰাক প্ৰতিনিধিত্ব কৰে (যাত্ৰাঃ ২৫:৮; লেবীঃ ২৬:১১,১২) আৰু পুস্তকখনৰ মুখ্য বিষয়বস্তু প্ৰকাশ কৰেঃ ইস্ৰায়েলৰ মাজত ঈশ্বৰৰ উপস্থিতিয়ে দেশখনৰ অধিকাৰ সম্ভৱ কৰি তুলিছে আৰু ইস্ৰায়েলৰ বাবে আৰু তেওঁলোকৰ যোগেদি সমগ্ৰ পৃথিৱীয়ে আশীৰ্বাদৰ এক নিৰন্তৰ উৎস হ’বলৈ গৈ আছে (আদিঃ ১২:৩)। ঈশ্বৰৰ সেৱাই মুখ্য স্থান আৰু প্ৰাধান্য লয়, আনকি দেশ জয় কৰা আৰু দেশ ভাগ বাটি লোৱাৰ ওপৰতো। ধৰ্মধামৰ উপস্থিতিয়ে আৰু পিছলৈ মন্দিৰৰ স্থাপনে মানুহক সদায় তেওঁবিলাকৰ মাজত ঈশ্বৰৰ উপস্থিতি আৰু নিয়ম মানি চলাৰ বাধ্যবাধকতা উপলব্ধি কৰাত সহায় কৰিছিল।

`ইব্ৰীঃ ৬:১৯,২০; ৯:১১,১২; ১০:১৯-২৩ পদ পঢ়ক। খ্ৰীষ্টিয়ান সকলৰ মাজত যিসকলৰ ঈশ্বৰৰ ভৌতিক উপস্থিতি সন্নিবিষ্ট কৰা পাৰ্থিৱ ধৰ্মধাম নাই, আমি যিহোচূৱাৰ পৰা কি শিক্ষা ল’ব পাৰো?`

ধৰ্মধামৰ বিষয়ে হঠাতে উল্লেখ হোৱাটো কোনো আচৰিত হ’বলগীয়া কথা নহয়, কাৰণ নিয়ম-চন্দুকৰ বিষয়ে যিহোচূৱাৰ বৰ্ণনাত ধৰ্মধামৰ বিষয়টো উল্লেখ হৈ আহিছে। এইটোৱেই আছিল অতি পবিত্ৰ স্থানৰ মূল বস্তু, আৰু ইয়াৰ দ্বাৰা পুস্তকখনৰ প্ৰথম দুটা খণ্ড পাৰ হৈ যোৱা জয়লাভ কৰা চিহ্নিত কৰা হৈছিল। এতিয়া ভাগ বাটি লোৱা মাজতে আবাস নিৰ্মাণৰ স্থান নিৰ্ণয় কৰি, যিহোচূৱাই দেখুৱাইছে যে ইস্ৰায়েলৰ গোটেই জীৱনটো ধৰ্মধাম, যিহোৱাৰ পাৰ্থিৱ মুখ্য কাৰ্যালয়ৰ চাৰিওফালে আছিল।

আমাৰ বিশ্বাস, আশা আৰু আত্মিক উত্তৰাধিকাৰক প্ৰত্যাহ্বান জনোৱা আধুনিক (বা উত্তৰ আধুনিক) দৈত্য বা দুষ্ট সকলৰ সৈতে আমাৰ সংগ্ৰাম অব্যাহত থকাৰ সময়ত স্বর্গীয় ধৰ্মধামৰ ওপৰত আমাৰ দৃষ্টি কেন্দ্ৰীভূত কৰাটো আৰু অধিক গুৰুত্বপূৰ্ণ। আমি যেতিয়া ক্ৰুচত আৰু স্বর্গীয় ধৰ্মধামত সম্পন্ন কৰা খ্ৰীষ্টৰ কাৰ্যৰ ওপৰত অহৰহ নিৰ্ভৰশীল, তেতিয়া আমি বিশ্বাসেৰে সেই সময়লৈ আশা কৰিব পাৰো যেতিয়া ঈশ্বৰে আকৌ এবাৰ তেওঁৰ লোক বিলাকৰ মাজত বাস কৰিব, কিন্তু এইবাৰ এইটো চিৰকালৰ বাবে হ’ব (প্ৰকাশিত বাক্যঃ ২১:৩)।