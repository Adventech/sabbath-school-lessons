---
title:  প্ৰকৃত বিশ্বাসীঃ যুদ্ধক্ষেত্ৰত উপাসনা
date:   08/11/2025
---

### এই সপ্তাহৰ অধ্যয়ন পাঠঃ

যিহোঃ ৫:১-৭; যাত্ৰাঃ ১২:৬; ১ কৰিন্থীয়াঃ ৫:৭; যিহোঃ ৮:৩০-৩৫; দ্বিঃ বিৱৰণঃ ৮:১১,১৪; ইব্ৰীঃ ৯:১১,১২ পদ।

> <p>মুখস্থ পদ</p>
> “কিন্তু তোমালোকে প্ৰথমে তেওঁৰ ৰাজ্য আৰু ধাৰ্মিকতা বিচাৰা; তাতে এই সকলোও তোমালোকক দিয়া হ’ব।” (মথিঃ ৬:৩৩)।

এই সপ্তাহত আমি ইস্ৰায়েলে প্ৰতিজ্ঞাৰ দেশত উপস্থিত হোৱাৰ সময়ৰ কিছুমান উল্লেখযোগ্য মুহূৰ্ত্ত সমূহৰ বিষয়ে চাম, যেতিয়া ইস্ৰায়েলে নিজকে প্ৰভুৰ ওচৰত পুনৰ সমৰ্পিত কৰিছিল, আৰু কেতিয়াবা আগেতই বিপদৰ সন্মুখীন হৈছিল। যিহোচূৱা শত্ৰুৰ ভূমিত ইস্ৰায়েল সকলক চুন্নত কৰা (যিহোঃ ৫:১-৯); আগেত বিপদৰ সন্মুখীন হৈ নিস্তাৰ পৰ্ব পালন কৰা (যিহোঃ ৫:১০-২০); জয় কৰি থকাৰ সময়ত এটা বেদী নিৰ্মাণ কৰা আৰু প্ৰভুক সেৱা কৰা (যিহোঃ ৮:৩০-৩৫); আৰু ইস্ৰায়েলৰ সাতটা ফৈদৰ উত্তৰাধিকাৰ লাভ নকৰাৰ সময়ত প্ৰভুৰ সাক্ষাৎ কৰা তম্বু স্থাপন কৰাৰ অযুক্তিকৰ সিদ্ধান্ত লৈছিল (যিহোঃ ১৮:১,২)।

আমাৰ ব্যস্ত জীৱনত আমি জীৱনে আমাৰ ওপৰত প্ৰভাৱ পেলোৱা জৰুৰী কথাবোৰৰ প্ৰতি মনোযোগ দিয়াৰ প্ৰৱণতা ৰাখো। বহু সময়ত আমি ঈশ্বৰৰ প্ৰতি আমাৰ দায়বদ্ধতা নবীকৰণ কৰিবলৈ আৰু তেওঁ আমাৰ বাবে কি কৰিছে আৰু দৈনন্দিন জীৱনত কি কৰি আছে তাৰ বাবে থমকি ৰৈ কৃতজ্ঞতা প্ৰকাশ কৰিবলৈ মানসম্পন্ন সময় খোদিত কৰাত অৱহেলা কৰো। আমাৰ অতিৰিক্ত বোজা, সুবিধা-চালিত আৰু কৃতিত্বমুখী জীৱনত পুৱা আৰু গধূলিৰ উপাসনাৰ লগেত পৰিয়ালৰ সমৰ্পণ কৰাটোও যেন যথেষ্ট প্ৰসংগৰ বাহিৰত থাকে। তথাপিও আমাৰ হৃদয়ৰ গভীৰতাত আমি সকলোৱে জানো যে ঈশ্বৰ আৰু আমাৰ আপোনজনৰ সৈতে একেলগে কটোৱা অনুষ্ঠানবোৰ আমাৰ সীমিত সময়ৰ সৰ্বোত্তম বিনিয়োগ।