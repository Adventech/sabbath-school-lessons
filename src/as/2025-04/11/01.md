---
title:  দেশখনত বাস কৰা
date:   06/12/2025
---

### এই সপ্তাহৰ অধ্যয়ন পাঠঃ

যিহোচূৱাঃ ২২; ইফিচীয়াঃ ৬:৭; যিহোঃ ৭:২৪; গণনাঃ ২৫; হিতোঃ ১৫:১; ১ পিতৰঃ ৩:৮,৯ পদ।

> <p>মুখস্থ পদ</p>
> “মৃদু উত্তৰে ক্ৰোধ ক্ষান্ত কৰে; কিন্তু কটু কথাই খং তোলে।” (হিতোপদেশঃ ১৫:১)।

এটা সম্প্ৰদায়ত থাকিলে কেতিয়াবা উত্তেজনা আৰু বিবাদৰ সৃষ্টি হ’ব পাৰে। বিশেষকৈ মণ্ডলীৰ দৰে সম্প্ৰদায়ৰ এই কথা সত্য, য’ত বিভিন্ন পটভূমি আৰু সামাজিক স্তৰৰ লোকে আৰু কেতিয়াবা সম্পূৰ্ণ বেলেগ সংস্কৃতিত ডাঙৰ-দীঘল হোৱা লোক এটা উমৈহতীয়া উদ্দেশ্যত একেলগে থাকে আৰু কাম কৰে।

এই সপ্তাহত আমি যিহোচূৱা ২২ অধ্যায় আৰু মানুহৰ মাজত হোৱা এক বৃহৎ ভুল বুজাবুজিৰ পৰা উদ্ভৱ হোৱা এটা প্ৰত্যাহ্বানৰ বিষয়ে অধ্যয়ন কৰিম। পুস্তকখনৰ আৰম্ভণিতে যিহোচূৱাই কিছুমান গোষ্ঠীক যদ্দৰ্ন নদী পাৰ হ’বলৈ আৰু জয় লাভত অংশগ্ৰহণ কৰিবলৈ আজ্ঞা দিছিল, লগেত যদ্দৰ্নৰ পশ্চিম দিশৰ গোষ্ঠীবোৰকো (যিহোঃ ১:১২-১৮)। এতিয়া কাৰ্যটো সম্পূৰ্ণ হ’ল আৰু তেওঁলোকে ঘূৰি আহিবলৈ এতিয়া মুক্ত। কিন্তু যদ্দৰ্নৰ পশ্চিম দিশত তেওঁবিলাকে এটা বেদী নিৰ্মাণ কৰে যিয়ে পশ্চিম যদ্দৰ্নৰ গোষ্ঠী সমূহৰ মাজত চিন্তাৰ সৃষ্টি কৰে।

আনৰ আচৰণৰ বিষয়ে ক্ষন্তেকীয়া সিদ্ধান্তত জপিয়াই পৰাটো কিয় বিপদজনক? আমি কেনেকৈ মণ্ডলীত ঐক্য গঢ়ি তুলিব পাৰো? আমাৰ আমন্ত্ৰণৰ বৃহত্তৰ পৰিসৰটো মনত ৰখা আৰু বিক্ষিপ্ততাত আৱদ্ধ নোহোৱাটো কিয় গুৰুত্বপূৰ্ণ? এই সপ্তাহত আমি এই কিছুমান প্ৰশ্নৰ সৈতে মোকাবিলা কৰিবলৈ ওলাইছো।