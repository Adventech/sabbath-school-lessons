---
title:  এটি মৃদু উত্তৰ।
date:   10/12/2025
---

`হিতোঃ ১৫:১ আৰু হিতোঃ ২২:২১-২৯ পদ পঢ়ক। পূব দিশৰ গোষ্ঠীবোৰৰ উত্তৰৰ পৰা আমি কি শিকিব পাৰো?`

অভিযোগৰ দৰেই পোনপটীয়া আৰু শক্তিশালী অভিযুক্তৰ উত্তৰটোৱে বিষয়ভিত্তিক আৰু গাঁথনিগত দুয়োটা দিশতে অধ্যায়টোৰ হৃদয় হিচাবে কাৰ্য কৰে। এতিয়ালৈকে আন জাতিবিলাকে অভিযোগৰ কোনো উত্তৰ দিয়া নাই কিন্তু তেওঁবিলাকৰ বিৰুদ্ধে উত্থাপিত অভিযোগবোৰ মনে মনে শুনিছিল। অভিযোগৰ লক্ষ্য ৰাখি তেওঁলোকৰ ধৈৰ্য আদৰ্শগত কাৰণ তেওঁলোকে হিতোপদেশৰ বাক্যটোৰ প্ৰকৃত অৰ্থ প্ৰদৰ্শন কৰেঃ “মৃদু উত্তৰে ক্ৰোধ ক্ষান্ত কৰে; কিন্তু কটু কথাই খং তোলে” (হিতোঃ ১৫:১)।

সুৰক্ষাৰ আৰম্ভণিৰ বাক্যটো হৈছে ইস্ৰায়েলৰ ঈশ্বৰক কোৱা ঐশ্বৰিক নাম হৈছেঃ ঈশ্বৰ বিলাকৰ ঈশ্বৰ যিহোৱা (যিহোঃ ২২:২২)। ইস্ৰায়েলত প্ৰায় গৃহযুদ্ধৰ সূচনা কৰা সন্দেহ আৰু ভুৱা অভিযোগ দূৰ কৰিবলৈ ই এক গম্ভীৰ শপতৰ দৰে হৈ পৰাৰ লগে লগে বৃদ্ধি হৈ থকা শক্তিৰে ইয়াক দুবাৰকৈ পুনৰাবৃত্তি কৰা হয়। তেওঁবিলাকৰ দৃঢ় বিশ্বাস আছিল যে ঈশ্বৰে গোটেই পৰিস্থতি সম্পূৰ্ণৰূপে জানে আৰু বুজি পায় আৰু তেওঁবিলাকে আশা কৰিছিল যে বৰ্তমানৰ প্ৰতিনিধি দলটোৱেও একে সিদ্ধান্তত উপনীত হ’ব। আঢ়ৈটা গোষ্ঠীয়েও প্ৰভুৰ আগত তেওঁবিলাকৰ জবাবদিহিতাক স্বীকাৰ কৰে আৰু প্ৰকৃততে দোষী হ’লে প্ৰতিশোধ ল’বলৈ অনুৰোধ কৰে। (দ্বিঃ বিৱৰণঃ ১৪:১৯, ১ চামূৱেলঃ ২০:১৬) ।

ইয়াৰ পিছত এটা আচৰিত ধৰণৰ কথা প্ৰকাশ পায়, যিয়ে এফালে সকলো অভিযোগৰ ভিত্তি মিছা বুলি প্ৰমাণ কৰে (যজ্ঞ বেদী এটাই কেৱল বলিদানৰ স্থান হিচাবে কাম নকৰে) আৰু আনফালে তেওঁবিলাকৰ প্ৰকৃত প্ৰেৰণাৰ বিষয়ে প্ৰকাশ কৰে। ধৰ্ম ত্যাগতকৈ ইস্ৰায়েলৰ পৰা বিচ্ছিন্ন হোৱাটোৱেই আছিল তেওঁলোকৰ কাৰ্যৰ প্ৰকৃত ভিত্তিমূল। এইদৰে যজ্ঞবেদী নিৰ্মাণ কৰাটো ধৰ্ম ত্যাগৰ প্ৰমাণ হোৱা নাই, যিদৰে প্ৰকৃততে ধাৰণা কৰা হৈছিল। আচলতে, ইয়াৰ বিপৰীত সত্যটো হ’ল তেওঁলোকে প্ৰভুৰ ভয়ৰ বাবেই কাম কৰিছিল ঠিক যেনেকৈ যদ্দৰ্নৰ পশ্চিমে থকা গোষ্ঠীবোৰে কৰিছিল। ইস্ৰায়েলৰ ঐক্যৰ প্ৰকৃত কাৰণ ভৌগলিক বা উত্তৰাধিকাৰৰ ভৌতিক পৰিসৰ নহয় কিন্তু প্ৰভুৰ প্ৰয়োজনীয়তাৰ প্ৰতি তেওঁবিলাকৰ আত্মিক বাধ্যতা হোৱা।

নদীৰ পশ্চিমে থকা ফৈদবোৰৰ প্ৰকৃত চিন্তাও পূৱ দিশৰ ফৈদবোৰৰ নিৰ্দোষিতা নিশ্চিত হোৱাৰ লগে লগে তেওঁবিলাকৰ প্ৰকৃত আনন্দ প্ৰকাশ পায়। ভাইবিলাকৰ যুক্তিত বা কথাত পৰাজিত অনুভৱ কৰাৰ পৰিবৰ্তে তেওঁবিলাকৰ যি সন্দেহ আছিল সেয়া ভুল বুলি জানিব পাৰি প্ৰকৃত সুখ বা আনন্দ প্ৰকাশ কৰিছে। ইস্ৰায়েলৰ মাজত গৃহযুদ্ধ এৰাই চলি জাতিটোৰ ঐক্য ৰক্ষা কৰা হ’ল।

`মিছা অভিযোগ কেনেকৈ চম্ভালিব? আপোনাৰ মনোভাৱক পথ প্ৰদৰ্শন কৰা কিছুমান নীতিৰ বিষয়ে জনাওঁক। অধিক জানিবৰ বাবে পঢ়ক গীতঃ ৩৭:৩-৬, ৩৪, ৩৭ পদ।`