---
title:  অতিৰিক্ত অধ্যয়ন পাঠ
date:   12/12/2025
---

“এফালে পাপৰ সৈতে মোকাবিলা কৰাত শিথিলতা এৰাই চলাটো গুৰুত্বপূৰ্ণ যদিও আনফালে কঠোৰ বিচাৰ আৰু ভিত্তিহীন সন্দেহৰ পৰা আঁতৰি থকাটোও সমানেই গুৰুত্বপূৰ্ণ।

ৰূবেন আৰু তেওঁৰ বংশধৰ সকলে প্ৰদৰ্শন কৰা জ্ঞান অনুকৰণ কৰাৰ যোগ্য। সঁচা অৰ্থত সত্য ধৰ্মৰ কাৰ্যক প্ৰচাৰ কৰিবলৈও তেওঁবিলাকৰ ভুল বিচাৰ আৰু তীব্ৰ নিন্দা কৰা হৈছিল ; তথাপিও তেওঁলোকে ক্ষোভ প্ৰকাশ কৰা নাছিল। তেওঁলোকে নিজৰ পক্ষ ল’বলৈ চেষ্টা কৰাৰ আগেত নিজৰ ভাই সকলৰ অভিযোগ সৌজন্য আৰু ধৈৰ্যৰে শুনিছিল, আৰু তাৰ পিছত তেওঁলোকৰ উদ্দেশ্য আৰু এইদৰে ইমান গুৰুত্বৰ পৰিণতিৰ ভাবুকি কঢ়িয়াই অনা সমস্যাটো সৌহাৰ্দ পূৰ্ণ ভাৱে নিষ্পত্তি কৰা হৈছিল।

মিছা অভিযোগৰ অধীনতো যিসকলে সত্যভাৱে আছে তেওঁলোকে শান্ত আৰু বিবেচনাশীল হ’ব পাৰে। মানুহে ভুল বুজাবুজি আৰু ভুল ব্যাখ্যা কৰা সকলো কথাৰ সৈতে ঈশ্বৰ পৰিচিত, আৰু আমি আমাৰ গোচৰটোক তেওঁৰ হাতত এৰি দিব পাৰো। তেওঁ নিশ্চিত ভাৱে তেওঁৰ ওপৰত আস্থা ৰখা সকলৰ কাৰণক সঠিক ভাৱে প্ৰমাণ কৰিব যিদৰে তেওঁ আখানৰ অপৰাধৰ সন্ধান কৰিছিল। খ্ৰীষ্টৰ আত্মাৰ দ্বাৰাই সক্ৰিয় হয় তেওঁলোকে সেই দানৰ অধিকাৰী হ’ব যি দীৰ্ঘদিনীয়া সময়ৰ বাবে কষ্ট ভোগ কৰে আৰু দয়ালু হয়।

ঈশ্বৰে ইচ্ছা কৰে যে তেওঁৰ লোক সকলৰ মাজত একতা আৰু ভাতৃত্ববোধৰ প্ৰেম থকাটো। তেওঁৰ ক্ৰুচত দিয়াৰ ঠিক আগেত খ্ৰীষ্টই প্ৰাৰ্থনা কৰিছিল যে তেওঁৰ শিষ্য সকল পিতৃৰ সৈতে এক হোৱাৰ দৰে এক হ’ব পাৰে, যাতে জগতখনে বিশ্বাস কৰিব পাৰে যে ঈশ্বৰে তেওঁক পঠিয়াইছে। এই অতি মৰ্মস্পশী আৰু আচৰিত প্ৰাৰ্থনাটোৱে যুগ যুগ ধৰি বিয়পি আছে, আনকি আমাৰ দিনলৈকে, কাৰণ তেওঁৰ বাক্য আছিল “কেৱল এওঁবিলাকৰ নিমিত্তে মই নিবেদন কৰো, এনে হয়, কিন্তু এওঁবিলাকৰ বাক্যৰ দ্বাৰাই মোত বিশ্বাস কৰা সকলো বিলাকৰ নিমিত্তেও নিবেদন কৰো” (যোহনঃ ১৭:২০)।

আমি সত্যৰ এটা নীতিক ত্যাগ কৰিব নালাগে যদিও এই ঐক্যৰ অৱস্থাত উপনীত হোৱাটোৱেই আমাৰ অহৰহ লক্ষ্য হোৱা উচিত।”- Ellen G. White, Patriarchs and Prophets, Page 519.