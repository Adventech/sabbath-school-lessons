---
title:  অভিযোগ।
date:   08/12/2025
---

`যিহোচূৱাঃ ২২:৯-২০ পদত ঘূৰি অহা গোষ্ঠী সমূহৰ কাহিনী পঢ়ক। যদ্দৰ্নৰ পশ্চিমে থকা গোষ্ঠীসমূহে যদ্দৰ্নৰ পূবে থকা গোষ্ঠী সমূহৰ বিৰুদ্ধে কি অভিযোগ কৰে? এই অভিযোগবোৰ কিমানলৈকে সত্য আছিল?`

১ পদৰ বিপৰীতে য’ত পূব দিশৰ গোষ্ঠী সমূহক তেওঁলোকৰ সাধাৰণতে ফৈদ অনুসাৰি কোৱা হৈছিল (ৰূবেনীয়া, গাদীয়া আদি) ইয়াত এটা বেলেগ অভিব্যক্তি ব্যৱহাৰ কৰা হৈছেঃ “ইস্ৰায়েলৰ সন্তান বিলাক” “ৰূবেনৰ সন্তান”, “গাদৰ সন্তান” আৰু “মনচিৰ আধা ফৈদ” (যিহোঃ ২২:১১) ইয়াৰ বিপৰীতে এইদৰে এটা বেলেগ সত্তাক প্ৰতিনিধিত্ব কৰে।

আখ্যানটোত “ইস্ৰায়েলৰ গোটেই মণ্ডলী” শব্দটোৱে কেৱল যদ্দৰ্নৰ পশ্চিমে থকা এটা আধা অথবা ডেৰটা ফৈদকহে বুজায়, যিয়ে দুয়োটা গোটৰ মাজত গঢ় লৈ উঠা বিভাজনৰ ওপৰত আলোকপাত কৰে। সঁচাকৈয়ে তাৰ পিছৰ কাহিনীটোৰ অন্তৰ্নিহিত প্ৰশ্নটো হ’ল নদীখনৰ পূৱ দিশৰ ফৈদবোৰক ইস্ৰায়েল হিচাবে গণ্য কৰিব পৰা যায় নে?

আমি কাহিনীটোৰ এটা ভাল সমাপ্তিৰ আশা কৰো ; কিন্তু পূব অঞ্চলৰ পৰা অহা গোষ্ঠী সমূহে যদ্দৰ্ন নদীত বেদী স্থাপন কৰা বুলি খবৰ পোৱাৰ লগে লগে উত্তেজনাৰ সৃষ্টি হয়। ইয়াত থকা পদটোত এই কাৰ্যৰ কোনো কাৰণ উল্লেখ কৰা হোৱা নাই, যজ্ঞবেদীৰ কাৰ্য বা ইয়াৰ সৈতে জড়িত নিৰ্দিষ্ট কাৰ্যকলাপৰ বিষয়েও বৰ্ণনা কৰা হোৱা নাই। এই যজ্ঞবেদীৰ অৰ্থ সম্পৰ্কে অস্পষ্টতা আৰু অধিক বৃদ্ধি পায় যদিহে আমি যদ্দৰ্ন নদী প্ৰথমে পাৰ হোৱাৰ কাহিনীবোৰ পৰ্যবেক্ষণ কৰো, ৩ আৰু ৪ অধ্যায়ত, য’ত গোটেই ইস্ৰায়েলে নদীখন পাৰ হৈ মূল দেশ কনানলৈ যাবলৈ যদ্দৰ্নৰ পাৰত উপস্থিত হৈছিল। ইয়াত ইস্ৰায়েলৰ এটা অংশ যদ্দৰ্নৰ অঞ্চললৈ আহে কিন্তু এতিয়া বিপৰীত দিশত থকা নদীখন পাৰ হ’বলগীয়া হয়।

দুয়োটা ক্ষেত্ৰতে শিলৰ এটা বেদী স্থাপন কৰে। প্ৰথমটোৱে স্মাৰক হিচাবে কাম কৰিছিল, আনহাতে দ্বিতীয়টোক আকৰ্ষণীয় বেদী বুলি ধৰা হয়। অতি প্ৰয়োজনীয় মনলৈ অহা প্ৰশ্নটো হ’লঃ “এই শিলবোৰৰ অৰ্থ কি?” (যিহোঃ ৪:৬,২২)। এই বেদীটো বলিদানৰ বাবে নিৰ্মাণ কৰা হৈছে নে কেৱল এটা স্মাৰক? এই আন গোষ্ঠীবোৰ ইতিমধ্যে ধৰ্মত্যাগ কৰিবলৈ আৰম্ভ কৰিছে নেকি? যিহোচূৱা, ইলিয়াজাৰ বা জনজাতীয় নেতা সকলৰ সৈতে পৰামৰ্শৰ অভাৱে এটা ভুল বুজাবুজিৰ স্থান সৃষ্টি কৰে যিয়ে সম্ভাৱনাময় ভাৱে সংঘাতৰ সৃষ্টি কৰিব পাৰে।

`যেতিয়া যীচু আৰু পৌলে আমাক আনৰ বিচাৰ নকৰিবলৈ উপদেশ দিছে তেতিয়া কিহৰ কথা কৈছে? লূকঃ ৬:৩৭, যোহনঃ ৭:২৪, ১ কৰিন্থীয়াঃ ৪:৫ পদ পঢ়ক। আনৰ বিষয়ে ভুল সিদ্ধান্তৰ বিষয়ত জপিয়াই পৰাটো কিয় ইমান সহজ?`