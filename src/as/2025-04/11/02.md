---
title:  অংগীকাৰ।
date:   07/12/2025
---

`যিহোচূৱাঃ ২২:১-৮ পদ পঢ়ক। এই পদবোৰে ৰুবেন, গাদ আৰু মনচিৰ আধা ফৈদৰ প্ৰতিজ্ঞাৰ বিষয়ে কি কয়?`

যিহোচূৱাই দৃঢ়তাৰে কয় যে যদ্দৰ্নৰ সিপাৰৰ পৰা অহা গোষ্ঠী সমূহে মোচি আৰু তেওঁ নিজে নির্দ্ধাৰণ কৰা বাধ্যবাধকতা সমূহ সম্পূৰ্ণৰূপে পূৰণ কৰিছিল, যাৰ অৰ্থ ইস্ৰায়েলৰ উমৈহতীয়া উদ্দেশ্যৰ প্ৰতি এক উল্লেখযোগ্য সমৰ্পণ আৰু বলিদান আছিল। তেওঁবিলাকে নিজৰ ভাইবিলাকৰ কাষত থাকি “বহুকাল” যুদ্ধ কৰিছিল, বাস্তৱত ইয়াৰ অৰ্থ আছিল প্ৰায় ছয়ৰ পৰা সাত বছৰ আছিল (যিহোঃ ১১:১৮;১৪:১০; দ্বিঃ বিৱৰণঃ ২:১৪)। তেওঁবিলাকৰ পত্নী আৰু সন্তান বিলাকক ঘৰতে, যদ্দৰ্নৰ পূব দিশত এৰি থোৱা হৈছিল, তথাপি যুদ্ধত আঘাত আৰু মৃত্যুৰ ভাবুকিৰ সন্মুখীন হৈ তেওঁবিলাকে নিজৰ ভাই বিলাকৰ সৈতে আনুগত্যৰে যুঁজিবলৈ সিদ্ধান্ত লৈছিল।

এই পদবোৰে পৰোক্ষ ভাৱে জাতি আৰু দেশৰ ঐক্যৰ গুৰুত্বৰ ওপৰত আলোকপাত কৰিছে। তাৰ পিছৰ কাহিনীটোৰ বাবেও বাট প্ৰস্তুত কৰিছে, যিটো শেষত ঐক্যৰ ওপৰত নিৰ্ভৰশীল। ইস্ৰায়েলৰ গোষ্ঠী সমূহে তেওঁবিলাকৰ মাজত যদ্দÇনে সৃষ্টি কৰা শক্তিশালী প্ৰাকৃতিক সীমাৰ মাজতো একত্ৰিত হৈ থাকিবনে? তেওঁবিলাকে ভুগোলক নিজৰ জাতীয় পৰিচয়ত ইয়াৰ চিন স্থাপন কৰিবলৈ দিবনে, নে একমাত্ৰ ঈশ্বৰৰ প্ৰতি তেওঁলোকৰ উমৈহতীয়া তেওঁবিলাকক তেওঁৰ মনোনীত জাতি হিচাবে, তেওঁৰ ঈশ্বৰীয় নিৰ্দেশনাত একত্ৰিত আৰু শক্তিশালী কৰি ৰাখিবলৈ দিবনে?

যিহোচূৱাই এনে নিষ্ঠা সম্ভৱ হোৱাৰ একমাত্ৰ উপায়টো বৰ্ণনা কৰিছেঃ তেওঁবিলাকে নিজৰ সতীৰ্থ ইস্ৰায়েল সকলৰ সেৱা কৰা নাছিল কিন্তু স্বয়ং যিহোৱাৰ সেৱা কৰিছিল, যিজনে তেওঁলোকক তেওঁলোকৰ কাৰ্যৰ দায়িত্ব দিছিল।

এই একেটা নীতি আমি নতুন নিয়মতো পাওঁ। পাচনি পৌলে খ্ৰীষ্টিয়ান সকলক এনেদৰে সেৱা আগবঢ়াবলৈ উপদেশ দিছিল যাতে তেওঁলোকে কেৱল মানুহৰ বাবে নহয়, ঈশ্বৰৰ বাবে কাম কৰে (ইফিঃ ৬:৭, কলচীয়াঃ ৩:২৩, ১ থিচলনীকিয়াঃ ২:৪)। শেষত জগতৰ সৃষ্টিকৰ্ত্তাৰ বাবে কাৰ্য কৰাতকৈ আৰু আমাৰ বাবে কি উচ্চ কাৰ্যৰ আমন্ত্ৰণ থাকিব পাৰে?

দৈনন্দিন জীৱনত আমি প্ৰায়ে এনে প্ৰত্যাহ্বান আৰু অসুবিধাৰ সন্মুখীন হওঁ যিয়ে আমাক সহজেই নিৰুৎসাহিত কৰিব পাৰে আৰু যুদ্ধখনক এৰি দিবলৈ ইচ্ছা জগাই তুলিব পাৰে। কেতিয়াবা এনে কৰাটো সহজ। তথাপিও আমি প্ৰভুৰ শক্তিক আহ্বান কৰিব পাৰো-যিয়ে আমাৰ লগত থাকিবলৈ প্ৰতিজ্ঞা কৰে আৰু তেওঁ আমাৰ পৰা যি বিচাৰে তাক কৰিবলৈ আমাক সক্ষম কৰে। যদি আমি আমাৰ উচ্চ আমন্ত্ৰণক আমাৰ সন্মুখত ৰাখো, তেন্তে ইয়াত আমাৰ পতিত অস্তিত্বৰ অংশস্বৰূপ অনিবাৰ্য প্ৰত্যাহ্বান আৰু নিৰুৎসা হোৱাৰ মাজতো আমি আগবাঢ়ি যাবলৈ অনুপ্ৰাণিত হ’ব পাৰো।

`যিহোচূৱাঃ ২২:৫,৬ পদত উল্লেখ কৰা হৈছে যে যিহোচূৱাই প্ৰভুৰ প্ৰতি বিশ্বাসী হৈ থাকিবলৈ যোৱা গোষ্ঠীবোৰক আবেদন জনাইছিল আৰু তাৰ পিছত তেওঁ তেওঁবিলাকক আশীৰ্বাদ কৰিছিল। আমি যদি আমাতকৈ ইজনে সিজনৰ বাবে অধিক প্ৰাৰ্থনা কৰো তেন্তে মণ্ডলীত আমাৰ সম্পৰ্ক কেনেকৈ ৰূপান্তৰিত হ’ব?`