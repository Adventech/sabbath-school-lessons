---
title:  বাইবেলৰ আৰ্হি বা প্ৰতিৰূপ।
date:   30/11/2025
---

`প্ৰতীক অথবা নমুনাৰ কথা উল্লেখ কৰা তলত দিয়া শাস্ত্ৰপদসমূহ অধ্যয়ন কৰক আৰু বাইবেলৰ নমুনা কি সেইটো সংজ্ঞায়িত কৰিবলৈ চেষ্টা কৰকঃ ৰোমীয়াঃ ৫:১৪; ১ কৰিন্থীয়াঃ ১০:১১-১৩; ইব্ৰীঃ ৮:৫; আৰু ইব্ৰীঃ ৯:২৩ পদ ।`

বাইবেলৰ অংশবোৰত নতুন নিয়মৰ লেখকে পুৰণি নিয়মৰ কোনো শাস্ত্ৰপদ বা পৰিঘটনাৰ মাজৰ সম্পৰ্ক আৰু নিজৰ সময়ত বা ভৱিষ্যতত ইয়াৰ অৰ্থৰ সংজ্ঞা দিয়াৰ ধৰণটোক বুজাবলৈ “নমুনা” (গ্ৰীক টাইপো) বা “সিদ্ধতা” (গ্ৰীক এন্টিটাইপ:) শব্দটো ব্যৱহাৰ কৰা হৈছে।

প্ৰতিৰূপ হৈছে যীচু বা শুভবাৰ্ত্তাত সন্নিৱিষ্ট অন্যান্য বাস্তৱতাক পূৰ্বচিত্ৰ কৰা ব্যক্তি, ঘটনা বা প্ৰতিষ্ঠানৰ এক নিৰ্দিষ্ট ব্যাখ্যা। প্ৰতিৰূপটো সিদ্ধ হোৱাৰ সৈতে এটা সাঁচ বা ফুটা হিচাবে মিল খায় যিয়ে মূল ৰূপটোক প্ৰতিফলিত কৰে, যদিও পিছৰটোৱে সিদ্ধ হোৱা প্ৰতীকৰ উদ্দেশ্য অধিক সম্পূৰ্ণৰূপে পূৰণ কৰে। এইদৰে বাইবেলৰ প্ৰতীকটোক ঈশ্বৰৰ মনত সুনিৰ্দিষ্ট ভাৱে বা ধাৰণাগত ভাৱে অস্তিত্বত থকা এটা ঐশ্বৰিক নমুনা অনুসৰি গঢ় দিয়া হৈছিল আৰু ই ভৱিষ্যতৰ নমুনা (এন্টিটাইপ) গঢ় দিয়াৰ কাম কৰে।

এইটো বুজাটো অতি গুৰুত্বপূৰ্ণ যে নতুন নিয়মৰ লেখক সকলে এটা কথা ক’বলৈ হ’লে পুৰণি নিয়মৰ কিছুমান শাস্ত্ৰপদৰ প্ৰতীকী অৰ্থ নভৱা-নিচিন্তাকৈ কোৱা নাছিল। পুৰণি নিয়মৰ এটা প্ৰতীক নতুন নিয়মত সিদ্ধতা লাভ কৰাৰ আগেত ভাৱবাণী মূলক লিখনিত সদায় বৈধ কৰা হয়।

**পুৰণি নিয়মত দায়ুদক কেনেকৈ চোৱা গৈছে তাক চাওক আৰু তাৰ পিছত নতুন নিয়মত তেওঁক কেনেকৈ পূৰ্বচিত্ৰণ কৰা হৈছে। এই উদাহৰণৰ পৰা আমি প্ৰতীক বা নমুনাই কেনেকৈ কাম কৰে সেই বিষয়ে কি শিক্ষা ল’ব পাৰো?**

`(ক) দায়ুদ (গীতঃ ২২:১,১৪-১৮)ঃ`

`(খ) নতুন দায়ুদ (যিৰিঃ ২৩:৫; যিচয়াঃ ৯:৫,৬; ১১:১-৫)ঃ`

`(গ) সিদ্ধ হোৱা দায়ুদ (যোহনঃ ১৯:২৪)ঃ`

এই শাস্ত্ৰপদবোৰলৈ চাই আমি আৱিষ্কাৰ কৰিব পাৰো যে পুৰণি নিয়মটোৱেই শাস্ত্ৰত প্ৰতীক চিনাক্তকৰণ আৰু ব্যৱহাৰ হোৱাৰ চাবিকাঠি প্ৰদান কৰে। অৰ্থাৎ নতুন নিয়মৰ লেখক সকলে, যিসকলৰ শাস্ত্ৰ আছিল পুৰণি নিয়ম, তেওঁলোকে পবিত্ৰ আত্মাৰ দ্বাৰা অনুপ্ৰাণিত হৈছিল যে তেওঁলোকে পুৰণি নিয়মৰ প্ৰতীক সমূহ ব্যৱহাৰ কৰি “বৰ্তমানৰ সত্যতা” (২ পিতৰঃ ১:১২), বিশেষকৈ যীচু আৰু তেওঁৰ পৰিচৰ্যাৰ বিষয়ে প্ৰকাশ কৰিছিল।