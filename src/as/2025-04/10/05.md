---
title:  সত্য যিহোচূৱা, সিদ্ধ হোৱা।
date:   03/12/2025
---

যিহোচূৱাৰ কাহিনীক প্ৰতীকীবাদৰ দৃষ্টিকোণেৰে চাব লাগিব। যিহোচূৱাই পৰিচালনা কৰা যুদ্ধসমূহ ঐতিহাসিক ঘটনা, এইটো ইস্ৰায়েলৰ ইতিহাসৰ এটা অপ¿ৰহাৰ্য অংশ। এই যুদ্ধবোৰৰ লক্ষ্য হৈছে ইস্ৰায়েল সকলক প্ৰতিজ্ঞাৰ দেশত সংস্থাপন কৰা, য’ত তেওঁবিলাকে নিজৰ আৱন্টিত উত্তৰাধিকাৰ শান্তিৰে উপভোগ কৰিব পাৰে আৰু ঈশ্বৰৰ বিধানৰ নীতিৰ ওপৰত ভিত্তি কৰি এখন নতুন সমাজ স্থাপন কৰিব পাৰে।

পিছলৈ পুৰণি নিয়মৰ লেখক সকলে, যেনে যিচয়া, মচীহাৰ কাৰ্যক “উচ্ছন্ন হোৱা আধিপত্য (তেওঁৰ লোক সকলৰ বাবে”) (যিচয়াঃ ৪৯:৮) ভাগ কৰাৰ কথা উপস্থাপন কৰে, যিটো পৰিভাষা যিহোচূৱাৰ পুস্তকত বহু সময়ত ব্যৱহাৰ কৰা হৈছে। যিহোচূৱাৰ কাম আছিল যেনেকৈ ইস্ৰায়েল সকলক দেশ ভাগ বাটি দিয়া, তেনেকৈয়ে নতুন যিহোচূৱা হিচাবে চিত্ৰিত মচীহাই আত্মিক উত্তৰাধিকাৰ নতুন ইস্ৰায়েলক প্ৰদান কৰে।

`ইব্ৰীঃ ৩:৭-৪:১১ পদ পঢ়ক। নতুন নিয়মে কেনেকৈ নিশ্চিত কৰিছে যে যিহোচূৱা, নতুন মোচি যিজন খ্ৰীষ্টৰ আৰ্হি?`

নতুন নিয়মৰ লেখক সকলে যীচুখ্ৰীষ্টৰ পৰিচৰ্যাৰ বহু দিশ যিহোচূৱাৰ কাৰ্যৰ ক্ষেত্ৰত উপস্থাপন কৰিছিল। যিহোচূৱাই যেনেকৈ ৪০ বছৰ অৰণ্যত থকাৰ পিছত কনানত ভৰি দিছিল, তেনেকৈয়ে “প্ৰতীকী যিহোচূৱা” যীচুৱে অৰণ্যত চল্লিশ দিনৰ পিছত তেওঁ পাৰ্থিৱ পৰিচৰ্যাত প্ৰৱেশ কৰিছিল (মথিঃ ৪:১-১১; লূকঃ ৪:১-১৩) আৰু এই পৃথিৱীৰ অৰণ্যত চল্লিশ দিনৰ পিছত তেওঁৰ স্বর্গীয় পৰিচৰ্যাত প্ৰৱেশ কৰিছিল (পাচনিকৰ্মঃ ১:৩,৯-১১; ইব্ৰীঃ ১:২)।

যদ্দৰ্ন নদীত যীচুৱে বাপ্তিষ্ম লোৱাৰ পিছত (তেওঁৰ “যদ্দৰ্ন নদী পাৰ হোৱা” ডমথিঃ ৩:১৩-১৭, মাৰ্কঃ ১:৯-১১়)। শুভবাৰ্ত্তা লিখক সকলে গীতমালাঃ ২:৭ আৰু যিচয়াঃ ৪২:১ মচীহাৰ গীতৰ পৰা যিহোৱাৰ দুখভোগী দাসজনৰ বিষয়ে লিখা গীতৰ পৰা উদ্ধৃত কৰিছে (মথিঃ ৩:১৭, মাৰ্কঃ ১:১১, লূকঃ ৩:২২)। ফলস্বৰূপে, তেওঁৰ বাপ্তিষ্মৰ দ্বাৰা, যীচুক সেই ঐশ্বৰিক যোদ্ধা হিচাবে উপস্থাপন কৰা হৈছে যিজনে-বিশ্বাসী আজ্ঞা পালনকাৰী জীৱনৰ জৰিয়তে, আনকি মৃত্যুৰ আগলৈকে দুষ্ট শক্তিৰ বিৰুদ্ধে যিহোৱাই যুদ্ধ কৰে। ক্ৰুচত তেওঁৰ জীৱন আৰু মৃত্যুৱে চয়তানক পৰাজয় কৰিলে, আমাৰ আত্মিক শত্ৰু সকলৰ ওপৰত জয়ৰ নেতৃত্ব দিলে, তেওঁৰ লোক বিলাকক আত্মিক বিশ্ৰাম দিলে আৰু মুক্ত হোৱা সকলৰ বাবে উত্তৰাধিকাৰৰ ভাগ দিলে (ইফিঃ ৪:৮; ইব্ৰীঃ ১:৪; ৯:১৫)।

`খ্ৰীষ্টই আমাৰ বাবে যি কৰিছে তাত “বিশ্ৰাম” ল’ব পৰাৰ অৰ্থ কি? অৰ্থাৎ যীচুৱে আমাৰ হৈ চয়তানক পৰাস্ত কৰিছে বুলি আমি কেনেকৈ নিশ্চয়তা লাভ কৰিব পাৰো?`