---
title:  সাগৰৰ চাৰিওফালে কৰা আচৰিত কাৰ্যসমূহ
date:   27/07/2024
---

### এই সপ্তাহৰ অধ্যয়ন পাঠঃ
মাৰ্কঃ ৪:৩৫-৪১; গীতঃ ১০৪:১-৯; মাৰ্কঃ ৫:১-৪৩; গণনাঃ ২৭:১৭ পদ।

> <p>মুখস্থ পদ</p>
> “কিন্তু তেওঁ তাক অনুমতি নিদি ক’লে, তুমি নিজৰ ঘৰলৈ আত্মীয় বিলাকৰ ওচৰলৈ যোৱা, আৰু প্ৰভুৱে তোমাক দয়া কৰি, তোমালৈ কেনে মহৎ কৰ্ম কৰিলে, তাৰ সম্বাদ তেওঁলোকক দিয়াগৈ।” (মাৰ্কঃ ৫:১৯)।

যীচুৰ পৰিচৰ্যা কাৰ্য বহু পৰিমাণে গালীলত মনোনিবেশ কৰিছিল, বিশেষকৈ গালীল সাগৰ আৰু ইয়াৰ আশে পাশে থকা যিটো হ্ৰদ প্ৰায় ১০ মাইল (২১ কিলোমিটাৰ) দীঘল আৰু ৮ মাইল (১৩ কিলোমিটাৰ) বহল আছিল। এইটো অঞ্চলটোৰ আটাইতকৈ ডাঙৰ পানীৰ ব্যৱস্থাটো আছিল আৰু ইয়াৰ ওচৰত বাস কৰা লোক সকলৰ জীৱনৰ মুখ্য কেন্দ্ৰবিন্দু আছিল। মাৰ্ক ৪ অধ্যায়ৰ শেষত যীচু আৰু তেওঁৰ শিষ্য বিলাকে গালীল সাগৰ পাৰ হৈ যাবলৈ যাত্ৰা কৰে। সেই সময়ত এটা বৰ ধুমুহা বতাহ আহে আৰু যীচুৱে সেই বতাহ আৰু ঢৌক ডবিয়াই শান্ত কৰে। মাৰ্ক ৬ অধ্যায়ৰ শেষত একে ধৰণৰ দৃশ্য আছে, কিন্তু এইবাৰ যীচুৱে পানীৰ ওপৰত খোজ কাঢ়ি নাওত থকা তেওঁৰ শিষ্যবিলাকৰ ফালে গৈ আছে। ইয়াৰ মাজত যীচুৰ অনেক আচৰিত কাৰ্য আছে যিবোৰ নগৰবোৰত কৰা হৈছিল আৰু তেওঁৰ শিষ্য বিলাকে প্ৰথম শুভবাৰ্ত্তা প্ৰচাৰ কাৰ্য কৰিছিল। এই কাহিনীবোৰেই প্ৰচাৰ কাৰ্য কৰিছিল। এই কাহিনীবোৰেই হৈছে এই সপ্তাহৰ অধ্যয়নৰ বিষয়।

এই কাহিনীবোৰৰ সামগ্ৰিক বৈশিষ্ট্য হ’ল যীচুনো কোন সেই বিষয়ে লোক বিলাকক চাবলৈ দিয়া। তেওঁৱেই সেইজনা যি ধুমুহা বতাহক শান্ত কৰিছিল, ভুতক খেদিছিল, কেৱল তেওঁৰ কাপোৰ স্পৰ্শ কৰাৰ যোগেদি এগৰাকী তিৰোতাক সুস্থ কৰিছিল, এজনী ছোৱালীক মৃত্যুৰ পৰা জীউৱা, তেওঁৰ নিজ নগৰত প্ৰচাৰ কৰা, তেওঁৰ শিষ্য সকলক প্ৰচাৰ কাৰ্যলৈ পঠিওৱা, কেইটামান পিঠা আৰু মাছেৰে হাজাৰ হাজাৰ মানুহক খুউৱা আৰু পানীৰ ওপৰত খোজকাঢ়ি শক্তিৰ অবিশ্বাস্য প্ৰদৰ্শন কৰাৰ দ্বাৰা শিষ্য বিলাকক তেওঁ যে ঈশ্বৰৰ পুত্ৰ আৰু তাক বুজি পোৱাত সহায় কৰিছিল।