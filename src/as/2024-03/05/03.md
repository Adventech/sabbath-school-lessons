---
title:  আপুনি চিঞৰি থকা মাতটোক ফুচফুটাই কোৱাৰ দৰে শুনিব পাৰিব নে?
date:   29/07/2024
---

`মাৰ্কঃ ৫:১-২০ পদ পড়ক। এই আচৰিত বিৱৰণৰ পৰা আৰু পুনৰ যীচুৰ শক্তিৰ বিষয়ে আমি মহা বিবাদৰ বিষয়ে কি শিকিব পাৰো?`

যিদৰে আগৰ নিশাটো সাগৰত অবিস্মৰণীয় আছিল, তেনেদৰে পিছদিনা ৰাতিপুৱা গেৰাচেনত উপস্থিত হোৱাটোও এক আকৰ্ষণীয় আছিল। অশুচি আত্মাই ধৰা মানুহজনৰ হৃদয়বিদাৰক কাহিনী বিশদভাৱে প্ৰকাশ কৰা হৈছে। সকলো বাধা পাৰ কৰি আহি মৈদামত নিবাস কৰিছিল আৰু নিজকে শিলেৰে কাটিছিল। “তাক দমন কৰিবলৈ কাৰো শক্তি নাছিল।” (মাৰ্কঃ ৫:৪ পদ) আৰু তাৰ পিছত তেওঁ যীচুক লগ পাইছিল।

মানুহজনে যীচুৰ ওচৰলৈ লৰালৰিকৈ গ’ল-শিষ্য বিলাকৰ লগত কোনো কথা কোৱা নাছিল (তেওঁলোকে হয়তো দৌৰি গৈছিল। যেতিয়া মানুহজনে যীচুৰ ওচৰলৈ আহিল, তেতিয়া তেওঁ তেওঁৰ আগত প্ৰণিপাত কৰিলে। ইয়াত এনে লাগে যেন মানুহজনে যীচুৱে তেওঁক সহায় কৰিব পাৰে বুলি চিনি পাইছিল। কিন্তু যেতিয়া তেওঁৰ ভিতৰৰ অশুচি আত্মাবোৰে যীচুক চিঞৰিলে, তেতিয়া যীচুৱে অশুচি আত্মাবোৰৰ চিঞৰৰ মাজতো মানুহজনৰ সহায়ৰ বাবে ফুচ্‌ফুচাই কোৱা অনুৰোধটি শুনিবলৈ পালে। যেতিয়া সিহঁতে গাহৰিৰ জাকৰ মাজত যাবলৈ বিনয় কৰিছিল, তেতিয়া যীচুৱে সিহঁতক গাহৰিৰ জাকত সোমাবলৈ অনুমতি দিলে। গোটেই জাকটোৰ, প্ৰায় দুহাজাৰমান গাহৰি গৰাৰ পৰা বৰকৈ লৰি গৈ সাগৰত পৰি পানীত ডুবি মৰিল। মালিক বিলাকৰ বাবে আৰ্থিক ভাৱে এটা ডাঙৰ ক্ষতি আছিল।

আচৰিত কথাটো হ’ল যে অশুচি আত্মাবোৰে যীচু নো কোন সেই বিষয়ে সঠিক ভাৱে জানিছিল, আৰু সিবিলাকে তেওঁৰ আগত নিজৰ দুর্বলতা জানিছিল, যাৰ বাবে সিহঁতে দুবাৰকৈ “অনুৰোধ কৰিছিল (মাৰ্কঃ ৫:১০,১২)। স্পষ্টভাৱে সিহঁতে জানিছিল যে সিহঁতৰ ওপৰত তেওঁৰ ক্ষমতা আছে।

এই কাহিনীটোৰ দুটা অৱজ্ঞা কৰা বৈশিষ্ট্য আছে। প্ৰথমতে, পুৰণি নিয়মৰ বিধান অনুসৰি অশুচিতা বা ৰীতি-নীতি মতে অশুচি কৰা বস্তুৰে পৰিপূৰ্ণ হৈ থকা। মৈদাম আৰু মৃত সকল অশুচি আছিল (গণনাঃ ১৯:১১,১৬)। গাৰ পৰা কিবা বৈ থকা ৰোগেও মানুহক অশুচি কৰিছিল (লেবীয়াঃ ১৫)। গাহৰিবোৰ অশুচি আছিল (লেবীয়াঃ ১১:১৭)।

কিন্তু দ্বিতীয়তে অশুচি হোৱাৰ এই নিয়মটি সমাপ্ত কৰাৰ ভাল আৰু বেয়াৰ শক্তিৰ মাজত আগত আৰু পিছত হোৱা যুদ্ধ। যীচুৱে অশুচি আত্মাবোৰক খেদি পঠিয়াই (যীচুৰ বাবে দুটা পইন্ট), অশুচি আত্মাই গাহৰিবোৰক মাৰি পেলায় (চয়তানৰ বাবে দুটা পইন্ট)। নগৰৰ লোকবিলাকে যীচুক তাৰ পৰা যাবলৈ কয় (চয়তানৰ বাবে দুটা পইন্ট), কিন্তু যীচুৱে সুস্থ কৰা মানুহজনক তেওঁৰ সাক্ষÏ হিচাবে তেওঁৰ লগত যাবলৈ অনুমতি নিদি তেওঁৰ আত্মীয় বিলাকৰ ওচৰলৈ যাবলৈ ক’লে (যীচুৰ বাবে তিনিটা পইন্ট)। কিছুমান ক্ষেত্ৰত এই মানুহজন আছিল আটাইতকৈ অসম্ভাৱনীয় প্ৰচাৰক, কিন্তু তেওঁৰ নিশ্চিত ভাৱে ক’বলগীয়া এটা আচৰিত কাহিনী আছিল।