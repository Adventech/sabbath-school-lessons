---
title:  সাগৰৰ দাঁতিত যীচুৰ কাৰ্য।
date:   30/07/2024
---

`মাৰ্কঃ ৫:২১-২৪ পদ পড়ক। যায়ীৰৰ বিষয়ে কি কি বৈশিষ্ট্য বিশেষ ভাৱে উজ্জ্বল হৈ উঠিছে?`

যায়ীৰৰ দৰে ধৰ্মগুৰু সকলে সাধাৰণতে যীচুৰ লগত বন্ধ³ত্ব কৰা নাছিল (মাৰ্কঃ ১:২২; মাৰ্কঃ ৩:২,৬; লূকঃ ১৩:১৪)। গতিকে তেওঁ হতাশাত থকাৰ সম্ভাৱনা আছে। যায়ীৰে যীচুক দেখা মাত্ৰকে তেওঁৰ চৰণত পৰি অনুৰোধ কৰাৰ যোগেদি তেওঁ হতাশাত থকাৰ কথা ক’ব পাৰি। তেওঁৰ ছোৱালীজনীৰ মৃতু্য হোৱাৰ বাবে কৰা এই অনুৰোধৰ দ্বাৰা যিকোনো পিতৃ-মাতৃৰ কথা বুজিব পৰা যায়। কিন্তু যীচুৱে সহায় কৰিব পাৰে বুলি তেওঁৰ বিশ্বাস আছিল। এটাও কথা নোকোৱাকৈয়ে যীচুৱে দেউতাকৰ লগত তেওঁৰ ঘৰলৈ গৈছিল।

`মাৰ্কঃ ৫:২৫-৩৪ পদ পড়ক। যায়ীৰৰ ঘৰলৈ যোৱাৰ পথত কিহে বাধা দিয়ে?`

কাহিনীটোত হঠাতে দয়া জগাই তোলা আন এটা দৃশ্য দেখিবলৈ পোৱা যায়-এগৰাকী তিৰোতা বাৰ বছৰ ধৰি এক ভয়ংকৰ ৰোগত ভুগি আছিল। যায়ীৰ আৰু তিৰোতা গৰাকীৰ এই কাহিনীটো মাৰ্ক পুস্তকৰ দ্বিতীয়টো চেণ্ডউইচ কাহিনী (মাৰ্কঃ ৩:২০-৩৫; ৩য় পাঠত আলোচনা কৰা হৈছে)। এই কাহিনীটোত বিপৰীতমুখী চৰিত্ৰ আছে, যায়ীৰ আৰু তিৰোতা গৰাকীয়ে সহায়ৰ বাবে যীচুৰ ওচৰলৈ আহিছিল।

তিৰোতা গৰাকীয়ে যীচুৰ পিছফালে গৈ তেওঁৰ কাপোৰ চুইছিল। লগে লগে তাই ভাল হৈছিল। কিন্তু যীচুৱে ৰৈ সুধিলে, “মোৰ কাপোৰ কোনে চুলে?”

ইমান অসুস্থ হৈ থকা তিৰোতা গৰাকী হঠাৎ সুস্থ হৈ গ’ল। কিন্তু তাই ভয় কৰিছিল যে, এতিয়া যি ঘটিছিল তাৰ বাবে যীচুৱে ক্ৰোধিত হৈছে। তাইৰ আৱেগৰ বাবে যি কৰিছিল সেয়া এক বনৰীয়া জন্তুৰ ওপৰত উঠাৰ দৰে আছিল। কিন্তু যীচুৱে কেৱল তাইৰ শৰীৰেই নহয়, তাইৰ আত্মাকো সুস্থ কৰিব বিচাৰিছিল।

ইয়াৰ পিছত পুনৰায় যায়ীৰৰ ঘৰৰ অভিমুখে যাবলৈ আৰম্ভ কৰে (মাৰ্কঃ ৫:৩৫-৪৩)। এইটো নামঘৰৰ গৰাকীৰ বাবেও এক ভয়ানক আৱেগ আছিল। যীচুৱে পিতৰ, যাকোব আৰু যোহনৰ বাহিৰে আন কাকো তেওঁৰ আৰু পিতৃ-মাতৃৰ লগত যাবলৈ নিদিলে। যীচুৱে উল্লেখ কৰিছে যে ছোৱালীজনী মৰা নাই কিন্তু শুই আছে। সকলো ক্ৰন্দন আৰু বিলাপ কৰি থকা মানুহ বিলাকক বাহিৰ কৰি মৃত ছোৱালীজনী থকা কোঠাটোলৈ সোমাই যায়। আৰু তেওঁ ছোৱালীজনীৰ হাতত ধৰি তাইক কয়, “টালিথা কুমী”। মাৰ্কে এই বাক্যটোৰ এইদৰে অনুবাদ কৰিছে, “আইটি উঠা”। আচলতে টালিথা শব্দটোৰ অৰ্থ হৈছে “মেৰ পোৱালী” আৰু সেয়েহে ঘৰৰ শিশুৰ বাবে এইটো মৰমৰ শব্দ।