---
title:  অতিৰিক্ত অধ্যয়ন পাঠ
date:   02/08/2024
---

“সেই যিসকলে ঈশ্বৰৰ প্ৰশিক্ষণ লৈ আছে তেওঁবিলাক সকলোৱে এনে এটা জীৱন দেখুৱাব যি জীৱনটো জগতৰ লগত অলপো মিল নাই, ই জগতৰ ৰীতি-নীতি নাইবা জগতৰ চাল-চলন, আচাৰ-ব্যৱহাৰৰ লগেতা নিমিলে আৰু ঈশ্বৰৰ ইচ্চাৰ এটা জ্ঞান লাভ কৰিবলৈ প্ৰত্যেকৰে এটা ব্যক্তিগত অভিজ্ঞতা থাকিব লাগিব। হৃদয়ত কোনো তেওঁৰ কথাখিনিক আমি নিজ কাণেৰে শুনিবই লাগিব। যেতিয়া অন্য প্ৰতিটো মাত নিস্তব্ধতাত থাকে, আৰু নীৰৱতাত আমি তেওঁৰ সন্মুখত অপেক্ষা কৰো, তেতিয়া আত্মাৰ নিঃশব্দ অৱস্থাই ঈশ্বৰৰ মাতটোক অধিক স্পষ্ট কৰে। তেওঁ আমাক আদেশ দিছে, “ক্ষান্ত হোৱা, মই যে ঈশ্বৰৰ তাক জানা” (গীতঃ ৪৬:১০)। ইয়াতেহে একমাত্ৰ প্ৰকৃত “বিশ্ৰাম”ক বিচাৰি পাব পাৰি। আৰু যিসকলে ঈশ্বৰৰ হৈ পৰিশ্ৰম কৰে তেওঁবিলাকৰ বাবে এয়াই হৈছে প্ৰকৃত প্ৰস্তুতি। ব্যস্ততাপূৰ্ণ জনসমুদ্ৰৰ মাজত আৰু জীৱনৰ নানা ৰকমৰ কামৰ প্ৰৱল হেঁচাত, এনে উপায়েৰে পুনৰায় সজীৱ হোৱা আত্মাক জ্ঞানজ্যোতি আৰু শান্তিৰ বাতাবৰণ এটাই চাৰিওফালৰ পৰা আগুৰি ল’ব। জীৱনটোৱে সৌৰভযুক্ত নিঃশ্বাস এৰিব আৰু এনে এটা ঐশ্বৰিক শক্তি দেখুৱাব যি মানুহৰ অন্তৰ চুব।”-সর্বযুগৰ আকাংক্ষা, ৩৬৩ পৃষ্ঠা।

“তেওঁবিলাকৰ অসন্তুষ্ট হৃদয়েৰে প্ৰশ্ন তুলিছিল? কিয়? যদি যীচুৱে অসংখ্য আচৰিত কাৰ্য সম্পন্ন কৰিব পাৰে, যিবোৰক তেওঁবিলাকে দেখি আহিছে তেন্তে তেওঁ তেওঁৰ লোক বিলাকক সু-স্বাস্থ্য, শক্তি, বল, ঐশ্বৰ্য, সম্পত্তি কিয় দিব নোৱাৰে? তেওঁবিলাকৰ শোষণকাৰী সকলৰ পৰা তেওঁবিলাকক মুক্ত কৰি কিয় তেওঁবিলাকক উচ্চস্তৰত বহুৱাই ক্ষমতা আৰু মান-সন্মানৰ অধিকাৰী কৰিব নোৱাৰে? প্ৰকৃততে তেওঁবিলাকে ৰহস্যটোক বুজা নাছিল যে, তেওঁ নিজকে ঈশ্বৰে প্ৰেৰণ কৰা মছীহজনা বুলি দাবী কৰিও ইস্ৰায়েলৰ ৰজা হোৱাত কিয় আপত্তি কৰিছিল? তেওঁৰ এই আপত্তিক ভুলকৈ ব্যাখ্যা কৰা হৈছিল। বহুতেই ঠিৰাং কৰিছিল যে নিজৰ দাবীটোক সাব্যস্ত কৰিবলৈ তেওঁ সাহ কৰিব পৰা নাই কিয়নো তেওঁৰ কাৰ্যৰ ঐশ্বৰিক চৰিত্ৰটোৰ ক্ষেত্ৰত তেওঁৰ নিজৰেই সন্দেহ আছে। এইদৰে তেওঁবিলাকে তেওঁবিলাকৰ হৃদয়ত সন্দেহ সোমোৱাবৰ বাট উলিয়াই দিছিল আৰু যি কঠিয়াক চয়তানে সিঁচিছিল সেইবোৰ ফল ধৰি বিভিন্ন ধৰণৰ ভুল বুজা-বুজি আৰু ভুল ভ্ৰান্তিৰ শস্য উৎপাদন কৰিছিল।”-সর্বযুগৰ আকাংক্ষা, ৩৮৫ পৃষ্ঠা।