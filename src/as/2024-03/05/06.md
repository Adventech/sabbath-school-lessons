---
title:  এক বেলেগ ধৰণৰ মচীহ।
date:   01/08/2024
---

`মাৰ্কঃ ৬:৩৪-৫২ পদ পড়ক। যীচু আৰু তেওঁৰ শিষ্যবিলাকে কি সমস্যাৰ সন্মুখীন হৈছিল আৰু ইয়াৰ সমাধান কেনেকৈ হ’ল?`

শিষ্য বিলাকে তেওঁবিলাকৰ কাৰ্যৰ পৰা ঘূৰি অহাৰ পিছত যীচুৰ সৈতে গালীল সাগৰৰ পূব পাৰৰ এটা নিৰ্জন ঠাইলৈ গৈ জিৰণি লয়। কিন্তু তেওঁলোকৰ আগেতই সেই স্থানত পাঁচ হাজাৰতকৈ অধিক লোকৰ এটা বৃহৎ দল উপস্থিত হয়। যীচুৱে লক্ষ্য কৰিছে যে তেওঁবিলাক ৰখীয়া নোহোৱা মেৰৰ নিচিনা। গোটেই দিনটো তেওঁ তেওঁবিলাকক শিক্ষা দিয়ে।

সন্ধিয়া শিষ্য বিলাকে লোকবিলাকক খাদ্য বিচাৰি যাবৰ বাবে যীচুক পৰামৰ্শ দিবলৈ কয়, কিন্তু যীচুৱে শিষ্য বিলাককে গোট খোৱা লোক সমূহক আহাৰ খুৱাবলৈ কয়। ইয়াৰ পিছত তেওঁবিলাকৰ আলোচনাই (মাৰ্কঃ ৬:৩৫-৩৮) দেখুৱাইছে যে শিষ্য সকলে সমস্যাটো কেনেকৈ সমাধান কৰিব পাৰে সেই বিষয়ে মানুহৰ বিবেচনাৰে চিন্তা-চৰ্চা কৰিবলৈ আৰম্ভ কৰে। কিন্তু যীচুৱে আচৰিত ৰূপে সেই বৃহৎ জনসমাগমক মাত্ৰ পাঁচটা পিঠা আৰু দুটা মাছেৰে খুৱাই এই সমস্যাৰ সমাধান কৰে।

এই কাহিনীৰ বৈশিষ্ট্যই যীচুৰ দিনত মচীহৰ জনপ্ৰিয় ধাৰণাটোৰ লগত কাৰ্য কৰে। আশা কৰা হৈছিল যে মচীহে ইস্ৰায়েলক শত্ৰুৰ পৰা উদ্ধাৰ কৰিব আৰু ধাৰ্মিকতা আৰু শান্তি আনিব। অৰণ্যৰ পৰিবেশ বহু সংখ্যক লোকে নিজৰ লগত সামৰিক বিদ্ৰোহৰ আভাস লগত লৈ যায় (যোহনঃ ৬:১৪,১৫; পাঁচনিকৰ্মঃ ২১:৩৮)।

এই ধাৰণাটোক যীচুৱে মানুহবোৰক “ৰখীয়া নোহোৱা মেৰৰ” দৰে চোৱাৰ উল্লেখেৰে শক্তিশালী কৰে, যিটো গণনাপুস্তকঃ ২৭:১৭ পদৰ আংশিক উদ্ধৃতিত, য’ত মোচিয়ে ঈশ্বৰক তেওঁৰ পিছত ইস্ৰায়েলৰ বাবে এজন চলাওঁতা নিযুক্তি দিবলৈ অনুৰোধ কৰিছে। ঈশ্বৰৰ লোক সকলৰ বাবে এজন মেৰৰখীয়াৰ বিষয়ে উল্লেখ কৰা বাক্যাংশ পুৰণি নিয়মৰ অন্য ঠাইত দেখা যায়, সাধাৰণতে ইস্ৰায়েলৰ মাজত এজন চলাওঁতা বা ৰজাৰ অভাৱৰ কথা উল্লেখ কৰা (১ ৰাজাঃ ২২:১৭; ২ বংশাৱলীঃ ১৮:১৬; যিহিঃ ৩৪:৫,৬-১ সৈতে তুলনা কৰক)।

কিন্তু যীচুৱে তেওঁবিলাকৰ মিছা আশা পুৰণ নকৰে। ইয়াৰ পৰিবৰ্তে তেওঁ তেওঁৰ শিষ্য বিলাকক আঁতৰাই পঠিয়াই আৰু লোক বিলাককো বিদায় দিয়ে। আৰু তেওঁ প্ৰাৰ্থনা কৰিবলৈ এটা পর্বতৰ ওপৰলৈ যায়¬-মানুহে আশা কৰা ধৰণে নহয়।

ইস্ৰায়েলক মুক্ত কৰা ৰজা হিচাবে মচীহক জনপ্ৰিয় দৃষ্টিভংগীৰ ঠাইত তেওঁ মনুষ্যক পাপৰ বন্ধনৰ পৰা মুক্ত কৰিবলৈ আহিছিল। পানীৰ ওপৰত তেওঁ খোজকঢ়াৰ যোগেদি শিষ্য সকলক তেওঁ যে সঁচাকৈয়ে প্ৰকৃতিৰ প্ৰভু তাক প্ৰদৰ্শন কৰে। কিন্তু তেওঁ শাসন কৰিবলৈ অহা নাছিল বৰঞ্চ অনেকৰ মুক্তিপণ হিচাবে নিজৰ প্ৰাণ দিবলৈহে আহিছিল (মাৰ্কঃ ১০:৪৫)।