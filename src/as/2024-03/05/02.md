---
title:  ধুমুহাক শান্ত কৰা।
date:   28/07/2024
---

`মাৰ্কঃ ৪:৩৫-৪১ পদ পড়ক। এই কাহিনীটোত কি ঘটিছে আৰু যীচু নো কোন সেই বিষয়ে আমি ইয়াৰ পৰা কি শিক্ষা ল’ব পাৰো?`

মাৰ্ক ৪ অধ্যায়ৰ আৰম্ভণিতে যীচুৱে তীৰত থকা লোক সমূহক শিক্ষা দিবলৈ এখন নাৱত উঠি বহিছিল। মাৰ্কঃ ৪:১০-১২ পদত দেখা গৈছে যে তেওঁ হয়তো নাৱৰ পৰা নামি আহি শিষ্য সকলৰ সৈতে ব্যক্তিগত ভাৱে কথা পাতিছিল। এতিয়া, এটা দীঘলীয়া দিনৰ শিক্ষাৰ পিছত, শিষ্য বিলাকে যীচুক নাওখনত “যেনেকৈ আছিল, তেনেকৈয়ে” লৈ যায়, আন কথাত ক’বলৈ গ’লে তেওঁ অতি ভাগৰি গৈছিল। লগে লগে তেওঁ নাওখনৰ গুৰিফালে থকা গাৰুত মূৰ দি শুই পৰিছিল। সেই সময়ত সাগৰত এটা বৰ ধুমুহা সৃষ্টি হয় আৰু শিষ্য বিলাকে নাওখন ডুব যোৱাৰ আশংকাত তেওঁক জগালে। তাতে যীচুৱে বতাহ আৰু সাগৰক শান্ত হ’বলৈ আজ্ঞা দিলে। আৰু তেতিয়া বতাহ গুচিল আৰু অতি শান্ত হ’ল। ইয়াৰ পৰা বুজিব পাৰি যে শিষ্যবিলাকে ঈশ্বৰৰ শক্তিৰ কাৰ্য দেখি অতিশয় ভয় পালে।

`গীতমালাঃ ১০৪:১-৯ পদ পড়ক। ইয়াত যিহোৱাৰ দৃশ্যখন খ্ৰীষ্টই ধুমুহা বতাহক শান্ত কৰাৰ সৈতে কেনেকৈ তুলনা কৰা হৈছে?`

মাৰ্কঃ ৪:৩৫-৪১ পদৰ কাহিনীটো এটা বাইবেলৰ নমুনাৰ ভিতৰত খাপ খাই পৰে; যিটো “ঈশ্বৰৰ দৰ্শন”ৰ-ঈশ্বৰৰ বা তেওঁৰ এজন স্বৰ্গদূতৰ আবিৰ্ভাৱ। এই ঘটনাবোৰৰ পাঁচটা সাধাৰণ বৈশিষ্ট্যঃ (১) ঐশ্বৰিক শক্তিৰ প্ৰদৰ্শন, (২) মানুহৰ ভয়, (৩) ভয় নকৰিবলৈ দিয়া আজ্ঞা, (৪) প্ৰকাশিত বাক্য, যাৰ বাবে ঈশ্বৰ বা দূতে আবিৰ্ভাৱ হৈছিল আৰু (৫) প্ৰকাশিত হোৱা দেখা পাই মানুহে কৰা প্ৰতিক্ৰিয়া। এই কাহিনীটোত পাঁচটা বৈশিষ্ট্যৰ ভিতৰত চাৰিটা ইয়াত আছে-ধুমুহা শান্ত হোৱাটোৱেই হৈছে ঐশ্বৰিক শক্তিৰ প্ৰদৰ্শন, শিষ্য সকলৰ ভয়েই হৈছে মানুহৰ ভয়। প্ৰশ্ন হৈছে, “তোমালোক কিয় ভয়াতুৰ হৈছা?” অৰ্থাৎ “ভয় নকৰিবা”। শিষ্য সকলৰ প্ৰশ্ন, “এওঁ নো কোন?” এইটোৱেই হৈছে মানুহৰ প্ৰশ্ন বা প্ৰতিক্ৰিয়া। ইয়াত যিটো নোহোৱা হৈছে সেইটো হ’ল প্ৰকাশিত হোৱা বাক্য। এই নোহোৱা হৈ যোৱা বিৱৰণটো গোটেই পুস্তকখনত চলি থকা প্ৰকাশিত হোৱা বা গোপন হৈ থকাৰ মূল উদ্দেশ্যটো যীচুৰ বিষয়ে থকা সত্যতাটোৰ সৈতে ওলাই আহিব। ইয়াত শিষ্য সকলৰ প্ৰশ্ন-“এওঁ নো কোন, বতাহ আৰু সাগৰেও যে এওঁৰ কথা মানে?” প্ৰকাশিত হোৱা বাক্য গোপন হৈ থকাৰ উত্তৰটো হৈছে-তেওঁ ঈশ্বৰৰ পুত্ৰ, নিজেই প্ৰভু।