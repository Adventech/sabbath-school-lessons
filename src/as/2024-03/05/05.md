---
title:  অগ্ৰাহ্য কৰা আৰু গ্ৰহণ কৰা।
date:   31/07/2024
---

`মাৰ্কঃ ৬:১-৬ পদ পড়ক। যীচুৰ নিজ নগৰৰ লোক বিলাকে কিয় অগ্ৰাহ্য কৰিছিল?`

সাধাৰণতে সৰু চহৰৰ লোক এজন জনপ্ৰিয় হ’লে, যেতিয়া ঘৰলৈ ঘূৰি আহে তেতিয়া মানুহে আনন্দ পায়। কিন্তু নাচৰতত এনে হোৱা নাছিল। যীচুৱে এজন শিক্ষক আৰু সুস্থকাৰী হিচাবে লাভ কৰা সফলতাত তেওঁলোকে ক্ষুন্ন আৰু আচৰিত হৈছিল। তেওঁ বাঢ়ৈৰ পৰা শিক্ষকলৈ পৰিবৰ্তন হোৱাটো তেওঁলোকৰ বাবে মানি লোৱাটো কঠিন যেন লাগিছিল। ইয়াৰ উপৰিও কিছু শত্ৰুতা আছিল যে, তেওঁ তেওঁৰ বেছি ভাগ আচৰিত কাৰ্য কফৰনাহূমত কৰিছিল (লূকঃ ৪:২৩)। আৰু তেওঁৰ পৰিয়ালৰ লগত ইতিমধ্যে মতানৈক্য হৈছিল (মাৰ্কঃ ৩:৩১-৩৫)।

`মাৰ্কঃ ৬:৭-৩০ পদ পড়ক। বাৰজন পাচনিৰ কাৰ্য যোহন বাপ্তাইজকক বধ কৰাৰ সৈতে কেনেকৈ বিপৰীত?`

মাৰ্কৰ এইটো তৃতীয় চেণ্ডউইচ কাহিনী (তৃতীয় পাঠ চাওক)। যীচুৰ বাণী সকলো ঠাইতে লৈ যোৱা বাৰজন পাচনিৰ কাৰ্য বাপ্তাইজকক বন্দীশালত বন্দী আৰু নিমাত কৰি ৰখাৰ সৈতে এইটো সম্পূৰ্ণ বিপৰীত। শিষ্য বিলাকক দিনত যাত্ৰা কৰিবলৈ আৰু সহায়ৰ বাবে আনৰ ওপৰত নিৰ্ভৰ কৰিবলৈ কোৱা হৈছিল। এই কৌশলে প্ৰকৃততে পাচনি বিলাকক তেওঁলোকে সেৱা আগবঢ়োৱা লোক সকলৰ ওপৰত নিৰ্ভৰশীল কৰি তোলে, ইয়াৰ যোগেদি তেওঁলোকক তেওঁলোকৰ বাৰ্ত্তাৰ প্ৰয়োজন হোৱা লোক বিলাকৰ সৈতে এক বান্ধোন ৰখাত সহায় কৰে।

কিন্তু যোহন বাপ্তাইজকৰ হেৰোদ আৰু তেওঁৰ পৰিয়ালৰ লগত তেনে কোনো বন্ধন বা সংযোগ নাছিল। ষড়যন্ত্ৰকাৰী হেৰোদিয়াই হেৰোদৰ দ্বৈবতা আৰু কামনাৰ সুযোগ লৈ যোহনক হত্যা কৰাৰ মৰ্মান্তিক কথা বিতং ভাৱে কোৱা হৈছে। হেৰোদিয়াৰ জীয়েকে যোহনৰ মূৰটো এখন থালত খোজাৰ যি অদ্ভূত অনুৰোধৰ দ্বাৰা কলঙ্কজনক পৰিকল্পনাটো যোগ কৰা যেন লাগে।

যোহন বাপ্তাইজৰ স্পষ্ট কণ্ঠৰ নিমাত হোৱা একে সময়তে ঘটে যেতিয়া বাৰজন পাচনিয়ে মন পৰিবৰ্ত্তনৰ কথা ঘোষণা কৰে, ঠিক যোহন বাপ্তাইজকে কৰাৰ দৰে। যোহনৰ মৃতু্যৱে যীচুৰ পূর্বাভাস দিয়ে। যোহনক হত্যা কৰা হৈছে, মৈদাম দিয়া হৈছে আৰু মৃত্যুৰ পৰা পুনৰুত্থিত হোৱা বুলি বাতৰি দিয়া হৈছে (মাৰ্কঃ ৬:১৪-১৬, ২৯), যিদৰে যীচুৰ হ’ব (মাৰ্কঃ ১৫ আৰু মাৰ্কঃ ১৬ অধ্যায়)। এই একে কাহিনীবোৰে যীচু আৰু তেওঁৰ অনুগামী সকলৰ বাবে আগন্তুক সংকটৰ দিশে আঙুলিয়াই দেখুৱায়।