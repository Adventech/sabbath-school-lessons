---
title:  এইবোৰ কৰিবলৈ কোনে এই ক্ষমতা তোমাক দিলে?
date:   27/08/2024
---

`মাৰ্কঃ ১১:২৭-৩৩ পদ পড়ক। ধৰ্মগুৰু সকলে যীচুক কেনে প্ৰত্যাহ৩ান জনাইছিল আৰু তেওঁ কেনে প্ৰতিক্ৰিয়া প্ৰকাশ কৰিছিল?`

যীচুৱে ধৰ্মধাম পৰিস্কাৰ কৰাৰ পিছদিনা ধৰ্মগুৰু সকলে ধৰ্মধামৰ চৌহদত তেওঁৰ সৈতে মুখামুখি হৈছিল আৰু তেওঁ আগদিনা কি ক্ষমতাৰে সেই কাৰ্য কৰিছিল বুলি সুধিছিল। তেওঁলোকে সত্যটোক জানিব বিচৰা নাছিল কিন্তু তেওঁক ফান্দত পেলাব বিচাৰিছিল। যদি তেওঁ কয় ঈশ্বৰৰ ক্ষমতাৰে; তেন্তে তেওঁলোকে অস্বীকাৰ কৰিব যে এজন সাধাৰণ কাঠমিস্ত্ৰীৰ এনে ক্ষমতা থাকিব পাৰে নে? যদি তেওঁ স্বীকাৰ কৰে তেওঁৰ ক্ষমতা মানুহৰ পৰা, তেন্তে তেওঁলোক তেওঁক মূখ বুলি খেদি পঠিয়াব।

কিন্তু যীচুৱে তেওঁলোকৰ কৌশল বুজি পালে আৰু ক’লে যে তেওঁ তেওঁলোকৰ প্ৰশ্নৰ উত্তৰ দিব যদিহে তেওঁলোকে তেওঁ সোধা প্ৰশ্নৰ উত্তৰ দিয়ে। তেওঁ যি সুধিছিল সেয়া হ’ল যোহনৰ বাপ্তিষ্ম স্বৰ্গৰ পৰা, নে মানুহৰ পৰা হৈছিল? লগে লগে ধৰ্মগুৰু বিলাকে দেখিলে যে তেওঁলোকে এতিয়া ফান্দত পৰিছে। যদি তেওঁলোকে স্বৰ্গৰ পৰা কয়, তেন্তে যীচুৱে ক’ব, “তেওঁত কিয় বিশ্বাস নকৰিলা?” যদি তেওঁলোকে মানুহৰ পৰা কয়, তেওঁলোকে মানুহ বিলাকলৈ ভয় কৰিলে, কিয়নো সকলোৱে যোহনক এজনা ভাৱবাদী বুলি জানিছিল। সেইবাবে তেওঁলোকে মিছা মাতিলে আৰু ক’লে যে তেওঁলোকে নাজানে। এইটোৱেই যীচুক তেওঁলোকৰ প্ৰশ্নৰ উত্তৰ দিবলৈ অস্বীকাৰ কৰাৰ সুযোগ দিলে।

`মাৰ্কঃ ১১:১-১২ পদ পড়ক। যীচুৱে কেনেকৈ উত্তৰ দিবলৈ অস্বীকাৰ কৰিছিল আৰু ইয়াৰ কি প্ৰভাৱ পৰিছিল?`

যীচুৱে দ্ৰাক্ষাবাৰী, এজন গৰাকী আৰু খেতিয়ক সকলৰ বিষয়ে এটা দৃষ্টান্ত কৈছিল যি বিলাকক তেওঁ বাৰীখন খেতি কৰিবলৈ দিছিল। যীচুৱে কোৱা কাহিনীটোৰ সৈতে যিচয়া ৫ অধ্যায়ত পোৱা দ্ৰাক্ষাবাৰীৰ দৃষ্টান্তৰ সৈতে যথেষ্ট মিল আছে, য’ত ঈশ্বৰে অবিশ্বাসী ইস্ৰায়েলৰ বিৰুদ্ধে অভিযোগ আনিছে। সকলোৱে এই সমানতা চিনি পাব, বিশেষকৈ ধর্মীয় চলাওঁতা সকল।

কাহিনীটো আটাইতকৈ অস্বাভাৱিক ধৰণে প্ৰকাশিত হৈছে কিয়নো খেতিয়ক বিলাকে বাৰীৰ কোনো ফল গৰাকীক দিবলৈ বিচৰা নাছিল। ইয়াৰ পৰিবৰ্তে তেওঁলোকে তেওঁৰ দাস বিলাকক দুর্ব ৱহাৰ কৰি হত্যা কৰিছিল। অৱশেষত গৰাকীয়ে তেওঁৰ মৰমৰ পুত্ৰক পঠিয়ায়, যাক তেওঁ সন্মান কৰিব বুলি আশা কৰিছিল। কিন্তু তেনে নহ’ল। তেওঁলোকে আচৰিত ভাৱে যুক্তি দিয়ে যে যদি তেওঁলোকে তেওঁৰ পুত্ৰক বধ কৰে; তেন্তে দ্ৰাক্ষাবাৰীখনৰ অধিকাৰ তেওঁলোকৰ হ’ব। তেওঁলোকৰ অযুক্তিকৰ কথা আকৰ্ষণীয়, আৰু তেওঁলোকৰ ওপৰত কৰিবলগা বিচাৰটো ন্যায়সঙ্গত।

এই কাহিনীত যীচুৱে ধৰ্মগুৰু সকলক তেওঁলোকৰ পদক্ষেপবোৰ ক’লৈ গৈ আছে সেই বিষয়ে এক গুৰুত্বপূৰ্ণ সতৰ্কবাণী প্ৰদান কৰিছে। এই দৃশ্যত দেখা গৈছে যে তেওঁৰ দৃষ্টান্ত হৈছে এক প্ৰেমময় পূর্ব সতৰ্কবাণী। তেওঁলোকে পৰিবৰ্তন হ’বলৈ তেওঁলোকৰ নিৰ্দিষ্ট সোধবিচাৰ পৰিহাৰ কৰিবলৈ এতিয়াও অধিক পলম হোৱা নাই। কিছুমান অনুতাপ কৰিব, পৰিবৰ্তন হ’ব আৰু যীচুক গ্ৰহণ কৰিব। কিছুমানে নকৰিব।