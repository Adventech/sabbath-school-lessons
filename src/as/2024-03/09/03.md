---
title:  গছক শাও দিয়া আৰু মন্দিৰ পৰিস্কাৰ কৰা।
date:   26/08/2024
---

`মাৰ্কঃ ১০:১২-২৬ পদ পড়ক। ইয়াত দেখুওৱা ঘটনাবোৰৰ তাৎপৰ্য কি?`

ৰাতিপুৱা যিৰূচালেমৰ পৰা মাত্ৰ দুই মাইল (তিনি কিলোমিটাৰতকৈ অলপ বেছি) বৈথনিয়াৰ পৰা আহি যীচুৰ ভোক লাগিছিল। পাতে সৈতে এজোপা ডিমৰু গছ দেখি, তাত কিজানি আগতীয়া ফল পাব বুলি আশা কৰি তালৈ গৈছিল। এই কাৰ্যটো চুৰি কৰা বুলি গণ্য কৰা নহয় কিয়নো পুৰণি নিয়মৰ বিধান অনুসৰি, ভোক লা¿গেল চুবুৰীয়াৰ পথাৰ বা বাগিচাৰ পৰা খাদ্য খাব পাৰে। কিন্তু তেওঁ কোনো ফল নাপালে আৰু ক’লে, “এতিয়াৰ পৰা কোনেও আৰু কেতিয়াও তোৰ পৰা ফল নাখাওক।” (মাৰ্কঃ ১১:১৪; লেবীয়াঃ ১৯:৯, লেবীয়াঃ ২৩:২২; দ্বিতীয় বিৱৰণঃ ২৩:২৫)। যীচুৰ বাবে এইটো এটা অতি আচৰিত আৰু স্বাভাৱিক কাৰ্য আছিল, কিন্তু তাৰ ঠিক পিছতে যি ঘটিছিল সেয়া আৰু অধিক আকৰ্ষণীয় আছিল।

ইয়াৰ পিছত যি ঘটিছিল সেয়া সম্ভৱতঃ পৰজাতি সকলৰ দ্বাৰা ধৰ্মধামত ঘটিছিল, য’ত বলিদানৰ সামগ্ৰী কিনা-বেচা কৰিছিল (শেহতীয়াকৈ কায়ফাৰ দ্বাৰা আৰম্ভ কৰা হৈছিল)। যীচুৱে কিনা-বেচা কৰা সকলক ধৰ্মধামৰ পৰা বাহিৰ কৰিলে যাতে নিৰৱে সেৱা-উপাসনা কৰিব পাৰে। তেওঁৰ এই কাৰ্যই ধৰ্মধাম ব্যৱস্থাৰ দায়িত্বত থকা সকলক প্ৰত্যক্ষভাৱে অপমান কৰে।

যীচুৱে দুটা পুৰণি নিয়মৰ অংশক অপবিত্ৰ সৰবৰাহ বা বেচা-কিনাক তীব্ৰ তিৰস্কাৰ হিচাবে সংযোগ কৰিছে। তেওঁ জোৰ দি কয় যে, মোৰ ঘৰকে সকলো জাতিৰ নিমিত্তে প্ৰাৰ্থনাৰ ঘৰ বোলা হ’ব, ইয়াৰ ভিতৰত পৰজাতি সকলো আছে (যিচয়াঃ ৫৬:৭)। ইয়াৰ পিছত তেওঁ আৰু কয়, চলাওঁতা সকলে ঈশ্বৰৰ গৃহক ডকাইতৰ গুহা কৰিলে (যিৰিঃ ৭:১১)। ইয়াৰ পিছত, এই আ(ৰ্যকৰ দিনটোৰ শেষত যীচুৱে তেওঁৰ শিষ্য সকলৰ সৈতে নগৰৰ বাহিৰলৈ ওলাই গৈছিল। (মাৰ্কঃ ১১:১৯)।

পিছদিনা ৰাতিপুৱা নগৰলৈ উভতি গৈ (মাৰ্কঃ ১১:২০-২৬) শিষ্য সকলে ডিমৰু গছজোপা শিপাই সৈতে শুকাই যোৱা দেখি আচৰিত হ’ল। যি ঘটিছে তাৰ ব্যাখ্যাত যীচুৱে প্ৰাৰ্থনা আৰু ক্ষমাৰ বিষয়ে শিক্ষা দিছে। এই সকলোবোৰৰ অৰ্থ কি?

এই দুটা কাহিনী মাৰ্কৰ চতুৰ্থ চেণ্ডউইচ কাহিনী (৩য় পাঠত চাওক)। এনে কাহিনীবোৰত, একে চৰিত্ৰবোৰে বিপৰীত কাৰ্য কৰা বা বিপৰীত চৰিত্ৰবোৰে সমান্তৰাল কাৰ্য কৰাৰ সৈতে নাটকীয় বিড়ম্বনা সংঘটিত হয়। এই কাহিনীটোত ডিমৰু গছ আৰু ধৰ্মধাম একে ক্ৰিয়া কৰিছে। যীচুৱে গছজোপাক অভিশাপ দিছে কিন্তু ধৰ্মধামটো পৰিস্কাৰ কৰিছে, এটা বিপৰীত কাৰ্য। কিন্তু বিড়ম্বনাৰ বিষয়টো হ’ল যে এতিয়া ধৰ্মগুৰু সকলে যীচুক হত্যা কৰাৰ ষড়যন্ত্ৰ কৰে আৰু সেই কাৰ্যই যীচুৰ যোগেদি পূৰণ কৰা ধৰ্মধামৰ পৰিচৰ্যাৰ তাৎপৰ্যৰ সমাপ্তি ঘটাব।