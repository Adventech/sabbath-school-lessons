---
title:  অতিৰিক্ত অধ্যয়ন পাঠ
date:   30/08/2024
---

“নিজৰ শক্তিৰে সৃষ্টি কৰা গছজোপাক অভিশাপ দিয়া খ্ৰীষ্টৰ কাৰ্যটো সকলো মণ্ডলী আৰু সকলো খ্ৰীষ্টানৰ বাবে এটা সকিয়নী হৈ থিয় দি আছে। আনৰ সেৱা-শুশ্ৰূষা নকৰাকৈ কোনেও ঈশ্বৰৰ বিধান পালন কৰিব নোৱাৰে। কিন্তু এনে বহুতো লোক আছে যি খ্ৰীষ্টৰ কৃপাময়, নিঃস্বাৰ্থপৰ জীৱন অনুকৰণ নকৰে। কিছুমান এনে লোকো আছে যি নিজকে সর্বোত্তম খ্ৰীষ্টিয়ান বুলি ভাৱে অথচ ঈশ্বৰৰ পৰিচৰ্যা কৰিবলৈ কি লাগে তাকেই বুজি নাপায়। এনে লোকে নিজক সন্তুষ্ট কৰিবলৈহে আঁচনি আৰু অধ্যয়ন কৰে। নিজক প্ৰয়োজন হোৱাখিনিৰ বাবেহে ইহঁতে কাম কৰে। নিজৰ লাভৰ বাবে ব্যৱহাৰ কৰিব পৰা সময়খিনিৰ বাবেহে ইহঁতে কাম কৰে। নিজৰ লাভৰ বাবে ব্যৱহাৰ কৰিব পৰা সময়খিনিৰ মূল্যকহে সিহঁতে বুজি পায়। জীৱনৰ আটাইবোৰ কাৰুকাৰ্যত এইটোৱেই সিহঁতৰ স্বভাৱ। আনৰ বাবে নহয় সিহঁতে নিজেই নিজৰ সেৱা-শুশ্ৰূষা কৰে। ঈশ্বৰে, এনে এখন পৃথিৱীত জীৱন ধাৰণ কৰিবলৈ সিহঁতক সৃষ্টি কৰিছিল, য’ত সিহঁতে নিঃস্বাৰ্থপৰ সেৱা আগবড়াব পাৰে। যথাসম্ভৱ নিজৰ সহঃমানৱক সেৱা-শুশ্ৰূষা কৰিব পৰাকৈ তেওঁ সিহঁতক গঠন কৰিছিল। কিন্তু স্বয়ংটো ইমান ডাঙৰ যে ইহঁতে নিজৰ বাহিৰে কাকো নেদেখে। মানৱতাৰ লগত সিহঁতৰ সম্পৰ্ক নাই। যিবিলাকে ব্যক্তিয়ে এনেধৰণৰ জীৱন নির্বাহ কৰে তেওঁবিলাক সেই ডিমৰু গছৰ লেখিয়া যি সকলো ধৰণৰ ভাও ধৰিছিল অথচ আছিল ফলহীন। খ্ৰীষ্টিয়ান নাম লৈ ইহঁতে ঈশ্বৰৰ বিধানৰ প্ৰতি মান-সন্মান দেখুৱায় কিন্তু তাৰ এটাকো পালন নকৰে। ইহঁতে মুখেৰে বহুত কিবাকিবি কয় তাৰ এটাকো নকৰে। ডিমৰু গছ জোপাক অভিশাপ দিয়া কাৰ্যত খ্ৰীষ্টই এইটো দেখুৱাইছিল যে এনেকুৱা ধৰণৰ নিজকে প্ৰতাৰণা কৰা ভাও তেওঁৰ চকুৰ আগত কিমান ঘৃণনীয়। তেওঁ ঘোষণা কৰিছে যে যিবিলাকে ঈশ্বৰৰ পৰিচৰ্যা কৰিছো বুলি কৈ তেওঁৰ গৌৰৱৰ কাৰণে কোনো ফল নধৰে সিহঁতৰ অপৰাধ উদং হোৱা পাপৰ অপৰাধতকৈ অধিক বেছি।