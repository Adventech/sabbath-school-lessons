---
title:  যিৰূচালেমৰ বাদ-বিবাদসমূহ
date:   24/08/2024
---

### এই সপ্তাহৰ অধ্যয়ন পাঠঃ
মাৰ্কঃ ১১; ১ ৰাজাঃ ১:৩২-৪৮; জখৰীয়াঃ ৯:৯,১০; যিচয়াঃ ৫৬:৭; যিৰিঃ ৭:১১; মাৰ্কঃ ১২:১-৩৪ পদ।

> <p>মুখস্থ পদ</p>
> “আৰু যাতে স্বৰ্গত থকা তোমালোকৰ পিতৃয়ে তোমালোকৰো অপৰাধ ক্ষমা কৰিব, এই নিমিত্তে তোমালোকে প্ৰাৰ্থনা কৰিবলৈ থিয় হওঁতে, যদি কাৰোবাৰ বিৰুদ্ধে তোমালোকৰ কিবা থাকে, তেন্তে ক্ষমা কৰা (মাৰ্কঃ ১১:২৫)।

যীচু আৰু ধৰ্মগুৰু সকলৰ মাজত পাঁচটা বিতৰ্কৰ ধাৰাবাহিক মাৰ্কঃ ২ আৰু মাৰ্কঃ ৩ অধ্যায়ত লিপিবদ্ধ কৰা হৈছে (পাঠ ৩ চাওক)। এই সপ্তাহৰ অধ্যয়ন পাঠত, যেতিয়া যীচুৱে যিৰূচালেমত উপস্থিত হৈছিল, তেতিয়া তেওঁ ধৰ্মগুৰু সকলৰ সৈতে হোৱা ছয় নং বিতৰ্কৰ এটা ধাৰাবাহিক আছে। বিতৰ্কৰ দুটা ভাগ তেওঁৰ পৃথিৱীৰ পৰিচৰ্যাৰ অংশৰ দৰে প্ৰত্যেকেই খ্ৰীষ্টিয়ান জীৱনৰ গুৰুত্বপূৰ্ণ বিষয়বোৰৰ সৈতে জড়িত। যীচুৰ নিৰ্দেশনা সমূহ, আনকি এই বিাদ-বিবাদৰ পৰিস্থিতিতো, বিশ্বাসী সকলক মৌলিক বিষয় দুয়োটাতে, বিশ্বাস আৰু দৈনন্দিন অভিজ্ঞতাৰ ব্যৱহাৰিক বিষয় সমূহত পথ প্ৰদৰ্শন কৰাত সহায় কৰে।

ধৰ্মগুৰু সকলে যীচুৰ বিৰোধ কৰিবলৈ, বিভ্ৰান্ত কৰিবলৈ আৰু পৰাস্ত কৰিবলৈ আহিছিল, কিন্তু তেওঁলোক কেতিয়াও সফল হোৱা নাছিল। এই সপ্তাহৰ পাঠৰ এটা অংশত অন্তৰ্ভূক্ত থাকিব এইটোৱেই যে মানুহক ঈশ্বৰৰ বিৰোধিতা কৰা আৰু খ্ৰীষ্টিয়ান সকলে পক্ষপাতিত্ব ভংগ কৰিবলৈ আৰু আত্মাৰ আমন্ত্ৰণক প্ৰতিৰোধ কৰা লোক সকলৰ হৃদয়ৰ সৈতে কথা পাতিবলৈ কি কৰিব পাৰি সেই বিষয়ে বিবেচনা কৰা।

মাৰ্কঃ ১১ অধ্যায়ত, যীচুৰ পৰিচৰ্যা কাৰ্য নিস্তাৰ পবৰ্ৰ সময়ত যিৰূচালেমত হ’ব। মাৰ্কঃ ১১-১৬ অধ্যায়টো এক সপ্তাহতকৈ অলপ বেছি সময় লগা হৈছে ; কিয়নো বৰ্ণনাৰ সময় যথেষ্ট ধীৰ হৈ পৰিছে। প্ৰথম ১০ টা অধ্যায়ত চাৰে তিনি বছৰ কাল সামৰি লোৱা হৈছে। এই ধীৰ গতিয়ে এই শেষৰ দৃশ্যবোৰৰ গুৰুত্বৰ প্ৰতি নিৰ্দেশ কৰে।