---
title:  জয়-যাত্ৰা।
date:   25/08/2024
---

`মাৰ্কঃ ১০:১-১১ আৰু জখৰীয়াঃ ৯:৯,১০ পদ পড়ক। ইয়াত কি হৈছে?`

কাহিনীটোৰ আধা অংশত যীচুৱে দুজন শিষ্যক ওচৰৰ এখন গাঁৱলৈ পঠিয়াইছিল কাৰণ তেওঁ যিৰূচালেমলৈ যাত্ৰা কৰিবলৈ এটা গাধ পোৱালিৰ প্ৰয়োজন আছিল। এই বিৱৰণত ইমান সময় কিয় ব্যয় কৰা হৈছিল?

ইয়াৰ উত্তৰ দুটা। প্ৰথমতে, ই যীচুৰ ভাৱবাণীৰ শক্তিক প্ৰদৰ্শন কৰে আৰু তেওঁৰ অহাৰ মৰ্যাদা বৃদ্ধি কৰে আৰু ইয়াক ঈশ্বৰৰ ই২ছাৰে সৈতে সংযুক্ত কৰে। দ্বিতীয়তে, কাহিনীটোৰ এই দিশটো জখৰীয়াঃ ৯:৯,১০ পদৰ সৈতে সম্পৰ্কিত, য’ত ৰজাক গাধৰ ওপৰত উঠি যিৰূচালেমলৈ যোৱা বুলি কোৱা হৈছে। আদোনিয়াই সিংহাসন দখল কৰিবলৈ চেষ্টা কৰাৰ সময়ত চলোমনে যিৰূচালেমত গাধৰ ওপৰত উঠি প্ৰৱেশ কৰা আৰু দায়ুদে চলোমনক লগে লগে মুকুট পিন্ধাবলৈ আদেশ দিয়াৰ কথা মনত পেলাই দিয়ে (১ ৰাজাঃ ১:৩২-৪৮)।

“খ্ৰীষ্ট জন্মৰ পাঁচশ বছৰৰ পূর্বেই জখৰীয়া ভাৱবাদীয়ে ইস্ৰায়েলৰ আহিবলগীয়া ৰজাজনৰ বিষয়ে এইদৰে ভাৱবাণী কৰি থৈছিল। এই ভাৱবাণীটো ফলিওৱাৰ এতিয়া সময় হৈছিল। তেওঁ যিজনাই ইমান দিনে ৰাজকীয় সন্মান ল’বলৈ অস্বীকাৰ কৰি আহিছিল, এতিয়া দায়ুদৰ ৰাজপাটলৈ এজন প্ৰতিজ্ঞাৰ উত্তৰাধিকাৰী ৰূপে যিৰূচালেমলৈ আহিছে।”-সৰ্ব যুগৰ আকাংক্ষা, পৃষ্ঠা-৫৬৯।

যিৰূচালেম প্ৰায় ২৪০০ ফুট (প্ৰায় ৭৪০ মিটাৰ) উচ্চতাত এক পাহাৰীয়া অঞ্চলত অৱস্থিত। যীচুৰ দিনত ইয়াৰ জনসংখ্যা হয়তো ৪০,০০০-৫০,০০০ আছিল, কিন্তু নিস্তাৰ পবৰ্ৰ সময়ত ইয়াতকৈ অধিক জনসংখ্যা হৈছিল। নগৰখনে প্ৰায় ২৫০ একৰ ভূমি সামৰি লৈছিল। কিন্তু মন্দিৰৰ পর্বতটোৱে প্ৰায় ৩৭ একৰ ভূমি সামৰি লৈছিল। সুন্দৰ মন্দিৰৰ চৌহদে নগৰখনত আধিপত্য বিস্তাৰ কৰিছিল।

যীচুৱে জৈতুন পর্বতৰ পৰা নামি আহি পূৱ দিশৰ পৰা প্ৰৱেশ কৰিছিল আৰু সম্ভৱতঃ সোণালী দুৱাৰৰ মাজেদি মন্দিৰৰ পর্বতলৈ প্ৰৱেশ কৰিছিল (এখন গেট এতিয়া ইটাৰে বন্ধ কৰা আছে)। তেওঁৰ প্ৰৱেশৰ দ্বাৰা গোটেই নগৰখন আলোড়িত হৈছিল, সকলোৱে তেওঁৰ সাংকেতিক কাৰ্যৰ তাৎপৰ্য চিনাক্ত কৰিছিল। যীচুৰ সৈতে থকা লোকসকলে “জয়! জয়” বুলি ৰিঙিয়াইছিল, যিটো শব্দৰ মূল অৰ্থ হৈছে “ৰক্ষা কৰা এতিয়া” কিন্তু শেষত ইয়াৰ অৰ্থ হ’ল “ঈশ্বৰৰ প্ৰশংসা”।

`যীচুৱে মাৰ্কৰ বেছিভাগ সময়তে কথাবোৰ নক’বলৈ জোৰ দিছিল, সেই সময় পাৰ হৈ গৈছে। এতিয়া যীচুৱে এক প্ৰসিদ্ধ ৰাজকীয় সাংকেতিক কাৰ্য ব্যৱহাৰ কৰি যিৰূচালেমত মুকলিকৈ প্ৰৱেশ কৰে। তেওঁ ধৰ্মধামত প্ৰৱেশ কৰাৰ বাবে দিনটো পলম হৈ গৈছিল, আৰু তেওঁ চাৰিওফালে সকলোকে চাওঁতে সন্ধ্যা হলত, বাৰজন পাচনিয়ে সৈতে জিৰণি ল’বলৈ বৈথনিয়ালৈ ওলাই গৈছিল।`