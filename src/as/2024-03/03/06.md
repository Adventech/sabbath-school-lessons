---
title:  চেণ্ডউইচ কাহিনীঃ ২য় ভাগ।
date:   18/07/2024
---

`মাৰ্কঃ ৩:২০-২১ পদ পড়ক। কি অভিজ্ঞতাই যীচুৰ পৰিয়ালক তেওঁ বাতুল হোৱা বুলি তেওঁৰ বিষয়ে বিবেচনা কৰিবলৈ বাধ্য কৰালে?`

মানসিক অস্থিৰতাৰ অভিযোগ যথেষ্ট গুৰুত্বৰ। সাধাৰণতে এইটো এনে অভিজ্ঞতাৰ পৰাই উদ্ভৱ হয় য’ত এজন ব্যক্তি নিজৰ সুৰক্ষাৰ প্ৰতি ভাবুকি লাভ কৰে। যীচুৰ পৰিয়ালে তেওঁৰ বিষয়ে এনে অনুভৱ কৰিছিল কাৰণ তেওঁ ইমানেই ব্যস্ত আছিল যে তেওঁ খাবলৈ সময় উলিয়াব পৰা নাছিল। তেওঁলোকে তেওঁৰ দায়িত্ব ল’বলৈ ৰাওনা হয় আৰু তাতেই চেণ্ডউইচৰ বাহিৰৰ কাহিনীটো শেষ হয়, য’ত অধ্যাপক সকলে যীচুক চয়তানৰ সৈতে গোপন বুজাবুজিৰ অভিযোগ উত্থাপন কৰাৰ ভিতৰৰ কাহিনীটোৱে বাধা দিয়ে।

এই চেণ্ডেউইচ কাহিনীৰ প্ৰথম আৰু মাজৰ কাহিনীৰ মাজত এক অদ্ভুত সমান্তৰাল আছে। এনেকুৱা লাগে যে যীচুৰ পৰিয়ালৰ দৃষ্টিভংগী অধ্যাপক সকলৰ দৃষ্টিভংগীৰ সৈতে একে। পৰিয়ালেও তেওঁ বাতুল বা পাগল বুলি ভাবিছিল। অধ্যাপক সকলে কৈছিল যে তেওঁ চয়তানৰ সৈতে মিত্ৰতা কৰিছে।

`মাৰ্কঃ ৩:৩১-৩৫ পদ পড়ক। যীচুৰ পৰিয়ালে কি বিচাৰিছিল আৰু তেওঁ কেনে প্ৰতিক্ৰিয়া প্ৰকাশ কৰিছিল।`

এই দৃশ্যটো আচৰিত যেন লাগিব পাৰে। যদি আপোনাৰ মাতৃ বা পৰিয়ালৰ আন সদস্য সকলে আপোনাক চাবলৈ আহে, তেন্তে আপুনি তেওঁলোকক লগ কৰা উচিত নহয় নে? সমস্যাটো আছিল যে সেই সময়ত যীচুৰ পৰিয়ালটোৰ ঈশ্বৰৰ ইচ্চাৰ লগত মিল নাছিল। যীচুৱে সেই সত্যক চিনি পাইছিল আৰু এই অংশত তেওঁ পৰিয়ালক পুনৰ সংজ্ঞায়িত কৰিছে। যিসকলে ঈশ্বৰৰ ই২ছা পালন কৰে তেওঁলোক তেওঁৰ ভাই, ভনী আৰু আয়ো। তেওঁ ঈশ্বৰৰ পুত্ৰ আৰু যি সকলে ঈশ্বৰৰ ইচ্চাৰ সৈতে নিজকে সংযুক্ত কৰে, তেওঁলোক তেওঁৰ পৰিয়াল হৈ পৰে।

এই মাৰ্কৰ চেণ্ডউইচ কাহিনীৰ দুটা কাহিনী একেলগে আছে এক গভীৰ বিপৰীত ভাব। ভিতৰৰ কাহিনীত যীচুৱে কৈছে যে নিজৰ মাজত ভিন ভিন হ’লে এটা ঘৰ হ’ব নোৱাৰে। প্ৰথম দৃষ্টিত এনে লাগে যে বাহিৰৰ কাহিনীটোত যীচুৰ নিজৰ ঘৰখন তেওঁৰ পৰিয়ালটো-নিজৰ বিৰুদ্ধে ভিন ভিন! কিন্তু যীচুৱে পৰিয়ালৰ পুনৰ সংজ্ঞা দি এই ৰহস্য১ সমাধান কৰে। তেওঁৰ প্ৰকৃত পৰিয়াল হৈছে সেই সকল যিসকলে তেওঁৰ সৈতে ঈশ্বৰৰ ই২ছা পালন কৰে (লূকঃ ১২:৫৩, লূকঃ ১৪:২৬)।