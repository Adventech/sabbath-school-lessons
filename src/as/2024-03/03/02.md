---
title:  জঠৰ ৰোগীক সুস্থ কৰা।
date:   14/07/2024
---

`মাৰ্কঃ ২:১-১২ পদ পড়ক। জঠৰ ৰোগীজনে যীচুৰ ওচৰলৈ অনাৰ সময়ত কি বিচাৰিছিল আৰু তেওঁ কি লাভ কৰিছিল?`

মানুহজন জঠৰ ৰোগত আক্ৰান্ত হৈছিল ; সেয়েহে তেওঁৰ চাৰিজন বন্ধ³ৱে তেওঁক যীচুৰ ওচৰলৈ লৈ যাবলগীয়া হৈছিল। তেওঁলোকে ওপৰৰ চাল গুচাই বাট কৰি জঠৰ ৰোগী শোৱা শয্যাখনৰ সৈতে যীচুৰ ওচৰত নমাই দিয়াৰ পিছত মাৰ্কঃ ২:৫ পদত উল্লেখ কৰা হৈছে যে যীচুৱে তেওঁবিলাকৰ বিশ্বাস দেখা পাইছিল। বিশ্বাস কেনেকৈ দৃশ্যমান হ’ব পাৰে? প্ৰেমৰ দৰেই ইও কৰ্মৰ যোগেদি দৃশ্যমান হৈ পৰে, যিটো বন্ধ³ বিলাকৰ অবিৰত চেষ্টাই মুকলিকৈ দেখুৱাইছে।

মানুহজনৰ অতি প্ৰয়োজনীয় আছিল শাৰীৰিক। কিন্তু যেতিয়া তেওঁ যীচুৰ ওচৰলৈ আহে, তেতিয়া যীচুৱে উচ্ছাৰণ কৰা প্ৰথম শব্দবোৰে পাপৰ ক্ষমাক বুজায়। গোটেই দৃশ্যটোৰ সময়ছোৱাত মানুহজনে এটা শব্দও কোৱা নাছিল। বৰঞ্চ, যীচুৱে কোৱা কথাবোৰৰ প্ৰতি ধৰ্মগুৰু সকলেহে (তেওঁবিলাকৰ মনত) আপত্তি কৰিছিল। তেওঁবিলাকে তেওঁৰ বাক্যক নিন্দা কৰা, ঈশ্বৰক মিছা অপবাদ কৰা আৰু কেৱল ঈশ্বৰৰ অধিকাৰ লোৱা বুলি গণ্য কৰিছিল।

যীচুৱে “ক্ষুদ্ৰৰ পৰা ডাঙৰ….” নামৰ এক সাধাৰণ ৰাবিকক শৈলী ব্যৱহাৰ কৰি আপত্তিকাৰী সকলক তেওঁবিলাকৰ নিজৰ ঠাইতে সাক্ষাৎ কৰে। এজন ব্যক্তিৰ পাপ ক্ষমা কৰা বুলি কোৱাটো এটা কথা ; প্ৰকৃততে এজন জঠৰ ৰোগী মানুহজনক খোজ কাঢ়িবলৈ বাধ্য কৰাটো আন এটা কথা। যদি যীচুৱে মানুহজনক ঈশ্বৰৰ শক্তিৰ দ্বাৰা খোজ কড়াব পাৰে, তেন্তে তেওঁৰ পাপ ক্ষমা কৰাৰ দাবীয়ো ইতিবাচক বুলি ক’ব পাৰি।

`মীখাঃ ৬:৬-৮ পদ পড়ক। যীচু আৰু লোক বিলাকৰ মাজত কি ঘটিছিল সেই বিষয়ে এই পদবোৰে কেনেকৈ ব্যাখ্যা কৰিছে?`

এই ধৰ্মগুৰু সকলে প্ৰকৃততে ন্যায়, দয়া আৰু ঈশ্বৰৰ আগত নম্ৰভাৱে চলা এই গুৰুত্বপূৰ্ণ কথাটোৰ প্ৰতি দৃষ্টি হেৰুৱাই পেলাইছিল। ঈশ্বৰৰ বিষয়ে তেওঁবিলাকৰ জ্ঞান বা শিক্ষাক ৰক্ষা কৰিবলৈ ইমানেই আগ্ৰহী আছিল যে তেওঁবিলাকে তেওঁবিলাকৰ চকুৰ আগেত ঈশ্বৰৰ কাৰ্যৰ প্ৰতি অন্ধ হৈ পৰিছিল। কোনো কথাই ইংগিত দিয়া নাই যে লোক বিলাকে যীচুৰ বিষয়ে তেওঁ বিলাকৰ মন সলনি কৰিছিল, যদিও তেওঁ তেওঁবিলাকক তেওঁ ঈশ্বৰৰ পৰা অহা বুলি জানিবলৈ প্ৰয়োজনতকৈ অধিক প্ৰমাণ দিছিল, কেৱল তেওঁবিলাকক তেওঁলোকৰ মন পঢ়িব পাৰে বা জানিব পাৰে তাৰ বিষয়ে জানিবলৈ দিয়া নাছিল, কিন্তু তেওঁলোকৰ উপস্থিতিত জঠৰ ৰোগীজনক তেওঁবিলাকে অস্বীকাৰ কৰিব নোৱাৰা ধৰণে সুস্থ কৰিলে।