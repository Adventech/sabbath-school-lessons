---
title:  চেণ্ডউইচ কাহিনীঃ ১ম ভাগ। (এক প্ৰকাৰৰ খোৱা খাদ)
date:   17/07/2024
---

`মাৰ্কঃ ৩:২০-৩৫ পদ পড়ক। এই অংশটোত দুয়োটা কাহিনীৰ মাজত কি সম্পৰ্ক দেখা গৈছে?`

এই অংশটোৱেই মাৰ্কৰ প্ৰথম “ছেণ্ডউইচ কাহিনী” য’ত এটা কাহিনী আৰম্ভ কৰা হৈছে আৰু তাৰ মাজতে আন এটা কাহিনীয়ে বাধা দিয়ে, প্ৰথম কাহিনীটো তাৰ পিছতহে সম্পূৰ্ণ হয়।

এই প্ৰথম কাহিনীটোত যীচুৰ আত্মীয় সকলে তেওঁক দায়িত্ব ল’বলৈ ওলাই অহাৰ বিষয়ে কাৰণ তেওঁলোকে তেওঁ বাতুল হোৱা বুলি ভাবিছিল (মাৰ্কঃ ৩:২১)। ভিতৰৰ কাহিনীটো হৈছে যিৰূচালেমৰ পৰা অহা অধ্যাপক সকলে যীচুক চয়তানৰ লগত গোপন বুজাবুজি থকা বুলি অভিযোগ কৰা। (আজিৰ অধ্যয়নে মাৰ্কঃ ৩:২২-৩০ পদত পোৱা মাজৰ কাহিনীটোৰ ওপৰত গুৰুত্ব আৰোপ কৰিছে।)

মাৰ্কঃ ৩:২২ পদত অধ্যাপক সকলে এই অভিযোগ আনে যে যীচুৰ সুস্থ কৰা শক্তি চয়তানৰ পৰা আহিছে। যীচুৱে প্ৰথমে এটা সামগ্ৰিক প্ৰশ্নৰ উত্তৰ দিয়েঃ “চয়তানে চয়তানক কেনেকৈ খেদাব পাৰে?” চয়তানে নিজৰ বিৰুদ্ধে কাৰ্য কৰিব বুলি কোৱাৰ কোনো যুক্তি নাই। যীচুৱে এটা ৰাজ্য, এটা ঘৰ, আৰু চয়তান মাজত ভিন-ভিন হোৱাৰ বিষয়ে কয়, যিটোৱে দেখুৱাইছে যে সিবিলাকৰ সফলতাৰ বাবে এনে ভিন ভিন হোৱা কিমান অৰ্থহীন হ’ব। ইয়াৰ পিছতে প্ৰভুৱে এজনৰ ঘৰত লুট কৰিবলৈ হ’লে প্ৰথমে বলৱান জনক বান্ধি ৰখাৰ বিষয়ে কথা কয়। এই শেষৰ উদাহৰণটোত যীচু হৈছে চয়তানৰ ঘৰত প্ৰৱেশ কৰা চোৰজন, যিজনাই তেওঁৰ বন্দী সকলক মুক্ত কৰিবলৈ অন্ধকাৰৰ ৰাজকুমাৰক বান্ধি ৰাখিছে।

`মাৰ্কঃ ৩:২৮-৩০ পদ পড়ক। ক্ষমা কৰিব নোৱাৰা পাপ কি আৰু ইয়াৰ অৰ্থ কি?`

ক্ষমা কৰিব নোৱাৰা পাপ হৈছে পবিত্ৰ আত্মাৰ বিৰুদ্ধে পাপ, আত্মাৰ কাৰ্যক চয়তানৰ কাৰ্য বুলি কোৱা। মন কৰক যে মাৰ্কঃ ৩:৩০ পদত যীচুৱে মাৰ্কঃ ৩:২৮, ২৯ পদত তেওঁৰ বক্তব্য দিয়াৰ কাৰণটো হ’ল অধ্যাপক সকলে কৈছে যে, তেওঁৰ অশুচি আত্মা আছে কিন্তু বাস্তৱত তেওঁৰ পবিত্ৰ আত্মা আছে। যদি আপুনি পবিত্ৰ আত্মাৰ কাৰ্যক চয়তানৰ কাৰ্য বুলি কয়, তেন্তে আপুনি পবিত্ৰ আত্মাৰ কথা নুশুনিব কাৰণ সঠিক মন থকা কোনেও চয়তানৰ নিৰ্দেশনা পালন কৰিব নিবিচাৰে।