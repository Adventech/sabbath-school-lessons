---
title:  বাদ-বিবাদ
date:   13/07/2024
---

### এই সপ্তাহৰ অধ্যয়ন পাঠঃ
মাৰ্কঃ ২:১-৩:৬; মীখাঃ ৬:৬-৮; ১ চামূৱেলঃ ২১:১-৬; মাৰ্কঃ ৩:২০-৩৫; লূকঃ ১২:৫৩; লূকঃ ১৪:২৬ পদ।

> <p>মুখস্থ পদ</p>
> “তেওঁ তেওঁলোকক আৰু ক’লে, বিশ্ৰামবাৰ মানুহৰ নিমিত্তেই হ’ল ; কিন্তু মানুহ বিশ্ৰামবাৰৰ নিমিত্তে নহ’ল ; এই হেতুকে মানুহৰ পুত্ৰ বিশ্ৰামবাৰৰো অধিপতি।” (মাৰ্কঃ ২:২৭,২৮)।

মাৰ্কঃ ২:১-৩:৬ অধ্যায়ত পাঁচটা কাহিনী আছে য’ত যীচুৰ শিক্ষাক ধমীৰ্য চলাওঁতা সকলৰ শিক্ষাৰ বিপৰীতে বৰ্ণনা কৰা হৈছে। কাহিনীবোৰ এটা নিৰ্দিষ্টতাত আছে য’ত প্ৰতিটো কাহিনীয়ে এটা সাময়িক সমান্তৰালৰ যোগেদি আগৰ কাহিনীটোৰ সৈতে সংযোগ কৰে। অন্তিম কাহিনীটো আগৰ কাহিনী বিলাকৰ চাৰিওফালে ঘূৰে আৰু পুনৰ প্ৰথমটোৰ সৈতে সংযোগ হয়।

এই কাহিনীবোৰৰ প্ৰতিটোৱে যীচু কোন সেই বিষয়ে বৰ্ণনা কৰিছে, যিদৰে মাৰ্কঃ ২:১০, ১৭, ২০, ২৮ পদবোৰত দিয়া বিবৃতিৰ দ্বাৰা উদাহৰণ পোৱা যায়। দেওবাৰ, সোমবাৰ আৰু মঙ্গলবাৰৰ পাঠবোৰত এই বিৱৰণবোৰৰ অৰ্থ আৰু সেইবোৰত খ্ৰীষ্টৰ মন্তব্যবোৰৰ গভীৰ ভাৱে অধ্যয়ন কৰিম।

মাৰ্কঃ ৩:২০-৩৫ হৈছে বুধবাৰ আৰু বৃহস্পতিবাৰে অধ্যয়ন কৰাৰ বিষয়। ইয়াৰ উদাহৰণ স্বৰূপে, শুভবাৰ্ত্তাৰ লিখকে ব্যৱহাৰ কৰা এক কৌশলৰ উদাহৰণ যাক “চেণ্ডেউইচ কাহিনী” বুলি কোৱা হয়। এই বৰ্ণনামূলক আৰ্হিটো মাৰ্ক পুস্তকত কমেও ছয়বাৰ দেখা পোৱা যায়। প্ৰতিটো Îক্ষত্ৰতে যীচুৰ প্ৰকৃতি বা গুণ আৰু মচীহৰ চৰিত্ৰ বা শিষ্যত্বৰ গুণৰ কিছুমান গুৰুত্বপূৰ্ণ দিশ আছে।

এই সপ্তাহত আমি যীচুৰ বিষয়ে কিছুমান বিৱৰণ পঢ়িম আৰু তেওঁবিলাকৰ পৰা কি শিকিব পাৰো সেই বিষয়ে চাম।