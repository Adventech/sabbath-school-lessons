---
title:  লেবীক মতা আৰু লঘোণ দিয়াৰ প্ৰশ্ন কৰা।
date:   15/07/2024
---

`মাৰ্কঃ ২:১৩-২২ পদ পড়ক। আলফয়ৰ পুত্ৰ লেবী কোন আছিল আৰু তেওঁ যীচুৰ শিষ্য হোৱাত আপত্তি কিয় হৈছিল?`

যীচুৰ দিনত কৰতোলা সকল স্থানীয় বা ৰোমান চৰকাৰৰ অধীনত চৰকাৰী কৰ্মচাৰী আছিল। যিহূদীয়াৰ যিহূদী জনসাধাৰণৰ মাজত তেওঁলোক জনপ্ৰিয় নাছিল কাৰণ তেওঁলোকে প্ৰায়ে প্ৰয়োজনতকৈ অধিক ধন সংগ্ৰহ কৰিছিল আৰু নিজৰ দেশবাসীৰ ধনৰ পৰা ধনী হৈছিল। ধমীৰ্য বিধানৰ বিষয়ে যিহূদী সকলৰ কমেন্ট্রি, মিছনাহ ট্ৰেক্টেট টোহোৰথত কোৱা হৈছে, “কৰতোলা সকলে যদি কোনো ঘৰত প্ৰৱেশ কৰে (তাৰ ভিতৰত থকা সকলো বস্তু) অশুচি হৈ পৰে।”

“তেওঁ কিয় কৰতোলা আৰু পাপীবোৰৰ লগত ভোজন পান কৰে?” এইদৰে অধ্যাপক সকলে অসন্মতি সূচক ভাৱে সোধা-পোছা কৰাটো আচৰিত কথা নহয়।

যীচুৱে তেওঁলোকৰ প্ৰশ্নৰ উত্তৰ কেনেকৈ দিছিল? তেওঁ এইটো প্ৰত্যাখ্যান কৰা নাছিল। কিন্তু তেওঁ এইটো এনেৰূপে উত্তৰ দিছিল “নিৰোগী মানুহৰ বেজত সকাম নাই, কিন্তু ৰোগীৰহে সকাম আছে।” ইয়াৰ দ্বাৰা তেওঁ আত্মিক চিকিৎসকৰ কথা বুজাব বিচাৰে, যিজনে পাপ-ৰোগীয়া আত্মাক সুস্থ কৰিব পাৰে। আৰু য’ত ৰোগী আছে তাত ডাক্তৰ যোৱাটো উচিত নহয় নে?

মাৰ্ক ২:১৮-২২ পদত এটা নতুন বিষয়বস্তু লোৱা হৈছে। এইটো বিতৰ্কৰ সৈতে মোকাবিলা কৰা এই পাঁচটা কাহিনীৰ মাজত মুখ্য কাহিনী। য’ত আগৰ অংশটোত লেবীয়ে প্ৰদান কৰা ভোজৰ অন্তৰ্ভূক্ত আছিল, ইয়াৰ পিছৰ কাহিনীটোত লঘোণ দিয়াৰ বিষয়ে প্ৰশ্নটো অনেকৰ মনত উত্থাপন হৈছিল। ইয়াত এটা প্ৰশ্ন হয় যে, যীচুৰ শিষ্য বিলাকে কিয় লঘোণ নিদিয়ে যেতিয়া যোহন বাপ্তাইজক আৰু ফৰীচী সকলে দিয়ে। যীচুৱে এনে এক দৃষ্টান্ত বা উদাহৰণৰ যোগেদি উত্তৰ দিছিল য’ত তেওঁ নিজৰ উপস্থিতিক বিবাহৰ ভোজৰ সৈতে তুলনা কৰিছিল। যদি অতিথি সকলে সকলোৱে লঘোণ দিয়ে তেন্তে এইটো এটা অত্যন্ত অদ্ভূত বিবাহ হ’ব। কিন্তু যীচুৱে এনে এটা দিনৰ ভাৱবাণী কৰিছে যেতিয়া দৰাক লৈ যোৱা হ’ব, যিটো ক্ৰুছৰ এক ইংগিত আছিল। তেতিয়া লঘোণ দিবৰ বাবে যথেষ্ট সময় থাকিব।

যীচুৰ এই দুটা দৃষ্টান্তই তেওঁৰ শিক্ষা আৰু ধৰ্মগুৰু সকলৰ মাজৰ বিপৰীততা কঢ়িয়াই আনিছে যি দুটা হৈছে-পুৰণি বস্ত্ৰত মৰুৱা কাপোৰৰ টাপলি আৰু পুৰণি ছালৰ মোটত নতুন দ্ৰাক্ষাৰস। খ্ৰীষ্ট আৰু ধৰ্মগুৰু সকলৰ শিক্ষাৰ পাৰ্থক্যতা কৰাৰ কি যে এক আকৰ্ষণীয় উপায়। এইটোৱে দেখুৱায় যে শিক্ষক সকলকৰ পথবোৰ কিমান দুনীÇতিগ্ৰস্ত হৈ পৰিছিল। আনকি মানুহে সাৱধান নহ’লে ধৰ্মকো অন্ধকাৰলৈ পৰিৱৰ্তন কৰিব পাৰে।