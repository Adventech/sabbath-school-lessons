---
title:  বিশ্ৰামবাৰৰ অধিপতি।
date:   16/07/2024
---

মাৰ্কঃ ২:২৩, ২৪ পদত, ফৰীচী সকলে শিষ্য সকলক বিশ্ৰামবাৰৰ ভঙ্গ কৰাৰ অভিযোগ কৰে। যিহূদী পৰম্পৰা অনুসৰি, বিশ্ৰামবাৰৰ দিনত ৩৯ প্ৰকাৰৰ শ্ৰম নিষিদ্ধ কৰা হৈছিল, যিবোৰৰ ভিতৰত ফৰীচী সকলৰ মনত শিষ্য সকলে কৰা কাৰ্যসমূহ অন্তৰ্ভূক্ত আছিল।

`মাৰ্কঃ ২:২৩-২৮ পদ পড়ক। ফৰীচী সকলে অনা অভিযোগক যীচুৱে কেনেকৈ প্ৰতিহত কৰিছিল?`

যীচুৱে দায়ুদে পবিত্ৰ দৰ্শন-পিঠা খোৱাৰ কাহিনীৰ দ্বাৰাই উত্তৰ দিছিল। (১ চামূৱেলঃ ২১:১-৬)। বিশ্ৰামবাৰে দৰ্শন পিঠা গুচুৱা হৈছিল, সেয়েহে, দায়ুদৰ যাত্ৰা হয়তো বিশ্ৰামদিনত জৰুৰীকালীন ভাবে যাবলগীয়া হৈছিল। যীচুৱে তেওঁবিলাকক যুক্তি দিছিল যে যদি দায়ুদ আৰু তেওঁৰ লোক বিলাকে দৰ্শন-পিঠা খোৱাটো ন্যায়সঙ্গত হয়, তেন্তে যীচুৰ শিষ্য সকলে শস্য ছিঙা আৰু খোৱাটো যুক্তিসঙ্গত।

যীচুৱে আগলৈ দেখুৱাই যে বিশ্ৰামবাৰ মানৱ জাতিৰ হিতৰ বাবে সৃষ্টি কৰা হৈছিল, ইয়াৰ কোনো বিপৰীতৰ কাৰণে নহয়, আৰু তেওঁ দাবী কৰাৰ ভিত্তিমূল হৈছে তেওঁ বিশ্ৰামবাৰৰ অধিপতি।

`মাৰ্কঃ ৩:১-৬ পদ পড়ক। এই কাহিনীয়ে যীচুৱে কোৱা কথাটো কেনেকৈ বুজাইছে যে বিশ্ৰামবাৰ মানুহৰ বাবে নিৰ্মাণ কৰা হৈছে?`

আকৌ যীচুৱে বিশ্ৰামবাৰক লৈ ধৰ্মগুৰু সকলৰ লগত বিতৰ্কৰ সন্মুখীন হয়। (কিন্তু মন কৰক যে বিতৰ্ক কেতিয়াও বিশ্ৰামবাৰ দিনটোৰ ওপৰত হোৱা নাই)। ধৰ্মগুৰু সকলে যীচুক অভিযোগ কৰিব বিচাৰে যদিহে বিশ্ৰামবাৰে সুস্থ কৰে। যীচুৱে তেওঁলোকৰ লগত মুখামুখি হ’বলৈ লাজ কৰা নাছিল। তেওঁ ভাল কাম কৰা বা ক্ষতি কৰা, জীৱন ৰক্ষা কৰা বা হত্যা কৰা মাজত এক বৈপৰীত্য স্থাপন কৰিছিল। তেওঁৰ প্ৰশ্নৰ উত্তৰ স্পষ্ট ; ভাল কাম কৰা আৰু জীৱন ৰক্ষা কৰাটো বিশ্ৰামবাৰৰ কাম হিচাবে অধিক গ্ৰহণযোগ্য।

যীচুৱে তেওঁৰ বিৰোধী সকলক খঙেৰে চাই আৰু মানুহজনক সুস্থ কৰিবলৈ আগবাঢ়ি যায়, ইয়াৰ পিছতে তেওঁবিলাকে লগে লগে তেওঁৰ অৱসানৰ পৰিকল্পনা কৰিবলৈ আৰম্ভ কৰে। কাহিনীটোৰ বিড়ম্বনা হ’ল যে যিসকলে যীচুক বিশ্ৰামবাৰ ভংগ কৰা বুলি ধৰিবলৈ বিচাৰিছিল, তেওঁলোকে নিজেই সেইদিনা মৃত্যুৰ ষড়যন্ত্ৰ কৰি বিশ্ৰামবাৰ ভংগ কৰিছিল।