---
title:  অতিৰিক্ত অধ্যয়ন পাঠ
date:   19/07/2024
---

বিশ্ৰামবাৰে সুস্থ কৰিব পায় নে? বুলি যেতিয়া সোধা হৈছিল যীচুৱে উত্তৰ দিছিল, “তোমালোকৰ মাজত কোনো মানুহৰ যদি এটা মেৰ থাকে আৰু সেই মেৰ বিশ্ৰামবাৰে গাঁতত পৰিলে, তেওঁ তাক ধৰি নুতুলিব, এনে কোন আছে? তেন্তে মেৰতকৈ মানুহ কিমান বহুমূলীয়া? এই হেতুকে বিশ্ৰামবাৰে ভাল কৰ্ম কৰিব পায়” (মথিঃ ১২:১০-১২)।

“তাত উপস্থিত থকা জনসমাগমত গুপ্তচৰ বিলাকে খ্ৰীষ্টক উত্তৰ দিবলৈ সাহস কৰা নাছিল, কাৰণ তেনে কৰিলে সিহঁত কোনো আপদত পৰিব বুলি ভয় কৰিছিল। তেওঁ যে সত্য কথাটোকে কৈছে তাক সিহঁতে জানিছিল। সিহঁতৰ পৰম্পৰা সমূহক উলংঘন কৰাতকৈ সিহঁতে এজন ব্যক্তিক দুখ-দুৰ্দশাত মৰিবলৈকে এৰি দিছিল, কিন্তু আনফালে খালত পৰা এটা জন্তুক দুখ-দুৰ্দশাত মৰিবলৈকে এৰি দিছিল, কিন্তু আনফালে খালত পৰা এটা জন্তুক তাক নতুলিলে ইয়াৰ মালিকৰ লোকচান হোৱাৰ ভয়ত তাক সিহঁতে গাঁতৰ পৰা তুলিছিল। এইদৰে মানুহতকৈ এটা আমাত জন্তুৰ প্ৰতি অধিক আপডাল দেখুওৱা হৈছিল, অথচ মানুহক ঈশ্বৰৰ প্ৰতিমূৰ্ত্তিত সৃষ্টি কৰা হৈছিল। এয়াই আটাই মিছা ধৰ্মবোৰৰ কাৰ্যক বৰ্ণনা কৰিছে। এইবোৰ মানুহৰ ই২ছাতহে উৎপত্তি হৈছে যাতে নিজকে ঈশ্বৰতকৈ ওপৰত ৰাখিব পাৰে কিন্তু ইয়াৰ বিপৰীতে ইহঁতে মানুহক তললৈ নমাই পশুতকৈয়ো অধমহে কৰি তুলিছে। ঈশ্বৰৰ সার্বভৌমত্বৰ বিৰুদ্ধে যুদ্ধ কৰা প্ৰতিটো ধৰ্মই মানুহক সেই মহিমাৰ পৰা প্ৰৱঞ্চনাৰে বঞ্চিত কৰে যি মহিমা সৃষ্টিৰ সময়ত তাৰ নিজৰেই আছিল আৰু যি মহিমাক খ্ৰীষ্টত তাক পুনৰায় ওভতাই দিবলগীয়া আছে। প্ৰতিটো মিছা ধৰ্মই ইয়াৰ অনুগামী সকলক, মানৱৰ প্ৰয়োজনীয়তা সমূহৰ বিষয়ে, দুখ-দুৰ্দশা আৰু অধিকাৰ সমূহৰ প্ৰতি আগ্ৰহহীন আৰু উদাসীন হ’বলৈহে শিকায়। শুভবাৰ্ত্তাক, খ্ৰীষ্টৰ তেজেৰে কিনা বুলি মানৱজাতিৰ ওপৰত এটা উচ্চ মূল্য দিয়া হয় আৰু ই ইয়াৰ প্ৰতি অভাৱ অনুভৱ কৰা আৰু শোক-সন্তাপত থকা সকলৰ প্ৰতি এটা সহানুভূতিশীল মনোভাৱ ল’বলৈ শিকায়। প্ৰভু পৰমেশ্বৰে এই বুলি কৈছে “মই এটি মানুহক শুদ্ধ সোণতকৈ, এনে কি এটি মনুষ্যক ওফীৰৰ শুদ্ধ সোণতকৈয়ো দুৰ্লভ কৰিম।” (যিচয়াঃ ১৩:১২ পদ)।