---
title:  আপুনি কথাটো গোপনে ৰাখিব পাৰিব নে?
date:   11/07/2024
---

`মাৰ্কঃ ১:৪০-৪৫ পদ পড়ক। এইটোৱে আমাক যীচুৰ বিষয়ে কি শিক্ষা দিয়ে আৰু সমাজৰ অতি ওচৰৰ লোক সকলৰ সৈতে তেওঁ কেনেদৰে সম্পৰ্ক স্থাপন কৰিছিল?`

এই পাঠাংশত বৰ্ণনা কৰা অনুসৰি কুষ্ঠ ৰোগক, গোটেই পুৰণি নিয়মত, আজি যিটো হেনছেন ৰোগ (প্ৰকৃত কুষ্ঠ) বুলি জনা যায়, সেইটোক উল্লেখ কৰা হোৱা নাছিল। বাইবেলৰ পৰিভাষাটো “ভয়ংকৰ ছালৰ ৰোগ” বুলি অনুবাদ কৰাটো ভাল হ’ব আৰু ইয়াত অন্যান্য মহামাৰী ৰোগো অন্তৰ্ভূক্ত থাকিব পাৰে। হেনছেন ৰোগ হয়তো প্ৰাচীন মধ্য প্ৰাচত প্ৰায় খ্ৰীষ্টপূবৰ্ৰ তৃতীয় শতিকাত আৰম্ভ হৈছে। সেয়েহে, এই পাঠত উল্লেখ কৰা কুষ্ঠ ৰোগটো হেনছেন ৰোগ হ’ব পাৰে, যদিও আমি নিশ্চিত ভাৱে নাজানো যে মানুহজনে কি ৰোগত আক্ৰান্ত হৈছিল, মাম্বো এইটো জানো যে এয়া অতি বেয়া ৰোগ আছিল।

কুষ্ঠ ৰোগীয়ে যীচুত বিশ্বাস ৰাখিছিল যে তেওঁ তেওঁক শুচি কৰিব পাৰে। লেবীয়া পুস্তক ১৩ অধ্যায়ৰ মতে, এজন কুষ্ঠ ৰোগী ধমীৰ্য ৰীতি-নীতি অনুসৰি তেওঁ বিলাকক অশুচি বুলি কোৱা হৈছিল আৰু তেওঁবিলাকে আনৰ সংস্পৰ্শৰ পৰা আঁতৰি থাকিবলগীয়া হৈছিল। (লেবীয়াঃ ১৩:৪৫,৪৬)।

যীচুৱে অৱশ্যে সেই মানুহজনৰ প্ৰতি মৰম লাগিল আৰু তাক স্পৰ্শ কৰিলে। “তাতে তেওঁৰ মৰম লাগি, হাত মেলি তেওঁক চুই ক’লে, মই ই২ছা কৰিছো ; শুচি হোৱা” (মাৰ্কঃ ১:৪১)। এই কাৰ্যৰ যোগেদি যীচু সন্ধিয়ালৈকে অশুচি হৈ থাকিব লাগিছিল, আৰু তেওঁ পুনৰ ৰীতি-নীতি অনুসৰি শুচি হ’বলৈ গা-ধুব লাগিব (লেবীয়াঃ ১৩:১৫ অধ্যায়ৰ লগত তুলনা কৰক)। কিন্তু মাৰ্কে স্পষ্টকৈ কৈছে যে যীচুৱে ৰোগীজনক স্পৰ্শ কৰা কাৰ্যৰ যোগেদি তেওঁক তেওঁৰ কুষ্ঠ ৰোগৰ পৰা শুচি কৰিলে। এইদৰে, যীচুৱে মানুহজনক স্পৰ্শ কৰাৰ যোগেদি অশুচি হোৱা নাছিল।

যীচুৱে লেবীয়া ১৪ অধ্যায়ত উল্লেখিত মোচিয়ে এনেধৰণৰ ঘটনাৰ বাবে আদেশ দিয়া বলিদান দিবৰ বাবে এজন পুৰোহিতৰ ওচৰলৈ পঠিয়াইছিল। মাৰ্ক শুভবাৰ্ত্তাৰ গোটেই সময়ছোৱাত যীচুৱে মোচিয়ে শিকোৱা কথাবোৰৰ প্ৰতি ৰক্ষক আৰু সমৰ্থক হিচাবে থিয় দিছে। (মাৰ্কঃ ৭:১০; মাৰ্কঃ ১০:৩,৪; মাৰ্কঃ ১২:২৬, ২৯-৩১)। এই দৃষ্টিভঙ্গী ধমীৰ্য চলাওঁতা সকলৰ বিপৰীতে, যিসকলে মাৰ্কঃ ৭, ১০ আৰু ১২ অধ্যায়ত উল্লেখ কৰা মোচিৰ জৰিয়তে দিয়া শিক্ষা সমূহৰ মূল উদ্দেশ্যক ওফৰাই পেলাইছে বা বিকৃত কৰি আছে। এই বিৱৰণবোৰে মাৰ্কঃ ১:৪৩ পদত মানুহজনক কাকো একো নক’বলৈ যীচুৱে দিয়া আদেশৰ বিষয়ে বৰ্ণনা কৰিছে। যদি তেওঁ যীচুৰ যোগেদি সুস্থ হোৱাৰ বিষয়ে কয় তেন্তে যীচুৰ বিৰুদ্ধে পক্ষপাতিত্ব কৰি পুৰোহিতৰ সিদ্ধান্তক পক্ষপাতিত্ব কৰিব পাৰে।

`কিন্তু কুষ্ঠ ৰোগীজনে এই কথাটো বুজি পোৱা যেন নালাগে, কিয়নো তেওঁ যীচুৰ আদেশ অমান্য কৰি বহু দূৰ-দূৰণীলৈকে এই কথা বিয়পাই দিছিল, যাৰ ফলত যীচুৱে তেওঁৰ কাৰ্যৰ বাবে নগৰবোৰত মুকলিকৈ প্ৰৱেশ কৰাটো অসম্ভৱ হৈ পৰিছিল।`