---
title:  মোৰ পাছত আহাঁ।
date:   07/07/2024
---

`মাৰ্কঃ ১:১৬-২০ পদ পড়ক। যীচুৱে শিষ্য হ’বলৈ মাতি অনা লোকবোৰ কোন আছিল আৰু তেওঁবিলাকৰ প্ৰতিক্ৰিয়া কি আছিল?`

মাৰ্ক ১ অধ্যায়ত যীচুৰ বহু কথা লিপিবদ্ধ কৰা হোৱা নাই। অৱশ্যে মাৰ্কঃ ১:১৬ পদত দুজন মাছমৰীয়া, চিমোন, যিজনক পিছলৈ “পিতৰ” বুলি কোৱা হয় আৰু তেওঁৰ ভায়েক আন্দ্ৰিয়ৰ বিষয়ে কোৱা হৈছে। যি দুজন মানুহে গালীল সাগৰৰ তীৰত থিয় হৈ জাল বৈ আছিল।

ইয়াত কোনো নাও বা আন মাছ ধৰা সামগ্ৰীৰ কথা কোৱা হোৱা নাই, যিটোৱে হয়তো বুজাব পাৰে যে মানুহ দুজনৰ আৰ্থিক অৱস্থা ভাল নহয়। মাৰ্কঃ ১:১৯, ২০ পদত যাকোব আৰু যোহন নিজৰ পিতৃ আৰু দাস সকলৰ সৈতে নাওত জাল বাতি থকাৰ কথা উল্লেখ কৰা হৈছে ; ইয়াৰ পৰা অনুমান কৰিব পাৰি যে তেওঁলোকৰ আৰ্থিক অৱস্থা পিতৰ আৰু আন্দ্ৰিয়তকৈ ভাল আছিল। লূকে ইংগিত দিছে যে পিতৰৰ এখন নাও আছিল আৰু আচলতে যাকোব আৰু যোহন, পিতৰ আৰু আন্দ্ৰিয়ৰ লগৰীয়া আছিল (লূকঃ ৫:১-১১)। কিন্তু মাৰ্কৰ শুভবাৰ্ত্তাই হয়তো দুয়োটা ভাই বিলাকৰ মাজত এক বৈপৰীত্য উপস্থাপন কৰিছে, আৰু সেই পাৰ্থক্যৰ উদাহৰণ দিবলৈ যীচুৱে কম ধন-সম্পত্তি থকা আৰু বেছি থকা দুয়োকে শিষ্য হ’বলৈ আমন্ত্ৰণ কৰিছে।

এই লোক সকলক যীচুৱে কৰা আহ৩ান সহজ, প্ৰত্যক্ষ আৰু ভাৱবাণীমূলক আছিল। তেওঁ সিহঁতক তেওঁৰ পাছত আহিবলৈ কৈছে-অৰ্থাৎ তেওঁৰ শিষ্য হ’বলৈ কৈছে। তেওঁ কয় যে যদি তেওঁবিলাকে তেওঁৰ আমন্ত্ৰণক গ্ৰহণ কৰে তেন্তে তেওঁ তেওঁবিলাকক মানুহ ধৰা জালোৱাই কৰিব।

কিয় এই লোকবিলাকে লগে লগে সকলো এৰি যীচুৰ পাছে পাছে গৈছিল (মাৰ্কঃ ১:১৬-২০) ইয়াৰ বিষয়ে বিবেচনা কৰক।

যোহন শুভবাৰ্ত্তাই এই বিষয়ে অধিক স্পষ্টৰূপে প্ৰকাশ কৰিছে (যোহনঃ ১:২৯-৪২)। এনে লাগে যেন ভাই বিলাকে যোহন বাপ্তাইজকৰ অনুগামী আছিল আৰু তেওঁ ঘোষণা কৰা যীচু “জগতৰ পাপ নিওঁতা ঈশ্বৰৰ মেৰ পোৱালি”ৰ কথা শুনিছিল (লূকঃ ১:৩০)। তেওঁবিলাকে যদ্দৰ্ন নদীৰ ওচৰত যীচুক লগ পালে আৰু তেওঁৰ লগত সময় কটালে। ফলস্বৰূপে, তেওঁবিলাকে যীচুৰ পৰিচৰ্যাৰ কাৰ্যৰ বাবে কৰা আমন্ত্ৰণৰ পৰা পলায়ন নকৰিলে। এই কথাটো তেওঁলোকে ভালদৰে চিন্তা কৰিছিল।