---
title:  বিশ্ৰামবাৰে অধিক পৰিচৰ্যা কৰা।
date:   09/07/2024
---

`মাৰ্কঃ ১:২৯-৩৪ পদ পড়ক। যীচুৱে পিতৰৰ পৰিয়ালক কেনেকৈ সহায় কৰিছিল আৰু এই বিৱৰণীৰ পৰা আমি কি আত্মিক শিক্ষা ল’ব পাৰো?`

আ(ৰ্যজনক নামঘৰৰ সেৱা কাৰ্যৰ পিছত যীচুৱে তেওঁৰ সৰু শিষ্যদলৰ (পিতৰ, আন্দ্ৰিয়, যাকোব আৰু যোহন) সৈতে পিতৰৰ ঘৰলৈ যায় আৰু বিশ্ৰামদিনৰ বাকী সময়খিনি বন্ধ³ত্বপূৰ্ণ আহাৰ গ্ৰহণ কৰে আৰু একেলগে সময় কটায়।

কিন্তু চিন্তাজনক এটা কথাই দৃশ্যটোত ছাঁ পেলাইছেঃ পিতৰৰ শাহুৱেক জ্বৰত ভুগি আছিল, যাৰ অৰ্থ আছিল তেতিয়া আপুনি হয় ভাল হ’ব লাগিব নহয় মৃতুমুখত পৰিব লাগিব। তেওঁলোকে যীচুক বেমাৰত ভুগি থকাৰ বিষয়ে ক’লে আৰু তেতিয়া তেওঁ পিতৰৰ শাহুৱেকক হাতত ধৰি তুলিলে আৰু তেতিয়া তেওঁৰ জ্বৰে এৰিলে। তাই সুস্থ হোৱাৰ লগে লগে তেওঁলোকক সেৱা-শুশ্ৰূষা কৰিবলৈ আৰম্ভ কৰিলে। যিসকলে যীচুৰ যোগেদি ৰক্ষা পাইছে, সুস্থ হৈছে, তেওঁলোকে আনক সেৱা কৰাৰ সিদ্ধান্ত লোৱাটো কিমান যে এক শক্তিশালী উদাহৰণ।

গোটেই মাৰ্ক পুস্তকত প্ৰায়ে যীচুৱে ৰোগত ভুগি থকা ব্যক্তিজন স্পৰ্শ কৰাৰ যোগেদি সুস্থ হয়, যদি আন সময়ত কোনো স্পৰ্শৰ কথা উল্লেখ কৰা নাই (মাৰ্কঃ ১:৪১; মাৰ্কঃ ৫:৪১; মাৰ্কঃ ২:১-১২; মাৰ্কঃ ৩:১-৬; মাৰ্কঃ ৫:৭-১৩ পদ)।

সেই দিনা যীচুৰ পৰিচৰ্যাৰ কাম শেষ হোৱা নাছিল। বেলি মাৰ যোৱাৰ পিছত বহুতে পিতৰৰ ঘৰলৈ সুস্থ হ’বৰ বাবে আহিছিল, সেই দিনা নামঘৰত যি ঘটিছিল সেই বিষয়ে অনেকে শুনিছিল ইয়াৰ কোনো সন্দেহ নাই। শুভবাৰ্ত্তাৰ লিখকে তেওঁৰ পঢ়ুৱৈ সকলক কোৱা নাই যে বিশ্ৰামদিনটোৰ বাবে মানুহে পলম কৰিছিল, এইটোৱে ইংগিত দিয়ে যে তেওঁ তেওঁৰ পঢ়ুৱৈ সকলে বিশ্ৰাম দিনটোৰ বিষয়ে জনাটো আশা কৰিছিল। মাৰ্কৰ এই বৈশিষ্ট্যটো তেওঁৰ পঢ়ুৱৈ সকলৰ সৈতে বিশ্ৰামদিন পালন কৰাটোৰ সামঞ্জস্য আছে।

মাৰ্কে কৈছে যে সেইদিনা সন্ধা গোটেই নগৰখনৰ লোকবিলাকে ৰোগী বিলাকক লৈ দুৱাৰত গোট খাইছিল (মাৰ্কঃ ১:৩৩)। যীচুৱে সেই সকলো লোকক সহায় কৰিবলৈ কিছু সময় কটাইছিল।

“ঘন্টাৰ পিছত ঘKI×া ধৰি সিহঁতৰ কোনোবাই আহিছিল আৰু কোনোবাই সুস্থ হৈ উভতি গৈছিল ; কাৰণ সিহঁতৰ কোনোৱেই জনা নাছিল, অহা কালিও সুস্থকাৰী জনাক সিহঁতৰ মাজত পাব নে নেপাব। কফৰনাহুম নিবাসীয়ে এইটো দিনৰ ঘটনাৰ দৰে আগেত কেতিয়াও দেখা নাছিল। মুক্তি পোৱা মানুহ বিলাকৰ আনন্দৰ উল্লাস আৰু হৈ-চৈৰে আকাশখন ভৰি পৰিছিল। যি আনন্দক তেওঁ নিজেই জাগৃত কৰিছিল সেই আনন্দত ত্ৰাণকৰ্ত্তাজনা আনন্দিত হৈছিল। যেতিয়া তেওঁ, তেওঁৰ ওচৰলৈ অহা লোক সকলৰ দুখ দুৰ্দশাবোৰক দেখিছিল, তেওঁৰ হৃদয়খন সহানুভূতিৰে উথলি উঠিছিল আৰু তেওঁ, তেওঁৰ শক্তিৰে সিহঁতৰ স্বাস্থ্য আৰু সুখ-শান্তি ঘূৰাই আনিবলৈ আনন্দিত হৈছিল।

শেষৰ ব্যক্তিজনকো দুখ-দুৰ্দশাৰ পৰা মুক্ত নকৰালৈকে তেওঁ নিজ কাৰ্যৰ পৰা ক্ষান্ত হোৱা নাছিল। এই অগণন জনতা উভতি যোৱালৈকে ৰাতি বিৰাট নিস্তব্ধতাই বিৰাজ কৰিছিল। উত্তেজনাময় দীঘলীয়া দিনটোৰ অন্ত পৰিছিল আৰু যীচুৱে জিৰণি ল’বলৈ বিচাৰিছিল। কিন্তু যেতিয়া সমগ্ৰ নগৰখন ঘোৰ টোপনিত লাল-কাল দি পৰি আছিল, ত্ৰাণকৰ্ত্তা জনাই ৰাতি নৌ-পুৱাওঁতেই শুৱা পাটিৰ পৰা উঠি নিৰ্জন ঠাইলৈ গৈ তাত প্ৰাৰ্থনা কৰিছিল।”-মহা বিবাদ, ২৫৯ পৃষ্ঠা।