---
title:  এক অবিস্মৰণীয় উপাসনা সেৱা।
date:   08/07/2024
---

`মাৰ্কঃ ১:২১-২৮ পদ পড়ক। কফৰনাহূমৰ নামঘৰত কি অবিস্মৰণীয় ঘটনা ঘটিছিল আৰু এই বিৱৰণৰ পৰা আমি কি আত্মিক সত্যতা ল’ব পাৰো?`

বেছিভাগ খ্ৰীষ্টিয়ানৰে খ্ৰীষ্টৰ পথত চলাৰ কিছুমান পাহৰিব নোৱাৰা মুহূৰ্ত্ত আছে। যেনে-যীচুক অনুসৰণ কৰাৰ সিদ্ধান্ত ; তেওঁবিলাকৰ বাপ্তিষ্মাৰ দিন ; এক শক্তিশালী উপদেশ য’ত তেওঁলোকে ঈশ্বৰৰ উপস্থিতি গভীৰ ভাৱে অনুভৱ কৰিছিল। ইয়াৰে কিছুমান মুহূৰ্ত্ত কেৱল পাহৰিব নোৱাৰাই নহয় কিন্তু জীৱন সলনি কৰাও হ’ব পাৰে।

গতিকে এইটো হয়তো মাৰ্ক ১ অধ্যায়ত বৰ্ণনা কৰা বিশ্ৰামদিনত গোট খুৱা কফৰনাহূমৰ কিছুমান লোকৰ বাবে হ’ব পাৰে। “আৰু তেওঁৰ উপদেশত মানুহ বিলাকে বিষ্ময় মানিলে ; কিয়নো তেওঁ অধ্যাপক সকলৰ দৰে উপদেশ নিদি ক্ষমতাসম্পন্ন জনৰ দৰে তেওঁবিলাকক উপদেশ দিলে (মাৰ্কঃ ১:২২)। যীচুৱে উপদেশ দিয়াৰ সময়ত এজন অশুচি আত্মাই ধৰা ব্যক্তি আছিল, তেতিয়া যীচুৰ উপদেশৰ শক্তিৰ দ্বাৰা প্ৰভাৱিত হৈ আটাহ পাৰি কৈছিল, “হে নাচৰতীয়া যীচু, আপোনাৰ লগত আমাৰ কি কাম? আমাক নষ্ট কৰিবলৈ আহিলে নে? আপুনি কোন তাক মই জানো ; আপুনি ঈশ্বৰৰ পবিত্ৰজনা” (মাৰ্কঃ ১:২৪), আৰু যীচুৱে সেই অশুচি আত্মাক বাহিৰ কৰিলে।

অশুচি আত্মাৰ পৰা ওলোৱা এই শক্তিশালী শব্দবোৰৰ কথা ভাবি চাওঁক।

প্ৰথমতে অশুচি আত্মাটোৱে যীচুক “ঈশ্বৰৰ পবিত্ৰজনা” বুলি স্বীকৃতি দিয়ে। সি স্বীকাৰ কৰে যে চয়তানৰ অশুচি, অপবিত্ৰ সৈন্যৰ বিপৰীতে যীচু হৈছে ঈশ্বৰৰ পবিত্ৰ দূত। উপাসনাৰ পৰিবেশত এজন লোকে পবিত্ৰ বস্তু আৰু পবিত্ৰ ব্যক্তি সকলক আশা কৰে, অপবিত্ৰ আৰু অশুচি বস্তু নহয়। এই কাহিনীটোত ভাল শক্তি আৰু দুষ্ট শক্তিৰ মাজত তীব্ৰ পাৰ্থক্যতা আছে। আমি ইয়াত মহা বিবাদৰ বাস্তৱতাক চাব পাৰো। মানুহে হয়তো এতিয়াও নাজানে যে যীচু কোন, কিন্তু অশুচি আত্মাটোৱে নিশ্চিত ভাৱে জানিছিল আৰু ৰাজহুৱা ভাৱে স্বীকাৰ কৰিছিল।

ইয়াৰ পিছত মানুহজনৰ পৰা ওলাই যাবলৈ দিয়া আদেশটো বুজি পোৱা যায়, কিন্তু মনে মনে থাকিবলৈ আদেশ দিলে। ইয়াত মাৰ্ক পুস্তকৰ পৰা আৰম্ভ কৰি এক উল্লেখনীয় ৰূপ দেখা গৈছেঃ যীচুৱে তেওঁ কোন সেই সম্পৰ্কে নীৰৱতা অৱলম্বন কৰিবলৈ আহ৩ান জনাইছে। পণ্ডিত সকলে ইয়াক “মচীহৰ গোপনীয়তা” বুলি কয়।

যীচুৱে মৌনতা অৱলম্বন কৰিবলৈ আহ৩ান জনোৱাটো এটা ভাল যুক্তিযুক্ততা আছে কিয়নো তেওঁৰ দিনত মচীহৰ প্ৰত্যাশাৰ প্ৰভাৱ আছিল। এজনা মচীহ হোৱাটো বিপদজনক আছিল। তথাপিও, নীৰৱতাৰ মাজতো যীচু কোন সেই বিষয়ে স্পষ্টকৈ প্ৰকাশ পাইছে। সময়ৰ লগে লগে যীচুৰ পৰিচয় লুকুৱাব নোৱাৰাটো স্পষ্ট হৈ পৰে আৰু তেওঁ কোন সেই সত্যতা শুভবাৰ্ত্তাৰ কেন্দ্ৰবিন্দু হৈ পৰে।