---
title:  যীচুৰ পৰিচৰ্যাৰ দিনত
date:   06/07/2024
---

### এই সপ্তাহৰ অধ্যয়ন পাঠঃ
মাৰ্কঃ ১:১৬-৪৫; যোহনঃ ১:২৯-৪৫; মাৰ্কঃ ৫:৪১; লূকঃ ৬:১২; লেবÏয়াঃ ১৩ অধ্যায়।

> <p>মুখস্থ পদ</p>
> “তাতে যীচুৱে তেওঁলোকক ক’লে, মোৰ পাছত আহাঁ, মই তোমালোকক মানুহ ধৰা জালোৱাই কৰিম” (মাৰ্কঃ ১:১৭)।

প্ৰত্যেকটো শুভবাৰ্ত্তাই যীচুৰ কাৰ্যৰ আৰম্ভণিক এক নিৰ্দিষ্ট ধৰণে পৰিচয় দিয়ে।

মথিয়ে যীচুৱে শিষ্য কৰিবলৈ কোৱা আৰু পিছত পর্বতৰ ওপৰত উপদেশ দিয়াক উপস্থাপন কৰে।

লূকে নাচৰতৰ নামঘৰত বিশ্ৰামবাৰৰ বিষয়ে দিয়া উপদেশৰ কাহিনী কৈছিল। যোহনে কিছুমান শিষ্যক আমন্ত্ৰণ জনোৱা আৰু কনানত হোৱা বিয়া ঘৰৰ বিষয়ে বৰ্ণনা কৰে আৰু তাতে যীচুৱে তেওঁৰ প্ৰথমটো আচৰিত কাৰ্য কৰাৰ বিষয়ে উল্লেখ কৰে।

মাৰ্কৰ শুভবাৰ্ত্তাত চাৰিজন শিষ্যক আমন্ত্ৰণ কৰাৰ বিষয়ে বৰ্ণনা কৰা হৈছে আৰু কফৰনাহূমত বিশ্ৰামবাৰে উপদেশ দিয়া আৰু তাৰপিছত কি হ’ল তাৰ বিষয়ে বৰ্ণনা কৰা হৈছে।

মাৰ্ক পুস্তকৰ আৰম্ভণিতে “যীচুৰ সৈতে বিশ্ৰামবাৰ” এই বিষয়ৰ যোগেদি পাঠকক যীচু কোন সেই বিষয়ে এক ধাৰণা প্ৰদান কৰে। এই সপ্তাহৰ পাঠৰ বাবে গোটেই খণ্ডটোত তেওঁৰ বিষয়ে অতি কম কথাহে লিপিবদ্ধ কৰা হৈছেঃ শিষ্য কৰাৰ বাবে এটা চমূ আহ৩ান, ভূতক ওলাই যাবলৈ দিয়া আদেশ, আন আন ঠাইবোৰ ভ্ৰমণ কৰাৰ পৰিকল্পনা আৰু এজন কুষ্ঠ ৰোগীয়ে নিজকে শুচি হ’বৰ বাবে পুৰোহিতৰ আগত দেখুৱাবলৈ দিয়া নিৰ্দেশ আদি। বিশেষকৈ মানুহক সুস্থ কৰা কাৰ্যৰ ওপৰত গুৰুত্ব দিয়া হৈছে।