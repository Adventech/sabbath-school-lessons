---
title:  যীচুৰ পৰিচৰ্যা কাৰ্যৰ ৰহস্য।
date:   10/07/2024
---

`মাৰ্কঃ ১:৩৫-৩৯ পদ পড়ক। যীচুৱে ইয়াত যি কৰিছিল তাৰ পৰা কি গুৰুত্বপূৰ্ণ শিক্ষা ল’ব পাৰি?`

যীচুৱে ৰাতি নৌ পুৱাওঁতেই উঠি এটা নিস্তব্ধ আৰু নিৰ্জন ঠাইলৈ গৈ তাত প্ৰাৰ্থনা কৰিছিল। মাৰ্কঃ ১:৩৫ পদত প্ৰাৰ্থনাক যীচুৰ কাৰ্যৰ কেন্দ্ৰবিন্দু হিচাবে গুৰুত্ব দিয়া হৈছে। তেওঁ প্ৰাৰ্থনা কৰিছিল, আৰু প্ৰাৰ্থনা কৰিয়েই আছিল। এই পাঠত যীচুৱে বাহিৰলৈ ওলাই যোৱাৰ সময়ত কিমান সোনকালে গৈছিল তাৰ ওপৰত গুৰুত্ব আৰোপ কৰা হৈছে, যাৰ অৰ্থ হৈছে তেওঁৰ প্ৰাৰ্থনাৰ সময়টো বহুত বেছি আছিল।

গোটেই শুভবাৰ্ত্তাত আমি যীচুক এজন প্ৰাৰ্থনাৰ ব্যক্তি হিচাবে দেখা পাওঁ (মথিঃ ১৪:২৩; মাৰ্কঃ ৬:৪৬; যোহনঃ ১৭)। যীচুৰ কাৰ্যৰ শক্তিত এইটো এটা গুৰুত্বপূৰ্ণ ৰহস্য যেন লাগে।

`লূকঃ ৬:১২ পদ পড়ক। ইয়াৰ দ্বাৰা যীচুৰ প্ৰাৰ্থনা জীৱনৰ বিষয়ে কি শিক্ষা দিয়া হৈছে?`

বহুতো খ্ৰীষ্টিয়ানে প্ৰাৰ্থনাৰ সময় নির্দ্ধাৰণ কৰিছে। এই অভ্যাস ভাল আৰু ঠিকেই, কিন্তু প্ৰায় এইটো মুখস্থ কৰি কৰা কামৰ দৰে এটা ৰুটিন হৈ পৰিব পাৰে। নিৰ্দিষ্ট অভ্যাসৰ পৰা ওলাই অহাৰ এটা উপায় হ’ল মাজে মাজে প্ৰাৰ্থনাৰ সময় সলনি কৰা বা কেতিয়াবা সাধাৰণ সময়তকৈ বেছি সময় প্ৰাৰ্থনা কৰা। কথাটো হ’ল কেতিয়াও সলনি কৰিব নোৱাৰা কোনো ধৰণৰ ৰুটিন বা অভ্যাসত নিজকে আৱদ্ধ কৰি ৰাখিব নালাগে।

পিতৰ আৰু তেওঁৰ সঙ্গী সকলে যীচুৰ লগত তেওঁৰ প্ৰাৰ্থনা কৰা ঠাইলৈ যোৱা নাছিল। হয়তো তেওঁলোকে ঠাইটোৰ বিষয়ে জানিছিল কাৰণ তেওঁলোকে য’ত হ’লেও তেওঁক বিচাৰি পাইছিল। তেওঁলোকৰ মনত যীচুৱে বিচাৰি থকা কাৰ্যটোৰ যোগেদি পৰামৰ্শ দিছিল যে তেওঁলোকে আগৰ দিনটোৰ আকৰ্ষণীয় অভিজ্ঞতাক অধিক সুস্থতা আৰু শিক্ষাৰ সৈতে অনুসৰণ কৰিব। আ(ৰ্যজনক ভাৱে, যীচুৱে আন এখন ঠাই পৰিচৰ্যা কাৰ্যৰ বাবে এক বৃহৎ স্থানৰ বিষয়ে উল্লেখ কৰে। “তাতে তেওঁ তেওঁলোকক ক’লে, আমি ওচৰৰ আন আন গাৱঁলৈ যাওঁহক ; তাতো মই ঘোষণা কৰিম ; কিয়নো সেই নিমিত্তেই মই ওলাই আহিছোঁ। (মাৰ্কঃ ১:৩৮)।