---
title:  অতিৰিক্ত অধ্যয়ন পাঠ
date:   12/07/2024
---

মাৰ্ক ১ অধ্যায়ে যীচুৰ কেনে ছবি উপস্থাপন কৰিছে? যীচুৰ ওচৰলৈ শিষ্য বিলাকক মতাৰ অধিকাৰ আছে আৰু তেওঁবিলাকে আহিছিল। চয়তানৰ অধীনত থকা অশুচি আত্মাৰ বিপৰীতে তেওঁ পবিত্ৰ। ভাল আৰু বেয়াৰ মাজত এক ডাঙৰ যুদ্ধ চলি আছে আৰু যীচুৰ অশুচি আত্মা বিলাকতকৈ অধিক শক্তি আছে। যীচুৱে ৰুগীয়া লোক সকলৰ প্ৰতি সহানুভূতিশীল আৰু তেওঁবিলাকৰ সহায় কৰে আৰু তেওঁবিলাকক স্পৰ্শ কৰে যেতিয়া আন কোনেও নকৰে।

“যি ৰাজ্যখনক তেওঁ স্থাপন কৰিবলৈ আহিছিল তাৰ বিষয়ে আৰু তেওঁৰ কাৰ্যটো যে চয়তানৰ বন্দীত্বৰ পৰা মানুহক মুক্ত কৰাটো, সেই বিষয়ে যীচুৱে নামঘৰত কৈছিল। এই ভয়ংকৰ চিৎকাৰৰ দ্বাৰাই তেওঁক বিঘ্নিত কৰা হৈছিল। মানুহৰ মাজৰ পৰা এজন পগলা মানুহে ওলাই তেওঁৰ ফালে আগবাঢ়ি আহিছিল আৰু চিঞৰি চিঞৰি এইদৰে কৈছিল “আমাক অকলে থাকিবলৈ দিয়ক ; নাচৰতৰ যীচু বোলাজনৰ সৈতে আমাৰ কি কাম? আপুনি আমাক নষ্ট কৰিবলৈ আহিলেনে? মই জানো, ঈশ্বৰৰ পবিত্ৰজনা আপুনিয়েই হয়।”

“এতিয়া সকলোৱে বিভ্ৰান্ত আৰু শংকিত হৈছিল। মানুহৰ মনোযোগ খ্ৰীষ্টৰ পৰা আঁতৰি গৈছিল আৰু তেওঁৰ কথাবোৰক কাণপতা হোৱা নাছিল। নামঘৰৰ চিকাৰ সমূহক অন্যফালে আঁতৰাই নিয়াটো চয়তানৰ অভিসন্ধি আছিল। কিন্তু যীচুৱে ভুতক এই বুলি ধমকিয়াইছিল, “মনে মনে থাক ; ইয়াৰ পৰা বাহিৰ ওলা। তেতিয়া সেই অশুচি আত্মাই তেওঁক মুচৰি, বৰ মাতেৰে চিঞৰ মাৰি, তেওঁৰ পৰা বাহিৰ ওলাল।” আৰু তেওঁক হানি নকৰিলে।

“তেওঁ, যিজনাই অৰণ্যৰ পৰীক্ষাত চয়তানক পৰাজিত কৰিছিল, সেইজনাই তেওঁৰ শত্ৰুজনৰ সন্মুখত আকৌ এবাৰ মুখামুখি হৈছিল। অশুচি আত্মাটোৱে তাৰ চিকাৰটোত নিজৰ কৱলত ধৰি ৰাখিবলৈ নিজৰ সর্বস্ব শক্তি প্ৰয়োগ কৰিছিল। ইয়াত নিজ স্থান হেৰুৱাৰ অৰ্থ হ’ব, যীচুক আৰু এটা বিজয় দান কৰা। : কিন্তু ত্ৰাণকৰ্ত্তা জনাই ক্ষমতাৰে কথা কৈছিল আৰু বন্দীজনক মুক্ত কৰিছিল।”-সর্ব যুগৰ আকাংক্ষা, ২৫৫, ২৫৬ পৃষ্ঠা।