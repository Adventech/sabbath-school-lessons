---
title:  দৃষ্টান্ত
date:   20/07/2024
---

### এই সপ্তাহৰ অধ্যয়ন পাঠঃ
মাৰ্কঃ ৪:১-৩৪; যাকোবঃ ১:২১; যিচয়াঃ ৬:১-১৩; গীতঃ ১০৪:১২; দানিঃ ৪:১০-১২ পদ।

> <p>মুখস্থ পদ</p>
> “তেওঁ তেওঁলোকক আৰু ক’লে যি জোখেৰে তোমালোকে জোখা, সেই জোখেৰে তোমালোকলৈ জোখা হ’ব ; আৰু তোমালোকক অধিক দিয়া হ’ব। কিয়নো যাৰ আছে, তেওঁকেই দিয়া হ’ব ; কিন্তু যাৰ নাই, তেওঁৰ যি আছে, তাকো তেওঁৰ পৰা নিয়া হ’ব” (মাৰ্কঃ ৪:২৪,২৫ পদ)।

এই সপ্তাহৰ অধ্যয়ন মাৰ্ক ৪ অধ্যায়ৰ দৃষ্টান্তৰ ওপৰত কৰা হ’ব। মাৰ্কৰ শুভবাৰ্ত্তাত যিকোনো সংক্ষিপ্ত শুভবাৰ্ত্তাৰ আটাইতকৈ কম দৃষ্টান্ত আছে (মথি, মাৰ্ক, আৰু লূক)।

বহু বছৰ ধৰি পণ্ডিত সকলে যীচুৰ দৃষ্টান্তসমূহৰ অৰ্থ আৰু ব্যাখ্যাৰ বিষয়ে তৰ্ক-বিতৰ্ক কৰি আহিছেঃ সেইবোৰৰ অৰ্থ কি তাক কেনেদৰে ব্যাখ্যা কৰিব লাগে, যীচুৱে সেইবোৰ কিয় ব্যৱহাৰ কৰিছিল, সেইবোৰে কেনে ধৰণৰ শিক্ষা প্ৰকাশ কৰিব বিচাৰিছিল, আৰু সেইবোৰ কিমান আক্ষৰিক ভাৱে গ্ৰহণ কৰিব লাগিছিল, বা সেইবোৰ সম্পূৰ্ণ ৰূপে ৰূপক আছিল নে নাই ইত্যাদি।

নিশ্চিত ভাৱে আমি এই সপ্তাহৰ পাঠত এই সকলোবোৰ সমস্যা সমাধান কৰিবলৈ যোৱা নাই। ইয়াৰ পৰিবৰ্তে আমি সেইবোৰৰ প্ৰতি লক্ষ্য ৰাখিম আৰু ঈশ্বৰৰ অনুগ্ৰহৰ দ্বাৰা যীচুৱে এই দৃষ্টান্তবোৰৰ জৰিয়তে কোৱা কথাবোৰ বুজি বেয়াৰ পৰা আঁতৰি আহিম।

মাৰ্ক ৪ অধ্যায়ত মাত্ৰ পাঁচটা দৃষ্টান্ত আছে-এজন খেতিয়কে বীজ সিঁচা, চাকি, জোখ, শস্য গজি বড়া, আৰু সৰিয়হ গুটিৰ দৃষ্টান্ত। অধ্যায়টোৰ অধিকাংশই খেতিয়কৰ দৃষ্টান্তৰ সৈতে প্ৰায় সংগতি আছে। দৃষ্টান্তটো প্ৰথমে কোৱা হয়, তাৰ পিছত দৃষ্টান্তৰ কাৰণ, আৰু তাৰ পিছত দৃষ্টান্তটোৰ ব্যাখ্যা। এই তিনিটা পদক্ষেপৰ আৰ্হিটোৰ ব্যাখ্যা। এই তিনিটা পদক্ষেপৰ আৰ্হিটো দেওবাৰৰ, সোমবাৰৰ আৰু মঙ্গলবাৰৰ অধ্যয়নৰ কেন্দ্ৰবিন্দু হ’ব। আৰু আন দৃষ্টান্তবোৰ বুধবাৰ আৰু বৃহস্পতিবাৰৰ অধ্যয়নৰ বিষয় হ’ব।