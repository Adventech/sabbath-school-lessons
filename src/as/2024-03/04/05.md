---
title:  চাকি আৰু জোখ-মাখ।
date:   24/07/2024
---

`মাৰ্কঃ ৪:২১-২৩ পদ পড়ক। চাকিৰ দৃষ্টিান্তত যীচুৱে কি বিশেষ গুৰুত্ব দিছে?`

যীচুৰ দিনত পৃথিৱীৰ সেই ঠাইবোৰত ঘৰবোৰৰ আকাৰ আৰু নিৰ্মাণৰ ভিন্নতা আছিল, এই সকলোবোৰ স্থান আৰু ধন-সম্পত্তিৰ ওপৰত নিৰ্ভৰ কৰিছিল। ঘৰবোৰ গ্ৰীক আৰ্হি অনুসৰি চোতালৰ চাৰিওফালে নিৰ্মাণ কৰা হৈছিল যদিও বিভিন্ন স্তৰৰ কৌশলগত আছিল। বা যীচুৱে হয়তো খেতিয়কৰ সৰু সৰু ঘৰৰ কথা কৈছে। ডাঙৰ ঘৰ বা সৰু ঘৰেই হওক, বিষয়টো হ’লঃ এদিন যীচুৰ বিষয়ে সত্যতা প্ৰকাশ হ’ব।

মাৰ্কঃ ৪:২১ পদত যীচুৱে দুটা প্ৰশ্ন কৰিছে। প্ৰথমটো নেতিবাচক উত্তৰ প্ৰদান কৰিছে-“দোনৰ বা খাটৰ তলত থ’বলৈ চাকি আনে নে?” দ্বিতীয় প্ৰশ্নটোৱে ইতিবাচক উত্তৰ প্ৰদান কৰে-এইটো “গছাৰ ওপৰত থ’বলৈ”। যীচুৱে নিজৰ কথা ক’বলৈ এটা অযৌক্তিক, প্ৰায় হাস্যকৰ দৃশ্য উপস্থাপন কৰিছে। চাকি পোহৰ দিয়াৰ বাবেই, যদি নিদিয়ে তেন্তে ইয়াৰ উদ্দেশ্য হেৰুৱাই পেলাব। মাৰ্কঃ ৪:২২ পদত গুপুত হৈ থকা বস্তুটোক প্ৰকাশিত কৰা ধাৰণাটোৰ উল্লেখ কৰি দৃষ্টান্তটোৰ ব্যাখ্যা কৰা হৈছে। কোনো ব্যক্তিৰ ই-মেইল বা কম্পিউটাৰ হেক কৰা হৈছে, তেওঁ গোপনীয়তাক প্ৰকাশিত বা ৰাজহুৱা হোৱাৰ সম্ভাৱনাক বুজি পায়। কিন্তু যীচুৱে যিটো কথা কৈছে সেয়া হৈছে শুভবাৰ্ত্তা।

`মাৰ্কঃ ৪:২৪,২৫ পদ পড়ক। যীচুৱে জোখ-মাখৰ দৃষ্টান্তৰে কি শিক্ষা দিছে?`

পৃথিৱীৰ বহু স্থানত মুকলি বজাৰত সতেজ উৎপাদিত সামগ্ৰী বিক্ৰী কৰা হয়। বিক্ৰেতা সকলৰ সাধাৰণতে তেওঁলোকে বিক্ৰী কৰা সামগ্ৰীটো জুখিবলৈ এটা যন্ত্ৰ অথবা সজুঁলি থাকে। এনে বিক্ৰেতা সকলে বিক্ৰী সামগ্ৰীত অলপ বেছিকৈ যোগ কৰাটো এটা সাধাৰণ অভ্যাস যাতে ক্ৰেতাই অনুভৱ কৰিব পাৰে যিটো তেওঁৰ লগত ন্যায় ব্যৱহাৰ কৰা হৈছে। যীচুৱে সত্য প্ৰকাশিত হোৱাৰ বিষয়ে এটা কথা ক’বলৈ ভাল বিক্ৰেতা সকলে ক্ৰেতা সকলৰ লগত কেনে ব্যৱহাৰ কৰে সেই বিষয়ে তুলি ধৰিছে। যদি কোনোবা এজনে যীচুক পাব বিচাৰে আৰু পোহৰৰ অনুসৰণ কৰে তেন্তে তেওঁ আৰু অধিক পাব। কিন্তু যদি তেওঁ বা তাই পোহৰক অগ্ৰাহ্য কৰে, তেন্তে তেওঁৰ আগেত যি আছিল, সেইদিনাও তেওঁৰ পৰা নিয়া হ’ব।