---
title:  যীচুৰ ব্যাখ্যা।
date:   22/07/2024
---

যীচুৱে দৃষ্টান্তটো কোৱাৰ পিছত লগে লগে কোনো ব্যাখ্যা কৰা নাছিল। পাঠটোৰ মতে, যীচুৱে এই কথা “গোটেই লোক সমূহৰ” আগত কৈছিল (মাৰ্কঃ ৪:১)। পিছতহে, এটা সৰু দলৰ আগত (মাৰ্কঃ ৪:১০), তেওঁ দৃষ্টান্তটোৰ অৰ্থ কি সেই বিষয়ে ব্যাখ্যা কৰিছিল।

`মাৰ্কঃ ৪:১৩-২০ পদ পড়ক। যীচুৱে কঠীয়া সিঁচা খেতিয়কৰ দৃষ্টান্তৰ ব্যাখ্যা কেনেকৈ কৰিছিল?`

যীচুৱে কাহিনীটোৰ বাহিৰৰ বস্তুবোৰ চিনাক্ত কৰি দৃষ্টান্তটোৰ ব্যাখ্যা কৰিছে যিবোৰৰ বাবে কাহিনীটোৰ কেইবাটাও বিৱৰণ দেখা গৈছে। ব্যাখ্যাই ইংগিত দিয়ে যে কাহিনীটো বাস্তৱ জগতৰ উল্লেখ থকা এটা শিথিল ৰূপক, প্ৰতিটো সবিশেষ বিশ্লেষণ হ’বই লাগিব বুলি ক’ব নোৱাৰি।

যীচুৱে কঠীয়াক “বাক্য” বুলি চিনাক্ত কৰিছে। ইয়াৰ দ্বাৰা ঈশ্বৰৰ বাক্যক বুজায়, বিশেষকৈ যীচুৱে কোৱা বাক্য। যাকোবঃ১:১ পদত কৈছে, “এতেকে তোমালোকে সকলো অশুচিতা আৰু হিংসাৰ অধিকতা দূৰ কৰি, যি ৰোৱা বাক্য তোমালোকৰ আত্মাৰ পৰিত্ৰাণ কৰিবৰ সমৰ্থ, তাক নম্ৰভাৱে গ্ৰহণ কৰা।”

বিভিন্ন ধৰণৰ মাটি হৈছে বিভিন্ন ধৰণৰ শুনোতা লোকসকলক। যীচুৰ ব্যাখ্যাত কোৱা হৈছে সকলোৱে বাক্য শুনিছে ; অৰ্থাৎ সকলো ধৰণৰ মাটিতে কঠীয়া সিঁচা হৈছে। কিন্তু গ্ৰহণ কৰাটো বেলেগ বেলেগ। বাটৰ মাটি টান আৰু চৰাইবোৰে কঠীয়াৰ বীজ খুটি খালে। যীচুৱে ইয়াক চয়তানে সত্যক কাঢ়ি নিয়া বুলি প্ৰকাশ কৰিছে। শিলনি মাটিৰ গভীৰতা কম। যীচুৱে ইয়াক অল্প বিশ্বাসী বা অগভীৰ বিশ্বাস থকা লোকৰ সৈতে সংযুক্ত কৰিছে ; তেওঁলোকে যীচুৰ পাছত চলাৰ মূল্য গণনা কৰা নাই। কাঁইটনিত পৰা কঠীয়াক কাঁইটীয়া বনে হেঁচি ধৰে। যীচুৱে ইয়াৰ অৰ্থ বুজাইছে যে জীৱন আৰু ধন-সম্পত্তিৰ চিন্তাই বাক্যক হেঁচি পেলায় কিন্তু ভাল মাটিয়ে বাক্য শুনা আৰু গ্ৰহণ কৰা সকলক বুজাইছে, যিসকলে অধিক শস্য উৎপন্ন কৰে।

আটাইতকৈ দীঘলীয়া ব্যাখ্যা শিলনি মাটি আৰু কাঁইটীয়া বনত পৰা মাটিৰ বাবে। শিলৰ মাটিত পৰা লোক সকলৰ বৰ্ণনাত যীচুৱে বিপৰীত উপাদানৰ কথা আঙুলিয়াই দিয়ে-তেওঁলোকে বাক্য আনন্দৰে গ্ৰহণ কৰে কিন্তু তেওঁলোকে অস্থায়ী শিষ্য। ক্লেশ বা তাড়না আহিলে তেওঁলোক আঁতৰি যায়। কাঁইটিয়া মাটিত পৰা কঠীয়া অৰ্থাৎ বাক্য নুশুনা লোক সমূহ সম্পূৰ্ণ বিপৰীত। কঠিন সময়ৰ বাবে নহয়, ভাল সময়ৰ বাবেই তেওঁলোক আঁতৰি যায়-তেওঁলোকৰ মনোযোগ ঈশ্বৰৰ ৰাজ্যৰ পৰিবৰ্তে জগতৰ বস্তুবোৰতহে থাকে।