---
title:  এজন খেতিয়কৰ দৃষ্টান্ত।
date:   21/07/2024
---

`মাৰ্কঃ ৪:১-৯ পদ পড়ক। বেলেগ বেলেগ ধৰণৰ মাটি কেনেকুৱা আছিল আৰু সেইবোৰৰ ওপৰত পৰা বীজৰ কি হৈছিল?`

শুভবাৰ্ত্তাত যীচুৰ দৃষ্টান্তবোৰ পঢ়িলে মানুহে প্ৰায়ে ইয়াৰ ব্যাখ্যাবোৰ সোনকালে জানিব বিচাৰে। কাৰণ এই কাহিনীবোৰৰ উদ্দেশ্য সেইটোৱেই নহয় নে-খ্ৰীষ্টিয়ান জীৱনৰ বাবে কিছু আত্মিক সত্য শিকোৱা? হয়, কিন্তু কেতিয়াবা, “ঈশ্বৰৰ ৰাজ্যৰ দৰে” বা “যি জনৰ কাণ আছে তেওঁ শুনক” আদি চমূ মন্তব্যৰ বাহিৰে যীচুৱে দৃষ্টান্তৰ ব্যাখ্যা কৰা নাই।

ফলস্বৰূপে ইয়াৰ বিভিন্ন আখ্যান মূলক বৈশিষ্ট্যই যি দিশলৈ আঙুলিয়াইছে সেইটো বুজিব পৰাকৈ কাহিনীটোৰ গতি লেহেমীয়া কৰি বিশ্লেষণ কৰাটো ভাল। বীজ সিঁচা জনৰ দৃষ্টান্তৰে এই কাম কৰিলে বিভিন্ন ধৰণৰ ধাৰণা পোৱা যায়। প্ৰতিটো ক্ষেত্ৰতে কঠীয়া একে যদিও চাৰিটো বেলেগ বেলেগ প্ৰকাৰৰ মাটিত পৰে। মাটিৰ প্ৰকাৰে কঠীয়াৰ ফলাফলত বহু পৰিমাণে প্ৰভাৱ পেলায়। এটা সম্পূৰ্ণ চলি থকা কাহিনীৰ পৰিবৰ্তে দৃষ্টান্তটো আচলতে প্ৰতিটো পৰিবেশতে সম্পূৰ্ণ হোৱালৈকে কোৱা চাৰিটো বেলেগ বেলেগ কাহিনী। কাহিনীটো সম্পূৰ্ণ কৰাৰ সময়ৰ দৈৰ্ঘ প্ৰতিটো কাহিনী একেৰাহে কোৱাৰ লগে লগে দীঘলীয়া হৈ পৰে।

বাটত পৰা কঠীয়া চৰাইবোৰে লগে লগে খাই পেলায়। “তেওঁ সিঁচোতে সিঁচোতে, কেতবোৰ কঠীয়া বাটৰ কাষত পৰিল ; তাতে চৰাইবোৰে আহি তাক খুটি খালে” (মাৰ্কঃ ৪:৩,৪)।

অলপ মাটি থকা শিলনীত পৰা কঠীয়াটোৰ শিপা তললৈ নোযোৱাৰ বাবে শুকাই যাবলৈ কেইদিনমান বা সপ্তাহ সময় লাগে, যিটো সূৰ্যৰ তাপৰ যোগেদি শুকাই যায়।

ঘাঁহনিৰে ভৰা মাটিত পৰা কঠীয়াক কাঁইটিয়া বন বাঢ়ি হেঁচি ধৰাত একো ফল নধৰিল। যিটোৰ বাবে অলপ বেছি সময় লাগে।

ভাল মাটিত পৰা কঠীয়াই সকলোতকৈ অধিক সময় লয়, আনুমানিক ভাবে এটা গোটেই বৃদ্ধি হোৱাৰ সময় লয়, যিটো সাধাৰণতে শস্যৰ বাবে প্ৰয়োজন আৰু এইটো ভাল আৰ্হি। ইয়াৰে তিনিটা কাহিনী বিফলতাৰ বিষয়ে ; মাত্ৰ শেষৰটোৱেই সফলতাৰ বিষয়ে, এটা উৎপাদনশীল শস্য। একেৰাহে প্ৰতিটো কাহিনীৰ বাবে যিমানেই দীঘলীয়া সময় নালাগক, মাত্ৰ এটা কাহিনী সফলতাৰ বিষয়ে কোৱা কথাটোৱে এই বিফলতাৰ আশংকা সকলোবোৰে কিন্তু সফলতাৰ বহু গুণ ফলাফলৰ দিশটোকে সূচায়।

`দৃষ্টান্তটোৱে শিষ্য হোৱাৰ মূল্য আৰু ইয়াৰ লগত জড়িত বিপদৰ কথা আঙুলিয়াই দিয়া যেন লাগে, কিন্তু ইয়াত যীচুৰ পাছত চলিলে প্ৰচুৰ পৰিমাণে আশীর্বাদ বা পুৰস্কাৰ প্ৰদানৰ বিষয়েও উল্লেখ কৰা হৈছে।`