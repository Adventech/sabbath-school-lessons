---
title:  দৃষ্টান্তৰ উদ্দেশ্য।
date:   23/07/2024
---

`মাৰ্কঃ ৪:১০-১২ পদ পড়ক। যীচূুৱে কিয় দৃষ্টান্তৰে শিক্ষা দিছিল?`

এই পদবোৰ পৃষ্ঠীয় ভাৱে পঢ়িলে এনে ধাৰণা হয় যে যীচুৱে বাহিৰৰ লোক বিলাকক আন্ধাৰত ৰাখিবলৈ দৃষ্টান্তৰে শিক্ষা দিছিল। কিন্তু এনে দৃষ্টিভংগী মাৰ্কৰ আন ঠাইত যীচুৰ কাৰ্যৰ লগত খাপ নাখায়। মাৰ্কঃ ৩:৫,৬ পদত যীচুৱে ধৰ্মগুৰু সকলৰ কঠিন হৃদয়ৰ বাবে দুখ প্ৰকাশ কৰিছে। মাৰ্কঃ ৩:২২-৩০ পদত যীচুৱে অধ্যাপক সকলৰ যুক্তিক গুৰুত্ব সহকাৰে লৈছে আৰু তেওঁলোকে কিয় ভুল কৰিছে সেই বিষয়ে বিতংভাৱে ব্যাখ্যা কৰিছে। মাৰ্কঃ ১২:১-১২ পদত ধমীৰ্য নেতা সকলে বুজি পায় যে বিশ্বাসঘাতক সকলৰ বিষয়ে যীচুৱে দিয়া দৃষ্টান্ত তেওঁলোকৰ বিষয়ে আছিল। এইটো আচলতে তেওঁৰ বিৰুদ্ধে তেওঁলোকৰ ষড়যন্ত্ৰ আৰু তাৰ পিছত হ’বলগীয়া ভয়ংকৰ পৰিণতিৰ সতৰ্কবাণী আছিল। যদিও তেওঁৰ তেওঁলোকৰ প্ৰতি কোনো চিন্তা নাথাকিলহেঁতেন, তেন্তে তেওঁ তেওঁলোকক সতৰ্ক নকৰিলেহেঁতেন। মাৰ্ক ৪ অধ্যায়ত যীচুৱে কোৱা কথাবোৰৰ উদ্দেশ্য কি তাক জানিবলৈ আৰু অধিক দৃষ্টি নিক্ষেপ কৰা প্ৰয়োজন। যীচুৱে যিচয়াঃ ৬:৯-১০ পদৰ ব্যাখ্যা কৰিছে।

`যিচয়াঃ ৬:১-১৩ পদ পড়ক। ইয়াত যিচয়াৰ কি হৈছে আৰু ইস্ৰায়েলৰ ওচৰত লৈ যাবলৈ তেওঁক কি বাৰ্ত্তা দিয়া হৈছে?`

যিচয়াই মন্দিৰত ঈশ্বৰৰ দৰ্শন দেখিলে আৰু ঈশ্বৰৰ মহিমা আৰু তেওঁৰ নিজৰ অশুচিতাই তেওঁক আপ্লুত কৰে। ঈশ্বৰে তেওঁৰ পাপ মোচন কৰিলে আৰু তেওঁক এটা আচৰিত বাৰ্ত্তা প্ৰদান কৰাৰ দায়িত্ব দিয়ে। ঠিক মাৰ্কৰ দৰেই, এইটো যিচয়াৰ বাকী অংশৰ সৈতে ওলাই আহিছে য’ত ঈশ্বৰৰ লোক সকলৰ বাবে যথেষ্ট সান্তনা আছে। যিচয়াঃ ৬ অধ্যায়ত বাৰ্ত্তাটোৰ উদ্দেশ্য হৈছে লোক বিলাকক স্তম্ভিত কৰা যাতে তেওঁলোকে নিজৰ কু-পথৰ পৰা আঁতৰি আহে। মাৰ্কত যীচুৰ বাক্য বুজি পোৱাৰ চাবিকাঠি মাৰ্কঃ ৩:৩৫ পদত পোৱা যায়। যীচুৰ বাক্য আৰু শিক্ষা বুজিবলৈ হ’লে ঈশ্বৰৰ ই২ছা পালন কৰিব লাগিব (মাৰ্কঃ ৩:৩৫ পদ)। ইয়াৰ দ্বাৰা সেই লোকজনক যীচুৰ পৰিয়ালত অন্তৰ্ভূক্ত কৰা হয়। যি সকলে ইতিমধ্যে সিদ্ধান্ত লৈছে যে যীচু চয়তানৰ বশত আছে বা যীচুক চয়তানে আগুৰি ৰাখিছে, তেওঁলোক নুশুনিব।

যিচয়া ৬ অধ্যায়ৰ পৰা যীচুৱে উদ্ধৃতি দিয়াৰ কথাটো এইটো নহয় যে, ঈশ্বৰে মানুহক বাহিৰত অথবা অন্ধকাৰত ৰাখিছে কিন্তু তেওঁলোকৰ নিজৰ পূর্ব ধাৰণা আৰু হৃদয়ৰ কঠিনতাই তেওঁলোকক পৰিত্ৰাণকাৰী সত্যক গ্ৰহণ কৰাত বাধা দিয়ে।

`এই সত্যটোৱেই হৈছে খেতিয়কে কঠীয়া সিঁচা দৃষ্টান্তৰ সামগ্ৰিক ধাৰণা। প্ৰত্যেকেই বাছি লয় যে কেনেধৰণৰ মাটি হ’ব। সকলোৱে নিজেই সিদ্ধান্ত লয় যে, তেওঁলোকে যীচুৰ ওচৰত সমর্পণ কৰিব নে নকৰে। অৱশেষত আমি প্ৰত্যেকেই বাছি লওঁ।`