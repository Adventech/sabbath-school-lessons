---
title:  তুমি যিহূদী বিলাকৰ ৰজা নে?
date:   15/09/2024
---

`মাৰ্কঃ ১৫:১-১৫ পদ পড়ক। ইয়াত কেনে ধৰণৰ কঠোৰ পৰিস্থিতিৰ সৃষ্টি হৈছিল?`

পীলাত ২৬ খ্ৰীষ্টাব্দৰ পৰাই যিহূদাৰ শাসনকৰ্তা আছিল। তেওঁ কোনো দয়ালু নেতা নাছিল আৰু তেওঁৰ কেইবাটাও কাৰ্যই দেশখনৰ বাসিন্দা সকলৰ মাজত বিষ্ময়ৰ সৃষ্টি কৰিছিল (লূকঃ ১৩:১ পদৰ সৈতে তুলনা কৰক)। যীচুক যিহূদী সকলৰ বিচাৰ কক্ষত ঈশ্বৰ নিন্দা কৰা বুলি মৃতু্যদণ্ডৰ ৰায় দিয়া হৈছিল। কিন্তু ৰোমীয় শাসনৰ অধীনত যিহূদী সকলে বেছিভাগ ক্ষেত্ৰতে মানুহক মৃতু্যদণ্ড দিব নোৱাৰিছিল, আৰু সেয়েহে, তেওঁলোকে যীচুক দোষী সাব্যস্ত কৰিবলৈ পীলাতৰ ওচৰলৈ আনিছিল।

পীলাতৰ আগত যীচুৰ বিৰুদ্ধে কৰা অভিযোগৰ কথা উল্লেখ কৰা হোৱা নাই, কিন্তু পীলাতে যীচুক সোধা চমু প্ৰশ্নৰ ভিত্তিত অভিযোগ নিৰ্ণয় কৰা সম্ভৱ “তুমি যিহূদী বিলাকৰ ৰজা নে?” (মাৰ্কঃ ১৫:২)। পুৰণি নিয়মৰ সময়ত ইস্ৰায়েলে নিজৰ ৰজা সকলক অভিষেক কৰিছিল ; গতিকে, সম্ৰাটৰ সৈতে প্ৰতিযোগিতাত ৰজা হিচাবে সন্মান জনোৱাৰ বাবে মচীহ (অভিষিক্ত জনা) শব্দটোক কেনেকৈ বিকৃত কৰিব বা পেলাই দিব পাৰে সেয়া বুজাটো কঠিন নহয়। এইদৰে মহা-সভাৰ সন্মুখত অনা অভিযোগটো আছিল ঈশ্বৰক নিন্দা কৰা আ যেতিয়া শাসনকৰ্ত্তাৰ আগত অনা হৈছিল তেতিয়া ৰাজদ্ৰোহ বুলি অভিযোগ কৰা হৈছিল, যাৰ ফলত মৃতু্যদণ্ড হ’ব লাগে বুলি দাবী কৰিছিল।

ইয়াত আচৰিত কথাটো হ’ল যীচু যিহূদী সকলৰ মচীহ আৰু ৰজা দুয়োটা। ঈশ্বৰ নিন্দা আৰু দেশদ্ৰোহৰ বাবে তেওঁক দোষী সাব্যস্ত কৰাটো ভুল আছিল ; ইয়াৰ পৰিবৰ্তে তেওঁ সন্মান আৰু সেৱা লাভ কৰিব লাগিছিল। তথাপিও যীচুৱে এতিয়াও ৰাজকীয় ভাৱে কাম কৰি আছে। পীলাতৰ প্ৰতি তেওঁৰ উত্তৰ, “তুমিয়েই কৈছা” (মাৰ্কঃ ১৫:২)। তেওঁ উপাধিটোক অস্বীকাৰ কৰা নাই বা হয় বুলি ডাঠি কোৱা নাই। এই প্ৰতিক্ৰিয়াই হয়তো বুজাব পাৰে যে তেওঁ এজন ৰজা কিন্তু বেলেগ ধৰণৰ (যোহনঃ ১৮:৩৩-৩৮ পদৰ সৈতে তুলনা কৰক)।

মাৰ্কঃ ১৫:৬ পদত নিস্তাৰ পবৰ্ৰ সময়ত এজন বন্দীক মুকলি কৰি দিয়াৰ প্ৰথাৰ কথা উল্লেখ কৰা হৈছে। মাৰ্কঃ ১৫:৯ পদত লীলাতে সুধিছে যে তেওঁলোকে “যিহূদী বিলাকৰ ৰজাক” তেওঁলোকলৈ মুকলি কৰি দিয়াটো ই২ছা কৰে নেকি আৰু যদিও তেওঁ হয়তো বিড়ম্বনাৰ কথা কৈছিল, তথাপিও বিদ্ৰূপটো সঁচাকৈয়ে তেওঁৰ বিৰুদ্ধে কাম কৰি আছে।

মাৰ্কঃ ১৫:৯,১০ পদত উপলব্ধি আৰু অজ্ঞানতাৰ বিষয়ে অধ্যয়ন কৰা হৈছে। পীলাতে অনুভৱ কৰে যে ধৰ্মগুৰু সকলে ঈৰ্ষাৰ বাবেই যীচুৰ বিৰুদ্ধে অভিযোগ কৰিছে, কিন্তু তেওঁ অনুভৱ কৰা নাছিল যে লোক বিলাকক সুধি তেওঁ ধৰ্মগুৰু সকলৰ হাতত সোধাই দিছে। প্ৰধান পুৰোহিত সকলে লোক সমূহক উচটনি দি যীচুক ক্ৰুচত দিবলৈ আহ৩ান জনায়। পীলাত পিছুৱাই যায়। ক্ৰুচবিদ্ধ কৰাটো মৃত্যুৰ ইমান ভয়ংকৰ উপায় আছিল, বিশেষকৈ তেওঁ নিৰ্দোষী বুলি গণ্য কৰা এজনৰ বাবে। কিমান বেদনাদায়ক বিদ্ৰূপৰ কথা যে এজন মূৰ্ত্তিপূজক শাসকে মচীহক মুকলি কৰি দিব বিচাৰিছিল, আনহাতে মহা-পুৰোহিত সকলে তেওঁক ক্ৰুচত দিয়াটো বিচাৰিছিল।