---
title:  হে যিহূদী বিলাকৰ ৰজা জয় হওক!
date:   16/09/2024
---

`মাৰ্কঃ ১৫:১৫-২০ পদ পড়ক। সৈন্য বিলাকে যীচুক কি কৰিছিল আৰু ইয়াৰ তাৎপৰ্য কি?`

ৰোমীয় সকলে বন্দী সকলক মৃতু্যদণ্ডৰ বাবে অৰ্থাৎ কাঠত ওলোমাবৰ বাবে প্ৰস্তুত কৰিবলৈ তীব্ৰ প্ৰহাৰ কৰিছিল। কাপোৰ খুলি খুটাত বান্ধি লোৱাৰ পিছত চামৰাৰ চাবুকেৰে কোবাই কোবাই আঘাত কৰা হৈছিল আৰু তাক হাড়, কাঁচ, শিল, নখৰ টুকুৰা বান্ধি দিয়া হৈছিল।

যীচুক চাবুকেৰে কোবোৱাৰ পিছত তেওঁক ক্ৰুচত দিয়াৰ দায়িত্ব থকা সৈনিক সকলে তেওঁক বেঙেনা বৰণীয়া কাপোৰ পিন্ধাই, তেওঁৰ মূৰত কাঁইটৰ মুকুট পিন্ধাই আৰু যিহূদী বিলাকৰ ৰজা বুলি তেওঁক বিদ্ৰূপ কৰিবলৈ ধৰিলে। সৈন্যৰ দলটোক বেটেলিয়ান বুলি কোৱা হয়, এইক্ষেত্ৰত ২০০ পৰা ৬০০ জনলৈকে একেলগে যিকোনো ঠাইত থাকে।

দৃশ্যটোত থকা বিদ্ৰূপটো পড়ালোক বিলাকৰ বাবে স্পষ্ট কাৰণ যীচুৱেই সঁচাকৈয়ে ৰজা আৰু সৈন্য সকলৰ ঠাট্টামূলক বাক্যৰ দ্বাৰা এই সত্য ঘোষণা কৰে। সৈন্য বিলাকৰ কাৰ্য আছিল ৰোমান শাসকক কেনেকৈ “সম্ৰাটৰ জয় হওঁক!” বুলি অভিবাদন জনাব পাৰে, তাৰে এক বিদ্ৰোহ আছিল, এইদৰে শাসনকৰ্ত্তাৰ লগত এক অন্তৰ্নিহিত তুলনা দেখা যায়।

যীচুক বিদ্ৰূপ কৰিবলৈ সৈন্যবিলাকে কৰা কাৰ্যবোৰ হৈছে তেওঁৰ মূৰত নলেৰে কোবোৱা, গাত থুই পেলোৱা, আৰু তেওঁৰ আগত আঁঠু লৈ প্ৰণাম কৰা। এইদৰে তেওঁলোকে তেওঁক আঘাত কৰি থাকিল, তেওঁৰ ওপৰত থু পেলাই থাকিল আৰু তেওঁৰ আগত আঁঠু লৈ প্ৰণিপাত কৰি বিদ্ৰূপ কৰি থাকিল। যীচুৱে এই সকলোবোৰ মনে মনে সহ্য কৰি থাকিল, কিন্তু একোৱেই নক’লে।

ৰোমীয়া সকলে ক্ৰুচ কাঠত ওলোমাই থোৱা কাৰ্যত দোষী সাব্যস্ত হোৱা ব্যক্তিজনক কাপোৰ খুলি ক্ৰুচ কাঠত ওলোমোৱা ঠাইলৈ লৈ যোৱাটো জড়িত আছিল। এই কাৰ্যটোৰ যোগেদি আকৌ সমাজৰ আগত ব্যক্তিজনক সম্পূৰ্ণ ৰূপে অপমান আৰু লজ্জিত কৰা আছিল।

কিন্তু যিহূদী সকলে ৰাজহুৱা ভাৱে কাপোৰ গুচোৱাটো ঘৃণা কৰিছিল। মাৰ্কঃ ১৫:২০ পদত দেখা গৈছে যে তেওঁলোকে বেঙেনা বৰণীয়া কাপোৰখন গুচাই তেওঁৰ নিজৰ কাপোৰজোৰ পুনৰাই পিন্ধালে। সেয়েহে, ৰোমীয়া সকলে সেই সময়ত আৰু এই সেই ঠাইত যিহূদী সকলক দিয়া এক ৰেহাই যেন লাগিছে।

`ইয়াত থকা সকলো বিদ্ৰূপৰ কথা ভাবি চাওকচোন। তেওঁলোকে যীচুক ৰজা হিচাবে তেওঁৰ আগত আঁঠু লৈ প্ৰণাম কৰাটো সকলো বিদ্ৰূপৰ দৰেই আছিল যদিও যীচু সঁচাকৈয়ে কেৱল যিহূদীবিলাকৰ নহয়, ৰোমীয়া সকলৰো ৰজা আছিল।`