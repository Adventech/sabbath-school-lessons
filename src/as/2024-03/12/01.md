---
title:  বিচাৰ কৰা আৰু ক্ৰুচত দিয়া
date:   14/09/2024
---

### এই সপ্তাহৰ অধ্যয়ন পাঠঃ
মাৰ্কঃ ১৫; লূকঃ ১৩:১; গীতঃ ২২:১৮; যোহনঃ ২০:২৪-২৯; যোহনঃ ১:১-৩; দানিয়েলঃ ৯:২৪-২৭ পদ।

> <p>মুখস্থ পদ</p>
> “আৰু তিনি বজা সময়ত যীচুৱে বৰ মাতেৰে ৰিঙিয়াই ক’লে, এলোই, এলোই, লামা চবক্তানী? অৰ্থাৎ হে মোৰ ঈশ্বৰ, হে মোৰ ঈশ্বৰ, কি নিমিত্তে মোক পৰিত্যাগ কৰিলা।” (মাৰ্কঃ ১৫:৩৪)।

মাৰ্কঃ ১৫ অধ্যায় হৈছে আৱেগৰ বৰ্ণনাৰ মূল কেন্দ্ৰবিন্দু। ইয়াত যীচুৰ সোধবিচাৰ কৰা হৈছে, তেওঁৰ নিন্দা কৰা হৈছে, সৈনিক বিলাকৰ দ্বাৰা উপহাস, তেওঁক ক্ৰুচত দিয়া, আৰু তাৰ পিছত তেওঁৰ মৃতু্য আৰু মৈদাম দিয়া হৈছে। এই অধ্যায়ৰ ঘটনাবোৰ তীব্ৰ আৰু বিশদভাৱে উপস্থাপন কৰা হৈছে, সম্ভৱতঃ লেখকে তথ্যবোৰক নিজৰ কথাত লিখিছে।

এই গোটেই অধ্যায়টোত বিদ্ৰূপৰ ভূমিকা গুৰুত্বপূৰ্ণ। ইয়াৰ বাবে বিদ্ৰূপ কি তাৰ স্পষ্ট সংজ্ঞা থাকিলে সহায়ক হয়।

বিদ্ৰূপৰ প্ৰায়ে তিনিটা উপাদান থাকেঃ (ক) অৰ্থৰ দুটা স্তৰ বা দিশ। (খ) দুয়োটা দিশৰ মাজত সংঘাত বা বিপৰীতমুখী। (গ) কিছুমানে বিদ্ৰূপটো দেখা নাপায় আৰু কি ঘটি আছে সেইটো চিনি নাপায় আৰু নাজানে যে তেওঁ বা তাইয়েই ইয়াৰ পৰিণাম ভুগিব।

এই সপ্তাহত পীলাতৰ প্ৰশ্নৰ পৰা আৰম্ভ কৰি, “তুমি যিহূদী বিলাকৰ ৰজা নে?” বিদ্ৰূপ কৰা সৈন্যসকল, ক্ৰুচৰ ওপৰৰ চিন আৰু ধৰ্মগুৰু সকলে উপহাস কৰালৈকে, “সি আনক ৰক্ষা কৰিলে, নিজকে ৰক্ষা কৰিব নোৱাৰে,” আৰিমাথিয়াৰ যোচেফৰ অপ্ৰত্যাশিত আবিৰ্ভাৱ, আদিৰে অধ্যায়টো যন্ত্ৰণাদায়ক বিদ্ৰূপেৰে ভৰি আছে যিয়ে তথাপিও যীচুৰ মৃতু্য আৰু ইয়াৰ অৰ্থৰ বিষয়ে শক্তিশালী সত্যসমূহ প্ৰকাশ কৰে।