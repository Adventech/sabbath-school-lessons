---
title:  অতিৰিক্ত অধ্যয়ন পাঠ
date:   20/09/2024
---

“পীলাতে যীচুক মুকলি কৰি দিবলৈ ইচ্ছা কৰিছিল। কিন্তু তেওঁ দেখা পাইছিল যে তেওঁ এই কামটো কৰিব নোৱাৰে। আনফালে নিজৰ উচ্চপদ আৰু মান-সন্মানকো তেওঁ ধৰি ৰাখিব লাগিব। সেয়ে নিজৰ জাগতিক ক্ষমতাক হেৰুৱাই লোৱাতকৈ তেওঁ এজন নিৰ্দোষীক বলি হ’বলৈ এৰি দিয়া কাৰ্যকে উত্তম দেখিছিল। এই একে ব্যৱস্থাৰে আমি কিমানেই লোকচান নাভাবিবলৈ নাইবা দুখ-কষ্টৰ পৰা হাত সাৰিবলৈ নিয়ম বিৰুদ্ধ কাম কৰিছো আৰু নিজৰ নীতি আদৰ্শক বিসৰ্জন দিছো। নিজৰ বিবেক অন্তৰাত্মা আৰু কৰ্ত্তব্যই এফালে নিবলৈ খুজিলে, আত্মতুষ্টি, স্বাৰ্থপৰ স্বভাৱটোৱে আনফালে লৈ গৈছে। বৰ্তমানৰ চলিত ব্যৱস্থাটো অতি শক্তিশালী ৰূপত হুৰ-হুৰাই ভুল দিশত গতি কৰিছে আৰু দুষ্টতাৰ লগত সনা পিঠাগুৰি হোৱাজনক অপৰাধৰ ঘোৰ অন্ধকাৰলৈ হুৰ-হুৰাই উটুৱাই লৈ যোৱা হৈছে।

“আমাৰ বদলি আমাৰ মুক্তি সুনিশ্চিত কৰিবলৈ আমাৰ সকলোৰেই সমস্ত পাপৰ ভাৰ খ্ৰীষ্টৰ ওপৰত জাপি দিয়া হৈছিল। তেওঁক এজন মহাপাপী বুলি গণ্য কৰা হৈছিল যাতে বিধান লংঘনৰ পাপৰ শাস্তিৰ পৰা তেওঁ আমাক উদ্ধাৰ কৰিব পাৰে। আদমৰ বংশধৰ সকলৰ প্ৰতিজনৰ পাপ অপৰাধবোৰে তেওঁৰ হৃদয়ৰ ওপৰত প্ৰচণ্ড চাপ পেলাইছিল। পাপৰ বিৰুদ্ধে থকা ঈশ্বৰৰ প্ৰচণ্ড ক্ৰোধ, অসততা, অধাৰ্মিকতাৰ কাৰণে প্ৰদৰ্শন কৰা তেওঁৰ ভয়ানক মোহ আৰু বিৰক্তি এইবোৰে তেওঁৰ পুত্ৰৰ আত্মাটোক ভয়ত পেঁপুৱা লাগিবলৈ বাধ্য কৰিছিল। নিজৰ জীৱনৰ গোটেই কালছোৱাত খ্ৰীষ্টত এখন পাপত পতিত জগতলৈ নিজ পিতৃৰ কৰুণা আৰু পাপ ক্ষমা কৰিব পৰা প্ৰেমৰ শুভ বাতৰিয়েই প্ৰচাৰ কৰি আহিছিল। পাপীষ্ঠতকৈয়ো পাপীষ্ঠ সকলৰ বাবে পৰিত্ৰাণৰ প্ৰচাৰ কৰাই আছিল তেওঁৰ প্ৰচাৰৰ বিষয়। কিন্তু এতিয়া পাপ, অপৰাধৰ প্ৰচাৰৰ বিষয়। কিন্তু এতিয়া পাপ, অপৰাধৰ ভয়ংকৰ বোজাটোক নিজে বহন কৰোতে, তেওঁ পিতৃৰ মিলনকাৰী শান্তিৰ মুখখনক চাব পৰা নাই। এই সর্বোচ্চ অসহনীয় দুখ-কষ্টৰ সময়ত ত্ৰাণকৰ্ত্তাজনাৰ পৰা ঐশ্বৰিক মুখমণ্ডলখনক আঁতৰাই নিয়া কাৰ্যই তেওঁৰ হৃদয়খনিক দুখৰ হুলে ক্ষত-বিক্ষত কৰি বিন্ধি পেলাইছিল যাক মানুহে কেতিয়াও সম্পূৰ্ণকৈ বুজি নাপাব। এই যন্ত্ৰণা ইমানেই অধিক আছিল যে যাৰ বাবে তেওঁ তেওঁৰ শাৰীৰিক বেদনা যন্ত্ৰণাবোৰক কোনো ৰকমেহে অনুভৱ কৰিব পাৰিছিল।”-সৰ্ব যুগৰ আকাংক্ষা, পৃষ্ঠা-৭৫৩।