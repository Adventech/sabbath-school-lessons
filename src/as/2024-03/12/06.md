---
title:  জিৰণিৰ বাবে মৈদামত থোৱা।
date:   19/09/2024
---

`মাৰ্কঃ ১৫:৪২-৪৭ পদ পড়ক। বিশেষকৈ যীচুৰ সকলো শিষ্য বিলাকক ক’তো দেখা নগ’ল, অৰিমাথিয়া যোচেফৰ হস্তক্ষেপৰ তাৎপৰ্য কি?`

সেই সকলো ঘটনাৰ পিছত, পৰৱৰ্ত্তী সময়ত অনেক আচৰিত ঘটনাবোৰ ঘটে। আৰম্ভণিৰ বাবে, ক’ব পাৰি যে মৃতলোকক সদায় কবৰ দিয়া উচিত। কিন্তু তলৰ কথাবোৰৰ কেইবাটাও কাৰক আত্মিক ভাৱে যথেষ্ট মৰ্মস্পর্শী, আৰু আন কিছুমান ঐতিহাসিক ভাৱে অত্যন্ত গুৰুত্বপূৰ্ণ।

এই অংশত অৰিমাথিয়াৰ যোচেফক মাৰ্ক শুভবাৰ্ত্তাত প্ৰথম আৰু শেষবাৰৰ বাবে দেখা পোৱা যায়। তেওঁ আছিল মহা সভাৰ এজন সন্মানীয় সদস্য আৰু নগৰৰ অভিজাত সকলৰ ভিতৰত এজন আছিল। এজন ধনী আৰু ভদ্ৰ ব্যক্তি হিচাবে তেওঁ শাসনকৰ্ত্তাৰ লগত থিয় হৈছিল, যিটোৱে বুজাইছে যে তেওঁ কেনেকৈ পীলাতৰ ওচৰলৈ গৈ যীচুৰ মৃতদেহ বিচাৰিবলৈ সাহস কৰিব পাৰিছিল। পৰিষদৰ এজন সদস্যই যীচুক মৈদাম দিয়াৰ বাবে ইমান আগ্ৰহ প্ৰকাশ কৰাটো এটা মৰ্মস্পর্শী বিৱৰণ। ইফালে, এই সকলোবোৰৰ মাজত যীচুৰ বিশ্বাসযোগ্য শিষ্য সকল ক’ত আছিল? ইয়াত অত্যন্ত গুৰুত্বপূৰ্ণ এটা ঐতিহাসিক কথাটো হৈছে যীচুৰ মৃত্যুৰ প্ৰমাণীকৰণ। মাৰ্কঃ ১৫:৪৩ পদত যীচুৰ মৃতদেহৰ বাবে যোচেফে কৰা অনুৰোধৰ বিষয়ে কোৱা হৈছে। কিন্তু পীলাতে আচৰিত হৈছিল যে যীচু ইতিমধ্যে মৃতু্য হৈছে (মাৰ্কঃ ১৫:৪৪)। সেয়েহে তেওঁ ক্ৰুচত দিয়াৰ দায়িত্বত থকা এশৰ সেনাপতিজনক মতাই সুধিছিল যে যীচু কেতিয়াবাই মৰিল নেকি? এশৰ সেনাপতি জনে নিশ্চিত কৰিলে যে সেয়াই হৈছে।

এইটো গুৰুত্বপূৰ্ণ কথা কাৰণ পিছলৈ কিছুমানে দাবী কৰিছিল যে যীচুৱে ক্ৰুচত মৃতু্যবৰণ কৰা নাছিল কিন্তু কেৱল অজ্ঞানহে হৈ পৰিছিল। ৰোমীয়া শাসকজনৰ ওচৰত এশৰ সেনাপতিজনে দিয়া সাক্ষ্যই সেই দাবীৰ প্ৰত্যক্ষ বিৰোধিতা কৰে। অৱশ্যে, ৰোমীয়া সকলে অপৰাধী সকলক কেনেদৰে মৃতু্যদণ্ড দিব লাগে জানিছিল।

যোচেফে যীচুক মেৰিয়াবলৈ শন সূতাৰ মিহি কাপোৰ কিনি আনিছিল আৰু তেওঁৰ মৃতদেহটো শিলত খনা এটা মৈদামত শুৱাই থৈছিল। এই মৈদামটো খোজকাঢ়ি সোমাব পৰাকৈ ডাঙৰ আছিল (মাৰ্কঃ ১৬:৫)। যোচেফৰ সৈতে শুভবাৰ্ত্তা লিখকে সেই স্থান দেখা দুগৰাকী মহিলাক লক্ষ্য কৰিছে-মগদলীনী মৰিয়ম আৰু মোচিৰ মাক মৰিয়ম। এই দুয়ো গৰাকীয়ে চাৰ্লোমীৰ সৈতে দূৰৈৰ পৰা ক্ৰুচত দিয়াটো চাই আছিল ; তিনিও গৰাকীয়ে দেওবাৰে ৰাতিপুৱাই যীচুক সুগন্ধি দ্ৰব্য লগাই তেওঁবিলাকৰ কাম সম্পূৰ্ণ কৰাৰ উদ্দেশ্যেৰে মৈদামলৈ যায় (মাৰ্কঃ ১৬:১)।

`এই তিনিগৰাকী মহিলাৰ উল্লেখ কিয় কৰা হৈছে! মাৰ্কঃ ১৬ অধ্যায়ত থকা খালী মৈদামটোৰ সাক্ষী হ’ব আৰু এইদৰে যীচুৰ পুনৰুত্থানৰ গুৰুত্বপূৰ্ণ সাক্ষী হ’ব।`