---
title:  ঈশ্বৰে পৰিত্যাগ কৰা।
date:   18/09/2024
---

`মাৰ্কঃ ১৫:৩৩-৪১ পদ পড়ক। মাৰ্ক পুস্তকত ক্ৰুচত যীচুৰ একমাত্ৰ কথাবোৰ কি আছিল? খ্ৰীষ্টৰ মৃতু্যৱে আমাৰ সকলোৰে বাবে কি অৰ্থ প্ৰকাশ কৰে?`

মাৰ্ক শুভবাৰ্ত্তাই ক্ৰুচক শাৰীৰিক আৰু আত্মিক দুয়োটা দিশতে অতি অন্ধকাৰ ঠাই হিচাবে উপস্থাপন কৰিছে। সেই শুক্ৰবাবে প্ৰায় দুপৰীয়াৰ পৰা প্ৰায় তিনি বজালৈকে কালবাৰীত এটা আচৰিত আন্ধাৰ নামি আহিছিল। “পাছে বাৰমান বজা সময় হলত, তেতিয়াৰে পৰা তিনি বজালৈকে গোটেইখন দেশৰ ওপৰত আন্ধাৰ হ’ল (মাৰ্কঃ ১৫:৩৩ পদ)।

ক্ৰুচত যীচুৰ বাক্যক “পৰিত্যাগৰ ক্ৰন্দন” বুলি কোৱা হয় যেতিয়া তেওঁ প্ৰাৰ্থনা কৰিছিল, ঈশ্বৰৰ ওচৰত তেওঁক কিয় পৰিত্যাগ কৰিলে বুলি বৰ মাতেৰে ৰিঙিয়াই কৈছিল। তেওঁ গীতমালাঃ ২২:১ পদৰ পৰা উদ্ধৃতি দিছে। একেটা গীতৰ আন এটা উল্লেখ মাৰ্কঃ ১৫:২৪-২৯ পদত পোৱা যায়, ইয়াৰ পৰা বুজিব পৰা যায় যে যীচুৰ মৃত্যুৰ সময়ত শাস্ত্ৰৰ কথা সিদ্ধ হৈছিল। আনকি মানুহৰ দুষ্ট ষড়যন্ত্ৰত ঈশ্বৰৰ ইচ্ছা পূৰণ হৈছে।

ক্ৰুচৰ পৰা যীচুৱে কোৱা কথাবোৰ অনুবাদ কৰাৰ লগেত অৰামীয়া ভাষাতো লিখা হৈছে। “হে মোৰ ঈশ্বৰ, হে মোৰ ঈশ্বৰ” শব্দটো এলোই, এলোই বুলিও শাস্ত্ৰ পদটোত লিখা আছে (অৰামীয়া ভাষাৰ এলাহি (elahi)১ পৰা অনুবাদ কৰা হৈছে। যীচুৱে এলিয়াক মাতিছে বুলি শুনাটো সহজ কথা হ’ব পাৰে (অৰামীয়া ভাষাত eliyyah, যাৰ অৰ্থ “মোৰ ঈশ্বৰ YHWH)। এই ভুলটো কিছুমান দৰ্শকে কৰিছিল।

এই অংশটোৰ বিষয়ে যিটো আকৰ্ষণীয় হৈ পৰিছে সেইটো হ’ল মাৰ্কঃ ১:৯-১১ পদত যীচুৰ বাপ্তিষ্মৰ সৈতে ইয়াৰ সমান্তৰালতা।

| বাপ্তিষ্মঃ মাৰ্ক ১:৯-১১ | ক্ৰুচঃ মাৰ্ক ১৫:৩৪-৩৯ |
| --- | --- |
| যোহনে যীচুক বাপ্তিষ্ম দিয়া | যীচুৰ বাপ্তিষ্ম (মাৰ্কঃ ১০:৩৮ পদৰ সৈতে তুলনা কৰক) |
| যোহন (এলিয়াৰ চিত্ৰঃ মাৰ্কঃ ৯:১১-১৩ চাওক) | এলিয়াক মাতা |
| আকাশ দুফাল হৈ যোৱা | আঁৰ কাপোৰ দুফাল হোৱা |
| আত্মা (pneuma) | চুৰ মৃতু্য হোৱা (expneo) |
| ঈশ্বৰৰ বাণী আহিল “তুমি মোৰ প্ৰিয় পুত্ৰ” | এশৰ সেনাপতিয়ে ক’লে “স্বৰূপেই ঈশ্বৰৰ পুত্ৰ” |

এই দৃশ্যই কি বুজাইছে, যিহেতু মাৰ্ক ১ অধ্যায়ত যীচুৰ বাপ্তিষ্ম তেওঁৰ পৰিচৰ্যাৰ আৰম্ভণি, যিদৰে দানিয়েলঃ ৯:২৪-২৭ পদত ভাৱবাণী কৰা হৈছে, মাৰ্ক ১৫ অধ্যায়ত ক্ৰুচত যি ঘটিছে সেয়া তেওঁৰ পৰিচৰ্যাৰ শিখৰ বা লক্ষ্য, যেনেকৈ তেওঁ অনেকৰ মুক্তিপণ হিচাবে মৃতু্যবৰণ কৰে (মাৰ্কঃ ১০:৪৫)। ক্ৰুচত যীচুৰ মৃতু্যৱেও দানিয়েলঃ ৯:২৪-২৭ পদৰ ভাৱবাণীৰ এটা অংশ সিদ্ধ কৰে। মন্দিৰৰ আঁৰ কাপোৰ ফাটি যোৱাটো (মাৰ্কঃ ১৫:৩৮) বলিদান ব্যৱস্থাৰ সিদ্ধ হোৱালৈ আঙুলিয়াই দিয়ে আৰু পৰিত্ৰাণৰ ইতিহাসৰ এক নতুন পৰ্যায় আৰম্ভ হয়।