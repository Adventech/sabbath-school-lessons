---
title:  ক্ৰুচত দিয়া।
date:   17/09/2024
---

`মাৰ্কঃ ১৫:২১-৩৮ পদ পড়ক। এই পদবোৰত কি ভয়ানক আৰু বেদনাদায়ক বিদ্ৰূপ দেখা যায়?`

আৱেগৰ বৰ্ণনাৰ এই মুহূৰ্ত্তত, যীচুৱে নীৰৱে সকলো যাতনা সহন কৰিছিল, যি তেওঁৰ মৃত্যুৰ প্ৰতি আগ্ৰহী লোক সকলৰ দ্বাৰা নিমন্ত্ৰণ কৰা হৈছিল। গোটেই শুভবাৰ্ত্তাত, বন্দী কৰালৈকে, তেওঁ সকলো কাৰ্যৰ গৰাকী আছিল। এতিয়া তেওঁৰ ওপৰত কাৰ্য কৰা হৈছে। যদিও তেওঁ এজন শক্তিশালী প্ৰচাৰক আছিল, তথাপিও তেওঁক কোবোৰ ফলত আৰু খাদ্য আৰু টোপনিৰ অভাৱৰ ফলত তেওঁ দুর্বল হৈ পৰিছিল, য’ত এজন অচিনাকি মানুহে তেওঁৰ ক্ৰুচ তুলি নিবলগীয়া হৈছিল।

ক্ৰুচত দিয়াৰ সময়ত তেওঁৰ কাপোৰবোৰ খুলি থোৱা হৈছিল আৰু সেইবোৰ সৈনিক সকলৰ সম্পত্তি হৈছিল, যি সকলে সেই কাপোৰবোৰ কাৰ হ’ব সেয়া চাবলৈ চিঠি খেলিছিল (গীতঃ ২২:১৮)। ক্ৰুচবিদ্ধ কৰাটো আছিল মৃতু্যদণ্ড দিয়াৰ এক ১ক্তপাতহীন পদ্ধতি। এজন ব্যক্তিক ক্ৰুচত ওলমাবলৈ ব্যৱহাৰ কৰা গজালবোৰ (যোহনঃ ২০:২৪-২৯) সম্ভৱতঃ হাতৰ তলুৱাৰ মাজত মৰা হৈছিল য’ত কোনো ডাঙৰ ১ক্তনলী চলাচল নকৰে। (ইব্ৰী আৰু গ্ৰীক দুয়োটা ভাষাতে “হাত” শব্দটোৱে হাত আৰু বাহু দুয়োটাকে বুজাব পাৰে)। ক্ৰুচত দিয়াৰ সময়ত শৰীৰত ওজন কঢ়িয়াবলৈ প্ৰয়োজনীয় এনে কোনো গঠন নাই। মধ্যমীয়া স্নায়ুটো বাহুৰ মাজেদি যায় আৰু গজালৰ দ্বাৰা চেপি ধৰা হয়, যাৰ ফলত বাহুত অত্যাধিক বিষ হয়। উশাহ-নিশাহ লোৱাটো কঠিন হৈ পৰে। ভালদৰে উশাহ-নিশাহ ল’বলৈ, ক্ৰুচবিদ্ধ হোৱা লোক সকলে তেওঁলোকৰ গজাল মৰা ভৰিৰ ওপৰত ঠেলি দিব লগা হৈছিল আৰু তেওঁলোকৰ বাহু দুটা নমনীয় কৰিব লগা হৈছিল, যাৰ ফলত পুনৰ যন্ত্ৰণাদায়ক বিষ হৈছিল। ভাগৰি যোৱাৰ বাবে উশাহ-নিশাহ লোৱাত কষ্ট হোৱাৰ ফলত মৃতু্য হোৱাৰ অন্যতম কাৰণ আছিল।

যীচুৱে ক্ৰুচত দিয়াৰ সময়ত অধিক বিদ্ৰূপ আৰু অপমান লাভ কৰিছিল। মাৰ্ক শুভবাৰ্ত্তাত এটা প্ৰকাশ/গোপনীয়তাৰ মূল কথা আছে য’ত যীচুৱে সাধাৰণতে তেওঁ কোন সেই বিষয়ে আনৰ আগত প্ৰকাশ নকৰিবলৈ আহ্বান জনাইছিল। সেইবাবে, “প্ৰভু” “ঈশ্বৰৰ পুত্ৰ” বা “খ্ৰীষ্ট” আদি খ্ৰীষ্টিয় উপাধিবোৰ আখ্যানত প্ৰায়ে দেখা নাযায়।

এই কথাবোৰ ক্ৰুচত সলনি হয়। তেওঁ সেইবোৰ লুকুৱাই ৰাখিব নোৱাৰে। যীচুক উপহাস কৰাত মহা-পুৰোহিত সকলেই এই উপাধি সমূহ ব্যৱহাৰ কৰাটো বিদ্ৰূপৰ কথা। এই মানুহবোৰে নিজকে কেনেকৈ নিন্দা কৰিছে!

তেওঁলোকৰ এটা উপহাসমূলক বক্তব্যই থিয় দিছে। মাৰ্কঃ ১৫:৩১ পদত তেওঁলোকে কৈছে, “সি আনক ৰক্ষা কৰিলে, নিজকে ৰক্ষা কৰিব নোৱাৰে।” ক্ৰুচত তেওঁৰ অসহায়তাৰ বিষয়ে তেওঁলোকৰ বক্তব্য তুলি ধৰাৰ কাৰণে, তেওঁলোকে ইংগিত দি কয় যে তেওঁ আনক সহায় কৰিছিল (গ্ৰীকত ইয়াৰ অৰ্থ হ’ব পাৰে “ৰক্ষা কৰা”, “সুস্থ কৰা”, বা “উদ্ধাৰ কৰা”)। এইদৰে তেওঁলোকে স্বীকাৰ কৰে যে তেওঁ ত্ৰাণকৰ্ত্তা। প্ৰকৃত কথাটো হ’ল-তেওঁ নিজকে বচাব বা ৰক্ষা কৰিব নোৱাৰাৰ কাৰণ আছিল ক্ৰুচত তেওঁ আনক ৰক্ষা কৰি আছিল।