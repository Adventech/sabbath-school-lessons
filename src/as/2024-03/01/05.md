---
title:  যীচুৰ বাপ্তিষ্ম।
date:   03/07/2024
---

`মাৰ্কঃ ১:৯-১৩ পদ পড়ক। যীচুৰ বাপ্তিষ্মাৰ সময়ত কোন উপস্থিত আছিল আৰু কি হৈছিল?`

যোহনে যদ্দৰ্ন নদীত যীচুক বাপ্তিষ্ম দিলে। যীচুৱে পানীৰ পৰা উঠি অহাৰ লগে লগে তেওঁ আকাশ দুফাল হৈ যোৱা আৰু পৱিত্ৰ আত্মাক কপৌৰ দৰে তেওঁৰ ওপৰত নামি অহা দেখিলে। তেওঁ স্বৰ্গৰ পৰা ঈশ্বৰৰ মাত শুনিবলৈ পালে, “তুমি মোৰ প্ৰিয় পুত্ৰ ; তোমাত মই পৰম সন্তুষ্ট”। (মাৰ্কঃ ১:১১)।

এই ঘটনাবোৰে যীচুৰ বাপ্তিষ্মৰ গুৰুত্বৰ কথা আঙুলিয়াই দিয়ে। পিতৃ, পুত্ৰ আৰু পবিত্ৰ আত্মা উপস্থিত থাকি, একেলগে যীচুৰ পৰিচৰ্যাৰ আৰম্ভণিক দৃড় কৰি তুলিছে। এই পৰিঘটনাৰ গুৰুত্বই মাৰ্ক ১৫ অধ্যায়ত ক্ৰুচৰ দৃশ্যত প্ৰতিধ্বনি লাভ কৰিব। কাহিনীটোৰ বহুতো একে উপাদান সেই দৃশ্যত পুনৰাবৃত্তি হয়।

আত্মাই যীচুক অৰণ্যলৈ পঠাই দিলে। “ড্ৰেভ” শব্দটো গ্ৰীক শব্দ ekballo-ৰ পৰা লোৱা হৈছে, যিটো মাৰ্কৰ শুভবাৰ্ত্তাত ভুতক খেদি পঠিওৱাৰ আত্মাৰ উপস্থিতিয়ে যীচুৰ জীৱনত পবিত্ৰ আত্মাৰ শক্তিৰ উদাহৰণ দাঙি ধৰে। প্ৰভুৱে ইতিমধ্যে তেওঁৰ পৰিচৰ্যা কাৰ্যৰ যাত্ৰা আৰম্ভ কৰে আৰু তেওঁ লগে লগে চয়তানৰ সন্মুখীন হৈছিল। এই দৃশ্যটোত সংগ্ৰামৰ অনুভূতি চল্লিশ দিনৰ পৰীক্ষা, বনৰÏয়া জীৱ-জন্তুৰ উপস্থিতি আৰু যীচুৰ সেৱা কৰা স্বৰ্গদূত সকলৰ উল্লেখেৰে প্ৰদৰ্শন কৰা হৈছে।

মাৰ্কৰ শুভবাৰ্ত্তাৰ আৰম্ভণিৰ দৃশ্যটোৰ এটা স্বাভাৱিক বৈশিষ্ট্য হ’ল যীচুক ঈশ্বৰত্ব আৰু মানৱ দুয়োটাৰ চৰিত্ৰ হিচাবে উপস্থাপন কৰা হৈছে। ঈশ্বৰত্বৰ পক্ষত তেওঁ হৈছে খ্ৰীষ্ট, মচীহ (মাৰ্কঃ ১:১), প্ৰভুৱে এজন দূতৰ দ্বাৰা ঘোষণা কৰা (মাৰ্কঃ ১:২,৩), যোহনতকৈও শক্তিশালী (মাৰ্কঃ ১:৭), প্ৰিয় পুত্ৰ যাৰ ওপৰত আত্মা নামি আহে (মাৰ্কঃ ১:১০,১১)। কিন্তু মানৱতাৰ ফালে আমি তলত দিয়া কথাবোৰ দেখিবলৈ পাওঁঃ তেওঁ যোহনৰ দ্বাৰাই বাপ্তাইজিত হৈছে (মাৰ্কঃ ১:৯), তেওঁ আত্মাৰ দ্বাৰা পৰিচালিত হৈছে (মাৰ্কঃ ১:১২), চয়তানৰ দ্বাৰা পৰীক্ষিত হৈছে (মাৰ্কঃ ১:৩), বনৰÏয়া জন্তুৰ লগত থাকিছিল (মাৰ্কঃ ১:১৩), আৰু স্বৰ্গদূতৰ দ্বাৰা পৰিচৰ্যা কৰা হৈছে (মাৰ্কঃ ১:১৩)।

এই বৈপৰীত্যবোৰ কিয়? ইয়াৰ দ্বাৰা খ্ৰীষ্টৰ আচৰিত বাস্তৱতালৈ আঙুলিয়াই দিয়া হৈছে, আমাৰ প্ৰভু আৰু ত্ৰাণকৰ্ত্তা, আমাৰ ঈশ্বৰ, আৰু তথাপিও এজন মানুহ, আমাৰ ভাই আৰু আমাৰ আদৰ্শ। এই ধাৰণাটোৰ ওপৰত আমি আমাৰ মনটোক সম্পূৰ্ণৰূপে কেনেকৈ সাঙোৰ খুৱাই লওঁ? আমি নোৱাৰো। কিন্তু আমি বিশ্বাসৰ ওপৰত ইয়াক গ্ৰহণ কৰো আৰু এই সত্যই মনুষ্যৰ প্ৰতি ঈশ্বৰৰ প্ৰেমৰ বিষয়ে আমাক যি প্ৰকাশ কৰে তাক লৈ আচৰিত হওঁ।