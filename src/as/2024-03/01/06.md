---
title:  যীচুৰ মতে শুভবাৰ্ত্তা।
date:   04/07/2024
---

`মাৰ্কঃ ১:১৪-১৫ পদ পড়ক। যীচুৱে ঘোষণা কৰা শুভবাৰ্ত্তাৰ তিনিটা অংশ কি কি?`

মাৰ্কে ইয়াত যীচুৰ সহজ আৰু প্ৰত্যক্ষ বাৰ্ত্তাৰ সাৰাংশ দাঙি ধৰিছে। ইয়াৰ তিনিটা অংশ তলৰ তালিকাত দেখুৱা হৈছেঃ

| শ্ৰেণী বিভাগ | বিষয়বস্তু |
| --- | --- |
| সময়ৰ ভাৱবাণী | সময় পূৰ্ণ হ’ল |
| নিয়মৰ প্ৰতিজ্ঞা | ঈশ্বৰৰ ৰাজ্য ওচৰ চাপিল |
| শিষ্য হোৱাৰ বাবে আমন্ত্ৰণ | অনুতাপ কৰা আৰু শুভবাৰ্ত্তাক বিশ্বাস কৰা |

যীচুৱে যিটো সময় বা কালৰ ভাৱবাণীৰ কথা উল্লেখ কৰিছে সেয়া হৈছে দানিয়েলঃ ৯:২৪-২৭ পদৰ ৭০ সপ্তাহৰ ভাৱবাণী। এই ভাৱবাণী যীচুৰ বাপ্তিষ্মত সিদ্ধ হয়, য’ত তেওঁক পবিত্ৰ আত্মাৰ দ্বাৰা অভিষেক কৰা হয় আৰু তেওঁৰ পৰিচৰ্যা আৰম্ভ কৰে (পাচনিকৰ্মঃ ১০:৩৮)। ৭০ সপ্তাহৰ আচৰিত ভাৱবাণীটো তলত দেখুওৱা হৈছেঃ

![Chart](chart.png)

এই ভাৱবাণীত এটা দিন এবছৰৰ সমান (গণনাঃ ১৪:৩৪, যিহিঃ ৪:৬)। এই ভাৱবাণী আৰম্ভ হৈছিল ৪৫৭ খ্ৰীষ্টপূর্বত। পাৰস্যৰ অৰ্তক্ষেত্ৰ ১জাই যিৰূচালেম পুনৰুদ্ধাৰৰ কাম সম্পূৰ্ণ কৰিবলৈ জাৰি কৰা আদেশৰ সৈতে আৰম্ভ হয় (ইজ্ৰা ৭ অধ্যায়)। ৬৯ ভাৱবাণীমূলক সপ্তাহ ২৭ খ্ৰীষ্টাব্দলৈকে আগবাঢ়ি যায়, সেই সময়ত যীচুক তেওঁ পৰিচৰ্যা কাৰ্য আৰম্ভ কৰাৰ আগেত পবিত্ৰ আত্মাৰ দ্বাৰাই বাপ্তিষ্ম আৰু অভিষেক কৰা হৈছিল।

`তেওঁৰ ক্ৰুচবিদ্ধকৰণ চাৰে তিনি বছৰৰ পিছত হয়। অৱশেষত, সত্তৰ সপ্তাহ ৩৪ খ্ৰীষ্টাব্দত সম্পূৰ্ণ হয় যেতিয়া স্তিফানক শিল দলিয়াই মৰা হয় আৰু শুভবাৰ্ত্তা পৰজাতিৰ লগেত যিহূদী বিলাকৰ ওচৰতো বিলোৱা হৈছিল।`