---
title:  ব্যৰ্থ প্ৰচাৰক।
date:   30/06/2024
---

`পাচনিকৰ্মঃ ১২:১২ পদ পড়ক। পাচনিকৰ্ম পুস্তকত মাৰ্কৰ পৰিচয় কেনেকৈ দিয়া হৈছে?`

সম্ভৱতঃ মাৰ্ক শুভবাৰ্ত্তাৰ লেখক যোহন মাৰ্ক এজন যুৱক আছিল যেতিয়া পাচনিকৰ্ম ১২ অধ্যায়ৰ ঘটনাসমূহ ঘটিছিল, সম্ভৱতঃ চল্লিশ খ্ৰীষ্টাব্দৰ মাজভাগত। তেওঁক পাচনিকৰ্মঃ ১২:১২ পদত মৰিয়ম নামৰ এগৰাকী মহিলাৰ পুত্ৰ হিচাবে পৰিচয় কৰাই দিয়া হৈছে। স্পষ্ট ভাৱে তাই মণ্ডলীৰ এগৰাকী ধনী সমৰ্থক আছিল আৰু পাচনিকৰ্ম ১২ পদত উল্লেখ থকা বিখ্যাত হোৱা নিজৰ ঘৰত প্ৰাৰ্থনা সভাখন অনুষ্ঠিত কৰিছিল। পিতৰৰ বন্দীশালৰ পৰা পলাই যোৱা কাহিনী আৰু তাৰ পিছৰ কাৰ্য আৰু ইয়াৰ পিছত হেৰোদৰ মৃত্যুৰ কাহিনী, পিতৰ আৰু ৰজাৰ মাজত আকৰ্ষণীয়, আনকি হাস্যকৰ, বিপৰীত তাৰতম্যৰে পৰিপূৰ্ণ। যোহন মাৰ্কে কাহিনীটোত প্ৰকৃততে কোনো ভূমিকা লোৱা নাই যদিও এইখিনিতে তেওঁৰ পৰিচয়ে বাৰ্ণব্বা আৰু চৌলৰ সৈতে তেওঁৰ পিছৰ সম্পৰ্কৰ বিষয়ে প্ৰকাশ কৰিছে।

`পাচনিকৰ্মঃ ১৩:১-৫, ১৩ পদ পড়ক। যোহন মাৰ্কে চৌল আৰু বাৰ্ণব্বাৰ লগত কেনেকৈ আকৃষ্ট হৈছিল আৰু ইয়াৰ পৰিণতি কি হৈছিল?`

পাচনিকৰ্মঃ ১৪ অধ্যায়ত চৌল আৰু বাৰ্ণব্বাৰ প্ৰথম শুভবাৰ্ত্তা প্ৰচাৰৰ যাত্ৰাৰ বৰ্ণনা কৰা হৈছে, ৫ পদলৈকে যোহন মাৰ্কৰ নাম উল্লেখ কৰা হোৱা নাই আৰু তেওঁৰ ভূমিকা কেৱল এজন সহায়ক বা দাস হিচাবেহে দেখা পোৱা যায়। ১৩ পদলৈকে যুৱকজনৰ বিষয়ে আন কোনো কথা উল্লেখ কৰা হোৱা নাই, কেৱল সেই চমু বিৱৰণীত তেওঁ যিৰূচালেমলৈ উভতি অহাৰ কথা উল্লেখ কৰা হৈছে।

ইয়াৰ পৰা যোৱাৰ কোনো কাৰণ দিয়া হোৱা নাই আৰু তেওঁৰ অনুভৱ বা আৱেগৰ কোনো বৰ্ণনা নথকাৰ বাবে কেৱল কল্পনা কৰিব পাৰি যে তেওঁক শুভবাৰ্ত্তা প্ৰচাৰ কাৰ্যৰ প্ৰচেষ্টাৰ পৰা আঁতৰি আহিবলৈ কিহে প্ৰেৰণা দিছিল আৰু সেইটো নিঃসন্দেহে ক’ব পাৰি যে বিপদ আৰু প্ৰত্যাহ৩ানজনক কাৰ্যই নিৰাশ কৰিছিল। ইলেন: জি: হুৱাইটে কৈছে যে, “ভয় আৰু নিৰুৎসাহিত হৈ মাৰ্কে প্ৰভুৰ কামত নিজকে সম্পূৰ্ণ হৃদয়েৰে সমর্পণ কৰাৰ উদ্দেশ্যত কিছু সময়ৰ বাবে লৰচৰ হৈছিল। কষ্টৰ প্ৰতি অভ্যস্ত হৈ তেওঁ বিপদ আৰু বঞ্চনাৰ বাবে হতাশ হৈ পৰিছিল।”-পাচনি বিলাকৰ কাম, ১৬৯ পৃষ্ঠা। তেওঁৰ বাবে কথাবোৰ বৰ কঠিন হৈ পৰিছিল আৰু সেয়েহে তেওঁ সেই কামৰ পৰা ওলাই আহিব বিচাৰিছিল।