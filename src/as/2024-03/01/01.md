---
title:  শুভবাৰ্ত্তাৰ আৰম্ভণি
date:   29/06/2024
---

### এই সপ্তাহৰ অধ্যয়ন পাঠঃ
পাচনিকৰ্মঃ ১৩:১-৫,১৩; পাচনিকৰ্মঃ ১৫:৩৬-৩৯; মাৰ্কঃ ১:১-১৫; যিচয়াঃ ৪০:৩; দানিয়েলঃ ৯:২৪-২৭ পদ।

> <p>মুখস্থ পদ</p>
> “যোহন সমর্পিত হোৱাৰ পাছত যীচুৱে গালীল দেশলৈ গৈ, ঈশ্বৰৰ শুভবাৰ্ত্তা ঘোষণা কৰি কৰি ক’লে, কাল সম্পূৰ্ণ হ’ল, ঈশ্বৰৰ ৰাজ্য ওচৰ হ’ল ; তোমালোকে মন পালটোৱা আৰু শুভবাৰ্ত্তাত বিশ্বাস কৰা”। (মাৰ্কঃ ১:১৪,১৫ পদ।)।

মাৰ্কৰ শুভবাৰ্ত্তা কোনে লিখিছিল আৰু কিয় লিখা হৈছিল? কোনো শুভবাৰ্ত্তাতে লিখকৰ নাম তালিকাভূক্ত কৰা হোৱা নাই। যীচুৰ আটাইতকৈ ওচৰলৈ অহা জন হৈছে যোহন, যিজন তেওঁৰ প্ৰিয় শিষ্য আছিল (যোহনঃ ২১:২০-২৪)।

কিন্তু আদিকালৰ পৰাই ধৰ্মবিষয়ক প্ৰতিটো শুভবাৰ্ত্তা এজন পাচনি (মথি যোহন) বা এজন পাচনিৰ সঙ্গীৰ সৈতে জড়িত হৈ আহিছে। উদাহৰণ স্বৰূপে, লূকৰ শুভবাৰ্ত্তা পৌলৰ সৈতে জড়িত (কলচীয়াঃ ৪:১৪, ২ তিমথীঃ ৪:১১, ফিলিঃ ১:২৪)। মাৰ্কৰ শুভবাৰ্ত্তা পিতৰৰ সৈতে জড়িত (১ পিতৰঃ ৫:১৩)।

যদিও মাৰ্ক পুস্তকৰ লেখকে কেতিয়াও শাস্ত্ৰত নিজৰ নাম উল্লেখ কৰা নাই, তথাপিও আদি মণ্ডলীৰ পৰম্পৰাই ইংগিত দিয়ে যে, মাৰ্ক শুভবাৰ্ত্তাৰ লেখক যোহন মাৰ্ক আছিল, যিজন পৌল আৰু বাৰ্ণব্বাৰ এটা সময়ত শুভবাৰ্ত্তা প্ৰচাৰৰ সঙ্গী আছিল (পাচনিকৰ্মঃ ১৩:২,৫) আৰু পিছলৈ পিতৰৰ সঙ্গীও আছিল (১ পিতৰঃ ৫:১৩)।

এই সপ্তাহত প্ৰথম পদক্ষেপ হ’ব শাস্ত্ৰত উল্লেখ কৰা মাৰ্কৰ বিষয়ে জনা আৰু তেওঁৰ আৰম্ভণিৰ বিফলতা আৰু শেষত সফলতা লাভ কৰাৰ বিষয়ে অধ্যয়ন কৰা। এজন ব্যৰ্থ হোৱা আৰু তাৰ পিছত সফল হোৱা মিছনেৰী এজনে কিয় এনে এটা পুস্তক লিখিলে তাৰ বিষয়ে অধ্যয়ন কৰিম।