---
title:  দূত।
date:   02/07/2024
---

`মাৰ্কঃ ১:১-৮ পদ পড়ক। এই পদবোৰত কাৰ চৰিত্ৰবোৰ প্ৰকাশ পাইছে আৰু তেওঁবিলাকে কি কয় আৰু কি কৰে?`

এই পদবোৰত তিনিটা মূল চৰিত্ৰ আছেঃ মাৰ্কঃ ১:১ পদত উল্লেখ কৰা যীচুখ্ৰীষ্ট ; মাৰ্কঃ ১:২ পদত পিতৃ ঈশ্বৰৰ বিষয়ে ইংগিত দিয়া হৈছে ; আৰু যোহন বাপ্তাইজক, দূত আৰু শুভবাৰ্ত্তা প্ৰচাৰক যি এই অংশৰ শেষ খণ্ডৰ মূল বিষয়বস্তু।

মাৰ্কঃ ১:২,৩ পদত পুৰণি নিয়মৰ এটা অংশ আছে যিটো মাৰ্কে কাহিনীটোত কি হ’ব সেই বিষয়ে বৰ্ণনা কৰিবলৈ উপস্থাপন কৰিছে। মাৰ্কে যি উল্লেখ কৰিছে সেয়া হৈছে তিনিটা অংশৰ বাক্যাংশৰ মিশ্ৰণঃ যাত্ৰাপুস্তকঃ ২৩:২০; যিচয়াঃ ৪০:৩ আৰু মলাখীঃ ৩:১ পদ।

`যাত্ৰাপুস্তকঃ ২৩:২০; যিচয়াঃ ৪০:৩ আৰু মলাখীঃ ৩:১ পদ পড়ক। এই তিনিটা পদৰ মাজত কি মিল আছে?`

যাত্ৰাপুস্তকঃ ২৩:২০ পদত এজনা স্বৰ্গদূতক বুজোৱা হৈছে যিজনক ঈশ্বৰে ইস্ৰায়েলক কনানত নিবলৈ ইস্ৰায়েলৰ আগে আগে যাবলৈ পঠিয়ায়। যিচয়াঃ ৪০:৩ পদত ঈশ্বৰে তেওঁৰ আগত এটা ৰাজপথ তৈয়াৰ কৰি মৰুভূমিত উপস্থিত হোৱাৰ কথা উল্লেখ কৰিছে। মলাখীঃ ৩:১ পদত এজনা দূতে প্ৰভুৰ আগে আগে গৈ তেওঁৰ পথ যুগুত কৰাৰ বিষয়ে কোৱা হৈছে। এই তিনিওটা অংশই এটা যাত্ৰাৰ কথাক বুজায়।

যিচয়াৰ শাস্ত্ৰপদটো যোহন বাপ্তাইজকৰ কাৰ্যৰ সৈতে বহুতো সম্পৰ্ক আছে আৰু প্ৰভুৰ পথ যুগুত কৰাৰ ওপৰতো গুৰুত্ব আৰোপ কৰা হৈছে। মাৰ্কৰ শুভবাৰ্ত্তা প্ৰভু যীচু যাত্ৰাত আছে। দ্ৰুতগতিত চলি থকা আখ্যানে এই যাত্ৰাৰ অনুভূতি বৃদ্ধি কৰে, এনে এক যাত্ৰা যিটোৱে ক্ৰুচৰ ওচৰলৈ আৰু আমাৰ বাবে তেওঁৰ বলিদান মূলক মৃত্যুৰ ওচৰলৈ লৈ যায়।

কিন্তু তেওঁ ক্ৰুচত উপনীত হোৱাৰ আগেত অনেক দুখ-কষ্টৰ মাজেদি পাৰ হ’ব লাগিব। যাত্ৰা আৰম্ভ হৈছে, আৰু মাৰ্কে আমাক এই বিষয়ে সকলো ক’ব।

মাৰ্কঃ ১:২-৩ পদত পুৰণি নিয়মৰ উদ্ধৃতিৰ লগত খাপ খুৱাই যোহন বাপ্তাইজকে অনুতাপ কৰা, পাপৰ পৰা দূৰ হোৱা আৰু ঈশ্বৰৰ ওচৰলৈ ঘূৰি অহাৰ বিষয়ে আহ৩ান জনাইছে (মাৰ্কঃ১:৪)। মাৰ্কঃ ১:৭,৮ পদত এলিয়া ভাৱবাদীৰ দৰে কাপোৰ পিন্ধা (২ ৰাজাঃ ১:৮), তেওঁতকৈ শক্তিশালী তেওঁৰ পিছত আহিবলগীয়া জনৰ বিষয়ে কোৱা হৈছে। তেওঁ আহিবলগীয়া জনাৰ পাদুকাৰ বান্ধ মেলিবৰো যোগ্য নহওঁ বুলি কোৱা কথাটোৱে যীচুৰ প্ৰতি থকা তেওঁৰ উ২; দৃষ্টিভংগীক দেখুৱাইছে।