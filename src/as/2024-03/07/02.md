---
title:  স্পষ্টকৈ দেখা।
date:   11/08/2024
---

`মাৰ্কঃ ৮:২২-৩০ পদ পড়ক। অন্ধ লোকজনক সুস্থ কৰিবলৈ যীচুৱে কিয় দুবাৰ স্পৰ্শ কৰিবলগীয়া হৈছিল আৰু এই বিৱৰণীৰ পৰা কি শিক্ষা ওলাই আহে?`

মাৰ্কত যীচুৰ দ্বাৰা সুস্থ হোৱা কেইবাজনো অন্ধ লোকৰ বিষয়ে উল্লেখ আছে। ইয়াত মাৰ্কঃ ৮ অধ্যায়ৰ অংশটোৰ বাহিৰেও মাৰ্কঃ ১০:৪৬-৫২ পদত উল্লেখ কৰা ধৰণে অন্ধ বাৰতীময়ও সুস্থ হৈছে। মথিত দুজন অন্ধ লোকৰ কথা উল্লেখ কৰা হৈছে (মাৰ্কঃ ২০:২৯-৩৪), আৰু যোহন ৯ অধ্যায়ত যীচুৱে ওপজাৰে পৰা অন্ধ মানুহ এজনক চকুত লিপি দিয়া বোকা চীলোহ পুখুৰীত ধুই সুস্থ কৰাৰ কাহিনী কোৱা হৈছে।

কিন্তু মাৰ্কঃ ৮ অধ্যায়ৰ কাহিনীটো অনন্য। এইটো কেৱল মাৰ্কতহে দেখা পোৱা যায়, আৰু এইটো যীচুৰ একমাত্ৰ আচৰিত কাৰ্য যিটো সম্পূৰ্ণ সুস্থ হ’বলৈ দুবাৰ স্পৰ্শ কৰিছিল। কাহিনীটোত যীচুৱে লোকজনক হাতত ধৰি গাঁৱৰ বাহিৰলৈ লৈ যোৱাটো এটা মৰ্মস্পশী বিৱৰণ। মানুহজনৰ অক্ষমতাৰ প্ৰতি তেওঁৰ সহানুভূতিৰ কথা অনুভৱ কৰিব পাৰি।

কিন্তু দুবাৰ স্পৰ্শ কিয়? এইটোৱেই একমাত্ৰ আচৰিত কাৰ্য য’ত দুবাৰ কাৰ্য কৰা হৈছিল, যীচুৰ কোনো ধৰণৰ ক্ষমতাৰ অভাৱৰ বাবে এইটো সম্ভৱ নহ’ল এনে নহয়। কিন্তু এইটো এটা অভিনয় কৰা দৃষ্টান্ত হোৱাৰ সম্ভাৱনা বেছি, যিয়ে আত্মিক অন্তৰ্দৃষ্টি কেতিয়াবা কেনেকৈ প্ৰকাশ হ’বলৈ সময় লয়, তাৰে উদাহৰণ দিয়ে। যীচুৰ শিষ্য সকলৰ বাবেও সেইটোৱেই হৈছিল। গোটেই অংশটো, মাৰ্কঃ ৮:২২-১০:৫২ পদৰ আৰম্ভণি আৰু শেষ হয় এজন অন্ধ লোকৰ সুস্থতাৰে। মাৰ্কৰ এই খণ্ডত যীচুৱে তেওঁৰ আহি থকা মৃত্যুৰ বিষয়ে তেওঁৰ শিষ্য সকলক বিশেষ ভাৱে শিক্ষা দিছে। তেওঁ তেওঁবিলাকক অনেকবাৰ কোৱাৰ পিছতো তেওঁবিলাকে ইয়াৰ বিষয়ে বুজিব পৰা নাছিল। ঠিক অন্ধ লোকজনৰ দৰেই তেওঁলোককো স্পষ্টকৈ চাবলৈ দুবাৰ স্পৰ্শৰ প্ৰয়োজন হৈছিল। দৃষ্টি শক্তি পুনৰাই লাভ কৰাটো ব্যৱহাৰিক ভাৱে শিষ্য কৰাৰ এটা উপমা হৈ পৰে।

শিষ্য সকলে প্ৰশ্ন ভাল পায়। এইটো ছাত্ৰৰ এজনৰ জ্ঞানৰ তলা খুলি দিয়াৰ চাবিকাঠি। মাৰ্কঃ ৮ অধ্যায়ৰ এই অংশত পুস্তকখনৰ গুৰুত্বপূৰ্ণ দিশটো আহি পৰিছে। তিনিটা কথাই এই দাবীক নিশ্চিত কৰে। প্ৰথমতে, যীচুৱে তেওঁৰ শিষ্য সকলক তেওঁ পৰিচয়ৰ বিষয়ে প্ৰশ্ন কৰে, যিটো কাম তেওঁ ইয়াৰ আগেত কৰা নাই। দ্বিতীয়তে, পিতৰ হৈছে প্ৰথমজন যিজনে যীচুক ভূত-আত্মা থকা বুলি নহয় কিন্তু যীচুক মচীহা বুলি ঘোষণা কৰে। তৃতীয়তে যীচু কোন সেই কথা প্ৰকাশ হোৱাৰ লগে লগে তেওঁৰ উদ্দেশ্যৰ বিষয়ে অৰ্থাৎ ক্ৰুচৰ বিষয়ে বুজাবলৈ আৰম্ভ কৰে।