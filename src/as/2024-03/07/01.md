---
title:  শিষ্য সকলক শিক্ষা দিয়াঃ ১ম ভাগ
date:   10/08/2024
---

### এই সপ্তাহৰ অধ্যয়ন পাঠঃ
মাৰ্কঃ ৮:২২-৩৮; মথিঃ ২০:২৯-৩৪; যোহনঃ ১২:২৫; মাৰ্কঃ ৯:১-৫০; মলাখীঃ ৪:৫,৬; লূকঃ ৯:৩০,৩১ পদ।

> <p>মুখস্থ পদ</p>
> “পাছে তেওঁ নিজৰ শিষ্য বিলাকে সৈতে লোক সমূহক ওচৰলৈ মাতি ক’লে, কোনোৱে যদি মোৰ পাছত আহিবলৈ ই২ছা কৰে, তেওঁ নিজকে নিজে দমন কৰক, আৰু নিজৰ ক্ৰুচ তুলি লৈ মোৰ পাছে পাছে আহক” (মাৰ্কঃ ৮:৩৪)।

মাৰ্কৰ প্ৰথম অংশত যীচু কোন সেই বিষয়ে গুৰুত্ব দিয়া হৈছে। তেওঁৰ শক্তিশালী শিক্ষা আৰু আচৰিত কাৰ্যই তেওঁ যে মচীহ সেই বিষয়ে আঙুলিয়াই দিয়ে। বৰ্ণনাটোৰ এই গুৰুত্বপূৰ্ণ সন্ধিক্ষণত যীচুৱে শিষ্য সকলক সোধে যে তেওঁলোকে তেওঁক কোন বুলি বিশ্বাস কৰে।

পিতৰে সেই প্ৰশ্নৰ স্পষ্ট উত্তৰ দিয়ে, আৰু যীচুৱে লগে লগে বুজাবলৈ আৰম্ভ কৰে যে তেওঁ কোন দিশে আগবাঢ়ি গৈ আছে, যিটো আমি জানো যে সেইয়া আছিল ক্ৰুচ।

মাৰ্কঃ ৮ অধ্যায়ৰ শেষৰ অংশৰ পৰা আৰম্ভ কৰি মাৰ্কঃ ১০ অধ্যায়ৰ শেষলৈকে যীচুৱে তেওঁৰ যাত্ৰাৰ বিষয়ে তেওঁৰ শিষ্য সকলক শিক্ষা দিয়াত মনোনিবেশ কৰিছে। এই অধ্যায়বোৰত তেওঁ ক্ৰচুৰ বিষয়ে ভাৱবাণী কৰিছে। ইয়াৰ পিছত শিষ্য কৰাৰ বিষয়ে আদেশ দিয়ে। এই শক্তিশালী শিক্ষাবোৰ আজিও প্ৰাসংগিক হৈছে আছে।

শুভবাৰ্ত্তাৰ দ্বিতীয় অংশটো দুজন বেলেগ বেলেগ অন্ধ লোকৰ সুস্থতাৰ দ্বাৰা চি¿হ্নত কৰা হৈছে, এটা মাৰ্কঃ ৮ অধ্যায়ৰ মাজ অংশত আৰু আনটো মাৰ্কঃ ১০ অধ্যায়ৰ শেষৰ অংশত আছে। প্ৰায় দুহাজাৰ বছৰৰ আগেত তেওঁৰ শিক্ষাই বাৰজন শিষ্যক প্ৰত্যাহ৩ান জনোৱাৰ দৰে আজিও অনেকে যীচুক অনুসৰণ কৰাৰ অনেক মূল্য আৰু লাভৰ সৈতে শিষ্য সকলৰ দৰে সন্মুখীন হৈয়েই আছে।