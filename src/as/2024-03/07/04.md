---
title:  পর্বত আৰু অনেক মানুহৰ এটা দল।
date:   13/08/2024
---

`মাৰ্কঃ ৯:১-১৩ পদ পড়ক। পিতৰ, যাকোব আৰু যোহনে এদিন ৰাতি যীচুৰ সৈতে কি দেখিলে?`

মাৰ্কঃ ৯:১ পদত যীচুৱে ভাৱবাণী কৰিছে যে তেওঁৰ লগত থিয় হৈ থকা কিছুমানে ঈশ্বৰৰ ৰাজ্য পৰাক্ৰমেৰে অহা নেদেখা মানে মৃতু্য ভোগ নকৰিব। সেই ভাৱবাণী কেইদিনমানৰ ভিতৰতে সিদ্ধ হ’ল যেতিয়া তেওঁ পিতৰ, যাকোব আৰু যোহনক নিৰ্জনে এটা ওখ পর্বতৰ ওপৰলৈ লৈ যায়। তাতে তেওঁলোকৰ আগেত তেওঁ স্বৰ্গৰাজ্যৰ মহিমালৈ ৰূপান্তৰিত হয়।

আৰু তেতিয়া এলিয়া আৰু মোচিয়ে স্বৰ্গৰ পৰা নামি যীচুৰ লগত কম্বোপকথন কৰিলে। লূকে লক্ষ্য কৰিছে যে তেওঁলোকে যীচুৰ মৃতু্য যাত্ৰাৰ বিষয়ে কৈছিল যিটো তেওঁ যিৰূচালেমত সিদ্ধ কৰিবলৈ ওলাইছিল (লূকঃ ৯:৩০,৩১)। এইদৰে এই পৰাক্ৰমৰ দৃশ্যটো যীচুৰ ক্ৰুচত আহিবলগীয়া মৃত্যুৰ সৈতে জড়িত (মাৰ্কঃ ৯:৯ পদৰ সৈতে তুলনা কৰক)। শিষ্য সকলে যেতিয়া তেওঁক ক্ৰুচত দিয়া দেখিব তেতিয়া ই আশাৰ সৃষ্টি কৰিব।

পিছদিনা ৰাতিপুৱা পর্বতৰ পৰা নামি অহাৰ লগে লগে তিনিওজন শিষ্যই যীচুক এলিয়া প্ৰথমে অহাৰ বিষয়ে সুধিলে। সম্ভৱতঃ এই ধাৰণাটো এই আশাৰ সৈতে জড়িত যে এলিয়াই মচীহৰ আগত পুনৰ আবিৰ্ভাৱ হ’ব (মলাখীঃ ৪:৫,৬) পদৰ লগত তুলনা কৰক)। যীচুৱে তেওঁলোকক উত্তৰ দি কয় যে এলিয়া ইতিমধ্যে আহিছে, যিজন যোহন বাপ্তাইজক। যেনেকৈ তেওঁলোকে যোহনক হত্যা কৰিলে, তেনেকৈ যীচুৱে তেওঁলোকৰ হাতত মৃতু্যবৰণ কৰিব, কিন্তু তেওঁ তিনিদিনৰ পাছত পুনৰুত্থিত হ’ব।

সেই পৰাক্ৰমৰ ৰাতিৰ পিছত পর্বতৰ তলৰ দৃশ্যটো আছিল এক দুখজনক বাদ-বিবাদ (মাৰ্কঃ ৯:১৪-২৯)। ন জন শিষ্যই এজন ভূতে ধৰা ল’ৰাৰ সন্মুখীন হৈছিল, যাক তেওঁলোকে সুস্থ কৰিব নোৱাৰিলে। যেতিয়া সেই স্থানত যীচুৱে উপস্থিত হ’ল, তেতিয়া সকলোৱে তেওঁক চাবলৈ দৌৰি গ’ল। কাহিনীটোত ল’ৰাটোৰ ওপৰত ভূতৰ শক্তিৰ কথা উকোঁচিত হৈছে। যীচুৱে ভূতে ধৰাৰ বিষয়ে সবিশেষ সোধা-পোছা কৰিবলৈ বহু সময় লোৱা যেন লাগে। বাপেকৰ বাবে এইটো অধিক প্ৰমাণিত হ’ল। যাৰ বাবে তেওঁ কৈছিল, “আপুনি যদি কিবা কৰিব পাৰে, তেন্তে আমালৈ কৃপা কৰি, উপকাৰ কৰক (মাৰ্কঃ ৯:২২)।

যীচুৱে লগে লগে সন্দেহৰ ভাৱটো বুজিব পাৰিলে। প্ৰভুৱে দিয়া উত্তৰটোক ব্যাখ্যা কৰিব পাৰি, “আপুনি কি বুজাব বিচাৰিছে, ‘যদি পাৰে’? (মাৰ্কঃ ৯:২৩)। হঠাৎ দেউতাকে আকাশৰ পৰা বিজুলীৰ দৰে দেখিবলৈ পালে যে কেৱল ল’ৰাটোৰেই সমস্যা নাই, অবিশ্বাসৰো সমস্যা আছে। আৰু তেওঁৰ অবিশ্বাসৰ ফলত তেওঁৰ ল’ৰাটি সুস্থ নহ’ব পাৰে। তাতে দুখেৰে পৰিপূৰ্ণ হৈ থকা পিতৃয়ে ৰিঙিয়াই ক’লে, “মই বিশ্বাস কৰিছো, মোৰ অবিশ্বাসৰ প্ৰতিকাৰ কৰক” (মাৰ্কঃ ৯:২৪)। যীচুৱে ল’ৰাটিক সুস্থ কৰিলে।