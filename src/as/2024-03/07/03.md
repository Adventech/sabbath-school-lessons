---
title:  শিষ্য হোৱাৰ মূল্য।
date:   12/08/2024
---

`মাৰ্কঃ ৮:৩১-৩৮ পদ পড়ক। যীচুৱে ইয়াত খ্ৰীষ্টৰ পাছত চলাৰ মূল্যৰ বিষয়ে কি শিকায়?`

শিষ্য সকলে যীচুৰ সৈতে তেওঁলোকৰ সম্পৰ্কত এক গুৰুত্বপূৰ্ণ দিশত উপনীত হৈছে। তেওঁলোকে এতিয়া জানিলে যে তেওঁ হৈছে মচীহ। মাৰ্কৰ পঢ়ুৱৈ সকলে এই কথা পুস্তকখনৰ আৰম্ভণিৰে পৰাই জানিছিল (মাৰ্কঃ ১:১) আৰু এইদৰে কেতিয়াবা শিষ্য সকলৰ বুজি নোপোৱাৰ সুবিধা লাভ কৰিছিল।

যীচুৱে যেতিয়া প্ৰথমবাৰৰ বাবে শিষ্য সকলক মাতিছিল, তেতিয়া তেওঁ কৈছিল যে তেওঁ তেওঁলোকক মানুহ ধৰা জালোৱাই কৰিম (মাৰ্কঃ ১:১৭)। চিন্তাৰ কথাও নাছিল। কিন্তু এতিয়া যেতিয়া তেওঁলোকে সঁচাকৈয়ে জানিলে যে তেওঁ কোন, তেতিয়া তেওঁ তেওঁলোকৰ আগত তেওঁৰ উদ্দেশ্যৰ কথা প্ৰকাশ কৰিলে যে-তেওঁ অনেক দুখ-কষ্ট ভোগ কৰিব লাগিব আৰু তেওঁক অগ্ৰাহ্য আৰু হত্যা কৰা হ’ব আৰু পুনৰায় তিনিদিনৰ পিছত জী উঠিব।

এইটো এটা চাঞ্চল্যকৰ কথা। পিতৰ, যিজনে যীচুক মচীহ বুলি স্বীকাৰ কৰিছিল, তেওঁ তেওঁক এফলীয়াকৈ নি অনুযোগ কৰিছিল আৰু এনে কথাৰ বাবে তেওঁক গালি দিয়া হৈছিল। এই সকলোবোৰ কথা পৰোক্ষভাৱে কোৱা হৈছিল কিন্তু এতিয়া শুভবাৰ্ত্তাৰ লিখকে যীচুৱে কোৱা কথাৰ বিৱৰণ দিছে, যিবোৰ কথা পিতৰে শুনাৰ লগে লগে নিশ্চয় বুজি পোৱা নাছিল। তেওঁ পিতৰক “চয়তান” বুলি কৈছিল আৰু তেওঁক তেওঁৰ আগৰ পৰা আঁতৰি যাবলৈ কৈছিল কিয়নো এনেধৰণৰ চিন্তা ঈশ্বৰৰ ইচ্চাৰ সৈতে মিল নাছিল।

“পিতৰৰ কথাখিনি এনেকুৱা নাছিল যে ই তেওঁৰ সন্মুখত থকা মহাসংকটত যীচুৰ বাবে সহায়ক আৰু সান্তনাদায়ক হ’ব। সেইবোৰ এখন হেৰাই যোৱা জগতৰ প্ৰতি থকা ঈশ্বৰৰ অনুগ্ৰহৰ সৈতে সংহতিপূৰ্ণ নাছিল, নাইবা যীচুৱে নিজ আৰ্হিৰ দ্বাৰাই শিকাবলৈ অহা আত্ম-বলিদানৰ শিক্ষাৰ লগেতা সামঞ্জস্য নাছিল।”-সৰ্ব যুগৰ আকাংক্ষা, পৃষ্ঠা-৪১৫।

যীচুৰ পাছত চলা সকলক তেওঁৰ একেই লক্ষ্য থাকিবলৈ আহ৩ান কৰা হৈছে-ক্ৰুচ তুলি লৈ তেওঁ পাছে পাছে চলা। ক্ৰুচত দিয়াটোৱেই আছিল ৰোমান সকলৰ মৃত্যুৰ আটাইতকৈ নিষ্ঠুৰ, অপমানজনক আৰু ভয়ংকৰ নিয়ম বা পদ্ধতি। সকলোৱে ক্ৰুচৰ পৰা আঁতৰি থাকিব বিচাৰিছিল। গতিকে, কোনোবাই কিয় ক্ৰুচক যীচুৰ প্ৰতি থকা ভক্তিৰ প্ৰতীক হিচাবে ল’ব বিচাৰিব?

`যীচুৱে কেৱল যীচুৰ পাছত চলাৰ মূল্যৰ বিষয়ে বুজাই দিয়া নাই, কিন্তু ইয়াৰ মহা মূল্যৰ বিষয়েও ব্যাখ্যা কৰিছে। খ্ৰীষ্টিয়ান বিশ্বাসৰ বিৰোধত নিজৰ প্ৰাণ হেৰুৱাই পেলোৱাটোৱেই হৈ পৰে ইয়াক বিচাৰি পোৱাৰ পথ। সেই বাবে এইদৰে কোৱা হৈছে “এজন মানুহে গোটেই জগতখন পাই, নিজৰ প্ৰাণ হেৰুৱালে কি লাভ? অনন্ত জীৱনটোক হেৰুৱাই গোটেই জগতখন লাভ কৰা অৰ্থহীন।`