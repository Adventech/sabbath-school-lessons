---
title:  সকলোৱে যীচুক এৰি পলাই যোৱা।
date:   11/09/2024
---

`মাৰ্কঃ ১৪:৪৩-৫২ পদ পড়ক। ইয়াত কি ঘটিছে যিটো পৰিত্ৰাণৰ ব্যৱস্থাৰ বাবে ইমান গুৰুত্বপূৰ্ণ?`

যীচুৰ এজন ঘনিষ্ঠ সহযোগীয়ে তেওঁক তেওঁৰ শত্ৰুৰ হাতত সমর্পণ কৰাটো আচৰিত কথা। শুভবার্তাত যিহূদাক এই কামৰ বাবে কিহে প্ৰেৰণা দিছিল সেই বিষয়ে একো হোৱা নাই। কিন্তু ইলেন: জি: হুৱাইটে কৈছে, “যিহূদা স্বাভাৱিকতে টকা-পইচাৰ প্ৰতি অতি লোভ কৰা এজন ব্যক্তি আছিল, কিন্তু এইটোৰ নিচিনা এটা অধম কাৰ্য কৰিব পৰাকৈ সি সদায় সিমান অসৎ আৰু দুর্নীতি পৰায়ণ ব্যক্তি নাছিল। ধনৰ প্ৰতি ভীষণ লোভ ৰখা অসৎ প্ৰবৃতি্‌টোক সি সেই তেতিয়ালৈকে পুহি ৰাখিছিল যেতিয়ালৈকে ই তাৰ জীৱনৰ ধাৰাটোকে নিয়ন্ত্ৰণ কৰিবলৈ সমৰ্থ হোৱা নাছিল। খ্ৰীষ্টৰ প্ৰতি থকা তাৰ প্ৰেমতকৈ ধন, টকা-পইচাৰ প্ৰতি থকা তাৰ প্ৰেম অধিক বাঢ়ি গৈছিল। ধন লোভৰ দৰে এটা অনৈতিক কাৰ্যৰ এজন দাস হোৱাৰ যোগেদি সি নিজকে পাপৰ যিকোনো গভীৰতালৈ নিব পৰাকৈ চয়তানৰ হাতত গটাই দিছিল।”-সৰ্ব যুগৰ আকাংক্ষা, পৃষ্ঠা-৭১৬।

বিশ্বাসঘাতকতা কৰাটোৰ বাবে সকলোৱে দুখ কৰে, আনকি বিশ্বাসঘাতকক ব্যৱহাৰ কৰা সকলেও (মথিঃ ২৭:৩-৭)। কিন্তু যিহূদাৰ এই কাৰ্য বিশেষ ভাৱে অনৈতিক কাৰণ তেওঁ বন্ধুত্বৰ আৱৰণত নিজৰ বিশ্বাসঘাতকতা লুকুৱাই ৰাখিছিল। তেওঁ ভিৰটোক নিৰ্দেশ দিয়ে যে তেওঁ চুমা খোৱা লোকজনেই ধৰিবলগীয়া লোকজন হ’ব। দেখা যায় যে যিহূদাই যীচু আৰু আন শিষ্য বিলাকৰ পৰা নিজৰ বিশ্বাসঘাতকতা লুকুৱাব বিচাৰিছিল। যেতিয়া ভিৰটোৱে যীচুক ধৰিলে তেতিয়া বিশৃংখলতাৰ সৃষ্টি হয়। কোনোবাই তৰোৱাল উলিয়াই (যোহনঃ ১৮:১০,১১ পদত কোৱা হৈছে যে সেইজন পিতৰ আছিল) মহা-পুৰোহিতৰ এজন দাসৰ কাণ কাটি পেলায়। যীচুৱে ধৰ্মধামত উপদেশ দি থকাৰ সময়ত মুকলি আকাশৰ তলত যি কাম কৰিবলৈ ভয় কৰিছিল, সেই কাম গোপনে কৰিবলৈ তেওঁলোকে নিজকে কিয় শাস্তি দিছে। কিন্তু যীচুৱে শেষত শাস্ত্ৰীয় বচন সিদ্ধ হ’বলৈ এনে ঘটিছে বুলি উল্লেখ কৰে।

সেই সময়ত পিতৰকে ধৰি সকলো শিষ্যই পলাই গ’ল, তথাপিও পিতৰে পুনৰাই ঘূৰি আহি দূৰৈৰ পৰা যীচুক অনুসৰণ কৰে আৰু শেষত নিজকে বিপদত পেলায়। কিন্তু মাৰ্কঃ ১৪:৫১, ৫২ পদত যীচুৰ পাছে পাছে যোৱা এজন ডেকাৰ কথা কোৱা হৈছে, যিটো বিৱৰণ ইয়াত আৰু ধৰ্মবিষয়ক শুভবাৰ্ত্তাৰ আন ক’তো পোৱা নাযায়। কিছুমানে ভাৱে যে মাৰ্ক নিজেই আছিল, কিন্তু সেয়া প্ৰমাণ কৰিব নোৱাৰি। উল্লেখযোগ্য যে তেওঁ অনুসৰণ কৰিবলৈ এৰি দিয়াৰ পৰিবৰ্তে সকলোকে যীচুৰ ওচৰৰ পৰাই পলাই যাবলৈ এৰি দিয়ে।