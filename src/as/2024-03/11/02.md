---
title:  অবিস্মৰণীয়।
date:   08/09/2024
---

`মাৰ্কঃ ১৪:১-১১ পদ পড়ক। ইয়াত কি দুটা কাহিনী ইটো-সিটোৰ লগত জড়িত হৈ আছে, আৰু ইটোৱে-সিটোৰ লগত কেনেকৈ কাৰ্য কৰিছে?`

মাৰ্কঃ ১৪:১ পদত নিস্তাৰ-পর্বলৈ দুদিন বাকী আছিল বুলি উল্লেখ কৰা হৈছে। এই কাৰ্য সম্ভৱতঃ সেই সপ্তাহৰ মঙলবাৰে নিশা বা বুধবাৰে হৈছিল। ধৰ্মগুৰু সকলৰ এটা ব্যৱস্থা আৰু সময় থাকে। মাত্ৰ তেওঁলোকৰ লক্ষ্য পূৰণৰ বাবে এটা উপায়ৰ প্ৰয়োজন। এইটো এটা আ(ৰ্যজনক কোৱাৰ্টাৰৰ পৰা আহিব।

এই অংশটো মাৰ্কৰ পঞ্চম চেণ্ডউইচ কাহিনী (৩ নং পাঠ চাওক)। যীচুৰ বিৰুদ্ধে হোৱা চক্ৰান্তৰ কাহিনীটো এগৰাকী মহিলাৰ কাহিনীৰ সৈতে জড়িত, যি গৰাকীয়ে যীচুৰ মূৰত বহুমূলীয়া সুগন্ধি তেল বাকি দি অভিষেক কৰে। দুটা সমান্তৰাল চৰিত্ৰই বিপৰীত কাৰ্য কৰে, এক বিদ্ৰূপাত্মক বৈপৰীত্য প্ৰদৰ্শন কৰে।

ইয়াত মহিলা গৰাকী কোন সেই বিষয়ে মাৰ্কে প্ৰকাশ কৰা নাই। যীচুক দিয়া তাইৰ আচৰিত উপহাৰ যিহূদাই নিজৰ প্ৰভূক বিশ্বাসঘাতকতা কৰাৰ বিপৰীতে থিয় দিছে। তাইৰ নাম উল্লেখ কৰা হোৱা নাই আৰু তেওঁৰ নাম বাৰজনৰ মাজৰ এজন বুলি কোৱা হৈছে। তাইৰ উপহাৰৰ মূল্য গণনা কৰা হৈছে ; কিন্তু তেওঁৰ পাবলগীয়া দাম কেৱল ধনৰ প্ৰতিজ্ঞাৰ দ্বাৰা কৰা হৈছে।

তাই কিয় এনে কৰিলে তাৰ কোনো নিৰ্দিষ্ট কাৰণ দিয়া হোৱা নাই, কিন্তু ৰাতিৰ ভোজন গ্ৰহণ কৰা অতিথি সকলে যীচুৰ ওপৰত সুগন্ধি বাকি দিয়াৰ ক্ষেত্ৰত প্ৰায় এবছৰৰ মজুৰিৰ এক বৃহৎ অপচয় বুলি গণ্য কৰা কাৰ্যটোক লৈ স্তম্ভিত হৈ পৰিছিল। যীচুৱে অৱশ্যে তাইৰ পক্ষত মধ্যস্থতা কৰি কৈছিল যে, জগতৰ যি যি ঠাইত এই শুভবাৰ্ত্তা ঘোষণা কৰা হ’ব, সেই সেই ঠাইত তেওঁক সুঁৱৰিবৰ অৰ্থে, তেওঁ এই যি কৰ্ম কৰিলে, তাকো কোৱা হ’ব। এইটো অবিস্মৰণীয়। সঁচাকৈয়ে, চাৰিওটা শুভবাৰ্ত্তাতে এই কাহিনীটো কোনোবা নহয় কোনোবা ৰূপত কোৱা হৈছে, সম্ভৱতঃ যীচুৱে তাইৰ এক কাৰ্যক সোঁৱৰণ কৰা কথাবোৰৰ বাবে।

যিহূদাৰ বিশ্বাসঘাতকতাও পাহৰিব নোৱাৰা। মাৰ্কে ইংগিত দিছে যে, তেওঁৰ উদ্দেশ্য বা কাৰণ আছিল লোভ। যোহন শুভবাৰ্ত্তাই ইয়াক স্পষ্ট কৰি দিছে। (যোহনঃ ১২:৪-৬)।

এই কাহিনীবোৰত দুটা ভিন্ন উদ্দেশ্য আছে, সেই কথা বুজাবলৈ মাৰ্কে “উত্তম” শব্দটোৰ ওপৰত এখন কাহিনী সন্নিবিষ্ট কৰিছে। যীচুৱে মাৰ্কঃ ১৪:৬ পদত মহিলা গৰাকীৰ কাৰ্যক “উত্তম” বুলি অভিহিত কৰিছে। তেওঁ কৈছে যে আপুনি সদায় দৰিদ্ৰ বিলাকৰ বাবে উপকাৰ কৰিব পাৰে (মাৰ্কঃ ১৪:৭)। মাৰ্কঃ ১৪:৯ পদত তেওঁ তাইৰ কাৰ্যক “শুভবাৰ্ত্তা”ৰ অংশ বুলি কৈছে। মাৰ্কঃ ১৪:১১ পদত যিহূদাই যীচুক বিশ্বাসঘাতকতা কৰিবলৈ “সুবিধামতে উপায়” বিচাৰিলে। এই কাহিনীয়ে যিটো বুজাইছে সেয়া হ’ল যে মচীহক ধ্বংস কৰাৰ মানুহৰ চক্ৰান্ত আচলতে শুভবাৰ্ত্তাৰ কাহিনীৰ অংশ হৈ পৰিব কাৰণ ই মানৱ জাতিৰ পৰিত্ৰাণৰ বাবে তেওঁৰ পুত্ৰক দিয়া কাৰ্যই ঈশ্বৰৰ ই২ছাক বাস্তৱায়িত কৰে।