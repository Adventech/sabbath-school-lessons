---
title:  নিস্তাৰ পবৰ্ৰ ভোজ।
date:   09/09/2024
---

`মাৰ্কঃ ১৪:২২-৩১ পদ আৰু মাৰ্কঃ ২৪:৮ পড়ক। এই বিৱৰণত খ্ৰীষ্টিয়ান বিশ্বাসৰ বাবে কি গুৰুত্বপূৰ্ণ বিষয় পোৱা যায়?`

মাৰ্কঃ ১৪:১২ পদত উল্লেখ কৰা হৈছে যে, এইটো খমিৰ নোহোৱা পিঠাৰ পবৰ্ৰ প্ৰথম দিন, যেতিয়া নিস্তাৰ পবৰ্ৰ মেৰ পোৱালিটোক বলি দিয়া হৈছিল। বৃহস্পতিবাৰে সন্ধিয়া আছিল ভোজ। শেষ ৰাতিৰ ভোজত যীচুৱে এটা নতুন সোঁৱৰণি সেৱা আৰম্ভ কৰে। যিহূদী সকলৰ নিস্তাৰ পর্ব পালনৰ পৰাই এটা পৰিবৰ্তন হয় আৰু ইস্ৰায়েলে মিচৰ এৰি চিনাইত ঈশ্বৰৰ নিয়মৰ লোক হোৱাৰ সৈতে প্ৰত্যক্ষ ভাৱে জড়িত হয়। নিয়মৰ মোহৰত, যাত্ৰাপুস্তকঃ ২৪:৮ পদত, মোচিয়ে লোক বিলাকক বলিদানৰ তেজ ছটিয়াই কয়, “চোৱা, যিহোৱাই এই সকলো বাক্যৰ বিষয়ে তোমালোকে সৈতে যি নিয়মটি কৰিলে, এয়ে সেই নিয়মটিৰ তেজ।”

আচৰিত কথাটো হ’ল যে, যীচুৱে ইয়াত স্থাপন কৰা প্ৰভু ভোজত, নিস্তাৰ পবৰ্ৰ ভোজৰ মেৰ পোৱালিটিৰ কোনো ব্যৱহাৰ হোৱা নাই। কাৰণ যীচুৱেই হৈছে ঈশ্বৰৰ মেৰ পোৱালি (যোহনঃ ১:২৯)। প্ৰভু ভোজৰ পিঠাই তেওঁৰ শৰীৰক প্ৰতিনিধিত্ব কৰে। নতুন নিয়মটি (যিৰিমিয়াঃ ৩১:৩১-৩৪ পদৰ সৈতে তুলনা কৰক) যীচুৰ তেজেৰে মোহৰ মৰা হৈছে আৰু পাত্ৰটোৱে ইয়াকে প্ৰতিনিধিত্ব কৰে। তেওঁ কৈছে, “নিয়মৰ মোৰ যি তেজ অনেকৰ নিমিত্তে উলিওৱা হৈছে, সেয়ে এই” (মাৰ্কঃ ১৪:২৪)।

ইয়াৰ পিছত, এই সকলোবোৰৰ মাজতে যীচুৱে ভৱিষ্যত বাণী কৰিছে যে তেওঁৰ শিষ্য সকলে সকলোৱে তেওঁক ত্যাগ কৰিব। তেওঁ জখৰীয়াঃ ১৩:৭ পদৰ উল্লেখ কৰিছে, য’ত তৰোৱালে ভেড়া-ৰখীয়াক আঘাত কৰা আৰু ভেড়াবোৰ ছিন্ন-ভিন্ন হোৱাৰ বিষয়ে কোৱা হৈছে। যীচু হৈছে মেৰৰখীয়া, আৰু তেওঁৰ শিষ্য সকল হৈছে ভেড়া। এইটো এক গভীৰ হতাশাজনক বাৰ্ত্তা। কিন্তু যীচুৱে তেওঁৰ পুনৰুত্থানৰ ভাৱবাণী পুনৰাবৃত্তি কৰি এটা আশাৰ বাণী যোগ কৰিছে। কিন্তু তেওঁ লগেত কয় যে তেওঁ শিষ্য সকলৰ আগেত গালীললৈ যাব। সেই ভাৱবাণীৰ কথা যীচুৰ মৈদামত বহি থকা ডেকা মানুহজনে মাৰ্কঃ ১৬:৭ পদত থকা বাক্য উল্লেখ কৰিব, আৰু এইদৰে ইয়াত ই বিশেষ গাম্ভীৰ্যতা বহন কৰে।

কিন্তু এই সকলোবোৰ শিষ্য সকলৰ বাবে মানি লোৱাটো অতি কঠিন আছিল, বিশেষকৈ পিতৰ, যিজনে যুক্তি দিয়ে যে বাকী সকলোৱে হয়তো এৰি যাব, কিন্তু তেওঁ হ’লে নাযাব। কিন্তু যীচুৱে কয় যে আজি, এই ৰাতি, কুকুৰাই দুবাৰ ডাক দিয়াৰ আগেয়ে, পিতৰে তিনিবাৰ মোক আসৈ মাতিব। যীচুৰ বিচাৰ আৰু পিতৰৰ অস্বীকাৰ কৰাৰ কথাত ভাৱবাণীয়ে গুৰুত্বপূৰ্ণ ভূমিকা পালন কৰে; গতিকে ইয়াতো ই এক গুৰুত্বপূৰ্ণ ভূমিকা পালন কৰিছে।