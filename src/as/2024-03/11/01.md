---
title:  সোধ-বিচাৰৰ বাবে নিয়া
date:   07/09/2024
---

### এই সপ্তাহৰ অধ্যয়ন পাঠঃ
মাৰ্কঃ ১৪; যোহনঃ ১২:৪-৬; ৰোমীয়াঃ ৮:২৮; যাত্ৰাঃ ২৪:৮; যিৰিঃ ৩১:৩১-৩৪; জখৰীয়াঃ ১৩:৭ পদ।

> <p>মুখস্থ পদ</p>
> “আব্বা, পিতৃ, সকলো তোমাৰ সাধ্য ; মোৰ পৰা এই পান-পাত্ৰ দূৰ কৰা ; কিন্তু মোৰ ই২ছা নহয়, তোমাৰ যি ই২ছা” (মাৰ্কঃ ১৪:৩৬)।

মাৰ্কঃ ১৪-১৬ অধ্যায়লৈকে এক আৱেগিক বৰ্ণনা বুলি জনা যায় কাৰণ ইয়াত যীচুৰ দুখ-ভোগ, মৃতু্য আৰু পুনৰুত্থানৰ বৰ্ণনা কৰা হৈছে। ৯ নং পাঠত উল্লেখ কৰা অনুসৰি মাৰ্কৰ অন্তিম ছয়টা অধ্যায় মাত্ৰ এসপ্তাহৰ ভিতৰত সামৰি লোৱা হৈছে। মাৰ্কঃ ১৪:১৬ অধ্যায়ৰ বেছিভাগ ঘটনা এই আৱেগিক সপ্তাহৰ বৃহস্পতিবাৰ আৰু শুক্ৰবাৰ দিনত ঘটা দেখা গৈছে। যীচুৰ মৃতু্য শুক্ৰবাৰে হ’ব আৰু দেওবাৰে তেওঁৰ পুনৰুত্থান হ’ব।

এই সপ্তাহৰ পাঠে মাৰ্কঃ ১৪ অধ্যায়ৰ ওপৰত গুৰুত্ব আৰোপ কৰে, আৰু যীচুৰ সম্পৰ্কত দুটা বিপৰীত কাৰ্যক আন্তঃসংযোগ কৰে। ইয়াৰ পিছত নিস্তাৰ-পবৰ্ৰ ভোজ গ্ৰহণ কৰে আৰু পিছত গেৎচিমানীত যীচুৱে আন্তৰিক যাতনাৰ সৈতে সংগ্ৰাম কৰে। তাত তেওঁক বন্দী কৰি পুৰোহিত, অধ্যাপক সকলৰ আগত বিচাৰৰ বাবে লৈ যোৱা হয়। বিচাৰৰ দৃশ্যটো পিতৰে যীচুক অস্বীকাৰ কৰাৰ সৈতে জড়িত, যিটো মাৰ্কৰ চেণ্ডউইচ কাহিনীৰ ষষ্ঠ আৰু শেষ কাহিনীত উপনীত হয়। আকৌ দুটা বিপৰীত কাৰ্য সংঘটিত হয়, কিন্তু এক বিদ্ৰূপাত্মক কথাৰ দ্বাৰা, সেইবোৰে একেটা সত্যক নিশ্চিত কৰে। সমগ্ৰ বৰ্ণনাটোত দুটা বিপৰীতমুখী কাহিনীয়ে একেলগে আগবাঢ়িছে। মাৰ্কে যীচুৰ জয়যুক্ত হোৱাৰ কথা প্ৰকাশ কৰাৰ সময়তে লোক বিলাকৰ সন্মুখত এই সংঘৰ্ষপূৰ্ণ কাহিনীবোৰ প্ৰকাশ কৰিছে।