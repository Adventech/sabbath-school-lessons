---
title:  অতিৰিক্ত অধ্যয়ন পাঠ
date:   13/09/2024
---

“যেতিয়া অতি নীচ পৰ্যায়ৰ শপতটো পিতৰৰ ওঁঠত তেতিয়াও লাগি আছিল আৰু কুকুৰাৰ ডাকৰ শব্দ তাৰ কাণ দুখনত বাজি আছিল, তেতিয়া ত্ৰাণকৰ্ত্তা জনাই সেই উত্তেজিত আৰু ক্ৰোধিত বিচাৰপতি জনৰ পৰা মুখ ঘূৰাই তেওঁৰ দুৰ্ভগীয়া শিষ্যজনলৈ চাই পঠিয়াইছিল। ঠিক সেই সময়তে পিতৰৰ চকুৰ দৃষ্টিয়ো তাৰ গুৰুজনাৰ ওপৰত পৰিছিল। তেওঁৰ বিনম্ৰ শান্ত মুখমণ্ডল খনিত সি গভীৰ পুতেÌ আৰু দুখ দেখা পাইছিল কিন্তু খং তাত একবিন্দু নাছিল।

“সেই শেঁতাপৰা অসহনীয় কষ্টত ভাগি পৰা মুখখন, সেই শুকাই যোৱা ওঁঠ যি প্ৰেম আৰু দয়াৰে পৰিপূৰ্ণ তাৰ কৰুণ দৃশ্যই তাৰ হৃদয়খনক এপাত তীক্ষ্ণ শৰৰ দৰে বিন্ধি পেলাইছিল। তাৰ অন্তৰাত্মাই সাৰ পাইছিল। তাৰ স্মৰণশক্তি সক্ৰিয় হৈ পৰিছিল। কেই ঘন্টামান আগেতহে, প্ৰয়োজন হ’লে বন্দীশাল আৰু এনেকি মৃতু্যলৈকে নিজ প্ৰভুৰ লগত যাম বুলি কোৱা প্ৰতিজ্ঞাৰ কথাষাৰক পিতৰে মনত পেলাইছিল। ওপৰ কোঠালিটোত ত্ৰাণকৰ্ত্তাজনাই তাক যেতিয়া সেই ৰাতিয়েই তিনিবা অস্বীকাৰ কৰিব বুলি কৈছিল তেতিয়া সি অতি দুখ পাইছিল, তাক এতিয়া মনত পৰিছিল। পিতৰে মাত্ৰ যীচুক নাজানো বুলিহে ঘোষণা কৰিছিল, কিন্তু এতিয়া সি ভালকৈ অতি তিক্ততাপূৰ্ণ দুখেৰে সৈতে উপলব্ধি কৰিছিল যে তাৰ প্ৰভুজনাই তাক কিমান ভালকৈ চিনি পাইছিল আৰু কিমান সঠিককৈ তাৰ হৃদয়খনক, তাৰ মিথ্যাচাৰক জানিছিল যাক স্বয়ং নিজেও জনা নাছিল।”-সৰ্ব যুগৰ আকাংক্ষা, পৃষ্ঠা-৭১২, ৭১৩।