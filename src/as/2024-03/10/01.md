---
title:  শেষৰ দিন
date:   31/08/2024
---

### এই সপ্তাহৰ অধ্যয়ন পাঠঃ
মাৰ্কঃ ১২:৪১-৪৪; মাৰ্কঃ ১৩:১-৩২; দানিয়েলঃ ৯:২৪-২৭; দানিয়েলঃ ৭:২৫; ১ থিচলনীঃ ৪:১৩-১৮ পদ।

> <p>মুখস্থ পদ</p>
> “তেতিয়া মানুহৰ পুত্ৰক, মহা-পৰাক্ৰম আৰু প্ৰতাপেৰে মেঘৰ ওপৰত অহা দেখিবা। আৰু তেতিয়া তেওঁ দূত বিলাকক পঠাই, পৃথিৱীৰ সীমাৰ পৰা আকাশৰ সীমালৈকে, চাৰিওফালৰ পৰা নিজৰ মনোনীত মানুহ বিলাকক আনি গোটাব।” (মাৰ্কঃ ১৩:২৬,২৭)।

এই সপ্তাহৰ পাঠটো মাৰ্কঃ ১২ অধ্যয়ৰ শেষৰ এটা অতি চমু কাহিনীৰে আৰম্ভ কৰা হৈছে, য’ত যীচুৱে এগৰাকী দৰিদ্ৰ বিধৱাই কৰা এটা সৰু কাৰ্যৰ বিষয়ে গভীৰ বক্তব্য কৰিছে। এই সপ্তাহৰ পাঠৰ মূল অংশ অৱশ্যে মাৰ্কঃ ১৩ অধ্যায়ৰ সৈতে জড়িত, যিৰূচালেম মন্দিৰৰ বিষয়ে এটা আকৰ্ষণীয় ভাৱবাণী আৰু অনেক কথা কোৱা হৈছে। এই অধ্যায়টোৱে মথিঃ ২৪ আৰু লূকঃ ২১ অধ্যায়ত ইয়াৰ একে কথা কোৱাৰ লগেত আৰু ইয়াৰ উপৰিও জগতৰ শেষলৈকে ঘটিবলগীয়া ঘটনা বিলাকৰ বিষয়েও কোৱা হৈছে। মাৰ্কঃ ১৩ অধ্যায়ত স্পষ্টকৈ কোৱা হৈছে যে ভাৱবাণীটো ভাৱবাদীৰ সময়, যীচুৰ সময়, অন্তিম সময়লৈকে আৰু দ্বিতীয় আগমনলৈ হৈছে। এই ধৰণৰ আৰ্হিকে “অন্তিম সময়ৰ ভাৱবাণীৰ ঐতিহাসিক ব্যাখ্যা” বুলি কোৱা হয়।

মাৰ্কত যীচুৰ বহুতো শিক্ষাৰ দৰে প্ৰভুৰ নিৰ্দেশনাও শিষ্য সকলৰ দ্বাৰা কৰা প্ৰশ্ন বা ভুল বুজাবুজিবোৰ তেওঁৰ উত্তৰত দিয়া হৈছে। এই প্ৰশ্ন বা ভুল বুজাবুজিবোৰে যীচুক খ্ৰীষ্টিয়ান জীৱন আৰু অভিজ্ঞতাৰ বাবে অতি প্ৰয়োজনীয় সত্যবোৰ শিকাবলৈ সুযোগ দিয়ে। যীচুৱে কেৱল ভৱিষ্যতৰ বিষয়ে ভাৱবাণী কৰাই নহয়, তেতিয়াৰ আৰু এতিয়ালৈকে তেওঁৰ শিষ্যসকলক আগন্তুক পৰীক্ষাৰ বাবে কেনেকৈ যুগুত হ’ব লাগে সেই বিষয়েও নিৰ্দেশনা দিয়ে।