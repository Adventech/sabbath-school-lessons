---
title:  ধ্বংসকাৰী ঘিণ লগা বস্তু।
date:   03/09/2024
---

`মাৰ্কঃ ১৩:১৪-১৮ পদ পড়ক। যীচুৱে “ধ্বংসকাৰী ঘিণলগা” বুলি উল্লেখ কৰা বিষয়টো ক’বলৈ কি সূত্ৰ প্ৰদান কৰিছে?`

যীচুৱে মাৰ্কঃ ১৩:১৪ পদত যিৰূচালেমৰ পতনৰ বিষয়ে মূল কথাটোলৈ আহিছে। তেওঁ ধ্বংসকাৰী ঘিণলগা বস্তু বুলি উল্লেখ কৰিছে। প্ৰভুৱে কৈছে যে পড়াসকলে বুজি পোৱা উচিত। এই বাক্যৰে যীচুৱে শিষ্য সকলক দানিয়েলৰ পুস্তকলৈ নিৰ্দেশ কৰে। এই পৰিভাষা দানিয়েলঃ ৯:২৭; দানিয়েলঃ ১১:৩১, আৰু দানিয়েলঃ ১২:১১ পদৰ সৈতে দানিয়েলঃ ৮:১৩ পদত ইয়াৰ সমান্তৰাল আছে।

`দানিয়েলঃ ৯:২৬,২৭ পদ পড়ক। “এজন অভিষিক্ত” কোন আৰু “আহিব লগা অধিপতি” জনা কোন?`

দানিয়েলঃ ৯:২৬ পদত উল্লেখ কৰা অভিষিক্ত জনা হৈছে ইব্ৰী শব্দ masiah, ইংৰাজীত Messiah, দানিয়েলঃ ৯:২৪-২৭ পদটো ভালদৰে অধ্যয়ন কৰিলে এইটো স্পষ্ট হয় যে এই অভিষিক্তজনাই যীচুখ্ৰীষ্টৰ আগমনৰ কথাক বুজাইছে।

কিন্তু যিৰূচালেম নগৰখন ধ্বংস কৰা “আহিব লগা অধিপতি” জনা কোন? ৰোমীয় সেনাপতি টাইটাছে নগৰখন ধ্বংস কৰিছিল। এইদৰে দানিয়েলঃ ৯:২৬,২৭ পদত উল্লেখ কৰা “আহিব লগা অধিপতি” জন বুলি কোৱাটো যুক্তিসংগত যেন লাগে। এই দুয়োজন ব্যক্তিৰ মাজত সম্পৰ্ক আছে কাৰণ মচীহৰ লগত যি ধৰণে ব্যৱহাৰ কৰা হৈছিল সেইটোৱে নগৰখনৰ ধ্বংসৰ কথা বৰ্ণনা কৰিছিল।

কিন্তু দানিয়েলৰ কথা উল্লেখ কৰি যীচুৱে কোৱা এই “ধ্বংসকাৰী ঘিণলগা” বস্তু কি? দুৰ্ভাগ্যজনক ভাৱে বহু পণ্ডিতে বিশ্বাস কৰে যে এই ঘৃণনীয় কাৰ্যই খ্ৰীষ্টপূর্ব দ্বিতীয় শতিকাত এন্টিঅ’কাছ এপিফেনিচে মন্দিৰটোক অপবিত্ৰ কৰাক বুজায়। অৱশ্যে এইটো কাম নকৰে। যীচুৱে “ধ্বংসকাৰী ঘিণলগা”ক এনে এক বস্তু বুলি বৰ্ণনা কৰিছে যিটো তেওঁৰ দিনৰ পিছত ঘটিছিল, সেয়েহে এইটো পৃথিৱীত পৰিচৰ্যা কৰাৰ দুই শতিকাৰ আগেত ঘটা কিবা এটাৰ বিষয়ে উল্লেখ কৰিব নোৱাৰে।

`ইয়াৰ পৰিবৰ্তে, এই ঘৃণনীয় কাৰ্যই সম্ভৱতঃ ষাঠি খ্ৰীষ্টাব্দৰ শেষৰ ফালে যিৰূচালেম ধ্বংস কৰাৰ সময়ত ইস্ৰায়েলত ৰোমান পৌত্তলিক মানদণ্ড ৰোপণ কৰাটোক বুজায়। এইটোৱেই আছিল খ্ৰীষ্টিয়ান সকলৰ পলোৱাৰ চিন, যিটো তেওঁলোকে কৰিছিল।`