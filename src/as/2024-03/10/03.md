---
title:  এটা শিল আন এটা শিলৰ ওপৰত নাথাকিব।
date:   02/09/2024
---

`মাৰ্কঃ ১৩:১-১৩ পদ পড়ক। মন্দিৰৰ বিষয়ে যীচুৱে কোৱা কথাৰ প্ৰতি শিষ্য সকলে কেনে প্ৰতিক্ৰিয়া প্ৰকাশ কৰিছিল আৰু যীচুৱে তেওঁলোকক দিয়া উত্তৰৰ তাৎপৰ্য কি আছিল?`

আমি লক্ষ্য কৰা মতে মন্দিৰৰ শিল্পকাৰ্য আছিল সঁচাকৈয়ে এক আচৰিত গাঁথনি। ইতিহাসবিদ যোচেফাছে উল্লেখ কৰিছে যে মন্দিৰটোৰ দক্ষিণ ফালে থকা ৰাজকীয় গৃহটোত ১৬২ টা খুটা আছিল, যাৰ প্ৰতিটো খুটা তিনিজন মানুহে হাতে হাত ধৰি চাৰিওফালৰ পৰা আগুৰি ধৰিব পাৰিছিল (15-11-5 §§ 413-414, Antiquities)। যীচুৱে কৈছে যে এই সকলোবোৰ পেলোৱা হ’ব। এই আচৰিত শক্তিশালী দেৱাল থকা মন্দিৰটোৰ বিষয়ে এনে ভাৱবাণী শুনা সকলৰ বাবে জগতখন শেষ হোৱাৰ বাণীৰ দৰে শুনা যাব।

“যেতিয়া সর্বসুন্দৰ মন্দিৰটোৰ প্ৰতি খ্ৰীষ্টৰ মনোযোগ আকৰ্ষিত হৈছিল তেতিয়া প্ৰত্যাখ্যিত জনাৰ অব্যক্ত চিন্তা-ভাৱনাবোৰ কেনে ধৰণৰ হোৱাৰ সম্ভাৱনা আছিল। তেওঁৰ চকুৰ আগৰ দৃশ্য বাস্তবিকতেই অতিশয় সুন্দৰ আছিল কিন্তু মৰ্মস্পশী বেদনাৰে তেওঁ কৈছিল-“মই এই সকলোবোৰ দেখিছো। মন্দিৰটো বাস্তৱিকতে সঁচাই বিষ্ময়কৰ। তোমালোকে এই দেৱালবোৰক স্পষ্টকৈ অবিনাশী বুলি দেখুৱাইছা কিন্তু মোৰ কথাবোৰ কাণপাতি শুনা, তোমালোকে এই যি যি দেখিছা, যি কালত, শিলৰ ওপৰত শিল থকাকৈ ইয়াত এৰা নÍহ, সকলোকে পেলোৱা হ’ব, এনে কাল আহিব।”-সৰ্ব যুগৰ আকাংক্ষা, পৃষ্ঠা-৬২৭।

শিষ্য সকলে জানিব বিচাৰিছিল যে যীচুৱে কৰা এই ভাৱবাণী কেতিয়া সিদ্ধ হ’ব। এইদৰে মাৰ্কঃ ১৩:৪ পদত এটা সৰু দলে-পিতৰ, যাকোব, যোহন আৰু আন্দ্ৰিয়-তেওঁৰ পৰা সময় জানিবলৈ বিচাৰিছিল। এইবোৰ কেতিয়া ঘটিব আৰু যেতিয়া সেইবোৰ ঘটিব তেতিয়া ইয়াৰ চিন কি হ’ব সেই কথা তেওঁলোকে জানিব বিচাৰিছিল।

মাৰ্কঃ ১৩:৫-১৩ পদত যিটো আকৰ্ষণীয় কথা কোৱা হৈছে সেয়া হ’ল যীচুৱে তেওঁৰ বেছি ভাগ সময় যিৰূচালেমৰ পতনৰ বিষয়ে বৰ্ণনা কৰাত নহয় বৰঞ্চ তেওঁৰ শিষ্য সকলক তেওঁলোকৰ আদি খ্ৰীষ্টিয়ান মণ্ডলী স্থাপন কৰা কাৰ্যত তেওঁলোকে কি সন্মুখীন হ’ব পাৰে সেই বিষয়ে সতৰ্ক কৰি দিছিল। এইটো এনেকুৱা নহয় যে এইটো অতি সহজ হ’ব।

`আচলতে, তেওঁলোকক তাড়না কৰা হ’ব, বিচাৰ-সভাত সোধাই দিয়া হ’ব আৰু কিছুমানক বধ কৰা হ’ব। কিন্তু এই সকলোবোৰ ঘটি থকাৰ পিছতো যীচুৱে কয় যে তেতিয়াও শেষ নৌ হয়। এই উত্তাল পৰিঘটনা সমূহে তেওঁলোকক ব্যাকুল কৰিব নালাগে। তদুপৰি পবিত্ৰ আত্মাই তেওঁলোকক সঠিক সময়ত ক’বলৈ সঠিক বাক্য দিব, আনকি পৰিয়াল আৰু বন্ধ³সকলে তেওঁলোকক ত্যাগ কৰাৰ সময়তো।`