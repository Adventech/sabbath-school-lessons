---
title:  অতিৰিক্ত অধ্যয়ন পাঠ
date:   06/09/2024
---

পৃথিৱীত বহুতো ঘটনা ঘটি আছে যিবোৰে অনেকক বিচলিত কৰি তুলিছে, মানুহে সঁচাকৈয়ে কি ঘটিছে তাক লৈ ভয় খাইছে। চেভেন্থ-ডে-এড্‌ভেন্টিষ্ট হিচাবে আমি কেনেকৈ ঘটনাবোৰলৈ এক প্ৰকাৰৰ সহজ পথ ব্যৱহাৰ কৰি লোক বিলাকক আঙুলিয়াই দিব পাৰো যে আমি যীচু আৰু তেওঁৰ আগমনৰ প্ৰতিজ্ঞাত আশা কৰিব পাৰো?

“যিহেতু তেওঁৰ আগমনৰ সঠিক সময়টোক আমি নাজানো, সেই কাৰণে পৰ দি বাট চাই থাকিবলৈ আমালোকক কোৱা হৈছে। প্ৰভু আহি যি দাস বিলাকক পৰ দি থকা দেখে, তেওঁবিলাক ধন্য। লূকঃ ১২:৩৭ পদ। যিবিলাকে প্ৰভুৰ আগমনটোক পৰ দি বাট চাই থাকে তেওঁবিলাকে মিছা আশাৰে এলাহৰ লাৰু নাখায়। প্ৰভুৰ আগমনৰ আশাই মানুহক প্ৰভুৰ প্ৰতি ভয় ৰাখিবলৈ আৰু বিধান উলংঘনকাৰী সকলৰ ওপৰত পৰিবলগীয়া সোধ বিচাৰক ভয় কৰিবলৈ শিকায়। তেওঁৰ কৰুণাৰ দানক প্ৰত্যাখ্যান কৰাৰ মহাপাপৰ প্ৰতি সতৰ্ক হ’বলৈ ই সিহঁতক জাগৃত কৰে। যিবিলাকে প্ৰভুক বাট চাই আছে তেওঁবিলাকে সত্যতাৰ প্ৰতি বাধ্য হোৱাৰ দ্বাৰাই নিজৰ আত্মাবোৰক পৰিশুদ্ধ কৰি আছে। এহাতে পৰ দি বাট চাই থকাৰ লগেত তেওঁবিলাকে হাতে কামেও লাগি গৈছে। কাৰণ তেওঁবিলাকে জানিছে যে প্ৰভু আহি দুৱাৰমুখ পালেহি আৰু সেয়ে মানুহৰ পৰিত্ৰাণৰ বাবে কৰা কাৰ্যত ঐশ্বৰিক প্ৰতিনিধি সকলৰ সৈতে সহযোগ কৰাটোৱেই হৈছে তেওঁবিলাকৰ হেঁপাহ। এওঁবিলাকেই হৈছে সেই সকল বিশ্বাসী আৰু জ্ঞানী দাস-দাসী যি নিজৰ মালিকক, তেওঁবিলাকৰ দিবলগীয়া খিনিক ঠিক সময়ত দিয়ে। লূকঃ ১২:৩৭ পদ। তেওঁবিলাকে সেই সত্যতাকে ঘোষণা কৰি আছে যি এতিয়া সময়োপযোগী। যেনেকৈ হনোক, নোহ, অব্ৰাহাম আৰু মোচি এওঁলোক প্ৰত্যেকেই নিজৰ নিজৰ সময়ৰ বাবে উপযোগীকৈ সত্যতাৰ বাণী ঘোষণা কৰিছিল, ঠিক তেনেকৈ খ্ৰীষ্টৰ দাস-দাসী বিলাকেও এতিয়া নিজৰ প্ৰজন্মৰ বাবে সতৰ্ক বাণীবোৰক প্ৰচাৰ কৰিছে।-সৰ্ব যুগৰ আকাংক্ষা, পৃষ্ঠা-৬৩৪।