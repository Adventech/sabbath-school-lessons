---
title:  মহা-ক্লেশ।
date:   04/09/2024
---

`মাৰ্কঃ ১৩:১৯ পদ পড়ক। এই পদটোৱে কি বুজায়?`

মাৰ্কঃ ১৩:১৪ পদত যেনেকৈ দানিয়েল ৯ অধ্যায়ৰ ভাৱবাণীৰ প্ৰতিধ্বনি কৰিছে, তেনেদৰে মাৰ্কঃ ১৩:১৯-২৩ পদত বৰ্ণনা কৰা মহা ক্লেশৰ বিষয়ে দানিয়েল ৭ আৰু ৮ অধ্যায়ে ভাৱবাণীৰ প্ৰতিধ্বনি কৰিছে, য’ত সৰু শিঙৰ শক্তিয়ে ঈশ্বৰৰ লোক সকলক “এক কাল দুই কাল আৰু অধা কাললৈকে” তাড়না দিব (দানিয়েলঃ ৭:২৫)। ১,২৬০ দিনৰ এই ভাৱবাণীমূলক সময়ছোৱা ১,২৬০ বছৰৰ সমান (গণনাঃ ১৪:৩৪, যিহিঃ ৪:৬)। এই সময় ৫৩৮ খ্ৰীষ্টাব্দৰ পৰা ১৭৯৮ চনলৈকে বৃদ্ধি কৰা হৈছিল, এই সময়ত নেপোলিয়নে পোপক বন্দী কৰিবলৈ তেওঁৰ সেনাপতিক পঠিয়াইছিল। ১২৬০ বছৰৰ এই সময়ছোৱাত সৰু শিঙৰ শক্তিয়ে ইয়াৰ মণ্ডলীৰ শাসন ব্যৱস্থাৰ সৈতে একমত নোহোৱা সকলক তাড়না কৰিছিল আৰু হত্যা কৰিছিল।

`মাৰ্কঃ ১৩:২০-২৩ পদ পড়ক। তাড়নাৰ সময়ত ঈশ্বৰে তেওঁৰ লোক সকলক কি আশা আগবড়ায় আৰু এই তাড়নাৰ সময় শেষ হোৱাৰ লগে লগে তেওঁ তেওঁলোকক কি সতৰ্কবাণী দিয়ে?`

মাৰ্কঃ ১৩:২০ পদত ঈশ্বৰৰ লোক সকলৰ ক্লেশৰ দিনৰ সংখ্যা কম কৰাৰ কথা কোৱা হৈছে। ঐতিহাসিক ভাৱে প্ৰটেষ্টান্ট সংস্কাৰক সকলৰ উত্থানৰ পিছত তাড়নাৰ জুই কমি আহিছিল, যাৰ ফলত দুখৰ সময় কম হৈছিল। সৰু শিংটোৰ ক্ষমতা কমি অহাৰ লগে লগে অধিক লোকে সংস্কাৰৰ কাৰ্যত যোগদান কৰিছিল। কিন্তু প্ৰকাশিত বাক্যঃ ১৩ অধ্যায়ৰ ভাৱবাণীয়ে ইংগিত দিয়াৰ দৰে সৰু শিংটোৱে পুনৰাই ক্ষমতা লাভ কৰিব।

`মাৰ্কঃ ১৩:২১-২৩ পদত যীচুৱে আন এটা ভাবুকিৰ বিষয়ে সতৰ্ক কৰিছেঃ মিছা ভাৱবাদী আৰু মিছা খ্ৰীষ্টৰ, যিসকলে তেওঁ পুনৰায় ঘূৰি অহাৰ আগেতই ওলাব। যীচুৰ অনুগামী সকলক তেওঁলোকৰ পৰা সাৱধান হ’বলৈ সতৰ্ক কৰি দিয়ে।`