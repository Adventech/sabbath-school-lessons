---
title:  দুই পাই দান দিয়া।
date:   01/09/2024
---

`মাৰ্কঃ ১২:৪১-৪৪ পদ পড়ক। বাঁৰী তিৰোতাজনীয়ে কিমান দান দিলে আৰু সেই বিষয়ে যীচুৱে কি কৈছিল?`

যিৰূচালেম মন্দিৰটো আচৰিত ধৰণে অতি সুন্দৰ ভাৱে নিৰ্মাণ কৰা হৈছিল। ধৰ্মধামৰ পর্বতটোৱে নগৰখনত আধিপত্য বিস্তাৰ কৰিছিল আৰু ইয়াৰ নিৰ্মাণৰ লগত জড়িত বিশাল শিলবোৰ আজিও এক আচৰিত ধৰণৰ, কিছুমানৰ ওজন শ শ টন। মন্দিৰ আৰু মন্দিৰৰ পর্বতৰ পুনৰ নিৰ্মাণ আৰু সম্প্ৰসাৰণ প্ৰায় ২০ খ্ৰীষ্টপূর্বত মহান হেৰোদৰ অধীনত আৰম্ভ হৈছিল যদিও গাঁথনিৰ নিৰ্মাণ আৰু সজ্জা ৬০ খ্ৰীষ্টাব্দলৈ চলি আছিল।

বহু লোকে মন্দিৰটোৰ চোতালখনত থকা দান সংগ্ৰহ কৰা পাত্ৰটো ধন জমা কৰিবলৈ মোটা মোটা ধনৰ টোপোলা লৈ আনিছিল। সেই সময়ত যীচু তাতে বহি আছিল আৰু দেখিছিল যে এঘৰাকী বিধৱাই সংকোচ মনেৰে আগবাঢ়ি আহি পাত্ৰত দুই পাই সুমুৱাই দিছিল। সেই দুই পাইৰ মূল্য বত্ৰিশ ডেনাৰিয় বা আধলিৰ সমান, যিটো দিন হাজিৰা কৰা এজনৰ সাধাৰণ মজুৰিৰ সমান। সেইবাবে, মহিলা গৰাকীৰ দান যথেষ্ট কম আছিল।

কিন্তু যীচুৱে তাইৰ দানৰ যোগেদি আপ্লুত হৈছিল। বহুতো ধনী ব্যক্তিয়ে বৃহৎ পৰিমাণৰ ধন দিছিল, কিন্তু তেওঁলোকে তেওঁলোকৰ দান দিয়াৰ সময়ত তেওঁ তেওঁবিলাকৰ দানৰ বিষয়ে কোনো মন্তব্য কৰা নাছিল। কিন্তু এই বাঁৰী মহিলা গৰাকীৰ দানে তেওঁৰ প্ৰশংসাৰ আহ৩ান জনাইছিল। তেওঁ উল্লেখ কৰিছে যে তাই আন সকলোতকৈ অধিক দিছিল। সেয়া কেনেকৈ সম্ভৱ? যীচুৱে লক্ষ্য কৰিছিল যে তেওঁলোকে নিজৰ নিজৰ অতিৰিক্ত ধনৰ পৰা দান কৰিছিল, কিন্তু তাইৰ সকলো জীৱিকা দিলে। তেওঁলোকে দান দিয়াৰ পিছতো আৰু অনেক ধন থাকি গৈছিল ; কিন্তু তাইৰ যি আছিল সেই সকলোখিনি দান কৰিছিল। এই সত্যতাই তাইৰ দানটোক অধিক কৰি তুলিছে, যদিও ইয়াৰ আৰ্থিক মূল্য অতি কম আছিল।

এই কাহিনীটোত ধন-সম্পদৰ ব্যৱস্থাপনা সম্পৰ্কে এক গভীৰ শিক্ষা সন্নিবিষ্ট কৰা হৈছে। ঈশ্বৰৰ কাৰ্যৰ বাবে দিয়াটো চলাওঁতা সকলৰ বৈধতা থকা কাৰ্যৰ ওপৰত নিৰ্ভৰ নকৰে। মন্দিৰৰ ধর্মীয় নেতৃত্ব দুর্নীতিগ্ৰস্ত আছিল, কিন্তু যীচুৱে ইয়াৰ দ্বাৰা দান দিয়া বন্ধ কৰাৰ কথা দৃড় কৰা নাছিল। যদিও কেতিয়াবা দুর্নীতি কৰা ধৰ্মগুৰু বা অধ্যাপক (কায়াফা, আন্না) আছিল, সেই সময়ত এই সকল আছিল আটাইতকৈ বেয়া লোক। আৰু যীচুৱেও সেই কথা জানিছিল।

এইটো সঁচা যে চলাওঁতা সকলৰ ঈশ্বৰৰ ই২ছা অনুসৰি ধন-সম্পদ ব্যৱহাৰ কৰাৰ পবিত্ৰ দায়িত্ব আছে, কিন্তু তেওঁলোকে নকৰে যদিও ঈশ্বৰৰ কাৰ্যত দান দিয়া সকলে এতিয়াও তেওঁলোকৰ দানৰ যোগেদি আশীর্বাদপ্ৰাপ্ত হয়, যিদৰে এই মহিলা গৰাকীয়ে লাভ কৰিছিল।

`আনহাতে চলাওঁতা সকলে যেতিয়া কিবা অসন্তুষ্টিজনক কাম কৰে তেতিয়া দশম ভাগ বা দান নিদিয়াৰ অৰ্থ হৈছে ঈশ্বৰৰ প্ৰতি কৃতজ্ঞতা প্ৰকাশ কৰাৰ পৰিবৰ্তে তেওঁলোকৰ কৰ্মৰ সৈতে বান্ধ খাই থাকে। তেনে কৰাটো যিমানেই প্ৰলোভনজনক নহওঁক কিয়, সেয়া ভুল।`