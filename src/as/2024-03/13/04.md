---
title:  মৈদামত মহিলা সকল।
date:   24/09/2024
---

খ্ৰীষ্টৰ ক্ৰুচ ডালৰ দাঁতিত যি সকল মহিলাই থিয় হৈ আছিল তেওঁবিলাকে বিশ্ৰাম দিনটো অতীত হোৱালৈ চাই অতি অধীৰ আগ্ৰহেৰে অপেক্ষা কৰি আছিল। সপ্তাহৰ প্ৰথম দিনৰ অতি দোক-মোকালিতে, ত্ৰাণকৰ্ত্তাজনাৰ গাত ঘঁহিবলৈ অতি মূল্যবান তেল আৰু মছলা লগত লৈ তেওঁবিলাকে লৰালৰিকৈ কবৰলৈ ৰাওনা হৈছিল। মৃত্যুৰ পৰা তেওঁৰ পুনৰুত্থান হোৱা কথাটোক তেওঁবিলাকে ভবাই নাছিল। তেওঁবিলাকৰ আশাৰ সূৰ্যটো ইতিমধ্যেই অস্ত গৈছিল আৰু এতিয়া তেওঁবিলাকৰ আশাৰ সূৰ্যটো ইতিমধ্যেই অস্ত গৈছিল আৰু এতিয়া তেওঁবিলাকৰ হৃদয়ত ঘোৰ অন্ধকাৰৰ ৰাতিয়ে থিতাপি লৈছিল। যেতিয়া তেওঁবিলাকে কবৰশালীলৈ গৈ আছিল, তেওঁবিলাকে তেওঁৰ দয়া কৰুণাৰ কাম আৰু সান্ত্বনাদায়ক তেওঁৰ বাণীবোৰকে পাগুলিয়াই গৈ আছিল। কিন্তু “মই আকৌ তোমালোকক দেখিবলৈ পাম” (যোহনঃ ১৬:২২) বুলি কোৱা তেওঁৰ কথাষাৰ তেওঁবিলাকৰ মনত পৰা নাছিল ।-সৰ্ব যুগৰ আকাংক্ষা, পৃষ্ঠা-৭৮৮।

`মাৰ্কঃ ১৬:১-৮ পদ পড়ক। কি ঘটিছিল আৰু মহিলা সকলে প্ৰথমে কেনেদৰে প্ৰতিক্ৰিয়া জনাইছিল?`

শুভবাৰ্ত্তাৰ আৰম্ভণিৰে পৰাই পঢ়ুৱৈ সকলে যীচুৱেই যে মচীহ সেই কথা জানিছিল। কিন্তু পাঠটোত প্ৰথম কোনো ভূতে নোপোৱা লোক যিজনে তেওঁক মচীহ বুলি ঘোষণা কৰিছিল, তেওঁ হৈছে পিতৰ, যিটো মাৰ্কঃ ৮:২৯ পদত উল্লেখ কৰা হৈছে। আৰু এই ঘোষণা কৰাটো পুস্তকখনৰ আধালৈকে প্ৰকাশ কৰা হৈছে এনে নহয়।

মাৰ্ক শুভবাৰ্ত্তাৰ গোটেই সময়ছোৱাত যীচুৱে লোক বিলাকক তেওঁ কোন বা তেওঁ তেওঁলোকৰ বাবে কৰা আৰোগ্যৰ বিষয়ে আমাৰ আগত নক’বলৈ আহ্বান কৰিছিল। মাৰ্কঃ ১:৪৪ পদত তেওঁ কুষ্ঠ ৰোগীজনক সুস্থ কৰাৰ কথা কাৰো আগত একো নক’বলৈ কঠোৰ আজ্ঞা দিছিল । মাৰ্কঃ ৫:৪৩ পদত তেওঁ যায়ীৰক আৰু তেওঁৰ পত্নীক তেওঁলোকৰ জীয়েকক জীউৱাৰ কথা কাকো নক’বলৈ দৃড় আজ্ঞা দিছিল।

মাৰ্কঃ ৭:৩৬ পদত তেওঁ কলা আৰু খোনা মানুহ এজনক সুস্থ কৰাৰ কথা সেই গোটখোৱা লোক সমূহক কাকো নক’বলৈ ক’লে। আৰু তাৰ পিছত তেওঁ যে মচীহ হয় এই কথা কাৰো আগত নক’বলৈ তেওঁ তেওঁৰ শিষ্য বিলাকক আজ্ঞা দিলে (মাৰ্কঃ ৮:৩০; ৯:৯)। কোনো সন্দেহ নাই যে যীচুৱে তেওঁলোকক নীৰৱে থাকিবলৈ কোৱাৰ মুখ্য কাৰণ আছিল। দানিয়েলঃ ৯:২৪-২৭ পদত সময়ৰ ভাৱবাণী অনুসৰি নিজকে তেওঁৰ পৰিচৰ্যা কাৰ্য শেষ কৰিবলৈ সময় দিয়া।

এতিয়া, এই দৃশ্যত তেওঁলোকক আনকি যীচুক পুনৰুত্থিত হোৱা বুলি কোৱাৰ পাছতো মহিলা কেইজনী ভয় খাই আৰু আচৰিত হৈ মৈদামৰ পৰা পলাই গৈছিল আৰু প্ৰথমে কি ঘটিছিল সেই বিষয়েও কোৱা নাছিল।

`মৌন হৈ থকাটো অৱশ্যে বেছিদিন নাথাকিল। আমি শেষত উপনীত হোৱাৰ সময়লৈকে মাৰ্ক পুস্তকত আমি এইদৰে পঢ়িবলৈ পাওঁঃ “পাছে তেওঁলোকে ওলাই গৈ, সকলো ঠাইতে ঘোষণা কৰিব ধৰিলে ; আৰু প্ৰভুৱে লগে লগে কাৰ্য কৰি, সেই অনুগামী চিনৰ দ্বাৰাই বাক্য স-প্ৰমাণ কৰিলে” (মাৰ্কঃ ১৬:২০)।`