---
title:  পুনৰুত্থিত প্ৰভু
date:   21/09/2024
---

### এই সপ্তাহৰ অধ্যয়ন পাঠঃ
মাৰ্কঃ ১৫:৪২-৪৭; মাৰ্কঃ ১৬; কলচীয়াঃ ২:১০-১২; ১ কৰিন্থীয়াঃ ১৫:১-৮; দানিয়েলঃ ৯:২৪-২৭; যোহনঃ ২০:১১-১৮ পদ।

> <p>মুখস্থ পদ</p>
> “কিন্তু তেওঁ তেওঁলোকক ক’লে চমৎকৃত নহ’বা ; তোমালোকে ক্ৰুচত হত হোৱা নাচৰতীয়া যীচুক বিচাৰিছা ; তেওঁ উঠিল, ইয়াত নাই ; চোৱা, এয়ে তেওঁক শুৱাই থোৱা ঠাই” (মাৰ্কঃ ১৬:৬)।

যীচুক ক্ৰুচত দিয়াৰ ফলত তেওঁৰ শিষ্য সকলৰ বিশ্বাস নোহোৱা হৈ গৈছিল। এইটো তেওঁলোকৰ বাবে এক অন্ধকাৰ দিন আছিল কিয়নো তেওঁলোকে কেৱল তেওঁলোকৰ প্ৰভুৰ মৃত্যুৰ সৈতে যুঁজি থকা নাছিল কিন্তু তেওঁলোকৰ নিজৰ জীৱনৰ বাবেও ভয় কৰিছিল (যোহনঃ ২০:১৯)।

মাৰ্কঃ ১৬ অধ্যায়ত শুভবাৰ্ত্তাৰ অন্তিম অধ্যায়ত, তেওঁৰ মৃত্যুৰ পিছত কি হৈছিল সেই বিষয়ে চাম।

প্ৰথমতে আমি যীচুৰ পুনৰুত্থানৰ সময় আৰু সেই ৰবিবাৰে ৰাতিপুৱা মহিলা সকলে কিয় মৈদামলৈ গৈছিল তাৰ বিষয়ে চাম। ৰবিবাৰৰ পবিত্ৰতাক সমৰ্থন কৰাৰ বাবে যি ধৰণে ইয়াৰ অপব্যৱহাৰ কৰা হৈছে তাৰ বাবে এডভেন্টিষ্ট সকলে কেতিয়াবা পুনৰুত্থানৰ ৰাতিপুৱাৰ পৰা আঁতৰি থাকে। ইয়াৰ পৰিবৰ্তে আমি চাম যে আমি ৰবিবাৰৰ পুনৰুত্থানত কেনেকৈ আমন্দিত হ’ব পাৰো, দুৰ্ভাগ্যজনক ভাৱে ইয়াৰ পৰা উদ্ভৱ হোৱা মিছা ধৰ্মতত্বৰ স্বত্বেও।

দ্বিতীয়তে, পাঠটোত মাৰ্কঃ ১৬ অধ্যায়ৰ প্ৰথম পদবোৰৰ বিষয়ে ব্যাখ্যা কৰা হৈছে, এই শব্দবোৰক গোটেই পুস্তকখনৰ মাজেৰে চলি থকা এটা বিষয়ৰ সৈতে সংযোগ কৰা হৈছে। সোমবাৰ আৰু মঙ্গলবাৰে আমাৰ অধ্যয়নৰ যোগেদি এই ধাৰণাবোৰৰ বিষয়ে চাম।

তৃতীয়তে বুধবাৰ আৰু বৃহস্পতিবাৰে মাৰ্কঃ ১৬ অধ্যায়ৰ বাকী অংশ পৰীক্ষা কৰা হ’ব আৰু ই আমাৰ সন্মুখত নির্দ্ধাৰণ কৰা আমাৰ কাৰ্যটো বিবেচনা কৰা হ’ব। এই অধ্যয়নটো মাৰ্কৰ পাঠকক সমগ্ৰ পৃথিৱীত শুভবাৰ্ত্তা ঘোষণা কৰাৰ বাবে এক প্ৰত্যাহ্বানৰ সৈতে সমাপ্ত হ’ব।