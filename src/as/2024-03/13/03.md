---
title:  শিলচটা বগৰাই থোৱা আছিল।
date:   23/09/2024
---

`মাৰ্কঃ ১৬:১-৮ আৰু ১ কৰিন্থীয়াঃ ১৫:১-৮ পদ পড়ক। এই পদবোৰৰ মাজত কি মিল আছে?`

পুনৰুত্থানৰ কাহিনী প্ৰতিটো শুভবাৰ্ত্তাতে প্ৰকাশ পাইছে। প্ৰতিটো শুভবাৰ্ত্তা লেখকে কাহিনীটো বেলেগ বেলেগ দৃষ্টিভংগীৰে উপস্থাপন কৰিছে, কিন্তু সেই সকলোবোৰতে মূল ধাৰণাবোৰ আছে যিবোৰ ১ কৰিন্থীয়াঃ ১৫:১-৮ পদত দেখা যায়।

চাৰিটা ধাৰণা বাৰে বাৰে দেখা যায়-মৃতু্য হোৱা, মৈদামত দিয়া, পুনৰুত্থিত হোৱা আৰু অনেকৰ আগত দেখা দিয়া। মাৰ্কত, “মৃতু্য হোৱা” আৰু “মৈদামত দিয়া” ১৫ অধ্যায়ত আছে। ১৬ অধ্যায়ত “পুনৰুত্থিত” হোৱা আৰু “দেখা দিয়া” প্ৰকাশ পাইছে কিন্তু এটা পাকৰ সৈতে। মাৰ্কঃ ১৬:৭ পদত তেওঁলোকক গালীলত লগ পোৱাৰ কথা কোৱা হৈছে আৰু তাতে তেওঁলোকে তেওঁক দেখা পাব (যোহনঃ ২১ অধ্যায় চাওক)।

খ্ৰীষ্টিয়ান সকলে পুনৰুত্থিত প্ৰভুক বিশ্বাস কৰাটো কিছুমান লোকে অবিশ্বাস্য বুলি বিবেচনা কৰে। কিন্তু তেওঁৰ পুনৰুত্থানৰ প্ৰমাণ যথেষ্ট আৰু যুক্তিৰ সৈতে সামঞ্জস্যপূৰ্ণ।

সেইবাবে ক’ব পাৰি যে, ঈশ্বৰক সৃষ্টিকৰ্ত্তা হিচাবে বিশ্বাস কৰা (আদি ১ আৰু ২) আৰু এটা আচৰিত ঘটনা সৈতে পুনৰুত্থানৰ ধাৰণাটো যুক্তিসংগত হৈ পৰে। যিজনা ঈশ্বৰে বিশ্ব জগতক সৃষ্টি কৰিছিল আৰু তাৰ পিছত পৃথিৱীত জীৱন, নিঃসন্দেহে যীচুক পুনৰুত্থিত কৰাৰ ক্ষমতা তেওঁৰ আছিল। ঈশ্বৰৰ অস্তিত্বই যীচুৰ পুনৰুত্থানক অনিবাৰ্য কৰি তোলা নাই, কেৱল যুক্তিসংগত কৰি তুলিছে।

ইয়াৰ পিছত মৈদামটো নিশ্চিত ভাৱে খালী আছিল। আনকি নাস্তিক অথবা ঈশ্বৰত বিশ্বাস নকৰা ইতিহাসবিদ সকলেও এই সত্যটোক মানি লয়। যদি নহ’লহেঁতেন, তেন্তে তেওঁৰ পুনৰুত্থানৰ বিষয়ে কৰা দাবীটো সঠিক ভাৱে বিফল হ’লহেঁতেন, কিয়নো তাত তেওঁৰ শৰীৰ থকাটোৱে তেওঁৰ পুনৰুত্থানৰ যিকোনো দাবীক ধ্বংস কৰিলেহেঁতেন।

ইয়াৰ পিছত, তেওঁৰ শিষ্য সকলে শৰীৰটো চুৰ কৰাৰ ব্যাখ্যাটো কাম নকৰিলে। শিষ্য সকলে নিশ্চিত ভাৱে প্ৰহৰী সকলৰ কাষেদি পাৰ হৈ যাব নোৱাৰিলেহেঁতেন। আৰু যদি তেওঁলোকে এনে কৰিছিল আৰু মৃতদেহটো পাইছিল, তেন্তে শিষ্য সকলক কেতিয়াও চুৰ কৰাৰ বাবে কিয় গ্ৰেপ্তাৰ কৰা হোৱা নাছিল? উত্তৰটো হৈছে যে ধৰ্মগুৰু সকলে জানিছিল যে শিষ্যসকলে সেই কামটো কৰা নাছিল।

লগেত, অনেক লোকে সাক্ষ্য দিছিল যে তেওঁলোকে পুনৰুত্থিত খ্ৰীষ্টক দেখিছিল। অনেকে শিষ্য সকলকো প্ৰথমতে বিশ্বাস কৰা নাছিল। আৰু এজন অতি দৃড় শত্ৰু, পৌলে, কেৱল পুনৰুত্থিত প্ৰভুক দেখা বুলি দাবী কৰাই নহয় কিন্তু এই অভিজ্ঞতাই তেওঁৰ জীৱনৰ সমগ্ৰ গতিপথ সলনি কৰিছিল।

`অৱশেষত (যদিও আন বহু কাৰণ আছে) যিসকলে পুনৰুত্থিত প্ৰভুক দেখিছে বুলি দাবী কৰিছিল, তেওঁলোকে প্ৰতিষ্ঠা কৰা খ্ৰীষ্টিয়ান মণ্ডলীৰ উত্থানৰ বিষয়ে কেনেকৈ বৰ্ণনা কৰিব পাৰি? তেওঁলোকে যিটো মিছা বুলি জানিছিল তাৰ বাবে এই মানুহবোৰে কিয় মৰিবলৈ ই২ছুক হ’লহেঁতেন? তেওঁলোকৰ নিৰন্তৰ সাক্ষ্যই, তেওঁৰ মৃত্যুৰ পিছত (পাচনিকৰ্মঃ ৩:১৫) আৰু বহু বছৰৰ পিছত (১ পিতৰঃ ১:৩), দুয়োটাই তেওঁৰ পুনৰুত্থানৰ শক্তিশালী প্ৰমাণ প্ৰদান কৰে।`