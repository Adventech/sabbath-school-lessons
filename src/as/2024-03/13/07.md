---
title:  অতিৰিক্ত অধ্যয়ন পাঠ
date:   27/09/2024
---

“বিশ্বাসী বিলাকৰ নিমিত্তে খ্ৰীষ্টই হৈছে পুনৰুত্থান আৰু জীৱন। পাপত পতিত হৈ যি জীৱন নষ্ট হৈ যায় ; সেই জীৱনটো আমাৰ ত্ৰাণকৰ্ত্তা জনাত পুনৰ উদ্ধাৰ পায়, কাৰণ যি জনত তেওঁ ইচ্ছা কৰে, সেইজনকে আকৌ জীৱন দান কৰিবলৈ তেওঁৰ সৈতে জীৱন আছে। অনন্তকলীয়া আমৰণশীল জীৱন দান কৰিবলৈ তেওঁক অধিকাৰ দিয়া হ’ল। মানুহৰ ৰূপ লৈ তেওঁ যি জীৱনটোক বিসৰ্জন দিছিল, সেই জীৱনটোক তেওঁ পুনৰ গ্ৰহণ কৰি তাক মানৱ জাতিটোলৈ প্ৰদান কৰিলে। তেওঁ কৈছিল, তেওঁবিলাকে যেন জীৱন পায় আৰু তাকেই যেন প্ৰচুৰকৈ পায়, এই নিমিত্তে আহিলো। মই যি পানী দিম, তাক যিকোনোৱে খায়, তেওঁৰ কেতিয়াও পিয়াহ নালাগিব ; বৰং মই যি পানী তেওঁক দিম, সেই পানী তেওঁৰ ভিতৰত অনন্ত জীৱনলৈকে বুৰবুৰাই ওলাই থকা পানীৰ ভুমুক হ’ব। যিজনে মোৰ মাংস খায় আৰু মোৰ তেজ পান কৰে, সেইজনৰ অনন্তজীৱন আছে ; আৰু শেষৰ দিনা মই তেওঁক তুলিম।” যোহনঃ ১০:১০; ৪:১৪; ৬:৫৪ পদ।

“বিশ্বাসী বিলাকৰ কাৰণে মৃতু্য এটা সামান্য বিষয়হে। খ্ৰীষ্টই ইয়াক এটা অতি কম মুহূৰ্ত্ত বুলি কৈছে। তেওঁ কৈছে, কোনোৱে যদি মোৰ বাক্য পালন কৰে, তেওঁ কেতিয়াও মৃতু্যক নেদেখিব “আৰু তেওঁ কেতিয়াও মৃতু্য ভোগ নকৰিব।” খ্ৰীষ্টিয়ান সকলৰ বাবে মৃতু্য হৈছে এটা টোপনিত থকা অৱস্থা, এটা নিশ্চুপ আৰু অন্ধকাৰৰ মুহূৰ্ত্ত। জীৱনটো খ্ৰীষ্টৰ সৈতে বিলীন হৈ ঈশ্বৰত থাকে আৰু যেতিয়া জীৱন স্বৰূপ খ্ৰীষ্ট প্ৰকাশিত হ’ব, তেতিয়া তেওঁৰে সৈতে আমিও প্ৰতাপত প্ৰকাশিত হ’ম। যোহনঃ ৮:৫১,৫২; কলচীয়াঃ ৩:৪ পদ।”-সৰ্ব যুগৰ আকাংক্ষা, পৃষ্ঠা-৭৮৬, ৭৮৭।