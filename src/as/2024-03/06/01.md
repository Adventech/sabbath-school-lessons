---
title:  গোপনীয় কথাবোৰৰ অৰ্থ প্ৰকাশ
date:   03/08/2024
---

### এই সপ্তাহৰ অধ্যয়ন পাঠঃ
মাৰ্কঃ ৭অধ্যায় ; যিচয়াঃ ২৯:১৩; যাত্ৰাঃ ২০:১২; মাৰ্কঃ ৮:১১-২১ পদ।

> <p>মুখস্থ পদ</p>
> “বাহিৰৰ পৰা মানুহৰ ভিতৰলৈ সোমাই তাক অশুচি কৰিব পৰা কোনো বস্তু নাই ; কিন্তু মানুহৰ পৰা যি যি বাহিৰলৈ ওলায়, সেইবোৰেইহে মানুহক অশুচি কৰে” (মাৰ্কঃ ৭:১৫)।

এই সপ্তাহৰ অধ্যয়ন হৈছে মাৰ্কঃ ৭ অধ্যায় আৰু মাৰ্কঃ ৮ অধ্যায়ৰ প্ৰথম অংশ। মাৰ্কঃ ৭ অধ্যায়ৰ আৰম্ভণিতে যীচুৱে ধমীৰ্য পৰম্পৰাক প্ৰত্যাখ্যান কৰি বিতৰ্কৰ সৃষ্টি কৰে। অৱশ্যে তেওঁ এনেদৰে ক’লে যে বৰ্তমান সময়ত খ্ৰীষ্টিয়ান জীৱনৰ সৈতে গভীৰ ভাৱে প্ৰাসংগিক কিবা এটাক আকৰ্ষণীয় ভাৱে সমৰ্থন কৰে।

তাৰ পিছত যীচুৱে এটা সাঁথৰ উপস্থাপন কৰে যিটোৰ যোগেদি বিশ্বাসৰ বিষয়ে সঁচাকৈয়ে বুজি পাবলৈ দুৱাৰ মুকলি কৰে।

ইয়াৰ পিছতে তেওঁ তুৰ আৰু চিদোনলৈ যায় আৰু এগৰাকী মহিলাৰ সৈতে সাক্ষাৎ হয় যিগৰাকী ঈশ্বৰৰ বাক্যত যীচুৰ সৈতে তৰ্কত জয়ী হোৱা একমাত্ৰ ব্যক্তি আছিল। তাইৰ সৈতে তেওঁৰ সাক্ষাৎ হোৱাটো অস্বাভাৱিক আছিল আৰু এই বাক্যৰ তলত কিছুমান গোপন কথা আছিল যিটো মহিলা গৰাকীয়ে বুজিব পাৰিলে। আৰু তাইৰ বিশ্বাসৰ কাৰণে যীচুৱে তাইৰ অনুৰোধ গ্ৰহণ কৰিলে।

মাৰ্কঃ ৭ অধ্যায়ে আন এটা সুস্থ কৰা কাৰ্যৰ সৈতে এই গুৰুত্বপূৰ্ণ সত্যটো প্ৰকাশ কৰিছে যে আচৰিত কাৰ্য যিমানেই আকৰ্ষণীয় নহওঁক কিয়, সত্যৰ প্ৰতি হৃদয় মুকলি কৰিবলৈ কেৱল সেইবোৰেই যথেষ্ট নহয়। কাৰণ, যীচুক অগ্ৰাহ্য কৰিবলৈ কুণ্ঠাবোধ নকৰা ধৰ্মগুৰু সকলৰ বাবে আচৰিত কাৰ্যই কি উপকাৰ কৰিলে?

মাৰ্কঃ ৮ অধ্যায়ত শিক্ষা আৰু পৰম্পৰাৰ প্ৰতীক হিচাবে পিঠাৰ তাৎপৰ্যৰ ওপৰত উল্লেখ কৰা হৈছে। এই কাহিনীবোৰত ধমীৰ্য জীৱনৰ অৰ্থ আৰু ব্যৱহাৰ সম্পৰ্কে মহান শিক্ষা প্ৰদান কৰা হৈছে।