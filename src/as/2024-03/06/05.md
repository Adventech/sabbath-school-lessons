---
title:  কথা ক’ব নোৱাৰা জিবা।
date:   07/08/2024
---

`মাৰ্কঃ ৭:৩১-৩৭ পদ পড়ক। যীচুৰ ওচৰলৈ কাক অনা হৈছিল আৰু যীচুৱে তেওঁৰ কাৰণে কি কৰিছিল?`

যীচুৱে তূৰ আৰু চিদোন অঞ্চলৰ পৰা গালীললৈ উভতি যাবলৈ চমু পথটোৱেদি যোৱা নাছিল। এনে লাগে যেন যীচুৱে তূৰ অঞ্চলৰ পৰা উত্তৰ দিশলৈ গৈছিল, চিদোন অঞ্চলৰ মাজেদি আগলৈ গৈছিল আৰু তাৰ পিছত গালীল সাগৰৰ উত্তৰ পূব অঞ্চলৰ মাজেদি ভিতৰলৈ আৰু তললৈ নামি গৈছিল, অৱশেষত সাগৰৰ ওচৰতে উপস্থিত হৈছিল। এইদৰে তেওঁ জানি বুজিয়েই গৈছিল, সম্ভৱতঃ তেওঁৰ শিষ্য বিলাকক শিক্ষা দিবৰ বাবে অধিক সময় কটাবলৈ এইদৰে গৈছিল।

পাঠটোত সেই মানুহজনক কোনে যীচুৰ ওচৰলৈ লৈ আহিছিল সেই বিষয়ে সঠিক ভাৱে উল্লেখ কৰা হোৱা নাই, কিন্তু তেওঁৰ সমস্যাটো যথেষ্ট স্পষ্ট আছিল-তেওঁ শুনিব আৰু কথা ক’ব পৰা নাছিল। শুনাৰ ক্ষমতা হেৰুৱাই পেলোৱা মানুহ এজনক চাৰিওফালৰ পৰা পৃথক কৰি তোলে আৰু গভীৰ বধিৰতাই কথা কোৱা শিকিবলৈ প্ৰত্যাহ৩ানজনক কৰি তুলিব পাৰে। এই মানুহজনৰ সমস্যা হয়তো বহুদিনৰ পৰাই আছিল।

যীচুৱে মানুহজনৰ দুৰ্দশা বুজি পাই তেওঁক অকলে লোক সমূহৰ পৰা আঁতৰাই লৈ গৈছিল। প্ৰভুৱে মানুহজনক সুস্থ কৰাৰ প্ৰক্ৰিয়াটো বিশেষকৈ আধুনিক পাঠকৰ বাবে কৌতুহলী হ’ব পাৰে। তেওঁ লোকজনৰ কাণ দুখনত আঙুলি দিলে আৰু থু দি, তেওঁৰ জিবা চুলে আৰু হুমুনিয়াহ পেলালে। যীচুৱে লোকজনৰ আক্ৰান্ত অংশবোৰ চুলে যিবোৰ তেওঁ সুস্থ কৰিব, হুমুনিয়াহ কিয়? “যি কাণে সত্যতাৰ বচন শুনা নাছিল আৰু যি জিভাই উদ্ধাৰকৰ্ত্তাজনাক স্বীকাৰ কৰি লোৱা নাছিল, তাত তেওঁ এক দীৰ্ঘশ্বাস এৰিছিল”।-সৰ্ব যুগৰ আকাংক্ষা, পৃষ্ঠা-৪০৪।

যীচুৱে আচৰিত ভাৱে লোকজনৰ শুনিব পৰা শক্তি পুনৰায় ঘূৰাই আনিলে আৰু তেওঁক স্পষ্টকৈ কথা ক’বলৈ সক্ষম কৰিলে। তেওঁৰ হুমুনিয়াহটোৱে মনুষ্যৰ মুক্ত সিদ্ধান্তৰ ক্ষেত্ৰত ঈশ্বৰে নিজৰ ওপৰত যি সীমাবদ্ধতা ৰাখিছে, সেই কথা স্পষ্ট কৰি দিয়ে। তেওঁ মানুহৰ ই২ছাক জোৰ-জবৰদস্তি নকৰে। সকলো মানুহৰেই নিজৰ জীৱনটো কাৰ লগত অতিবাহিত কৰিব-জীৱনৰ ৰাজকুমাৰ বা অন্ধকাৰৰ ৰাজকুমাৰৰ লগত, সিদ্ধান্ত লোৱাৰ সকলোৰে স্বাধীনতা আছে। যীচুৱে কলা মানুহজনৰ কাণ মুকলি কৰিব পাৰিছিল কিন্তু অবিশ্বাসী হৃদয়ক তেওঁৰ মচীহত্ব গ্ৰহণ কৰিবলৈ বাধ্য নকৰিব। এই চমু কাহিনীটোৱেও দেখুৱাইছে যে যিসকলে ই২ছাকৃত ভাৱে তেওঁৰ ওচৰলৈ যায় তেওঁলোকৰ বাবে ঈশ্বৰে কি কৰিব পাৰে। হয়তো আপুনি আপোনাৰ বিশ্বাসৰ বিষয়ে ক’বলৈ সংকোচ অনুভৱ কৰিছে, ঠিক কি ক’ব লাগে সেই বিষয়ে ক’ব নোৱাৰা অনুভৱ কৰিছে। এই আচৰিত কাৰ্যই উৎসাহ প্ৰদান কৰে যে প্ৰভু যীচুৱে আপোনাৰ কাণ মুকলি কৰাৰ প্ৰয়োজনীয়তাৰ প্ৰতি সংবেদনশীল হ’ব পাৰে আৰু আপোনাৰ যাত্ৰাত আপোনাক তুলিবলৈ এটা প্ৰস্তুত কৰি থোৱা বাক্য জনাব পাৰে।