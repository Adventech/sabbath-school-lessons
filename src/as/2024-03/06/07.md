---
title:  অতিৰিক্ত অধ্যয়ন পাঠ
date:   09/08/2024
---

“পুৰণি কালৰ সেই দিনবোৰৰ দৰে আজিও আমাৰ প্ৰভুৰ অনুসৰণকাৰী সকলৰ মাজত কিমান বিস্তৃত ভাৱে এই চকুত নপৰা প্ৰৱঞ্চনামূলক পাপটো সিঁচৰিত হৈ আছে! নিজকে ডাঙৰ দেখুৱাব বিচৰা গোপন অভিলাষৰ দ্বাৰাই কিমান সঘনে খ্ৰীষ্টৰ প্ৰতি থকা আমাৰ কৰ্ত্তব্যখিনি আৰু আমাৰ পৰস্পৰৰ মাজত থাকিবলগীয়া সম্বন্ধখিনি বিঘ্নিত হৈছে। নিজ স্বাৰ্থ পূৰণ কৰিবলৈ আৰু মানুহৰ বাঃ বাঃ পাবলৈ আমি কিমান হেঁপাহ কৰো! নিজকেহে মাম্বোন ভাল পাব জনা স্বভাৱটোৱেই ঈশ্বৰে নিৰূপণ কৰা সেই পথটোতকৈ এটা উজু পথ পাবলৈ বিচৰাৰ মানসিকতাৰ জন্ম দিয়ে, যি পথটোৱে নেকি মানুহৰ তৈয়াৰী নীতি-নিয়ম আৰু পৰম্পৰাৰ পৰিবৰ্তে ঐশ্বৰিক বিধানলৈ চলাই নিয়ে। নিজৰ শিষ্য বিলাকৰ উদ্দেশ্যে খ্ৰীষ্টই এই বুলি সতৰ্ক বাণী কৰিছিল, “চাবা, তোমালোকে ফৰীচী আৰু চদ্দুকী বিলাকৰ খমিৰলৈ সাৱধান হ’বা।”

“নিজকে সৰল কৰাটোৱেই হৈছে, খ্ৰীষ্টৰে ধৰ্মটো কেৱল ঈশ্বৰৰ গৌৰৱ স্তুতি বিচৰা হেঁপাহটো হৈ পবিত্ৰ আত্মাৰ দ্বাৰা ৰোপণ কৰা অভিপ্ৰায় আৰু জীৱনৰ একমাত্ৰ ফলদায়ক কৰ্মইহে এই অভিপ্ৰায়টোক ধৰি ৰাখিব পাৰে। একমাত্ৰ ঈশ্বৰৰ শক্তিয়েহে আপোন প্ৰিয়, আপোন মইমতালি আৰু ভণ্ড স্বভাৱটোক দূৰ কৰিব পাৰে। এই পৰিবৰ্তনটোৱেই হৈছে তেওঁ কাম কৰাৰ চিন। আমি গ্ৰহণ কৰা বিশ্বাসে যেতিয়া স্বাৰ্থপৰতা আৰু ঠগোৱা স্বভাৱটোক ধ্বংস কৰি পেলায়, যেতিয়া ই আমাক, নিজৰ মান প্ৰশংসা নিবিচাৰি, ঈশ্বৰক মান প্ৰশংসা দিয়াৰ অৱস্থাটোলৈ নিয়ে, তেতিয়া আমি জানিব পাৰো যে এইটোৱেই সঠিক অৱস্থা। “হে পিতৃ, তোমাৰ নাম মহিমা¿ন্বত হওঁক।” এয়াই আছিল খ্ৰীষ্টৰ জীৱনৰ মূল মন্ত্ৰ আৰু যদি আমি তেওঁক অনুসৰণ কৰো এয়া আমাৰ জীৱনৰো মূল মন্ত্ৰ হ’ব লাগিব। যোহনঃ ১২:২৮। তেওঁ চলা পথতেই চলিবলৈ আমাক, তেওঁ আজ্ঞা দিছে। আৰু আমি যদি তেওঁৰ আজ্ঞাবোৰ পালন কৰো, তাৰ দ্বাৰাই আমি জানিব পাৰো যে আমি তেওঁক জানো। ১ যোহনঃ ২:৬, ৩।” সৰ্ব যুগৰ আকাংক্ষা, পৃষ্ঠা-৪০৯।