---
title:  অনিষ্টকাৰী পিঠাৰ পৰা সাৱধান হোৱা।
date:   08/08/2024
---

`মাৰ্কঃ ৮:১১-১৩ পদ পড়ক। ফৰীচী বিলাকৰ কি কথাই যীচুক গভীৰ ভাৱে হতাশ কৰিছিল?`

তেওঁৰ ঐশ্বৰিক শক্তি প্ৰদৰ্শন কৰি এই বাদ-বিবাদ কৰা সকলক পতিয়ন নিয়াব নোৱাৰি কিয়? সমস্যাটো মাৰ্ক ৩ অধ্যায়ৰ শেষলৈ পুনৰাই ঘূৰি গৈছে, য’ত যীচুৱে পবিত্ৰ আত্মাৰ বিৰুদ্ধে কৰা পাপৰ কথা কৈছে। যদি কাণ বন্ধ কৰি চকু মুদি থাকে, তেন্তে আন এটা আচৰিত কাৰ্যই আনকি স্বৰ্গৰ পৰা অহা চিন এটাও পতিয়ন নিয়াব নোৱাৰি। ইয়াকো আগৰ সকলোবোৰৰ দৰে প্ৰত্যাখ্যান কৰা হ’ব। বিশ্বাস নকৰিবলৈ দৃড় প্ৰতিজ্ঞ কৰা সকলক পতিয়ন নিয়াবলৈ আচৰিত কাৰ্যও যথেষ্ট নহয়।

`মাৰ্কঃ ৮:১৪-২১ পদ পড়ক। শিষ্য সকলে কি পাহৰি গৈছিল আৰু যীচুৱে ইয়াৰ পৰা কি কথা উল্লেখ কৰিছিল?`

যীচুৱে সুযোগ গ্ৰহণ কৰি ফৰীচী আৰু হেৰোদৰ “খমি”ৰ বিৰুদ্ধে সতৰ্ক কৰে (মাৰ্কঃ ৮:১৫), অৰ্থাৎ তেওঁবিলাকৰ শিক্ষাৰ বিষয়ে (মাৰ্কঃ ১৬:১২ পদৰ সৈতে তুলনা কৰক)।

কিন্তু শিষ্য বিলাকে ভুল বুজি পাইছিল আৰু ভাবিছিল যে যীচুৱে প্ৰকৃততে পিঠা কিনাৰ পৰা আঁতৰি থকাৰ কথা কৈছে। শিষ্য বিলাকে ভুল বুজাৰ সময়ত সাধাৰণতে যীচুৱে তেওঁবিলাকক নিৰ্দেশনা দিছিল। প্ৰভুৱে ধাৰাবাহিক ভাৱে প্ৰশ্ন সুধিছে, প্ৰথম কেইবাটাও অলংকাৰিক প্ৰকৃতিৰ, তেওঁবিলাকে তেওঁৰ উদ্দেশ্য বুজি পোৱা নাই বুলি তেওঁ হতাশা প্ৰকাশ কৰিছে। তেওঁৰ বাক্যই মাৰ্কঃ ৪:১০-১২ পদত বুজি নোপোৱা বাহিৰৰ লোকৰ বিষয়ে যি কোৱা হৈছে সেই কথা সোঁৱৰাই দিয়ে। তেওঁৰ শক্তিশালী কথাবোৰৰ উদ্দেশ্য হৈছে শিষ্য সকলক তেওঁলোকৰ আত্মিক আলস্যৰ পৰা জগাই তোলা।

মাৰ্কঃ ৮:১৯, ২০ পদত, তেওঁ পাঁচ হাজাৰ আৰু চাৰি হাজাৰ লোকে খোৱাৰ পিছত তেওঁলোকে ডোখৰা-ডুখৰিৰ অৱশেষ খিনিৰে ভৰা কিমানটা পাচি তুলি লৈছিল সেই বিষয়ে এক সাধাৰণ তথ্যমূলক প্ৰশ্ন সুধিছিল, যিবোৰৰ অৰ্থ হৈছে যে তেওঁলোকে এতিয়ালৈকে বুজি পাব লাগিছিল যে কেৱল সম্পদৰ সীমাবদ্ধতা প্ৰভুৰ মচীহৰ বাবে কোনো বাধা নহয়। মাৰ্কঃ ৮:২১ পদত তেওঁৰ অন্তিম প্ৰশ্নটো আকৌ এবাৰ সুধিছেঃ “তোমালোকে এতিয়ালৈকে বুজা নাই নে?” যিয়েই নহওঁক, তেওঁবিলাকে যীচুৰ সৈতে ইতিমধ্যে যি দেখিছে আৰু অভিজ্ঞতা লাভ কৰিছে সেই সকলোবোৰ চাওক।