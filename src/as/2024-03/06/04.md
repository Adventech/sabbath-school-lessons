---
title:  কুকুৰৰ আগত পেলাই দিয়া খোৱা বস্তু।
date:   06/08/2024
---

`মাৰ্কঃ ৭:২৪-৩০ পদ পড়ক। এই কাহিনীটোত কি গুৰুত্বপূৰ্ণ শিক্ষা পোৱা যায়?`

কালিৰ অধ্যয়নৰ প্ৰত্যাহ৩ানমূলক অংশটোৰ পিছত এই অংশটোৰ কাহিনীটোৱেও আমনিদায়ক প্ৰশ্ন উত্থাপন কৰিছে। যীচুৱে এই তিৰোতা গৰাকীক ইমান কঠোৰ ভাৱে কিয় প্ৰতিক্ৰিয়া জনাইছে, আৰু ইমানবোৰ কথাত তেওঁক কুকুৰ বুলি কিয় কয়?

তেওঁ সকলোৱে জনাকৈ বুজাই দিয়া নাই, কিন্তু তাইৰ প্ৰতি কৰা প্ৰতিক্ৰিয়াৰ দুটা বৈশিষ্ট্যই তেওঁ কি কৈছে তাৰ ইংগিত দিয়ে। মাৰ্কঃ ৭:২৭ পদত তেওঁ কৈছে যে, “প্ৰথমে ল’ৰাহঁত তৃপ হওঁক।” যদি “প্ৰথম” থাকে, তেন্তে নিশ্চয় “দ্বিতীয়” থকাটো যুক্তিসংগত যেন লাগে। আনটো বৈশিষ্ট্য হ’ল যীচুৱে “কুকুৰ” শব্দটোৰ এটা ক্ষুদ্ৰ ৰূপ ব্যৱহাৰ কৰিছে, যাৰ অৰ্থ কুকুৰ পোৱালি নহয় কিন্তু বাটৰ কুকুৰৰ বিপৰীতে ঘৰৰ ভিতৰত সোমাবলৈ দিয়া কুকুৰৰ বিষয়ে উল্লেখ কৰিছে। তিৰোতা গৰাকীয়ে যীচুক দিয়া উত্তৰত দুটা কথা মনোযোগ দিয়ে, যিয়ে তেওঁৰ কোৱা কথা বুজাবলৈ সহায় কৰে।

তিৰোতা গৰাকীৰ কোৱা কথা যথেষ্ট সূক্ষ্ম। তাই উত্তৰ দিয়েঃ “হয় প্ৰভু, মেজৰ তলত থকা কুকুৰেও ল’ৰাহঁতৰ পৰা উôৰি পৰাবোৰ খাবলৈ পায়” (মাৰ্কঃ ৭:২৮)।

এই তিৰোতা গৰাকীয়ে যীচুক এই কথা কেনেকৈ ক’ব পাৰিলে? নিশ্চিত ভাৱে ছোৱালীজনীৰ প্ৰতি থকা প্ৰেমে তাইক আগুৱাই লৈ গৈছিল। কিন্তু যীচুৱেও তাইক উৎসাহিত কৰিছিল। তেওঁ “প্ৰথমে” বুলি ক’লে, ইয়াৰ অৰ্থ হ’ল “দ্বিতীয়” হ’ব পাৰে। তদুপৰি তেওঁ তাইক টেবুলৰ তলৰ কুকুৰ বুলি ইংগিত দিছিল। কুকুৰটো যেনেকৈ ঘৰত টেবুলৰ তলত আছিল, ঠিক তেনেকৈ তেওঁ যীচুৰ চৰণত তাইৰ ছোৱালীজনীৰ বাবে অনুৰোধ কৰি আছিল। গতিকে, মজিয়াত পৰি যোৱা খোৱা বস্তুৰ ওপৰত তাই কুকুৰৰ অধিকাৰ দাবী কৰিছিল।

ত্ৰাণকৰ্ত্তা জনাই সন্তুষ্টি লভিছিল। তেওঁ তাইৰ প্ৰতি দেখুওৱা আচৰণৰ দ্বাৰাই তেওঁৰ ওপৰত থকা তাইৰ বিশ্বাসক তেওঁ পৰীক্ষা কৰিছিল। তেওঁ দেখুৱালে যে তাই, যাক ইস্ৰায়েলৰ পৰা সমাজচু ত লোক বুলি গণ্য কৰি অহা হৈছিল, এতিয়া আৰু পৰদেশী অপৰিচিত নীচ লোক হৈ থকা নাই, কিন্তু ঈশ্বৰৰ পৰিয়ালৰ এজন সন্তান হ’ল। এজন সন্তান হিচাবে এতিয়া পিতৃৰ আশীর্বাদৰ ভাগ পোৱাৰ অধিকাৰী হ’ল।