---
title:  শুচি হাত নে শুচি হৃদয়?
date:   05/08/2024
---

`মাৰ্কঃ ৭:১৪-১৯ পদ পড়ক। মাৰ্কঃ ৭:১৫ পদত উল্লেখ কৰা কথাটোৰ দ্বাৰা যীচুৱে কি বুজাব বিচাৰিছিল?`

যেতিয়া তেওঁলোকে লেবীয়া ১১ অধ্যায়ৰ শিক্ষাৰ সৈতে তেওঁবিলাকৰ সম্পৰ্কৰ বিষয়ে চিন্তা কৰে তেতিয়া তেওঁলোকৰ এই অংশত থকা যীচুৰ বাক্যবোৰ বহুতৰে বাবে এক ৰহস্য হৈ পৰিছে। যীচুৱে এনে প্ৰভেদবোৰ নাইকিয়া কৰিছেনে? চেভেন্থ-ডে-এডভেন্টিষ্ট সকলে শিকোৱাত ভুল কৰিছে নেকি, যে মাংস খোৱা মণ্ডলীৰ সদস্যসকলে ইয়াক কেৱল শুচি জন্তুৰ তালিকাৰ পৰাহে খাব লাগে।

প্ৰথমতে, যীচুৰ বাবে হঠাতে মাৰ্কঃ ৭:১৪-১৯ পদত থকা মোচিৰ নিৰ্দেশনাক নুই কৰাটো আচৰিত হ’ব, যিহেতু মাৰ্কঃ ৭:৬-১০ পদত পৰম্পৰাৰ বিৰুদ্ধে মোচিক ৰক্ষা কৰাত সহায় কৰিছিল। দ্বিতীয়তে, ফৰীচী সকলে প্ৰচাৰ কৰা পৰম্পৰাৰ পুৰণি নিয়মৰ শিক্ষাৰ কোনো ভিত্তি নাই ; কিন্তু বিধানবোৰ ইয়াৰ বিপৰীত। তৃতীয়তে, মাৰ্কঃ ৭:১৯ পদত যীচুৱে সকলো খোৱা বস্তু শুচি কৰে বুলি কোৱাৰ অৰ্থ এইটো নহয় যে খোৱা বস্তুৰ বিধান লুপ্ত কৰা হৈছে কিন্তু ইয়াৰ পৰিবৰ্তে ফৰীচী সকলে কোৱা নোধোৱা হাতেৰে ভোজন কৰা অশুচি এই যি পৰম্পৰা বিধান সন্মত নাছিল। উদাহৰণ স্বৰূপে এইটো ভুল ধাৰণা যে যদি আপুনি পৰজাতিৰ সংস্পৰ্শলৈ আহি অশুচি হ’ব পাৰে, তেনেহ’লে তেওঁলোকে স্পৰ্শ কৰা খোৱা বস্তুৰ সংস্পৰ্শৰ দ্বাৰাও আপোনাক অশুচি কৰিব পাৰে।

`মাৰ্কঃ ৭:২০-২৩ পদ পড়ক। যীচুৱে কিহৰ দ্বাৰা এজন ব্যক্তিক অশুচি কৰে বুলি কৈছিল?`

মাৰ্কঃ ৭:১৯ পদত, যীচুৱে উল্লেখ কৰিছে যে খোৱা বস্তু অন্তৰলৈ নাযায় কিন্তু পেটলৈ যায় আৰু তাৰ পিছত অন্ত্ৰৰ নলীৰ মাজেৰে ওলাই যায়। কিন্তু মাৰ্কঃ ৭:২১-২৩ পদত, তেওঁ উল্লেখ কৰে যে কু-চিন্তা এজন ব্যক্তিৰ হৃদয়ৰ ভিতৰৰ পৰা ওলায়। তেওঁ সেই কু-অভ্যাসৰ এখন তালিকা প্ৰস্তুত কৰিছে যিবোৰ কু-চিন্তাৰ পৰা আৰম্ভ হয় কিন্তু কু-কৰ্মৰ যোগেদি শেষ হয়।

যেতিয়া মাৰ্কঃ ৭:১০ পদত পঞ্চম আজ্ঞাৰ বিষয়ে দ্বিতীয় তালিকাৰ সৈতে অন্তৰ্ভূক্ত কৰা হয়, তেতিয়া দহ-আজ্ঞাৰ পৃথক তালিকাৰ প্ৰতিটো আজ্ঞা থাকে। তদুপৰি যীচুৱে মাৰ্কঃ ৭:৭ পদত অনৰ্থক ভক্তিৰ কথাকে বুজাইছে, যিটো দহ-আজ্ঞাৰ প্ৰথম চাৰিটা আজ্ঞাৰ মূলতে থকা কথাটোক ভংগ কৰা। এইদৰে, যীচুৱে এই গোটেই অংশটোত ঈশ্বৰৰ বিধানৰ ৰক্ষক হিচাবে থিয় দিছে।