---
title:  মানুহৰ পৰম্পৰা আৰু ঈশ্বৰৰ আজ্ঞা।
date:   04/08/2024
---

`মাৰ্কঃ ৭:১-১৩ পদ পড়ক। ইয়াত কি কি বিশেষ সত্য উপস্থাপন কৰা হৈছে?`

কোনোবাই কল্পনা কৰিব পাৰে যে শিশু বিলাকে চাব্বাথ স্কুলত এই অংশটো অধ্যয়ন কৰি ঘৰলৈ আহি মাকক ক’ব যে, যীচুক তেনেকৈ কোৱাৰ বাবে খাদ্য খোৱাৰ আগেত হাত ধুব নালাগে। অৱশ্যে এই কাহিনী পৰিস্কাৰ-পৰি২ছন্নতাৰ বিষয়ে নহয়।

যীচুৰ দিনত সেই দেশৰ বহু লোকে ধমীৰ্য বিধি-বিধানৰ পৰিবত্ৰতাৰ প্ৰতি অতি সাৱধান আছিল। নতুন নিয়মৰ মাজৰ সময়ছোৱাত ধমীৰ্য বিধি-বিধানৰ দ্বাৰা শুচি হৈ থাকিবলৈ হাত ধোৱাৰ ধাৰণাটো সাধাৰণ লোক সকলৰ মাজতো প্ৰসাৰিত হৈছিল, যদিও এই নিয়মসমূহ প্ৰথমে কেৱল পুৰণি নিয়মৰ পুৰোহিত সকলৰ ক্ষেত্ৰতহে প্ৰযোজ্য আছিল (যাত্ৰাঃ ৩০:১৭-২১)। এই ধাৰণাটোৰ সৈতে সংযুক্ত ৰাখি ধৰ্মগুৰু সকলে যীচুৰ ওচৰত তেওঁৰ শিষ্য সকলৰ বিষয়ে অভিযোগ কৰিছিল।

যীচুৱে তেওঁক সোধা প্ৰশ্নৰ প্ৰত্যক্ষ উত্তৰ দিয়া নাছিল। ইয়াৰ পৰিবৰ্তে তেওঁ তেওঁৰ শিষ্য সকলক দুই ধৰণৰে উত্তৰ দি ধৰ্মগুৰু সকলৰ পৰা ৰক্ষা কৰে। প্ৰথমতে, তেওঁ যিচয়াৰ শক্তিশালী বাক্য উল্লেখ কৰি তেওঁলোকক কৈছে যে মানুহ বিলাকে ঈশ্বৰক ওঁঠেৰে সন্মান কৰে কিন্তু তেওঁবিলাকৰ অন্তৰ তেওঁৰ পৰা বহু দূৰৈত থাকে (যিচয়াঃ ২৯:১৩)। যিচয়াৰ বাক্যৰ দ্বাৰা জনা যায় যে, মানুহৰ পৰম্পৰাক ঈশ্বৰৰ আজ্ঞাৰ স্থানত ৰখাটো অব্যাহত আছে।

যীচুৰ উত্তৰৰ দ্বিতীয় অংশটোৱে যিচয়াৰ উদ্ধৃতিটো আগলৈ আনিছে। প্ৰভুৱে নিজৰ পিতৃ-মাতৃক সন্মান কৰিবলৈ ঈশ্বৰৰ আজ্ঞাৰ উল্লেখ কৰিছে (যাত্ৰাঃ ২০:১২)-অৰ্থাৎ তেওঁলোকৰ বৃদ্ধ বয়সত তেওঁলোকৰ যত্ন লোৱা-আৰু ইয়াৰ বিপৰীতে এটা ধমীৰ্য পৰম্পৰাৰ সৈতে ইয়াৰ তুলনা কৰিছে য’ত এজনে ঈশ্বৰক কিবা দিব পাৰে (এটি উপহাৰ), যিটো নিজৰ বাবে ব্যৱহাৰ কৰিব পাৰে, কিন্তু প্ৰয়োজনীয় বৃদ্ধ পিতৃ-মাতৃৰ বাবে ইয়াৰ ব্যৱহাৰ কৰিবলৈ অস্বীকাৰ কৰে। পিতৃ-মাতৃৰ লগত সাক্ষাৎ হোৱাৰ কথা কল্পনা কৰিব পাৰিঃ “ক্ষমা কৰিব দেউতা, মই তোমাক সহায় কৰিবলৈ ভাল পাওঁ, কিন্তু টকাখিনি মই মন্দিৰত দান কৰিলো”।

এনে ধৰণৰ কপটীয়া স্বভাৱৰ বাবেই যীচুৱে তেওঁলোকৰ ওপৰত আপোচবিহীন ভাৱে আক্ৰমণ কৰে। তেওঁলোকে মানুহৰ পৰম্পৰাক ঈশ্বৰৰ বাক্যৰ ওপৰত স্থান দিছে আৰু তেনে কৰি পাপ কৰিছে।

গতিকে ফৰীচী বিলাকৰ প্ৰশ্নৰ উত্তৰ কি আছিল? যীচুৰ প্ৰতিক্ৰিয়াৰ পৰা বুজা যায় যে ঈশ্বৰৰ ই২ছা অনুসৰি হাত ধোৱাৰ বিষয়ে তেওঁবিলাকৰ দাবীক প্ৰয়োজনীয় বুলি তেওঁ বিবেচনা নকৰে। বৰঞ্চ তেওঁৰ প্ৰতিক্ৰিয়াই মানুহৰ পৰম্পৰাৰ বিপৰীতে, বিধানৰ আজ্ঞাবোৰক স্পষ্টভাৱে সমৰ্থন কৰে (মাৰ্কঃ ১:৪৪; ১০৩-৮; ১২:২৬, ২৯-৩১ পদ চাওঁক)।