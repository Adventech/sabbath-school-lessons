---
title:  অতিৰিক্ত অধ্যয়ন পাঠ
date:   23/08/2024
---

“যীচু শিশু বিলাকৰ সদাকালৰ এজন প্ৰেমিক আছিল। তেওঁ সিহঁতৰ শিশু সুলভ সহানুভূতি আৰু সিহঁতৰ মুক্ত নিঃস্বাৰ্থপৰ প্ৰেমক গ্ৰহণ কৰিছিল। সিহঁতৰ শুদ্ধ ওঁঠৰ পৰা ওলোৱা কৃতজ্ঞতাৰ প্ৰশংসাবোৰ তেওঁৰ কাণত সঙ্গীতৰ দৰে বাজি উঠিছিল আৰু ধূৰ্ত্ত আৰু ভণ্ড মানুহেৰে হোৱা মুখামুখিৰ সময়ত পোৱা মনোকষ্টত এইবোৰে তেওঁৰ আত্মাত জুৰ পেলাইছিল। ত্ৰাণকৰ্ত্তা জনাই য’লৈকে গৈছিল, তাতেই তেওঁৰ মুখমণ্ডলৰ মহানুভৱতাই তেওঁৰ বিনম্ৰতাই তেওঁৰ মৰমীয়াল আচাৰ-ব্যৱহাৰে শিশু বিলাকৰ প্ৰেম আৰু আস্থা জয় কৰিছিল।”

“সেইসকল লোকৰ বাবে যি সকল লোক সেই ডেকা শাসকজনৰ দৰে, এজন উচ্চপদস্থ বিষয়া আৰু অগাধ ধন-সম্পত্তিৰ মালিক, খ্ৰীষ্টৰ অনুসৰণকাৰী হ’বলৈ এইবোৰ দান কৰাটো অত্যন্ত কষ্টকৰ হ’ব পাৰে। কিন্তু যি সকলে তেওঁৰ শিষ্য হ’ব বিচাৰে, এইটোৱেই নিয়ম। বাধ্যতাৰ ক্ষেত্ৰত থকা সৰু এটি ত্ৰুটিকো গ্ৰহণ কৰা নহ’ব। আত্মত্যাগেই হৈছে খ্ৰীষ্টৰ শিক্ষাৰ মূলমন্ত্ৰ। প্ৰায়েই এইটো উপস্থাপন কৰা হয় আৰু বাক্যেৰে হুকুমো দিয়া যায় যাক কত্তৃৰ্ত্বশীল যেন দেখা যায়, কিয়নো সেই বিষয় বাসনাবোৰ যাক উপভোগ কৰিলে গোটেইটো দেহ-মন অনৈতিকতাত জাহ যায়, তাক কাটি পেলোৱাৰ বাদে মানুহক ৰক্ষা কৰাৰ আন এটা বেলেগ পথ নাই।”-সৰ্ব যুগৰ আকাংক্ষা, পৃষ্ঠা-৫১১, ৫২৩।