---
title:  যীশু আৰু শিশুবিলাক।
date:   19/08/2024
---

`মাৰ্কঃ ১০:১৩-১৬ পদ পড়ক। যিসকলে তেওঁৰ ওচৰলৈ শিশু বিলাকক আনিছিল তেওঁবিলাকৰ বাবে যীচুৱে কি কৰিছিল?`

আদিকালত পৃথিৱীত (বিশেষকৈ পুৰুষ প্ৰধান সংস্কৃতিত ল’ৰা) সন্তানৰ বাবে অতি আকাংক্ষিত আছিল যদিও জন্ম আৰু শিশু কালটো সহজ নাছিল। আধুনিক চিকিৎসা সেৱাৰ অবিহনে প্ৰসৱৰ ক্ষেত্ৰত মাতৃ আৰু নৱজাতক, কেচুৱা আৰু শিশুৰ বিপদ বৃদ্ধি পাইছিল। বহু সংস্কৃতিত এই দুর্বল ব্যক্তি সকলক কু-শক্তিৰ পৰা ৰক্ষা কৰিবলৈ পৰম্পৰাগত ঔষধ আৰু তাবিজ ব্যৱহাৰ কৰিছিল।

সন্তান ই২ছা থাকিলেও প্ৰকৃততে তেওঁলোকৰ সামাজিক মৰ্যাদা অতি নিম্ন, দাসৰ দৰে আছিল (গালাঃ ৪:১-২)। গ্ৰীক-ৰোমান জগতত যিসকল বিকৃত বা অবাঞ্ছিত আছিল তেওঁবিলাকক এৰি দিয়া বা আনকি নদীত পেলাই দিয়া হৈছিল। ছোৱালীতকৈ ল’ৰাক অধিক মূল্য দিয়া হৈছিল ; কেতিয়াবা ছোৱালী কেঁচুৱাক প্ৰাকৃতিক উপাদানবোৰৰ (জুই, পানী, সূৰ্যৰ তাপ) মাজত মৰিবলৈ এৰি দিয়া হৈছিল। কেতিয়াবা এই পেলাই থোৱা কেঁচুৱাবোৰক উদ্ধাৰ কৰা হৈছিল কেৱল ডাঙৰ-দীঘল কৰি দাস হিচাবে বিক্ৰী কৰিব বাবে।

শিষ্যসকলে মাৰ্ক ৯ অধ্যায়ত যীচুৱে শিশুটিক গ্ৰহণ কৰাৰ বিষয়ে কোৱা কথাষাৰ বুজি পোৱা নাছিল যেন লাগে (মাৰ্কঃ ৯:৩৩-৩৭)। এতিয়া তেওঁলোকে সেই সকলক তিৰস্কাৰ কৰিছে যিসকলে আশীর্বাদৰ বাবে যীচুৰ ওচৰলৈ শিশু বিলাকক লৈ আহিছিল, হয়তো এই ভাবি যে তেওঁৰ ইমান সাধাৰণ কামৰ বাবে সময় নাই।

তেওঁলোকৰ ধাৰণা ভুল আছিল। যীচুৱে খং কৰিছিল। গোটেই মাৰ্কত যীচুৱে মানুহৰ প্ৰতি কিছুমান আকৰ্ষণীয় প্ৰতিক্ৰিয়া প্ৰকাশ কৰিছে আৰু ইয়াত এটা প্ৰৱল প্ৰতিক্ৰিয়া আছিল এনে লোকৰ বাবে যিসকলে শিশু সকলক তেওঁৰ পৰা আঁতৰাই ৰাখিছিল তেওঁলোকৰ বাবে এইটো শিক্ষামূলক আছিল।

তেওঁ শিষ্য সকলক জোৰ দি কয় যে শিশুবিলাকক মোৰ ওচৰলৈ আহিব দিয়া, নিষেধ নকৰিবা। কিয়? কাৰণ ঈশ্বৰৰ ৰাজ্য এনেকুৱা বিলাকৰহে আৰু ইয়াৰ বাবে শিশু সুলভ মনোভাৱ আৰু দৃষ্টিভংগী হ’ব লাগিব-সম্ভৱতঃ ঈশ্বৰৰ ওপৰত সৰল, অন্তৰ্নিহিত আস্থা থাকিব লাগিব।