---
title:  বিবাহৰ বাবে ঈশ্বৰৰ ব্যৱস্থা।
date:   18/08/2024
---

`মাৰ্কঃ ১০:১-১২ লগেত আদিঃ ১:২৭ আৰু আদিঃ ২:২৪ পদ পড়ক। বিবাহ বিচ্চেদৰ বিষয়ে ফৰীচী সকলৰ প্ৰশ্নৰ আঁৰত কি ফান্দ লুকাই আছিল আৰু যীচুৱে তেওঁৰ উত্তত কি পাঠ শিকাইছিল?`

এই অংশত ফৰীচী সকলে যীচুক সুধিছিল যে পুৰুষে নিজৰ তিৰোতাক ত্যাগ কৰিব পায় নে? ফৰীচী সকলৰ মাজত বিবাহ বিচ্চেদক বৈধ বুলি গণ্য কৰা হৈছিল। প্ৰশ্ন হৈছিল যে কি ভিত্তিত। যিহূদী বিলাকৰ শ্বমাইৰ (Shammai) স্কুলৰ নীতিসমূহ অধিক কঠোৰ আছিল-কেৱল সন্তানহীনতা, জাগতিক ভাৱে অৱহেলিত, আৱিগেক ভাৱে অৱহেলিত বা বৈবাহিক সম্পৰ্কত অবিশ্বাস আ¿দৰ বাবে বিবাহ-বিচ্চেদ কৰিব পাৰিছিল। হিল্লেলৰ (Hillel) বিদ্যালয়খন অধিক নৰম আছিল, যাৰ ফলত প্ৰায় যিকোনো কাৰণতে বিবাহ-বিচ্চেদ কৰিব পাৰিছিল, যদিও তেওঁলোকৰ বিবাহ-বিচ্চেদ প্ৰদানৰ প্ৰক্ৰিয়াটো অধিক জটিল আছিল, যাৰ বাবে কামবোৰ লেহেমীয়া হৈছিল।

গতিকে তেওঁলোকে যীচুক এনেধৰণৰ প্ৰশ্ন সুধিলে অলপ অদ্ভুত যেন লাগিব পাৰে যে পুৰুষে নিজৰ তিৰোতাক ত্যাগ কৰিব পায় নে? এই প্ৰশ্নৰ আঁৰ১ আচল কথাটো আছিল যীচুক যদ্দÇনৰ পূব দিশৰ অঞ্চলৰ শাসক হেৰোদ আন্তিপাছৰ সৈতে যীচুক বিপদত পেলোৱাৰ পৰিকল্পনা। আন্তিপাছে নিজৰ পত্নীক ত্যাগ কৰি তেওঁৰ নিজৰ ভায়েকৰ তিৰোতা হেৰোদিয়াক বিয়া কৰিছিল। এই অÍবধ সম্পৰ্কৰ বিষয়ে কোৱাৰ বাবে হেৰোদে যোহন বাপ্তাইজকৰ মূৰ ছেদন কৰাইছিল (মথিঃ ১৪:১২)।

যীচুৱে তেওঁলোকৰ প্ৰশ্নটোক নিজৰ প্ৰশ্নৰ সৈতে তুলনা কৰি ফৰীচী সকলক সুধিলে যে এই বিষয়ে মোচিয়ে কি আজ্ঞা দিছিল? উত্তৰত ফৰীচী সকলে উল্লেখ কৰা অংশটো দ্বিতীয় বিৱৰণঃ ২৪:১-৪ পদ, য’ত বিবাহ-বিচ্চেদৰ পিছত পুনৰ বিবাহৰ এটা বিশেষ কাৰণৰ বিষয়ে বৰ্ণনা কৰা হৈছে। মোচিৰ দিনত ইস্ৰায়েল সকলে ইতিমধ্যে বিবাহ-বিচ্চেদ কৰি আছিল। দ্বিতীয় বিৱৰণ ২৪ অধ্যায়ত বৰ্ণনা কৰা কথাটোৰ উদ্দেশ্য আছিল তিৰোতা গৰাকীক সুৰক্ষা প্ৰদান কৰা। কিন্তু যীচুৰ দিনত এই কথাটো হিলেলে (Hillel) আন এটা দিশ দিছিল যাতে যিকোনো কাৰণতে বিবাহ-বিচ্চেদ কৰাটো সহজ হয়। এইদৰে তিৰোতা গৰাকীক সুৰক্ষা দিবলৈ যি বিধান আছিল, সেই বিধানখন ব্যৱহাৰ কৰি তিৰোতা গৰাকীক সহজেই বিচ্চেদ কৰি দিয়া হৈছিল।

দ্বিতীয় বিৱৰণ ২৪ অধ্যায়ৰ কথাটোৰ বিধানৰ ওপৰত বাদ-বিবাদ কৰাৰ পৰিবৰ্তে যীচুৱে আদিপুস্তক ১ আৰু ২ অধ্যায়ত বিবাহৰ বাবে ঈশ্বৰে আদিতেকোৱা আৰ্হিৰ কথা উল্লেখ কৰে। তেওঁ লক্ষ্য কৰিছে যে, আদিতে ঈশ্বৰে এজন পুৰুষ আৰু এগৰাকী তিৰোতা, দুজন ব্যক্তিক সৃষ্টি কৰিছিল (আদিঃ ১:২৭)। তাৰ পিছত তেওঁ এই সত্যক আদিঃ ২:২৪ পদৰ সৈতে সংযুক্ত কৰে, য’ত কোৱা হৈছে যে এজন পুৰুষে নিজ পিতৃ-মাতৃক ত্যাগ কৰি, নিজ তিৰোতাত আসত্ত হ’ব আৰু দুয়ো একদেহ হ’ব। এই ঐক্যৰ ধাৰণাটোৱেই হৈছে যীচুৱে কোৱা বিবাহ বান্ধোনৰ দৃড়তাৰ ভিত্তিমূল। ঈশ্বৰে যিটো যোগ কৰিছে, মানুহে তাক পৃথক নকৰক।