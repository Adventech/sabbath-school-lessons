---
title:  শিষ্য সকলক শিক্ষা দিয়াঃ ২য় ভাগ
date:   17/08/2024
---

### এই সপ্তাহৰ অধ্যয়ন পাঠঃ
মাৰ্কঃ ১০; আদিঃ ১:২৭; আদিঃ ২:২৪; গালাঃ ৪:১,২; ৰোমীয়াঃ ৬:১-১১; যিচয়াঃ ১১:১-১৬ পদ।

> <p>মুখস্থ পদ</p>
> “কিয়নো মানুহৰ পুত্ৰ সেৱা-শুশ্ৰূষা পাবলৈ নহয়, কিন্তু সেৱা-শুশ্ৰূষা কৰিবলৈ আৰু অনেকৰ মুক্তিৰ মূল্যৰ অৰ্থে নিজৰ প্ৰাণ দিবলৈহে আহিল” (মাৰ্কঃ ১০:৪৫)।

এই সপ্তাহত মাৰ্কঃ ১০ অধ্যায়টো সামৰি লোৱা হৈছে, য’ত যীচুৱে ক্ৰুচৰ বাবে যুগুত হোৱা আৰু সেই বিষয়ে তেওঁৰ শিষ্য সকলক শিক্ষা দিয়াৰ বিশেষ খণ্ডটো সম্পূৰ্ণ কৰা হৈছে। অধ্যায়টোৰ প্ৰায় আধা অংশই শিষ্য সকলৰ বিষয়ে নিজেই আলোচনা কৰিছে, আৰু বাকী অংশবোৰ শিষ্য হোৱাৰ গুৰুত্বপূৰ্ণ বিষয়ে আৰু যীচুৰ সৈতে সংযুক্ত হোৱাৰ বিষয়ে আনৰ যোগেদি কোৱা হৈছে। ফৰীচী সকলে আহি তেওঁৰ লগত ত্যাগ-পত্ৰৰ বিষয়ে বাদ-বিবাদ কৰে। পিতৃ-মাতৃ সকলে যীচুৰ আশীর্বাদৰ বাবে তেওঁলোকৰ সন্তান বিলাকক তেওঁৰ ওচৰলৈ আনে। এজন ধনী মানুহে অনন্ত জীৱন পোৱাৰ বিষয়ে সোধা আৰু এজন অন্ধ লোকে সুস্থ হ’বলৈ বিচৰা।

মাৰ্কৰ এই অধ্যায়টোৱে যীচুৰ পাছত চলাৰ অৰ্থ কি সেই বিষয়ে গুৰুত্বপূৰ্ণ শিক্ষা প্ৰদান কৰিছে, বিশেষকৈ এই শিক্ষা ইয়াত আৰু এতিয়া জীয়াই থকাৰ সৈতে জড়িতঃ বিবাহ, সন্তান, ধন-সম্পত্তিৰ সৈতে কেনেকৈ সম্পৰ্ক স্থাপন কৰিব লাগে, আৰু তেওঁৰ পাছত চলাৰ পুৰস্কাৰ আৰু মূল্যৰ বিষয়ে কোৱা হৈছে। ইয়াৰ শীৰ্ষত দ্বিতীয়জন অন্ধ মানুহৰ সুস্থতা হোৱা (মাৰ্কঃ ১০:৪৬-৫২; মাৰ্কঃ ৮:২২-২৬), যিটোৰ যোগেদি অধ্যায়টোৰ সামৰণি হয় (মাৰ্কঃ ৮:২২-১০:৫২) আৰু যীচুক অনুসৰণ কৰাৰ মূল্য আৰু কাৰণ দুয়োটাৰ এক সুন্দৰ উদাহৰণ আছে।

এই পাঠ সমূহে যীচুৰ অনুসৰণকাৰী সকলক দুই হাজাৰ বছৰৰ আগৰ শিষ্য সকলেই হওক বা একবিংশ শতিকাৰ শিষ্য সকলেই হওঁক-যীচুক গ্ৰহণ কৰাৰ যোগেদি অহা প্ৰত্যাহ৩ান সমূহৰ বাবে প্ৰস্তুত কৰে।