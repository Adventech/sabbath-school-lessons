---
title:  মই তোমাক কি কৰিবলৈ তোমাৰ ই২ছা?
date:   22/08/2024
---

`মাৰ্কঃ ১০:৪৬-৫২ পদ পড়ক। যীচুৱে পাৰ হৈ যোৱাৰ সময়ত বাৰমতীয়ই কেনে প্ৰতিক্ৰিয়া প্ৰকাশ কৰিছিল?`

মাৰ্ক শুভবাৰ্ত্তাৰ এইখিনিলৈকে, কিছুমান ব্যতিক্ৰম বাদ দি, যীচুৱে লোক বিলাকক তেওঁৰ আচৰিত কাৰ্যৰ বিষয়ে আৰু তেওঁ কোন সেই বিষয়ে কাৰো আগত নক’বলৈ কৈ আহিছে ; এই বিৱৰণীত তেওঁ যিৰীহো এৰি যোৱাৰ সময়ত বাটৰ কাষত ভিক্ষা কৰি থকা এজন অন্ধ লোকে নাচৰতীয় যীচু বুলি শুনা পাই “হে দায়ুদৰ সন্তান যীচু, মোক দয়া কৰক” বুলি আটাহ পাৰিবলৈ ধৰিলে (মাৰ্কঃ ১০:৪৭ পদ)। পুস্তকখনৰ প্ৰকাশ য গোপনীয়তাৰ আৰ্হি অনুসৰি, দলটোৱে তেওঁক মনে মনে থাকিবলৈ অনুৰোধ কৰিছিল কিন্তু তেওঁলোকে সেই মগনীয়াক শান্ত কৰিবলৈ বিফল হৈছিল।

কিন্তু বাৰমতীয়াও নিৰুৎসাহিত হোৱা নাছিল আৰু অধিক জোৰেৰে চিঞৰিছিল, “হে দায়ুদৰ সন্তান, মোক দয়া কৰক” (মাৰ্কঃ ১০:৪৮)। তেওঁৰ কথাত যীচুক মচীহ হিচাবে বিশ্বাস কৰি স্বীকাৰ কৰা আৰু তেওঁ তেওঁক সুস্থ কৰিব পাৰিব বুলি বিশ্বাস কৰা এই দুয়োটা দেখা পোৱা গৈছিল। যীচুৰ দিনত “দায়ুদৰ পুত্ৰ” উপাধিটোৰ লগত দুটা ধাৰণা জড়িত আছিল-ইস্ৰায়েলৰ সিংহাসনত এজন ৰজাক পুনৰাই ক্ষমতা দিয়া (যিচয়াঃ ১১, যিৰি:২৩:৫,৬; যিৰি:৩৩:১৫; যিহিস্কেলঃ ৩৭:২৪; মীখাঃ ৫:১-৪; জখৰীয়াঃ ৩:৮; জখৰীয়াঃ ১৬:১২), আৰু এই ব্যক্তিজন সুস্থকাৰী আৰু ভুত আত্মাক দূৰ কৰিব পৰা লোক হ’ব।

যীচুৱে থমকি ৰৈ তেওঁলোকক অন্ধ মানুহজনক মাতিবলৈ কৈছিল। তাৎপৰ্যপূৰ্ণ কথাটো হ’ল, অন্ধ মানুহজনে যীচুৰ ওচৰলৈ আহি নিজৰ কাপোৰ পেলাই দিছিল। যীচুৰ দিনত অন্ধ লোকবিলাকো সমাজৰ তলৰ স্থানত আছিল, লগেত বিধৱা আৰু অনাথ লোক বিলাকো আছিল। এইসকল দৰিদ্ৰ সীমাৰেখাৰ তলৰ লোক আছিল আৰু এইসকল লোক প্ৰকৃততে বিপদত পৰিছিল। কাপোৰটোৱেই আছিল মানুহজনৰ সুৰক্ষা। ইয়াক এৰি যোৱাৰ অৰ্থ হৈছে যে যীচুৱে তেওঁক সুস্থ কৰিব বুলি তেওঁৰ বিশ্বাস থকা।

যীচুৱে নিৰাশ নকৰে। সঁচাকৈয়ে, যিজনে তেওঁৰ ওচৰলৈ শুভবাৰ্ত্তাৰ যোগেদি সহায়ৰ বাবে আহে তেওঁ সদায়েই লাভ কৰে। যীচুৱে মাৰ্কঃ ১০:৩৬ পদত যাকোব আৰু যোহনক যি সুধিছিল সেই একেটা প্ৰশ্নকে সুধিছে, “মই তোমাক কি কৰিবলৈ তোমাৰ ই২ছা” (মাৰ্কঃ ১০:৫১)। কোনো সংকোচ নকৰাকৈয়ে অন্ধ লোকজনে কয়, মই যেন দেখিবলৈ পাওঁ আৰু যীচুৱে লগে লগে তেওঁৰ দৃষ্টিশক্তি ঘূৰাই আনিলে। অন্ধ মানুহজনে বাটেদি তেওঁৰ পাছে পাছে গ’ল।

এই কাহিনীটোৱে হৈছে মাৰ্কত শিষ্যত্বৰ অংশটোৰ সামৰণি, যি মাৰ্কঃ ৮:২২-২৬ পদত এজন অন্ধ মানুহক সুস্থ কৰাৰ আন কাহিনীৰ সৈতে এটা পুস্তিকা হিচাবে কাম কৰিছিল। দুয়োটা কাহিনীয়ে দেখুৱাইছে যে শিষ্য কেনেদৰে হ’ব পাৰি তাৰ নতুন দৃষ্টিৰে পৃথিৱীখন চোৱাৰ বিষয়ে, কেতিয়াবা প্ৰথমতে স্পষ্ট নহ’ব পাৰে কিন্তু সদায়ে যীচুক তেওঁ নেতৃত্ব দিয়া ধৰণে অনুসৰণ কৰিছে।