---
title:  তোমালোকে মোৰ পাত্ৰত পান কৰিব পাৰা নে?
date:   21/08/2024
---

`মাৰ্কঃ ১০:৩২-৪৫ পদ পড়ক। এই পদবোৰে কেৱল যীচুৰ কাৰ্যৰ বিষয়ে নহয়, কিন্তু তেওঁৰ পাছত চলাৰ অৰ্থ কি সেই বিষয়ে শিষ্য সকলৰ অবিৰত অজ্ঞানতাক কেনেকৈ প্ৰকাশ কৰিছে?`

যীচুৱে যিৰূচালেমৰ ওচৰ চাপি অহাৰ লগে লগে তেওঁ তেওঁৰ শিষ্য সকলক তাত কি হ’ব সেই বিষয়ে প্ৰকাশ কৰিছিল। তেওঁলোকে বিশ্বাস কৰিব বা শুনিব বিচৰা ধৰণৰ দৃশ্যপট নাছিল। যীচুৰ মৃতু্য আৰু পুনৰুত্থানৰ ৰূóৰেখাৰ ক্ষেত্ৰত তেওঁৰ নিৰ্দিষ্টতা লক্ষণীয়। কিন্তু যেতিয়া শুনিব বিচাৰা ধৰণৰ নহয়, তেতিয়া ইয়াক নুই কৰাটো সহজ।

তেওঁলোকে কি অনুৰোধ কৰিছে সেই বিষয়ে যীচুৱে তেওঁলোকৰ বিবেচনাক গভীৰ কৰি তুলিব বিচাৰিছে। তেওঁ সুধিছে যে তেওঁলোকে তেওঁৰ পাত্ৰত পান কৰিব পাৰিব নে, নতুবা তেওঁ যি বাপ্তিষ্মেৰে বাপ্তাইজিত হৈছে তেওঁলোকে তাৰে বাপ্তাইজিত হ’ব পাৰিব নে? তেওঁৰ পাত্ৰ হৈছে গেৎচিমানী আৰু ক্ৰুচত দুখ-কষ্টই হৈছে পাত্ৰ (মাৰ্কঃ ১৪:৩৬ পদ) আৰু তেওঁৰ বাপ্তিষ্ম হৈছে তেওঁৰ মৃতু্য আৰু মৈদামত দিয়া (মাৰ্কঃ ১৫:৩৩-৪৭), য’ত তাত হোৱা ঘটনাবোৰ তেওঁৰ বাপ্তিষ্মৰ সমান্তৰাল ভাৱে মাৰ্ক ১ অধ্যায়ত লিপিবদ্ধ কৰা হৈছিল।

কিন্তু যাকোব আৰু যোহনে এইবোৰ দেখা পোৱা নাছিল। তেওঁলোক দৃড়তাৰে কৈছিল যে তেওঁলোকে পাৰিব। তেতিয়া যীচুৱে ভাৱবাণী কৰিছে যে সঁচাকৈয়ে তেওঁলোকে তেওঁৰ পাত্ৰত পান কৰিব আৰু বাপ্তিষ্মৰ দ্বাৰা বাপ্তাইজিত হ’ব। যাকোব পাচনি বিলাকৰ ভিতৰত প্ৰথমজন আছিল যিজনে খ্ৰীষ্টৰ কাৰণে শ্বহীদ হৈছিল (পাচনিকৰ্মঃ ১২:২)। যোহন সকলো পাচনিতকৈ বেছিদিন জীয়াই আছিল আৰু পাত্ম নামৰ দ্বীপত নির্বাসিত হৈছিল (প্ৰকাশিত বাক্যঃ ১:৯)। কিন্তু যীচুৱে ইংগিত দিয়ে যে মহিমাৰ স্থান ঈশ্বৰে নির্দ্ধাৰণ কৰে।

যীচুৰ উত্তৰত আন শিষ্যসকলে কেনে প্ৰতিক্ৰিয়া প্ৰকাশ কৰিছিল? বেছি ভাল নহয়। একে গ্ৰীক শব্দ আগানটেও (aganakteo) “ক্ৰোধিত, কুপিত হোৱা” বুলি মাৰ্ক ১০:৪১ পদত ব্যৱহাৰ কৰা হৈছে, মাৰ্কঃ ১০:১৪ পদতো যীচুৱে তেওঁৰ ওচৰৰ পৰা শিশু বিলাকক আঁতৰাই ৰখাৰ বাবে কুপিত হৈছিল।

ইয়াৰ পিছত যীচুৱে তেওঁৰ এটা গভীৰ শিক্ষা দিবলৈ শিষ্য বিলাকক এক গোট কৰিলে। তেওঁ কৈছিল যে পৰজাতিৰ শাসক সকলে ব্যক্তিগত সুবিধাৰ বাবে ক্ষমতা ব্যৱহাৰ কৰে। কিন্তু ঈশ্বৰৰ ৰাজ্যত শক্তিক সদায় আনক তুলিবলৈ আৰু আশীর্বাদ কৰিবলৈ ব্যৱহাৰ কৰিব লাগিব। যীচুৱে ঈশ্বৰৰ ৰাজ্যৰ ৰজা হিচাবে পথ দেখুৱাই নিয়ে কেনেকৈ? মুক্তিপণ হিচাবে নিজৰ জীৱন দি--তেওঁৰ অনুগামী সকলে শুনিবলৈ আশা কৰা ধৰণে একেবাৰে নহয়।