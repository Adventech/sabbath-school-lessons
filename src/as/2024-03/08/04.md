---
title:  উত্তমৰূপে ধন সাঁচা।
date:   20/08/2024
---

`মাৰ্কঃ ১০:১৭-৩১ পদ পড়ক। বিশ্বাস আৰু শিষ্য হোৱাৰ মূল্যৰ বিষয়ে ধনী বা দুখীয়া যিকোনো ব্যক্তিৰ বাবে কি গুৰুত্বপূৰ্ণ শিক্ষা ইয়াত প্ৰকাশ পাইছে?`

লোকজনৰ দৃষ্টিভংগীয়ে যীচুৰ প্ৰতি তেওঁৰ আন্তৰিকতা আৰু সন্মানৰ ইংগিত দিয়ে। তেওঁ দৌৰি আহি যীচুৰ আগত আঁঠু লৈ প্ৰতিজন আত্মাৰ ভাগ্য বা দশাৰ মূল প্ৰশ্নটো সুধিছে-অনন্ত জীৱনৰ অধিকাৰী হ’বলৈ মই কি কৰিম? যীচুৱে দহ আজ্ঞাৰ দ্বিতীয়খন ফলিৰ উল্লেখ কৰি উত্তৰ দিয়ে। আকৌ লোকজনে নিজৰ আদৰ্শ দেখুৱাই কয় যে, তেওঁ এই সকলোবোৰ ডেকা কালৰে পৰা পালন কৰি আহিছো।

চাৰিখন শুভবাৰ্ত্তাৰ ভিতৰত মাত্ৰ মাৰ্কে লক্ষ্য কৰিছে যে যীচুৱে সেই মানুহজনক প্ৰেম কৰিছিল। মানুহজনৰ আদৰ্শবাদৰ বিষয়ে কিবা এটা আকৰ্ষণীয় আছে। কিন্তু যীচুৱে তেওঁক সর্বস্ব বেচি, দৰিদ্ৰক দান কৰিবলৈ আৰু তেওঁৰ পাছে পাছে চলিবলৈ কৈ তেওঁৰ আন্তৰিকতা বা সৰলতা পৰীক্ষা কৰে। মানুহজনে দুঃখিত হৈ গুচি গ’ল কাৰণ তেওঁৰ অনেক ধন-সম্পত্তি আছিল। প্ৰকৃততে তেওঁ আজ্ঞাবোৰ পালন কৰা নাছিল। তেওঁৰ জীৱনত ঈশ্বৰতকৈয়ো আন বস্তুক ওপৰত স্থান দি, তেওঁ প্ৰথম আজ্ঞা ভংগ কৰিলে। তেওঁৰ ধন-সম্পত্তিয়ে আছিল তেওঁৰ মূৰ্ত্তি।

ইয়াৰ পিছত যীচুৱে বুজাইছে যে ধন-সম্পত্তি কিমান প্ৰলোভনমূলক আৰু ধনীলোক ঈশ্বৰৰ ৰাজ্যত সোমোৱাতগৈ, বেজীৰ বিন্ধাইদি উট সৰকি যোৱাই উজু।

যীচুৰ কথা শুনি শিষ্যসকলে আচৰিত হৈ পৰে আৰু তেওঁক সুধিলে, তেন্তে কোনে পৰিত্ৰাণ পাব পাৰে। যীচুৱে মাৰ্কঃ ১০:২৭ পদত থকা বাক্যটি তেওঁলোকলৈ কয়, “মানুহৰ অসাধ্য হয় ; কিন্তু ঈশ্বৰৰ নহয় ; কিয়নো ঈশ্বৰৰ সকলো সাধ্য।”

মাৰ্কঃ ১০:২৭ পদটোৰ কাহিনÏটো অন্ত কৰিবলৈ এইটোৱে সুন্দৰ ঠাই যেন লাগেঃ আপুনি নিজাববীয়াকৈ স্বৰ্গলৈ যাব নোৱাৰে; পৰিত্ৰাণ পাবলৈ ঈশ্বৰৰ অনুগ্ৰহৰ প্ৰয়োজন।

কিন্তু পিতৰে ফুচফুচাই কয় যে, তেওঁ আৰু তাৰ বন্ধ³ সকলে যীচুৰ পাছত চলিবলৈ সকলো এৰি থৈ আহিছে। যীচুৱে উত্তৰ দি কয় যে তেওঁৰ পাছত চলিবলৈ যি সকলোবোৰ এৰি থৈ আহিছে, এতিয়া আৰু পৰকালত যি লাভ কৰিব তাৰ তুলনাত এইবোৰ একোৱেই নহয়।

`ইয়াত কথাটো হ’লঃ খ্ৰীষ্টৰ মৃতু্যৱে মানুহৰ অপৰাধবোধৰ সমাধান কৰে আৰু খ্ৰীষ্টৰ অনুগ্ৰহ আৰু তেওঁৰ পুনৰুত্থানেই তেওঁৰ আজ্ঞা পালন কৰিবলৈ শক্তিশালী কৰে।`