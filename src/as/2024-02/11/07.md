---
title:  অতিৰিক্ত অধ্যয়ন পাঠ
date:   14/06/2024
---

এজন শক্তিৰ মনৰ ইচ্ছাত নাইবা বিবেক-বিবেচনাত ঈশ্বৰে কেতিয়াও বল প্ৰয়োগ নকৰে; কিন্তু চয়তানে যিসকলক ঠগ-প্ৰৱঞ্চনাৰে নিজৰ হাতৰ মুঠিলৈ আনিব নোৱাৰে, তেওঁবিলাকক ভয় দেখুৱাই আৰু বলপূৰ্বকভাৱে হ’লেও নিজৰ হাতৰ মুঠিত ৰাখিবলৈ চেষ্টা অব্যাহত ৰাখে। ভয়-ভীত দেখুৱাই হ’লেও নাইবা বল প্ৰয়োগ কৰি হ’লেও যি মানুহৰ বিবেকক শাসন কৰি সিহঁতৰ পৰা শ্ৰদ্ধা-ভক্তি আদায় কৰিবলৈ আপ্ৰাণ চেষ্টা কৰে। ইয়াক সম্পাদন কৰিবলৈ সি ধৰ্মীয় আৰু দেশৰ কানুন ব্যৱস্থাৰ কর্তৃত্বৰ জৰিয়তে কাম কৰে আৰু ঈশ্বৰৰ বিধানক এলাগি কৰি মানুহৰ আইন-কানুন ব্যৱস্থাক অধিক মান্যতা দিবলৈ কু-পৰামৰ্শ দিয়ে।

তেওঁবিলাকৰ সন্মুখত থকা ক্লেশ, বিলাই-বিপত্তিবোৰক সহ্য কৰিবলৈ হ’লে, তেওঁবিলাকে ঈশ্বৰৰ ইচ্ছাক বুজিবই লাগিব, যিটো তেওঁৰ বাক্যত প্ৰকাশ কৰা হৈছে; তেওঁৰ চৰিত্ৰ শাসন ব্যৱস্থা আৰু উদ্দেশ্যৰ সম্বন্ধে তেওঁলিবাকে এটা শুদ্ধ ধাৰণা কৰিব পাৰিলেহে তেওঁবিলাকে তেওঁৰ প্ৰতি প্ৰকৃত শ্ৰদ্ধা ভক্তি প্ৰদৰ্শন কৰিব জানিব আৰু তেতিয়াহে তেওঁক ইচ্ছানুযায়ী তেওঁবিলাকে কাৰ্য কৰিব পাৰিব। বাইবেলৰ সত্যতাত নিজৰ মন সবল কৰি লোৱা লোকসকলৰ বাদে আন কোনো লোকেই সেই অন্তিম মহা ক্লেশত থিয় হ’বলৈ সক্ষম নহ’ব।’

কিন্তু পৃথিৱীত ঈশ্বৰৰ এনে এটা দলৰ মানুহ থাকিব যিবিলাকে বাইবেলখনৰ মানদণ্ডটোক বজাই ৰাখিব আৰু সকলো ধৰ্মতত্ত্বৰ গুৰি হিচাপে আৰু সকলো সংস্কাৰৰ লাইখুটি হিচাপে একমাত্ৰ বাইবেলখনকে মানি চলিব। জ্ঞানী মানুহৰ মন্তব্য, বিজ্ঞানৰ শিক্ষা, ধৰ্মীয় মহাসভাৰ ধৰ্মমত অথবা সিদ্ধান্ত বিভিন্ন মিছন মণ্ডলীৰ বিভিন্ন মতামত, এনেকি সংখ্যাগৰিষ্ঠতাৰ বহুমত এইবোৰৰ কোনোবা এটা, নাইবা কোনো এটাকে ধৰ্মীয় বিশ্বাসৰ সপক্ষে বা বিপক্ষে থকা প্ৰমাণ বুলি গণ্য কৰা উচিত নহয়। কোনোবা এটা ধৰ্মতত্ব অথবা ধৰ্মমত নাইবা ধৰ্মশিক্ষা গ্ৰহণ কৰাৰ আগেতই, আমি সেই পোনপটÏয়া বাক্যটিৰে চালিজাৰি চোৱা উচিত ‘যাতে আমাৰ সিদ্ধান্ত ভুল নহয়, ’ ধৰ্মশাস্ত্ৰত এইদৰে লিখা আছে’ এই বাক্যটিয়ে চালিজাৰি চোৱাৰ জোখমাখ যন্ত্ৰ।’ মহা-বিবাদ, ৫৯১, ৫৯৩, ৫৯৫ পৃঃ।