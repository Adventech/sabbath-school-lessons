---
title:  পশুক চিনাক্ত কৰাঃ ১ ম ভাগ
date:   11/06/2024
---

`প্ৰঃ বাক্য ১৩:১, ২ পদ পঢ়ক। এই পশুটো ক’ৰ পৰা উঠি আহিছে আৰু কোনে ইয়াক অধিকাৰ দিছে?`

প্ৰকাশিত বাক্যত নাগক প্ৰধানকৈ চয়তান বুলি চিনাক্ত কৰা হৈছে। প্ৰঃ বাক্য ১২:৩-৫ পদত কোৱা হৈছে যে নাগে “তিৰোতাই প্ৰসৱ কৰা মাত্ৰে” “তেওঁৰ সন্তানক গ্ৰাস কৰিবলৈ তেওঁৰ আগত থিয় হৈ আছিল” পাছত “সেই পুত্ৰক ঈশ্বৰৰে আৰু তেওঁৰ সিংহাসনৰ ওচৰলৈ তুলি নিয়া হ’ল”। প্ৰতিমাপূজক ৰোমৰ যোগেদি কাম কৰা চয়তানেই খ্ৰীষ্টক ধবংস কৰিবলৈ চেষ্টা কৰিছিল (মথি ২:১৬-১৮)। ঈশ্বৰ আৰু মনুষ্যৰ প্ৰধান শত্ৰুৱে নিজেৰ উদ্দেশ্য পূৰণৰ বাবে ৰাজনৈতিক আৰু ধৰ্মীয় প্ৰতিষ্ঠানৰ যোগেদি কাৰ্য কৰে। এই পশুৰ শক্তিৰ বিষয়ে আমাক কোৱা হৈছ যে, “নাগে নিজ শক্তি, নিজ সিংহাসন, আৰু মহা-ক্ষমতা তাক দিলে” (প্ৰঃ বাক্য ১৩:২)। এই ভাববাণী শ শ বছৰৰ পাছত সঠিকভাৱে সিদ্ধ হৈছিল যেতিয়া ৰোমান সম্ৰাট কনষ্টেণ্টাইনে নিজৰ ৰাজধানী ৰোমৰ পৰা আধুনিক তুৰস্কৰ কনষ্টেণ্টিনোপল বুলি কোৱা ঠাইলৈ স্থানান্তৰিত কৰিছিল। ইয়াৰ ফলত ৰোমৰ সাম্ৰাজ্যবাদী চহৰ ছিজাৰৰ পূৰ্বৰ সিংহাসন বা আসনত ক্ষমতা নোহোৱা হৈছিল। এইদৰ প্ৰতিমা পূজক ৰোমে পশুক নিজৰ আসন বা ৰাজধানী চহৰ দিলে। আইজাক বেকাচে কৈছিল, “সাম্ৰাজ্যৰ আসন কনষ্টেণ্টিনোপলৈ স্থানান্তৰিত কৰি.... কনষ্টেণ্টাইনে ৰোমৰ বিচপক পৃথিৱীৰ সকলো মানুহৰ ওপৰত আৰু স্বৰ্গৰ ঈশ্বৰৰ ওপৰত নিজকে উন্নীত কৰিবলৈ বাট মুকলি কৰি দিলে।” থমাচ হবচনৰ মতে, “পোপীয় শাসন আন একো নহয়, মৃত ৰোমান সাম্ৰাজ্যৰ ভূত, ইয়াৰ কবৰত মুকুট পিন্ধি বহি আছে।”- Leviathan (New York : Oxford University Press, 1996), p.386. এইটো বিশ্লেষণ কৰিলে দেখা পোৱা যায় যে প্ৰকাশিত বাক্য ১৩ অধ্যায়ৰ সাগৰৰ পৰা উঠা পশুটো হৈছে ৰোমৰ পৰা উঠি অহা আৰু বিশ্বব্যাপী সেৱা উপাসনাৰ ব্যৱস্থাত পৰিণত হোৱা এক ধৰ্মভ্ৰষ্ট ধৰ্মীয় শক্তি (প্ৰঃ বাক্য ১৩:৩, ৪)। এই পশুটো কোনো ব্যক্তি নহয়; ই এটা ধৰ্মীয় সংগঠন যিয়ে বাক্যৰ সত্যতাক মানুহৰ আদেশৰ বাবে সলনি কৰিছে।

`প্ৰঃ বাক্য ১৩:১, ৬ পদ পঢ়ক। পশুৰ শক্তিক চিনাক্ত কৰিবলৈ কি মূল শব্দ ব্যৱহাৰ কৰা হৈছে?`

বাইবেল যোহন ১০:৩৩ আৰু লুক ৫:২১ পদত ঈশ্বৰ-নিন্দা কৰাৰ সংজ্ঞা দুটা উদাহৰণেৰে সৈতে দিছেঃ (১) এজন মানুহে ঈশ্বৰৰ অভিনয় কৰা বা নিজকে ঈশ্বৰ বুলি দাবী কৰা, আৰু (২) এজন মানুহে পাপ ক্ষমা কৰাৰ ক্ষমতা দাবী কৰা। যীচুৰ বিৰুদ্ধে অনা এই অভিযোগেবাৰ অন্যায় আছিল কাৰণ তেওঁ সঁচাকৈয়ে ঈশ্বৰ আৰু সেয়েহে তেওঁৰ পাপ ক্ষমা কৰাৰ অধিকাৰ আছে। ৰোমান পোপীয় শাসনৰ দুটা সুকীয়া মতবাদ আছে যাক বাইবেলে ঈশ্বৰৰ-নিন্দা বুলি কয়ঃ ই দাবী কৰে যে ইয়াৰ পুৰোহিতসকলৰ পাপ ক্ষমা কৰাৰ ক্ষমতা আছে আৰু পৃথিৱীত পোপৰ ঈশ্বৰৰ দৰে বিশেষধিকাৰ আছে।