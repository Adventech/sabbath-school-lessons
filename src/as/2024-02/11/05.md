---
title:  পশুক চিনাক্ত কৰাঃ ২ য় ভাগ
date:   12/06/2024
---

জন্তুটোক সেৱা উপাসনা কৰাতকৈ ঈশ্বৰৰ লোকসকলে তেওঁক সেৱা উপাসনা কৰাত মহান আনন্দ আৰু সৰ্বোচ্চ গৌৰৱবোধ কৰে। তেওঁবিলাকৰ আজ্ঞাধীনতা তেওঁবিলাকৰ প্ৰেমৰ হূদয়ৰ পৰাই উদ্ভৱ হয়। তেওঁবিলাকে তেওঁৰ প্ৰতি দায়বদ্ধ কাৰণ তেওঁবিলাকে জানে যে তেওঁ তেওঁবিলাকৰ প্ৰতি কিমান দায়বদ্ধ।

`প্ৰঃ বাক্য ১৩:৫ পদ পঢ়ক। এই চিনাক্তকৰণৰ বৈশিষ্ট্যটো তলত লিখি ৰাখক।`

৪ ৰ্থ পাঠটো মনত পেলাওক, তাত ঈশ্বৰে আমাক ভাববাণীমূলক সময় বুজিবলৈ এটা চাবি-কাঠি দিছে-এটা ভাববাণীমূলক দিন এটা আক্ষৰিক বছৰৰ সমান (গণনা ১৪:৩৪; যিহি ৪:৬)। প্ৰকাশিত বাক্য ১৩:৫ পদত উল্লেখ কৰা ৪২ মাহৰ সময়সীমা ৩০ দিনীয়া ইব্ৰী মাহটো ব্যৱহাৰ কৰি গণনা কৰিলে ১,২৬০ ভাববাণীমূলক দিন বা আক্ষৰিক বছৰৰ সমান হ’ব।

পোপীয়ে ৰাজত্বই ৫৩৮খ্ৰীষ্টাব্দৰ পৰা ১৭৯৮ চনলৈকে যথেষ্ট প্ৰভাৱ পেলাইছিল। কিন্তু যেতিয়া নেপোলিয়নৰ সেনাপতি বাৰ্থিয়ালে ১৭৯৮ চনত পোপক বন্দী কৰি লৈ যায়, তেতিয়া পোপৰ আধিপত্যৰ ভাৱবাণীমূলক সময় অনুসৰি অন্ত পৰিল আৰু প্ৰকাশিত বাক্যৰ ভাৱবাণী সিদ্ধ হ’ল; ‘কোনোৱে যদি তৰোৱালেৰে বধ কৰে, তেৱোঁ তৰোবালেৰে হত হ’ব লাগিব’ (প্ৰাঃবাক্য ১৩:১০)। পোপীয়ে শাসনৰ আঘাত অত্যন্ত গুৰুত্বৰ আছিল যদিও মৃত্যু জয়ক নাছিল। প্ৰাঃ বাক্য ১৩:১২পদৰ মতে, সেই মৃত্যু এবাৰ ঘা সুস্থ হ’ব। পোপৰ প্ৰভাৱ আকৌ এবাৰ গোটেই জগতত কৰা হ’ব। আজি বিশ্বৰ নেতাসকলে প্ৰধান ধৰ্ম্মযাজক বা পোপক ৰোমৰ মণ্ডলীৰ ৰাষ্ট্ৰদূত হিচাপে আদৰণি জনায় আৰু নিয়মিতভাৱে ভেটিকানত তেওঁৰ ওচৰলৈ যায়। অদ্ভূত অস্থৰতাৰ পৃথিৱীত ৰোমান প্ৰধান ধৰ্ম্মযাজকজনে মানুহবিলাকক একত্ৰিত কৰিব পৰা বিশ্বৰ প্ৰশংসিত নৈতিক নেতা হোৱাৰ দৃশ্যপট তৈয়াৰ কৰা হৈছে। ২০১২৬নৰ ছয় জুনত ৰোমৰ চেণ্ট পিটাৰ চ’কত সমৱেত হোৱা ১৫ হাজাৰতকৈ অধিক লোকৰ আগত দিয়া ভাষণৰ সময়ত পোপ বেনেডিক্টে ঘোষণা কৰিছিল যে ‘ৰবিবাৰ দিনটো প্ৰভুৰ আৰু সকলো পুৰুষ আৰু মহিলাৰ দিন, যিটো দিনত সকলোৱে মুক্ত। পৰিয়ালৰ বাবে মুক্ত আৰু ঈশ্বৰৰ বাবেও মুক্ত হ’ব লাগিব। ৰবিবাৰৰ দিনটোক ৰক্ষা কৰোতে আমি মানৱ স্বাধীনতাক ৰক্ষা কৰো।’

মহা বিবাদে স্পষ্টভাৱে প্ৰকাশ কৰিছে যে এই সংঘাত এদিন শেষত ক’লৈ লৈ যাব; ‘যিসকলে বাইবেলৰ বিশ্ৰাম দিনটোক শ্ৰদ্ধা-ভক্তিৰে পালন কৰে, তেওঁবিলাকক আইন-কানুনৰ শত্ৰু বুলি, সমাজৰ নৈতিক অধঃপতনৰ মূল কাৰক বুলি অপবাদ দিয়া হ’ব। জগতত ইহঁতেই অৰাজকতা আৰু দুৰ্নীতি সৃষ্টি কৰিছে বুলি আৰু ঈশ্বৰৰ ক্ৰোধ-শাস্তি মতাই আনিছে বুলি তেওঁলোকেক দোষাৰোপ কৰা হ’ব। তেওঁলোকৰ বিবেকী পদক্ষেপ, অসীম ধৈৰ্যতাক, মইমতালি, আঁকোৰগোঁজ স্বভাৱ বুলি অভিহিত কৰা হ’ব আৰু কর্তৃপক্ষক তুচ্ছ জ্ঞান কৰিছে বুলি অপবাদ দিয়া হ’ব। চৰকাৰৰ প্ৰতি তেওঁলোকৰ সদিচ্ছা, সৎভাৱনা নাই বুলি তেওঁবিলাকক অভিযোগ কৰা হ’ব।’ মহা-বিবাদ, ৫৯২পৃঃ।