---
title:  প্ৰকাশিত বাক্যৰ অন্তিম সংঘৰ্ষ
date:   09/06/2024
---

প্ৰকাশিত বাক্যৰ বাৰ্তা ৰহস্যময় প্ৰতীক, আচৰিত পশু আৰু অদ্ভুত প্ৰতিমূৰ্তিতকৈও অধিক ভয়ানক। ইয়াত দয়ালু ঈশ্বৰে শেষকালৰ সন্তানবিলাকক দিয়া অনন্ত সত্যৰ কথা কোৱা হৈছে। খ্ৰীষ্ট আৰু চয়তানৰ মাজত প্ৰণিপাত বা সেৱা কৰাক লৈ স্বৰ্গত সংঘাত আৰম্ভ হৈছিল। আৰু এই সংঘাত অন্তিম মুহূৰ্তলৈকে থাকিব।

`প্ৰঃ বাক্য ১৪:৭, ৯ পদৰ সৈতে প্ৰঃ বাক্য ৪:১১ পদৰ তুলনা কৰক। ভাল আৰু বেয়াৰ মাজৰ এই সংঘাতত প্ৰকাশিত বাক্যৰ সৰ্বাধিক কথাটো কি?`

গোটেই প্ৰকাশিত বাক্যটোত উপাসনা আৰু সৃষ্টিৰ মাজত অবিচ্ছেদ্য সম্পৰ্ক আছে। প্ৰকাশিত বাক্য ১৪:৭ পদত আমাক সকলোৰে সৃষ্টিকৰ্তা প্ৰভুক প্ৰণিপাত কৰিবলৈ কোৱা হৈছে। বিগত দুই শতিকাত পৃথিৱীখনক ধুমুহাৰ দৰে লৈ যোৱা বিৱৰ্তনৰ পটভূমিত বিশ্ৰাম দিনটো আমাৰ পৰিচয়ৰ এক অনন্ত সোঁৱৰণী। ই নিৰন্তৰভাৱে শক্তিশালী কৰে যে আমি সৃষ্ট প্ৰাণী আৰু আমাৰ সৃষ্টিকৰ্তা আমাৰ আনুগত্য আৰু সেৱাৰ যোগ্য। এইটোৱেই এটা কাৰণ চয়তানে বিশ্ৰামবাৰক ইমান ঘৃণা কৰে।

`প্ৰঃ বাক্য ১২:১৭ আৰু প্ৰঃ বাক্য ১৪:১২ পদ পঢ়ক। সৃষ্টিকৰ্তাক প্ৰণিপাত কৰিলে ইয়াৰ অন্তিম অভিব্যক্তি কেনেকৈ প্ৰকাশ পায়?`

ঈশ্বৰৰ আজ্ঞা পালন কৰি সৃষ্টিকৰ্তাক প্ৰণিপাত কৰাৰ যোগেদি পশুক প্ৰণিপাত কৰাটো পোনপটÏয়াভাৱে বিৰোধিতা কৰা হয়। ঈশ্বৰৰ শেষ কালত ইতিহাসৰ আটাইতকৈ মহান বিৰোধিতা আৰু ভয়ানক তাড়নাৰ মাজতো তেওঁৰ আজ্ঞাধীন লোক থাকিব।

“চতুৰ্থ আজ্ঞাটোৰ সম্পূৰ্ণ বিপৰীত, কৃত্ৰিম বিশ্ৰাম দিন পালন কৰা বিধিটো যেতিয়া দেশৰ আইন ব্যৱস্থাৰ সমিল-মিলনত আহিব, তেতিয়া ৰবিবাৰ পালন কৰাটো সেই শক্তিটোৰ আনুগত্য স্বীকাৰ কৰাৰ এটা স্বীকাৰোক্তিত পৰিণত হ’ব যিটো শক্তি ঈশ্বৰৰ বিৰুদ্ধে, আনফালে ঈশ্বৰৰ বিধানৰ প্ৰতি বাধ্যতা হৈ প্ৰকৃত বিশ্ৰাম দিন পালন কৰাটো, সৃষ্টিকৰ্তাজনাৰ প্ৰতি অনুগত হৈ থকাৰ এটা প্ৰমাণ হ’ব।-মহা-বিবাদ, ৬০৫ পৃঃ।

প্ৰঃ বাক্য ১৪:১২ পদত ড×ল্লেখ আছে যে ত্ৰাণকৰ্তাৰ এই প্ৰতিশ্ৰুতিবদ্ধ অনুগামীসকলৰ “যীচুৰ বিশ্বাস” থাকিব। যীচু বিশ্বাস ইমানেই গভীৰ বিশ্বাস যে ইয়াক দেখা নাপালেও বিশ্বাস কৰে। বুজিব নোৱাৰিলেও নেৰানেপেৰাকৈ লাগি থাকে। যীচুৰ পৰা পোৱা উপহাৰ যিটো আমি বিশ্বাসৰ দ্বাৰা লাভ কৰোঁ আৰু এইটোৱে আমাক আগন্তুক হ’বলগীয়া সংঘাতৰ মাজেৰে পাৰ হৈ যোৱাত সহায় কৰিব।