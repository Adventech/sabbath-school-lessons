---
title:  পৃথিৱীৰ পৰা উঠা পণ্ড
date:   13/06/2024
---

`প্ৰঃ বাক্য ১৩-১১-১৮ পদ পঢ়ক। প্ৰকাসিত বাক্য ১৩ অধ্যায়ৰ প্ৰথম পণ্ডৰ পৰা এই দ্বিতীয় পণ্ডটো কেনেকৈ পৃথক?`

প্ৰথম পণ্ডটো সাগৰৰ পৰা উঠি আহে; দ্বিতীয় পণ্ডটো পৃথিৱীৰ পৰা উঠি আহে (প্ৰঃ বাক্য ১৩:১১)। সাগৰে, অনেক প্ৰজা, লোকসমূহ জাতিবিলাক আৰু ভাষাৰ লোকবিলাকক বুজায়। (প্ৰাঃবাক্য ১৭:১৫)। গতিকে ‘পৃথিৱী’ পৃথিৱীৰ কম জনবসতিপূৰ্ণ অঞ্চল এটাক বুজোৱা হৈছে। এই দ্বিতীয় পণ্ডটোৱে ভাৱবাণী সময়ৰ১ শেষক ফালে উদয় হয় য’ত প্ৰথম পণ্ডটোৱে ক্ষমতা প্ৰয়োগ কৰিছিল (প্ৰঃ বাক্য ১৩:৫)। অৰ্থাৎ ই প্ৰায় ১৭৯৮ চনত প্ৰধান্যতা লাভ কৰিছিল। আমেৰিকা এই বৰ্ণনা কৰা কথাৰ সৈতে স্পষ্টভাৱে জাঙু১ খাই পৰিছে। ই ১৭৭৬ চনত ইয়াৰ স্বাধীনতা ঘোষণা কৰে, ১৭৮৯ চনত ইয়াৰ সংবিধান গৃহীত হয় আৰু উনবিংশ শতিকাৰ শেষৰ ফালে বিশ্বৰ শক্তি হিচাপে স্বীকৃতি লাভ কৰে।

যোহনে আৰু কয়, ‘মেৰ পোৱালিৰ নিচিনা দুটা শিং থকা, আৰু নাগৰ নিচিনা কথা’ কৈছিল (প্ৰঃ বাক ১৩:১১)। বাইবেলৰ ভাৱবাণীত শিংবোৰক শক্তিৰ প্ৰতীক হিচাপে চিহ্নিত কৰা হৈছে। প্ৰথম পণ্ডৰ দৰে এই পণ্ডটোৰ শিঙত কোনো কিৰীটি নাই, ইয়াৰ পৰা অনুমান কৰিব পাৰি যে ই কোনো ৰাজতন্ত্ৰ নহয়। শিং দুটাই আমেৰিকাৰ ক্ষমতা আৰু সফলতাৰ উৎস দুটা প্ৰাথমিক শাসকীয় নীতিক প্ৰতিনিধিত্ব কৰে-ৰাজনৈতিক আৰু ধৰ্ম্মীয় স্বাধীনতা।

`প্ৰঃ বাক্য ১৩-১১-১২ পদ পঢ়ক। এই পণ্ডটোৰ আপুনি কি পৰিৱৰ্তন দেখিছে আৰু ই কেনেকৈ কথা কয়?`

এই নম্ৰ মেৰ পোৱালিটোৰ দৰে পণ্ডটোৱে শেষত নাগৰ দৰে কথা কয়। ই প্ৰথম পণ্ডৰ সকলো ক্ষমতা (প্ৰঃ বাক্য ১৩:১২) প্ৰয়োগ কৰে আৰু ইয়াৰ ধৰ্ম্মীয় স্বাধীনতাৰ নীতিসমূহ পৰিত্যাগ কৰে, যাৰ ফলত পৃথিৱী আৰু তাত নিবাস কৰা সকলোকে তাক প্ৰণিপাত কৰায়’ (প্ৰঃ বাক্য ১৩ঃ১২)। পোপৰ আত্মিক আৰু ধৰ্ম্মনিৰপেক্ষ ক্ষমতাক স্বীকৃতি দি পৃথিৱীৰ সকলোকে প্ৰথম পণ্ডটোক প্ৰণিপাত কৰিবলৈ বাধ্য কৰাবলৈ আমেৰিকাই আগবাঢি় যাব। এই ভাৱবাণী অনুসৰি আমেৰিকাই পণ্ডটোৰ এটা প্ৰতিমূৰ্তি গঠন কৰে মণ্ডলী আৰু ৰাষ্ট্ৰৰ একত্ৰীকৰণ আৰু ইয়াৰ বাবে সকলোৱে এই প্ৰতিমূৰ্তিক প্ৰণিপাত কৰিব লাগিব. আকৰ্ষণীয় কথাটো হ’ল যে যি সময়ত প্ৰথমবাৰৰ বাবে এই পণ্ডৰ শক্তি হিচাপে চিনাক্ত কৰা হৈছিল, সেই সময়ত আমেৰিকা সামৰিক আৰু অৰ্থনৈতিকভাৱে বিশাল দেশ আছিল আৰু এতিয়াও আছে, তাৰ দৰে আৰু কোনো নাছিল।