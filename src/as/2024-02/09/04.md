---
title:  বিশ্ৰাম দিন আৰু বিধান
date:   28/05/2024
---

`প্ৰঃ বাক্য ১৪:৬, ৭; প্ৰঃ বাক্য ৪:১১; আদি ২:১-৩; আৰু যাত্ৰা ২০:৮-১১ পদ পঢ়ক। সৃষ্টি, বিশ্ৰাম দিন আৰু ঈশ্বৰৰ বিধানৰ মাজত কি সম্পৰ্ক?`

সৃষ্টিয়ে ঈশ্বৰৰ দৃষ্টিৰ ফালৰ পৰা আমাৰ মূল্যৰ কথা কয়। বিশ্বজগতত আমি অকলশৰীয়া নহয়-বিশ্বজগতৰ কিছু ধূলিকণা বা আমি কোনো বংশনুক্ৰমিক আপদত্ত নহওঁ। অৰ্থাৎ সংবাদ মাধ্যম আৰু জনপ্ৰিয় সংস্কৃতিয়ে তুলি লোৱা জীৱনৰ উৎপত্তিৰ সাধাৰণ বৈজ্ঞানিক দৃশ্যপটে আমাৰ উৎপত্তিৰ এনে এক দৃষ্টিভংগী উপস্থাপন কৰে যিটো বাইবেলৰ বিৱৰণৰ সৈতে কোনো দিশতে সংগতি নাই। আমি ইয়াত আছোঁ কাৰণ যীচুৱে আমাক সৃষ্টি কৰিছে। আৰু তেওঁ কেৱল আমাক সৃষ্টি কৰাৰ বাবেই নহয় কিন্তু তেওঁ আমাক উদ্ধাৰ কৰাৰ বাবেও, আমি তেওঁক উপাসনা কৰাৰ যোগ্য। সৃষ্টি আৰু উদ্ধাৰ সকলো সত্য উপাসনাৰ মূল ভেটি। গতিকে পৰিত্ৰাণৰ ব্যৱস্থা বুজিবলৈ বিশ্ৰামদিন অতি প্ৰয়োজনীয়। বিশ্ৰামদিনটোৱো এজনা সৃষ্টিকৰ্তাৰ যত্ন আৰু উদ্ধাৰকৰ্তাৰ প্ৰেমৰ কথা কয়। সৃষ্টি সপ্তাহৰ সামৰণিত ঈশ্বৰে তেওঁৰ সৃষ্টি কৰা জগতখনৰ সৌন্দৰ্য্য আৰু মহিমাত বিশ্ৰাম লৈছিল। তেওঁ আমাৰ আৰ্হি হিচাপেও জিৰণি লৈছিল। বিশ্ৰামবাৰ হৈছে আমাক সৃষ্টি কৰা জনাৰ প্ৰশংসাৰ বাবে এটা সপ্তাহিক বিৰতি। আমি বিশ্ৰামবাৰে উপাসনা কৰাৰ সময়ত, আমি কেৱল সেইদিনটোতে, তেওঁ প্ৰতিজ্ঞা কৰা বিশেষ আশীৰ্বাদ লাভ কৰিবলৈ আমাৰ হূদয় মুকলি কৰোঁ। বিশ্ৰাম দিনটোৱে আমাক এনে এজনা সৃষ্টিকৰ্তাৰ ফালে আঙুলিয়াই দিছে যিজনা যেতিয়া আমি আমাৰ অবাধ্যতাৰ বাবে তেওঁৰ উদ্দেশ্যৰ পৰা আঁতৰি গৈছিলোঁ তেতিয়াও আমাক অনেক প্ৰেম কৰিছিল। বিশ্ৰামবাৰ হৈছে তেওঁত আমাৰ জিৰণি লোৱাৰ এক অনন্তকলীয়া প্ৰতীক। এইটো সৃষ্টিকৰ্তাৰ প্ৰতি আজ্ঞাধীন হোৱাৰ এক বিশেষ চিন (যিহিস্কেল ২০:১২, ২০)। এইটো বিশ্ৰামৰ প্ৰতীক, কৰ্মৰ নহয়; আইনবাদৰ নহয়, অনুগ্ৰহৰ; নিন্দা কৰাৰ নহয়, নিশ্চয়তাৰ; পৰিত্ৰাণৰ বাবে ঈশ্বৰৰ ওপৰত নিৰ্ভৰ কৰাৰ, নিজৰ ওপৰত নহয়। প্ৰকৃত বিশ্ৰামবাৰৰ বিশ্ৰাম হৈছে আমাক সৃষ্টি কৰা, আমাক উদ্ধাৰ কৰা, আৰু আমাৰ বাবে পুনৰাই আহি থকা জনাৰ প্ৰেমময় বাহুত অনুগ্ৰহৰ বিশ্ৰাম কৰা।

প্ৰকাশিত বাক্য ১৪ অধ্যায়ৰ বাৰ্তাই, জগতৰ বাবে ঈশ্বৰৰ শেষ সময়ৰ বাণীয়ে মানুহক প্ৰত্যেক বিশ্ৰামবাৰে তেওঁৰ প্ৰেম আৰু যত্নত বিশ্ৰাম ল’বলৈ আহ৩ান জনায়। ই আমাক সৃষ্টিকৰ্তা জনাক সোঁৱৰণ কৰি তেওঁৰ গৌৰৱ স্বীকাৰ কৰিবলৈ আহ৩ান জনায়। বিশ্ৰামবাৰ পালন কৰাটো এদন বাৰীৰ সিদ্ধতা আৰু আহিবলগীয়া নতুন আকাশ-মণ্ডল আৰু নতুন পৃথিৱীৰ মহিমাৰ মাজৰ এক সংযোগী যোগসূত্ৰ। এইটোৱে আমাক সোঁৱৰাই দিয়ে যে এদিন এদনৰ মহিমা পুনৰুদ্ধাৰ হ’ব।