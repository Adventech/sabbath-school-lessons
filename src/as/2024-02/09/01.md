---
title:  ঈশ্বৰৰ ৰাজ্যৰ মূল ভেটি
date:   25/05/2024
---

### এই সপ্তাহৰ অধ্যয়ন পাঠঃ
প্ৰঃ বাক্য ১৪:৬-১২; উপদেশক ১২:১৩, ১৪; হিতো ২৮:৯; দানিয়েল ৭:২৫ পদ।

> <p>মুখস্থ পদঃ</p>
> “তাতে নাগে সেই তিৰোতালৈ খং উঠি, তেওঁৰ বংশৰ অৱশিষ্ট লোক, অৰ্থাৎ ঈশ্বৰৰ আজ্ঞা পালন কৰা, আৰু যীচুৰ সাক্ষ্য ধাৰণ কৰাবিলাকে সৈতে যুদ্ধ কৰিবলৈ গ’ল, আৰু গৈ, সাগৰৰ বালিত থিয় হ’লগৈ” (প্ৰঃ বাক্য ১২:১৭)।

পুংখানুপুংখভাৱে বাইবেল অধ্যয়ন কৰাৰ জৰিয়তে এডভেণ্টিষ্টসকলে স্বৰ্গীয় ধৰ্মধামৰ মহা পৱিত্ৰ স্থানত থকা বিধানৰ তাৎপৰ্যৰ বিষয়ে বুজিবলৈ সক্ষম হৈছিল। ঈশ্বৰৰ বিধানৰ বিষয়ে গভীৰভাৱে অধ্যয়ন কৰাৰ যোগেদি তেওঁলোকে বিশ্ৰামবাৰৰ তাৎপৰ্যৰ বিষয়েও আৱিষ্কাৰ কৰিলে, যিটো চতুৰ্থ আজ্ঞাত আছে। আচলতে এই আজ্ঞাটোৱে আন আজ্ঞাতকৈ ঈশ্বৰক আমাৰ সৃষ্টিকৰ্তা, সকলো সত্য উপাসনাৰ মূল ভেটি হিচাপে স্পষ্টভাৱে চিনাক্ত কৰিছে-যিটো বিষয় পৃথিৱীৰ ইতিহাসৰ শেষৰ দিনত বিশেষভাৱে প্ৰাসংগিক হ’ব (প্ৰঃ বাক্য ১৪:৬-১২)।

চয়তানৰ আৰম্ভণিৰে পৰাই লক্ষ্য হৈছে ঈশ্বৰৰ বিধানক ভেঙুচালি কৰি ঈশ্বৰৰ উপাসনাক বিফল কৰা। সি জানে যে “এটাত ত্ৰুটি হোৱাৰ” অৰ্থ হৈছে “সকলোতে দোষী” হোৱা (যাকোব ২:১০); গতিকে সি মানুহক ঈশ্বৰৰ বিধান উলংঘা কৰিবলৈ উৎসাহিত কৰে। চয়তানে বিশ্ৰামবাৰক ঘৃণা কৰে কাৰণ ই মানুহক সৃষ্টিকৰ্তাৰ বিষয়ে আৰু তেওঁক কেনেকৈ উপাসনা কৰিব লাগে তাক সোঁৱৰাই দিয়ে। কিন্তু বিশ্ৰামবাৰক স্বৰ্গীয় ধৰ্মধামত অতি পৱিত্ৰ স্থানত ঈশ্বৰৰ বিধানতো সন্নিৱিষ্ট কৰা হৈছে। কাৰণ বিধানেই পাপৰ বিষয়ে জ্ঞান দিয়ে, যেতিয়ালৈ মানুহে ঈশ্বৰৰ বিশ্বাসী হৈ থাকিবলৈ বিচাৰে, তেতিয়ালৈক তেওঁৰ বিধান, বিশ্ৰামবাৰৰ আজ্ঞাকে ধৰি বৈধ হৈ থাকিব।

এই পাঠৰ লক্ষ্য হৈছে ধৰ্মধাম, ঈশ্বৰৰ বিধান, বিশ্ৰামবাৰ, আৰু পশুৰ ছবিটোৰ ওপৰত আহিবলগীয়া সংকটৰ মাজৰ সম্পৰ্কক দেখুওৱা। আমি শেষকালৰ সন্তানবিলাকৰ বাবে বিশ্ৰামবাৰৰ প্ৰাসংগিকতাৰ বিষয়েও অন্বেষণ কৰিম।