---
title:  ঈশ্বৰৰ বিধান অপৰিৱৰ্তনীয়
date:   27/05/2024
---

`মথি ৫:১৭, ১৮; গীত ১১১:৭, ৮; উপদেশক ১২:১৩, ১৪; ১ যোহন ৫:৩; আৰু হিতো ২৮:৯ পদ পঢ়ক। বাইবেলৰ এই অংশবোৰে খ্ৰীষ্টিয়ানৰ বিধানৰ সৈতে সম্পৰ্কৰ বিষয়ে কি শিক্ষা দিছে?`

চেভেত্থ-ডে এডভেণ্টিষ্টসকলে ঈশ্বৰৰ বিধানৰ পৱিত্ৰতাক ৰক্ষা কৰা প্ৰটেষ্টাণ্ট সংস্কাৰকসকলৰ পদাংক অনুসৰণ কৰে। জন ৱেছলীৰ এই শক্তিশালীৰ দৃঢ়তাৰ বিষয়ে মন কৰকঃ “মোচিয়ে ইস্ত্ৰায়েলৰ সন্তানবিলাকক প্ৰদান কৰা বিধি-বিধান বা আনুষ্ঠানিক বিধান, য’ত মন্দিৰৰ পুৰণি বলিদান আৰু সেৱাৰ সৈতে জড়িত সকলো নিষেধাজ্ঞা আৰু নিয়ম আছিল, আমাৰ প্ৰভুৱে সঁচাকৈয়ে সেই বিধি-বিধানবোৰ ধবংস কৰিবলৈ আহিছিল, যাতে সেইবোৰ দ্ৰৱীভূত কৰি সম্পূৰ্ণৰূপে বিলু৫ কৰিব পাৰে। কিন্তু দহ আজ্ঞা আৰু ভাববাদীসকলে বলবৎ কৰা নৈতিক বিধান তেওঁ আঁতৰোৱা নাছিল। ইয়াৰ কোনো অংশ বাতিল কৰাটো তেওঁৰ অহাৰ উদ্দেশ্য নাছিল। এইটো এটা বিধান যিটো কেতিয়াও ভংগ কৰিব নোৱাৰি, যিটো স্বৰ্গত বিশ্বাসী সাক্ষী হিচাপে দৃঢ়তাৰে থিয় দি আছে। .... এই বিধানৰ প্ৰতিটো অংশ বলবৎ থাকিব, সকলো মানৱ জাতিৰ ওপৰত, আৰু সকলো যুগত; যেনেকৈ সময় বা স্থান বা পৰিৱৰ্তন পৰা আন কোনো পৰিস্থতিৰ ওপৰত নিৰ্ভৰশীল নহয়, বৰঞ্চ ঈশ্বৰৰ স্বভাৱ আৰু মানুহৰ স্বভাৱ আৰু ইজনে-সিজনৰ লগত তেওঁলোকৰ অপৰিৱৰ্তিত সম্পৰ্কৰ ওপৰত নিৰ্ভৰশীল।”-“ Upon our Lord's Sermon on the Mount.î Discourse V. Jhon Wesley's Sermons : An Anthology, pp. 204, 209.

`যাত্ৰা ৩৪:৫-৭ পদৰ সৈতে ৰোমীয়া ৭:১১, ১২; গীত ১৯:৭-১১; গীত ৮৯:১৪; আৰু গীত ১১৯:১৪২, ১৭২ পদৰ তুলনা কৰক। এই পদবোৰে আমাক ঈশ্বৰৰ বিধান আৰু ঈশ্বৰৰ চৰিত্ৰৰ মাজৰ সম্পৰ্কৰ বিষয়ে কি কয়?`

যিহেতু ঈশ্বৰৰ বিধান তেওঁৰ চৰিত্ৰৰ প্ৰতিলিপি, তেওঁৰ সিংহাসনৰ মূল ভেটি আৰু মানৱ জাতিৰ নৈতিক ভিত্তি, সেইবাবে চয়তানে ইয়াক ঘৃণা কৰে। “কোনোৱেও এইটো নেদেখাকৈ থকা নাছিল যে, যদি পৃথিৱীৰ ধৰ্মধামটো স্বৰ্গীয় ধৰ্মধামটোৰ এটা আৰ্হি নাইবা এটা নকল আছিল, তেন্তে পৃথিৱীৰ ধৰ্মধামৰ নিয়ম চন্দুকত যি বিধান থোৱা আছিল, সেইবোৰ স্বৰ্গীয় ধৰ্মধামৰ নিয়ম চন্দুকটোৰ ভিতৰত থোৱা বিধানৰ সঠিক অনুকৰণ আছিল; আৰু স্বৰ্গীয় ধৰ্মধাম সম্পৰ্কÏয় সত্যতাটোক গ্ৰহণ কৰাৰ অৰ্থ আছিল ঈশ্বৰৰ বিধানৰ দাবীক স্বীকাৰ কৰি মানি লোৱা আৰু চতুৰ্থ আজ্ঞাৰ বিশ্ৰাম দিনটোক পালন কৰিবলৈ বাধ্য হোৱা। ইয়াতেই বাইবেলে প্ৰকাশ কৰা সংগতিপূৰ্ণ নিভাঁজ বাক্যৰ আËক্ৰাশমূলক প্ৰতিবাদ আৰু বাইবেলৰ সৰল বাক্যৰ প্ৰতি কিয় ইমান বিৰাগ মনোভাৱ আছে তাৰ ৰহস্যক জানিব পৰা যায়। কিন্তু ইয়ে যে স্বৰ্গীয় ধৰ্মধামত খ্ৰীষ্টে সমাপন কৰা পৰিচৰ্যাক প্ৰকাশ কৰিছিল তাক তেওঁবিলাকে জানিবলৈ ইচ্ছা কৰা নাছিল।”-মহা বিবাদ, ৪৩৫ পৃঃ।