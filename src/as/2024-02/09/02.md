---
title:  ধৰ্মধাম আৰু বিধান
date:   26/05/2024
---

`প্ৰঃ বাক্য ১১:১৯, যাত্ৰা ২৫:১৬; যাত্ৰা ৩১:১৮, আৰু প্ৰঃ বাক্য ১২:১৭ পদ পঢ়ক। ধৰ্মধামৰ মহা পৱিত্ৰ স্থানত থকা নিয়ম চন্দুকৰ বিষয়ে এই পদবোৰে কি ইংগিত দিয়ে?`

প্ৰায়শ্চিত্তৰ দিনটো আছিল সোধ-বিচাৰৰ দিন। সকলো ইস্ত্ৰায়েলৰ অনুতাপ, আত্মাৰ পৰীক্ষা কৰা আৰু সকলো কামৰ পৰা বিৰত থকাৰ দ্বাৰা এই অনুষ্ঠানত অংশগ্ৰহণ কৰিবলৈ আজ্ঞা দিয়া হৈছিল (লেবীয়া ২৩:২৯-৩১)। কেৱল এই দিনটোতে মহা পুৰোহিতে পাপৰ প্ৰায়শ্চিত্ত কৰিবলৈ মহা পৱিত্ৰ স্থানত প্ৰৱেশ কৰিছিল। তাত ধৰ্মধামৰ আটাইতকৈ ভিতৰৰ কোঠাটোত নিয়ম চন্দুক আছিল। নিয়ম চন্দুকৰ ভিতৰত শিলৰ ফলিত লিখা ঈশ্বৰৰ দহ আজ্ঞাৰ বিধান আছিল। চন্দুকৰ সোণৰ আৱৰণখনক কৃপাৰ আসন বুলি কোৱা হৈছিল, য’ত ধৰ্মধামক পাপৰ পৰা প্ৰায়শ্চিত্ত কৰিবলৈ তেজ ছটিয়াই দিয়া হৈছিল। ঈশ্বৰৰ উপস্থিতি কৃপাৰ আসনৰ ওপৰত দ্বিপাধাৰত প্ৰকাশ পাইছিল। বলিদান দিয়া প্ৰতিটা বলিয়ে পাপী মানুহৰ প্ৰতি ঈশ্বৰৰ দয়া প্ৰকাশ কৰিছিল, কিন্তু মহা প্ৰায়শ্চিত্তৰ দিনটোৱে দেখুৱাইছে যে পাপক সোধ বিচাৰৰ দিনলৈকে সোঁৱৰণ কৰা হয় (ইব্ৰী ১০:৩), আৰু প্ৰকৃততে পাপৰ পৰা প্ৰায়শ্চিত্ত কৰিবলৈ খ্ৰীষ্টৰ তেজত বিশ্বাস কৰাৰ দ্বাৰাহে ইয়াক আঁতৰ কৰিব পৰা যাব (১ পিতৰ ১:১৮, ১৯)। তাত ঈশ্বৰৰ উপস্থিতিত দয়া আৰু ন্যায় সুন্দৰভাৱে মিলিত হয়।

স্বৰ্গীয় ধৰ্মধামলৈ চাই পাঁচনি যোহনে প্ৰকাশ কৰিলে যে, “স্বৰ্গত থকা ঈশ্বৰৰ মন্দিৰৰ দুৱাৰ মেলা হ’ল; তাতে তেওঁৰ মন্দিৰত তেওঁৰ নিয়ম-চন্দুক দেখা গ’ল।” (প্ৰঃ বাক্য ১১:১৯)। মহা বিবাদে এই মন্তব্য কৰি কয়ঃ “পৃথিৱীৰ ধৰ্মধামৰ নিয়ম চন্দুকটোত নিয়মৰ দুখন শিলৰ ফলি আছিল, য’ত ঈশ্বৰৰ দহ আজ্ঞাকেইটা খোদিত কৰি লিখি থোৱা আছিল। চন্দুকটো আচলতে দহ আজ্ঞা থকা ফলি দুখনৰ এটা ধাৰক পাত্ৰহে আছিল কিন্তু ইয়াৰ ভিতৰত এই ঐশ্বৰিক আজ্ঞাকেইটাক ৰখাৰ ফলত ইয়াৰ মান আৰু পৱিত্ৰতা বৃদ্ধি পাইছিল। যেতিয়া স্বৰ্গত থকা ঈশ্বৰৰ মন্দিৰৰ দুৱাৰখন মেলা হৈছিল, তেওঁৰ নিয়ম চন্দুকটোক দেখা গৈছিল। স্বৰ্গৰ ধৰ্মধামৰ পৱিত্ৰৰো অতি পৱিত্ৰ অতি পৱিত্ৰ কোঠা১ ভিতৰত, ঐশ্বৰিক আজ্ঞা কেইটাক পৱিত্ৰতাৰে অতি আলফুলকৈ ৰাখি থোৱা হৈছে-যি আজ্ঞা কেইটাক চিনয় পৰ্বতত মেঘ গৰ্জনৰ মাজত স্বয়ং ঈশ্বৰৰ মুখেৰে কোৱা হৈছিল আৰু নিজ আঙুলিৰে শিলৰ দুখন ফলিত লিখা হৈছিল।”-মহা বিবাদ, ৪৩৪ পৃঃ।

আদি এডভেণ্টিষ্ট বিশ্বাসীসকলে ধৰ্মধামৰ বিষয়ে বাইবেলৰ শিক্ষা অধ্যয়ন কৰাৰ লগে লগে তেওঁবিলাকে ঈশ্বৰৰ বিধানৰ হূদয়ত ঈশ্বৰৰ বিধান আৰু বিশ্ৰামবাৰৰ তাৎপৰ্য্য উপলব্ধি কৰিলে। তেওঁবিলাকে যুক্তি দিছিল যে যদি স্বৰ্গীয় ধৰ্মধামত থকা নিয়ম-চন্দুকত ঈশ্বৰৰ বিধানৰ চিত্ৰণ কৰা হৈছিল, তেন্তে নিশ্চিতভাৱে ক্ৰুচত ইয়াক নাইকিয়া কৰিব নোৱাৰিলেহেঁতেন।