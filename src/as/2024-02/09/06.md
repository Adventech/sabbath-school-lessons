---
title:  তৃতীয় দূতৰ বাণী
date:   30/05/2024
---

প্ৰঃ বাক্য ১৪:৭ পদত প্ৰথম দূতে বৰ মাতেৰে ক’লে, “ঈশ্বৰক ভয় কৰি, তেওঁৰ গৌৰৱ স্বীকাৰ কৰাহঁক; কিয়নো তেওঁৰ সোধ-বিচাৰৰ সময় আহিল; আৰু স্বৰ্গ, পৃথিৱী, সাগৰ, জলৰ ভুমুকবোৰ, এই সকলোৰে সৃষ্টিকৰ্তাক প্ৰণিপাত কৰাহঁক।” স্বৰ্গৰ আবেদন হৈছে যে আমি আগন্তুক বিচাৰৰ কথা সোঁৱৰণ কৰি সৃষ্টিকৰ্তাক আমাৰ পৰম আনুগত্য আৰু আন্তৰিকতাৰে সেৱা কৰোঁহঁক। দ্বিতীয় দূতজনে ঘোষণা কৰি ক’লে, “যি বাবিলে নিজ ব্যভিচাৰৰ ক্ৰোধৰূপ দ্ৰাক্ষাৰস সকলো জাতিক পান কৰাইছিল, সেই মহা-বাবিল পৰিল পৰিল।” (প্ৰঃ বাক্য ১৪:৮)। বাবিলে এটা পতিত ধৰ্মভ্ৰষ্ট ধৰ্ম ব্যৱস্থাক প্ৰতিনিধিত্ব কৰে যিয়ে প্ৰথম স্বৰ্গদূতৰ বাণীক অগ্ৰাহ্য কৰি মিছা উপাসনা ব্যৱস্থাৰ প্ৰয়োগ কৰিছে। সেইবাবেই প্ৰঃ বাক্য ১৪. ৯-১১ পদত “পশু আৰু প্ৰতিমূৰ্তিক” প্ৰণিপাত কৰাৰ বিৰুদ্ধে সতৰ্ক কৰি দিয়া হৈছে। ইয়াত দুটা বিৰোধী সিদ্ধান্ত বা মনোনীত কৰা উপস্থাপন কৰা হৈছে-সৃষ্টিকৰ্তাক প্ৰণিপাত কৰা বা পশুক প্ৰণিপাত কৰা। পৃথিৱীৰ প্ৰতিজন ব্যক্তিয়ে তেওঁলোকৰ অন্তিম, দৃঢ় সিদ্ধ ল’ব যে তেওঁলোকে সম্পূৰ্ণৰূপে কাক সেৱা ভক্তি কৰিব-যীচু নে চয়তানক।

`প্ৰঃ বাক্য ১৪:১২ পদ পঢ়ক। পশুটোক প্ৰণিপাত কৰিবলৈ অস্বীকাৰ কৰাসকলৰ চিনাক্তকৰণৰ বৈশিষ্ট্য দুটা কি কি? দুয়োটা কিয় অতি গুৰুত্বপূৰ্ণ।`

পৃথিৱীৰ ইতিহাসৰ আটাইতকৈ ডাঙৰ বিৰোধিতা আৰু তীব্ৰ অত্যাচাৰৰ সন্মুখীন হোৱাৰ পিছতো ঈশ্বৰৰ ওচৰত এনে শেষ কালৰ লোক থাকিব। খ্ৰীষ্টৰ ধাৰ্মিকতাৰ দানৰ যোগেদি তেওঁলোকে অনুগ্ৰহৰে পৰিপূৰ্ণ, আজ্ঞাধীন জীৱন অতিবাহিত কৰিব। সৃষ্টিকৰ্তাক প্ৰণিপাত কৰাটো পশুক প্ৰণিপাত কৰা প্ৰত্যক্ষৰূপে বিৰোধিতাত থিয় দিয়া হৈছে আৰু এইটো ঈশ্বৰৰ আজ্ঞা পালন কৰাৰ যোগেদি প্ৰকাশ পাইছে। খ্ৰীষ্টৰ প্ৰতি আনুগত্য বা পশুৰ প্ৰতি আনুগত্যৰ ওপৰত এই অন্তিম সংঘাতৰ কেন্দ্ৰবিন্দু হৈছে প্ৰণিপাত বা সেৱা কৰা, আৰু ভাল আৰু বেয়াৰ মাজত হোৱা মহা-বিবাদৰ মূলতে হৈছে বিশ্ৰামবাৰ।

ত্ৰাণকৰ্তাৰ এই প্ৰতিশ্ৰুতিবদ্ধ অনুগামীসকলে কেৱল যীচুত বিশ্বাস কৰাই নহয় কিন্তু যীচুৰ বিশ্বাসো থাকিব। যীচুৰ বিশ্বাস ইমানেই গভীৰ, ইমানেই বিশ্বাসযোগ্য, ইমানেই প্ৰতিশ্ৰুতিবদ্ধ যে নৰকত থকা সকলো ভূত-পিশাচ আৰু পৃথিৱীৰ সকলো ধৰণৰ পৰীক্ষাই ইয়াক লৰাব নোৱাৰে। এইটো এনে এক বিশ্বাস যিয়ে দেখা নাপালেও ভাৰসা কৰে, এইটো কিয় বুলি যুক্তি দিব নোৱাৰিলেও তাত বিশ্বাস কৰে, বুজিব নোৱাৰাৰ সময়তো আশা কৰে। এই যি “যীচুৰ বিশ্বাস” আমি নিজেই বিশ্বাসৰ দ্বাৰা লাভ কৰা এক উপহাৰ। ই আমাক আহিবলগীয়া সংকটৰ মাজেদি পাৰ কৰি লৈ যাব। যেতিয়া অন্তিম সংকট আহিব তেতিয়া আমি অৰ্থনৈতিকভাৱে কিনা-বেচা কৰিব নোৱাৰা, নিৰ্যাতন, কাৰাদণ্ড আৰু মৃত্যুৰ সন্মুখীন হ’ব লাগিব, তেতিয়া যীচুৰ বিশ্বাসে আমাক পৃথিৱীৰ অন্তিম সময়ত যীচু পুনৰাই ঘূৰি নহালৈকে চলাই নিব।