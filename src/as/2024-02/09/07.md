---
title:  অতিৰিক্ত অধ্যয়ন পাঠ
date:   31/05/2024
---

“বাইবেলৰ সাক্ষ্যবোৰ তেওঁবিলাকৰ পক্ষত নথকাত বহুতে নেৰানেপেৰাকৈ তেওঁবিলাকৰ নিজৰ যুক্তিকেই সঁচা বুলি প্ৰমাণ কৰিব বিচাৰিছিল-তেওঁবিলাকে এইটো পাহৰি গৈছিল যে, এই একে যুক্তিকেই খ্ৰীষ্ট আৰু তেওঁৰ শিষ্যবিলাকৰ পক্ষে কেনেকৈ ব্যৱহাৰ কৰা হৈছিল, আমৰা ডাঙৰ আৰু মহান ব্যক্তিবিলাকে বাৰু বিশ্ৰামদিনৰ সম্পৰ্কে কিয় বুজি নাপায়? কিয় তেওঁবিলাকে পালন নকৰে? তোমালোকৰ নিচিনাকৈ, ইয়াকতো অতি কম সংখ্যকেহে বিশ্বাস কৰি পালন কৰে। ইয়াৰ দ্বাৰাই এইটো প্ৰমাণ কৰিব নোৱাৰি যে, তোমালোকেহে সত্যতাত বা শুদ্ধ পথত আছা আৰু পৃথিৱীৰ আটাই শিক্ষিত জ্ঞানী আৰু মহান ব্যক্তিবিলাক অসত্যতাত বা অশুদ্ধ পথত আছে।”-মহা বিবাদ, ৪৫৫ পৃঃ।

“কিন্তু অতীতৰ খ্ৰীষ্টিয়ানসকলে, বাইবেলৰ প্ৰকৃত বিশ্ৰাম দিন বুলি ৰবিবাৰ দিনটোক পালন কৰিছিল, আৰু এতিয়া প্ৰতিটো মণ্ডলীতেই বহুতো প্ৰকৃত খ্ৰীষ্টিয়ান আছে; মাত্ৰ ৰোমান মণ্ডলী মাজতেই নহয় সকলো মণ্ডলীতে আছে, যিসকলে ৰবিবাৰ দিনটোকে ঈশ্বৰে প্ৰদান কৰা বিশ্ৰাম দিন বুলি গভীৰ শ্ৰদ্ধা-ভক্তিৰে বিশ্বাস কৰি পালন কৰে। ঈশ্বৰে এতিয়াও তেওঁবিলাকৰ সৰলতাপূৰ্ণ সৎ উদ্দেশ্য আৰু তেওঁৰ সন্মুখত প্ৰদৰ্শন কৰা সত্যনিষ্ঠতাক গ্ৰহণ কৰি আছে। কিন্তু যেতিয়া ৰবিবৰীয়া আইন বলবৎ কৰা হ’ব অৰ্থাৎ আইন প্ৰণয়ন কৰি ৰবিবাৰ দিনটোক পালন কৰিবলৈ বাধ্য কৰোৱা হ’ব আৰু সমগ্ৰ জগতখন প্ৰকৃত বিশ্ৰামবাৰৰ তাৎপৰ্যতাৰ সম্পৰ্কত জ্ঞান পাব, তেতিয়া যিবিলাকে ৰোমান কেথলিক মণ্ডলীৰ বনোৱা নিয়ম পালন কৰিবলৈ গৈ ঈশ্বৰৰ বিধান ভংগ কৰিব তেতিয়া তেনে কাৰ্যৰ দ্বাৰাই তেওঁবিলাকে পোপক ঈশ্বৰতকৈ অধিক মান্যতা প্ৰদান কৰা হ’ব। তেওঁ ৰোমৰ প্ৰতি শ্ৰদ্ধা ভক্তি উপাসনা নিবেদন কৰা হ’ব আৰু সেই শক্তিৰ শৰণাগত হ’ব যি শক্তিয়ে ৰোমৰ দ্বাৰাই ৰবিবৰীয়া আইন প্ৰণয়ন কৰিব। তেওঁ সেই পশু আৰু তাৰ প্ৰতিমূৰ্তিটোক সেৱা উপাসনা কৰা হ’ব। তেতিয়া মানুহে ঈশ্বৰ প্ৰতিষ্ঠা কৰা বিশ্ৰাম দিনটোক যিটো তেওঁৰ ক্ষমতাৰ অৰ্থাৎ তেওঁৰ সৃষ্টি শক্তিৰ এটা চিন বুলি ঈশ্বৰে ঘোষণা কৰিছিল, সেই বিশ্ৰাম দিনটোক প্ৰত্যাখ্যান কৰিব আৰু ইয়াৰ সলনি ৰোমান মণ্ডলীয়ে প্ৰতিষ্ঠা কৰা নকল বিশ্ৰাম দিনটোৰ প্ৰতিহে ভক্তি-শ্ৰদ্ধা মান-মৰ্যাদা অৰ্পণ কৰিব, যিটো নকল বিশ্ৰাম দিনটোক ৰোমে তাইৰ আধিপত্যতাৰ চিন হিচাপে বাছি লৈছে; গতিকে ইয়াক পালন কৰাৰ দ্বাৰাই তেওঁবিলাকে ৰোমৰ সৈতে ঐক্যমতত অহা দিনটোক গ্ৰহণ কৰা হয়-যিটো নকল বিশ্ৰামবাৰ অৰ্থাৎ ৰবিবাৰ দিন, সেই পশুটোৰ প্ৰতিমূৰ্তি। আৰু এইটো তেতিয়ালৈকে নহ’ব, যেতিয়ালৈকে তেওঁবিলাকৰ সন্মুখত, তেওঁবিলাকে ঈশ্বৰৰ আজ্ঞা মানিব নে মানুহে বনোৱা নিয়ম পালন কৰিব তাক বাছি ল’বলৈ সোণালী সুযোগ দিয়া নহ’ব... এনে সোণালী সুযোগ লাভ কৰাৰ পাছতো যিবিলাকে ইচ্ছাকৃতভাৱে বিধান লংঘন কৰিয়েই গৈ থাকিব, তেতিয়া তেওঁবিলাকে সেই “পশুটোৰ ছাব” পাব।”-মহা-বিবাদ, ৪৪৯ পৃঃ।