---
title:  দুটা চিৰন্তন সত্য
date:   27/06/2024
---

`২ কৰিন্থীয়া ৫:১০; ৰোমীয়া ১৪:১০:১১; আৰু প্ৰঃবাক্য ২০:১১-১৫ পদ পঢ়ক। দুষ্ট লোকবিলাকক কিয় পুনৰুত্থান কৰা হয়, সেই বিষয়ে এই শাস্ত্ৰপদবোৰে কি কয়?`

পাপৰ সমস্যাটো সমাধান কৰিবলৈ যাতে আকৌ কেতিয়াও দুষ্টতাৰ উৎপন্ন নহয়, সকলোৱে নিশ্চিত হ’ব লাগিব যে ঈশ্বৰে তেওঁৰ সকলো কাৰ্যতে নিৰপেক্ষ আৰু ন্যায় পৰায়ণ হৈ আহিছে। শেষত, সকলোৱে আঠু ল’ব আৰু মহা বিবাদত ঈশ্বৰৰ ন্যায়ক স্বীকাৰ কৰিব, আনকি চয়তান আৰু তাৰ দুষ্ট দূত বিলাকেও, ঈশ্বৰৰ বিৰুদ্ধে বিদ্ৰোহ কৰাটো কেতিয়াও কোনো ন্যায্যতা নাছিল বুলি স্বীকাৰ কৰিব। এলেন জি হুৱাইটৰ দৃষ্টিকোণৰ পৰা লক্ষ্য কৰকঃ ‘পুস্তকবোৰ মেলাৰ লগে লগে যীচুৱে দুষ্ট অধাৰ্মিক বিলাকক চকু তুলি চাব, সিহঁতে যিবোৰ পাপ কৰিলে, তাৰ বিষয়ে সিহঁতৰ সম্পূৰ্ণ জ্ঞান আছে। শুদ্ধতা আৰু পৱিত্ৰতাৰ পথৰ পৰা সিহঁতৰ ভৰি কেতিয়া পিছল খাইছিল, তাকো সিহঁতে জানে, সিহঁতৰ আত্ম অহংকাৰ, আত্মগৰ্বী আৰু বিদ্ৰোহী মনে কেনেকৈ সিহঁতক ঈশ্বৰৰ বিধান উলংঘন কৰিবলৈ প্ৰৰোচিত কৰিছিল, তাকো সিহঁতে নজনাকৈ থকা নাই। পাপত লিপ্ত হৈ থকাৰ দ্বাৰাই সিহঁতে যিবোৰ অতি আকষৰ্ণীয় প্ৰলোভন নিজেই মাতি আনিছিল সেই আটাইবোৰ প্ৰলোভন, ঈশ্বৰৰ আশীৰ্বাদক অগ্ৰাহ্য কৰা, ঈশ্বৰৰ বাৰ্তাবাহকসকলক অৱজ্ঞা কৰা, সতৰ্ক, সকিয়ণী ইত্যাদিবোৰক প্ৰত্যাখ্যান কৰা, কপটতাপূৰ্ণ, অনুতাপ শূন্য হৃদয়ৰ দ্বাৰাই ঈশ্বৰৰ কৰুণাক ভৰিৰে লঠিওৱা ইত্যাদি আটাইবোৰ চকুৰ আগত স্পষ্টকৈ ভাঁহি উঠিব যেন এইবোৰক অগ্নিৰ বৰ্ণমালাৰে ডাঙৰ ডাঙৰকৈ লিখি ৰখা হৈছিল।

‘স্বৰ্গৰ প্ৰশাসনৰ বিৰুদ্ধে কৰা ৰাজদ্ৰোহৰ অপৰাধেৰে অপৰাধিত হৈ সমগ্ৰ পাপীষ্ঠ জগতখন ঈশ্বৰৰ ন্যায়ালয়ৰ সন্মুখত নিশ্চুপ হৈ থাকিব। সিহঁতে নিজৰ আত্মৰক্ষাৰ কাৰণে একোকে ক’বলৈ উপায় নাপাব; সিহঁত অক্ষমনীয়; আৰু অনন্ত মৃত্যুৰ আদেশ সিহঁতৰ বিৰুদ্ধে জাৰি কৰা হ’ব।’ মহা বিবাদ, ৬৬৬, ৬৬৮ পৃঃ।

`প্ৰঃ বাক্য ২০:৯; গীত ৩৭:২০ছ মলাখী ৪:১,২ পদ পঢ়ক। পাপ আৰু পাপী বিলাকৰ অনন্ত ধ্বংস আৰু ধাৰ্মিকসকলৰ পুৰস্কাৰৰ বিষয়ে এই পদবোৰে কি প্ৰকাশ কৰিছে?`

ভাল খবৰটো হ’ল যে চয়তান আৰু তাৰ দুষ্ট দূতবিলাকক জুই আৰু গন্ধকৰ সৰোবৰত পেলোৱা হ’ব। পাপ আৰু পাপীসকল ভস্মীভূত হ’ব। প্ৰঃ বাক্য ২০:৯ পদৰ অনুসৰি সিহঁতক গ্ৰাস কৰা হ’ব, ধ্বংস কৰা হ’ব আৰু চিৰকালৰ বাবে যাতনা দিয়া নহ’ব। ইয়াৰ পিছৰ পদত ‘অনন্ত কাল’ এই অভিব্যক্তি ব্যৱহাৰ কৰা হৈছে। প্ৰসংগ অনুসৰি ‘অনন্ত কাল’ শব্দটোৰ অৰ্থ সদায় ‘অন্তহীন’ নহয় বৰঞ্চ যেতিয়ালৈকে কিবা এটা কাম সম্পূৰ্ণৰূপে সম্পন্ন নহয়। (যাত্ৰা ২১:৬;১ চামূৱেল ১:২২, ২৮; যিহূদা ৭ আৰু ২ পিতৰ ২:৪-৬) । ঈশ্বৰ অনন্ত কাল তাড়নাকাৰী নহয়।