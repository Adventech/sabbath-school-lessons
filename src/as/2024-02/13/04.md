---
title:  পৃথিৱীত হাজাৰ বছৰ
date:   25/06/2024
---

প্ৰকাশিত বাক্য ১৯ অধ্যায়ৰ শেষৰ আগত যীচুৰ আগমন আৰু দৃষ্টবিলাকৰ ধ্বংসৰ কথা বৰ্ণনা কৰা হৈছে। কিন্তু কাহিনী শেষ হোৱা নাই। প্ৰকাশিত বাক্য ২০ অধ্যায়ত আমাক ১০০০ বছৰ সময় কালৰ বিষয়ে পৰিচয় কৰি দিয়া হৈছে। যিটোক ‘হাজাৰ বছৰ’ বুলি জনা যায়।

`প্ৰঃ বাক্য ২০:১-৩ পদ পঢ়ক। যীচুৰ যেতিয়া আগমন হ’ব তেতিয়া চয়তানৰ দশা কি হ’ব?`

প্ৰঃ বাক্য ২০:১-৩ পদত থকা চিত্ৰকল্পবোৰ প্ৰতীকী। চয়তানক আক্ষৰিক অৰ্থত শিকলিৰে বান্ধি গাঁতত আবদ্ধ কৰা হোৱা নাই। ১০০০ বছৰ ধৰি সি নিজে সৃষ্টি কৰা পৰিস্থতিৰ দ্বাৰা বান্ধ খাই এই নিৰ্জন জনবসতিহীন পৃথিৱীত আবদ্ধ হৈ আছে। ২ পিতৰ ২:৪ পদত আমি পঢি়বলৈ পাও যে চয়তান আৰু তাৰ দূতবিলাককক ‘অন্ধকূপত’ সমৰ্পণ কৰিবলৈ ৰক্ষিত কৰা আছিল। চয়তান পৃথিৱীত পৰিস্থতিৰ শিকলিকে আবদ্ধ হৈ থাকিব, প্ৰলোভন কৰিবলৈ কোনো নাথাকিব। ১০০০ বছৰলৈকে তাৰ বিদ্ৰোহৰ ফলত সৃষ্টি হোৱা উচ্ছন্ন ধ্বংস আৰু বিপৰ্যয়সমূহ সি দেখিবলৈ পাব। যিৰিমিয়া ৪:২৩-২৬ আৰু যিৰিমিয়া ২৫:৩৩ পদ পঢ়ক। বাইবেলক ভাৱবাদীয়ে এই দৃশ্যটো কেনেকৈ বৰ্ণনা কৰিছে?

ইয়াত ভাৱবাদীয়ে খ্ৰীষ্টৰ দ্বিতীয় আগমনৰ সময়ত হোৱা বিপৰ্যয়জনক ধ্বংসৰ ওপৰত গুৰুত্ব আৰোপ কৰিছে আৰু এই হাজাৰ বছৰৰ সময়ছোৱাত পৃথিৱীত কোনো ব্যক্তি জীয়াই নাথাকে। চয়তান আৰু তাৰ দুষ্টদূত বিলাকক তাৰ বিদ্ৰোহৰ ফলত হোৱা ধ্বংসলীলাৰ বিষয়ে চিন্তা কৰিবলৈ এৰি দিয়া হৈছে। গোটেই বিশ্বজগেত স্বীকাৰ কৰিছে যে পাপৰ বেছ হৈচে মৃত্যু। ঈশ্বৰে পাপৰ সমস্যাৰ সৈতে মোকাবিলা কৰি আছে যাতে ই আৰু কেতিয়াও উঠি আহিব নোৱাৰে। নহীমিয়া ১:৯)। ঈশ্বৰে এই কাম কৰাৰ তিনিটা প্ৰধান উপায় আছে। প্ৰথমে তেওঁ নিজৰ অসীম প্ৰেম আৱেগিক ইচ্ছা আৰু সকলো মানৱ জাতিক ৰক্ষা কৰাৰ অদম্য প্ৰচেষ্টা প্ৰকাশ কৰে। দ্বিতীয়তে তেওঁ নিজৰ সুবিচাৰ, ন্যায় আৰু ধাৰ্মিকতা প্ৰকাশ কৰে. তৃতীয়তে তেওঁ জগতক পাপ আৰু বিদ্ৰোহৰ অন্তিম ফলাফল বা পৰিনাম চাবলৈ অনুমতি দিয়ে।