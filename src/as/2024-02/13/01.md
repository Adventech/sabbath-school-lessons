---
title:  ঈশ্বৰৰ প্ৰেমৰ জয়
date:   22/06/2024
---

### এই সপ্তাহৰ অধ্যয়ন পাঠঃ
প্ৰঃ বাক্য ২২:১১, ১২; যিৰি ৩০:৫-৭. গতি ৯১:১-১১ যিৰি ২৫:৩৩; বাক্য ২১:২ বাক্য ২০:১১-১৫ পদ।

> <p>মুখস্থ পদঃ</p>
> পাছে মই সেই সিংহাসনৰ পৰা এই মহা আকাশী বাণী শুনিলো সৌৱা সেৱা মানুহবিলাকৰ সহিত ঈশ্বৰৰ নিবাস আৰু তেওঁবিলাকৰ সহিত তেওঁ নিবাস কৰিব; তেওঁবিলাক তেওঁৰ লোক হ’ব আৰু ঈশ্বৰ নিজে তেওঁবিলাকৰ সংগী হৈ তেওঁবিলাকৰ ঈশ্বৰ হ’ব আৰু তেওঁবিলাকৰ চকুৰ পৰা আটাই চকুলো মচি গুচাব; তাতে মৃত্যু আৰু নহ’ব; শ্লোক বা ক্ৰন্দন বা বেদনাও আৰু নহ’ব” প্ৰথমবোৰ গুচিল, (প্ৰঃ বাক্য ২১:৩,৪)।

আমি আশাৰে সৈতে ভৱিষ্যতৰ সন্মুখীন হ’ব পাৰো। যদিও আমাৰ প্ৰত্যাহ্বানজনক সময় আহি আছে, আমি যিমানেই দুখ-কষ্টৰ মাজেদি পাৰ হৈ যাব লগা হ’লেও, যি যাতনা সহ্য কৰিব লগা হ’লেও যিমান তাড়নাৰ সন্মুখীন হ’লেও, যদি আমি আমাৰ ভাল দিন আহি আছে বুলি আশা কৰো, তেন্তে আমি আজিৰ জীৱনটো উদ্দেশ্যপূৰ্ণ আৰু আনন্দৰ সৈতে জীয়াই থাকিব পাৰিম। ১৯৩৩-১৯৪৫ চনতফ্ৰেংকলিন ডি ৰুজভেল্ট ৰাষ্ট্ৰপতি আছিল, যিটো আমেৰিকাৰ ইতিহাসৰ অন্যতম কঠিন সময় আছিল। সেই সময়ত তেওঁ পলিঅ’ৰ ফলত পক্ষাঘাতগ্ৰস্ত হৈ খোজকাঢি়ব পৰা নাছিল। তেওঁ এইদৰে লিখিছিল, ‘আমি সদায় এই আসা আৰু দৃঢ়বিশ্বাসত আছো যে আকাশ মণ্ডলৰ সিপাৰে এটা উত্তম জীৱন আছে আৰু এখন উত্তম পৃথিৱী আছে।’ বিশ্বৰ অন্যতম মেধা ব্যক্তি এলবাট আইনষ্টাইনে লিখিছে, ‘পাৰ হৈ যোৱা দিনটোৰ পৰা শিকক, আজিৰ বাবে জীয়াই থাকক। কাইলৈৰ বাবে আশা কৰক। ৰাণী ভিক্টোৰিয়াৰ ৰাজত্বকালৰ এজন জনপ্ৰিয় ইংৰাজ কবি আলফ্ৰেড লৰ্ড টেনিছনে এবাৰ লিখিছিল, ‘আশাই আগন্তুক বছৰৰ দুৱাৰডলিৰ পৰা মিচিকিয়াই হাঁহিছে, আৰু কাণে কাণে কৈছে যে এইটো অতি আনন্দজনক হ’ব।

এই তিনিমাহৰ শেষৰ পাঠটোত আমি বিশ্বজগতৰ ইতিহাসৰ আটাইতকৈ ৰোমাঞ্চকৰ সময়ত খ্ৰীষ্টৰ অটল প্ৰেম আৰু মহা বিবাদত তেওঁৰ সম্পূৰ্ণ জয়লাভ দেখিবলৈ পাম। বাইবেলৰ শেষ পুস্তক প্ৰকাশিত বাক্যই আমাক আজিকালি আৰু চিৰকালৰ বাবে আশা প্ৰদান কৰিছে।