---
title:  সংকটৰ সময়ত আশা
date:   23/06/2024
---

`প্ৰঃ বাক্য ২২:১১, ১২, দানি ১২:১, ২ আৰু যিৰি ৩০:৫-৭ পদ পঢ়ক। দ্বিতীয় আগমনৰ ঠিক আগমুহূৰ্তত কি কি ঘটনা ঘটিব?`

মানুহৰ অনুগ্ৰহৰ কলি অন্ত হোৱাৰ লগে লগে সংকটৰ সময় আহি পৰে যিটো কোনো জাতি উৎপম নোহোৱা কালৰে পৰা সেই কাললৈকে যেনে সংকট কেতিয়াও হোৱা নাই, এনে সংকটৰ কাল হ’ব।’ প্ৰকাশিত বাক্য ১৬ অধ্যায়ত পাপময় জগতখনৰ ওপৰত বাকী দিবলগীয়া সাতোটা উৎপাতৰ বিষয়ে বৰ্ণনা কৰা হৈছে।	কিন্তু মিছৰত হোৱা উৎপাতৰ দৰে, ঈশ্বৰৰ লোকসকলকো সেইবোৰৰ পৰা ৰক্ষা কৰা হ’ব। দানিয়েলত দিয়া প্ৰতিজ্ঞাটো মন কৰকঃ আৰু সেই কালত পুস্তকখনিত নাম লিখা তোমাৰ আটাই স্বজাতীয় লোকে উদ্ধাৰ পাব। (দানি ১২:১)। ইয়াত নিশ্চয় ‘জীৱন পুস্তকৰ কথা কোৱা হৈছে (ফিলি ৪,৩ প্ৰঃ বাক্য ১৩:৮ প্ৰঃ বাক্য ২০:১২, ১৫ প্ৰঃ বাক্য ২২:১৯)। যদি আমি যীচুত বিশ্বাসী হৈ আছো, তেন্তে আমাৰ নাম জীৱন পুস্তকৰ পৰা মচি পেলোৱা নহ’ব। প্ৰঃবাক্য ৩:৫)।

`১ যোহন ৩:১-৩ যোহন ৮:২৯ আৰু যোহন ১৪ঃ৩০ পদ পঢ়ক। আগন্তুক সংকটৰ সময়ৰ বাবে কেনেদৰে প্ৰস্তুত হোৱা উচিত?`

সংকটৰ সময়ত ঈশ্বৰৰ লোকসকলৰ যীচুৰ সৈতে ব্যক্তিগত সম্পৰ্ক ইমানেই গভীৰ যে ইয়াক একোৱেই সলনি কৰিব নোৱাৰে। তেওঁবিলাকৰ ইচ্ছা হৈছে তেওঁ যেনেকৈ শুদ্ধ, তেনেকৈ তেওঁলোকো পৱিত্ৰ আত্মাৰ কাৰ্যৰ দ্বাৰা শুদ্ধ হোৱাৰ যোগেদি তেওঁক সকলো কথাতে সন্তুষ্ট কৰা। খ্ৰীষ্টৰ হৃদয়ত চয়তানৰ প্ৰতাৰণাবোৰৰ প্ৰতি প্ৰতিক্ৰিয়া জনাবলৈ একো নাছিল। আমি তেওঁৰ চৰিত্ৰৰ এই দিশটো প্ৰতিফলিত কৰিব পাৰো।

`গীতমালা ২৭:৫, গীতমালা ৯১:১-১১ আৰু প্ৰঃ বাক্য ৩:১০-১২ পদ পঢ়ক। সংকটৰ সময়ৰ বাবে ঈশ্বৰে আমাক কি কি আশ্বস্ত কৰা প্ৰতিজ্ঞা কৰিছে?`

কিছুমানে মধ্যস্ততাকাৰী অহিবনে সংকটৰ সময়ত জীয়াই থকাৰ ধাৰণাটো ভুল বুজি পাইছে। যেতিয়া সকলোৱে তেওঁৰ পক্ষত বা বিপক্ষত নিজৰ অন্তিম সিদ্ধান্ত লয় তেতিয়া যীচুৱে স্বৰ্গৰ পৱিত্ৰ স্থানত তেওঁৰ মধ্যস্ততা বন্ধ কৰে। কিন্তু ইয়াৰ অৰ্থ এইটো নহয় যে আমি এই সময়ছোৱাত অকলশৰীয়া হৈ আছো, বা নিজৰ শক্তিৰ ওপৰত বিশ্বাস কৰি আছো। যীচুৱে আমাক আশ্বাস দিছে যে তেওঁ সদায় আমাৰ লগত থাকিব (মথি ২৮:২০)। বিশ্বাসে যেতিয়া দেখা নাপায় তেতিয়াও বিশ্বাস কৰে আৰু আমাৰ চৌপাসৰ জগতখন ভগ্ন হৈ যোৱাৰ সময়তো ভৰসা কৰে। যীচুৰ লগত অনন্ত কাল জীয়াই থকাৰ যি আমাৰ একমাত্ৰ ইচ্চা তাৰ বাবেই সংকটৰ সময়ত আমাৰ বিশ্বাস শক্তিশালী হয় আৰু অনন্তকলীয়া জীৱনৰ প্ৰতি আমাৰ আকাংক্ষা বৃদ্ধি পায়।