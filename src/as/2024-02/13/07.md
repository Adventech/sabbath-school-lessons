---
title:  অতিৰিক্ত অধ্যয়ন পাঠ
date:   28/06/2024
---

‘তাত বিস্তৃত এলেকা জুৰি থকা সমভূমি থাকিব যি পাহাৰৰ পদদূলিলৈকে সৌন্দৰ্যতা কঢি়য়াই নিব আৰু সু-উচ্চ শৃঙ্গ থকা ঈশ্বৰৰ পৰ্বতবোৰ আছে। সেই শান্তিময় সমভূমিৰ ওপৰত, সেই জীৱনময় নিজৰাৰ পাৰত ঈশ্বৰৰ লোকবিলাকে, ইমান দীৰ্ঘদিন তীৰ্থ যাত্ৰা কৰি কৰি আৰু ঘুৰি ঘুৰি অৱশেষত এখন ঘৰ বিচাৰি পাব।

‘তাত অমৰণশীলতাৰ মনবোৰে ওৰ নপৰা আনন্দেৰে সৃজনশীল শক্তিৰ আচৰ্যৰ ওপৰত আৰু পৰিত্ৰাতা প্ৰেমৰ ৰহস্যৰ ওপৰত ধ্যান কৰিব। ঈশ্বৰক পহৰাই পেলাবলৈ প্ৰলোভন দিওঁতা নিষ্ঠুৰ আৰু মহাপ্ৰতাৰক শত্ৰু তাত কোনো নেথাকিব। প্ৰতিটো কাৰ্য ক্ষমতাৰ উন্নতি সাধন হ’ব আৰু প্ৰতিটো সক্ষমতা বৃদ্ধি হ’ব। জ্ঞান আহৰণত মন কেতিয়াও ক্লান্ত নহ’ব বা শক্তিও ভাগৰি নপৰিব। তাত অনেক দুঃসাহসিক আৰু ডাঙৰ ডাঙৰ উদ্যোগৰ কামবোৰ কৰা হ’ব, উচ্চাভিলাষবোৰ পূৰণ কৰা হ’ব, নিজৰ সকলোবিলাক তীব্ৰ আগ্ৰহ পূৰণ হ’ব আৰু তেতিয়াও জানিবলৈ, পালৈ বিভিন্ন নতুন নতুন বিষয় ওলায়েই থাকিব, প্ৰশংসা কৰিবলৈ নতুন আচৰিত, বুজিবলৈ নতুন সত্য, মন, আত্মা আৰু শৰীৰৰ শক্তি প্ৰয়োগ কৰি আহৰণ কৰিবলগীয়া নতুন নতুন বিষয় ওলায়েই থাকিব। ৬৭৫,৬৭৭ পৃঃ।

‘প্ৰকাশ কৰিব নোৱাৰা আনন্দত পৃথিৱীৰ সন্তানসকলে, সেই আপত্তিত প্ৰাণীসকলৰ জ্ঞান আৰু আনন্দৰ বেষ্টনিত প্ৰৱেশ কৰিব। তেওঁবিলাকে যুগ যুগ ধৰি ঈশ্বৰৰ হাতৰ সৃষ্টি কাৰ্যত ধ্যান কৰাৰ দ্বাৰাই আহৰণ কৰা বোধ শক্তি আৰু জ্ঞানৰ আদান প্ৰদান কৰিব। তীক্ষ্ণ দৃষ্টিৰে তেওঁবিলাকে সৃষ্টিৰ মহিমাক জুমি জুমি চাব-সূৰ্য, তৰা আৰু নক্ষত্ৰ আৰু সিহঁতৰ আৱৰ্তনৰ প্ৰণালী; ঈশ্বৰৰ নিৰ্দেশমতে পৰিভ্ৰমণ কৰা ইত্যাদি আটাই বিষয়বোৰক তেওঁবিলাকে পাত পাতকৈ লক্ষ্য কৰিব। সকলো বিষয়বস্তু আটাইতকৈ ক্ষুদ্ৰটোৰ পৰা আটাইতকৈ বৃহৎটোলৈকে সকলো বস্তুৰ ওপৰত সৃষ্টিকৰ্তা জনাৰ নাম লিখা আছে আৰু সকলোতেই তেওঁৰ সক্তি প্ৰকাশিত হৈছে। মহাবিবাদ, ৬৭৭,৬৭৮ পৃঃ।

‘মহা-বিবাদৰ অন্ত পৰিল। পাপ আৰু পাপীষ্ঠ সকলো আৰু নাই। সমগ্ৰ বিশ্বখনক সাৰি পুচি নিকা কৰা হ’ল। বিশাল সৃষ্টিখনত ঐক্যতা আৰু শান্তিৰ এটাই মাত্ৰ নাড়ীৰ স্পন্দন চলি আছে। যিজনাই সকলোকে সৃষ্টি কৰিলে তেওঁৰেই পৰা জীৱন আৰু পোহৰ আৰু শান্তি আনন্দ বৈ গৈ সমগ্ৰ মহাশূন্যলৈ ব্যাপী গৈছে। অতি ক্ষুদ্ৰ পৰমাণুটোৰ পৰা সৰ্ববৃহৎ জগতখনলৈ, সকলোবোৰ বস্তু, জীৱন্তু আৰু জড়, সিহঁতৰ নিজৰ গাত থকা সৌন্দৰ্যতা আৰু আনন্দই ঈশ্বৰ প্ৰেম বুলি ঘোষণা কৰিছে।’ মহা বিবাদ, ৬৭৮ পৃঃ।