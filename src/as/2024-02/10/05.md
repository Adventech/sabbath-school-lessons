---
title:  শেষৰ দিনত প্ৰেতাত্মাবাদঃ ১ ম ভাগ
date:   05/06/2024
---

`মথি ২৪:৫, ১১, ২৪; ২ থিচলনী ২:৭-৯; প্ৰঃ বাক্য ১৩:১৩, ১৪; আৰু প্ৰঃ বাক্য ১৬:১৩, ১৪ পদ পঢ়ক। শেষৰ দিনত মানুহে কেনেধৰণৰ প্ৰতাৰণাৰ সন্মুখীন হ’ব?`

চয়তানে যীচুৰ আগমনৰ আগে আগে লোকবিলাকক প্ৰতাৰণা কৰিবলৈ “মহৎ চিন আৰু অদ্ভুত লক্ষণ” আৰু আচৰিত ধৰণৰ দৰ্শনীয় অলৌকিক কাৰ্য কৰিব। ভূত আত্মাৰ প্ৰতাৰণামূলক শক্তিৰ বিষয়ে মন্তব্য কৰি এঞ্জেল ৰড্ৰিগেজে এই কথা কৈছেঃ “সিহঁতৰ বুজাব পৰা শক্তি সিহঁতৰ বাৰ্তাৰ বিষয়বস্তু নহয়, কিন্তু “মহৎ চিন” বা “অদ্ভুত লক্ষণ” সিহঁতৰ অলৌকিক প্ৰকাশৰ শক্তিত দেখা পোৱা যায়। সিবিলাকে আচৰিত চিন প্ৰদৰ্শন কৰে; যাৰ ফলত মানুহৰ বিবেচনাধীন আৰু যুক্তিবাদী ক্ষমতাতকৈ আৱেগিক দিশটোক আকৰ্ষণ কৰে। এই আচৰিত চিনবোৰ ভূতৰ আত্মাৰ দ্বাৰা সম্পাদন কৰাটোৱে দেখুৱায় যে তিনিওটা ভূত বা দৈত্যৰ (নাগ, পশু আৰু ভাঁৰি কোৱা ভাববাদী) বাৰ্তাৰ একত্ৰীকৰণ শক্তি প্ৰেতাত্মাবাদী প্ৰকৃতিৰ-ঈশ্বৰ সিহঁতৰ উৎস বা উৎপত্তি নহয়। মহাজাগতিক সংঘাত বন্ধ হোৱাৰ কাষ চাপি অহাৰ লগে লগে চয়তানৰ শক্তিয়ে মানৱ ইতিহাসৰ ক্ষেত্ৰখনত অদ্ভূতপূৰ্বভাৱে প্ৰৱেশ কৰিব। প্ৰেতাত্মাবাদ, যাৰ ভেটিটোৱেই হৈছে আত্মাৰ অমৰত্বৰ বাইবেলবিহীন শিক্ষা, ই জগতখনক প্ৰায় বন্দী কৰি ল’ব।”- The Closing of the Cosmic Conflict : "Role of the three Angels Message", unpublished manuscript, p.6.

`আমাৰ আৱেগক বিশ্বাস কৰাটো কিয় বিপদজনক? আমাৰ বিশ্বাসৰ অভি:তাত সিবিলাকে ভাল-বেয়া, কি ভূমিকা পালন কৰে? চয়তানে আমাৰ চিন্তা প্ৰক্ৰিয়াক কেনেকৈ আন উপায়েৰেে আমাৰ অনুভৱক আকৰ্ষণ কৰিব পাৰে?`

“জগতখনক প্ৰতাৰণা কৰিবলৈ তাৰ অন্তিম শক্তি প্ৰয়োগ কৰিবৰ বাবে চয়তানে এক দীঘলীয়া প্ৰস্তুতি চলাই আহিছে। প্ৰেতাত্মাবাদটোক পূৰ্ণ পৰ্যায়ৰ ৰূপ দিবলৈ, সি লাহে লাহে তাৰ প্ৰতাৰণাৰ উৎকৃষ্ট কৌশলটোক অৱলম্বন কৰিছিল। সি যি আঁচনি প্ৰস্তুত কৰিছে তাক সি এতিয়াও সম্পূৰ্ণকৈ ৰূপায়িত কৰিব পৰা নাই; কিন্তু অন্তিম অৱশিষ্ট সময়খিনিত ই সম্পূৰ্ণ হৈ উঠিব। ভাববাদীগৰাকীয়ে কৈছে,-বেঙৰ সদৃশ তিনিটা অশুচি আত্মা ওলোৱা দেখিলোঁ। সিহঁত ভূতবোৰৰ আত্মা, আচৰিত চিন দেখুৱাওঁতা; সিহঁতে সৰ্বশক্তিমান ঈশ্বৰৰ সেই মহাদিনৰ যুদ্ধলৈ গোটেই জগতৰ ৰজাসকলক গোট খোৱাবৰ কাৰণে, তেওঁবিলাকৰ ওচৰলৈ ওলাই যায়। প্ৰঃ বাক্য ১৬:১৩, ১৪ পদ। যিসকলে তেওঁৰ বাক্যত বিশ্বাস কৰাৰ জৰিয়তে ঈশ্বৰৰ শক্তিত টানকৈ খামোচ মাৰি ধৰি থাকে তেওঁবিলাকৰ বাহিৰে সমগ্ৰ জগতখনেই তাৰ সকোঁহিনী শক্তিত সকোঁহিত হৈ প্ৰতাৰিত হ’ব আৰু তাৰ পক্ষত যোগ দিব। এক মাৰাত্মক নিৰাপত্তাত থাকি সাময়িক শান্তি পোৱা লোকবিলাকে তেতিয়াহে চেতনা পাব যেতিয়া ঈশ্বৰৰ ক্ৰোধ জগতৰ ওপৰত বাকি দিব।”-মহা বিবাদ, ৫৬১, ৫৬২ পৃঃ।

আমাৰ একমাত্ৰ নিৰাপত্তা যীচু আৰু তেওঁৰ বাক্যত মৃতলোকৰ অৱস্থাৰ বিষয়ে বুজি নোপোৱা লাখ লাখ, আনকি কোটি কোটি লোক, যিসকলে মৃত্যুৰ পিছত মৃতলোক জীয়াই থকাৰ ধাৰণাটোৰ সৈতে জড়িত ভ্ৰান্তিৰ দ্বাৰা বিনষ্ট হ’ব পাৰে।