---
title:  পুৰণি নিয়মত মৃত্যু
date:   03/06/2024
---

`গীতমালা ৬:৫; গীত ১১৫:১৭; ১ ৰাজা ১১:৪৩; আৰু ১ ৰাজা ১৪:২০ পদ পঢ়ক। এই পদবোৰে মৃতলোকৰ অৱস্থাৰ বিষয়ে কি শিক্ষা দিছে?`

পুৰণি নিয়মত আত্মাৰ মৰণ নাই বুলি শিক্ষা দিয়া হোৱা নাই। নতুবা মৃত্যুৰ পিছত বিশ্বাসীসকলে অনন্তকালৰ বাবে স্বৰ্গৰ আনন্দ লাভ কৰিবলৈ উৰি যায় আৰু অবিশ্বাসীসকলে নৰকলৈ নামি যায়, য’ত তেওঁবিলাকে অনন্তকালৰ বাবে জ্বলি থাকে বুলিও শিকোৱা নাই। ই শিকাইছে যে মৃত্যু হ’ল টোপনি। ৰাজাৱলী পুস্তকত আদি পুৰুষসকলৰ মৃত্যুৰ বিষয়ে বৰ্ণনা কৰিবলৈ “তেওঁবিলাকে তেওঁবিলাকৰ ওপৰ-পিতৃবিলাকৰ লগত নিদ্ৰিত হ’ল” এই অভিব্যক্তি ব্যৱহাৰ কৰিছে। গীতমালাত ইয়াক “মৃত্যু নিদ্ৰাৰ টোপনি” বুলি কোৱা হৈছে (গীত ১৩:৩; গীত ৯০:৫ পদৰ তুলনা কৰক)। মৃত্যুৰ কথা উল্লেখ কৰি ইয়োবে টোপনিৰ পৰা সাৰ নোপোৱাৰ কথা কৈছে (ইয়োব ১৪:১২)। গীতমালা ৰচকে কৈছে যে, “মই হ’লে ধাৰ্মিকতাৰ গুণে তোমাৰ মুখ দেখিম; সাৰ পাই তোমাৰ মূৰ্তিত তৃপ্ত হ’ম” (গীত ১৭:১৫).

যেতিয়া অচুৰৰ সৈন্যবাহিনীক পৰাস্ত কৰি ধবংস কৰা হৈছিল, তেতিয়া সৈন্যবিলাকৰ মৃত্যুক তেওঁবিলাকৰ “মহানিদ্ৰা” বুলি কোৱা হৈছে (গীত ৭৬:৬)। মৃতলোকসকল জীৱিতসকলৰ সৈতে যোগাযোগ কৰিবলৈ ইফালে সিফালে উৰি ফুৰা অশৰীৰী আত্মা বুলি কৰা ধাৰণাটো একেবাৰেই বাইবেলৰ ধাৰণা নহয়, কিন্তু এইটো সম্পূৰ্ণৰূপে প্ৰেত্মাবাদৰ ধাৰণা।

মৃত্যুৰ সত্যতাক বুজিব নোৱাৰাটোৱে আমাক চয়তানৰ প্ৰতাৰণাৰ বাবে পথ মুকলি কৰি দিয়ে। “নিজৰ অতি আপোনজনৰ চেহেৰা লৈ নাইবা প্ৰিয় বন্ধু বা বান্ধৱীৰ ছদ্মবেশ লৈ অহা ভূতৰ আত্মাবোৰক অনেকে লগ পাব আৰু সিহঁতে তেওঁবিলাকক আটাইতকৈ বিপ৭নক বাইবেলত নথকা শিক্ষাৰ বিষয়ে ক’ব। এনে ছদ্মবেশী দুষ্ট আত্মাবোৰে আমাৰ পৰা মৰম-চেনেহ আৰু সহানুভূতি আৰু সহযোগিতা আদায় কৰিবলৈ আৰু সিহঁতৰ দাবীবোৰক সাব্যস্ত কৰিবলৈ সিহঁতে আচৰিত কৰ্মবোৰ কৰিব। বাইবেলৰ সত্যতাক লগত লৈ সিহঁতৰ সন্মুখত প্ৰত্যাহ৩ান জনাবলৈ আমি নিজকে প্ৰস্তুত কৰিব লাগিব আৰু সিহঁতৰ আগত দৃঢ়তাৰে ক’ব পাৰিব লাগিব যে, মৰা মানুহে একো নাজানে আৰু যিসকল মৰা মানুহে কাৰোবাৰ আগত দেখা দিয়ে, সিহঁত আচলতে সেই মানুহ নহয়, সিহঁত ভূতৰ আত্মাহে।” মহা-বিবাদ, ৫৬০ পৃঃ।

`দানিয়েল ১২:২ আৰু ইয়োব ১৯:২৫, ২৬ পদ পঢ়ক। এই পদবোৰে মৃতলোকৰ অৱস্থাৰ বিষয়ে কি কি উপাদান যোগ কৰিছে?`

মৃত্যু হৈছে পুনৰুত্থান নোহোৱালৈকে নিদ্ৰাত জিৰণি লোৱা। জীৱিতসকলৰ সৈতে যোগাযোগ কৰিবলৈ কোনো মৃত আত্মাই ইফালে সিফালে উৰি ফুৰা নাই। যদিও মূৰ্তিপূজাক সকলে আত্মাত বিশ্বাস কৰিছিল, তথাপিও ইস্ত্ৰায়েলবিলাকে পুনৰুত্থানৰ ৰাতিপুৱালৈকে মৃত্যুক টোপনি বুলিয়েই বুজিছিল।