---
title:  শেষৰ দিনত প্ৰেতাত্মাবাদঃ ২ য় ভাগ
date:   06/06/2024
---

আমাৰ পৰিত্ৰাণৰ আশা খ্ৰীষ্টত আছে। তেওঁৰ তেজৰ দাগ পৰা হাত দুখনে আমাক অসীম মূল্যৰে ইমান মুক্তভাৱে প্ৰদান কৰা বলিদানক গ্ৰহণ কৰিবলৈ ইংগিত দিয়ে। অতি সোনকালেই খ্ৰীষ্টে নিজৰ দাবী কৰিবলৈ পুনৰাই আহিব। তীত ২:১৩ পদত খ্ৰীষ্টৰ দ্বিতীয় আগমনক “পৰম ধন্য আশা” বুলি কোৱা হৈছে।

চয়তানৰ লক্ষ্য হৈছে এই আশাক ধবংস কৰা। সি অদ্ভুত লক্ষণ, মহৎ চিন আৰু আচৰিত কাৰ্য কৰিব, সকলো ঠাইতে আৰু যিকোনো কাৰ্য কৰিব, যিয়ে মানুহক বাইবেলৰ সত্য আৰু খ্ৰীষ্টৰ পৰিত্ৰাণৰ পৰা আঁতৰাই নিব পাৰে।

“ইয়াতে, ঈশ্বৰৰ আত্মা আৰু যীচুৰ বিশ্বাস পালন কৰা পৱিত্ৰবিলাকৰ ধৈৰ্য্য দেখা যায়” (প্ৰঃ বাক্য ১৪:১২)। অন্তিম সংৰ্ঘষত, চয়তানে মানুহক “ঈশ্বৰৰ আজ্ঞা” বা “যীচুৰ বিশ্বাস” বা দুয়োটাকে পালন কৰাৰ পৰা বিৰত ৰাখিবলৈ যিমান পাৰে সিমান চেষ্টা কৰিব। সেয়েহে যিকোনো শিক্ষাৰ প্ৰতি সাৱধান হোৱাৰ আৱশ্যকতা আছে, আনকি মহৎ চিন, অদ্ভুত লক্ষণ আৰু আচৰিত ঘটনাৰ পৰাও আমাক অৱশিষ্টৰ এই দুটা বিশেষত্বৰ যিকোনো এটা১ পৰা আঁতৰাই নিব পাৰে।

`মথি ২৪:২৩; ২ কৰিন্থীয়া ১১:১৩, ১৪; আৰু ২ থিচলনী ২:৯-১২ পদ পঢ়ক। এই অংশবোৰে চয়তানৰ প্ৰতাৰণামূলক শক্তি আৰু কাৰ্য কৰাৰ বিষয়ে আমাক কি কয়?`

সময়ৰ শেষ মুহূৰ্তত চয়তানে তাৰ অন্তিম প্ৰৱঞ্চনা প্ৰশমন কৰিবঃ “ভূত-পিশাচৰ যে আচৰিত কাৰ্য কৰিব পৰা শক্তি আছে তাৰ প্ৰমাণ স্বৰূপে অলৌকিক চৰিত্ৰসম্পন্ন ভয়ানক দৃশ্যবোৰ অতি সোনকালে আকাশত ওলাব। প্ৰতাৰণাৰ জালত বন্দী কৰিবলৈ আৰু স্বৰ্গৰ সিংহাসনৰ বিৰুদ্ধে হোৱা চয়তানৰ অন্তিম যুদ্ধত চয়তানৰ দলত যোগদান কৰিবলৈ জোৰ কৰিবলৈ চয়তানৰ আত্মাবোৰ পৃথিৱীৰ ৰজাসকলৰ, শাসনকৰ্তাসকলৰ ওচৰলৈ যাব আৰু সমগ্ৰ পৃথিৱীত ইফালৰ পৰা সিফালে লৰ ধৰিব। এই প্ৰতিনিধিবৰ্গৰ দ্বাৰাই শাসনকৰ্তাসকল আৰু তেওঁবিলাকৰ তলতীয়াসকল একেদৰেই প্ৰতাৰিত হ’ব। এনেকুৱা ব্যক্তিবোৰ ওলাব যি নিজকে খ্ৰীষ্ট বুলি পৰিচয় দিব আৰু সেই মান-সন্মান আৰু সেৱা-পূজাবোৰক নিজে পাবলৈ দাবী কৰিব যিবোৰ পোৱাৰ যোগ্যজন আচলতে জগতৰ উদ্ধাৰকৰ্তা জনাহে। ৰোগ সুস্থ কৰাৰ দৰে আচৰিত আচৰিত কাৰ্যবোৰ সিহঁতে সম্পাদন কৰিব আৰু স্বৰ্গৰ পৰা পোৱা বুলি বাইবেল সাক্ষ্যৰ অনেক ওলোটা শিক্ষা প্ৰচাৰ কৰিব।

“আটক ধুনীয়াকৈ কৰা প্ৰতাৰণাৰ মহান নাটকখনত চয়তানে নিজকে খ্ৰীষ্টৰ ছদ্মবেশত প্ৰকাশ কৰিব। মণ্ডলীয়ে ত্ৰাণকৰ্তাজনাৰ দ্বিতীয় আগমনক বাট চাই থকা বুলি কৈ বহু দীঘলীয়া সময়ত অতিবাহিত কৰিলে, এতিয়া সিহঁতৰ এই আশাও শেষ হওঁ হওঁ যেন হ’ব। ঠিক এই সময়খিনিতে মহা প্ৰতাৰকে খ্ৰীষ্ট আহিল বুলি, নিজকে খ্ৰীষ্টৰ ৰূপত দেখা দিব। পৃথিৱীৰ বিভিন্ন প্ৰান্তত, চয়তানে মানুহৰ মাজত, এজন স্বৰ্গীয়বাসীৰ চকু চাট মৰা উজ্জ্বলতাত দেখা দিব, তাৰ ৰূপ বাইবেলৰ সেই বৰ্ণনাৰ লগত প্ৰায় মিল খাব, যিটো বৰ্ণনা ঈশ্বৰৰ পুত্ৰজনাৰ বিষয়ে, প্ৰকাশিত বাক্যৰ লিখক যোহনৰ দ্বাৰাই দিয়া হৈছিল। প্ৰঃ বাক্য ১:১৩-১৫ পদ।”-মহা-বিবাদ, ৬২৪ পৃঃ।