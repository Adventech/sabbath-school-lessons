---
title:  প্ৰেতাত্মাবাদৰ মৰাত্মক পৰিণতি
date:   02/06/2024
---

মৃত্যু আচলতে জীৱনৰ নতুন আন এটা পৰ্যায়ৰ প্ৰৱেশ মাম্বোন বুলি কোৱা উপকথাটো আত্মাৰ স্বাভাৱিক মৰণ নাই বুলি কোৱা ধাৰণাটোৰ ওপৰত ভিত্তি কৰি গঢ় লৈ উঠিছে। এই পৌত্তলিক ধাৰণাটোৱে মণ্ডলীত আৰম্ভণিতে প্ৰৱেশ কৰিছিল কাৰণ ই নিজৰ বিশ্বাসক বৃহৎ ৰোমান জগতখনৰ বাবে বুজিব পৰা কৰি তোলাৰ প্ৰয়াসত বাইবেলৰ ভেটিৰ আঁতৰি গৈছিল। আত্মাৰ অমৰণশীলতা অৰ্থাৎ আত্মাৰ মৰণ নাই বুলি বিশ্বাস কৰা ধৰ্মতত্ত্বটো সেই অসত্য ধৰ্মতত্ত্ববোৰেই এটা ধৰ্মতত্ত্ব আছিল, যি অসত্য ধৰ্মতত্ত্ববোৰক ৰোমে প্ৰতিমাপূজক দেৱতা মনা ধৰ্মৰ পৰা ধাৰ কৰি আনি খ্ৰীষ্টিয়ান ধৰ্মত সুমুৱাই দিছিল।

> <p></p>
> “আৰু যিবিলাকে শৰীৰক বধ কৰে, আত্মাক বধ কৰিব নোৱাৰে, তেওঁবিলাকলৈ ভয় নকৰিবা; কিন্তু যি জনাই আত্মা আৰু শৰীৰ, এই দুয়োকো নৰকত নষ্ট কৰিব পাৰে, তেওঁলৈকে ভয় কৰিবা” (মথি ১০:২৮)।

`আত্মাৰ অমৰণশীলতাৰ অনুভৱ কৰা বিষয়ে কেৱল এই পদটোৱে আমাক কি কয়?`

প্ৰভুৱে তেওঁৰ লোকসকলক কোনো ধৰণৰ মায়াবিদ্যা অথবা জ্যোতিষ বিদ্যাত জড়িত হোৱাটো নিষেধ কৰিছিল। তেওঁবিলাকে তেওঁবিলাকৰ মাজত “লক্ষণ চাওঁতা, মায়াৱী, মন্ত্ৰ গাওঁতা, ভূত পোহোঁতা, গুণী, মৰা মানুহৰ আত্মাৰ পৰামৰ্শ লওঁতা” এনে লোকক সহ্য কৰিব নালাগিছিল (দ্বিঃ বিৱৰণ ১৮:১১)। এনে লোকক শিল দলিয়াই বধ কৰা হ’ব লাগিছিল (লেবীয়া ২০:২৭)। শাস্তিটো অধিক কঠোৰ যেন লাগে, কিন্তু এইটো ইস্ত্ৰায়েলক মিছা দেৱ-দেৱীক সেৱা-পূজা কৰাৰ পৰা ৰক্ষা কৰিবলৈ এনে শাস্তি প্ৰদান কৰা হৈছিল।

যাদুবিদ্যা বা ভেলেকী বাজি হৈছে ভূত-পিশাচৰ কাৰ্য। ই মানুহক মিছা সেৱা উপাসনাৰ বাবে প্ৰলোভিত কৰে আৰু ঈশ্বৰৰ সৈতে থকা প্ৰকৃত সম্পৰ্কৰ নকল কৰে, কিন্তু ই কেতিয়াও হূদয়ৰ গভীৰ প্ৰয়োজনীয়তা পূৰণ কৰিব নোৱাৰে। আধ্যাত্মিকতাবাদ বা প্ৰেতাত্মাবাদ হৈছে চয়তানে জগতখনক বন্দী কৰি লোৱাৰ পৰিকল্পনাৰ মূল বিষয়বস্তু। কিন্তু যীচুৱে তেওঁৰ লোকবিলাকক তেওঁৰ অনুগ্ৰহ আৰু শক্তিৰ দ্বাৰা চয়তানে দুষ্টতাৰে শিকলীৰে বান্ধি ৰখা বন্দীত্বৰ পৰা মুক্ত কৰে।

`উপদেশক ৯:৫; ইয়োব ৭:৭-৯; যিচয়া ৮:১৯, ২০ পদ পঢ়ক। এই বাইবেল শাস্ত্ৰ-পদবোৰে মৃত্যু আৰু মৃতকৰ সৈতে যোগাযোগ কৰাৰ বিষয়ে কি শিক্ষা দিয়ে?`

যদিও বাইবেল ভিত্তি নহয়, মৃত্যুৰ সময়ত মৃত লোকবিলাক স্বৰ্গলৈ যায় বুলি বিশ্বাস কৰাটো ইমান দিনে চলি আহিছে আৰু এইটো দৃঢ়ভাৱে শিপাইছে যে মানুহে ইয়াক এৰি দিয়াটো অতি কঠিন হৈ পৰিছে। মানুহে বিষয়টোৰ বাহিৰৰ কিছুমান শাস্ত্ৰপদ ব্যৱহাৰ কৰি বিশ্বাসটোক ন্যায্যতা প্ৰদান কৰিবলৈ চেষ্টা কৰে। কিন্তু এই ভুৱা শিক্ষাই তেওঁবিলাকক বিশেষকৈ অন্তিম সংকট১ সময়ত চয়তানে তেওঁলোকৰ ওপৰত জাপি দিব পৰা প্ৰতাৰণাবোৰৰ পৰা কোনো নিৰাপত্তা নাপায়।