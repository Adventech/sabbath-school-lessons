---
title:  অতিৰিক্ত অধ্যয়ন পাঠ
date:   07/06/2024
---

“আমাৰ এখোজ আগত, সেই “মহা পৰীক্ষাৰ কাল” ৰৈ আছে, যি পৃথিৱী নিবাসী বিলাকক পৰীক্ষা কৰিবলৈ উদ্যত আছে। প্ৰঃ বাক্যত ৩:১৩ পদ। যিবিলাকৰ বিশ্বাস ঈশ্বৰৰ বাক্যৰ ওপৰত দৃঢ়কৈ প্ৰতিষ্ঠিত হোৱা নাই, তেওঁবিলাক সকলোৰেই প্ৰতাৰিত হ’ব আৰু চয়তানৰ দ্বাৰাই পৰাজিত হ’ব। মানুহৰ সন্তান-সন্ততিসকলক নিজৰ হাতৰ মুঠিত ৰাখিবলৈ, চয়তানে অধাৰ্মিকতাৰ আটাই প্ৰবঞ্চনাৰ সৈতে কাম কৰে আৰু তাৰ এই প্ৰবঞ্চনাৰ কাৰ্যবোৰ অবিৰতভাৱে বাঢি়য়েই গৈ থাকিব। কিন্তু সি তাৰ লক্ষ্যত তেতিয়াহে উপনীত হ’ব পাৰিব যেতিয়া মানুহে স্বেচ্ছাই নিজকে তাৰ প্ৰলোভনত সঁপি দিব। যিবিলাকে আন্তৰিকতাৰেে সত্যতাৰ জ্ঞান পাবলৈ বিচাৰি আছে আৰু বাধ্যতাৰ মাজেৰে নিজৰ হূদয়খনক শুদ্ধ কৰিবলৈ আপ্ৰাণ চেষ্টা কৰি আছে, আৰু সেই সংঘৰ্ষত অৱৰ্তীণ হ’বলৈ নিজকে প্ৰস্তুত কৰিবৰ বাবে নিজৰ ফালৰ পৰা কৰিব পৰা আটাইখিনিকে কৰিছে, তেওঁবিলাকে সত্য ঈশ্বৰক, “এক নিশ্চিত প্ৰতিৰক্ষা”ক বিচাৰি পাব। “কাৰণ তুমি মোৰ ধৈৰ্যৰ কথা পালন কৰাত ময়ো তোমাক ৰক্ষা কৰিম” এয়া হৈছে আমাৰ ত্ৰাণকৰ্তাজনাৰ প্ৰতিজ্ঞা। প্ৰঃ বাক্য ৩:১০ পদ। তেওঁৰ লোকবিলাকক ৰক্ষা কৰিবলৈ তেওঁ অতি সোনকালে প্ৰতিজন স্বৰ্গদূতক স্বৰ্গৰ পৰা প্ৰেৰণ কৰিব। তেওঁত বিশ্বাস কৰা প্ৰতিজন ব্যক্তিক চয়তানৰ দ্বাৰাই পৰাজিত হ’বলৈ তেওঁ এজনকো এৰি নিদিব।”-মহা-বিবাদ, ৫৬০ পৃঃ।