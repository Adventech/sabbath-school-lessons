---
title:  আধ্যাত্মিকতাবাদৰ উন্মোচন
date:   01/06/2024
---

### এই সপ্তাহৰ অধ্যয়ন পাঠঃ
মথি ১০:২৮; উপদেশ ৯:৫; যিচয়া ৮:১৯, ২০; যোহন ১১:১১-১৪, ২১-২৫; থিচলনী ৪:১৬, ১৭; প্ৰঃ বাক্য ১৬:১৩; মথি ২৪:২৩-২৭; ২ থিচলনী ২:৯-১২ পদ।

> <p>মুখস্থ পদঃ</p>
> “কাৰণ জয়ধবনি, প্ৰধান স্বৰ্গদূতৰ মাত, আৰু ঈশ্বৰৰ তুৰী-বাদ্যে সৈতে প্ৰভু নিজে স্বৰ্গৰ পৰা নামি আহিব; আৰু খ্ৰীষ্টৰ আশ্ৰয়ত মৰা লোকবিলাকেই প্ৰথমে উঠিব; পাছে আমি জীৱিত থকা অৱশিষ্ট লোকবিলাক, আকাশত প্ৰভুৰ লগ ল’বলৈ, তেওঁবিলাকে সৈতে মেঘৰথত তুলি নিয়া হ’ম” (১ থিচলনীকীয়া ৪:১৬, ১৭)।

দশক দশক বছৰৰ আগেত মৃত্যুৰ ওচৰৰ অভি:তাৰ বিষয়ে কাহিনী ওলাইছিল, য’ত মৃত্যু হোৱা আৰু তাৰ পিছত পুনৰুজ্জীৱিত হোৱা লোকবিলাকে “মৃত” অৱস্থাত দেখা আৰু শুনা কথাবোৰৰ অবিশ্বাস্য বিৱৰণ দিছিল। লাখ লাখ লোকে এতিয়া বিশ্বাস কৰে যে এই বিৱৰণীবোৰে মৃত লোকসকল প্ৰকৃততে মৃত নহয় বুলি প্ৰমাণ কৰে। আধ্যাত্মিকতাবাদৰ এই সাধাৰণ বিশ্বাসবোৰ চয়তানৰ অন্যতম ব্যাপক আৰু ফলপ্ৰসূ প্ৰতাৰণা।

আচলতে আধ্যাত্মিকতাবাদৰ আৰম্ভণি হৈছিল এদনত সৰ্পই হৱাক মিছা কথা কোৱাৰ যোগেদি, “দৰাচলতে তোমালোকে নমৰা” (আদি ৩:৪)। এই ধাৰণাটোৱেই আছিল ঊনবিংশ শতিকাৰ অন্যতম বৃহৎ ভুৱা ধৰ্মীয় আন্দোলনৰ মূলতে আছিল ফ' ভগ্নÏসকলৰ দাবী, যিটো পিছলৈ প্ৰৱঞ্চনামূলক বুলি স্বীকাৰ কৰা হৈছিল, যে তেওঁবিলাকে তেওঁবিলাকৰ প্ৰশ্নৰ উত্তৰ মৃতকৰ আত্মাৰ পৰা লাভ কৰিব পাৰে।

এই পাঠৰ লক্ষ্য হৈছে চয়তানৰ শেষ দিনৰ মোহৰৰ বিৰুদ্ধে আমাৰ একমাত্ৰ সুৰক্ষা হৈছে খ্ৰীষ্টৰ সৈতে ব্যক্তিগত সম্পৰ্ক আৰু বাইবেলৰ শিক্ষাৰ এক সুদৃঢ় ভিত্তিমূলক দেখুৱাই দিয়া। ইয়াৰ ভিতৰত মৃত্যুৰ শিক্ষাৰ বিষয়েও অন্তৰ্ভুক্ত, আমাৰ চকু, কাণ আৰু হূদয়ে আমাক যি ক’বলৈ চেষ্টা কৰিব পাৰে তাৰ বিষয়েও।