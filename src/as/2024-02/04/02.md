---
title:  তাড়না কৰাৰ পিছতো জয়ী হোৱা
date:   21/04/2024
---

`দামিয়েল ৭:২৩-২৫ আৰু প্ৰঃ বাক্য ১২:৬, ১৪ পদ পঢ়ক। এই পদবোৰত ভাৱবাণী কৰা কোনটো সময় কলিৰ বিষয়ে উল্লেখ কৰা হৈছে?`

যেতিয়াই ঈশ্বৰৰ লোকসকলে তেওঁৰ প্ৰতি বিশ্বাসী হৈ থাকে, তেতিয়া চয়তানে ক্ৰোধিত হয়। ইয়াৰ পিছত প্ৰায় তাড়না আহে। ভাৱবাদী দানিয়েলে এটা সময়ৰ কথা বৰ্ণনা কৰিছিল, যিটো তেওঁৰ বাবে তেতিয়া ভৱিষ্যতৰ কথা আছিল, যেতিয়া মধ্যযুগীয় মণ্ডলীৰ ‘বিৰুদ্ধে যুদ্ধ’ কৰিব আৰু ঈশ্বৰৰ লোকসকলক ‘দুখ’ দিব (দানি ৭:২১, ২৫) । ভাৱবাদী যোহন একে সময়ছোৱাক ঈশ্বৰৰ মণ্ডলীৰ তাড়নাৰ সময় বুলি বৰ্ণনা কৰিছিল, যেতিয়া ‘সেই তিৰোতা অৰণ্যলৈ নিজ ঠাইলৈ উড়ি যাবৰ কাৰণে, তেওঁক বৰ কুৰৰ পক্ষীৰ নিচিনা দুখন ডেউকা দিয়া হ’ল; সেই ঠাইত সেই সাপৰ সন্মুখৰ পৰা দূৰৈত, এক কাল, দুই কাল আৰু আধা কাললৈকে তেওঁ প্ৰতিপালিত হয়। (প্ৰঃ বাক্য ১২:১৪)। প্ৰঃ বাক্য ১২:৬ লগতে কোৱা হৈছে, সেই তিৰোতা (মণ্ডলী)... প্ৰতিপালিত হ’বৰ কাৰণে যি অৰণ্যত ঈশ্বৰৰ দ্বাৰাই যুগুত কৰি থোৱা তেওঁৰ ঠাই আছে, সেই অৰণ্যলৈ পলাই গ’ল। ঈশ্বৰৰ লোকসকল অৰণ্যত প্ৰতিপালিত হৈছিল। পোপৰ শাসনৰ এই দীঘলীয়া আৰু অন্ধকাৰ যুগত মহা বিবাদ চলি থকাৰ সময়তে তেওঁৰ বাক্যই তেওঁলোকক শক্তিশালী কৰিছিল আৰু দৃঢ় হৈ থাকিবলৈ সাহস যোগাইছিল।

ঈশ্বৰৰ লোকসকলে ঈশ্বৰৰ দ্বাৰা তেওঁলোকৰ বাবে ‘যুগুত কৰি থোৱা’ ঠাই বিচাৰি পালে। জীৱনত আটাইতকৈ ডাঙৰ প্ৰত্যাহ্বান, ঈশ্বৰে সদায় তেওঁৰ বিশ্বাসী অনুগামীসকলৰ বাবে এটা ঠাই যুগুত কৰি ৰাখে। তেওঁলোকৰ আটাইতকৈ মহান পৰীক্ষাৰ সময়ত তেওঁৰ লোকসকলে তেওঁৰ প্ৰেম আৰু প্ৰতিপালনৰ আশ্ৰয় বিচাৰি পাইছে (গীতমালা ৪৬)।

প্ৰঃ বাক্য ১২:৬. ৭, ১৪ পদত ১২৬০ দিন আকু এক কাল দুই কাল আৰু আধা কাললৈকে দুয়োটাই, একে সময়ৰ কথাকে বুজাইছে ( ৩ ১/২ কাল বা বছৰ x ৩৬০ দিন) বছৰ = ১,২৬০ দিন) বাইবেলৰ ভাৱবাণীবোৰ প্ৰায়ে প্ৰতীকত লিখা হয়। দানিয়েল আৰু প্ৰকাশিত লিখা হয়। দানিয়েল আৰু প্ৰকাশিত বাক্যৰ ভাৱবাণীত এটা ভাৱবাণীমূলক দিন এক বছৰৰ সমান। আমি এই দিন-বছৰৰ নীতি গণনাপুস্তক ১৪:৩৪ আৰু যিহিস্কেল ৪:৬ পদত পাওঁ।

দিন-বছৰৰ নীতি এই দুটা পুস্তকৰ ওপৰত নিৰ্ভৰশীল নহয় কিন্তু এটা বহল শাস্ত্ৰীয় ভেটিও নিৰ্ভৰ হৈ আছে। উইলিয়াম শ্বিয়া, কাল ক্ৰমবিদ বা সময় গণনা কাৰক আৰু পুৰণি নিয়মৰ পণ্ডিতে গোটেই পুৰণি নিয়মৰ এই নীতিৰ বাবে বাইবেলভিত্তি তেত্ৰিশ শাৰীৰ প্ৰমাণ দিছে। বাইবেলৰ বৰ্ণনা কৰোতাসকলে গোটেই শতিকাজুৰি ইয়াক ব্যৱহাৰ কৰিছিল।

ভিচিগোথ, ভাণ্ডাল আৰু অষ্টগথসকল এনে জনগোষ্ঠীৰ আছিল যিসকলে ৰোমৰ চৰকাৰী শিক্ষাতকৈ মতবাত বা বাইবেল শিক্ষাক বেলেগ ধৰণে বিশ্বাস কৰিছিল। ১২৬০ দিনৰ আৰম্ভণিত যেতিয়া এই বৰ্বৰ জনগোষ্ঠীসমূহৰ শেষৰটো গোষ্ঠী অষ্ট্ৰগথসকলক ৫৩৮ খৃষ্টাব্দত ৰোমৰ পৰা খেদি পঠিওৱা হৈছিল। এই আত্মিক অন্ধকাৰৰ সময় ১৭৯৮ চনলৈকে চলি আছিল, যেতিয়া নেপোলিয়ানৰ সেনাপতি বাৰ্থিয়াৰে পোপক ৰোম শাসনৰ পৰা অপসাৰম কৰে। এই দীৰ্ঘ সময়ছোৱাত অগণন খ্ৰীষ্টিয়ান শ্বহীদ হৈছিল কাৰণ তেওঁলোকে ঈশ্বৰৰ বাক্য মানি চলিছিল। মৃত্যুৰ পিছতো তেওঁলোকে জয়লাভ কৰিছিল। খ্ৰীষ্টত তেওঁলোকে ‘মেৰ পোৱালিৰ তেজ’ৰ দ্বাৰা অপৰাধ আৰু পাপৰ আধিপত্যৰ পৰা মুক্ত হৈছিল। ক্ৰুচত চয়তানৰ ওপৰত খ্ৰীষ্টই জয়লাভ কৰাটোৱেই আছিল তেওঁলোকৰ জয়। যদিও তেওঁলোকৰ মৃত্যু হ’ল, তথাপিও তেওঁলোকৰ মৃত্যু খ্ৰীষ্ট অহালৈকে এটা বিশ্ৰামহে মাম্বোঁন।