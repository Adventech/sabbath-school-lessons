---
title:  সংস্কৰৰ প্ৰভাতিয় তৰা
date:   24/04/2024
---

`গীতমালা ১৯:৭-১১, গীত ১১৯:১৪০, গীত ১১৯:১৬২, আৰু যিৰিমিয়া ১৫:১৬ পদ পঢ়ক। ঈশ্বৰৰ বাক্যৰ প্ৰতি দায়ুদ আৰু মিৰিমিয়াৰ কি একে ধৰণৰ মনোভাৱ আছিল, যিটো বাস্তৱত সংস্কাৰৰ আধাৰশিলা আছিল?`

সংস্কাৰকসকলৰ প্ৰত্যেকেই ঈশ্বৰৰ বাক্যত আনন্দিত হৈছিল। তেওঁলোকে ঈশ্বৰৰ ইচ্ছা পালন কৰাত উল্লাসিত হৈছিল। তেওঁলোকে তেওঁৰ বিধানক প্ৰেম কৰিছিল। সংস্কাৰৰ অন্যতম উল্লেখ্যযোগ্য মূল সত্যতা আছিল শাস্ত্ৰ অধ্যয়নৰ যোগেদি কঢি়য়াই অনা আনন্দ। বাইবেল অধ্যয়ন কোনো কষ্টকৰ কাম নাছিল। এইটো কোনো আইনীভাৱে বাধ্যতামূলক কাম নাছিল এইটো এটা কঠিন প্ৰয়োজনীয়তা নাছিল কিন্তু এটা আনন্দদায়ক আছিল। তেওঁলোকে শাস্ত্ৰ অধ্যয়ন কৰাৰ লগে লগে পৱিত্ৰ আত্মাৰ শক্তিৰ দ্বাৰা তেওঁলোকে পৰিৱৰ্তন হৈছিল।

‘পৱিত্ৰ শাস্ত্ৰবাক্যৰ যে শিক্ষা দিবলৈ আৰু চৰিত্ৰ সলনি কৰাৰ শক্তি আছে, তাৰ সাক্ষী ওৱাইক্লিফৰ চৰিত্ৰটোৱেই। সেয়া একমাত্ৰ বাইবেলখন আছিল যি তেওঁক এনে অৱস্থাত গঢ়ি তুলিছিল। মহান সত্যতাৰ প্ৰচাৰ কাৰ্যক হাতৰ মুঠিত ৰাখিবলৈ কৰা প্ৰচেষ্টাই ইয়াৰ কাৰ্যক্ষমতাক সজীৱ আৰু শক্তিশালীহে কৰিছিল। ই মনক বহল কৰিছিল, বোধশক্তিক চোকা কৰিছিল আৰু বিচাৰ বুদ্ধিক পৰিপক্ক কৰিছিল। একমাত্ৰ বাইবেল অধ্যয়নৰ দ্বাৰাইহে প্ৰতিটো চিন্তাধাৰাক, অনুভৱক আৰু উচ্ছাকাংক্ষাক মহান কৰি তুলিব পাৰে। যিটো আন অধ্যয়নৰ দ্বাৰাই সম্ভৱ নহয়। ই উদ্দেশ্যে, ধৈৰ্য, সাহস আৰু সহিষ্ণুতাৰ মনোবলৰ ক্ষেত্ৰত স্থিৰতা আনি দিয়ে; ই চৰিত্ৰক সংশোধন আৰু আত্মাক শুচি কৰে। শাস্ত্ৰবাক্যৰ আন্তৰিকতাপূৰ্ণ আৰু ভক্তিপূৰ্ণ অধ্যয়নে ছাত্ৰসকলৰ মনবোৰক প্ৰত্যক্ষভাৱে বিধাতাৰ অসীম মনৰ লগত সংযোগ কৰি দিয়ে আৰু আটাইতকৈ নিপুন মানৱ দৰ্শনৰ প্ৰশিক্ষণৰ দ্বাৰা প্ৰাপ্তি জ্ঞানতকৈ অধিক শক্তিশালী আৰু কায বুদ্ধিমত্তা আৰু আন আন শ্ৰেষ্ঠ বিষয়ৰ তত্ত্বজ্ঞান আনি দিয়ে।’-এলেন জি হুৱাইট, মহা-বিবাদ ৯৪ পৃঃ

`তীমথি ২:১-৩ পদ পঢ়ক। পাঁচনি পৌলে তীমথি ঈশ্বৰৰ বাক্য প্ৰচাৰ কৰাৰ বিষয়ে কি পৰামৰ্শ দিছিল?`

ঈশ্বৰৰ বাক্যৰ সত্যতা আৰু খ্ৰীষ্টত পৱিত্ৰনাৰ আনন্দ সংস্কাৰসকলৰ হৃদয়ত ইমানেই ভৰি পৰিছিল যে তেওঁলোকে এইবোৰ আনক নজনোৱাকৈ থাকিব পৰা নাছিল। জন ওৱাইক্লিফে দুটা কাৰণত ঈশ্বৰৰ বাক্য ইংৰাজীলৈ অনুবাদ কৰি অকলে জীৱনটো কটাইছিলঃ জীৱিত খ্ৰীষ্টই তেওঁক বাক্যৰ দ্বাৰা সলনি কৰাৰ বাবে আৰু খ্ৰীষ্টৰ প্ৰেমে তেওঁ কিবা কথাবোৰ আনৰ আগত ক’বলৈ প্ৰেৰণা দিছিল।

ওৱাইক্লিফৰ ওচৰত, বাইবেলখন ইংৰাজী ভাষাত অনুবাদ কৰিবলৈ অতি কম সময় আছিল। ৰোমে তেওঁৰ ওচৰ গৈ পোৱাৰ আগতেই তেওঁৰ মৃত্যু হৈছিল আৰু ইয়াৰ বাবে পোপে সন্তুষ্ট হোৱা নাছিল আৰু কাউন্সিলৰ আদেশত তেওঁৰ হাড়বোৰক কবৰৰ পৰা খান্দি উলিওৱা হৈছিল আৰু ৰাজহুৱাভাৱে পুৰি পেলোৱা হৈছিল আৰু তাৰ ছাইবোৰ নদীত পেলাই দিয়া হৈছিল। যিদৰে সেই ছাইবোৰ পানীৰ দ্বাৰা বিয়পি পৰিছিল, ঠিক তেনেকৈ ঈশ্বৰৰ বাক্য, জীৱনৰ জল, তেওঁৰ কৰ্মৰ ফলত বহু দূৰলৈকে বিয়পি পৰিছিল। এইদৰে ঈশ্বৰে ওৱাইক্লিফক ‘সংস্কাৰৰ প্ৰভাতিয় তৰা’ হিচাপে ব্যৱহাৰ কৰিছিল।