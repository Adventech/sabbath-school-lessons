---
title:  অতিৰিক্ত অধ্যয়ন পাঠ
date:   26/04/2024
---

“এই মনোনীত ব্যক্তি দুজনৰ মনৰ ওপৰত মহান সত্যতাৰ পোহৰ আলোকিত হ’বলৈ ঈশ্বৰে অনুমতি দিছিল, তেওঁবিলাকৰ সন্মুখত সেই পোহৰে ৰোমৰ আৰু বহুতো ভ্ৰষ্টতা আৰু ভুলবোৰক প্ৰকাশ কৰিছিল; কিন্তু জগতক দিবলগীয়া সকলোবিলাক পোহৰক তেওঁবিলাকে লাভ কৰা নাছিল। এই পোহৰৰ জৰিয়তে ঈশ্বৰে তেওঁৰ দাসবিলাকৰ যোগেদি লোকসমূহক ৰোমান কেথলিক মণ্ডলীৰ অন্ধকাৰৰ মাজৰ পৰা উলিয়াই আনি দিছিল, কিন্তু তেওঁবিলাকৰ সন্মুখত অসংখ্য আৰু প্ৰকাণ্ড প্ৰকাণ্ড বাধা আছিল আৰু ‘তেওঁ’ তেওঁবিলাকক এখোজ-এখোজকৈ আগবঢ়াই লৈ গৈ আছিল, যাতে তেওঁবিলাকে এই বাধাবোৰ সহন কৰিব পাৰে। সেই সকলোবোৰ পোহৰ একেলগে আৰু হঠাতে গ্ৰহণ কৰিবলৈ সাজু নাছিল। বহুদিন অন্ধকাৰত বাস কৰা সকলে যেনেকৈ, তৎক্ষণাৎ দুপৰীয়া সূৰ্যৰ সম্পূৰ্ণ পোহৰ চাব নোৱাৰে, তেনেকৈ তেওঁবিলাকৰ বাবেও সেই পোহৰ তেনেকুৱা আছিল। সত্যতাৰ সেই পোহৰ, তেওঁবিলাকক একেলগে দিয়াহেঁতেন তেওঁবিলাক তাৰ পৰা আঁতৰি আহিবলগীয়া হ’লহেঁতেন। সেই কাৰণে তেওঁ ইয়াক চলাওঁতা বিলাকৰ আগত অলপ অলপকৈ প্ৰকাশ কৰিছিল, যাতে ইয়াক লোকসমূহে গ্ৰহণ কৰিব পাৰে। সংস্কাৰৰ পথত তেতিয়াও যাবলগীয়া বহুদূৰ বাটত, মানুহবিলাকক চলাই নিবলৈ, শতিকাৰ পৰা আন এটা শতিকালৈ আৰু বহুতো আন আন বিশ্বাসী কৰ্মকৰ্তাই ইয়াৰ দায়িত্ব ল’বলগীয়া আছিল।”-মহাবিবাদ, ১০৩ পৃঃ। এলেন জি. হুৱাইট মহা বিবাদ, ১০৫, ১০৬ পৃষ্ঠা পঢ়ক।