---
title:  আশাৰ দ্বাৰা উল্লাসিত হোৱা
date:   25/04/2024
---

`ইব্ৰী ২:১৪, ১৫ পদ পঢ়ক। মধ্যযুগত বিশ্বাসীসকলে এই মহা বিবাদৰ বাস্তৱতাক কিদৰে অনুভৱ কৰিছিল?`

বিশ্বাসী ওৱালদেনছিছসকলে সন্মুখীন হোৱা ভয়ংকৰ অত্যাচাৰৰ সময়ত তেওঁলোকক কিহে উৎসাহিত কৰিছিল? কিহে হছ, জেৰম, টিণ্ডেল, লেটিমাৰ আৰু মধ্যযুগৰ শ্বহীদসকলে তৰোৱাল আৰু জুইৰ শিখাৰ সন্মুখীন হ’বলৈ সাহস যোগাইছিল? ঈশ্বৰৰ প্ৰতিজ্ঞাৰ ওপৰত বিশ্বাস। তেওঁলোকে শ্ৰÏষ্টৰ প্ৰতিজ্ঞাত বিশ্বাস কৰিছিলঃ ‘মই জীওঁ আৰু তোমালোকো জীয়াই থাকিবা।’ (যোহন ১৪:১৯) । তেওঁলোকে জীৱনৰ আটাইতকৈ ডাঙৰ পৰীক্ষাৰ বাবে তেওঁৰ পৰা যথেষ্ট শক্তি পাইছিল। আনকি তেওঁলোকে খ্ৰীষ্টৰ দুখ-কষ্ট তেওঁক অনুসৰণ কৰাৰ যোগেদি আনন্দও পাইছিল। আৰু তেওঁলোকৰ বিশ্বাস জগতত এক শক্তিশালী সাক্ষ্য আছিল।

তেওঁলোকে জানিছিল যে খ্ৰীষ্টৰ পুনৰত্থানৰ দ্বাৰা মৃত্যু এক পৰাজিত শত্ৰু হৈ পৰিছিল। এইবোৰৰ বাবে সাহসী পুৰুষ-মহিলাক মৰ চেপা দিয়া মৃত্যু ভাঙি পৰিলি। তেওঁলোকে ঈশ্বৰৰ বাক্যৰ প্ৰতিজ্ঞাবোৰৰ সৈতে বিজয়ী হৈ আহিল।

`যোহন ৫:২৪, যোহন ১১:২৫, ২৬ আৰু ১ যোহন ৫:১১-১৩ পদ পঢ়ক। এই প্ৰতিজ্ঞাবোৰে আপোনাক ব্যক্তিগতভাৱে কি আশ্বাস দিয়ে? জীৱনৰ পৰীক্ষাৰ সময়ত এইবোৰে আমাক কেনেকৈ সহায় কৰে?`

কাৰাদণ্ড, অন্যায় আৰু মৃত্যুৰ সন্মুখীন হৈও জন হুচে লৰচৰ হোৱা নাছিল। মাহৰ পিছত মাহ ধৰি কাৰাগাৰত স্তt হৈ পৰিছিল। ঠাণ্ডা, সেমেকা, দূষিত বায়ু১ বাবে তেওঁ নৰীয়াত পৰিছিল আৰু যিয়ে তেওঁৰ জীৱনৰ প্ৰায় অন্ত পেলাইছিল। তথাপিও “ঈশ্বৰৰ অনুগ্ৰহেই তেওঁক ধৰি ৰাখিছিল। তেওঁৰ বিৰুদ্ধে অন্তিম ৰায় ঘোষণা কৰাৰ আগৰ তেওঁৰ দুখ ভোগৰ সপ্তাহকেইটাত, তেওঁৰ আত্মা স্বৰ্গীয় শান্তিৰে ভৰি পৰিছিল। “মই এইখন পত্ৰ লিখিছিলোঁ”, তেওঁ তেওঁৰ এজনক কৈছিল; পত্ৰখন মই মোৰ কাৰাবাসত আৰু শিকলিৰে বন্ধা হাতেৰে, অহাকালি মৃত্যুদণ্ডৰ ৰায় পোৱাৰ আকাংক্ষা কৰিয়েই লিখিছোঁ... যীচু খ্ৰীষ্টৰ সহায়ত, ভৱিষ্যৎ জীৱনৰ অপূৰ্ব শান্তিৰ পৰিৱেশত যেতিয়া আমি আকৌ লগ পাম, কৰুণাময় ঈশ্বৰে মোৰ আগত নিজকে কেনেকৈ দেখা দিছিল, পৰীক্ষা আৰু প্ৰলোভনৰ মাজত তেওঁ মোক কেনেকৈ সহায় কৰিছিল, সেই সকলোবোৰ কথা তুমি জানিবা।”- Bonnechose. vol.2,p. 67 অন্ধকাৰৰ কাৰাগাৰৰ ভিতৰত তেওঁ সত্য বিশ্বাসৰ বিজয়োল্লাসক আগতীয়াকৈ দেখিছিল।”-এলেন জি. হুৱাইট, মহা-বিবাদ, ১০৭, ১০৮ পৃষ্ঠা।

`পাঁচনি পৌলৰ উপদেশে আমাক ক্ৰমান্বয়ে প্ৰাসংগিকতাৰে আজি কয়, “আমি স্বীকাৰ কৰা আশা লৰ নোহোৱাকৈ ৰাখোহঁক; কিয়নো যি জনাই প্ৰতিজ্ঞা কৰিলে, তেওঁ বিশ্বাসী” (ইব্ৰী ১০:২৩)। ঈশ্বৰৰ প্ৰতিজ্ঞা অনুসৰি অতীতৰ দিনবোৰত তেওঁৰ লোকসকলক নিৰাপদে ৰাখিছিল, গতিকে আজিও সেইবোৰে আমাক বৰ্তাই ৰাখিব।`