---
title:  মনৰ যুদ্ধ
date:   18/04/2024
---

`২ কৰিন্থীয় ৪:৩-৬ পদ পঢ়ক। “এই যুগৰ দেৱতাই সেই বিশ্বস নকৰাবিলাকৰ জ্ঞান চকু অন্ধ কৰিলে” (২কৰিন্থীয় ৪:৪) ইয়াৰ অৰ্থ কি? তেওঁবিলাকৰ চকু অন্ধ হৈ পৰিছে? আৰু চকু কেনেকৈ মুকলি হৈছে?`

এই অংশত ‘মন’ৰ বাবে গ্ৰীকৰ নইমা শব্দটো ব্যৱহাৰ হৈছে। ইয়াৰ আক্ষৰিক অৰ্থ হৈছে আমাৰ উপলব্ধি বা মানসিক ক্ষমতা। এই পদটোৰ বিষয়ে এছ.ডি.এ. বাইবেল কমেণ্টেৰীয়ে এটা জ্ঞানদায়ক বক্তব্য আগবঢ়াইছে। “খ্ৰীষ্ট আৰু চয়তানৰ মাজৰ যুদ্ধ হৈছে মানুহৰ মনৰ বিধানৰ যুদ্ধ” (ৰোমীয়া ৭:২৩, ২৫; ১২:২; ২ কৰিন্থীয়া ৩:১৪; ১১:৩; ফিলিপীয়া ২:৫; ৪:৭, ৮)। চয়তানৰ প্ৰধান কাম হৈছে মানুহৰ জ্ঞান চকু অন্ধ কৰা বা অন্ধকাৰত ৰখা। চয়তানে তেওঁলোকক ঈশ্বৰৰ বাক্য অধ্যয়নৰ পৰা আঁîৰাই ৰাখি, দেহ আৰু আত্মাৰ দ্বাৰা মনৰ শক্তিক বিচলিত কৰি, এই জীৱনৰ বস্তুবোৰৰ জৰিয়তে মনটোক সম্পূৰ্ণৰূপে দখল কৰি আৰু অহংকাৰ আৰু আত্মগৌৰৱৰ বাবে উচটনি দি এই কামটো কৰে।-খণ্ড ৬, পৃঃ ৮৫৪।

জ্ঞানৰ অভাৱ তেওঁলোকে জানিব নোৱাৰৰ বাবে নহয়। হেৰাই যোৱাটো নহ’লে তেওঁলোকে নাজানিলেহেঁতেন। বহুতে সত্যক জানিবলৈ সকলো প্ৰকাৰৰ সুযোগ পাইছে কিন্তু বিশ্বাস নকৰিবলৈ। সিদ্ধান্ত লৈছে আৰু চয়তানে তেওঁলোকৰ জ্ঞান চকু অন্ধ কৰি পেলাইছে। চয়তানৰ ৰাজ্য হৈছে অন্ধকাৰৰ ৰাজ্য। এছ.ডি.এ. বাইবেল কমেণ্টেৰীয়ে আৰু কোৱাৰ দৰে, “শুভবাৰ্তা হৈছে একমাত্ৰ উপায় যাৰ দ্বাৰা চয়তানৰ পৈশাচিক কৌশল আৰু প্ৰতাৰণাবোৰ উকোঁচিত হ’ব পাৰে আৰু যাৰ দ্বাৰা মানুহে আন্ধাৰৰ পৰা পোহৰলৈ যোৱা পথটো চাব পাৰে। খণ্ড ৬, পৃঃ ৮৫৪। নতুন নিয়মৰ বাৰ্তাৰ সাৰমৰ্ম হৈছে যীচুৰ জীৱন, মৃত্যু আৰু পুনৰুত্থান। যীচু শুভবাৰ্তাৰ মূলভেটি আৰু তেওঁ শাস্ত্ৰৰ কেন্দ্ৰবিন্দু। গোটেই শাস্ত্ৰই তেওঁৰ বিষয়ে সাক্ষ্য দিয়ে (যোহন ৫:৩৯)।

`যোহন ১:৪, ৫, ৯ আৰু ১৪ পদ পঢ়ক। এই পদবোৰে যীচুক কেনেকৈ বৰ্ণনা কৰিছে? বিশেষকৈ যোহন ১:১৪ পদটোলৈ মন কৰক।`

খ্ৰীষ্টিয়ান মণ্ডলীৰ প্ৰথম শতিকাবোৰত নতুন নিয়মৰ বিশ্বাসীসকলে খ্ৰীষ্টৰ প্ৰতি সম্পূৰ্ণৰূপে প্ৰতিশ্ৰুতিবদ্ধ আছিল, যিজনাই তেওঁলোকৰ আন্ধাৰত পোহৰ দিছিল। তেওঁৰ অনুগ্ৰহৰ দ্বাৰা তেওঁলোকক মুক্ত কৰা হৈছিল, তেওঁৰ শক্তিৰ দ্বাৰা ৰূপান্তিৰ হৈছিল আৰু তেওঁৰ প্ৰেমৰ দ্বাৰা অনুপ্ৰাণিত হৈছিল। মৃত্যুৱেও খ্ৰীষ্টৰ প্ৰতি থকা তেওঁলোকৰ বিশ্বাসৰ বান্ধোন ভাঙিব নোৱাৰিলে। তেওঁলোকে শুভবাৰ্তাৰ গৌৰৱময় পোহৰ চয়তানৰ প্ৰতাৰণাক চিনি পাইছিল। খ্ৰীষ্টত সদায় এনে লোক আছে যিসকলে তেওঁৰ অনুগ্ৰহত তেওঁৰ সত্যৰ বাবে সাহসেৰে থিয় আছে। এই প্ৰাৰম্ভিক শতিকাবোৰত খ্ৰীষ্টৰ প্ৰেম, অনুগ্ৰহ আৰু সত্যৰ পোহৰ আন্ধাৰৰ মাজেৰে জিলিকি উঠিছিল।