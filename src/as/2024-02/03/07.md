---
title:  অতিৰিক্ত অধ্যয়ন পাঠ
date:   19/04/2024
---

“সত্যতাক ঘৃণা কৰা আৰু তাৰ বিৰোধী আচৰণ কৰা সেই একেধৰণৰ আত্মাই প্ৰতিটো যুগতে ঈশ্বৰৰ শত্ৰুবিলাকক প্ৰৰোচিত কৰি আহিছে আৰু তেওঁৰ দাসবিলাকৰ বাবেও সেই একেধৰণৰ বিশ্বস্ততা, আনুগত্যতা আৰু সতৰ্কতাৰ প্ৰয়োজন। খ্ৰীষ্টই তেওঁৰ প্ৰথম শিষ্যবিলাকলৈ যি বাণী প্ৰদান কৰিছিল সেই বাণী অন্তিম দিনৰ তেওঁৰ অনুসৰণকাৰীসকলৰ বাবেও প্ৰযোজ্য ; “পৰ দি থাকা বুলি, তোমালোকক যি কৈছোঁ, তাক সকলোকে কৈছোঁ” (মাৰ্ক ১৩:৩৭)।

পৃথিৱীৰ বহুতো ঠাইত, বিশেষকৈ য’ত মানুহে বাইবেলখন মুক্তভাৱে লাভ কৰিব পাৰে, তেনে ঠাইত চয়তানে নিজৰ প্ৰভাৱ দুৰ্বল কৰিবলৈ অন্য উপায় ব্যৱহাৰ কৰিছে। এটা ফলপ্ৰসু উপায় হৈছে বিভিন্ন বৈজ্ঞানিক প্ৰচেষ্টা বা আনকি বাইবেলৰ পণ্ডিতৰ জৰিয়তে, যিয়ে এনে স্থতি গ্ৰহণ কৰে; সেইবোৰৰ যোগেদি ঈশ্বৰৰ বাক্যৰ ওপৰত থকা আস্থাক ক্ষতিগ্ৰস্ত কৰে। উদাহৰণস্বৰূপে, যদিও দানিয়েল পুস্তকখন খ্ৰীষ্টৰ ৫০০ বছৰতকৈও অধিক আগৰ বুলি কয়, তথাপিও বহু বাইবেল পণ্ডিতে ইয়াৰ পৰিৱৰ্তে খ্ৰীষ্টপূৰ্ব দ্বিতীয় শতিকাৰ মাজভাগৰ বুলি কয়। তেওঁলোকে যুক্তি দিয়ে যে এই সময়ত লিখিব লাগিছিল; অন্যথা ভাববাদীয়ে ভৱিষ্যতৰ কথা সঠিকভাৱে ক’লেহেঁতেন, আৰু সেয়া হ’ব নোৱাৰে। গতিকে তেওঁলোকে যুক্তি আগবঢ়ায় যে দানিয়েল পুস্তকখন লিখা বুলি কোৱাৰ সময়ত লিখা হোৱা নাছিল বৰঞ্চ শ শ বছৰৰ পিছত লিখা হৈছিল। দুৰ্ভাগ্যজনকভাৱে বাইবেলৰ বিষয়ে এই মিছা কথাটো আধুনিক পণ্ডিতে আমাৰ ওপৰত জাপি দিব বিচৰা বহুতো মিছা কথাৰ ভিতৰত এটা। আৰু তাতোকৈ দুৰ্ভাগ্যজনকভাৱে বহুতে এই ভুলটো মানি লয় কাৰণ, বাইবেলৰ পণ্ডিতসকলে ইয়াকে শিকাইছে। পৌলে আমাক সতৰ্ক কৰি দিয়াটো কোনো আচৰিত কথা নহয়, “সকলো বিষয়ৰ পৰীক্ষা কৰি, যি ভাল তাকে ধৰি ৰাখা।” (১ থিচলনী ৫:২১)।