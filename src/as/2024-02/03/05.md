---
title:  শাস্ত্ৰৰ বাহিৰেও মানুহৰ যুক্তি
date:   17/04/2024
---

পৱিত্ৰ আত্মাই আমাৰ মনৰ যোগেদি কাম কৰে। তেওঁ আমাক বিশ্বজগতৰ ৰহস্যসমূহ অন্বেষণ কৰিবলৈ আমন্ত্ৰণ জনাইছে। কোনোবাই উপযুক্তভাৱে কোৱাৰ দৰে; “খ্ৰীষ্টিয়ান হিচাপে আমি মণ্ডলীৰ আগত আমাৰ মগজু পৰীক্ষা নকৰোঁ।” তথাপিও কেৱল মানুহৰ যুক্তিয়ে শাস্ত্ৰৰ ঐশ্বৰিক সত্যতাক আৱিষ্কাৰ কৰিবলৈ সক্ষম নহয়। এইটো এক ঐশ্বৰিক প্ৰকাশৰ বিষয়।

`হিতোপদেশ ১৬:২৫; বিচাৰকৰ্তা ২১:২৫; আৰু যিচয়া ৫৩:৫ পদ পঢ়ক। এই পদসমূহে চয়তানৰ প্ৰতাৰণা কৌশলৰ বিষয়ে কি প্ৰকাশ কৰিছে?`

চয়তানৰ আটাইতকৈ কাৰ্যকৰী প্ৰবঞ্চনাবোৰৰ ভিতৰত এটা হৈছে আমাক বিশ্বাস কৰিবলৈ প্ৰেৰিত কৰে যে পৱিত্ৰ আত্মাৰ সহায় নোলোৱাকৈ আৰু ঈশ্বৰৰ বাক্যৰ জ্ঞান নথকাকৈয়ে ঈশ্বৰৰ ইচ্ছাক বুজাটো মানুহৰ যুক্তিয়ে যথেষ্ট। আমাৰ বাবে, আনকি সমগ্ৰ সংস্কৃতিৰ বাবেও সঠিক যেন লগা উপায় থাকিব পাৰে, কিন্তু ঈশ্বৰৰ দৃষ্টিত সেয়া সম্পূৰ্ণ ভুল হ’ব পাৰে।

কেইবছৰমান আগতে মই আৰু মোৰ পত্নীয়ে ৰাতি থকা হোটেলখনৰ ওচৰৰ হাবিখনত কিছু হাইকিং কৰাৰ সিদ্ধান্ত লৈছিলোঁ। সাধাৰণতে মই দিশ নিৰ্দেশনাত মোটামুটি ভাল, আৰু বিভিন্ন সঁজুলি লৈ প্ৰায় এঘণ্টামান যোৱাৰ পিছত মই যথেষ্ট আত্মবিশ্বাসী আছিলোঁ যে মই অলপ কষ্টেৰে হ’লেও উভতি অহাৰ পথ বিচাৰি পাম। কিন্তু অলপ পিছতে আমি নিজকে আশাহীনভাৱে হাবিত হেৰাই যোৱা যেন পালেঁ। সূৰ্য্য অস্ত হৈছিল আৰু মই বৰ বেয়াকৈ ভয় খাইছিলোঁ। ধন্যবাদ দিওঁ যে বাটটো জনা আন কিছুমান হাইকাৰক লগ পালোঁ। আমি কমেও পাঁচ মাইল দূৰত আছিলোঁ, যদিও এটা মূল পথ ওচৰত আছিল। যিহেতু তেওঁলোকৰ গাড়ীখন ওচৰতে ৰখাই থোৱা আছিল, সেয়েহে তেওঁলোকে আমাক আমাৰ হোটেলখনলৈ লৈ যোৱাৰ প্ৰস্তাৱ দিলে। বাট জনা মানুহ এজনক লগ পোৱা আৰু আমাক গন্তব্যস্থানলৈ লৈ অনাৰ বাবে আমাৰ মাজত সকলো পাৰ্থক্য আহিল। পৃথিৱীৰ পৰা স্বৰ্গলৈ যোৱা যাত্ৰাত ঈশ্বৰে আমাক অকলে এৰি যোৱা নাই। পৱিত্ৰ আত্মাই আমাক পৱিত্ৰ শাস্ত্ৰলৈ আঙুলিয়াই দিয়ে আমাক স্বৰ্গীয় ঘৰলৈ লৈ যায়। কেৱল ঈশ্বৰৰ বাক্যৰ যোগেদি, ভাল আৰু বেয়া-এইবোৰ সঠিকভাৱে বুজিব পাৰি। যি ঈশ্বৰৰ আৰু তেওঁৰ বাক্যৰ বিৰোধিতা কৰে সেয়া সত্য নহয় আৰু ভুল বা অসত্য সদায় বিপদজনক; যিটো ঈশ্বৰৰ লগত মিল আছে, সেয়া হৈছে সত্য আৰু মঙ্গলময়তা। ঈশ্বৰৰ বাক্য আমাৰ সত্যতা আৰু নৈতিকতাৰ চূড়ান্ত মধ্যস্থতাকাৰী সেই বিষয়টো আমি গুৰুত্বসহকাৰে লোৱা উচিত।