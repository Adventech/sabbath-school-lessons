---
title:  দুৰ্জন ৰাংকুকুৰবোৰ
date:   15/04/2024
---

`পাঃ কৰ্ম ২০:২৭-৩২ পদ পঢ়ক। পাঁচনি পৌলে ইফিচৰ পৰা অহা মণ্ডলীৰ চলাওঁতাসকলক আগন্তুক ধৰ্মত্যাগ সম্পৰ্কে কি নিৰ্দিষ্ট সতৰ্কবাণী দিছিল?`

পৌলৰ পৰামৰ্শৰ উদ্দেশ্য আছিল মণ্ডলীক আহিবলগীয়া সময়ৰ বাবে প্ৰস্তুত কৰা। এই পদবোৰত তেওঁ নিজৰ প্ৰধান চিন্তা ধাৰাৰ বিষয়ে বৰ্ণনা কৰিছে।

তেওঁ এইকাৰণে চিন্তিত যে “দুৰ্জন ৰাংকুকুৰবোৰে তোমালোকৰ মাজত সোমাই, জাকলৈ নিদ্দৰ্য় আচৰণ কৰিব” (পাঃ কৰ্ম ২০:২৯)। অৰ্থাৎ বিশ্বাসীসকলে মণ্ডলীৰ ভিতৰৰ পৰাই যথেষ্ট তাড়নাৰ সন্মুখীন হ’ব।

পাঁচনিয়ে তেওঁৰ চিন্তাৰ বিষয়ে প্ৰকাশ কৰিছিল আৰু এইদৰে কৈছিল, “তোমালোকৰ মাজৰ পৰাও কোনো মানুহ ওলাই, সিহঁতৰ পাছে পাছে শিষ্যবিলাকক আকৰ্ষণ কৰি নিবলৈ বিপৰীত কথা ক’ব” (পাঃ কৰ্ম ২০:৩০)। ধৰ্মবিৰোধী মণ্ডলীত প্ৰৱেশ কৰিব। ঈশ্বৰৰ সত্যতাৰ ঠাইত মিছা মতবাদ ব্যৱহাৰ কৰা হ’ব। পৌত্তলিক প্ৰথাই প্ৰাধান্য পাব। চতুৰ্থ আৰু পঞ্চম শতিকাত আপোচ যথেষ্টভাৱে খ্ৰীষ্টিয়ান মণ্ডলীত সোমাই আহিল, কিন্তু ইয়াৰ ভয়ংকৰ পৰিণাম আছিল ঈশ্বৰৰ বাক্যৰ সত্যতাৰ পৰা আঁতৰি যোৱা।

`২ থিচলনী ২:৭-১২ পদ পঢ়ক। পাঁচনি পৌলে আগন্তুক ধৰ্ম ত্যাগৰ বিষয়ে কেনেকৈ বৰ্ণনা কৰিছে? বিশ্বাসীসকলে কি কি বৈশিষ্ট্য বিচাৰিব লাগে?`

পৌলৰ এই মন্তব্য “অধৰ্মৰ সেই নিগূঢ়-তত্ত্বই এতিয়াও কাৰ্য্য সাধন কৰি আছে” অতি গুৰুত্বপূৰ্ণ। আনকি পৌলৰ দিনতো ঈশ্বৰৰ বিধান পালন কৰাৰ সন্দৰ্ভত ঈশ্বৰৰ বাক্যৰ সত্যতাৰ পৰা ক্ৰমান্বয়ে আঁতৰি আহিছিল। অন্তিম শতিকাবোৰত ঈশ্বৰৰ সত্যতাৰ পৰা আঁতৰি যোৱাটো আৰু অধিককৈ দেখিবলৈ পোৱা যাব।

দ্বিতীয় আজ্ঞাৰ বিপৰীত খ্ৰীষ্টিয়ান উপাসনাত মূৰ্তিৰ প্ৰৱৰ্তন কৰা হৈছিল। হাজাৰ বছৰলৈকে সকলো পৌত্তলিক ধৰ্মৰ ভিতৰত মূৰ্তিবোৰ আগস্থানত আছিল। খ্ৰীষ্টিয়ান মণ্ডলীয়ে অহা পৰজাতিসকলৰ বাবে খ্ৰীষ্টিয়ান ধৰ্মক অধিক গ্ৰহণযোগ্য কৰি তুলিবলৈ পৰাজাতিবিলাকৰ দেৱ-দেৱীবিলাকৰ নাম তথাকথিত পৱিত্ৰ হিচাপে সলনি কৰা হৈছিল। সূৰ্য্য দেৱতাৰ উপাসনাৰ দিন দেওবাৰক ক্ৰমান্বয়ে পুনৰুত্থানৰ সন্মানত খ্ৰীষ্টিয়ান উপাসনাৰ দিন হিচাপে গ্ৰহণ কৰা হ’ল। শাস্ত্ৰত অনুমোদিত নোহোৱা এই মিছা দিনটো এতিয়াও প্ৰচলিত।