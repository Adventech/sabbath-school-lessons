---
title:  আপোচঃ চয়তানৰ সূক্ষ্ম কৌশল
date:   14/04/2024
---

`যোহন ১৪:৬ পদৰ সৈতে যোহন ৮:৪৪ পদৰ তুলনা কৰক। এই দুটা শাস্ত্ৰ পদত যীচুৰ চৰিত্ৰ আৰু চয়তানৰ মাজত কি পাৰ্থক্য দেখা গৈছে? যীচুৱে যি কৈছে সেয়া সত্য কাৰণ তেওঁ সত্যৰ লেখক। সকলো জনা এজনা সৰ্বাজ্ঞানী সৰ্বপ্ৰেমী ঈশ্বৰৰ হূদয়ৰ পৰাই সত্য নিৰ্গত হয়। তেওঁ বাস্তৱ আৰু সকলো সত্যৰ ভেটি।`

ইয়াৰ বিপৰীতে চয়তান মিছলীয়া আৰু মিছাৰ বাপেক। সি মিছা, প্ৰতাৰণা, ভুল তথ্য আৰু সত্যৰ বিকৃতি ব্যৱহাৰ কৰি ঈশ্বৰৰ লোকসকলক বিপথে পৰিচালিত কৰিবলৈ সাজু। সি এদনত সত্যক বিকৃত কৰি, সন্দেহৰ সৃষ্টি কৰি আৰু ঈশ্বৰে কোৱা কথাবোৰ মুকলিভাৱে অস্বীকাৰ কৰি হৱাক প্ৰতাৰণা কৰিছিল। ফল খোৱাৰ প্ৰসংগত চয়তানে “দৰাচলতে তোমালোকে নমৰা” বুলি কোৱা কথাষাৰ ঈশ্বৰে কোৱা কথাৰ স্পষ্টৰূপে বিপৰীত আছিল। যুগ যুগ ধৰি চয়তানে একে কৌশল ব্যৱহাৰ কৰি আহিছে। তেওঁ ঈশ্বৰৰ বাক্যৰ ওপৰত থকা আস্থাক আঘাত হানে, ঈশ্বৰৰ প্ৰকাশিত ইচ্ছাৰ বিৰোধিতা কৰে, শাস্ত্ৰক বিকৃত কৰে আৰু কেতিয়াবা নিজৰ সুবিধাৰ বাবে বাইবেলৰ ভুল ব্যাখ্যা দিয়ে।

`হিতোপদেশ ২৩:২৩, যোহন ১৭:১৭, আৰু যোহন ৮:৩২ পদ পঢ়ক। ঈশ্বৰৰ বাক্যৰ সত্যতাৰ বিষয়ে বাইবেলৰ এই পদবোৰত আপুনি কি সাদৃশ্য দেখিছে? সেইবোৰৰ মুখ্য বাৰ্তাটো কি?`

“চয়তানে ভালদৰে জানিছিল যে পৱিত্ৰ ধৰ্মশাস্ত্ৰৰ বাক্যই তাৰ প্ৰতাৰণাক চিনি পাবলৈ মানুহবিলাকক সক্ষম কৰাব আৰু তাৰ শক্তিক প্ৰতিৰোধ কৰিব। এইটো সেই বাক্যই আছিল যাৰ দ্বাৰাই এনেকি জগতৰ ত্ৰাণকৰ্তা জনায়ো এইদৰে লিখা আছে” বুলি কৈ তাৰ আক্ৰমণক প্ৰতিৰোধ কৰিছিল। প্ৰতিখন যুদ্ধত খ্ৰীষ্টই “শাস্ত্ৰত এইদৰে লিখা আছে” এই অনন্ত সত্যতাৰ ঢালখনক ব্যৱহাৰ কৰিছিল। প্ৰতিদ্বন্দ্বী শত্ৰুজনৰ প্ৰতিটো কু-পৰামৰ্শক তেওঁ শাস্ত্ৰবাক্যৰ জ্ঞান আৰু ক্ষমতাৰে বাধা দিছিল। মানুহৰ ওপৰত শাসন চলাবলৈ আৰু বলেৰে কাঢি় লোৱা পোপৰ ক্ষমতাক প্ৰতিষ্ঠিত কৰিবলৈ চয়তানে শাস্ত্ৰ বাক্যৰ প্ৰতি অৱহেলা আৰু অজ্ঞতাত মানুহবিলাকক ৰাখিবলগীয়া আছিল। বাইবেলে ঈশ্বৰকহে প্ৰশংসা কৰিলেহেঁতেন আৰু সসীম মানৱক সিহঁতৰ প্ৰকৃত স্থানত ৰাখিলেহেঁতেন; গতিকে ইয়াৰ পৱিত্ৰ সত্যতাক গোপন আৰু দমন কৰি ৰখাটো চয়তানৰ বাবে অত্যন্ত প্ৰয়োজন আছিল। এই যুক্তিটো ৰোমান মণ্ডলীৰ দ্বাৰাই অৱলম্বন কৰা হৈছিল। শ শ বছৰৰ বাবে বাইবেল বিতৰণ কৰিবলৈ নিষেধ কৰা হৈছিল। ইয়াক পঢি়বলৈ নাইবা ঘৰত ৰাখিবলৈ মানুহবিলাকক বাধা প্ৰদান কৰা হৈছিল আৰু নিজৰ মুখা পিন্ধা প্ৰকৃত ৰূপটোক ঢাকি ৰাখিবলৈ নীতি বিস¿ৰ্জত পুৰোহিত আৰু প্ৰধান যাজকসকলে ইয়াৰ উপদেশবোৰক ভুলকৈ ব্যাখ্যা কৰিছিল। এইদৰে সমগ্ৰ বিশ্বত পোপক জগতত ঈশ্বৰৰ প্ৰতিনিধি বুলি মানি লোৱা হৈছিল আৰু মণ্ডলী আৰু ৰাষ্ট্ৰৰ ক্ষমতাৰে অলংকৃত কৰা হৈছিল।”-এলেন জি. হুৱাইট, মহা-বিবাদ, ৫১ পৃষ্ঠা।