---
title:  সত্যৰ জয়োল্লাস
date:   09/05/2024
---

শত্ৰুৰ আক্ৰমণৰ পিছতো পৃথিৱীত ঈশ্বৰৰ কাৰ্য গৌৰৱময় শিখৰত উপনীত হ২ব। শুভবাৰ্তা “সকলো জাতি, ফৈদ, ভাষা আৰু লোকবিলাকৰ আগত” প্ৰচাৰ কৰা হ’ব (প্ৰঃ বাক্য ১৪:৬)। খ্ৰীষ্ট আৰু চয়তানৰে মাজৰ মহা-বিবাদৰ অন্ত পৰিব যেতিয়া খ্ৰীষ্টই নৰকৰ শক্তিক সম্পূৰ্ণৰূপে পৰাস্ত কৰিব। ঈশ্বৰৰ ৰাজ্যই দুষ্টতাৰ ওপৰত জয়লাভ কৰিব আৰু পাপ জগতৰ পৰা চিৰদিনৰ বাবে নিমূৰ্ল হ’ব। প্ৰঃ বাক্য ১১ অধ্যায়ৰ আৰম্ভণিতে ফৰাচী বিপ্লৱৰ জৰিয়তে চয়তানে খ্ৰীষ্টিয়ান বিশ্বাসক ধবংস কৰিবলৈ আৰু ঈশ্বৰৰ ওপৰত থকা বিশ্বাস নিৰ্মূল কৰাৰ প্ৰচেষ্টা কৰে, কিন্তু অধ্যায়টোৰ শেষত ঈশ্বৰৰ ৰাজ্যই দুষ্টতাৰ ৰাজত্ব আৰু ক্ষমতাৰ ওপৰত জয়লাভ কৰে। ই খ্ৰীষ্টৰ আৰু তেওঁৰ সত্যৰ কাৰণে অগ্নিময় পৰীক্ষাৰ মাজেৰে পাৰ হোৱা সকলোকে উৎসাহ প্ৰদান কৰে।

`প্ৰঃ বাক্য ১১:১৫-১৮ পদ পঢ়ক। এই পদবোৰৰ মতে সপ্তম শিঙা বাজিলত সময়ৰ শেষত কি কি ঘটনা সংঘটিত হয়?`

এই জগতৰ ৰাজ্যবোৰ প্ৰভুৰ ৰাজ্য হৈ পৰে। খ্ৰীষ্ট জয়যুক্ত হয়। দুষ্টতাক পৰাস্ত কৰা হয়। যীচু জয়ী হয় আৰু চয়তান পৰাস্ত হয়। ধাৰ্মিকতাৰ জয়োল্লাস। সত্যই ৰাজত্ব কৰে। আমি তলত দিয়া নিৰ্দেশনাটো মনোযোগ দিয়াটো ভালঃ “যিবোৰ মানুহৰ ক্ষমতাৰে বনোৱা হৈছে, সেই সকলোবোৰ ভাঙি-ছিঙি চাৰখাৰ হ’ব; কিন্তু শিলস্বৰূপ, ঈশ্বৰৰ অপৰিৱৰ্তনীয় বাক্যৰ ভেটিৰ ওপৰত যিবোৰ বনোৱা হৈছে সেইবোৰ অনন্তকাললৈ অলৰ হৈ থাকিব।”-মহাবিবাদ, ২৮৮ পৃঃ।

`প্ৰঃ বাক্য ১১:১৯ পদ পঢ়ক। যোহনে স্বৰ্গত কি মেলা দেখিছিল? আৰু স্বৰ্গলৈ চাই তেওঁ কি দেখিলে?`

স্বৰ্গত থকা ঈশ্বৰৰ মন্দিৰৰ যোহনে দেখাত দুৱাৰ মেলা হ’ল। পৱিত্ৰ স্থানলৈ চাই থাকোঁতে তেওঁ নিয়ম-চন্দুক দেখিলে। পুৰণি নিয়মৰ পৱিত্ৰ স্থানত, যিটো স্বৰ্গত থকা প্ৰকৃত মহা পৱিত্ৰ স্থানৰ আৰ্হি আছিল, নিয়ম চন্দুকৰ আৱৰণৰ বাবে নিৰ্মাণ কৰা স্বৰ্গদূত দুটাৰ মাজত ঈশ্বৰৰ গৌৰৱময় উপস্থিতি প্ৰকাশ পাইছিল। নিয়ম-চন্দুকৰ ভিতৰত ঈশ্বৰৰ বিধান আছিল। যদিও আমি কেৱল অনুগ্ৰহ আৰু বিশ্বাসৰ দ্বাৰাই পৰিত্ৰাণ পাইছোঁ, তথাপিও ঈশ্বৰৰ বিধান পালন কৰাৰ যোগেদি আমাৰ বিশ্বাস প্ৰকৃত হয় নে নহয় সেই কথা প্ৰকাশ পায়। ঈশ্বৰৰ বিধান হৈছে সোধ-বিচাৰৰ ভিত্তিমূল বা মানদণ্ড (যাকোব ২:১২)। এই তথ্য সময়ৰ শেষত বিশেষভাৱে গুৰুত্বপূৰ্ণ আৰু প্ৰাসংগিক হৈ পৰে (প্ৰঃ বাক্য ১২:১৭; প্ৰঃ বাক্য ১৪:১২)।