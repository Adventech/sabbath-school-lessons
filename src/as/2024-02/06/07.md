---
title:  অতিৰিক্ত অধ্যয়ন পাঠ
date:   10/05/2024
---

“যেতিয়া ধৰ্মীয় নেতা আৰু শাসকসকলৰ দ্বাৰাই বাইবেলখনক আইন বহিৰ্ভূত বুলি নিষিদ্ধ কৰি দিয়া হৈছিল; যেতিয়া ইয়াৰ সাক্ষ্য অৰ্থাৎ পৱিত্ৰ বাক্যসমূহক সলনি কৰা হৈছিল আৰু মানুহ আৰু অসুৰ আৰু দানৱসকলে সত্যতাৰ পৰা লোকসমূহৰ মনবোৰক ঘূৰাবলৈ সকলো প্ৰকাৰে চেষ্টা কৰিছিল; যেতিয়া বাইবেলৰ সত্যতাক প্ৰচাৰ কৰিবলৈ ভয় নকৰা বিশ্বাসীসকলক আক্ৰমণ কৰা হৈছিল, যাতনা দিয়া হৈছিল, বন্দীশালত আৱদ্ধ কৰি ৰখা হৈছিল, নিজ বিশ্বাস ৰক্ষা কৰিবলৈ শ্বহীদবৰণ কৰিছিল নাইবা পৰ্বত-গুহা আৰু অৰণ্যলৈ পলাই যাবলৈ বাধ্য হৈছিল, তেতিয়া বিশ্বাসী সাক্ষীসকলে মৰাপাটৰ চট পিন্ধি ভাবোক্তি প্ৰচাৰ কৰিছিল। তেনে এক দুৰ্যোগময় মহাক্লেশৰ মাজতো সম্পূৰ্ণ ১২৬০ বছৰ কাল তেওঁবিলাকে অহৰহভাৱে তেওঁবিলাকৰ সাক্ষ্য প্ৰদান কৰিছিল। সেই ঘোৰ অন্ধকাৰৰ সময়তো এনে বহুতো বিশ্বাসী মানুহ আছিল, যিসকলে ঈশ্বৰৰ বাক্যক ভাল পাইছিল আৰু তেওঁক সেৱা কৰাত অতি আগৰণুৱা আছিল। এনেকুৱা প্ৰভুভক্তিপৰায়ণ দাস-দাসীসকললৈ, এই দুৰ্ঘোৰ মহাক্লেশৰ সময়ত তেওঁৰ সত্যতা প্ৰচাৰ কৰিবলৈ জ্ঞান, শক্তি আৰু ক্ষমতা প্ৰদান কৰা হৈছিল।”-এলেন জি. হোৱাইট, মহা-বিবাদ, ২৬৭, ২৬৮ পৃঃ।