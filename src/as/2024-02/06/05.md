---
title:  সাক্ষী দুজনৰ পুনৰুত্থান হোৱা
date:   08/05/2024
---

`প্ৰাঃ বাক্য ১১:১১ পদ পঢ়ক। এই পদটোৱে ঈশ্বৰৰ বাক্যৰ বিষয়ে কি ভাববাণী কৰিছে?`

ফৰাচী বিপ্লৱৰ শেষত ঈশ্বৰৰ বাক্যই পুনৰ জীৱন্ত হৈ উঠে। এক শক্তিশালী পুনৰুজ্জীৱিত হয়। যিসকলে ঈশ্বৰৰ বাক্যক পুনৰবাৰ পৰিত্ৰাণৰ বাবে ঈশ্বৰৰ জীৱন্ত শক্তি হোৱা দেখিব তেওঁলোকৰ ওপৰত অনেক ভয়ানক পৰিস্থতি আহি পৰিব। অষ্টাদশ শতিকাৰ শেষৰ ফালে ঈশ্বৰে এনে পুৰুষ আৰু মহিলাবিলাকক উত্থাপন কৰিলে যিসকলে শুভবাৰ্তাক পৃথিৱীৰ অন্তলৈকে লৈ যাবলৈ প্ৰতিশ্ৰুতিবদ্ধ আছিল। লোকবিলাকে বাইবেলৰ বাণী দ্ৰুতগতিত প্ৰচাৰ কৰিছিল। তেনে এজন ব্যক্তি আছিল উইলিয়াম কেৰী, যিজনে ভাৰতলৈ আহি বহুতো স্থানীয় উপভাষালৈ বাইবেল অনুবাদ কৰিছিল। বাইবেলৰ শক্তিৰ দ্বাৰা অনুপ্ৰাণিত হৈ মিছনেৰীসকলে বিশ্বৰ বিভিন্ন প্ৰান্তত গৈছিল।

ফৰাচী বিপ্লৱৰ পিছত বিশ্বৰ সকলো ঠাইতে ঈশ্বৰৰ বাক্যক লৈ যোৱাৰ প্ৰচেষ্টাবোৰ উদ্ভৱ হোৱাটো আকস্মিকভাৱে হোৱা নাছিল। ঈশ্বৰৰ বাক্য হৈছে জীৱিত বাক্য, আৰু যদিও বহুতৰে বাবে ই ‘মৃত’ যেন লাগিছিল, তথাপিও ই বিশ্বাসীসকলৰ হূদয়ত বাস কৰি আছিল আৰু প্ৰকাশিত বাক্যৰ ভাৱবাণীসমূহে কোৱা ধৰণে পুনৰ উত্থান কৰে। “নাস্তিক ভল্টিয়াৰে এসময়ত অতি দপেÇৰে এইদৰে কৈছিলঃ ‘সেই বাৰজন মানুহে প্ৰতিষ্ঠা কৰা খ্ৰীষ্টিয়ান ধৰ্মটোক মানুহে পুনৰ প্ৰচলন কৰা বুলি শুনি মই বিৰক্ত হৈছোঁ।’ এজন মানুহেই যে ইয়াক উচ্ছন্ন কৰিব পাৰে তাক মই প্ৰমাণ কৰি দেখুৱাম। তেওঁৰ মৃত্যুৰ পিছত কিমানটা প্ৰজন্ম পাৰ হৈ গ’ল তাৰ হিচাপ নাই। বাইবেলৰ বিৰুদ্ধে হোৱা যুদ্ধত কিমান লক্ষ লক্ষ মানুহ যোগদান কৰিছিল। কিন্তু ইয়াক কোনেও ধবংস কৰিব পৰা নাছিল, এনেকি ভল্টিয়াৰৰ সময়ত এশবাৰ যঁুজিও একো কৰিব পৰা নাছিল। এতিয়া, ঈশ্বৰৰ এই কিতাপখন ১০ হাজাৰখন আছে; এৰা ১০০ হাজাৰখন আছে। ধৰ্ম সংস্কাৰৰ পাতনিতে, খ্ৰীষ্টিয়ান মণ্ডলীৰ সংক্ৰান্তত এজন সংস্কাৰকে এইদৰে কৈছিল, বাইবেলখন হৈছে এনে এটা কঠিন ধাতুস্বৰূপ, য’ৰ পৰা অসংখ্য হাতুৰী তৈয়াৰ কৰিব পাৰি।”-এলেন জি. হোৱাইট, মহা-বিবাদ, ২৮৮ পৃঃ।

`গীতমালা ১১৯:৪৯ আৰু গীত ১১১:৭,৮ পদ পঢ়ক। এই অংশবোৰে আমাক বাইবেলৰ বিষয়ে কি কয় আৰু আমি কিয় বিশ্বাস কৰিব পাৰোঁ?`

ঈশ্বৰৰ বাক্যক আক্ৰমণ কৰা হ’ব পাৰে, বা দমন কৰা হ’ব পাৰে, কিন্তু ইয়াক কেতিয়াও সম্পূৰ্ণভাৱে নাশ কৰিব নোৱাৰে। আনকি বহুতো খ্ৰীষ্টিয়ান বুলি কোৱা লোকেও ইয়াৰ অধিকাৰক বিভিন্ন ধৰণে ভেঙুচালি কৰে, বাইবেলৰ কিছু অংশক লৈ প্ৰশ্ন উত্থাপন কৰে বা মানৱীয় উপাদানসমূহৰ ওপৰত ইমানেই গুৰুত্ব দিয়ে যে ঈশ্বৰীয় মূল তত্ত্বক হেৰুৱাই পেলোৱা হয় আৰু ঈশ্বৰৰ সত্যক ক্ষতি কৰা হয়।

আমি কেতিয়াও কোনো ধৰণে, ঈশ্বৰৰ বাক্যৰ ওপৰত কৰা এই আক্ৰমণৰ দ্বাৰা নিজকে প্ৰলোভিত হ’বলৈ দিব নালাগে। আজিও ই জীয়াই আছে, মানুহৰ হূদয়ৰ সৈতে কথা পাতে, বাক্য শুনিবলৈ আৰু ইয়াৰ শিক্ষাসমূহ পালন কৰিবলৈ ইচ্ছুকসকলৰ মাজত নতুন জীৱনৰ প্ৰশ্বাস দিয়ে।