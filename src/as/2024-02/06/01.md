---
title:  দুজন সাক্ষী
date:   04/05/2024
---

### এই সপ্তাহৰ অধ্যয়ন প্ৰাঠঃ
প্ৰঃ বাক্য ১১:৩-৬; জখৰিয়া ৪:১৪; প্ৰঃ বাক্য ১২:৫, ৬, ১৪, ১৫; দানিয়েল ৭:২৫; যিচয়া ৫৪:১৭; গীত ১১৯:৪৯; প্ৰঃ বাক্য ১১:১৫-১৮ পদ।

> <p>মুখস্থ পদঃ</p>
> “তৃণ শুকায় যায়, ফুল জয় পৰে; কিন্তু আমাৰ ঈশ্বৰৰ বাক্য অনন্ত কাললৈকে থাকে” (যিচয়া ৪০:৮)।

শতিকাজুৰি ঈশ্বৰৰ বাক্যক ফালি ছিৰি পেলোৱা হৈছে, সন্দেহ কৰা হৈছে, আৰু অগ্ৰাহ্য কৰা হৈছে। ইয়াক মঠবোৰত অথবা ধৰ্মীয় স্থানবোৰত শিকলিৰে বান্ধি ৰাজহুৱা চৌহদত জ্বলাই ধবংস কৰা হৈছিল। ইয়াৰ বিশ্বাসীসকলক উপহাস কৰা হৈছিল, বিদ্ৰূপ কৰা হৈছিল, কাৰাগাৰত বন্দী; আনকি মৃত্যুদণ্ডও দিয়া হৈছিল। এই সকলোবোৰ ঘটি থকাৰ পিছতো ঈশ্বৰৰ বাক্যই জয়লাভ কৰিছে। মধ্যযুগীয়া মণ্ডলীয়ে বাইবেল বিশ্বাসী, খ্ৰীষ্টিয়ানসকলক অত্যাচাৰ কৰিছিল। তথাপিও ঈশ্বৰৰ বাক্যই অন্ধকাৰক আলোকিত কৰিলে। অন্যায় আৰু অত্যাচাৰে ঈশ্বৰৰ বাক্য ঘোষণা কৰাটো বন্ধ কৰিব পৰা নাছিল। ইংৰাজী বাইবেলৰ অনুবাদক উইলিয়াম টিণ্ডেলক তেওঁৰ বিশ্বাসৰ বাবে বিচাৰ কৰা হৈছিল, আৰু তেতিয়া তেওঁক সোধা হৈছিল যে তেওঁক ঈশ্বৰৰ বাক্য প্ৰচাৰ কৰাত কোনে বেছিকৈ সহায় কৰিছিল। তেওঁ প্ৰশ্নটোৰ ওপৰত চিন্তা কৰিলে আৰু পিছত উত্তৰ দিলে, “ডাৰহামৰ বি;প”। দণ্ডাধীশসকলে হতভম্ব হৈ পৰিল। টিণ্ডেলে বুজাই দিলে যে এবাৰ বিচপে তেওঁৰ ইংৰাজী বাইবেল অনুবাদখিনি ক্ৰয় কৰি ৰাজহুৱাভাৱে জ্বলাই দিছিল। সেই সময়ত বিচপে নজনাকৈয়ে সত্যৰ কাৰ্যত বহুখিনি সহায় কৰি আছিল। তেওঁ প্ৰকৃত দামতকৈ বহু বেছি দামত বাইবেলবোৰ ক্ৰয় কৰিছিল। ইমান বৃহৎ পৰিমাণত ক্ৰয় কৰি জ্বলাই দিয়াৰ বাবে টিণ্ডেলে তাতোতকৈ অধিক বাইবেল ছপা কৰিবলৈ সক্ষম হৈছিল। ধূলিত পিষ্ট হোৱা সত্য বাৰে বাৰে উঠি আহিছে আৰু ইয়াৰ সকলো উজ্জ্বলতাত জিলিকি উঠিছে।

এই সপ্তাহত আমি শাস্ত্ৰ আৰু খ্ৰীষ্টিয়ান বিশ্বাসৰ ওপৰত হোৱা আটাইতকৈ দুষ্কৰ্মী আক্ৰমণৰ বিষয়ে অধ্যয় কৰিম। ফৰাচী বি›­ৱৰ সময়ত ফ্ৰান্সৰ ৰাজপথত তেজ বৈ গৈছিল। পেৰিছৰ ৰাজহুৱা চৌহদত শিৰশ্ছেদ কৰা যন্ত্ৰ স্থাপন কৰা হৈছিল আৰু হাজাৰ হাজাৰ লোকক বধ কৰা হৈছিল। নাস্তিকতা ৰাষ্ট˜ ধৰ্মত পৰিণত হ’ল। তথাপিও ঈশ্বৰৰ বাক্যৰ সাক্ষ্যক নীৰৱ কৰিব পৰা নগ’ল।