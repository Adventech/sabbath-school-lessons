---
title:  দুজন সাক্ষী
date:   05/05/2024
---

`প্ৰঃ বাক্য ১১:৩-৬ পদ পঢ়ক। এই অংশত আপুনি আৱিষ্কাৰ কৰা দুজন সাক্ষীৰ পাঁচটা চিনাক্তকৰণ বৈশিষ্ট্য তালিকাভুক্ত কৰক।`

জখৰিয়া ৪ অধ্যায়ত ভাববাদীয় সোণৰ এক দীপাধাৰ আৰু ইয়াৰ দুয়োকাষে দুজোপা জিতগছ দেখিছিল-একে চিত্ৰকল্প যিটো আমি প্ৰকাশিত বাক্য ১১ অধ্যায়ত দেখা পাওঁ। জখৰিয়াক কোৱা হৈছে যে, “গোটেই পৃথিৱীৰ যিহোৱাৰ ওচৰত থিয় হৈ থকা এই দুডাল তেল যোগাওঁতা পুৰুষ” (জখৰিয়া ৪:১৪)। জিত গছবোৰে দীপাধাৰত তেল দিয়ে যাতে ই পোহৰ দি থাকিব পাৰে। গীতমালা ৰচকে লিখা কথাবোৰৰ কথা আমাক সোঁৱৰাই দিয়া হয়। “তোমাৰ বাক্য মোৰ ভৰিৰ নিমিত্তে প্ৰদীপস্বৰূপ, আৰু মোৰ পথৰ দীপ্তিস্বৰূপ” (গীত ১১৯:১০৫)। তেলে পৱিত্ৰ আত্মাক প্ৰতিনিধিত্ব কৰে (জখৰিয়া ৪:২, ৬)। প্ৰকাশিত বাক্য ১১ অধ্যায়ত যোহনৰ দৰ্শনে জগতখনক পোহৰ কৰিবলৈ পৱিত্ৰ আত্মাৰ শক্তিৰে ঈশ্বৰৰ বাক্য ঘোষণা কৰা হৈছে।

এই দুজন সাক্ষীয়ে ভাববাণী কৰিব পাৰিছিল আৰু তেওঁলোকে ভাববাণী কৰা ধৰণে বৰষুণ নপৰাকৈ ৰাখিব পাৰিছিল। পানীক তেজলৈ পৰিণত কৰি পৃথিৱীখনক মহামাৰীৰে আঘাত কৰিব পাৰিছিল। ঈশ্বৰৰ বাক্যৰ দ্বাৰা এলিয়াই কৈছিল যে ইস্ত্ৰায়েলৰ ওপৰত কোনো বৰষুণ নহ’ব আৰু তেওঁৰ প্ৰাৰ্থনাৰ উত্তৰত তিনি বছৰ ছমাহ দেশত বৰষুণ নহ’ল (যাকোব ৫:১৭)। বালৰ মিছা ভাববাদীসকলে খৰাং পৰিস্থতিৰ অন্ত পেলাবলৈ ব্যৰ্থ হোৱাৰ পিছত এলিয়াই ঈশ্বৰৰ ওচৰত প্ৰাৰ্থনা কৰিলত পুনৰাই বৰষুণ আহিল (১ ৰাজা ১৭-১৮ অধ্যায়)। মোচিয়ে ঈশ্বৰৰ বাক্যৰ দ্বাৰা মিচৰীয়াসকলৰ ওপৰত পানীক তেজলৈ ৰূপান্তৰ কৰাকে ধৰি সকলো ধৰণৰ মহামাৰী আনিছিল, কাৰণ ফৰেÌনে ঈশ্বৰৰ লোকসকলক মুক্ত কৰি দিয়া নাছিল (যাত্ৰা ৭)।

যিসকলে শাস্ত্ৰক নষ্ট কৰিব বিচাৰে তেওঁবিলাকৰ মুখৰ পৰা ওলোৱা জুইৰ দ্বাৰাই ভস্মীভূত হ’ব। ঈশ্বৰে কৈছে, “চোৱা, তোমালোকে এই কথা কোৱা বাবে, মই তোমাৰ মুখত মোৰ বাক্য অগ্নিস্বৰূপ, আৰু এই জাতিক খৰি স্বৰূপ কৰিম; সেয়ে তেওঁবিলাকক গ্ৰাস কৰিব” (যিৰি ৫:১৪)। ঈশ্বৰৰ বাক্যই ইয়াক অগ্ৰাহ্য কৰা সকলোৰে ওপৰত ন্যায়বিচাৰ ঘোষণা কৰে। তেওঁৰ বাক্য মুখত থকা জুইৰ দৰে।

যোহন ৫:৩৯ পদত যীচুৱে প্ৰকাশ কৰিছে যে পুৰণি নিয়মৰ শাস্ত্ৰসমূহে তেওঁৰ বিষয়ে সাক্ষ্য দিয়ে। তেওঁ এইটোও কৈছে যে শুভবাৰ্তা গোটেই জগতৰ আগত “সাক্ষ্য হ’বলৈ” ঘোষণা কৰা হ’ব (মথি ২৪:১৪), আৰু পুৰণি নিয়মৰ সৈতে নতুন নিয়মো সেই সাক্ষ্যৰ ওপৰত ভিত্তি কৰে। এই দুটা পদত ব্যৱý+ত সাক্ষ্যৰ শব্দৰ সৈতে একেটা মূলৰ এটা বাক্য প্ৰঃ বাক্য ১১:৩ পদত প্ৰকাশ আছে।

`এই দুজন সাক্ষী কোন? এই বাইবেলৰ কথাবোৰ আৰু প্ৰকাশিত বাক্য ১১ অধ্যায়ত দিয়া বৈশিষ্ট্যসমূহৰ প্ৰতি লক্ষ্য ৰাখি আমি এই সিদ্ধান্তত উপনীত হ’ব পাৰোঁ যে সাক্ষী দুজনে পুৰণি আৰু নতুন নিয়মৰ শাস্ত্ৰক ঈশ্বৰৰ পোহৰ আৰু সত্যতা হিচাপে জগতৰ আগত প্ৰকাশ কৰে।`