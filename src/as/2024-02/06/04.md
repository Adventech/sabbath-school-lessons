---
title:  সাক্ষী দুজনক হত্যা কৰা হয়
date:   07/05/2024
---

`প্ৰঃ বাক্য ১১:৭-৯ পদ পঢ়ক। বাক্যটো প্ৰতীকী বুলি মনত ৰাখি এই পদবোৰে ঈশ্বৰৰ দুজন সাক্ষীৰ বিষয়ে পুৰণি আৰু নতুন নিয়মত কি হ’ব বুলি ভাববাণী কৰিছে?`

৫৩৮ খ্ৰীষ্টাব্দত পৌত্তলিক ৰোমান সাম্ৰাজ্যৰ পতন ঘটিছিল। ৰোমান সম্ৰাট জাষ্টিনিয়ানে সামৰিক, ৰাজনৈতিক আৰু ধৰ্মীয় ক্ষমতা পোপ ভিজিলিছৰ হাতত অৰ্পণ কৰিছিল। মধ্যযুগৰ মণ্ডলীৰ আধিপত্যৰ দীৰ্ঘ সময় আৰম্ভ হৈছিল। আৰু ইয়াৰ ক্ষমতা ১৭৯৮ চনলৈকে চলি থাকিল। নেপোলিয়নৰ নিৰ্দেশত ফৰাচী সেনাপাতি বাৰ্থিয়াৰে ১৭৯৮ চনৰ ১০ ফেব্ৰুৱাৰীত বিনা প্ৰতিদ্বন্দ্বিতাৰে ৰোমত প্ৰৱেশ কৰে। ষষ্ঠ পোপ পিইউছক বন্দী কৰি ফ্ৰান্সলৈ ঘূৰাই অনা হয় আৰু তাতেই তেওঁৰ মৃত্যু হয়। এই তাৰিখটোতে ৰোমান মণ্ডলীৰ ধৰ্মনিৰপেক্ষ ক্ষমতাৰ বিষয়ে দানিয়েল আৰু প্ৰকাশিত বাক্যত দেখুওৱা ১২৬০ দিন বা বছৰৰ বাবে কৰা ভাববাণীৰ অন্ত হয়।

বাইবেলৰ ভাববাণীৰ সত্যতাৰ কি যে শক্তিশালী প্ৰকাশ! খ্ৰীষ্টৰ ৫০০ বছৰতকৈও অধিক আগতে লিখা কথাবোৰ দানিয়েলে ২৩০০ বছৰতকৈও অধিক সময়ৰ পিছত ঘটা ঘটনাবোৰৰ বিষয়ে ইমান সঠিকভাৱে ভাববাণী কৰিছিল। আমি সঁচাকৈয়ে বাইবেলত দিয়া ভাববাণীবোৰক বিশ্বাস কৰিব পাৰোঁ।

ইফালে এই সময়ছোৱাত ঈশ্বৰৰ বাক্যৰ সাক্ষ্যই শুভবাৰ্তাৰ সত্যতাক জীয়াই ৰাখিছিল। কিন্তু তাতকৈয়ো ডাঙৰ প্ৰত্যাহ৩ানবোৰে বাইবেলৰ সত্যতাৰ ওপৰত ভাবুকি কঢি়য়াই আনিছিল। অগাধ ঠাইৰ পৰা উঠি অহা পশুটোৱে (চয়তানে) শাস্ত্ৰৰ বিৰুদ্ধেযুদ্ধ কৰিলে। ১৭৮৯ চনত আৰম্ভ হোৱা ফৰাচী বিপ্লৱৰ জৰিয়তে তেওঁ বাইবেলৰ কৰ্তৃত্বৰ ওপৰত নতুন আক্ৰমণৰ সূচনা কৰে। ফৰাচী বিপ্লৱৰ সময়ত, চৰকাৰে খ্ৰীষ্টিয়ান ধৰ্মৰ ধৰ্মমতৰ সলনি ৰাষ্ট˜ পৃষ্ঠপোষকতা কৰা নাস্তিক ধৰ্মৰ প্ৰচলন কৰিছিল। ১৭৯৩ চনৰ ১০ নবেম্বৰত দেশজুৰি নাস্তিকতাৰ উৎসৱ অনুষ্ঠিত হয়। সমগ্ৰ ফ্ৰান্সৰ গীৰ্জাসমূহক নাস্তিকতাৰ মন্দিৰলৈ ৰূপান্তৰিত কৰা হৈছিল আৰু এগৰাকী জীৱিত মহিলাক যুক্তিৰ দেৱী হিচাপে সিংহাসনত বহুৱাইছিল। ৰাজপথত বাইবেল জ্বলাই দিয়া হৈছিল। ঈশ্বৰ নাই বুলি ঘোষণা কৰিছিল আৰু মৃত্যুক অন্তহীন টোপনি বুলি ঘোষণা কৰিছিল। চয়তানে ঈশ্বৰৰ সাক্ষী দুজনক হত্যা কৰিবলৈ ঈশ্বৰ অবিশ্বাসী লোকৰ যোগেদি কাম কৰিছিল। “তাতে চদোম আৰু মিচৰ এই আত্মিক নাম থকা যি নগৰত তেওঁবিলাকৰ প্ৰভুক ক্ৰুচত দিয়া হ’ল, সেই মহা নগৰৰ আলিতে তেওঁবিলাকৰ মৰাশৰ পৰি থাকিব’ (প্ৰঃ বাক্য ১১:৮)।

মিচৰত অনেক দেৱ-দেৱী আছিল যাৰ ফলত তেওঁবিলাকে সত্য ঈশ্বৰক অস্বীকাৰ কৰিছিল (যাত্ৰা ৫:২)। চদোমে ঘোৰ অনৈতিকতাক প্ৰতিনিধিত্ব কৰে। ফ্ৰান্স বিপ্লৱৰ সময়ত, ঈশ্বৰৰ দুজন সাক্ষীক পুৰণি আৰু নতুন নিয়ম-বি›­ৱ আৰু ৰক্তপাতৰ ফলত স্বাভাৱিক প্ৰতিবন্ধকতাবোৰ ঢিলা হোৱাৰ লগে লগে বিয়পি পৰা নাস্তিকতা আৰু অনৈতিকতাৰ ফলত, নিমাত কৰা হৈছিল।

প্ৰঃ বাক্য ১১:৯ পদত কোৱা হৈছে যে ঈশ্বৰৰ দুজন সাক্ষীৰ “চোৰে তিনি দিনলৈকে তেওঁবিলাকৰ সেই শৰ চাই থাকিব, তেওঁবিলাকৰ শৱ মৈদামত থ’বলৈ অনুমতি নিদিব।” ভাববাণী দিন হিচাপে চাৰে তিনি বছৰ সময়ক বুজোৱা হৈছে। ফৰাচী বিপ্লৱৰ সময়ত নাস্তিকতাবাদৰ প্ৰভাৱ প্ৰায় চাৰে তিনি বছৰ কাল আছিল। এই সময়সীমা ১৭৯৩ চনৰ ২৬ নবেম্বৰৰ পৰা বৃদ্ধি পাইছিল, যেতিয়া পেৰিছত জাৰী কৰা এক ডিক্ৰীয়ে ধৰ্ম বিলু৫ কৰাৰ পৰা ১৭৯৭ চনৰ জুনলৈকে ফৰাচী চৰকাৰে নিজৰ নিষেধাজ্ঞামূলক ধৰ্মীয় আইন আঁতৰাই পেলায়।