---
title:  আশাৰ যোগেদি অনুপ্ৰাণিত হোৱা
date:   11/05/2024
---

### এই সপ্তাহৰ অধ্যয়ন পাঠঃ
১ থিচলনী ৪:১৩-১৮; মথি ২৪:২৭, ৩০, ৩১; ২ পিতৰ ১:১৯-২১; দানি ৮:১৪; দানি ৯:২০-২৭; ইজ্ৰা ৭:৭-১৩ পদ।

> <p>মুখস্থ পদঃ</p>
> “সেইদিনা লোকবিলাকে ক’ব, যে চোৱা, এৱেঁই আমাৰ ঈশ্বৰ, আমি এওঁলোকে বাট চাইছিলোঁ, এৱেঁই আমাক পৰিত্ৰাণ দিব; এৱেঁই যিহোৱা; আমি এওঁলৈকে বাট চাইছিলোঁ; আহা আমি এওঁৰ পৰিত্ৰাণত উল্লাসিত হৈ আনন্দ কৰোঁ।” (যিচয়া ২৫:৯)।

যীচুৰ দ্বিতীয় আগমণ হৈছে শাস্ত্ৰৰ অন্যতম মূল বিষয়বস্তু। এইটো হৈছে বাইবেলৰ পৱিত্ৰ পৃষ্ঠাবোৰৰ মাজেৰে যোৱা এডাল সোণৰ সূতা। এজন পণ্ডিতে অনুমান কৰিছে যে পুৰণি নিয়মত খ্ৰীষ্টৰ দ্বিতীয় আগমণৰ বিষয়ে ইয়াত ১,৮৪৫ বাৰ উল্লেখ আছে। নতুন নিয়মৰ ২৫০ টা অধ্যায়ত খ্ৰীষ্টৰ আগমণৰ বিষয়ে ৩০০ ৰো অধিকবাৰ উল্লেখ আছে। নতুন নিয়মৰ ২৭ খন কিতাপৰ ভিতৰত ২৩ খন কিতাপেই এই মহান পৰিঘটনাৰ কথা উল্লেখ কৰিছে। ইউৰোপত সংস্কাৰৰ আৰম্ভ হোৱাৰ পিছত আৰু বিভাজন আৰু বিবাদৰ দ্বাৰা বাধাগ্ৰস্ত হোৱাৰ পিছত, আমেৰিকা যুক্তৰাষ্ট˜কে ধৰি পৃথিৱীত প্ৰটেষ্টাণ্ট ধৰ্মৰ গুৰি ধৰিছিল, য’ত বহুতে সত্যৰ আৱৰণ তুলি ল’বলৈ চেষ্টা কৰিছিল, যাৰ ভিতৰত আছে দ্বিতীয় আগমণৰ সত্যতা।

তেওঁবিলাকৰ ভিতৰত উইলিয়াম মিলাৰ নামৰ এজন বেপ্টিষ্ট কৃষক আছিল। বাইবেল অধ্যয়ন কৰাৰ পৰা তেওঁ বিশ্বাস কৰিছিল যে যীচু তেওঁৰ জীৱনকালতে বা তাতকৈয়ো সোনকালে আহি আছে আৰু তাৰ পিছত তেওঁ সেই বাৰ্তা প্ৰচাৰ কৰিবলৈ আৰম্ভ কৰিলে। মিলাৰে এনে এটা আন্দোলন কৰিছিল, যাৰ ফলত এক বৃহৎ হতাশাৰ সন্মুখীন হৈছিল যদিও বহুলোকৰ বাবে বাইবেলৰ সত্যতাসমূহক মুকলি কৰি দিছিল যিবোৰ আজিও প্ৰাসংগিক হৈ আছে।

আমি এই সপ্তাহৰ পাঠটোত অধ্যয়ন কৰিম যে খ্ৰীষ্টৰ দ্বিতীয় আগমনে কিয় শতিকাজুৰি বিশ্বাসীসকলৰ হূদয় আনন্দৰে ভৰি পৰিছে আৰু আমি কেনেকৈ সেই মহান দিনটোৰ বাবে সাজু হ’ব পাৰোঁ।