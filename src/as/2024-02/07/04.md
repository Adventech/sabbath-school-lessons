---
title:  উইলিয়াম মিলাৰ আৰু বাইবল
date:   14/05/2024
---

যেনেকৈ ঈশ্বৰে প্ৰটেষ্টাণ্ট সংস্কাৰকসকলক কেৱল খ্ৰীষ্টত বিশ্বাস কৰি ধাৰ্মিকতাৰ সত্যতা পুনৰ আৱিষ্কাৰ কৰিবলৈ ব্যৱহাৰ কৰিছিল, ঠিক তেনেকৈয়ে তেওঁ উইলিয়াম মিলাৰক খ্ৰীষ্টৰ দ্বিতীয় আগমনৰ বিষয়ে পুনৰ সত্যতা আৱিষ্কাৰ কৰিবলৈ ব্যৱহাৰ কৰিছিল। মিলাৰে শাস্ত্ৰ অধ্যয়ন কৰি থাকোঁতে তেওঁ এনে এজনা খ্ৰীষ্টক আৱিষ্কাৰ কৰিলে যিজনাই তেওঁক কল্পনা কৰাতকৈও অধিক প্ৰেম কৰিছিল। বাইবেল, কলম আৰু বহি এখন লৈ আদিপুস্তকৰ পৰা পঢি়বলৈ আৰম্ভ কৰিলে আৰু যি কোনো অংশ বুজি নোপোৱাকৈ এনেই খৰকৈ পঢি় পাৰ হৈ যোৱা নাছিল। শাস্ত্ৰক শাস্ত্ৰৰ লগত তুলনা কৰি তেওঁ বাইবেলখনে নিজকে বুজাবলৈ এৰি দিছিল।

`যিচয়া ২৮:৯, ১০; হিতো ৮:৮, ৯; যোহন ১৬:১৩; ২ পিতৰ ১:১৯-২১ পদ পঢ়ক। এই অংশবোৰত আপুনি বাইবেলৰে ব্যাখ্যাৰ কি কি নীতি আৱিষ্কাৰ কৰে?`

উইলিয়াম মিলাৰ শাস্ত্ৰক শাস্ত্ৰৰ সৈতে তুলনা কৰাৰ লগে লগে বাইবেলৰ ৰহস্যবোৰ তেওঁৰ বাবে মুকলি হ’ল। তেওঁ লুকাই থকা ধন বিচাৰি ফুৰাৰ দৰে বিচাৰিছিল আৰু অনেক উপকৃত হৈছিল। পৱিত্ৰ আত্মাই তেওঁক ঈশ্বৰৰ বাক্যবোৰক বুজি পাবৰ বাবে জ্ঞান প্ৰদান কৰিলে। তেওঁ অধ্যয়ন কৰা আন বাইবেলৰ অংশবোৰৰ দৰেই বাইবেল অধ্যয়নত ভাববাণীবিলাকৰ দৃষ্টিগোচৰ হৈছিল।

`দানিয়েল ১:১৭; দানিয়েল ২:৪৫; ১ পিতৰ ১:১০, ১১; আৰু প্ৰঃ বাক্য ১:১-৩ পদ পঢ়ক। বাইবেলৰ ভাববাণীসমূহ বুজি পোৱাৰ বিষয়ে এই শাস্ত্ৰপদবোৰে আমাক কি শিক্ষা দিছে?`

ভাববাণীমূলক পুস্তকবোৰত থকা প্ৰতীকবোৰ ৰহস্যৰ মাজত আৱদ্ধ হৈ থকা নাই। দয়ালু ঈশ্বৰে আমাক তেওঁৰ ভাববাণীমূলক বাক্য দিছে যাতে জগতত অতি শীঘ্ৰে ঘটিবলগীয়া ঘনটাবোৰৰ বাবে আমাক প্ৰস্তুত কৰিব পাৰে। উইলিয়াম মিলাৰে বাইবেল শাস্ত্ৰত ভাববাণীবোৰৰ উত্তম ব্যাখ্যা আছে তাক স্পষ্টকৈ বুজি পাইছিল। ভাববাণীৰ প্ৰতীকসমূহ বাইবেলে নিজেই স্পষ্ট কৰি দিছে। জন্তুবোৰে ৰজা বা ৰাজ্যক প্ৰতিনিধিত্ব কৰে। (দানি ৭:১৭, ২৩)। বতাহে ধবংসক প্ৰতিনিধিত্ব কৰে (যিৰি ৪৯:৩৬)। জলে মানুহ বা জাতিসমূহক প্ৰতিনিধিত্ব কৰে। (প্ৰঃ বাক্য ১৭:১৫)। তিৰোতাই মণ্ডলীক প্ৰতিনিধিত্ব কৰে (যিৰি ৬:২; ইফি ৫:২২-৩২)। দানিয়েল আৰু প্ৰকাশিত বাক্যৰ কাল বা সময়ৰ ভাববাণীসমূহো প্ৰতীকী ভাষাত দিয়া হৈছে, য’ত এটা ভাববাণীমূলক দিনে এটা বছৰক প্ৰতিনিধিত্ব কৰে (গণনা ১৪:৩৪; যিহি ৪:৬)। উইলিয়াম মিলাৰে বাইবেলৰ ব্যাখ্যাৰ এই নীতিসমূহ প্ৰয়োগ কৰাৰ লগে লগে তেওঁ খ্ৰীষ্টৰ দ্বিতীয় আগমনৰ বিষয়ে যি আৱিষ্কাৰ কৰিলে তাক লৈ তেওঁ আচৰিত হৈ পৰিল।