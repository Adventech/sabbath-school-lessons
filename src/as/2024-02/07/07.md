---
title:  অতিৰিক্ত অধ্যয়ন পাঠ
date:   17/05/2024
---

৭০ সপ্তাহ আৰু ২৩০০ দিনৰ ভাববাণীৰ বাবে তলৰ তালিকাখন চাওক। ভাববাণীসমূহ ৪৫৭ খ্ৰীষ্টপূৰ্বত আৰম্ভ হয় আৰু ৭০ সপ্তাহৰ ভাববাণীৰ ওপৰত আধাৰিত কৰা “মচিহ ৰাজকুমাৰ”ৰ আশে-পাশে ঘটা ঘটনাসমূহৰ বিষয়ে ভাববাণী কৰা হৈছে। সেই কঠিন ভিত্তিমূলৰ সৈতে

![Chart](https://sabbath-school-resources-assets.adventech.io/as/ss/2024-02/07/chart.png)

“সেই প্ৰথম শিষ্যসকলৰ দৰেই উইলিয়াম মিলাৰ আৰু তেওঁৰ সহযোগীসকলে যি বাণী প্ৰচাৰ কৰিছিল তাক নিজেও সম্পূৰ্ণকৈ বুজি পোৱা নাছিল। মণ্ডলীত দীৰ্ঘদিন ধৰি চলি অহা অসংখ্য ভুল-ত্ৰুটিবোৰে, ভাববাণীৰ বচনসমূহক সঠিকভাৱে ব্যাখ্যা কৰাৰ পৰা আৰু সঠিক অৰ্থ উলিওৱাৰ পৰা তেওঁবিলাকক বিৰত কৰি ৰাখিছিল। গতিকে জগতত প্ৰচাৰ কৰিবলৈ ঈশ্বৰে যি বাণী তেওঁবিলাকৰ হাতত অৰ্পণ কৰিছিল সেই বাণীক তেওঁবিলাকে বিশ্বস্ততাৰে প্ৰচাৰ কৰিলেও তাৰ অৰ্থক ভুলকৈ বুজি লোৱাৰ বাবে তেওঁবিলাকে নিৰাশাত ভুগিবলগীয়া হৈছিল।”

“তথাপিও সকলোৰে বাবে লাভদায়ক তেওঁৰ উদ্দেশ্যটো সম্পাদিত কৰিবলৈ ঈশ্বৰে বিচাৰৰ সেই সৰ্তকতাৰ বাণীটোক যেনেদৰে আছিল তেনে অৱস্থাতে প্ৰচাৰ কৰিবলৈ অনুমতি প্ৰদান কৰিছিল। মহা দিনটো ওচৰ চাপি আহিছিল আৰু সেই বিশেষ সময়ছোৱাত মানুহবিলাকৰ হূদয় আৰু মনত প্ৰকৃততে কিনো আছ তাক প্ৰকাশ কৰিবলৈ তাৰ বাবে তেওঁবিলাকক পৰীক্ষা কৰিবলৈ তেওঁ ব্যৱস্থা গ্ৰহণ কৰিছিল। মণ্ডলীক পৰীক্ষা কৰিবলৈ আৰু সেইদৰে ইয়াক পৰিশুদ্ধ কৰিবলৈ সেই অনুপাতে সতৰ্কতাৰ বাণী প্ৰস্তুত কৰা হৈছিল। তেওঁবিলাকক এইটো চাবলৈ সুযোগ দিয়া হৈছিল যে তেওঁবিলাকৰ প্ৰেম নো ক’ত সাঙোৰ খাই আছে। জগতৰ লগত নে নাইবা খ্ৰীষ্ট আৰু স্বৰ্গৰ লগত! তেওঁবিলাকে ত্ৰাণকৰ্তাক প্ৰেম কৰোঁ বুলি বৰকৈ মুখ মেলিছিল; এতিয়া তেওঁবিলাকে নিজৰ প্ৰেমক প্ৰমাণ কৰাৰ সময় আহিছিল। তেওঁবিলাকে সঁচাকৈয়ে জগতৰ আশা-আকাংক্ষা আৰু উচ্চাভিলাষবোৰক পৰিত্যাগ কৰি আনন্দ আৰু উল্লাসেৰে তেওঁবিলাকৰ প্ৰভুক, তেওঁৰ আগমনত আদৰি ল’বলৈ সাজু আছিল নে বাৰু? তেওঁবিলাকে তেওঁবিলাকৰ নিজৰ আত্মিক অৱস্থাক বুজিবলৈ সক্ষম হ’ব পৰাকৈয়ে সতৰ্কবাণী প্ৰচাৰ কৰা হৈছিল। তেওঁবিলাকলৈ এনে কৰুণাৰ বাণী প্ৰেৰণ কৰা হৈছিল, যাতে অনুশোচনা আৰু নম্ৰভাৱে তেওঁবিলাকে প্ৰভুক বিচাৰি আহিবলৈ জাগৃত হ’ব পাৰে।”-এলেন জি. হুৱাইট, মহা-বিবাদ, ৩৫১, ৩৫২, ৩৪৩ পৃঃ।