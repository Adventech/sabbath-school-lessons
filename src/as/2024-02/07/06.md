---
title:  আটাইতকৈ দীঘলীয়া ভাববাণীমূলক সময়
date:   16/05/2024
---

`ইজ্ৰা ৭:৭-১৩ পদ পঢ়ক। পাৰস্যত থকা ইস্ত্ৰায়েলৰ বন্দীসকলৰ তেওঁলোকৰ মন্দিৰ পুনঃ নিৰ্মাণ কৰিবলৈ মুক্তভাৱে যাবৰ বাবে অনুমতি দিবলৈ কেতিয়া আদেশ জাৰি কৰা হৈছিল?`

এই আদেশ পাৰস্যৰ অৰ্তক্ষত্ৰ ৰজাই ৪৫৭ খ্ৰীষ্টপূৰ্বত জাৰি কৰিছিল। এই আজ্ঞা যিহুদীসকলক যিৰূচালেম মন্দিৰ পুনৰ নিৰ্মাণ আৰু মন্দিৰ সেৱা-উপাসনা পুনঃস্থাপন কৰাৰ বাবে ঘূৰি আহিবলৈ অনুমতি দিয়াৰ তিনিটা আদেশৰ ভিতৰত শেষৰটো আদেশ আছিল। এই তৃতীয় আদেশটোৱেই আছিল এটা সম্পূৰ্ণ আদেশ আৰু ই ২৩০০ দিনৰ ভাববাণীৰ আৰম্ভণিৰ সূচনা কৰে।

`দানিয়েল ৯:২৫, ২৬ পদ পঢ়ক। এই গোটেই ভাববাণীৰ সময় কাল কেতিয়াৰ পৰা আৰম্ভ হয়? এই পদবোৰে কি ডাঙৰ ডাঙৰ ঘটনাৰ ভাববাণী কৰিছে?`

এই উল্লেখযোগ্য ভাববাণীত, দানিয়েলে ভৱিষ্যবাণী কৰিছিল যে “যিৰূচালেমক পুনঃস্থাপন আৰু নিৰ্মাণ কৰিবৰ আজ্ঞা প্ৰকাশিত হোৱাৰ পৰা” মচীহলৈকে ৬৯ ভাববাণীমূলক সপ্তাহ বা ৪৮৩ ভাববাণীমূলক দিন বা আক্ষৰিক বছৰ হ’ব। যিহেতু এই অধ্যাদেশ খ্ৰীষ্টপূৰ্ব ৪৫৭ চনত জাৰি কৰা হৈছিল, ঠিক সেই তাৰিখতে ২,৩০০ দিনৰ ভাববাণীৰ সময় আৰম্ভ হৈছিল। ঊনসত্ততৰ সপ্তাহ অৰ্থাৎ ২৩০০ দিনৰ প্ৰথম ৪৮৩ দিন, এইখিনি সময় মচিহ অৰ্থাৎ অভিষিক্ত জনালৈ আহি পাবলগীয়া আছিল আৰু খ্ৰীষ্টৰ বাপ্তিস্ম আৰু পৱিত্ৰ আত্মাৰ দ্বাৰাই অভিষেক কৰা কাৰ্য ২৭ খ্ৰীষ্টাব্দত সম্পাদিত হোৱা কাৰ্যই ভাববাণীটোক সিদ্ধ হোৱা দেখুৱাই (পোঃ কৰ্ম ১০:৩৮)। বাপ্তিস্মৰ পিছত যিচুৱে গালীললৈ গ’ল, আৰু ঈশ্বৰৰ ৰাজ্যৰ শুভবাৰ্তা ঘোষণা কৰি ক’লে, কাল সম্পূৰ্ণ হ’ল (মাৰ্ক ১:১৪, ১৫)।

৩১ খ্ৰীষ্টাব্দৰ বসন্তকালত, এই শেষৰ ভাববাণীমূলক সপ্তাহৰ মাজভাগত, তেওঁৰ বাপ্তিস্মাৰ চাৰে তিনি বছৰ কালৰ পাছত, যীচুক ক্ৰুচত দিয়া হৈছিল। ঈশ্বৰৰ মেৰপোৱালিলৈ আগবঢ়োৱা বলিদানৰ ব্যৱস্থাটো কালবাৰীৰ ক্ৰুচত খ্ৰীষ্টৰ বলিদানৰ যোগেদি অন্ত হৈছিল। অৱশেষত আনুষ্ঠানিক ব্যৱস্থাৰ সকলো বলিদান আৰু নৈবেদ্য বন্ধ হৈ গৈছিল।

`দানিয়েল ৯:২৭ পদ পঢ়ক। ৭০ সপ্তাহৰ ভাববাণীৰ অন্ত কেনেকৈ হয়?`

বিশেষকৈ যিহুদীসকলৰ বাবে নিৰূপিত ৭০ সপ্তাহ, বা ৪৯০ বছৰ, ৩৪ খ্ৰীষ্টাব্দত শুভবাৰ্তাক সংসদে প্ৰত্যাখ্যান কৰাৰ সৈতে অন্ত হৈছিল (পাঃ কৰ্ম ৬:৮-৭; ৬০)। ২৩০০ বছৰৰ ভাববাণীৰ পৰা ৪৯০ বছৰ বিয়োগ কৰিলে ভাববাণী সম্পূৰ্ণ হ’বলৈ ১৮১০ বছৰ বাকী থাকে। ইয়াৰ দ্বাৰা আমাক ১৮৪৪ খ্ৰীষ্টাব্দলৈ লৈ যায়, উইলিয়াম মিলাৰ প্ৰাৰম্ভিক এডভেণ্টিষ্টসকলে বিশ্বাস কৰিছিল যে দানিয়েল ৮:১৪ পদত উল্লেখ কৰা ধৰ্মধামটোৱেই হৈছে পৃথিৱীখন আৰু তেওঁলোকে ধাৰণা কৰিছিল যে ১৮ ৪৪ চনত খ্ৰীষ্টই জুইৰ দ্বাৰা পৃথিৱীখনক শুচি কৰিবলৈ আহিব।