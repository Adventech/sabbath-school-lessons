---
title:  আমি কাক সেৱা উপাসনা কৰো?
date:   18/06/2024
---

শেষৰ দিনত, সেৱা উপাসনাক লৈ নাটকীয়ভাৱে মহা-বিবাদ আৰম্ভ হ’ব। আমি সৃষ্টিকৰ্তাক সেৱা উপাসনা কৰো নে পণ্ড আৰু তাৰ প্ৰতিমূৰ্তিক প্ৰণিপাত কৰো। কোনো মাজৰ পথ নাই। প্ৰকাশিত বাক্য ১৪ অধ্যায়ৰ প্ৰথম দূতে সকলো পুৰুষ-মহিলাসকলক আহ্বান জনাইছে যে স্বৰ্গ, পৃথিৱী, সাগৰ, জলৰ জুমুকবোৰ এই সকলোৰে সৃষ্টিকৰ্তাক প্ৰণিপাত কৰাহক (প্ৰঃ বাক্য ১৪:৭)। স্বৰ্গৰ আবেদনক আৰু অধিককৈ সমৰ্থন জনাবলৈ তৃতীয় দূতে পণ্ডক প্ৰণিপাত কৰাৰ ভয়ানক পৰিণতি প্ৰকাশ কৰিছেঃ ‘ঈশ্বৰৰ কোপৰ পান পাত্ৰত তেওঁৰ যি ক্ৰোধৰূপ দ্ৰাক্ষাৰস মিহলি নোহোৱকৈ যুগুতাই ৰখা হৈছে, তাক তেৱোঁ পান কৰিব। (প্ৰঃ বাক্য ১৪:১০)। ইয়াৰ বিপৰীতে যিসকলে সৃষ্টিকৰ্তাক প্ৰণিপাত কৰে তেওঁবিলাকক ঈশ্বৰৰ আত্মা আৰু যীচুৰ বিশ্বাস পালন কৰা বুলি বৰ্ণনা কৰা হৈছে । (প্ৰঃ বাক্য ১৪:১২)।

সৃষ্টি হৈছে সত্য উপাসনাৰ ভিত্তিমূল (প্ৰঃ বাক্য ৪:১১)। যিহেতু ঈশ্বৰে ‘.যীচু খ্ৰীষ্টৰ দ্বাৰাই সকলো সৃষ্টি কৰিলে (হফিচী ৩:৯), চয়তানে সৃষ্টিকৰ্তাক ঘৃণা কৰে আৰু পাৰ্থিৱ শক্তিৰ দ্বাৰা বিশ্ৰামদিন, সৃষ্টিৰ স্মৃতি চিহ্ন সলনি কৰাৰ চেষ্টা কৰিছে দানি ৭:২৫)। ঈশ্বৰৰ বিধানক লৈ আগন্তুক সংঘাতে কর্তৃত্বৰ অথবা অধিকাৰৰ ওপৰত গুৰুত্ব আৰোপ কৰে. যদি চয়তানে বিশ্ৰাম দিনৰ সেৱা উপাসনাক নিৰ্মÓল কৰিব পাৰে, তেন্তে সি ঘোষণা কৰিব যে তাৰ ক্ষমতা ঈশ্বৰৰ ক্ষমতাতকৈ অধিক। ইয়াক সম্পন্ন কৰিবলৈ চয়তানে সমগ্ৰ জগতখনক নকল বিশ্ৰাম দিন পালন কৰিবলৈ, পতিয়ন নিয়াবলৈ বা জোৰ-জবৰদস্তি কৰিবলৈ চেষ্টা কৰিব।

এতিয়া যিবোৰ ঘটি আছে, সেইবোৰৰ দেখাত যিমানেই কঠিন নহওক কিয়, আমি আগতকৈ লক্ষ্য কৰা মতে, পৃথিৱীখন নাটকীয়ভাৱে সলনি হৈছে। ক’ভিড সংকটে আমাক দেখুৱাই দিলে যে নিশাটোৰ ভিতৰতে আমাৰ পৃথিৱীখন এটা বেলেগ অৱস্থালৈ পৰিণত হ’ব পাৰে। যদিও আমি পণ্ডৰ ছাবটোৱে কোন দিশে নিব তাক সবিশেষ নাজানো, তথাপিও কল্পনা কৰাটো ভয়ংকৰভাৱে কঠিন নহয়। পৃথিৱীখন অতি অস্থিৰ আৰু এতিয়া জগতত থকা আচৰিত প্ৰযুক্তিৰ কথা বাইবেলে যিটোৰ বিষয়ে সতৰ্ক কৰি দিছে, সেয়া সঁচাকৈয়ে আমি এতিয়া কল্পনা কৰাতকৈও অধিক সোনকালে ঘটিব পাৰে।

`প্ৰঃ বাক্য ১৩:১৩-১৭ পদ পঢ়ক। যিসকলে পণ্ডৰ ছাব নল’ব তেওঁবিলাকৰ ওপৰত কি নিৰ্দিষ্ট শাস্তি প্ৰদান কৰা হ’ব?`

যিসকলে পণ্ড আৰু ইয়াৰ প্ৰতিমূৰ্তিক অনুসৰণ কৰাৰ বিপৰীতে খ্ৰীষ্টৰ প্ৰতি বিশ্বাসী, তেওঁলোকে অৰ্থনৈতিক শাস্তিৰ লগেত মৃত্যুৰ ভাবু¿কৰ সন্মুখীন হ’ব লাগিব। মানুহ সদায় যিদৰে আছিল সেইদৰেই থাকিবঃ দুৰ্নীতিগ্ৰস্ত ঘটনাবোৰ কেনেকৈ ঘটিব সেই বিষয়ে আমি এতিয়াও ইমান নাজানো, তথাপিও শেষকালৰ তাড়নাৰ বিষয়ে কল্পনা কৰাটো বৰ কঠিন হব নালাগে। যদিহে সম্পূৰ্ণভাৱে আন এটা প্ৰসংগত লিখা হৈছে, যোহনৰ এই বাক্যবোৰে সকলো প্ৰকাশ কৰে। যীচুৰ বিষয়ে কওঁতে যোহনে লিখিছিল যে তেওঁ মানুহৰ বিষয়ে কোনোৱে সাক্ষ্য দিবলৈকো তেওঁৰ প্ৰয়োজন নাছিল; কিয়নো মানুহৰ অন্তৰত কি আছে, তাক তেওঁ নিজে জানিলে। (মোহন ২:২৫)।