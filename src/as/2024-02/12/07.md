---
title:  অতিৰিক্ত অধ্যয়ন পাঠ
date:   21/06/2024
---

‘যিসকলে ইয়াৰ বিৰোধিতা কৰিব (কৃত্ৰিম বিশ্ৰাম দিন পালন কৰা ) তেওঁবিলাক সকলোকে দেশৰ সংবিধান অনুসৰি দোষী সাব্যস্ত কৰা হ’ব আৰু অৱশেষত এই বুলি ঘোষণা কৰা হ’ব যে তেওঁবিলাক মৃত্যুদণ্ড পোৱাৰ যোগ্য। প্ৰঃ বাক্য ১৩:১৬। আনহাতে, সৃষ্টিকৰ্তাৰ বিশ্ৰাম দিনৰ সন্দভÇত ঈশ্বৰৰ আজ্ঞাই ইয়াৰ প্ৰতি বাধ্যতা প্ৰদৰ্শন কৰি ইয়াক পালন কৰিবলৈ দাবী কৰিছে আৰু সাৱধান কৰিছে যে যিসকলে এই আজ্ঞাবোৰ উলংঘন কৰিব সিহঁতৰ ওপৰত ঈশ্বৰৰ ক্ৰোধ পৰিব।’

‘যেতিয়া তাড়না, নিন্দা, ঠাট্টা, বিদ্ৰুপ আদিৰ ধুমুহা আহিব, তৃতীয় স্বৰ্গদূতৰ বাণীক বিশ্বাস কৰো বুলি কোৱা এটা বৃহৎ শ্ৰেণীয়ে সত্যতাৰ প্ৰতি বাধ্য হোৱাৰ জৰিয়তে নিজকে পৱিত্ৰকৃত নকৰাৰ বাবে নিজৰ স্থতিক পৰিত্যাগ কৰিব আৰু বিৰোধী পক্ষৰ লগত যোগ দিব। জগতৰ লগত মিত্ৰতা কৰাৰ দ্বাৰাই আৰু ইয়াৰ আত্মাৰ অংশীদাৰী হৈ, একোটা সত্যতাকে এতিয়া ধুৱলি-কুঁৱলী অৱস্থাতে দেখিব; আৰু যেতিয়া পৰীক্ষা আহিব, তেতিয়া সহজ আৰু জনপ্ৰিয় পথটোকে বাচি ল’বলৈ সাজু হৈ থাকিব। প্ৰতিভাৱান আৰু সুখ্যাতি সম্পন্ন মানুহবিলাক যিসকল এটা সময়ত সত্যতাৰ পোহৰ লাভ কৰিছিল, তেওঁবিলাকে মানুহক প্ৰতাৰণা কৰিবলৈ আৰু বিপথে পৰিচালিত কৰিবলৈ সিহঁতৰ শক্তি ব্যৱহাৰ কৰিব। সিহঁতেই সিহঁতৰ পূৰ্বৰ ভাই-বন্ধুসকলৰ ঘোৰ শত্ৰুত পৰিণত হ’ব। বিশ্ৰাম দিন পালনকাৰীসকলক তেওঁবিলাকৰ বিশ্বাসৰ কৈফিয়ৎ দিবলৈ যেতিয়া বিচৰালয়ত অনা হ’ব, তেতিয়া তেওঁবিলাকক ভুলকৈ উপস্থাপন কৰিবলৈ আৰু অভিযোগ দিবলৈ ধৰ্মভ্ৰষ্ট এই ব্যক্তিবিলাক চয়তানৰ আটাইতকৈ উপযুক্ত, যোগ্যবান প্ৰতিনিধি হ’ব আৰু ভুল অভিযোগ আৰু কৌশলেৰে তেওঁবিলাকৰ অহিতে শাসক শ্ৰেণীক খং তোলাব আৰু উত্তেজিত কৰিব. মহা বিবাদ, ৬০৪, ৬০৮ পৃঃ