---
title:  বৰ মাতেৰে ৰিঙিওৱা
date:   20/06/2024
---

`প্ৰঃ বাক্য ১৮:১-৪, হবক্কুক ২:১৪ আৰু মথি ২৪:১৪ পদ পঢ়ক। এই পদবোৰে পৃথিৱীত ঈশ্বৰৰ কাৰ্য কেনেকৈ শেষ হ’ব বুলি কৈছে?`

বাবিলৰ পতনৰ কথা ঘোষণা কৰাৰ দূতজনৰ ‘মহান অধিকাৰ’ আছে। প্ৰকাশিত বাক্য ১৪ অধ্যায়ৰ দূতৰ দৰে এই দূতে মানৱ জাতিৰ বাৰ্তাবাহকসকলক প্ৰতিনিধিত্ব কৰে। এই দূতে ঈশ্বৰৰ মহিমা ইমানেই পূৰ্ণতাৰে প্ৰকাশ কৰে যে ই সমগ্ৰ নিয়মত কর্তৃত্ব বা ক্ষমতাৰ বাবে গ্ৰীকৰ শব্দটো ব্যৱহাৰ কৰা হৈছে। ইয়াৰ দ্বাৰা প্ৰায়ে নৰকৰ ৰাজত্ব আৰু ক্ষমতাৰ ওপৰত খ্ৰীষ্ট জয়ী হোৱাৰ কথা বুজোৱা হয়। যীচুৱে মথিয়ে লিখা শুভবাৰ্তাত এই শব্দ তেওঁৰ শিষ্যবিলাকক শুভবাৰ্তা ঘোষণা কৰিবলৈ পঠোৱাৰ সৈতে সামসজ্ঞ্যপূৰ্ণভাৱে ব্যৱহাৰ কৰিছে। মথি ১০:১ পদত যীচুৱে তেওঁৰ শিষ্যবিলাকক নৰক অথবা পাপৰ ৰাজত্ব আৰু ক্ষমতাৰ ওপৰত কর্তৃত্ব প্ৰদান কৰিছে। ভাল আৰু বেয়াৰ যুদ্ধত জয়ী হ’বলৈ তেওঁবিলাকক ঐশ্বৰীক শক্তিৰে পৰিপূৰ্ণ কৰি বিভিন্ন ঠাইলৈ সাক্ষ্য দিবৰ বাবে পঠিয়াইছিল। মথি ২৮ অধ্যায়ত তেওঁ আকৌ এবাৰ তেওঁবিলাকক ক’লে ‘ স্বৰ্গত আৰ পৃথিৱীত সকলো ক্ষমতা মোক দিয়া হ’ল। এই হেতুকে তোমালোক যোৱা আৰু সকলো জাতিকে শিষ্য কৰি, পিতৃ, পুত্ৰ আৰু পৱিত্ৰ আত্মাৰ নামেৰে তেওঁবিলাকক বাপ্তাইজ কৰা’ (মথি ১৮:১৮,১৯)।

পৱিত্ৰ আত্মাৰ শক্তিৰে পৰিপূৰ্ণ হৈ জীৱিত যীচুৰ কর্তৃত্বৰে আগবাঢি় গৈ যিসকলে নিজৰ জীৱন আৰু মৃত্যুত পাপৰ ৰাজত্ব আৰু শক্তিসমূহৰ ওপৰত জয়লাভ কৰিছিল, তেওঁবিলাকে অৰ্থাৎ নতুন নিয়মৰ মণ্ডলীয়ে ঈশ্বৰৰ মহিমাৰে পৃথিৱীখনক পোহৰাই তুলিছিল। শেষৰ দিনত পৱিত্ৰ আত্মাৰ শক্তি অদ্ভূতৰূপে বাকি দিয়া হ’ব আৰু পৃথিৱীৰ সীমালৈকে শুভবাৰ্তা দ্ৰুতগতিত প্ৰচাৰিত হ’ব। এদিনতে হাজাৰ হাজাৰ লোক কপ্তাইজিত হ’ব, আৰু ঈশ্বৰৰ অনুগ্ৰহ আৰু সত্যই গোটেই জগতখনক প্ৰভাৱিত কৰিব। এইদৰে জগতখনক সতৰ্ক কৰা হ’ব আৰু শুভবাতা আৰু ইয়াৰ দ্বাৰা আগবঢ়োৱা আশা বিশ্বজুৰি প্ৰচাৰ কৰা হ’ব।

‘শুভবাৰ্তা পাতনিতে ঈশ্বৰৰ শক্তিৰ মহা প্ৰদৰ্শনীৰে যেনেদৰে কাৰ্য সিদ্ধ হৈছিল, তাতকৈ কম শক্তি প্ৰদৰ্শনৰে শুভবাৰ্তা মহান কাৰ্যৰ সমাপ্ত কৰা নহ’ব। শুভবাৰ্তাৰ আৰম্ভণিতে পৱিত্ৰ আত্মা বাকি দিয়াৰ ‘আগতীয়া বৰষুণত’ ভাৱবাণী যেনেকৈ ফলিয়াইছিল, ইয়াক সমাপ্ত কৰাৰ সময়ত শেহতীয়া বৰষুণৰ’ দ্বাৰাই ই আকৌ এবাৰ ফলিয়াব...।

‘উজ্জ্বল মুখ মণ্ডলৰে আৰু পৱিত্ৰ সমৰ্পণৰ আনন্দৰে ঈশ্বৰৰ দাস-দাসীসকলে স্বৰ্গৰ পৰা পোৱা বাণীক প্ৰচাৰ কৰিবলৈ ইফালৰ পৰা সিফিলালৈ লগ ধৰিব। হাজাৰ হাজাৰ মানুহৰ কণ্ঠৰ পৰা সমগ্ৰ পৃথিৱীত, সতৰ্কৰ বাণী বিলোৱা হ’ব। আচৰিত কাৰ্যও কৰা হ’ব, ৰোগী বেমাৰীসকল সুস্ত হ’ব; আৰু বিশ্বাসীসকলৰ পিছে পিছে চিন আৰু আচৰিত লক্ষণ গমন কৰিব। মহা বিবাদ, ৬১১,স ৬১২ পৃঃ।