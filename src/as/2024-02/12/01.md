---
title:  পৃথিৱী অন্ত হোৱাৰ ঘটনাসমূহ
date:   15/06/2024
---

### এই সপ্তাহৰ অধ্যয়ন পাঠঃ
যোহন ৮:৩২ যিহি ২০:১২, ২০ প্ৰাঃ বাক্য ৭ ১, ২; প্ৰাঃ বাক্য ১৪:১ যোৱেল ২:২১-২৪; হোচেয়া ৬:৩ক্ষ যাকুব ৫:৭, ৮; প্ৰাঃ বাক্য ১৮:১-৪ পদ।

> <p>মুখস্থ পদঃ</p>
> সত্যক কিনা, নেবেচিবা; এনে কি, প্ৰজ্ঞা, শিক্ষা, আৰু বুদ্ধিকো কিনা। (হিতৌ ২৩:২৩)।

ধৰি লওক আপোনাৰ এগৰাকী ছোৱালীয়ে গ্ৰীষ্মীকালীন ছুটীত কলেজৰ পৰা ঘৰলৈ গাড়ী চলাই আহি আছিল। তাইৰ অহালৈ অপেক্ষা কৰি থাকোতে আপুনি বতৰৰ প্ৰতিবেদনবোৰ উদ্বিগ্নভাৱে নিৰীক্ষণ কৰি আছিল। বতৰ দ্ৰুতগতিত অৱনতি ঘটাৰ লগে লগে আপুনি চিন্তিত হৈ পৰে। প্ৰচণ্ডৰূপে ধুমুহাৰ ডাৱৰবোৰ উৰি আছিল। তীব্ৰ বতাহ বলিছিল। আকাশৰ পৰা ধাৰাসাৰে বৰষুণ দিবলৈ আৰম্ভ কৰিলে। গছবোৰ উৰুৱাই নিছে। অলপ পাছতে ঘৰলৈ যোৱা মূল পথটো দুৰ্গম অথবা যাব নোৱাৰা অৱস্থা হৈ পৰে। তেতিয়া আপোনাৰ ওচৰ-চুবুৰীয়াৰ এজনৰ পৰা শুনিবলৈ পায় যে এটা সৰু পথেদি আহিব বা যাব পাৰে। গাডী.বোৰে কিছুমান তললৈ হালি যোৱা গছৰ ডালৰ তলেদি ঘূৰি ঘূৰি যাব পাৰে। যদিও যোগাযোগ কৰাটো কঠিন, তথাপিও আপুনি আপোনাৰ ছোৱালীজনীলৈ এটা টে'ট মেছেজ কৰিব পাৰিব, য’ত তাই কেনেকৈ নিৰাপদে ঘৰলৈ যাব পাৰে সেই বিষয়ে বিতংভাৱে উল্লেক কৰিব পাৰে।

এই সকলোবিলাকতকৈয়ো অধিক গুৰুত্বপূৰ্ণ কথাটো হ’ল যীচুৱে আমাক জীৱনৰ ধুমুহাৰ মাজেদি পাৰ কৰি লৈ যাব বিচাৰে। এলেন জি হুৱাইটে লিখিছে, ‘এটা ধুমুহা আহি আছে, ই ক্ৰোধত নিষ্ঠুৰ। আমি ইয়াৰ সন্মুখীন হ’বলৈ সাজু নে-

খ্ৰীষ্টৰ জীৱন, মৃত্যু, পুনৰুত্থান আৰু স্বৰ্গীয় ধৰ্মধামত পৰিচৰ্যা কৰাৰ উদ্দেশ্য হৈছে আমি আমাৰ বাবে যুগুত কৰি ৰখা ঘৰত যাবলৈ পোৱাটো নিশ্চিত কৰা। ডানিয়েল আৰু প্ৰকাসিত বাক্যৰ ভাৱবাণীৰ বাৰ্তাসমূহ হৈছে ঈশ্বৰৰ নিৰ্দেশনা বিশেষকৈ শেষকালৰ লোকসকলৰ বাবে, জীৱনৰ ধুমুহাৰ মাজেদি পাৰ হৈ যোৱাî আমাক সহায় কৰিবলৈ, যাতে এদিন আমি প্ৰেমময় ত্ৰাণকৰ্তাৰ উষ্ণ আলিংগন অনুভৱ কৰিব পাৰো।

এই সপ্তাহৰ পাঠৰ লক্ষ্য হৈছে ভাৱবাণীমূলক বাক্যই অন্তিম ঘটনাৰ বিষয়ে কি কৈছে সেই কথা প্ৰকাশ কৰা আৰু পৃথিৱীৰ অন্তিম সংঘৰ্ষৰ মাজেৰে আমাক লৈ যাবলৈ আৰু আমাৰ গৃহলৈ লৈ যাবলৈ খ্ৰীষ্টৰ শক্তিক নতুনকৈ আৱিষ্কাৰ কৰা।