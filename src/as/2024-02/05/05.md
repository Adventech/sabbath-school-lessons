---
title:  কেৱল খ্ৰীষ্ট আৰু অনুগ্ৰহৰ দ্বাৰাই
date:   01/05/2024
---

`ইফিচীয়া ২:৮, ৯; ৰোমীয়া ৩:২৩, ২৪; ৰোমীয়া ৬:২৩; আৰু ৰোমীয়া ৫:৮-১০ পদ পঢ়ক। এই পদবোৰে পৰিত্ৰাণৰ ব্যৱস্থাৰ বিষয়ে কি শিকাই?`

ঈশ্বৰে পৰিত্ৰাণৰ ব্যৱস্থাক উপহাৰ হিচাপে দান কৰিছে। তেওঁৰ পৱিত্ৰ আত্মাই আমাক বিশ্বাসৰ দ্বাৰা গ্ৰহণ কৰিবলৈ পথ দেখুৱাই যিটো খ্ৰীষ্টই কালবাৰীৰ ক্ৰুচত তেওঁৰ মৃত্যুৰ দ্বাৰা বিনামূল্যে দান কৰিছে। ঈশ্বৰৰ ঐশ্বৰিক পুত্ৰ যীচুৱে আমাৰ পাপৰ প্ৰায়শ্চিত্ত কৰিবলৈ তেওঁৰ নিখুঁত জীৱন দান কৰিছিল।

ঐশ্বৰিক ন্যায়য়ে নিখুঁত আজ্ঞাধীন হোৱাটো বিচাৰে। খ্ৰীষ্টৰ সিদ্ধ জীৱনে আমাৰ পাপময় জীৱনৰ ঠাইত থিয় দিছে। আমি ভংগ কৰা ঐশ্বৰিক বিধানে আমাক অনন্ত মৃত্যুৰ বাবে দোষী সাব্যস্ত কৰে। বাইবেলখন স্পষ্ট। আমাৰ পাপময় সিদ্ধান্তৰ যোগেদি আমি আমাৰ জীৱনৰ ঈশ্বৰৰ আৰ্হিৰ পৰা আঁতৰি গৈছোঁ। আমি পাপ কৰিলোঁ। আমি নিজৰ ইচ্ছা অনুসৰি চলিলে, আমি পৱিত্ৰ ঈশ্বৰৰ ন্যায়পৰায়ণ, ধাৰ্মিকতা দাবীটো পূৰণ কৰিব নোৱাৰোঁ। ফলস্বৰূপে আমি আমি অনন্ত মৃত্যুৰ যোগ্য হ’ম। কিন্তু এটা ভাল কথা আছে। পাঁচনি পৌলে আমাক আশ্বাস দিছে যে যে “কিয়নো পাপৰ বেচ মৃত্যু; কিন্তু ঈশ্বৰে দিয়া বৰ, আমাৰ প্ৰভু যীচু খ্ৰীষ্টৰ দ্বাৰাই অনন্ত জীৱন” (ৰোমীয়া ৬:২৩)। এই ক দান, এনেই পাব নোৱাৰি; যদি কৰ্মৰ দ্বাৰা পোৱা গ’লহেঁতেন তেন্তে আমি লাভ কৰিব পাৰিলোঁহেঁতেন, কিন্তু ইয়াত এটা সত্যতা আছে যিটো ঈশ্বৰৰ বাক্যৰ যোগেদি স্পষ্ট হৈ পৰিছে, আৰু সেয়া হ’ল আমি পৰিত্ৰাণ অৰ্জন কৰিব নোৱাৰোঁ।

মাৰ্টিন লুথাৰ আৰু প্ৰটেষ্টাণ্ট সংস্কাৰকসকলে খ্ৰীষ্টক আৰু কেৱল খ্ৰীষ্টকেই তেওঁলোকৰ পৰিত্ৰাণৰ উৎস হিচাপে বিচাৰি পাইছিল। আৰু তেতিয়াই লুথাৰে খ্ৰীষ্টৰ অনুগ্ৰহৰ দ্বাৰা পৰিত্ৰাণ পোৱাৰ বাৰ্তা প্ৰচাৰ কৰিবলৈ আৰম্ভ কৰিলে। তেওঁৰ আন্তৰিকভাৱে জীৱন সলনি কৰা বাৰ্তাবোৰ শুনিবলৈ মানুহে ভিৰ কৰিছিল। তেওঁৰ কথাবোৰ তেওঁলোকৰ জীৱনৰ উৰ্বৰ মৰুভূমিত ঠাণ্ডা পানী ঢালি দিয়াৰ দৰে আছিল। মধ্যযুগীয়া মণ্ডলীৰ পৰম্পৰাৰ শিকলিৰে লোকবিলাকক বান্ধি ৰখা হৈছিল আৰু শতিকা পুৰণি ৰীতি-নীতিৰ বন্ধনত ৰখা হৈছিল যিটোৱে কোনো আত্মিক জীৱন প্ৰদান কৰা নাছিল। বাইবেলৰ বাণীয়ে লুথাৰৰ হূদয় স্পৰ্শ কৰিছিল, আৰু তেওঁৰ জীৱন সলনি হৈছিল।

লুথাৰে নতুন নিয়মখন পঢি় থাকোঁতে তেওঁ ঈশ্বৰৰ মঙ্গলময়তাৰ দ্বাৰা আপুলত হৈছিল। সকলো মানৱজাতিক ৰক্ষা কৰাৰ ঈশ্বৰৰ ইচ্ছাৰ বিষয়ে জানি তেওঁ আচৰিত হৈছিল। সেই সময়ত মণ্ডলীৰ নেতা, পুৰোহিতসকলে শিকোৱা জনপ্ৰিয় বিশ্বাস আছিল পৰিত্ৰাণ আংশিকভাৱে মানুহৰ কাম আৰু আংশিকভাৱে ঈশ্বৰৰ কামৰ যোগেদিহে লাভ কৰিব পাৰে। লুথাৰে বুজিব পাৰিলে যে ক্ৰুচত খ্ৰীষ্টৰ মৃত্যু সকলো মানৱ জাতিৰ বাবে আছিল।

`আমাৰ ইচ্ছাৰ দৰেই খ্ৰীষ্টক যেনে আচৰণ কৰা হ’ল, যেন আমিও তেওঁৰ ইচ্ছাৰ দৰে চলিব পাৰোঁ। তেওঁ নিষ্পাপ হোৱা সত্ত্বেও আমাৰ পাপৰ নিমিত্তে তেওঁক দোষী সাব্যস্ত কৰা হ’ল, যাতে আমি তেওঁৰ ধাৰ্মিকতাৰ দ্বাৰাই নিৰ্দোষী বুলি নিজৰ অপৰাধৰ যন্ত্ৰণা ভোগ কৰি মৃত্যুবৰণ কৰা বোজাৰ ভাৰ তেওঁক অৰ্পণ কৰা হ’ল, যাতে যি জীৱন তেওঁত আছে সেই জীৱন আমাৰ হয়।`