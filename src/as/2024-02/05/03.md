---
title:  ঈশ্বৰৰ বাক্যক আগুৱাই নিয়া
date:   29/04/2024
---

`২ কৰিন্থীয়া ৪:১-৬ আৰু ২ কৰিন্থীয়া ২:১৪ পদ পঢ়ক। ঈশ্বৰৰ বাক্যৰ সত্যতা ঘোষণা কৰাৰ ক্ষেত্ৰত পৌলে যি প্ৰত্যাহ৩ানৰ সন্মুখীন হৈছিল, তাৰ বিষয়ে এই অংশবোৰে আমাক কি কয়?`

পাঁচনি পৌলে শুভবাৰ্তা প্ৰচাৰ কাৰ্যত অতিশয় বিপদৰ সন্মুখীন হৈছিল; তথাপিও তেওঁৰ আত্মবিশ্বাস আছিল যে ঈশ্বৰৰ বাক্যই অৱশেষত জয় লাভ কৰিব; কিয়নো তেওঁ কোৱাৰ দৰে, “সত্যৰ বিপক্ষে আমাৰ একো শক্তি নাই, কিন্তু সত্যৰ পক্ষে আছে” (২ কৰিন্থীয়া ১৩:৮)।

সংস্কাৰকসকলেও একেধৰণৰ পৰীক্ষাৰ সন্মুখীন হৈছিল; তথাপিও বিশ্বাসৰ দ্বাৰাই তেওঁলোকে ঈশ্বৰৰ বাক্যৰ প্ৰতি বিশ্বাসী হৈ থাকিল। উইলিয়াম টিণ্ডেলে অতিশয় বিপদৰ সন্মুখীন হোৱা সত্ত্বেও তেওঁ সাহসৰ উদাহৰণ দেখুৱাইছিল। টিণ্ডেলৰ আটাইতকৈ ডাঙৰ ইচ্ছা আছিল ইংলেণ্ডক বাইবেলখন সঠিকভাৱে, পঢি়ব পৰা অনুবাদ কৰি দিয়া। তেওঁ মূল ভাষাসমূহৰ পৰা বাইবেলখন অনুবাদ কৰিবলৈ সংকল্পবদ্ধ হৈছিল আৰু প্ৰায় ১৪০ বছৰ আগতে ওৱাইক্লিফে অনুবদ কৰা কিছুমান ভুলৰ শুধৰণি কৰিছিল। অৱশেষত টিণ্ডেলকো গ্ৰেপ্তাৰ কৰি বিচাৰ কৰা হয়। জাৰ্মানীৰ বৰ্মছত ছপা হোৱা তেওঁৰ বহুতো বাইবেলৰ অনুবাদৰ অংশ জব্দ কৰি ৰাজহুৱাভাৱে জ্বলাই দিয়া হৈছিল। তেওঁৰ বিচাৰ ১৫৩৬ চনত বেলজিয়ামত কৰা হৈছিল, তেওঁক ধৰ্মভ্ৰষ্টতাৰ অভিযোগত জীৱন্তে জ্বলাই দিয়াৰ শাস্তি প্ৰদান কৰিছিল। তেওঁক শাস্তি প্ৰদান কৰোঁতাসকলে কাঠত বান্ধি থকাৰ সময়তে ডিঙি চেপি হত্যা কৰিছিল আৰু তাৰ পিছত তেওঁৰ মৃতদেহ জ্বলাই দিছিল। তেওঁৰ মৃত্যুমুখী কথাবোৰ উচ্চস্বৰত উদ্যমেৰে কোৱা হৈছিল আৰু এইদৰে জনোৱা হৈছিল যে, “প্ৰভু, ইংলেণ্ডৰ ৰজাৰ চকু মুকলি কৰক।” ঈশ্বৰে আচৰিতৰূপে টিণ্ডেলৰ প্ৰাৰ্থনাৰ উত্তৰ দিলে।

তেওঁৰ মৃত্যুৰ চাৰি বছৰৰ ভিতৰত বাইবেলৰ চাৰিটা ইংৰাজী অনুবাদ প্ৰকাশ পালে। ১৬১১ চনত বাইবেলৰে কিং জেমছ ভাৰ্চন ছপা কৰা হয় আৰু ই বহুলাংশে টিণ্ডেলৰ অনুবাদৰ ওপৰত আধাৰিত। এই পুস্তকখন প্ৰস্তুত কৰা ৫৪ জন পণ্ডিতে টিণ্ডেলৰ পূৰ্বৰ ইংৰাজী অনুবাদৰ পৰা বহুখিনি লাভ কৰিছিল। এটা অনুমান অনুসৰি ১৬১১ চনত কিং জেমছ বাইবেলৰ পুৰণি নিয়মত ৭৬ শতাংশ আৰু নতুন নিয়মত ৮৩ শতাংশই টিণ্ডেলৰ অনুবাদ বুলি কোৱা হয়। ২০১১ চনত বাইবেলৰ কিং জেমচ ভাৰ্চনে ছপা হোৱা শতকোটি বাইবেলৰ মাইলৰ খুঁটি অতিক্ৰম কৰি ৪০০ বছৰীয়া জয়ন্তÏ উদযাপন কৰে। কিং জেমছ ভাৰ্চনে বিশ্বৰ লাখ লাখ লোকক প্ৰভাৱিত কৰিছে। টিণ্ডেলৰ ত্যাগৰ মূল্য যথেষ্ট আছিল।

`যিমানেই কঠিন যেন নালাগক বা পৰিস্থতি যিমানেই প্ৰত্যাহ৩ানমূলক নহওক কিয়, টিণ্ডেল আৰু তেওঁৰ বাইবেল বিশ্বাসী সহকৰ্মীসকলে বিশ্বাস কৰিছিল যে ঈশ্বৰে সকলো কাম তেওঁৰ ইচ্ছা অনুসৰি কৰি আছে। টিণ্ডেলৰ জীৱনে চিৰকালৰ বাবে এক পৰিৱৰ্তন আনিলে।`