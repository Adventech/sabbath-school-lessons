---
title:  সকলো সংকটৰ মাজতো বিশ্বাস
date:   27/04/2024
---

### এই সপ্তাহৰ অধ্যয়ন পাঠঃ
গীত ১১৯:১৬২; যোহন ১৬:১৩-১৫; ১:২ পিতৰ ১:২০, ২১; ইফিচীয়া ২:৮, ৯; ৰোমীয়া ৩:২৩; ২৪; ৰোমীয়া ৬:১৫-১৮ পদ।

> <p>মুখস্থ পদঃ</p>
> “মই যেন তোমাৰ অহিতে পাপ নকৰোঁ, এই নিমিত্তে মই তোমাৰ বাক্য মোৰ মনত সাঁচিলোঁ” (গীত ১১৯:১১)।

প্ৰটেষ্টাণ্ট সংস্কাৰকসকলৰ মনত একবিংশ শতিকাৰ মানুহৰ বাবে অতি প্ৰয়োজনীয় কিবা এটা আছিল-সেইটো হৈছে তেওঁলোকৰ জীৱনৰ বাবে এটা উদ্দেশ্য। আমেৰিকাৰ প্ৰখ্যাত মনোবিজ্ঞানী ফিলিপ কুছমেনে তেওঁৰ গ্ৰন্থ “The Empty Self”ত উদ্দেশ্যহীন জীৱন-যাপন কৰা লোকৰ বিষয়ে আলোচনা কৰিছে। তেওঁলোকৰ বিশ্বাস অগভীৰ। তেওঁলোকৰ বাবে প্ৰকৃত তাৎপৰ্যৰে গুৰুত্ব কম, আৰু তেওঁলোকৰ বাবে মৃত্যুৰ মূল্য একোৱেই নাই, গতিকে তেওঁলোকৰ জীয়াই থকাৰ যোগ্যতা কম।

কিন্তু প্ৰটেষ্টাণ্ট সংস্কাৰৰ পুৰুষ-মহিলা আৰু শিশুসকল পৃথক আছিল। তেওঁবিলাকৰ এটা স্থায়ী উদ্দেশ্য আছিল যাৰ বাবে জীয়াই থকাৰ যোগ্য। তেওঁলোকে যি বিশ্বাস কৰিছিল সেয়া গুৰুত্বপূৰ্ণ আছিল, আৰু তেওঁবিলাকে নিজৰ সততাৰ সৈতে আপোচ কৰিবলৈ ইচ্ছুক নাছিল। তেওঁবিলাকৰ প্ৰকৃত বিশ্বাস তেওঁবিলাকৰ এক অবিচ্ছেদ্য অংশ আছিল। এই বিশ্বাসবোৰক অস্বীকাৰটো আছিল তেওঁলোকৰ পৰিচয়ক অস্বীকাৰ কৰা। মৃত্যুৰ সন্মুখতো তেওঁলোকৰ মাজত এক আন্তৰিক শান্তি আছিল।

এই সপ্তাহৰ অধ্যয়নত সংস্কাৰৰ উদাহৰণৰ সৈতে আমি অন্বেষণ কৰিম যে শাস্ত্ৰৰ জীৱন পৰিৱৰ্তনকাৰী শিক্ষাই কেনেকৈ জীৱনৰ প্ৰকৃত উদ্দেশ্য আৰু প্ৰকৃত অৰ্থৰ ভিত্তি প্ৰদান কৰে। এই চিৰন্তন সত্যবোৰ বুজি পালে ভাল আৰু বেয়াৰ মাজত হোৱা মহাবিবাদৰ অন্তিম সংকটৰ বাবে আমি প্ৰস্তুত হ’ব পাৰিম। সংস্কাৰকসকলে কৰা যুদ্ধখন এতিয়াও শেষ হোৱা নাই, আৰু তেওঁলোকে য’ত ৰৈ গৈছিল তাৰ পৰাই আমাক আগুৱাই যাবলৈ আমন্ত্ৰণ কৰা হৈছে। আমি সন্মুখীন হোৱা প্ৰতিটো প্ৰত্যাহ৩ানৰ বাবে মহান ঈশ্বৰৰ শক্তিক আৱিষ্কাৰ কৰিব পাৰোঁ, যিজনা ঈশ্বৰে আমাৰ জীৱনক অৰ্থ আৰু উদ্দেশ্য দিয়ে। যিটো জগতে কেতিয়া দিব নোৱাৰে।