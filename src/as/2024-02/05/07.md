---
title:  অতিৰিক্ত অধ্যয়ন পাঠ
date:   03/05/2024
---

“ঈশ্বৰৰ বিশ্বাসী দাসসকলে, অকলেই পৰিশ্ৰম কৰা নাছিল। যেতিয়া ৰাজ আধিপত্যতা আৰু উচ্চ ক্ষমতা আৰু দুষ্ট আত্মাই সকলো প্ৰকাৰে তেওঁবিলাকক জুমুৰি মাৰি ধৰিছিলহি, তেতিয়া প্ৰভুৱে নিজৰ এই লোকবিলাকক ত্যাগ কৰা নাছিল। তেওঁবিলাকক চকুবোৰ যদি খোলাকৈ ৰাখিব পৰাহেঁতেন, তেন্তে তেওঁবিলাকৰ লগত যে ঐশ্বৰিক জনা উপস্থিত আছিল আৰু সেই এলীছা ভাববাদীক সহায় কৰাৰ দৰে যে তেওঁবিলাকলৈকো সহায় পঠোৱা হৈছিল, তাৰ স্পষ্ট প্ৰমাণ দেখিবলৈ পালেহেঁতেন। যেতিয়া এলীছাৰ দাসজনে, তেওঁবিলাকৰ চাৰিওফালে আগুৰি লোৱা ৰাজ সৈন্যসকলক, নিজ গৰাকীজনক দেখুৱাই দিছিল আৰু পলোৱাৰ বাবে কোনো ৰাস্তা নেদেখি ভয়ত পেঁপুৱা লাগিছিল, তেতিয়া ভাববাদীগৰাকী যে এইদৰে প্ৰাৰ্থনা কৰিছিল, “হে যিহোৱা, বিনয় কৰোঁ, ই যেন দেখিবলৈ পায়, এই নিমিত্তে, ইয়াৰ চকু মুকলি কৰা।” (২ ৰাজা ৬:১৭)। আৰু সেই দাসজনে ঈশ্বৰৰ মানুহ ইলীচাক ৰক্ষা কৰিবলৈ সেই পৰ্বতত চাৰিওফালে অগ্নিময় ঘোঁৰা আৰু ৰথেৰে সৈতে স্বৰ্গৰ সৈন্যসকলক পৰিপূৰ্ণ হৈ থকা দেখিবলৈ পাইছিল। এইদৰে সংস্কাৰ কাৰ্যৰ ক্ষেত্ৰতো ইয়াৰ কৰ্মকৰ্তাসকলক স্বৰ্গৰ দূতগণে ৰক্ষণাবেক্ষণ দিছিল।”-

“সংস্কাৰিত বিশ্বাসক ওফৰাই পেলাবলৈ যেতিয়া ক্ষমতাশালী শত্ৰুবিলাকে একত্ৰিত হৈছিল; আৰু হাজাৰ হাজাৰ তৰোৱাল ইয়াৰ অহিতে প্ৰহাৰ কৰিবলৈ উদ্যত হৈছিল, তেতিয়া লুথাৰে এইদৰে লিখিছিল, “চয়তানে তাৰ সমস্ত খং আৰু হিংস্ৰতাক উগাৰি দিছে; ঈশ্বৰবিহীন পোপে ষড়যন্ত্ৰ ৰচনা কৰিছে; আৰু আমাক যুদ্ধৰ ভাবুকি দিয়া হৈছে। বিশ্বাস আৰু প্ৰাৰ্থনাৰে প্ৰভুৰ সিংহাসনৰ সন্মুখত দৃঢ়তাৰে থিয় হৈ থাকি শত্ৰুপক্ষৰ মুখামুখি হ’বলৈ তেওঁলোক সমূহক প্ৰণোদিত কৰিছিল, যাতে তেওঁবিলাকৰ শত্ৰুপক্ষক, প্ৰভুৰ আত্মাৰ দ্বাৰাই পৰাজিত কৰা হয় আৰু শান্তিৰ বাতাবৰণ বজায় ৰাখিব পৰা যায়। আমাৰ আটাইতকৈ প্ৰয়োজনীয় বিষয় আৰু প্ৰধান কৰ্তব্যটো হৈছে প্ৰাৰ্থনা, লোকসমূহে এই কথাটো জানি লওক যে, তেওঁবিলাকে এতিয়া খোলা তৰোৱালৰ ধাৰ আৰু চয়তানৰ ক্ৰোধৰ সন্মুখত থিয় হৈছে, গতিকে তেওঁবিলাকে প্ৰাৰ্থনা কৰক।”-এলেন জি. হুৱাইট, মহা-বিবাদ, ২০৮, ২০৯ পৃঃ।