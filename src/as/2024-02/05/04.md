---
title:  আত্মাৰ দ্বাৰা আলোকিত হোৱা
date:   30/04/2024
---

এদিন বিশ্ববিদ্যালয়ৰ পুথিভৰালত অধ্যয়ন কৰি থাকোঁতে মাৰ্টিন লুথাৰে তেওঁৰ জীৱনৰ দিশ সলনি কৰা এটা স্থানত আহি পাইছিল। তেওঁ বাইবেলৰ লেটিন প্ৰতিলিপি আৱিষ্কাৰ কৰিলে। এনে এখন কিতাপ যে আছে সেই কথা আগতে কেতিয়াও গম পোৱা নাছিল। অতি আনন্দৰে তেওঁ অধ্যয়নৰ পিছত অধ্যায়, পদৰ পিছত পদ পঢি় গৈছিল। ঈশ্বৰৰ বাক্যৰ স্পষ্টতা আৰু শক্তি দেখি তেওঁ আচৰিত হৈছিল। ইয়াৰ পৃষ্ঠাবোৰত ধ্যান কৰি থাকোঁতে পৱিত্ৰ আত্মাই তেওঁৰ মনটোক আলোকিত কৰিলে। পৰম্পৰাৰ দ্বাৰা অস্পষ্ট সত্যতাবোৰে পৱিত্ৰ লিখনীৰ পৃষ্ঠাৰ পৰা যেন সৰি পৰাৰ লগে লগে তেওঁ পৱিত্ৰ আত্মাৰ পথ প্ৰদৰ্শন অনুভৱ কৰিছিল। বাইবেলৰ সৈতে তেওঁৰ প্ৰথম অভিজ্ঞতাৰ বিষয়ে বৰ্ণনা কৰি তেওঁ লিখিছিল, “হে প্ৰভু মোৰ বাবে এনে এখন কিতাপ লিখা!”

**বাইবেলৰ ব্যাখ্যা কেনেকৈ কৰা উচিত সেই সম্পৰ্কে আমি তলৰ শাস্ত্ৰবোৰৰ পৰা কি কি নীতি ল’ব পাৰোঁ?**

`যোহন ১৪:২৫, ২৬ পদ`

`যোহন ১৬:১৩-১৫ পদ`

`২ পিতৰ ১:২০, ২১ পদ`

এই পদবোৰত যিটো ইমান শক্তিশালী তাৰে এই আশ্বাস দিয়ে যে বাইবেল লেখকসকলক অনুপ্ৰাণিত কৰা পৱিত্ৰ আত্মাই আমাক শাস্ত্ৰ পঢ়াৰ সময়ত পথ প্ৰদৰ্শন কৰে। তেওঁ হৈছে ঐশ্বৰিক সত্যৰ ঐশ্বৰিক ব্যাখ্যাকাৰী। দুৰ্ভাগ্যজনকভাৱে আজি বহুতো খ্ৰীষ্টিয়ান বুলি কোৱা লোকে বাইবেলৰ অলৌকিক উপাদানটোক তুচ্ছজ্ঞান কৰে আৰু মানৱীয় উপাদানটোক অতিৰঞ্জিত কৰে। যিহেতু চয়তানে আৰু আমাৰ পৰা বাইবেলখন ল’ব নোৱাৰে, সেয়েহে তাৰ পৰৱৰ্তী উত্তম কামটো কৰে; ইয়াৰ অলৌকিক চৰিত্ৰৰ পৰা আঁতৰাই পেলায়, ইয়াক কেৱল ভাল সাহিত্য বা তাতোকৈ বেয়া কথাটো হ’ল জনসাধাৰণক নিয়ন্ত্ৰণ কৰিবলৈ ধৰ্মক কে অত্যাচাৰী আহিলা হিচাপে গঢ়ি তোলে।

সংস্কাৰকসকলে স্পষ্টৰূপে দেখিছিল যে পৱিত্ৰ আত্মা কোনো পুৰোহিত, যাজক বা পোপ নহয়, ই কেৱল শাস্ত্ৰৰ ভুলহীন বা শুদ্ধ ব্যাখ্যাকাৰী। স্কটিছ্‌ সংস্কাৰক জন নক্সা আৰু স্কট্‌ছৰ ৰাণী মেৰীৰ মাজত এক আকৰ্ষণীয় আদন-প্ৰদানৰ লিপিবদ্ধ কৰা হৈছে।

“মেৰীয়ে কৈছিলঃ তুমি যেনেদৰে ধৰ্মশাস্ত্ৰ ব্যাখ্যা কৰিছা, তেওঁলোকে ডৰোমান কেথলিকৰ শিক্ষকসকলে. তাৰ ওলোটাটোকহে ব্যাখ্যা কৰিছে; মই কাৰ কথাক বিশ্বাস কৰিম আৰু কোনেইবা ইয়াক নিষ্পত্তি কৰিব?

আপুনি ঈশ্বৰৰ ওপৰতেই বিশ্বাস কৰা উচিত, কিয়নো তেওঁ নিজৰ বাক্যত সকলো সমস্যা সমাধানৰ বিষয়ে স্পষ্টকৈ কৈছে। সংস্কাৰকজনে এনেদৰে উত্তৰ দিছিল। তেওঁ আকৌ কৈছিল, বাইবেলে আমাক শিকাইছে যে আপুনি ইয়াক বা তাক, কাকোৱেই কোনো মনুষ্যকেই বিশ্বাস কৰা অনুচিত। ঈশ্বৰৰ বাক্যই নিজকে নিজে স্পষ্ট কৰি দেখুৱাই অৰ্থাৎ এটা শাস্ত্ৰপদে আনটো শাস্ত্ৰপদৰ স্পষ্ট ব্যাখ্যা দাঙি ধৰে; আৰু যদি বাইবেলৰ এটা ঠাইত কোনো আহুকাল দেখা দিয়ে, তেতিয়া কোনোকালেও অৰ্থ বিপৰীত নকৰা পৱিত্ৰ আত্মাই সেই আহুকাল দূৰ কৰে, নুবুজা জটিল শাস্ত্ৰপদবোৰৰ অৰ্থ আন শাস্ত্ৰপদৰ মাজত দেখুৱাই দিয়ে। আৰু এইদৰে বুজি নোপোৱা কোনো জটিল শাস্ত্ৰপদ ৰৈ নাযায়।”-মহাবিবাদ, ২৫১ পৃঃ।