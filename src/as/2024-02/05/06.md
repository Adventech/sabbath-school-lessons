---
title:  বাধ্যতাঃ বিশ্বাসৰ ফল
date:   02/05/2024
---

`ৰোমীয়া ৩:২৭-৩১; ৰোমীয়া ৬:১৫-১৮; আৰু ৰোমীয়া ৮:১,২ পদ পঢ়ক। এই পদবোৰে আমাক কেৱল খ্ৰীষ্টৰ ধাৰ্মিকতাৰ দ্বাৰাই পৰিত্ৰাণ পোৱাৰ বিষয়ে কি কয়?`

লুথাৰৰ দিনত খ্ৰীষ্টিয়ান মণ্ডলীৰ মাজত নতুন বতাহ বলিছিল। লাখ লাখ মানুহক নিজৰ পাপময় জীৱনৰ পৰা আঁতৰি যীচুত চাবলৈ শিকোৱা হৈছিল। নিঃসন্দেহে এই লোকসকলে অতীত কেনেকুৱা আছিল সেইবোৰ যেতিয়া নিজকে লক্ষ্য কৰিছিল, তেওঁলোকে তেতিয়া সিহঁতক নিৰুৎসাহিত কৰিব পৰা কথাহে দেখা পাইছিল। এতিয়াৰ বিশ্ববাসীসকলৰ মাজত এনেদৰে একে অভিজ্ঞতা নই নে? সেইবাবে আমি ইয়াৰ পৰিৱৰ্তে যীচুলৈ দৃষ্টি কৰা উচিত।

ঈশ্বৰৰ অনুগ্ৰহে আমাক সলনি কৰে। এদিন জন ৱেছলীয়ে লণ্ডনত মোৰভিযান সভাত অংশগ্ৰহণ কৰিছিল। লুথাৰে ৰোমানসকলৰ বিষয়ে কৈ থকা শুনি ৱেছলীয়ে আচৰিত হৈ পৰিল। জীৱনত প্ৰথমবাৰৰ বাবে তেওঁ ঈশ্বৰৰ বাক্যক বুজি পাইছিল। অন্তৰত কিবা এটাই জোকাৰি গৈছিল, আৰু তেওঁৰ বাবে নিজৰ জীৱন দান কৰা এইজনা খ্ৰীষ্টৰ প্ৰতি তেওঁ অদ্ভুতভাৱে আকৰ্ষিত অনুভৱ কৰিছিল। তেওঁ কৈছিল যে, “মই অনুভৱ কৰিছোঁ যে মই পৰিত্ৰাণৰ বাবে খ্ৰীষ্ট, কেৱল খ্ৰীষ্টৰ ওপৰতে বিশ্বাস ৰাখিছোঁঃ আৰু মোক এক বিশ্বাস দিয়া হ’ল যে তেওঁ মোৰ পাপবোৰ, আনকি মোৰ মহা অপৰাধবোৰকো আঁতৰাই পেলালে আৰু মোক পাপ আৰু মৃত্যুৰ বিধানৰ পৰা ৰক্ষা কৰিলে।”- John whitchead, The Life of the Rev. John Wesley. M.A. P.33.

`১ পিতৰ ২:২; ২ পিতৰ ৩:১৮; কলচীয়া ১:১০, আৰু ইফিচীয়া ৪:১৮-২৪ পদ পঢ়ক। এই অংশবোৰে খ্ৰীষ্টিয়ান জীৱনৰ বিষয়ে কি গুৰুত্বপূৰ্ণ সত্য প্ৰকাশ কৰিছে?`

সংস্কাৰকসকলে অধিক সত্যতা আৱিষ্কাৰ কৰিবলৈ প্ৰণালী বা ৰীতিমতে বাক্যবোৰ অধ্যয়ন কৰিছিল। স্থিৰ হৈ থকা অৱস্থাত সন্তুষ্ট নহৈ, বা সামান্য বা কোনো বিকাশ নোহোৱা এক কঠোৰ ধৰ্মীয় অভিজ্ঞতাত সন্তুষ্ট নহৈ, তেওঁলোকে খ্ৰীষ্টক ভালদৰে চিনি পাবলৈ, জানিবলৈ অহৰহ চেষ্টা কৰিছিল। মধ্যযুগত বহুতো বাইবেল বিশ্বাসী খ্ৰীষ্টিয়ানে তেওঁলোকৰ প্ৰতিজ্ঞাৰ বাবে অত্যন্ত উচ্চ মূল্য দিছিল। তেওঁলোকক অত্যাচাৰ, কাৰাদণ্ড, বন্দী কৰা আৰু মৃত্যুদণ্ড দিয়া হৈছিল। তেওঁলোকৰ সম্পত্তি জব্দ কৰা, ঘৰ জ্বলাই দিয়া, মাটি লুéপাত কৰা আৰু পৰিয়ালক অত্যাচাৰ কৰা হৈছিল। যেতিয়া তেওঁলোকক ঘৰৰ পৰা খেদি পঠিওৱা হৈছিল, তেতিয়া তেওঁলোকে এনে এখন নগৰ বিচাৰিছিল যাৰ “স্থাপন আৰু নিৰ্মাণকৰ্তা ঈশ্বৰ” হয় (ইব্ৰী ১১:১০)। যেতিয়া তেওঁলোকক অত্যাচাৰ কৰা হৈছিল, তেতিয়া তেওঁলোক তেওঁলোকক অত্যাচাৰ কৰাসকলক আশীৰ্বাদ দিছিল আৰু যেতিয়া তেওঁলোকে আন্ধাৰ, সেমেকা কোঠাত বন্দী হৈ আছিল, তেতিয়া তেওঁলোকে ঈশ্বৰৰ প্ৰতিজ্ঞাক সোঁৱৰণ কৰিছিল যে কাইলৈৰ দিনটো উজ্জ্বল বা সুন্দৰ হ’ব। যদিও তেওঁলোকৰ শৰীৰ কাৰাগাৰত ৰখা হৈছিল, তথাপিও তেওঁলোক মুক্ত আছিল-খ্ৰীষ্টত মুক্ত, তেওঁৰ বাক্যৰ সত্যতাত মুক্ত, তেওঁৰ অতি শীঘ্ৰে ঘূৰি অহাৰ আশাত মুক্ত।