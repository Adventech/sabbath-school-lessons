---
title:  কেৱল ঈশ্বৰৰ বাক্য
date:   28/04/2024
---

`গীতমালা ১১৯:১০৩, ১০৪; গীত ১১৯:১৪৭; আৰু গীত ১১৯:১৬২ পদ পঢ়ক। ঈশ্বৰৰ বাক্যৰ প্ৰতি দায়ুদৰ মনোভাব কেনে আছিল? ইয়াৰ প্ৰভাৱ সংস্কাৰকসকলৰ ওপৰত কেনেদৰে পৰিল আৰু আজি আমাৰ জীৱনত ইয়াৰ প্ৰভাৱ কেনেকুৱা?`

সংস্কাৰকসকলৰ বিশ্বাসৰ ভেটি আৰু তেওঁলোকৰ শিক্ষাৰ সাৰমৰ্ম আছিল বাইবেল। তেওঁলোকে বুজি পাইছিল যে তেওঁলোকে “ঈশ্বৰৰ জীৱনময় আৰু চিৰস্থায়ী বাক্যৰ দ্বাৰাই” অনুপ্ৰাণিত হৈছে (১ Êপিতৰ ১:২৩)। তেওঁলোকে প্ৰতিটো বাক্যক সাঁচি ৰাখিছিল। তেওঁলোকে ইয়াৰ পৃষ্ঠাবোৰ পঢি়ছিল আৰু ইয়াৰ প্ৰতিজ্ঞাবোৰক বিশ্বাস কৰিছিল, আৰু ইয়াৰ লগে লগে তেওঁলোকৰ বিশ্বাস অধিক দৃঢ় হৈছিল আৰু তেওঁলোকৰ সাহস নবীকৰণ হৈছিল। “ঈশ্বৰৰ বক্যৰ সকলো প্ৰতিজ্ঞাৰ সৈতে। সেইবোৰৰ যোগেদি তেওঁ আমাৰ লগত ব্যক্তিগতভাৱে কথা কয়, আমি তেওঁৰ মাত শুনিব পৰাকৈ প্ৰত্যক্ষভাৱে কথা কয়। এই প্ৰতিজ্ঞাবোৰতেই খ্ৰীষ্টই আমাক তেওঁৰ অনুগ্ৰহ আৰু শক্তিৰ যোগেদি যোগাযোগ কৰে। সেইবোৰ সেই বৃক্ষৰ পাত যিটো “জাতিবিলাক সুস্থ হ’বৰ কাৰণ” (প্ৰঃ বাক্য ২২:২)। সেইবোৰ গ্ৰহণ কৰা, লাভ কৰাই, চৰিত্ৰৰ শক্তি আৰু জীৱনৰ প্ৰেৰণা হোৱা উচিত, আৰু ইয়াক বৰ্তাই ৰখা উচিত। আন একোতেই ইমান নিৰাময়ৰ শক্তি থাকিব নোৱাৰে। ইয়াৰ বাহিৰে আন একোৱেই সেই সাহস আৰু বিশ্বাস প্ৰদান কৰিব নোৱাৰে যিয়ে সমগ্ৰ মানৱ জাতিক প্ৰয়োজনীয় শক্তি প্ৰদান কৰে।”- The ministry of Healing. p.122.

শাস্ত্ৰই আমাৰ দুখত আনন্দ, আমাৰ নিৰাশাত আশা, আমাৰ অন্ধকাৰত পোহৰ দি উজ্জ্বল কৰি তোলে। আমাৰ বিভ্ৰান্তিৰ বাবে দিশ, আমাৰ বিËমাৰত নিশ্চয়তা, আমাৰ দুৰ্বলতাত শক্তি আৰু আমাৰ অজ্ঞানতাত প্ৰজ্ঞা দিয়ে। যেতিয়া আমি ঈশ্বৰৰ বাক্যৰ ওপৰত ধ্যান কৰোঁ আৰু বিশ্বাসৰ দ্বাৰা ইয়াৰ প্ৰতিজ্ঞাবোৰক বিশ্বা কৰোঁ, তেতিয়া ঈশ্বৰৰ জীৱনদায়ক শক্তিয়ে আমাৰ গোটেই জীৱনটোক শাৰীৰিক, মানসিক আৱেগিক আৰু আত্মিকভাৱে শক্তিশালী কৰে।

সংস্কাৰকসকলে নিজৰ মনটোক শাস্ত্ৰৰ দ্বাৰা পৰিপূৰ্ণ কৰি তুলিছিল। তেওঁলোকে বাক্যৰ দ্বাৰাই জীয়াই আছিল আৰু তেওঁলোকৰ বহুতেই ঈশ্বৰৰ বাক্যৰ কাৰণে মৃত্যুবৰণ কৰিছিল। তেওঁলোক অথন্তৰীয়া, আত্মতুষ্টিশীল, অসাৱধান খ্ৰীষ্টিয়ান নাছিল, যিসকলৰ জীৱন ভক্তিমূলক আছিল। তেওঁলোকে জানিছিল ঈশ্বৰৰ বাক্যৰ শক্তিৰ অবিহনে তেওঁলোকৰ বিৰুদ্ধে স¿৭ত দুষ্ট শক্তিক বাধা দিব নোৱাৰে।

জন ওৱাইক্লিফৰ আৱেগ আছিল। বাইবেলখন ইংৰাজীলৈ অনুবাদ কৰা যাতে সাধাৰণ মানুহে পঢি় বুজিব পাৰে। যিহেতু সেইটো অবৈধ আছিল, সেয়েহে তেওঁৰ বিশ্বাসৰ বাবে বিচাৰ কৰা হৈছিল, ধৰ্মবিৰোধী বুলি দোষী সাব্যস্ত কৰা হৈছিল আৰু মৃত্যুদণ্ডৰ শাস্তি দিয়া হৈছিল। তেওঁৰ বিচাৰত ওৱাইক্লিফে আন্তৰিকতাৰে আবেদন জনাইছিল আৰু প্ৰশ্ন কৰিছিল, “কাৰ সৈতে কাজিয়া কৰিম বুলি আপোনালোকে ভাবিছে? মৃত্যুলৈ অপেক্ষা কৰি থকা এজন বৃদ্ধৰ সৈতে? নহয়! সত্যৰ সৈতেহে-এনে এটা সত্যৰ সৈতে যি তোমালোকতকৈ অধিক শক্তিশালী আৰু সেই শক্তিয়ে তোমালোকক পৰাজিত কৰিব।”- Wylie, b.2.ch.13.. ঈশ্বৰৰ সত্যতাৰ পোহৰে মধ্যযুগৰ অন্ধকাৰ দূৰ কৰাৰ লগে লগে ওৱাইক্লিফৰ মৃত্যুমুখী কথাবোৰ পূৰণ হ’ল।