---
title:  আমাৰ মহাপুৰোহিত
date:   04/04/2024
---

যীচুৱে আমাৰ বাবে ক্ৰুচত যি কৰিলে, তাৰ বাবেও আমাৰ বাবে তেওঁক স্বৰ্গত মধ্যস্থতা কৰিবলৈ সক্ষম কৰে। আমাৰ পুনৰুত্থিত প্ৰভু আমাৰ মহাপুৰোহিত, আমি পৰিত্ৰাণ পাবলৈ আৰু ঈশ্বৰৰ ৰাজ্যত চিৰকাল জীয়াই থাকিবলৈ যি প্ৰয়োজন সেই সকলো প্ৰদান কৰে।

`ইব্ৰী ৪:১৫, ১৬; আৰু ইব্ৰী ৭:২৫ পদ পঢ়ক। এই পদবোৰে আমাক প্ৰলোভন, দুখ, ৰোগ আৰু মৃত্যুৰ জগতখনত কেনেকৈ আশ্বাস দিয়ে?`

এই শাস্ত্ৰপদটোত কোৱা হৈছে যে তেওঁ, “বিনাপাপে সকলো বিষয়ত আমাৰ দৰে পৰীক্ষিত হৈছিল” (ইব্ৰী ৪:১৫)। আৰু ইয়াত কোৱা হৈছে “এতেকে আমি সাহেৰে যাওঁহকঁ”-অৰ্থাৎ আত্মবিশ্বাসেৰে “আমি দয়া লাভ কৰিবলৈ আৰু সময়ৰ উপযুক্ত উপকাৰৰ অৰ্থে অনুগ্ৰহ পাবলৈ, সাহেৰে অনুগ্ৰহৰ সিংহাসনৰ ওচৰলৈ চাপি যাওঁহঁক” (ইব্ৰী ৪:১৬)।

অতি সহজভাৱে ক’বলৈ গ’লে যীচুৱে আমাক জগতৰ আগত উপস্থাপন কৰিছে, তেওঁৰ ধাৰ্মিকতাৰ কাপোৰ পিন্ধি, তেওঁৰ মৃত্যুৰ দ্বাৰা পৰিত্ৰাণ পোৱা আৰু তেওঁৰ তেজৰ দ্বাৰা মুক্ত কৰাৰ যোগেদি। যি সকলোবোৰ আমি কৰিব লাগিছিল, সেইবোৰ তেওঁ কৰিলে। খ্ৰীষ্টত আমাৰ অতীতৰ পাপে আমাক দোষী নকৰে। খ্ৰীষ্টৰ যোগেদি আমাৰ পাপ মোচন কৰা হ’ল আৰু তেওঁৰ শক্তিশালী মধ্যস্থতাৰ দ্বাৰা আমাৰ জীৱনত পাপৰ প্ৰতি আকৰ্ষণ নোহোৱা হৈছে। আমাক বান্ধি ৰখা শিকলিবোৰ ঢিলা হৈ গৈছে আৰু আমি মুক্ত হৈছোঁ।

`যোহন ১৭:২৪-২৬ পদ পঢ়ক। ভাল আৰু বেয়াৰ মাজত হোৱা মহা বিবাদত খ্ৰীষ্টৰ ইচ্ছা কি?`

“যেতিয়া সেই মহান বলিদানটোক উৎসৰ্গা কৰা হৈছিল, তেতিয়া খ্ৰীষ্ট স্বৰ্গলৈ আৰোহণ কৰিছিল কিন্তু তেওঁ তেওঁৰ নিবেদনটোক পিতৃৰ ওচৰত নজনোৱালৈকে তেওঁ স্বৰ্গদূতবিলাকৰ মান প্ৰশংসাবোৰক গ্ৰহণ কৰিবলৈ মান্তি হোৱা নাছিল। তেওঁৰ নিবেদনটো এনেকুৱা আছিলঃ “মই থকা ঠাইত মোৰ লগত তেওঁবিলাক যেন থাকে, এই মোৰ বাঞ্ছা।” যোহন ১৭:২৪। তেওঁৰ আবেদনৰ উত্তৰ স্বৰূপে তেতিয়া ভাষাৰে প্ৰকাশ কৰিব নোৱাৰা প্ৰেম আৰু শক্তিৰে পিতৃৰ সিংহাসনৰ পৰা এই বাণী আহিছিল; “ঈশ্বৰৰ সকলো দূতে তেওঁক প্ৰণিপাত কৰক।” ইব্ৰী ১:৬ । যীচুৰ গাত এটা দাগো ৰৈ যোৱা নাছিল। তেওঁৰ দুখ-যাতনা অন্ত পৰিছিল। তেওঁৰ বলিদানো সম্পূৰ্ণ হৈছিল আৰু তেওঁক এনে এটা নাম বা উপাধি প্ৰদান কৰা হৈছিল যিটো সকলোবিলাক নামৰ উর্দ্ধত আছিল।”-এলেন জি. হুৱাইট, মহা বিবাদ, পৃঃ ৫০১, ৫০২। যীচুৱে আন সকলোবিলাকতকৈ আমি তেওঁৰ লগত স্বৰ্গত থকাটো বিচাৰে। তেওঁৰ হূদয়ৰ ইচ্ছা, তেওঁৰ মৃত্যু আৰু মধ্যস্থতাৰ কাৰণ হ’ল আমাক ৰক্ষা কৰা। আপোনাৰ জীৱনত কিবা বিশেষ প্ৰয়োজন আছে নেকি? এইটো যীচুক কওক। য’ত দুখ আছে, তাত তেওঁ সাbLনা দিয়ে। য’ত ভয় থাকে তাত তেওঁ শান্তি আনে। য’ত অপৰাধবোধ থাকে, তাত তেওঁ ক্ষমা আনে। য’ত দুৰ্বলতা আছে, তেওঁ তাত শক্তি আনে।