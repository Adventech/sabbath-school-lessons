---
title:  লুচিফাৰে খ্ৰীষ্টক প্ৰতাৰণা কৰা
date:   01/04/2024
---

এই নিখুঁত স্বৰ্গদূত লুচিফাৰে, কিয় অহংকাৰ আৰু ঈৰ্ষাক তেওঁৰ হৃদয়ত শিপাই যাবলৈ দিছিল আৰু তেওঁৰ সৃষ্টিকৰ্তাৰ বিৰুদ্ধে বিদ্ৰোহ কৰিবলৈ আগবাঢি় গৈছিল তাৰ কোনো যুক্তিযুক্ত ব্যাখ্যা নাই। চয়তানৰ অহংকাৰ মুকলিভাৱে বিদ্ৰোহলৈ পৰিণত হ’ল। তেওঁ ঈশ্বৰক অসৎ আৰু অন্যায় কৰা বুলি অভিযোগ কৰে। তেওঁৰ সন্দেহ আৰু অভিযোগবোৰ আন স্বৰ্গদূত বিলাকৰ মাজতো বিয়পাইছিল।

`প্ৰঃ বাক্য ১২:৪ পদ পঢ়ক। এই শাস্ত্ৰপদে চয়তানৰ প্ৰতাৰণা কৰাৰ ক্ষমতাৰ বিষয়ে কি প্ৰকাশ কৰিছে? ঈশ্বৰৰ বিষয়ে মিছা কোৱাৰ পিছত কিমান স্বৰ্গদূত পতিত হ’ল?`

যেতিয়া স্বৰ্গত যুদ্ধ আৰম্ভ হ’ল তেতিয়া স্বৰ্গদূতসকলে সিদ্ধান্ত ল’ব লাগিছিল-তেওঁবিলাকে যীচুক অনুসৰণ কৰিব নে লুচিফাৰক অনুসৰণ কৰিব? স্বৰ্গত এই যুদ্ধৰ ৰূপ কেনে আছিল? শাৰীৰিক যুদ্ধ নে, অনুমানিক যুদ্ধ নে, দুয়োটা আছিল? আমি ইয়াৰ সবিশেষ নাজানো, কিন্তু সংঘাত যথেষ্ট শাৰীৰিক আছিল কিয়নো চয়তান আৰু তাৰ দূতবিলাকক শেষত বাহিৰলৈ ‘পেলোৱা হ’ল’ আৰু ‘স্বৰ্গত তেওঁবিলাকৰ উদ্দেশ্যে ঠাই আৰু পোৱা নগ’ল’ (প্ৰঃ বাক্য ১২:৮,৯)। এই যুদ্ধত স্পষ্টভাৱে কিছু ভৌতিক উপাদান অন্তৰ্ভূক্ত আছিল।

স্বৰ্গৰ যুদ্ধৰ বিষয়ে এটা কথা নিশ্চিত। প্ৰতিজন স্বৰ্গদূতেই খ্ৰীষ্টৰ পক্ষত বা বিপক্ষে সিদ্ধান্ত ল’বলগীয়া হৈছিল। তেওঁলোকে কাক অনুসৰণ কৰিব? কাৰ মাত তেওঁলোকে শুনিব? নিষ্ঠাবান দূতসকলে খ্ৰীষ্টৰ প্ৰেমময় আজ্ঞাক পালন কৰিবলৈ বাছি লৈছিল, আনহাতে দূতবিলাকৰ এক তৃতীয়াংশই লুচিফাৰৰ কথা শুনিছিল আৰু ঈশ্বৰৰ আজ্ঞা অমান্য কৰিছিল আৰু স্বৰ্গক হেৰুৱাইছিল। আমিও পৃথিৱীৰ ইতিহাসৰ এই জটিল সময়ত, খ্ৰীষ্টৰ পক্ষত বা বিপক্ষে সিদ্ধান্ত ল’বলৈ আহ্বান কৰা হৈছে। আমি খ্ৰীষ্টৰ নে চয়তানৰ পক্ষত আছো সেই কথা ঘোষণা কৰিব লাগিব।

`আদি ২:১৫-১৭; যাত্ৰা ৩২:২৬; যিহোচূবা ২৪:১৫; ১ ৰাজা ১৮:২০,২১ আৰু প্ৰঃ বাক্য ২২:১৫ পদ পঢ়ক। এই পদবোৰে মহা বিবাদৰ কি মৌলিক নীতিৰ বিষয়ে আমাক শিক্ষা দিছে?`

ঈশ্বৰে যেতিয়া মানৱ জাতিক সৃষ্টি কৰিছিল, তেতিয়া তেওঁ আমাৰ মগজুত চিন্তা কৰিব পৰা, যুক্তি দিব পৰা আৰু সিদ্ধান্ত ল’ব পৰা ক্ষমতা প্ৰদান কৰিছিল। আমাৰ মানৱতাৰ সাৰমৰ্ম হ’ল নৈতিক বাচনি কৰিব পৰা আমাৰ ক্ষমতা। আমি ৰবট নহয়। আমি ঈশ্বৰৰ প্ৰতিমূৰ্তিত সৃষ্টি হৈছিলো, আন প্ৰাণীৰ সৃষ্টিতকৈ পৃথক, আমাৰ সৃষ্টিত নৈতিক পচন্দ আৰু অনন্তকাল আত্মিক নীতিৰ দ্বাৰা জীয়াই থকাৰ ক্ষমতা আছে। স্বৰ্গত লুচিফাৰৰ বিবাদৰ পিছত আৰু পতনৰ পিছত, ঈশ্বৰে তেওঁৰ লোকসকলক তেওঁৰ প্ৰেমৰ প্ৰতি আৰু তেওঁৰ আজ্ঞাৰ প্ৰতি আজ্ঞাহীন হ’বলৈ, তেওঁক সেৱা কৰিবলৈ সিদ্ধান্ত ল’বৰ বাবে আমন্ত্ৰণ জনাইছে।