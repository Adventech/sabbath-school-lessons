---
title:  অতিৰিক্ত অধ্যয়ন পাঠ
date:   05/04/2024
---

“স্বৰ্গৰ পৰা চয়তানক বহিষ্কাৰ কৰা কাৰ্যত ঈশ্বৰে নিজৰ ন্যায়পৰায়ণতাক প্ৰকাশ কৰিছিল আৰু তেওঁৰ সিংহাসনৰ মৰ্যাদাকো ৰক্ষা কৰিছিল। কিন্তু পথভ্ৰষ্ট হোৱা এই আত্মাটোৰ প্ৰতাৰণাত নিজকে সমৰ্পণ কৰাৰ জৰিয়তে মানুহে যেতিয়া পাপ কৰিলে, তেতিয়া ঈশ্বৰে পাপত পতিত মানৱ জাতিটোৰ বাবে নিজৰ একমাত্ৰ পুত্ৰক মৰিবলৈ এৰি দি তেওঁৰ অপাৰ প্ৰেমৰ প্ৰমাণ দিছিল। প্ৰায়শ্চিত্ততেই ঈশ্বৰৰ চৰিত্ৰ প্ৰকাশ পায়। সেই কালবাৰীৰ ক্ৰুচে যি অখণ্ডনীয় যুক্তি দাঙি ধৰে, সেয়াই সমগ্ৰ বিশ্ববাসীক এইটো দেখুৱাই যে লুচিফাৰে যিটো পাপ কৰিবলৈ নিজে বাছি লৈছিল, সেই পাপৰ বাবে ঈশ্বৰৰ শাসন প্ৰণালী কোনোপধ্যে জগৰীয়া নাছিল।” “কালবাৰীৰ ক্ৰুচডালে ঈশ্বৰৰ বিধান অপৰিৱৰ্তনীয় বুলি ঘোষণা কৰোঁতে, বিশ্ববাসীৰ আগত এই বুলিও প্ৰচাৰ কৰিছে যে পাপৰ বেচ বা মজুৰি হৈছে মৃত্যু। “সিদ্ধ হ’ল” বুলি ত্ৰাণকৰ্তাজনাৰ মৃত্যুৰ আৰ্তনাদত চয়তানৰ মৃত্যু ঘণ্টাটো বাজি উঠিছিল। মহা-বিবাদ, যি ইমান দিনে চলি আছিল তেতিয়া ই নিৰ্ণায়িত হ’ব আৰু অৱশেষত পাপক সম্পূৰ্ণকৈ নিৰ্মূল কৰা হ’ব। ঈশ্বৰৰ পুত্ৰজনা কবৰৰ সিংহদ্বাৰৰ মাজেৰে পাৰ হৈ গৈছিল; যাতে মৃত্যুৰ দ্বাৰাই তেওঁ চয়তানক অকৰ্মণ্য কৰিব পাৰে। ইব্ৰী ২:১৪ পদ।-এলেন জি. হুৱাইট, মহা-বিবাদ, ৫০০, ৫০১, ৫০৩ পৃঃ।