---
title:  পৃথিৱীত জড়িত হৈ পৰে
date:   02/04/2024
---

ঈশ্বৰে যেতিয়া পৃথিৱীখন সৃষ্টি কৰিছিল, তেতিয়া তেওঁ ইয়াক নিখুঁত সৃষ্টি কৰিছিল। বাইবেলে কৈছে যে ‘ঈশ্বৰে নিজে নিৰ্মাণ কৰা সকলোকে চাই অতি উত্তম দেখিলে’ (আদি ১:৩১)। তাত কোনো পাপৰ দাগ বা দুষ্টতা নাছিল। কিন্তু তেওঁ তাত লুচিফাৰক নিৰ্বাচন কৰাৰ স্বাধীনতা দিয়াৰ দৰে আদম আৰু হবাকো দিলে। তেওঁ স্বৰ্গত ৰবট বিচৰাৰ দৰে পৃথিৱীত ৰবট বিচৰা নাছিল।

আচলতে তেওঁ এই স্বাধীনতাক স্পষ্ট কৰিবলৈ নিজৰ সিদ্ধান্তৰ পৰা ওলাই গৈছিল। তেওঁ বাৰীত এজোপা বৃক্ষ ৰোপণ কৰিলে আৰু এই গছজোপাক ভাল-বেয়া জ্ঞান দিওতা বুলি ক’লে। তেওঁ আদম আৰু হবাক এই বিষয়ে কোৱাৰ এটা কথা আছিল কাৰণ তেওঁলোকৰ যে নিৰ্বাচন কৰাৰ এটা ক্ষমতা আছে তাৰ বিষয়ে তেওঁলোকে নিশ্চিত হোৱা।

চয়তানে গছজোপাৰ ওচৰলৈ আহিল আৰু হৱাই তাত ৰৈ থকাৰ সময়ত তাইক ক’লেঃ ‘দৰাচলতে তোমালোকে নমৰা; কিয়নো যিদিনা তোমালোকে তাৰ ফল খাবা, সেই দিনাই যে তোমালোকৰ চকু মুকলি হৈ তোমালোক ঈশ্বৰৰ নিচিনা ভাল বেয়া জানোতা হ’বা, তাক ঈশ্বৰে জানে (আদি ৩:৪,৫)। অৰ্থাৎ, এই এই গছৰ ফল খালে তোমালোকে এটা বেলেগ নতুন জীৱনত প্ৰৱেশ কৰিবা। তোমালোকৰ উদ্বেগ থাকিব। তোমালোকে আগতে কেতিয়াও নজনা ৰোমাঞ্চকৰ কথা জানিব পাৰিবা। হৱা, ঈশ্বৰে তোমাৰ বাবে কিবা এটা ৰাখিছে। এইয়া মানা কৰা ফল লোৱা আৰু ইয়াক খোৱা।

যেতিয়া হৱা আৰু পিছলৈ আদমে সেই সিদ্ধান্ত লৈছিল, তেতিয়া তেওঁলোকে এটা দুৱাৰ মুকলি কৰিছিল যিটো ঈশ্বৰে চিৰদিনৰ বাবে বন্ধ কৰি ৰাখিব বিচাৰিছিল। এইটো আছিল পাপৰ দুৱাৰ-যিটো আন্তৰিক দুখ, কষ্ট, ৰোগ আৰু মৃত্যুৰ দুৱাৰ।

`আদি ৩:১-৩ পদৰ সৈতে ৰোমীয়া ৩:২৩ আৰু ৰোমীয়া ৫:১২ পদ পঢ়ক। এই শাস্ত্ৰ পদবোৰত কি মিল আছে? সমগ্ৰ মানৱ জাতিটোক জুৰুলা কৰা পাপৰ অন্তিম পৰিণামৰ বিষয়ে বৰ্ণনা কৰা হৈছে।`

ইয়াৰ মূলতে পাপ হৈছে ঈশ্বৰৰ বিৰুদ্ধে বিদ্ৰোহ কৰা। পাপে আমাক ঈশ্বৰৰ পৰা পৃথক কৰে। যিহেতু ঈশ্বৰ হৈছে জীৱনৰ উৎস, গতিকে ঈশ্বৰৰ পৰা বিচ্ছিন্নতাই হৈছে মৃত্যু। ইয়াৰ ফলত চিন্তা, উদ্বেগ, ৰোগ-ব্যাধি আদিও দেখা দিয়ে। আমাৰ পৃথিৱীত পোৱা দুখ কষ্টবোৰ হৈছে পাপৰ দ্বাৰা পতিত হোৱা এটা গ্ৰহত বাস কৰাৰ ফল। ইয়াৰ অৰ্থ এইটো নহয় যে পাপ কৰাৰ ফলতে আমি দুখ-কষ্ট পাওঁ। ইয়াৰ অৰ্থ এইটো যে আমাৰ প্ৰত্যেকজনে এই গ্ৰহটোত বাস কৰাৰ ফলত প্ৰভাৱিত হৈছো।