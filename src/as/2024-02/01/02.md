---
title:  স্বৰ্গত যুদ্ধ
date:   31/03/2024
---

`প্ৰঃ বাক্য ১২:৭-৯ পদ পঢ়ক। এই অংশটোৱে স্বৰ্গত থকা স্বাধীনতা আৰু দুষ্টতাৰ উৎপত্তিৰ বিষয়ে কি প্ৰকাশ কৰিছে? যেতিয়া লুচিফাৰে বিদ্ৰোহ কৰিছিল। তেতিয়া ঈশ্বৰে কেনে ধৰণে উত্তৰ দিব পাৰিলো হেঁতেন?`

এই পদবোৰত ভাল আৰু বেয়াৰ মাজত এক মহাজাগতিক সংঘাতৰ বৰ্ণনা কৰা হৈছে। স্বৰ্গত চয়তান আৰু তাৰ দূতবিলাকে খ্ৰীষ্টৰ বিৰুদ্ধে যুদ্ধ কৰিলে আৰু শেষত তাক বাহিৰ কৰি দিয়া হ’ল। অত্যন্ত আচৰিত যেন লাগে যে স্বৰ্গ এনেকুৱা এটা নিখুঁত বা পৱিত্ৰ স্থান য’ত যুদ্ধ হৈছিল। কিয় হ’ল? এজনা প্ৰেমময় ঈশ্বৰে সৃষ্টি কৰিছিল নেকি এই যুদ্ধৰ সূচনা কৰা এজন আসুৰিক দূতক? কিবা মাৰাত্মক ত্ৰুটি আছিল নেকি? এই স্বৰ্গদূত যিটোৱে তেওঁক বিদ্ৰোহ কৰিবলৈ লৈ গৈছিল? বাইবেলে এই বেয়া বা দুষ্টতাৰ উৎপত্তিৰ বিষয়ে স্পষ্টভাৱে প্ৰকাশ কৰিছে।

`যিহিষ্কেল আৰু ২৮:১২-১৫ আৰু যিচয়া ১৪:১২-১৪ পদৰ তুলনা কৰক। লুচিফাৰ নামৰ এই স্বৰ্গদূতৰ মনত কি চলি আচিল যিয়ে তেওঁৰ বিদ্ৰোহৰ সূচনা কৰিছিল?`

ঈশ্বৰে কোনো চয়তান সৃষ্টি কৰা নাছিল। তেওঁ দীপ্তিময় প্ৰভাতীয় তৰাৰ দৰে এটা প্ৰাণী সৃষ্টি কৰিছিল যাৰ নাম লুচিফাৰ। এই স্বৰ্গীয় দূতক সিদ্ধভাৱে সৃষ্টি কৰা হৈছিল। তেওঁৰ অন্তৰত সিদ্ধতা আৰু নিৰ্বাচন কৰাৰ স্বাধীনতা আছিল-ঈশ্বৰৰ ৰাজ্য কোনো বলপূৰ্বকভাৱে নহয়, কিন্তু প্ৰেমেৰে চলে। পাপৰ উৎপত্তি স্বৰ্গতে লুচিফাৰৰ যোগেদি হৈছিল। এইটো কিয় কোনো যুক্তিসংগত ব্যাখ্যা নাই যে এজন সম্পূৰ্ণ সিদ্ধ স্বৰ্গদূতে অহংকাৰ আৰু ঈৰ্ষাক তেওঁৰ হৃদয়ত শিপাই যাবলৈ দিলে আৰু তেওঁৰ সৃষ্টিকৰ্তাৰ বিৰুদ্ধে বিদ্ৰোহ কৰিবলৈ আগবাঢি় গ’ল।

লুচিফাৰে কেৱল সৃষ্টিকৰ্তাৰ সেৱা কৰিব বিচাৰিছিল। তেওঁ ঈশ্বৰৰ অধিকাৰৰ ওপৰত প্ৰশ্ন উত্থাপন কৰি ঈশ্বৰৰ সিংহাসন দখল কৰিবলৈ চেষ্টা কৰিছিল। তেওঁৰ বিদ্ৰোহৰ ফলত স্বৰ্গত যুদ্ধ আৰম্ভ হৈছিল।

যদিও ঈশ্বৰে লুচিফাৰৰ সৈতে দীঘলীয়া সময় অতিবাহিত কৰিছিল, তথাপিও তেওঁ বিদ্ৰোহৰ দ্বাৰা স্বৰ্গখন নষ্ট কৰিবলৈ দিব বিচৰা নাছিল। ‘স্বৰ্গীয় পৰামৰ্শ সভাই লুচিফাৰক এনে নকৰিবলৈ অনুনয় বিনয় কৰিছিল। মহান, সৰ্বশ্ৰেষ্ঠ আৰু সৃষ্টিকৰ্তাৰ ন্যায়পৰায়ণতা আৰু তেওঁৰ অপৰিৱৰ্তনীয় পৱিত্ৰ বিধানৰ প্ৰকৃত স্বৰূপ ঈশ্বৰৰ পুত্ৰজনা তাৰ সন্মুখত উপস্থিত হৈছিল। স্বয়ং ঈশ্বৰেই স্বৰ্গৰ নিয়ম-নীতি স্থাপন কৰিছিল; আৰু এই নিয়ম-নীতি পালন নকৰি লুচিফাৰে তাৰ নিজৰ সৃষ্টিকৰ্তা জনাক অশ্ৰদ্ধা আৰু অৱমাননা কৰিছিল আৰু নিজৰ ধ্বংসক মাতি আনিছিল। পৰামৰ্শ সভাই অনন্ত প্ৰেম আৰু দয়াৰে দিয়া সকিয়নীৰ বাণীয়ে কিন্তু তাৰ মনত এটা কঠিন কপটতাৰ মনহে জন্ম দিছিল।-এলেন জি হুৱাইট, মহা বিবাদ, পৃঃ ৪৯৪, ৪৯৫।