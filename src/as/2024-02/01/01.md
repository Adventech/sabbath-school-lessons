---
title:  সকলো যুদ্ধৰ আঁৰৰ যুদ্ধ
date:   30/03/2024
---

### এই সপ্তাহৰ অধ্যয়ন পাঠঃ প্ৰঃ
বাক্য ১২:৭-৯; যিহিষ্কেল ২৮:১২-১৫ যিচয়া ১৪:১২-১৪; আদি ৩:১৫; যোহন ১৭:২৪-২৬ পদ।

> <p>মুখস্থ পদঃ</p>
> ‘আৰু স্বৰ্গত যুদ্ধ হ’ল; মীখায়েল আৰু তেওঁৰ দূতবিলাকে নাগে সৈতে যুদ্ধ কৰিলে; সেই নাগ আৰু তাৰ দূতবিলাকেও যুদ্ধ কৰিলে কিন্তু বলে নোৱাৰিলে; আৰু স্বৰ্গত তেওঁবিলাকৰ উদ্দেশ্যে ঠাই আৰু পোৱা নগ’ল (প্ৰঃ বাক্য ১২:৭,৮)।

যদি ঈশ্বৰ ইমান ভাল, তেন্তে জগতখন ইমান বেয়া কিয়? প্ৰেমময় ঈশ্বৰে কেনেকৈ ইমান বেয়াৰ অস্তিত্ব থাকিবলৈ অনুমতি দিব পাৰে? ভাল মানুহৰ সৈতে কিয় বেয়া হয়? এই সপ্তাহৰ পাঠত আমি ভাল আৰু বেয়াৰ মাজত যুগ যুগ ধৰি চলি থকা সংৰ্ঘৰ বিষয়ে অধ্যয়ন কৰিম। স্বৰ্গত লুচিফাৰৰ বিদ্ৰোহৰ পৰা আৰম্ভ কৰি আমি পৰীক্ষা কৰিম যে বেয়া অথবা দুষ্টতাৰ উৎপত্তি আৰু পাপৰ সমস্যাৰ সৈতে মোকাবিলা কৰাত ঈশ্বৰৰ দীৰ্ঘসহিষ্ণুতাৰ বিষয়ে।

ঈশ্বৰ অবিশ্বাস্য প্ৰেমৰ ঈশ্বৰ। তেওঁৰ স্বভাৱটোৱেই হৈছে প্ৰেম (১ যোহন ৪:৭,৮)। তেওঁৰ সকলো কাৰ্য্য প্ৰেমময় (মিৰি ৩১:৩)। প্ৰেম কেতিয়াও বলপূৰ্বক কৰিব নোৱাৰি, বা আইন প্ৰয়োগ কৰিও কৰিব নোৱাৰি এলেন হুৱাইটে লিখাৰ সময়ত ভালদৰে উল্লেখ কৰিছে যে ‘প্ৰেমৰ দ্বাৰাহে প্ৰেম জাগ্ৰত হয়’। (সৰ্ব যুগৰ আকাংক্ষা, পৃঃ ২২) নিৰ্বাচন কৰা শক্তিক অস্বীকাৰ কৰাই হৈছে প্ৰেম কৰা ক্ষমতাক হৈছে সঁচাকৈয়ে সুখী হোৱাৰ সম্ভাৱনাক নিৰ্মূল কৰা। ঈশ্বৰে তেওঁৰ প্ৰেমৰ দ্বাৰা আমাৰ আনুগত্য লাভ কৰে। তেওঁ ভাল আৰু বেয়াৰ মাজৰ মহা বিবাদৰ সৈতে এনেদৰে মোকাবিলা কৰি আছে যে জগতখনত পুনৰাই কেতিয়াও পাপ উত্থান নহ’ব। ঈশ্বৰৰ উদ্দেশ্য হৈছে গোটেই জগতৰ আগত তেওঁ যে সদায় নিজৰ সৃষ্ট জীৱনৰ স্বাৰ্থত কাম কৰি আহিছে তাক প্ৰদৰ্শন কৰা। ঈশ্বৰৰ প্ৰেমৰ দৃষ্টিৰে পৃথিৱীখনলৈ চালে দেখা যায় যে ভাল আৰু বেয়াৰ মাজত হোৱা মহা বিবাদে আমাৰ প্ৰত্যেককে সেই অধিকাৰক আশ্বস্ত কৰে যে ভুলৰ ওপৰত শুদ্ধতাই জয়লাভ কৰিব আৰু চিৰদিনৰ বাবে তেনে কৰিব।