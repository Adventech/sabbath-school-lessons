---
title:  প্ৰেমে পথ মুকলি কৰা
date:   03/04/2024
---

আদম আৰু হৱাই পাপ কৰিলে, আৰু সেইবাবে ঈশ্বৰে তেওঁলোকক ক’লে যে তেওঁলোকে বাৰীৰ ঘৰ এৰি যাব লাগিব। এতিয়াৰ পৰা পৰিশ্ৰম আৰু দুখ যাতনা তেওঁলোকৰ জীৱনৰ অংশ হ’ব। তেওঁলোকে দুখ-যাতনা ভোগ কৰিব আৰু অৱশেষত কোনো আশা নোহোৱাকৈ মৃত্যু ভোগ কৰিব লাগিব নেকি? মৃত্যু সকলোবোৰৰ অন্ত নেকি? এইখিনিতে ঈশ্বৰে তেওঁলোকক আদি পুস্তক ৩:১৫ পদত লিপিবদ্ধ কৰা প্ৰতিজ্ঞাটো দিছিল। তেওঁ চয়তান, সৰ্পলৈ পোনপটÏয়াকৈ চাই তাক ক’লে, “মই তোৰে নাৰীৰে মাজত আৰু তোৰ বংশৰে নাৰীৰ বংশৰে মাজত শত্ৰুভাৱ উৎপন্ন কৰিম; সি তোৰ মূৰ গুড়ি কৰিব আৰু তই তাৰ গোৰোৱা গুড়ি কৰিবি।” ইয়াৰ অৰ্থ কি, সেই মুহূৰ্তত তেওঁলোকে হয়তো সঠিকভাৱে সম্পূৰ্ণৰূপে বুজি পোৱা নাছিল, কিন্তু তেওঁলোকে জানিছিল যে তেওঁলোকে আকৌ আশা কৰিব পাৰে। কোনোবা নহয় কোনোবা প্ৰকাৰে, ‘তিৰোতাত জন্ম পোৱা পুত্ৰৰ’ যোগেদি তেওঁলোকে মুক্তি পাব। ‘তিৰোতাত জন্ম পোৱা পুত্ৰ’ অৱশ্যেই হৈছে যীচুখ্ৰীষ্ট (গালা ৩:১৬)। ক্ৰুচত, চয়তানে তেওঁৰ গোৰোৱা গুড়ি কৰিলে। কিন্তু আমাৰ নিশ্চয়তা আছে যে যীচুৰ জয়ে এদিন সৰ্পৰ মূৰ গুড়ি কৰিব। দুখৰ দুৱাৰ আৰু আদম আৰু হৱাই মুকলি কৰা মৃত্যু এদিন বন্ধ হ’ব।

`ইব্ৰী ২:৯, গালা ৩.১৩, আৰু ২ কৰিন্থীয়া ৫:২১ পদ পঢ়ক। এই পদবোৰে আমাক ক্ৰচত খ্ৰীষ্টৰ বলিদানৰ অসীমতাৰ বিষয়ে কি কয়?`

আপুনি কেতিয়াবা ভাবিছেনে যে ঈশ্বৰে আপোনাক সঁচাকৈয়ে প্ৰেম কৰে? ক্ৰুচলৈ চাওক-কাঁইটৰ মুকুটত, তেওঁৰ গজাল মৰা হাত ভৰিলৈ চাওক। যীচুৰ কালভাৰীত বোৱাই দিয়া প্ৰতিটোপালা তেজৰ যোগেদি, ঈশ্বৰে কৈছে, ‘মই তোমালোকক প্ৰেম কৰো। মই তোমালোকৰ অবিহনে স্বৰ্গত থাকিব নিবিচাৰো। হয়, তোমালোকে পাপ কৰিলা, তোমালোকে নিজকে শত্ৰুৰ হাতত বিক্ৰী কৰিলা, হয়, তোমালোকে অনন্ত জীৱনৰ কাৰণে অযোগ্য। কিন্তু তোমালোকক ঘূৰাই পাবলৈ চায়, আপুনি আৰু কেতিয়াও ভাবিব নালাগে যে আপোনাক প্ৰেম কৰে নে?

বাইবেলে যীচুৰ বিষয়ে কৈছে যে যিজনে এই জগতলৈ আহি মানুহৰ দৰে সাধাৰণভাৱে থাকি সকলো দুখ-যাতনা, হতাশা, কষ্টৰ অভিজ্ঞতা লাভ কৰিছিল। এইটোৱে আমি সন্মুখীন হোৱা একেধৰণৰ পৰীক্ষাৰ সন্মুখীন হোৱা এজনা খ্ৰীষ্টক প্ৰকাশ কৰিছে-খ্ৰীষ্ট যিজনে তেওঁৰ জীৱনত নৰকৰ ৰাজত্ব আৰু ক্ষমতা দুয়োটাৰে ওপৰত জয়লাভ কৰিছিল আৰু ক্ৰুচত তেওঁৰ মৃত্যুৰ দ্বাৰা-এই সকলোবোৰ আমাৰ প্ৰত্যেকৰে বাবে, ব্যক্তিগতভাৱে প্ৰকাশ কৰিলে।

এই বিষয়ে চিন্তা কৰকঃ যীচু, যিজনে গোটেই বিশ্বজগত সৃষ্টি কৰিলে (মোহন ১:৩), তেওঁ স্বৰ্গৰ পৰা নামি আহিল আৰু কেৱল এই পতিত জগতখনলৈয়েই নহয়। কিন্তু আমাৰ কোনেও কেতিয়াও দুখ ভোগ নকৰা যাতনা তেওঁ ভোগ কৰিলে (যিচয়া ৫৩:১-৫)। কাৰণ তেওঁ আমাৰ প্ৰত্যেককে প্ৰেম কৰে, তাৰ বাবে এই সকলো ভোগ কৰিলে। আশা কৰাৰ কি যে এক শক্তিশালী কাৰণ।