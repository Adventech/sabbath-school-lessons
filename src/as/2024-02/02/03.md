---
title:  খ্ৰীষ্টিয়ানসকল ঐশ্বৰিকভাৱে ৰক্ষিত
date:   08/04/2024
---

ঈশ্বৰৰ দয়া, অনুগ্ৰহ, ঈশ্বৰৰ উপস্থিতি আৰু পূৰ্বজ্ঞান যিৰুচালেম ধবংসৰ আগৰ ঘটনাবোৰত স্পষ্টভাৱে প্ৰকাশ পাইছে। চেষ্টিয়াছ গালাছ আৰু ৰোমান সৈন্যই নগৰখন ঘেৰি ধৰিছিল। অভাৱনীয় পদক্ষেপত যেতিয়া তেওঁলোকৰ আক্ৰমণ কৰাটো আগতীয়া যেন লাগিল, তেতিয়া তেওঁলোকে আঁতৰি গৈছিল। যিহূদী সৈন্যই তেওঁলোকৰ পিছে পিছে গৈ এক বৃহৎ জয় লাভ কৰিছিল।

ৰোমানসকল পলাই যোৱা আৰু যিহূদীসকলে খেদি যোৱাৰ লগে লগে যিৰূচালেমৰ খ্ৰীষ্টিয়ানসকলে যদ্দৰ্ন নদীৰ সিপাৰে পেৰিয়াৰ পেল্লালৈ পলাই গ’ল। “প্ৰতিজ্ঞা কৰা চিনটোৰ বাবে অপেক্ষা কৰি থকা খ্ৰীষ্টিয়ানসকলক দিয়া হৈছিল, আৰু তেতিয়া যিসকলে ইচ্ছা কৰিব, তেওঁলোকৰ বাবে ত্ৰাণকৰ্তাৰ সতৰ্কবাণী মানি চলাৰ সুযোগ আগবঢ়োৱা হৈছিল। ঘটনাবোৰ ইমানেই বাতিল কৰা হৈছিল যে যিহূদী বা ৰোমীয়সকলেও খ্ৰীষ্টিয়ানসকলৰ পলায়নত বাধা দিব পৰা নাছিল।”-এলেন জি. হুৱাইট, মহা-বিবাদ, ৩০ পৃঃ।

`গীতমালা ৪৬:১ আৰু যীচয়া ৪১:১০ পদ পঢ়ক। এই পদবোৰে আমাক ঈশ্বৰৰ ঐশ্বৰিকভাৱে যত্ন লোৱাৰ বিষয়ে কি কয়?`

ঈশ্বৰ সাৰ্বভৌম আৰু তেওঁৰ ঐশ্বৰিক উদ্দেশ্যবোৰ সম্পন্ন কৰিবৰ বাবে পৃথিৱীৰ ঘটনাবোৰক অতিক্ৰম কৰে। যদিও কেতিয়াবা ঈশ্বৰে আমাৰ মানৱীয় সিদ্ধান্তৰ ওপৰত ভিত্তি কৰি তেওঁৰ মূল পৰিকল্পনা সলনি কৰে, কিন্তু এই গ্ৰহৰ বাবে তেওঁৰ অন্তিম পৰিকল্পনা বা ব্যৱস্থা পূৰণ হ’ব। এনেকুৱা সময় আহিব যেতিয়া ঈশ্বৰৰ লোকসকলে খ্ৰীষ্টৰ কাৰণে নিজেই কষ্ট, অত্যাচাৰ, কাৰাদণ্ড আৰু মৃত্যুৰ সন্মুখীন হ’ব। কিন্তু চয়তানৰ আটাইতকৈ দুষ্কৰ্মী আক্ৰমণৰ সৈতে আটাইতকৈ প্ৰত্যাহ৩ানজনক সময়তো ঈশ্বৰে তেওঁৰ মণ্ডলীক বৰ্তাই ৰাখিব আৰু সুৰক্ষা দিব।

`ইব্ৰী ১১:৩৫-৩৮ আৰু প্ৰঃ বাক্য ২:১০ পদ পঢ়ক। দুষ্ট শক্তিৰ সৈতে আমাৰ যুদ্ধৰ বিষয়ে এই শাস্ত্ৰপদসমূহে কি বাস্তৱতা প্ৰকাশ কৰিছে? এই পদবোৰ আগৰ প্ৰশ্নটোত ঈশ্বৰৰ সুৰক্ষাৰ ধাৰণাটোৰ সৈতে কেনেকৈ মিল আছে? ঈশ্বৰৰ সুৰক্ষা আৰু ঈশ্বৰে খ্ৰীষ্টৰ কাৰণে কিছুমানক যন্ত্ৰণাদায়ক দুখ-কষ্ট আৰু আনকি মৃত্যুৰ সন্মুখীন হ’বলৈ দিয়াৰ ধাৰণাটোত বৈপৰীত্য আছেনে?`

“হিংসা আৰু অন্যায় নীতিৰে খ্ৰীষ্টৰ মণ্ডলীটোক নষ্ট কৰিব খোজা চয়তানৰ আটাই প্ৰচেষ্টাবোৰ অথলে গৈছিল। এই মহা সংঘৰ্ষত, য’ত যীচুৰ শিষ্যবিলাকে নিজৰ জীৱনবোৰক বিসৰ্জন দিছিল, সেয়া অন্ত পৰা নাছিল, কিয়নো নতুন নতুন বিশ্বাসীবিলাকে তেওঁবিলাকৰ স্থান পূৰণ কৰিছিল। পৰাজিত হৈয়ো তেওঁবিলাক জয়যুক্ত হৈছিল। ঈশ্বৰৰ কৰ্মকৰ্তাবিলাকক হত্যা কৰা হৈছিল; কিন্তু তেওঁৰ কাৰ্য দৃঢ়তাৰে আগবাঢি় গৈছিল।’-এলেন জি. হুৱাইট, মহা-বিবাদ, ৪১ পৃঃ।