---
title:  সম্প্ৰদায়ৰ যত্ন লোৱা
date:   10/04/2024
---

আদি খ্ৰীষ্টিয়ান মণ্ডলীৰ সদস্যসকলে কেৱল শুভবাৰ্তা প্ৰচাৰ কৰাৰ বাবেই নহয়, তেওঁলোকে শুভবাৰ্তাৰ দৰে জীয়াই থকাৰ বাবেও বৃদ্ধি পাইছিল। বিশ্বাসীসকলে খ্ৰীষ্টৰ পৰিচৰ্যাৰ আৰ্হি প্ৰস্তুত কৰিছিল, যিজনাই “গোটেই গালীল দেশত ফুৰি ফুৰি, তেওঁবিলাকৰ নাম-ঘৰবোৰত উপদেশ দি, ৰাজ্যৰ শুভবাৰ্তা প্ৰচাৰ কৰি, মানুহবিলাকৰ সকলোবিধৰ ৰোগ আৰু সকলো বিধৰ নৰিয়া সুস্থ কৰিলে” (মথি ৪:২৩)। যীচুৱে মানুহৰ প্ৰতি গভীৰভাৱে যত্ন লৈছিল আৰু সেইদৰে নতুন নিয়মৰ মণ্ডলীয়েও কৰিছিল। পৱিত্ৰ আত্মাৰ শক্তিৰে শুভবাৰ্তাৰ ভাল খবৰ জনোৱাৰ সৈতে সংযুক্ত এই নিস্বাৰ্থ প্ৰেম আৰু দায়বদ্ধতাই খ্ৰীষ্টিয়ান মণ্ডলীৰ প্ৰথম শতিকাবোৰত জগতখনত ইমান প্ৰভাৱ পেলাইছিল।

`পাঃ কৰ্ম ২:৪৪-৪৭; পাঃ কৰ্ম ৩:৬-৯, আৰু পাঃ কৰ্ম ৬:১-৭ পদ পঢ়ক। যদিও পৰিস্থতি বেলেগ বেলেগ, তথাপিও এই পদবোৰৰ পৰা আমি প্ৰামাণিক খ্ৰীষ্টিয়ানৰ বিষয়ে কি নীতি শিকিব পাৰোঁ?`

এই নতুন নিয়মৰ বিশ্বাসীসকলে খ্ৰীষ্টৰ আৰ্হি অনুসৰণ কৰিছিল, পিতৰে প্ৰকাশ কৰা অনুসৰি “ঈশ্বৰে নাচৰতীয়া যীচুক পৱিত্ৰ আত্মা আৰু মহিমাৰে অভিষিক্ত কৰিলত, তেওঁ ঠায়ে ঠায়ে ফুৰি সৎকৰ্ম কৰি, চয়তানৰ পৰা অত্যাচাৰ পোৱা সকলোকে সুস্থ কৰিলে; কিয়নো ঈশ্বৰ তেওঁৰ সংগী আছিল” (পাঃ কৰ্ম ১০:৩৮)। খ্ৰীষ্টৰ মণ্ডলী আছিল পৃথিৱীত তেওঁৰ শৰীৰ স্বৰূপ, আৰু ইও, এই প্ৰাৰম্ভিক শতিকাবোৰত, আঘাতপ্ৰাপ্ত, ভগ্ন মানৱ জাতিক আঘাত দিয়াটো খ্ৰীষ্টৰ বলিদানমূলক প্ৰেম আৰু চিন্তা কৰাক প্ৰকাশ কৰিছিল। এই বিশ্বাসীসকল আছিল খ্ৰীষ্টৰ দয়াৰ জীৱন্ত উদাহৰণ।

বিশ্বজগতত চলি থকা মহা-বিবাদত চয়তানে মানৱ জাতিৰ মাজত ঈশ্বৰৰ প্ৰতিমূৰ্তি বিকৃত কৰিব বিচাৰিছে। শুভবাৰ্তাৰ উদ্দেশ্য হৈছে মানৱ জাতিৰ মাজত ঈশ্বৰৰ প্ৰতিমূৰ্তি পুনৰাই বাহাল কৰা। এই পুনৰুদ্ধাৰৰ ভিতৰত শাৰীৰিক, মানসিক, আৱেগিক আৰু আত্মিক নিৰাময় অন্তৰ্ভুক্ত।

যোহন ১০:১০ পদত যুচীৱে আমাৰ প্ৰত্যেকৰে বাবে তেওঁৰ ব্যৱস্থা প্ৰকাশ কৰিছে।

“চোৰে কেৱল চুৰ, বধ আৰু বিনাশ কৰিবলৈহে আহে; কিন্তু মই হ’লে, তেওঁবিলাকে যেন জীৱন পায়, আৰু তাকেই যেন প্ৰচুৰকৈ পায়, এই নিমিত্তে আহিলোঁ”। তেওঁ আমাৰ বাবে আশা কৰে যে আমি শাৰীৰিকভাৱে সুস্থ, মানসিকভাৱে সজাগ, আৱেগিকভাৱে সুস্থিৰ আৰু আধ্যাত্মিকভাৱে সম্পূৰ্ণ হওঁ।

বিশেষকৈ তেওঁৰ প্ৰতিজ্ঞা কৰা দ্বিতীয় আগমনৰ এই কথা সত্য। এই পৃথিৱীখন এক বৃহৎ সংকটৰ সন্মুখীন হৈছে। মথি ২৪ আৰু লুক ২১ অধ্যায়ত যীচুৱে নিজে তেওঁৰ দ্বিতীয় আগমনৰ আগেয়ে পৃথিৱীত ঘটিবলগীয়া সংকটজনক পৰিস্থতিৰ বিষয়ে ভাববাণী কৰিছে। যেতিয়া খ্ৰীষ্টই আমাক তেওঁৰ নিৰাময়কাৰী অনুগ্ৰহৰে স্পৰ্শ কৰে, আমি আনক খ্ৰীষ্টৰ স্পৰ্শৰে স্পৰ্শ কৰিবলৈ আকাংক্ষা কৰোঁ যাতে তেওঁলোক সুস্থ হ’ব পাৰে। যীচুৱে আমাক তেওঁৰ প্ৰেমেৰে আনক স্পৰ্শ কৰিবলৈ খ্ৰীষ্টৰ বাবে দূত হিচাপে এখন ভগ্ন জগতলৈ পঠিয়াইছে। নতুন নিয়মৰ খ্ৰীষ্টিয়ান ধৰ্মৰ বৈশিষ্ট্য আছিল খ্ৰীষ্টিয়ানসকলে ইজনে সিজনক আৰু নিজৰ লোকবিলাকৰ প্ৰতি প্ৰেম কৰা।