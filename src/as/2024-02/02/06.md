---
title:  প্ৰেমৰ উত্তৰাধিকাৰ
date:   11/04/2024
---

`যোহন ১৩:৩৫ আৰু ১ যোহন ৪:২১ পদ পঢ়ক। এই পদবোৰে মহা-বিবাদত ঈশ্বৰৰ ৰাজ্যৰ বিৰুদ্ধে চয়তানে প্ৰত্যাহ৩ান জনোৱাৰ বিষয়ে কি প্ৰকাশ কৰিছে? প্ৰকৃত খ্ৰীষ্টিয় ধৰ্মৰ সাৰমৰ্মৰ বিষয়ে তেওঁলোকে আমাক কি কয়?`

প্ৰথম কেইটামান শতিকাত খ্ৰীষ্টিয়ান সম্প্ৰদায়ৰ মাজত প্ৰেম কৰাটো আছিল নিয়ম। প্ৰাচীন খ্ৰীষ্টিয়ান ধৰ্মতত্ত্ববিদ টাৰ্টুলিয়ানে এইদৰে দাবী কৰিছিলঃ “মূলতঃ ইমান উচ্চ প্ৰেমৰ কাৰ্যৰ বাবে বহুতে আমাৰ ওচৰত চিন বা মাৰ্কা লগাবলৈ বাধ্য কৰে। তেওঁলোকে কয়, চাওক, তেওঁলোকে ইজনে সিজনক কেনেকৈ প্ৰেম কৰে।”

ঈশ্বৰৰ প্ৰেমৰ এটা ডাঙৰ প্ৰকাশ প্ৰদৰ্শিত হৈছিল যেতিয়া দুটা বিধবংসী মহামাৰÏয়ে প্ৰাৰম্ভিক শতিকাবোৰত প্ৰায় ১৬০ আৰু ২৬০ খৃষ্টাব্দৰ মাজভাগত জুৰুলা কৰিছিল। খ্ৰীষ্টিয়ানসকলে আগবাঢি় আহি ৰোগী আৰু মৃত্যুমুখত পৰা লোকসকলৰ সেৱা কৰিছিল। এই মহামাৰীৰ ফলত লাখ লাখ লোকৰ মৃত্যু হৈছিল আৰু গোটেই গাঁও আৰু নগৰবোৰত বাসিন্দা প্ৰায়েই নোহোৱা হৈছিল। খ্ৰীষ্টিয়ানসকলৰ নিস্বাৰ্থ, ত্যাগী, যত্নশীল, প্ৰেমময় পৰিচৰ্যাই জনসাধাৰণৰ ওপৰত বিপুল প্ৰভাৱ পেলাইছিল। সময়ৰ লগে লগে এই দুটা মহামাৰীৰ সময়ত ৰোমান সাম্ৰাজ্যৰ হাজাৰ হাজাৰ আৰু শেষত লাখ লাখ আৰু তাৰ পিছত অযুত অযুত লোকে যীচুত বিশ্বাসী হ’ল। প্ৰেম, বৰ্হিমুখী চিন্তা আৰু ৰোগী আৰু মৃত্যুমুখত পৰা লোকসকলৰ প্ৰতি সংগঠিত, নিস্বাৰ্থ যত্নই এই বিশ্বাসীসকলে আৰু তেওঁলোকে প্ৰতিনিধিত্ব কৰাই খ্ৰীষ্টৰ প্ৰতি এক প্ৰশংসাৰ সৃষ্টি কৰিছিল।

ৰডিন ষ্টাৰক “The Rise of Christianity.” হৈছে এই ঐতিহাসিক ঘটনাসমূহক নতুন আৰু উন্নত পোহৰত চিত্ৰিত কৰা এক আধুনিক ঐতিহাসিক আখ্যান। ইয়াত তেওঁ বৰ্ণনা কৰিছে যে কেনেকৈ দ্বিতীয় মহামাৰীৰ সময়ত সমগ্ৰ খ্ৰীষ্টিয়ান সমাজটো, যি তেতিয়াও অধিক সংখ্যক যিহূদী খ্ৰীষ্টিয়ান আছিল, বাস্তৱিকে নাৰ্ছবোৰ সেনাবাহিনীত পৰিণত হৈছিল, যিসকলে দুখীয়া সম্প্ৰদায়টোৰ জীয়াই থকাৰ মৌলিক প্ৰয়োজনীয়তাসমূহ যোগান ধৰিছিল।

দ্বিতীয় মহামাৰীৰ সময়ত, প্ৰায় ২৬০ খৃষ্টাব্দত ডাইনিছিয়াছে স্থানীয় খ্ৰীষ্টিয়ানসকলৰ বীৰত্বপূৰ্ণ নাৰ্ছিং প্ৰচেষ্টাক দীঘলীয়া শ্ৰদ্ধা?লিৰে লিখিছিল, যাৰ বহুতেই আনৰ যত্ন লোৱাৰ সময়তে প্ৰাণ হেৰুৱাইছিল।

“আমাৰ বেছিভাগ খ্ৰীষ্টিয়ান ভাইয়ে সীমাহীন প্ৰেম আৰু আনুগত্য দেখুৱাইছিল, কেতিয়াও নিজকে জিৰণি দিয়া নাছিল আৰু কেৱল ইজনে সিজনৰ কথাতে চিন্তা কৰিছিল। বিপদৰ প্ৰতি অৱজ্ঞা কৰি তেওঁলোকে ৰোগীসকলৰ দায়িত্ব লৈছিল, তেওঁলোকৰ প্ৰতিটো প্ৰয়োজনৰ প্ৰতি লক্ষ্য ৰাখি খ্ৰীষ্টত তেওঁলোকৰ সেৱা কৰিছিল আৰু তেওঁলোকৰ সৈতে জীৱনটো নিশ্চিতভাৱে সুখী হৈছিল; কাৰণ তেওঁলোকে আনক সেৱা কৰাৰ দ্বাৰা এই ৰোগত আক্ৰান্ত হৈছিল, নিজৰ ওচৰ-চুবুৰীয়াৰ ৰোগক নিজৰ ওপৰত লৈছিল আৰু তেওঁলোকৰ যন্ত্ৰণাক আনন্দৰে গ্ৰহণ কৰিছিল।”- The Rise of Christianity. P. 82.