---
title:  অতিৰিক্ত অধ্যয়ন পাঠ
date:   12/04/2024
---

“শুভবাৰ্তাৰ প্ৰচাৰ কাৰ্য চলি আছিল আৰু ইয়াক গ্ৰহণ কৰা লোকৰ সংখ্যাও বাঢি় গৈ আছিল। শুভবাৰ্তা ইমান ভিতৰুৱা অঞ্চলবোৰলৈকে সোমাই গৈছিল, যিটো কাৰ্য কৰিবলৈ এনেকি কুৰৰ পক্ষীস্বৰূপ ৰোমৰ বাবেও সাধ্য নাছিল। তাড়না কাৰ্যৰ সম্পৰ্কে হোৱা যুক্তি তৰ্কৰ সংক্ৰান্তত এজন খ্ৰীষ্টানে এজন দেওপূজক শাসনকৰ্তাক এইদৰে কৈছিল, “আপোনালোকে আমাক হত্যা কৰিব পাৰে, উৎপীড়ন, তাড়না কৰিব পাৰে.... আপোনালোকৰ এনেবোৰ অন্যায় কাৰ্যই আমিবোৰ যেন নিৰ্দোষী তাকেহে প্ৰমাণ কৰে.... আপোনালোকৰ কোনো উপকাৰত নাহিব। এয়া কিন্তু তেওঁবিলাকৰ বিশ্বাসত অন্যবিলাকক যোগদান কৰিবলৈ কোৱা এক শক্তিশালী নিমন্ত্ৰণ আছিল। আপোনালোকৰ দ্বাৰাই আমাক যিমানেই তাড়না উৎপীড়ন কৰা হ’ব, আমাৰ সংখ্যাও সিমানেই বৃদ্ধি পাব। খ্ৰীষ্টিয়ানবিলাকৰ তেজ শস্যৰ বীজ স্বৰূপ।”

“এইটো এটা ৰহস্যময় সময়োচিত ব্যৱস্থা যিটোৱে ধাৰ্মিকবিলাকক, দুষ্টবিলাকৰ হাতত লাঞ্ছিত আৰু পীড়িত হ’বলৈ এৰি দিছে, এয়া বিশ্বাসত দুৰ্বল বহুলোকৰ বাবে এটা ডাঙৰ সাঁথৰ হৈ আহিছে। কিছুমানেতো এনেকি ঈশ্বৰৰ ওপৰত থকা নিজৰ বিশ্বাসখিনিক দলিয়াই দিবলৈকো সাজু আছে, কিয়নো তেওঁ তাড়নাকাৰী আৰু অধমবিলাককহে উন্নতি আৰু সৌভাগ্যশালী হ’বলৈ দিছে আৰু আনফালে আটাইতকৈ উত্তম আৰু শুদ্ধজনক সিহঁতৰ হিংস্ৰ শক্তিৰ দ্বাৰাই অন্যায়-অত্যাচাৰ আৰু তাড়না উৎপীড়ন পাবলৈ তেওঁ এৰি দিছে। ইয়াক কেনেকৈ সুধিব পাৰি, যিজনা ন্যায় আৰু দয়াবান আৰু যিজনা অসীম শক্তিৰো গৰাকী তেওঁ বাৰু এনেবোৰ অন্যায় আৰু অত্যাচাৰ কেনেকৈ সয্য কৰিব আছে? এইটো এনে এটা প্ৰশ্ন যিটোৰ সৈতে আমাৰ কৰিবলগীয়া একো নাই। তেওঁৰ প্ৰেমৰ যথেষ্ট পৰিমাণৰ প্ৰমাণ ঈশ্বৰে আমাক দি থৈছে আৰু আমি তেওঁৰ মংগলময়তাত সন্দেহ কৰা উচিত নহয় কাৰণ তেওঁৰ সময়োচিত কাৰ্যপন্থাৰ বিষয়ে আমি বুজি নাপাওঁ।”-এলেন জি. হুৱাইট, মহা-বিবাদ, ৪১, ৪২, ৪৭ পৃষ্ঠা।