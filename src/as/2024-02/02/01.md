---
title:  মুখ্য বিষয়টোঃ প্ৰেম নে স্বাৰ্থপৰতা?
date:   06/04/2024
---

### এই সপ্তাহৰ অধ্যয়ন পাঠঃ
লুক ১৯:৪১-৪৪; মথি ২৩:৩৭, ৩৮; ইব্ৰী ১১:৩৫-৩৮; প্ৰঃ বাক্য ২:১০; পাঃ কৰ্ম ২:৪৪-৪৭; যোহন ১৩:৩৫ পদ।

> <p>মুখস্থ পদঃ</p>
> “সেই যি তুমি, তুমি ভয় নকৰিবা, কিয়নো মই তোমাৰ লগত আছোঁ; ব্যাকুল নহ’বা, কিয়নো মই তোমাৰেই ঈশ্বৰ; মই তোমাক শক্তি দিম, তোমাক সহায়ো দিম, এনে কি মোৰ ধাৰ্মিকতাৰূপ সোঁহাতেৰে ধৰি ৰাখিম।” (যিচয়া ৪১:১০)।

ধৰি লওক আপুনি যিৰূচালেমলৈ চাই থকা জৈতুন পৰ্বতত আপোনাৰ ছাগলী চোৱা-চিতা কৰা এজন পশুপালক। মাতবোৰ শুনিছে। লগে লগে আপুনি যীচুৰ মাতটো চিনি পাইছে। মন্দিৰৰ পৰা অস্ত যোৱা সূৰ্যটো জিলিকি থকাৰ দৰে আৰু ইয়াৰ মাৰ্বলৰ দেৱালৰ পৰা বৰফৰ দৰে বগা ভয়ংকৰৰূপে প্ৰতিফলিত হোৱাৰ দৰে, যীচুৱে এইটো জোৰ দি কৈছে, “মই তোমালোকক স্বৰূপকৈ কওঁ, যি শিল পেলোৱা নহ’ব, ইয়াত এনে এটা শিলো আন এটা শিলৰ ওপৰত এৰা নহ’ব” (মথি ২৪:২)।

শিষ্যবিলাকে বিভ্ৰান্ত হৈছিল আৰু তোমালোকেও বিভ্ৰান্ত হৈছা। এই কথাৰ দ্বাৰা যীচুৱে কি বুজাব বিচাৰিছিল? যীচুৰ শিষ্যসকলে যি জগতৰ শেষ সময়ৰ বিষয়ে সুধিছিল, তাৰ সৈতে তেওঁলোকে কেনেকৈ সংযুক্ত কৰিছিল? আপুনি যদি মনোযোগেৰে শুনিছে যেতিয়া যীচুৱে যিৰূচালেম ধবংসৰ আগত ঘটা ঘটনাসমূহক তেওঁ পুনৰাই অহাৰ ঠিক আগতে ঘটিবলগীয়া ঘটনাসমূহৰ সৈতে স্পষ্টভাৱে মিলাইছে।

যিৰূচালেমৰ ধবংসৰ সময়ত হোৱা আমি শেষ সময়ত ঈশ্বৰৰ লোকসকলক চয়তানে প্ৰতাৰণা আৰু ধবংস কৰা দুয়োটা কৌশলৰ পূৰ্বছাঁ আৱিষ্কাৰ কৰিব পাৰোঁ। মথি ২৪ অধ্যায়ত যীচুৰ নিৰ্দেশনাই যিৰূচালেমৰ পতনৰ প্ৰসংগত শেষ দিনৰ ঘটিবলগীয়া ঘটনাবোৰৰ স্পষ্ট ৰূপৰেখা দাঙি ধৰিছে।

আমি ঈশ্বৰৰ লোকসকলক প্ৰতাৰণা আৰু ধবংস কৰা দুয়োটা দিশতে চয়তানৰ দুটা কৌশলৰ বিষয়ে অধ্যয়ন কৰিম। দুষ্টজনে যাতনাৰ জৰিয়তে যিখিনি সাধন কৰিব নোৱাৰে, সেইখিনি তেওঁ আপোচৰ জৰিয়তে লাভ কৰাৰ আশা কৰে। ঈশ্বৰ কেতিয়াও আচৰিত নহয়, আৰু অতি প্ৰত্যাহ৩ানজনক সময়তো তেওঁ নিজৰ লোকসকলক ৰক্ষা কৰে।