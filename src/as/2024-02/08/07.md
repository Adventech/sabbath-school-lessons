---
title:  অতিৰিক্ত অধ্যয়ন পাঠ
date:   24/05/2024
---

সোধ-বিচাৰত যীচুৱে আমাৰ বাবে কেনেদৰে কাম কৰে, তাক মন কৰক আৰু আমাৰ ভূমিকাক এইদৰে বৰ্ণনা কৰা হৈছেঃ “যীচুৱে তেওঁবিলাকৰ পাপবোৰক ক্ষমা কৰা নাই, কিন্তু তেওঁবিলাকৰ অনুতাপ আৰু বিশ্বাসক তেওঁ দেখুৱাই দিছে আৰু তেওঁবিলাক ক্ষমা পোৱাৰ যোগ্য বুলি দাবী কৰি আছে। তেওঁ তেওঁৰ গজাল হাত দুখনক পিতৃ আৰু পৱিত্ৰ দূতবিলাকৰ সন্মুখত দাঙি দেখুৱাইছে আৰু কৈছে; মই তেওঁবিলাকক নামেৰে সৈতে জানো, মই মোৰ হাতৰ তলুৱাৰে তেওঁবিলাকক সুদৃঢ় কৰি ৰক্ষণা-বেক্ষণ দিলোঁ, “ঈশ্বৰৰ বলি ভগ্ন মন; হে ঈশ্বৰ, তুমি  ভগ্ন আৰু খেদিত চিত্তক অগ্ৰাহ্য নকৰা।” (গীত ৫১:১৭)। আৰু তেওঁৰ লোকবিলাকক অভিযোগ কৰাজনৰ প্ৰতি তেওঁ এইদৰে ঘোষণা কৰিছে; হে চয়তান, যিহোৱাই তোমাক ধমকি দিয়ক, এনেকি যিৰূচালেম মনোনীত কৰা যিহোৱাই তোমাক ধমকি দিয়ক। এওঁ জুইৰ পৰা উলিয়াই অনা আধা পোৰা খৰি যেন নহয় নে?” জখৰীয়া ৩:২।”-মহা বিবাদ, ৪৮৪ পৃঃ।

“এতিয়া আমি মহা প্ৰায়শ্চিত্তৰ দিনত বাস কৰিছোঁহক। প্ৰৰূপী কাৰ্যত, যেতিয়া মহাপুৰোহিত গৰাকীয়ে ইস্ত্ৰায়েলৰ বাবে প্ৰায়শ্চিত্তৰ কাৰ্য কৰি আছিল, তেতিয়া সকলোৱে অনুতাপ কৰাৰ দ্বাৰাই নিজ প্ৰাণক দুখ দিয়াটো নিতান্ত জৰুৰী আছিল আৰু নিজকে নম্ৰ কৰি ঈশ্বৰ যিহোৱাৰ সন্মুখত উপস্থিত হ’ব লাগিছিল, অন্যতা তেওঁবিলাকক ইস্ত্ৰায়েলৰ মাজৰ পৰা উচ্ছন্ন কৰা হৈছিল। ঠিক সেই একে পদ্ধতিৰে যিবিলাকৰ নাম জীৱন পুস্তকত লিখা হ’ল, তেওঁবিলাক সকলোৱে এতিয়া অনুগ্ৰহৰ দিন কিছু বাকী থকা সময়তে পাপৰ বাবে অত্যন্ত খেদ কৰি আৰু প্ৰকৃত অনুশোচনা কৰাৰ দ্বাৰাই নিজ নিজ প্ৰাণক দুখ দি ঈশ্বৰৰ কাষলৈ চাপি অহা উচিত। এনে কাৰ্যত গভীৰ বিশ্বাস আৰু এখন অনুসন্ধিৎসু হূদয় থকাটো অনিবাৰ্য।”-মহা-বিবাদ, ৪৮৯, ৪৯০ পৃঃ।