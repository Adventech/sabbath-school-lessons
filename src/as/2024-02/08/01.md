---
title:  ধৰ্মধামৰ পৰা পোহৰ
date:   18/05/2024
---

### এই সপ্তাহৰ অধ্যয়ন পাঠঃ
যাত্ৰা ২৫:৮, ৯, ৪০; ইব্ৰী ৮:১-৬; লেবীয়া ১৬:২১, ২৯-৩৪; লেবীয়া ২৩:২৬-৩২; ইব্ৰী ৯:২৩-২৮; দানিয়েল ৭:৯, ১০ পদ।

> <p>মুখস্থ পদঃ</p>
> “যি জনা স্বৰ্গত মহামহিমৰ সিংহাসনৰ সোঁফালে বহিল, আৰু মানুহে স্থাপন কৰা নহয়, প্ৰভুৱে স্থাপন কৰা প্ৰকৃত তম্বু আৰু পৱিত্ৰ স্থানৰ পৰিচৰ্য্যাকাৰী হৈছে, আমাৰ এনে মহা-পুৰোহিত আছে’ (ইব্ৰী ৮:১, ২ পদ)।

১৮৪৪ চনৰ ২২ অক্টোবৰৰ নিৰাশাৰ কিছু সময়ৰ পিছত কিছুমান মিলাৰাইটসকলে বুজি পালে যে ২৩০০ দিনৰ ভাববাণীটো যিদৰে বুজি পাইছিল তেনেকুৱা নহয়, এইটো যীচুৰ দ্বিতীয় আগমনৰ সৈতে জড়িত নহয় কিন্তু খ্ৰীষ্টৰ কাৰ্য স্বৰ্গীয় ধৰ্মধামৰ সৈতেহে জড়িত।

স্বৰ্গীয় ধৰ্মধামৰ শুচিকৰণ আছিল পৃথিৱীৰ ধৰ্মধামৰ দ্বাৰা পৃথিৱী পৰিশুদ্ধ কৰাৰ পৰিপূৰ্ণতা। এই গুৰুত্বপূৰ্ণ সত্যটো ভালদৰে বুজিবলৈ, দানিয়েল ৭ আৰু দানিয়েল ৮ অধ্যায়ৰ মাজৰ সমান্তৰালখিনি চাওক।

| দানিয়েল ৭ | দানিয়েল ৮ |
| --- | --- |
| বাবিল	 | |
| মাদিয়া-পাৰস্য | মাদিয়া-পাৰস্য |
| গ্ৰীক | গ্ৰীক |
| ৰোম	| ৰোম |
| স্বৰ্গত সোধ বিচাৰ | ধৰ্মধামৰ শুচিকৰণ |

এই সমান্তৰালবোৰে ধৰ্মধামৰ শুচিকৰণৰ প্ৰকৃতি, অনুসন্ধানমূলক বিচাৰক দেখুৱাইছে। এই সপ্তাহত আমি স্বৰ্গত খ্ৰীষ্টৰ পৰিচৰ্য়াৰ বিষয়ে অধ্যয়ন কৰিম।