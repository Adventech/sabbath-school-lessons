---
title:  মহা পবিত্ৰ স্থানৰ শুভ বাৰ্তা
date:   22/05/2024
---

`ইব্ৰী ৪:১৪-১৬ আৰু ইব্ৰী ১০:১৯-২২ পদ পঢ়ক। এই পদবোৰে আমাৰ প্ৰত্যেককে কি আশ্বাস আৰু ঐশ্বৰিক আমন্ত্ৰণ দিয়ে? পাঁচনি পৌলে ইব্ৰী পুস্তকত এইদৰে কৈছে, “দৃঢ়কৈ ধৰি ৰাখোঁহক,” আমাৰ মহা পুৰোহিত যীচুৰ ওপৰত আপোনাৰ বিশ্বাস কেন্দ্ৰÏভূত কৰক। যীচুত আমাৰ প্ৰয়োজনীয় সকলোবোৰ আছে। বিশ্বাসৰ যোগেদি আমি, যীচুৱে আমাৰ বাবে মুকলি কৰা “নতুন আৰু জীৱন্ত” পথৰ জৰিয়তে স্বৰ্গীয় ধৰ্মধামত প্ৰৱেশ কৰিব পাৰোঁ।`

চতালখনলৈ চালে আমি পিতলৰ বেদীৰ শিঙত তেজ দেখিবলৈ পাওঁ। আমি ধূপৰ বেদীৰ চাৰিওফালে থকা সোণৰ শিংবোৰত তেজত দেখিবলৈ পাওঁ। আমি কৃপাৰ আসনৰ আগত থকা পৰ্দাত ছটিওৱা তেজ দেখিবলৈ পাওঁ।

যীচুৰ তেজে প্ৰতিটো খোজতে পথ প্ৰস্তুত কৰে। এইটোৱে আমাক আশা প্ৰদান কৰে যে আমি ঈশ্বৰৰ সৈতে পুনৰ মিলিত হ’ব পাৰোঁ, যদিহে যীচুৱে আমাক ক্ষমা কৰে আৰু আমাৰ পাপবোৰ মচি পেলায়। ঈশ্বৰৰ দয়া অসীম, কিন্তু তেওঁৰ ন্যায়ও অসীম। আৰু ন্যায় আমাৰ অপৰাধৰ প্ৰায়শ্চিত্ত হিচাপে খ্ৰীষ্টৰ বলিদানক গ্ৰহণ কৰিব নোৱাৰে। যদিহে যীচুৱে প্ৰথমে আমাৰ পাপ ক্ষমা কৰাৰ আৰু দ্বিতীয়তে পাপ মচি পেলোৱাৰ নিশ্চয়তা নিদিয়ে।

`প্ৰঃ বাক্য ১১:১৯ পদ পঢ়ক। মহা-বিবাদৰ পৰিপ্ৰেক্ষিতত, এই দৃষ্টিভংগী কিয় গুৰুত্বপূৰ্ণ? ই কেনেকৈ বিধান আৰু শুভবাৰ্তাৰ মাজৰ অবিচ্ছেদ্য সম্পৰ্ক দেখুৱায়?`

ইয়াত ঈশ্বৰৰ উপস্থিতিৰ চক্‌মকীয়া উজ্জ্বলতা আৰু জ্বলন্ত গৌৰৱত, বিশ্বজগতৰ সিংহাসনৰ কোঠাত, ঈশ্বৰৰ সিংহাসনৰ আধাৰত, আমি নিয়ম চন্দুকত ঈশ্বৰৰ বিধান দেখিবলৈ পাওঁ। ইয়াত মহা-পৱিত্ৰ স্থানত ঈশ্বৰৰ ন্যায় আৰু দয়া প্ৰকাশ পাইছে। কোনো পাৰ্থিৱ শক্তিয়ে ঈশ্বৰৰ বিধান সলনি কৰিব নোৱাৰে। কিয়নো আন কাৰণবোৰৰ উপৰিও, ইয়াক স্বৰ্গত নিয়ম চন্দুকত ৰখা হৈছে। ইব্ৰী ৮:১০ পদে কয়ঃ “কাৰণ প্ৰভুৱে কৈছে, সেইদিনৰ পাছত, ইস্ত্ৰায়েল বংশে সৈতে মই এই নিয়ম স্থাপন কৰিম; তেওঁবিলাকৰ চিত্তত মোৰ বিধান দিম, আৰু তেওঁবিলাকৰ ঈশ্বৰ হ’ম; তেওঁবিলাকো মোৰ লোক হ’ব।” বিশ্বাসেৰে স্বৰ্গৰ ধৰ্মধামত প্ৰৱেশ কৰি আমি আমাৰ অতীতৰ পাপ ক্ষমা পাওঁ আৰু খ্ৰীষ্টৰ যোগেদি জীয়াই থকাৰ আৰু আজ্ঞাকাৰী হোৱাৰ শক্তি লাভ কৰোঁ, যিজনাই আমাৰ বাবে মৃত্যুবৰণ কৰিছিল আৰু আমাৰ হূদয়ত বিধান লিখিছিল। যীচুৱে আমাক সদাকালৰ বাবে উদ্ধাৰ কৰে। যীচুৱে আমাক পাপৰ ভাৰ আৰু ইয়াৰ শক্তিৰ পৰা সম্পূৰ্ণৰূপে ৰক্ষা কৰে।