---
title:  স্বৰ্গীয় ধৰ্মধাম
date:   19/05/2024
---

`যাত্ৰাপুস্তক ২৫:৮, ৯ আৰু ইব্ৰী ৮:১-৬ পদ পঢ়ক। এই দুখন ধৰ্মধামৰ বিষয়ে এই পদবোৰত কি ৰূপৰেখা দাঙি ধৰা হৈছে?`

১৮৪৪ চনৰ পিছৰ মাহবোৰত আদি এডভেণ্টিষ্ট বিশ্বাসীসকলে শাস্ত্ৰৰ অধ্যয়ন কৰাৰ সময়ত তেওঁলোক বুজি পাইছিল যে বাইবেলত দুটা ধৰ্মধামৰ বিষয়ে উল্লেখ কৰা হৈছে। মোচিয়ে নিৰ্মাণ কৰা আৰু স্বৰ্গত থকা মহান প্ৰকৃত ধৰ্মধাম। বাইবেলত ব্যৱহাৰ কৰা “ধৰ্মধাম” শব্দটোৱে প্ৰথমতে মোচিয়ে নিৰ্মাণ কৰা আবাস তম্বুটোক বুজায়, যিটোক মোচিয়ে স্বৰ্গীয় ধৰ্মধামৰ নমুনাৰ আৰ্হিত নিৰ্মাণ কৰিছিল; আৰু দ্বিতীয়তে, স্বৰ্গত থকা “প্ৰকৃত আবাস তম্বুক” বুজায়, জগতৰ ধৰ্মধামটোৱে যিটোক আঙুলিয়াইছিল। খ্ৰীষ্টৰ মৃত্যুত প্ৰৰূপী কাৰ্য অৰ্থাৎ যাগ-যজ্ঞ বলি-বিধান আদি কাৰ্যৰ অন্ত পৰিছিল। স্বৰ্গত থকা ‘‘প্ৰকৃত আবাস তম্বুটো” হৈছে নতুন নিয়মটিৰ ধৰ্মধাম। আৰু এই সময়ছোৱাতে দানিয়েল ৮:১৪ পদৰ ভাববাণীটো যিহেতু ফলিয়াইছিল গতিকে ইয়াত উল্লেখ কৰা ধৰ্মধামটো নিশ্চয় নতুন নিয়মৰ ধৰ্মধামটো হ’ব লাগিব।

২৩০০ দিনৰ অন্ত পৰা ১৮৪৪ চনত, পৃথিৱীত বহু শতিকাজুৰি কোনো এটা ধৰ্মধাম নাছিল। গতিকে “দুই হাজাৰ তিনি শ দিন; পাছত ধৰ্মধাম শুচি কৰা হ’ব” বুলি কোৱা ভাববাণীটোত নিঃসন্দেহে স্বৰ্গত থকা ধৰ্মধামটোকে দেখুওৱা হৈছে।

অৰণ্যত থকা ধৰ্মধামটো আছিল স্বৰ্গীয় ধৰ্মধামৰ আৰ্হি বা নমুনা। পৃথিৱীৰ ধৰ্মধামত কৰা প্ৰৰূপী কাৰ্য অথবা সেৱা কাৰ্যসমূহে ঈশ্বৰৰ ঐশ্বৰিক পৰিত্ৰাণৰ ব্যৱস্থা পূৰ্বাভাস দিছিল। আগবঢ়োৱা প্ৰতিটো বলিদান কালবাৰী ক্ৰুচত যীচুৰ বলিদানক প্ৰতিনিধিত্ব কৰিছিল (যোহন ১:২৯)। খ্ৰীষ্টৰ বলিদানৰ দ্বাৰা আমি পাপাৰ দায়Ï১ পৰা মুক্ত। ক্ষমা আমাৰ। আমি যীচুৰ বলিদান গ্ৰহণ কৰি আমাৰ পাপৰ স্বীকাৰ কৰাৰ লগে লগে আমাৰ অপৰাধ মোচন হৈছে। (১ যোহন ১:৯)। যীচু কেৱল আমাৰ বাবে মৃত্যু হোৱা মেৰপোৱালি নহয়, কিন্তু তেওঁ পুৰোহিতো যি জনাই আমাৰ বাবে জীয়াই আছে।

ইব্ৰী ৭:২৫ পদত এইদৰে ব্যাখ্যা কৰা হৈছেঃ “এই কাৰণে যিবিলাক তেওঁৰ দ্বাৰাই ঈশ্বৰৰ ওচৰ চাপে, তেওঁ তেওঁবিলাকৰ কাৰণে নিবেদন কৰিবলৈ সদায় জীয়াই থকাত, সদাকালৰ অৰ্থে তেওঁবিলাকৰ পৰিত্ৰাণ কৰিব পাৰে।” তেওঁ আমাৰ পাপৰ দোষ দূৰ কৰে (ৰোমীয়া ৮:১-৪; ২ কৰিন্থী ৫:২১)। স্বৰ্গৰ ধৰ্মধামত যীচুৱে আমাৰ বাবে পৰিচৰ্যা কৰি আছে। তেওঁৰ মধ্যস্থতাৰ ফলস্বৰূপে, আমাৰ জীৱনত পাপৰ বন্ধন ছিঙি গৈছে। আমি এতিয়া পাপ বন্ধনৰ অধীনত নাই বা আমাৰ পাপী স্বভাৱৰ দাসত্ব নাই। খ্ৰীষ্টত আমি মু্‌ক্ত পাপৰ দায়ৰ পৰা মুক্ত আৰু পাপৰ নিয়ন্ত্ৰণৰ পৰা মুক্ত। যিহেতু আমি বিশ্বাসেৰে খ্ৰীষ্টক ধৰি ৰাখিছোঁ, সেইবাবে আমি পৰিত্ৰাণৰ আশ্বাস পাইছোঁ।