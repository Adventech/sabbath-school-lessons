---
title:  পৱিত্ৰ স্থানত
date:   20/05/2024
---

`লেবীয়া ১৬:২১, ২৯-৩৪; লেবীয়া ২৩:২৬-৩২; আৰু ইব্ৰী ৯:২৩-২৮ পদ পঢ়ক। প্ৰাচীন ইস্ত্ৰায়েলত মহা প্ৰায়শ্চিত্তৰ দিনটো কিয় ইমান গুৰুত্বপূৰ্ণ আছিল?`

বছৰৰ প্ৰত্যেক দিনাই পুৰোহিতসকলে পৰিচৰ্যা কৰিছিল, কিন্তু মহা প্ৰায়শ্চিত্তৰ দিনটোত, যিটো ইব্ৰী ভাষাত যোম কিপপুৰ বুলি কোৱা হৈছিল, গোটেই ইস্ত্ৰায়েলৰ দৃষ্টি সেই দিনটোত ধৰ্মধামৰ ফালে আছিল। লেবীয়া পুস্তক ১৬ আৰু ২৩ অধ্যায়ত প্ৰায়শ্চিত্তৰ দিনৰ বিষয়ে স্পষ্ট নিৰ্দেশনা দিয়া হৈছে। সকলো নিতৌ চলি থকা কাৰ্যবোৰ বন্ধ হ’ল। সকলোৱে উপবাস কৰিলে। যেতিয়া মহা পুৰোহিতে তেওঁলোকৰ বাবে অতি পৱিত্ৰ স্থানত ঈশ্বৰৰ উপস্থিতিত প্ৰৱেশ কৰিছিল, তেতিয়া লোকবিলাকে তেওঁলোকৰ নিজৰ নিজৰ হূদয়বোৰ পৰীক্ষা কৰিছিল। তেওঁলোকে নম্ৰতা আৰু আন্তৰিকতাৰে পাপবোৰ স্বীকাৰ কৰি ঈশ্বৰক বিচাৰিছিল। মহা প্ৰায়শ্চিত্তৰ দিনা যিকোনো লোকে নিজৰ প্ৰাণক দুখ নিদিব তেওঁক উচ্ছন্ন কৰা হ’ব, আৰু মনোনীত লোকসকলৰ মাজৰ অংশ হ’ব নোৱাৰিব। মহা প্ৰায়শ্চিত্তৰ দিনা, মহা পুৰোহিতে প্ৰভুৰ ছাগলী পোৱালীটোৰ তেজ লৈ ধৰ্মধামৰ ভিতৰলৈ গৈছিল আৰু কৃপাৰ আসনৰ ওচৰত ছটিয়াই দি সোণৰ বেদীৰ চাৰিওফালৰ শিংকেইটাত আৰু পিতলৰ বেদীৰ ওপৰত তেজ লগাই দিছিল আৰু গোটেই ধৰ্মধাৰ্মটো সম্পূৰ্ণৰূপে প্ৰায়শ্চিত্ত কৰিছিল।

যেতিয়া তেওঁ প্ৰায়শ্চিত্তৰ কাৰ্য শেষ কৰিছিল, তেতিয়া মহাপুৰোহিতজনে সেই জীয়া ছাগলীটোৰ মূৰত হাত দুখন দি ইস্ত্ৰায়েলৰ সন্তানবিলাকৰ সকলো অপৰাধ আৰু আটাই অধৰ্ম আৰু পাপকেই তাৰ ওপৰত স্বীকাৰ সেই ছাগলীৰ মূৰত অৰ্পণ কৰিছিল। তাৰ পিছত ছাউনিৰ পৰা চিৰদিনৰ বাবে দূৰ কৰিবলৈ অৰণ্যলৈ পঠাই দিয়া হৈছিল (লেবীয়া ১৬:২০-২২).

দৈনন্দিন সেৱা কাৰ্যৰ সময়ত তেজ ধৰ্মধামলৈ স্থানান্তৰিত কৰা হৈছিল, য’ত পাপৰ লিপিবদ্ধ হোৱা (যিৰি ১৭:১) আৰু ইয়াৰ অন্তিম হস্তান্তৰৰ বাবে ঈশ্বৰে দায়িত্ব লোৱাটোক দেখুৱাইছিল। এতিয়া প্ৰায়শ্চিত্তৰ দিনা, ইয়াক ধৰ্মধামৰ পৰা স্থানান্তিৰ কৰা হৈছিল আৰু সেই সকলো পাপ অজাজেল নামৰ ছাগলীটোৰ ওপৰত দিয়া হৈছিল, আৰু ই চয়তানক প্ৰতিনিধিত্ব কৰিছিল, আৰু পাপৰ সমস্যাৰ বাবে তাৰ চূড়ান্ত দায়বদ্ধতা প্ৰকাশ কৰিছিল।

এই ছাগলীটোক অৰণ্যৰ বহুদূৰলৈ লৈ যোৱা হৈছিল যাতে, মহা প্ৰায়শ্চিত্তৰ দিনৰ শেষত কেৱল ঈশ্বৰৰ এক শুচি ধৰ্মধাম আৰু প্ৰায়শ্চিত্ত লোক থাকিব পাৰে। স্বৰ্গীয় ধৰ্মধামত খ্ৰীষ্টই প্ৰথমে পৱিত্ৰ স্থানত আৰু ২৩০০ দিনৰ শেষত, ১৮৪৪ চনৰ পৰা মহা পৱিত্ৰ স্থানত আমাৰ বাবে পৰিচৰ্য্যা কৰি আছে।