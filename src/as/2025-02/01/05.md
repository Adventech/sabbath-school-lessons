---
title:  বাক্য অধ্যয়ন কৰা।
date:   02/04/2025
---

বাইবেলৰ ভাৱবাণী সমূহৰ বিষয়ে বুজাত চেভেন্থ-ডে-এভেন্টিষ্ট সকল উইলিয়াম মিলাৰৰ ওচৰত সদায় ঋণী। মূল বিষয় সমূহৰ বিষয়ে তেওঁৰ জ্ঞান (যেনে দানিয়েলঃ ৮:১৪) নিখুঁত নাছিল যদিও মিলাৰৰ পদ্ধতিটো গুৰুত্বপূৰ্ণ আছিল, কাৰণ ই আমাৰ শেষ কালৰ অৱশিষ্ট লোকৰ জাগৰণৰ পথ প্রশস্ত কৰিছিল।

`মথিঃ ৫:১৮; ২ তিমথীঃ ৩:১৫-১৭ আৰু লুকঃ ২৪:২৭ পদ পঢ়ক। বাইবেলৰ ভাৱবাণীৰ বিষয়ে আমি কেনেদৰে চোৱা উচিত সেই বিষয়ে এই পদবোৰে আমাক কি শিকাইছে?`

কিছুমান খ্রীষ্টিয়ানে বাইবেল অধ্যয়নত ভুল কৰাৰ এটা মুখ্য কাৰণ হ'ল তেওঁলোকে শাস্ত্রক এটা শিথিল বাক্য বা প্ৰবাদৰ সংকলন হিচাবে গণ্য কৰে যিবোৰ তেওঁলোকে এটা নিৰ্দিষ্ট পৰিস্থিতিৰ সৈতে মোকাবিলা কৰিবলৈ ব্যৱহাৰ কৰিব পাৰে। কিছুমানে গিদিয়ন বাইবেলত থকা সৰল অধ্যয়নৰ নির্দেশনা সমূহ চায়, য'ত আপুনি কেইবাটাও বিষয়ৰ ওপৰত সহায়ক শাস্ত্ৰপদ বিচাৰি পাব পাৰে আৰু ই কোনো এটা নিৰ্দিষ্ট বিষয়ৰ ওপৰত বাইবেলৰ শিক্ষাৰ মুঠ যোগফলক প্রতিনিধিত্ব কৰে।

দুর্ভাগ্যজনক ভাৱে তেওঁলোকে ভাৱবাণীৰ ক্ষেত্ৰতো একে ধৰণৰ পন্থা গ্রহণ কৰে, এটা বেলেগ শাস্ত্ৰপদ ইয়াৰ প্ৰসংগৰ পৰা উলিয়াই আনি বাইবেলৰ বাকী অংশৰ পৰিবৰ্তে সাম্প্ৰতিক পৰিঘটনাৰ সৈতে তুলনা কৰে। ইয়াৰ ফলত আংশিক ভাৱে ভাৱবাণীৰ ওপৰত আধুনিক গ্ৰন্থৰ অহৰহ সোঁত বৈছে যিবোৰ কেইবছৰমানৰ মূৰে মূৰে আপডেট কৰিবলগীয়া হয় কাৰণ তেওঁলোকে কি হ'ব আৰু কেতিয়া হ'ব বুলি যি কৈছিল সেইয়া ভুল আছিল।

সেই বাবেই যিকোনো বিষয়ৰ ওপৰত কিছুমান নির্দিষ্ট পদ বাছনি কৰি লোৱাটোৱেই গুৰুত্বপূৰ্ণ নহয়, বৰঞ্চ সেই বিষয়টোৰ বিষয়ে বাইবেলে কোৱা সকলো কথা ভালদৰে অধ্যয়ন কৰা, আৰু ই যি বিষয়ে কয়, সেইটোও বিবেচনা  কৰাটো অতি গুৰুত্বপূৰ্ণ। এটা অংশ বিষয়ৰ বাহিৰলৈ টানি আনি আমি যি বিচাৰো তাক কোৱাটো অতি সহজ।