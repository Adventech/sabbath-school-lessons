---
title:  ভাৱবাণীৰ কিছুমান নীতি-নিয়ম
date:   29/03/2025
---

বিশ্রাম দিনৰ আবেলিঃ ২৯ মার্চ:

### এই সপ্তাহৰ অধ্যয়ন পাঠ

যিৰিঃ ২৯:২৩,২৪; গীতঃ ১৩৯:১-৬; দানিঃ ১২:৪; প্রঃ বাক্যঃ ২২:১০; ২ তিমথীঃ ৩:১৫-১৭; ইব্রীঃ ৪:১২ পদ।

> <p>মুখস্থ পদ</p>
> “কিন্তু যিজনে গৌৰৱ কৰে, তেওঁ ইয়াতহে গৌৰৱ কৰক যে, তেওঁ মোৰ বিষয়ে বুেিজ আৰু জানে যে, মই পৃথিৱীত দয়া, বিচাৰ আৰু ধার্মিকতা সিদ্ধ কৰোতা যিহোৱা; কিয়নো এইবোৰত মই সন্তোষ পাওঁ, ইয়াক যিহোৱাই কৈছে” (যিৰিমিয়াঃ ৯:২৪)।

শাস্ত্ৰৰ আন বেছিভাগ কথাৰ দৰেই খ্রীষ্টিয়ান সকলৰ মাজত ভাৱবাণীৰ বিষয়ে মতানৈক্য আছে, যিয়ে আনক পতিয়ন নিয়ায় যে বাইবেলৰ ভাৱবাণীৰ সময় অপচয় কৰা। যদি খ্রীষ্টিয়ান সকলে প্রতিটো ভাৱবাণীমূলক অকণমান লিখনি আৰু অনর্থক গল্প বা আলাপৰ বাবে যুঁজ দিয়ে তেন্তে এইটো কিমান বৈধ হ'ব পাৰে? দুর্ভাগ্যজনক ভাৱে বহু বিশ্বাসীয়েও ভাবিবলৈ আৰম্ভ কৰে যে প্ৰকাশিত বাক্যৰ দৰে বাইবেলৰ কিছুমান পুস্তক সহজে বুজিব নোৱাৰে। সেইবোৰ পঢ়াৰ পৰিবৰ্তে তেওঁলোকে সেইবোৰৰ পৰা এৰাই চলিছে, কেতিয়াবা এজন সু- উদ্দেশ্যপূর্ণ পাষ্টৰেও ভাবে যে ভাৱবাণী অধ্যয়ন কৰিলে ইয়াৰ সমাধান হোৱাতকৈ অধিক সমস্যাৰ সৃষ্টি হয়।

সদায় তেনেদৰে নাছিল। খ্রীষ্টিয়ান ইতিহাসৰ প্ৰথম ওঠৰ শতিকাৰ বেছিভাগ খ্রীষ্টয়ানে বাইবেলৰ ভাৱবাণীক অতি সহজভাৱে লৈছিল বা বুজি পাইছিল আৰু ভাৱবাণী সমূহৰ মূল বাণীসমূহ কি সেই বিষয়েএক আচৰিত স্তৰৰ সৈতে একমত আছিল। ঈশ্বৰে ইয়াক এনেদৰে হোৱাটো ইচ্ছা কৰিছিলঃ “হে ভাইবিলাক, আমাৰ প্ৰভু যীচু খ্ৰীষ্টৰ নামেৰে তোমালোকক বিনয় কৰো, যেন তোমালোক সকলোৱে একে কথা কোৱা, আৰু তোমালোকৰ মাজত বিভেদ নহয়, কিন্তু একে মন আৰু একে বিবেচনাত সিদ্ধ হৈ যোৱা” (১কৰিন্থীয়াঃ ১:১০)।

এই সপ্তাহত আমি কিছুমান নীতি অন্বেষণ কৰিম যিয়ে ভাৱবাণীৰ বিষয়ে এক সামঞ্জস্যপূৰ্ণ আৰু নিৰ্ভৰযোগ্য জ্ঞান প্ৰদান কৰে।