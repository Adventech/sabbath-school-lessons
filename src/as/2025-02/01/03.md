---
title:  ঈশ্বৰে জনাটো বিচাৰে।
date:   31/03/2025
---

কোনো বাহিৰৰ দেশত, সেই ঠাইৰ ভাষা অতি কঠিনভাৱেহে ক'ব পাৰি, য'ত হয়তো কোনো ক্লিনিক বা ফার্মাচীত যোগাযোগ কৰাৰ যি অভিজ্ঞতা তাৰদৰে হতাশাজনক একোৱেই হ'ব নোৱাৰে। আপুনি কি ক'ব লাগে জানে, কিন্তু ক'বলৈ আপোনাৰ হাতত পর্যাপ্ত শব্দৰ ভাণ্ডাৰ নাই।

কিন্তু ঈশ্বৰৰ সৈতে এটা বেলেগ সমস্যাৰ উন্মেষণ হয়। “কিয়নো পৃথিৱীতকৈ আকাশ-মণ্ডল যিমান ওখ, তোমালোকৰ সকলো পথতকৈ মোৰ পথ, আৰু তোমালোকৰ সকলো কল্পনাতকৈ মোৰ কল্পনা সিমান ওখ” (যিচয়াঃ ৫৫:৯)। সমস্যাটো এইটো নহয় যে ঈশ্বৰৰ ওচৰত আমাৰ সৈতে যোগাযোগ কৰিবলৈ অভিধান অথবা শব্দকোষ নাই; সমস্যাটো হ'ল তেওঁক সম্পূৰ্ণ ৰূপে বুজিবলৈ আমাৰ শব্দকোষ বা বৌদ্ধিক ক্ষমতা নাই।

**তলৰ শাস্ত্ৰপদবোৰে আমাৰ জ্ঞানৰ তুলনাত ঈশ্বৰৰ জ্ঞানৰ বিষয়ে কি বুজাবলৈ চেষ্টা কৰিছে?**

`গীতমালাঃ ১৩৯:১-৬`

`গীতমালাঃ ১৪৭:৫`

`ৰোমীয়াঃ ১১:৩৩`

`১ যোহনঃ ৩:২০`

কথাটোৰ প্ৰকৃত অৰ্থ হ'ল আমি কেতিয়াও ঈশ্বৰৰ মনোভাৱ সম্পূৰ্ণৰূপে বুজিব নোৱাৰিম, কাৰণ তেওঁ অসীম আৰু সৰ্বজ্ঞানী। কাৰণ, আমি সৃষ্টিৰ সকলো কথা অতি কমকৈহে বুজিব পাৰো; আমি ইয়াৰ সৃষ্টিকৰ্ত্তাক সম্পূৰ্ণৰূপে কেনেকৈ বুজিব পাৰিম? আমি নোৱাৰো।

যদিও আমি কেতিয়াও সকলো কথা বুজি নাপাম, তথাপিও আমাৰ পৰিত্ৰাণৰ বাবে কি প্রয়োজনীয় সেই কথা আমি বুজিব পাৰো (২ তিমথীঃ ৩:১৪,১৫)। পাচনি সকলে যেতিয়া তেওঁলোকৰ শ্ৰোতাসকলক শুভবাৰ্ত্তাৰ বিষয়ে ব্যাখ্যা কৰিছিল, তেতিয়া তেওঁলোকে সঘনাই সিদ্ধ হোৱা ভাৱবাণীৰ কথা কৈছিল, যাৰ পৰা আমি অনুমান কৰিব পাৰো যে ভাৱবাণীৰ এটা মূল উদ্দেশ্য হৈছে পৰিত্ৰাণৰ ব্যৱস্থাৰ উদাহৰণ দিয়া। সঁচাকৈয়ে, বাইবেলৰ ভাৱবাণীয়ে শেষত কোনোবা নহয় কোনোবা ধৰণে, আমাক যীচু আৰু তেওঁ সকলো মানৱ জাতিক আগবঢ়োৱা পৰিত্ৰাণৰ প্ৰতিজ্ঞাৰ ওচৰলৈ লৈ যায়।

কাৰণ প্ৰভু, যিজনাৰ দ্বাৰা সকলো সৃষ্টি কৰা হৈছে (কলচীঃ ১:১৬; যোহনঃ ১:১-৩), তেওঁ এই পৃথিৱীলৈ নামি আহে আৰু প্ৰতিজন মানুহৰ পাপৰ বাবে নিজকে ক্রুচত বলিদান হিচাবে আগবঢ়ায়। ঈশ্বৰে আমাক সকলোকে অনেক প্ৰেম কৰে। আমাৰ বাবে সেই সকলো কৰাৰ যোগেদি অৰ্থাৎ যীচুৰ যোগেদি আমাৰ বাবে যি আগবঢ়ালে, সেই সকলোবোৰ কথা দৰিদ্ৰ লোক সকলোকে ধৰি সকলোৱে স্পষ্টভাৱে জনাটো প্রভুৱে কামনা কৰে। আৰু ভাৱবাণীয়ে ঠিক তেনেকুৱাই কৰিব পাৰে।