---
title:  অতিৰিক্ত অধ্যয়ন পাঠ
date:   04/04/2025
---

“মণ্ডলীৰ কৰ্মকৰ্ত্তা আৰু জনসাধাৰণেও এই বুলি ঘোষণা কৰিছিল যে দানিয়েল আৰু প্ৰকাশিত বাক্যৰ ভাৱবাণীৰ ৰহস্যবোৰ অতিশয় ৰূপে দুর্বোধ্য আৰু ইয়াক কোনেও বুজিব নোৱাৰে। কিন্তু খ্ৰীষ্টই নিজৰ শিষ্য সকলক, তেওঁবিলাকৰ দিনত ঘটিবলগীয়া ঘটনাৰ বিষয়ে জনাবলৈ গৈ দানিয়েল ভাৱবাদীৰ কথাবোৰক উনুকিয়াই এইদৰে কৈছিল; এইহেতুকে যি ধ্বংসকাৰী ঘিনলগীয়া বস্তুৰ কথা দানিয়েল ভাৱবাদীৰ দ্বাৰাই কোৱা হৈছিল তাক পবিত্র যেতিয়া পবিত্র ঠাইত থকা দেখিবা- যিজনে পঢ়ে, তেওঁ বুজক। মথিঃ ২৪:১৫ আৰু প্ৰকাশিত বাক্য পুস্তকখন ৰহস্যময়, ইয়াক বুজি পোৱাটো অসম্ভৱ বুলি কোৱা মন্তব্যটো সেই সৰু পুস্তকখনৰ অভিপ্ৰায়ৰ সম্পূৰ্ণ ওলোটা। কিয়নো পুস্তকখনৰ পাতনিতেই এইদৰে লিখা আছে— “অলপতে যি যি ঘটিব লাগে, তাক যীচুখ্রীষ্টে তেওঁৰ দাস বিলাকক দেখুৱাবৰ কাৰণে ঈশ্বৰে তেওঁত সমর্পণ কৰা তেওঁৰ প্ৰকাশিত বাক্য এই........... যিজনে এই ভাৱবাণীৰ বাক্যবোৰ পঢ়ে তেওঁ ধন্য আৰু যিবিলাকে শুনে আৰু ইয়াত লিখা কথাবোৰ পালন কৰে, তেওঁবিলাকো ধন্য; কিয়নো কাল ওচৰ; প্রকাশিত বাক্যঃ ১:১-৩ পদ।

“ঈশ্বৰৰ দ্বাৰাই অনুপ্রাণিত হোৱা এই মাৰ পুস্তক, প্রকাশিত বাক্যৰ ক্ষেত্ৰতো ইয়াৰ বাক্যবোৰ ৰহস্যময় আৰু দুর্বোধ্য বুলি ক'বলৈ মানুহে কেনেকৈ সাহস কৰে ক'ব নোৱাৰি। এই পুস্তকখনে প্রকাশহে কৰিছে, এয়া এখন খোলা পুস্তকহে। প্রকাশিত বাক্যৰ পুস্তকখন অধ্যায় কৰিলে, ই মানুহৰ মনক, দানিয়েল পুস্তকৰ ভাৱবাণীবোৰৰ ওচৰলৈ লৈ যায় আৰু এই দুয়োখন পুস্তকেই পৃথিৱীৰ ইতিহাসৰ অন্তিম মুহূৰ্ত্তত ঘটিবলগীয়া ঘটনাৰ বিষয়ে আৰু সেই সময়ত কেনেকুৱা ব্যৱস্থা লোৱা সমীচীন হ'ব তাৰ বাবে ঈশ্বৰে মানুহৰ নিমিত্তে প্রদান কৰা অতি প্রয়োজনীয় নীতি-নিৰ্দেশনাবোৰক প্ৰকাশ কৰিছে।

মণ্ডলী সমূহে কেনেকুৱা শিহৰণকাৰী ঘটনা আৰু অতি গভীৰ সংকটৰ মাজেদি পাৰ হৈ যাব লাগিব তাক দৰ্শনৰ যোগেদি যোহনক দেখুওৱা হৈছিল। মণ্ডলীৰ স্থিতি কেনেকুৱা হ'ব, কেনেকুৱা বিপদ আৰু সংঘৰ্ষৰ সন্মুখীন হ'ব আৰু অৱশেষত ঈশ্বৰৰ লোক বিলাকক কেনেকৈ উদ্ধাৰ কৰা হ'ব, এই আটাইবোৰ দৃশ্যকে তেওঁ দেখিবলৈ পাইছিল। পৃথিৱীৰ সেই শস্য দোৱাৰ দৃশ্যক তেওঁ দেখিবলৈ পাইছিল, ভাল শস্যবোৰক ভড়াল স্বৰূপ স্বৰ্গত ৰখা হৈছিল আৰু পতান আৰু বেয়া শস্যবোৰক জুইত পুৰিবলৈ গোটোৱা হৈছিল, আৰু ইয়াৰ বিষয়ে জনোৱা অন্তিম বাণীটোকো তেওঁ লিপিবদ্ধ কৰি ৰাখিছিল। পৃথিৱীত যিবোৰ ঘটিবলগীয়া আছে, সেইবোৰৰ বিষয়ে কোনো এজনেও যেন নজনাকৈ নাথাকে তাৰ বাবে এই দুয়োখন ভাৱবাণীৰ পুস্তকত উল্লেখ কৰা হৈছে।” — ইলেন জি হুৱাইট, মহা বিবাদ, ৩৪১, ৩৪২ পৃষ্ঠা।