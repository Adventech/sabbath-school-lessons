---
title:  কাল্পনিক নে আক্ষৰিক?
date:   03/04/2025
---

ভাৱবাণীৰ বিষয়ে শিক্ষা গ্রহণ কৰা লোকবিলাকে মোকাবিলা কৰিবলগীয়া এটা মূল বিষয় হ'ল বাইবেলৰ কথাবোৰক আক্ষৰিক অৰ্থত বা কাল্পনিক ভাৱে ল'ব লাগে নে নাই সেইটো কেনেকৈ নির্ণয় কৰিব পাৰি? লেখকে প্রতীকী কেনেকৈ নিৰ্ণয় কৰিব পাৰি আৰু প্ৰতীকটোৱে কি প্রতিনিধিত্ব কৰিছিল সেয়া কেনেকৈ জানিব পাৰি? সেইটো জনাৰ গুৰুত্বপূৰ্ণ উপায় হ'ল সমসাময়িক সময়ত কেনেকৈ এটা প্রতীক ব্যৱহাৰ কৰা হয় তাৰ বিপৰীতে বাইবেলৰ জৰিয়তে সেই প্রতীকটো কেনেকৈ ব্যৱহাৰ কৰা হৈছে, সেইটো চোৱা উচিত। উদাহৰণ স্বৰূপে, কিছুমানে দানিয়েল ৭ অধ্যায়ত থকা ভালুকৰ চিহ্নটোক ৰাছিয়াক দেখুওৱা বুলি ভাৱে, কাৰণ সেই প্রতিমূৰ্ত্তি আজি প্ৰায়ে ৰাছিয়াৰ প্ৰতীক হিচাবে ব্যৱহাৰ কৰা হয়। ভাৱবাণীৰ প্ৰতীক সমূহ ব্যাখ্যা কৰাৰ এইটো কোনো ভাল বা নিৰাপদ উপায় নহয়।

**তলৰ শাস্ত্ৰপদ সমূহ চাওক, প্রতিটো ক্ষেত্ৰতে শাস্ত্রতে শাস্ত্রপদ সমূহৰ সাধাৰণ ভাৱবাণী মূলক প্রতীক কি আৰু বাইবেলে ইয়াক কি প্রতিনিধিত্ব কৰে বুলি কৈছে?**

`দানিঃ ৭:৭; দানিঃ ৮:৩; দানিঃ ৭:২৪`

`প্রঃ বাক্যঃ ১:১৬; ইফিঃ ৬:১৭; ইব্রীঃ ৪:১২`

`প্রঃ বাক্যঃ ১২:১; প্রঃ বাক্যঃ ২১:২; ইফিঃ ৫:৩১,৩২; যিৰিঃ ৬:২`

বাইবেলক নিজৰ চৰ্ত্তাৱলী বা কথা সংজ্ঞা দিবলৈ অনুমতি দিব লাগিব বুলি কোৱা সাধাৰণ নিয়ম অনুসৰণ কৰিলে ভাৱবাণীমূলক প্রতীক সমূহৰ আঁৰৰ বেছিভাগ ৰহস্য নাইকিয়া হৈ যায়। উদাহৰণ স্বৰূপে আমি দেখিবলৈ পাওঁ যে এটা শিং কোনো ৰাজনৈতিক শক্তি বা কোনো জাতিৰ প্ৰতীক হ'ব পাৰে। তৰোৱাল ঈশ্বৰৰ বাক্যৰ প্ৰতীক হ'ব পাৰে। আৰু হয়, এগৰাকী তিৰোতা মণ্ডলীৰ প্ৰতীক হ'ব পাৰে। ইয়াত আমি স্পষ্টকৈ দেখিবলৈ পাওঁ যে বাইবেলে নিজকে বৰ্ণনা কৰিছে।

কিন্তু উত্তৰ দিবলগীয়া কথাটো হ'ল, ঈশ্বৰে কিয় স্পষ্টকৈ কোৱাৰ পৰিবৰ্তে প্রতীকৰ যোগেদি কথা কৈছে? উদাহৰণ স্বৰূপে, ১ পিতৰঃ ৫:১৩ পদত ৰোম নগৰখনক কিয় ৰহস্যজনক ভাৱে বাবিল বুলি উল্লেখ কৰিছে?

ভাৱবাণীত প্রতীকী ভাৱে যোগাযোগ কৰিবলৈ ঈশ্বৰে বাছি লোৱাৰ বহু কাৰণ থাকিব পাৰে। উদাহৰণ স্বৰূপে নতুন নিয়মৰ মণ্ডলীৰ ক্ষেত্ৰত যদি প্রকাশিত বাক্যৰ পুস্তকখনে ৰোমক অনেক দুষ্ট কাৰ্য কৰা বুলি অপৰাধী হিচাবে স্পষ্টৰূপে উল্লেখ কৰাহেঁতেন, ইতিমধ্যে মণ্ডলীৰ ওপৰত হোৱা নিৰ্যাতন হয়তো আৰু অধিক বেয়া পৰিণতি হ'লহেঁতেন। কাৰণ যিয়েই নহওঁক কিয়, আমি বিশ্বাস কৰিব পাৰো যে ঈশ্বৰে প্ৰতীকবোৰৰ অৰ্থ কি তাক আমি বুজি পোৱাটো বিচাৰে।