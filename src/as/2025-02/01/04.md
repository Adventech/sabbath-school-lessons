---
title:  দানিয়েল – এই বাক্যবোৰ বন্ধ কৰি ৰাখা।
date:   01/04/2025
---

`দানিয়েলঃ ১২:৪ পদ পঢ়ক। ইয়াত যিহোৱাই দানিয়েলক কি কৈছিল? (এইটো প্রকাশিত বাক্যঃ ২২:১০ পদৰ সৈতে তুলনা কৰক)।`

খ্ৰীষ্টৰ আগমনৰ পূৰ্বে প্ৰযুক্তিগত আৰু বৈজ্ঞানিক জ্ঞানৰ উত্থানৰ ভাৱবাণী কৰিবলৈ প্ৰচাৰক সকলে দানিয়েলঃ ১২:৪ পদটো ব্যৱহাৰ কৰা অস্বাভাৱিক কথা নহয়। বহুতে ইয়াক যোৱা শতিকাত বা ভিতৰত দ্রুত ভ্ৰমণৰ অগ্ৰগতিৰ বৰ্ণনা কৰিবলৈও ব্যৱহাৰ কৰে। আমাৰ নিজৰ বহু পুস্তকেই এই পন্থা গ্রহণ কৰিছে। যদিও নিশ্চিত ভাৱে যুক্তিসংগত ব্যাখ্যা, ইয়াৰ অৰ্থ আন কিবা বেলেগ হ'ব পাৰে।

পুনৰায় পদটো পঢ়ক। দানিয়েলক দূতে দিয়া নিৰ্দেশনাৰ আৰম্ভণিতে কয় “এই বাক্যবোৰ বন্ধ কৰি ৰাখা আৰু এই পুস্তক মোহৰ মাৰা”। আলোচনা কৰা বিষয়টো হৈছে দানিয়েলৰ পুস্তকখনেই। তেন্তে সময়ৰ শেষত হঠাতে বৃদ্ধি পোৱা সেই জ্ঞান দানিয়েলৰ পুস্তকত উল্লেখ কৰা জ্ঞানৰ কথা হ'ব পাৰে নেকি?

ইয়াৰ ফলত দানিয়েলৰ পুস্তকখন প্রকাশিত বাক্যতকৈ কিছু পৃথক হৈ পৰিছে, কাৰণ যোহনক তেওঁৰ পুস্তকত ছাব নামাৰিবলৈ কোৱা হৈছিল (প্রকাশিত বাক্যঃ ২২:১০ পদ)। প্রকাশিত বাক্য প্ৰথমৰ পৰাই বুজি পোৱাৰ কাৰণ আছিল, কিয়নো “কাল ওচৰ হৈছে”। ইয়াৰ বিপৰীতে দানিয়েল পুস্তকৰ কথা সুদূৰ ভৱিষ্যতৰ কোনো এটা সময় অধিক স্পষ্টভাৱে বুজি পোৱা হ'ব।

যুগ যুগ ধৰি বহুতো ভাল খ্রীষ্টিয়ান চিন্তাবিদে দানিয়েলৰ পুস্তকখনৰ বিষয়ে ব্যাখ্যা কৰিবলৈ চেষ্টা কৰিছিল আৰু কিছুমানে বহুতো অগ্রগতি লাভ কৰিছিল। ১৭৯৮ চনত শেষ হোৱা ১২৬০ বছৰীয়া ভাৱবাণীৰ অন্ত পৰাৰ পিছত দানিয়েলৰ বিষয়ে জ্ঞান দ্রুতগতিত বৃদ্ধি পালে, যেতিয়া সমগ্ৰ বিশ্বৰ একাধিক ব্যাখ্যাকাৰীয়ে এই সিদ্ধান্তত উপনীত হ'বলৈ আৰম্ভ কৰিলে যে ১৮৪৩ চনৰ আশে-পাশে কিবা এটা দর্শনীয় কথা ঘটিব। কিন্তু উইলিয়াম মিলাৰ আছিল, যাৰ প্ৰচাৰে ঊনবিংশ শতিকাৰ মহা আগমনৰ জাগৰণ আৰম্ভ কৰিছিল আৰু “অৱশিষ্ট” মণ্ডলী আৰু তৃতীয় দূতৰ বাণীৰ বিষয়ে স্পষ্টভাৱে জানিব পৰা এক শৃংখলাবদ্ধ পৰিঘটনা আৰম্ভ কৰিছিল।

আন কথাত ক'বলৈ গ'লে আমাৰ বিশ্বব্যাপী জাগৰণৰ আৰম্ভ হৈছে “শেষকালত” “জ্ঞান বৃদ্ধি হ'ব” বুলি কোৱা দানিয়েলৰ ভাৱবাণী সিদ্ধ হোৱাৰ যোগেদি।

ইয়াৰ বিপৰীতে, মানুহৰ পৰিত্ৰাণৰ বিচাৰ নকৰাকৈ, খ্রীষ্টিয়ান ধৰ্মৰ ইমানখিনি অস্তিত্ব থকা “অন্ধকাৰ”ৰ বিষয়টোৰ বিষয়ে চিন্তা কৰক। এদনত স্থাপন কৰা সপ্তম দিন বিশ্রাম দিনক আওকাণ কৰা, আনকি নুই কৰা হয়, দেওবাৰৰ সপক্ষে, এটা দিন ৰোমান মূৰ্ত্তিপূজক ধর্মত প্রচলিত হৈ আছে। বা মৃত্যুৰ বিষয়ে সম্পূর্ণ জ্ঞান নথকা খ্রীষ্টিয়ান সকলৰ অনেক সংখ্যক লোকে এই পৌত্তলিক ধাৰণাটো বিশ্বাস কৰে যে মৃতসকলে লগে লগে আন এটা অস্তিত্বলৈ উৰি যায়, যাৰ অৰ্থ কিছুমানৰ বাবে অনন্তকাল জ্বলি থকা নৰকো।