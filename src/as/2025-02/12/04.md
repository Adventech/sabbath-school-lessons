---
title:  আকৌ, মূৰ্ত্তিক সেৱা কৰা।
date:   17/06/2025
---

বাইবেল অধ্যয়ন কৰা সকলে বহুদিনৰ পৰাই দানিয়েলঃ ৩ অধ্যায় আৰু প্রকাশিত বাক্যই শেষৰ দিনৰ ঘটনাৰ বিষয়ে কি শিক্ষা দিছে তাৰ মাজৰ সম্পৰ্ক দেখা পাইছে। আৰু ভাল কাৰণ বা উদ্দেশ্য থাকিলেও দানিয়েল ৩ অধ্যায়ত মৃত্যুদণ্ডৰ দ্বাৰা দণ্ডনীয় আৰু “মূৰ্ত্তিক প্রণিপাত কৰাৰ (দানিঃ ৩:১৫) বিষয়ে দণ্ডনীয় আদেশটোৰ বিষয়ে আন এটা প্রতিমূৰ্ত্তিক প্ৰণিপাত কৰাৰ বিষয়ে কি শিকায় তাক প্রতিফলিত কৰে। “আৰু সেই পশুৰ সেই প্রতিমূৰ্ত্তিয়ে যেন কথা ক’ব পাৰে আৰু যিমান লোকে সেই পশুৰ প্ৰতিমূৰ্ত্তিক প্ৰণিপাত নকৰিব, তেওঁ বিলাকক যেন বধ কৰাব পাৰে, এই কাৰণে পশুৰ প্ৰতিমূৰ্ত্তিক প্রাণ-বায়ু দিবৰ ক্ষমতা তাক দিয়া হ’ল” (প্রঃ বাক্যঃ ১৩:১৫)।

`প্রঃ বাক্যঃ ১৩:১১-১৭; প্রঃ বাক্যঃ ১৪:৯,১১,১২; প্রঃ বাক্যঃ ১৬:২ ; প্রঃ বাক্যঃ ১৯:২০ আৰু প্ৰঃ বাক্যঃ ২০:৪ পদ পঢ়ক। ইয়াত কি পার্থক্যতা আছে যি ঈশ্বৰৰ আজ্ঞাই মানুহৰ আজ্ঞাৰ বিৰুদ্ধে থিয় দিছে?`

ঈশ্বৰৰ লোক সকলক পশু আৰু ইয়াৰ প্ৰতিমূৰ্ত্তিৰ বিপৰীতে “স্বৰ্গ, পৃথিৱী, সাগৰ, জলৰ ভুমুকবোৰ, এই সকলোৰে সৃষ্টিকর্তাক” অর্থাৎ আকাশ মণ্ডল আৰু পৃথিৱীৰ সৃষ্টিকৰ্ত্তাক প্ৰণিপাত কৰিবলৈ কোৱা হৈছে। একে ধৰণৰ ভাবুকিৰ সন্মুখীন হোৱা তিনিওজন ইব্রীয়া ডেকাই একমাত্ৰ সৃষ্টিকৰ্ত্তাৰ বাহিৰে আন কাকো প্রণিপাত কৰিবলৈ অস্বীকাৰ কৰিছিল। সেয়েহে, দুৰাৰ সমথলত যি ঘটিছিল, সৃষ্টিকৰ্ত্তাৰ বিপৰীতে মূৰ্ত্তিক প্রণিপাত কৰাৰ আদেশ আৰু সৃষ্টিক্তৰ্তাৰ বিপৰীতে প্রতিমূর্ত্তিক প্ৰণিপাত কৰিবলৈ কোৱাৰ যোগেদি গোটেই জগতত কি হ’ব তাৰ মাজৰ পৰিস্থিতি যিমানেই বেলেগ নহওঁক কিয়- নীতি একেই থাকিব।

`ৰোমীয়া: ১:১৮-২৫ পদ পঢ়ক। (ৰোমীয়া: ১:১৮ আৰু প্ৰঃ বাক্যঃ ১৪:৯,১০ পদৰ মাজত “ঈশ্বৰৰ ক্রোধ” সম্পর্কে থকা বিষয়টোলৈ লক্ষ্য কৰক)। তেনেহ’লে কেনেদৰে প্ৰতিমূৰ্ত্তিক প্ৰণিপাত কৰা বিষয়টোৱে শেষৰ দিনত মানুহে কাক আনুগত্য বা নিষ্ঠা প্ৰদান কৰে, সেই সম্পৰ্কে এই একেটা নীতিৰ আন এক প্রকাশ মাত্র?`

প্ৰণিপাতৰ অৰ্থ প্ৰণাম কৰা আৰু ধূপ-ধূনা আগবঢ়োৱা হ’বই লাগিব বুলি ক’ব নোৱাৰি, যদিও সেয়া হ’ব পাৰে। আমি আমাৰ আনুগত্য প্রদান কৰা জনাকে প্রণিপাত কৰো। যেতিয়া আপুনি বিবেচনা কৰে যে ঈশ্বৰ কোন- আমাৰ সৃষ্টিকৰ্ত্তা আৰু আমাৰ মুক্তিদাতাও, কিয়নো যীচুৰ যোগেদি তেওঁ আমাৰ বাবে যি কৰিছে সেয়া উপলব্ধি কৰাৰ যোগেদি অৱশ্যেই কেৱল তেওঁকহে প্রণিপাত কৰা উচিত। বাকী যিকোনোক প্রণিপাত কৰা মানে মূৰ্ত্তি পূজা কৰা। এই বাক্যই যীচুৰ কঠিন কথাবোৰ ইয়াত ব্যাখ্যা কৰাত সহায় কৰেঃ “যিকোনো মোৰ ফলীয়া নহয়, তেওঁ মোৰ বিপক্ষ আৰু যিকোনোৱে মোৰে সৈতে নচপায়, তেওঁ সিঁচি পেলায়” (মথিঃ১২:৩০)। অন্তিম ঘটনাবোৰৰ সৈতে এই সত্য প্রকাশ হ’বলৈ গৈ আছে।