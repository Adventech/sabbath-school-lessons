---
title:  অতিৰিক্ত অধ্যয়ন পাঠ
date:   20/06/2025
---

সকলো যুগতে ঈশ্বৰে, নিজ লোক বিলাকক সিহঁতৰ বিপদৰ সময়ত স্বৰ্গদূত বিলাকৰ হতুৱাই সহায় আৰু উদ্ধাৰ কৰি আহিছে। মানুহৰ মঙ্গলৰ হেতু স্বর্গীয় বাহিনীয়ে এক বিশেষ ভূমিকা পালন কৰি আহিছে। তেওঁবিলাকে উজ্জ্বল বস্ত্ৰ ধাৰণ কৰি নিজকে দেখা দিছে; কেতিয়াবা দূৰণীবটীয়া ৰাস্তাৰ যাত্ৰাত সহযাত্ৰীৰ বেশত সঙ্গ দিছে। ঈশ্বৰৰ মানুহ বিলাকৰ সন্মুখত মানুহৰ বেশত দেখা দিছে। ভাগৰুৱা যেন দেখুৱাই দুপৰীয়া কোনো এজোপা গছৰ ছায়াত জিৰণী লৈছে। মানুহৰ আতিথ্যক গ্রহণ কৰিছে। তেওঁবিলাকে যাত্ৰীৰ পথ প্ৰদৰ্শক হৈয়ো মানুহৰ উপকাৰ সাধন কৰিছে। তেওঁবিলাকে নিজ হাতেৰে মন্দিৰৰ বেদীৰ বন্তি জ্বলাইছে। তেওঁবিলাকে কাৰাগাৰৰ লোহাৰ দুৱাৰ খুলি বন্দী হৈ থকা ঈশ্বৰৰ দাস বিলাকক মোকলাই আনিছে। স্বৰ্গৰ সম্পূৰ্ণ বৰ্ম পৰিধান কৰি তেওঁবিলাকে ত্ৰাণকৰ্ত্তাজনাৰ মৈদামটোৰ দুৱাৰমুখৰ শিলটোক আঁতৰাবলৈ আহিছিল।

ধাৰ্মিক বিলাকৰ ধৰ্মালোচনাত, স্বর্গদূত বিলাক মানুহৰ ৰূপত প্ৰায়ে উপস্থিত থাকে; আৰু দুষ্ট বিলাকৰ আলোচনাকো পৰিদৰ্শন কৰে, যেনেকৈ দুষ্টবিলাকৰ দুষ্কাৰ্যবোৰৰ তথ্য সংগ্ৰহ কৰিবলৈ দুষ্টবিলাকে ঈশ্বৰৰ দীৰ্ঘ সহিষ্ণুতাৰ সীমাৰেখা ডালক চেৰাই গ’ল যে যোৱা নাই তাক জানিবলৈ, সহিষ্ণুতাৰ সীমাৰেখা ডালক চেৰাই গ’ল নে যোৱা নাই তাক জানিবলৈ তেওঁবিলাকে চদোমলৈ গৈছিল। দয়া আৰু কৰুণা কৰিহে প্ৰভুৱে আনন্দ পায়; আৰু তেওঁক প্ৰকৃত ভাৱে সেৱা উপাসনা কৰা তাকৰীয়া জাকটোৰ বাবেই দুষ্ট বিলাকৰ ওপৰত পৰিবলগীয়া দুৰ্যোগবোৰক তেওঁ ধৰি ৰাখে আৰু সেই সূত্ৰেই সিহঁত দীর্ঘদিনীয়া আৰাম উপভোগ কৰিছে। ঈশ্বৰৰ বিৰুদ্ধে অনবৰতে থিয় হোৱা পাপী সকলে, সিহঁতৰ নিজৰ জীৱনৰ বাবে, সেই তাকৰীয়া বিশ্বাসী লোক বিলাক যিবিলাকক ঠাট্টা-বিদ্রূপ আৰু উৎপীড়ন কৰি তেওঁবিলাকে আনন্দ পায়, তেওঁবিলাকৰ ওচৰত যে ধৰুৱা হৈ আছে তাক উপলব্ধি নকৰে।” — মহা বিবাদ, ৬৩১, ৬৩২ পৃষ্ঠা।