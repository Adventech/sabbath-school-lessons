---
title:  মূৰ্ত্তিক প্রণিপাত কৰা।
date:   16/06/2025
---

দানিয়েলে কৰা কামত আপ্লুত হোৱা নবুখদনেচৰে প্ৰথমে দানিয়েল আৰু তেওঁৰ ঈশ্বৰৰ প্ৰতি যিমানেই নিষ্ঠাবান নহওঁক কিয় (দানিঃ ২:৪৬-৪৮ পদ বিশেষকৈ চাওক), সেয়া স্থায়ী নহ’ল।

`দানিঃ ৩:১-১২ পদ পঢ়ক। মূর্ত্তিটো যে গোটেই সোণৰ আছিল আৰু ৰজাই ইয়াক প্ৰণিপাত কৰিবলৈ দাবী জনাইছিল, তাৰ কি তাৎপর্য পোৱা যায়?`

ৰজাই সম্পূৰ্ণ সোণৰ এটা মূৰ্ত্তি নিৰ্মাণ কৰি ঈশ্বৰৰ বাণীক অৱজ্ঞা কৰাৰ ওপৰত গুৰুত্ব আৰোপ কৰিছিল। বাৰ্ত্তাটো কি? বাবিল কেতিয়াও পতিত নহ’ব আৰু নবুখদনেচৰ সদায় ৰজা হৈ থাকিব। আৰু সেই ধাৰণাটোক প্ৰত্যাহ্বান জনাবলৈ সাহস কৰা যিকোনো ব্যক্তিক মৃত্যুদণ্ড দিয়া হ’ব। ই এক শক্তিশালী স্মাৰক হিচাবে কাম কৰে যে আমাৰ আত্ম-নিৰ্ণয়ৰ প্ৰতি থকা মানবীয় আকাংক্ষাই আমাক অতি সোনকালে সত্যৰ প্ৰতি অন্ধ কৰি তুলিব পাৰে যে কেনেকৈ এই মহা বিবাদে নিশ্চিত ভাৱে কাৰ্য কৰিব।

কিছুমান দিশত নবুখদনেচৰৰ লুচিফাৰৰ বৈশিষ্ট্যৰ সৈতে মিল আছেঃ তেওঁ অভিলাষী, আত্মগৌৰব্বী আৰু ঈশ্বৰৰ ক্ষমতাৰ বিৰুদ্ধে মুকলিকৈ বিদ্রোহ কৰিবলৈ যথেষ্ট অহংকাৰী আছিল। আন কিছুমান দিশত অৱশ্যে ইয়াৰ লক্ষণীয় পার্থক্য আছে: অৱশেষত নবুখদনেচৰে সত্য ঈশ্বৰত বিশ্বাস কৰিবলৈ ধৰিলে আৰু সম্ভৱতঃ আমি তেওঁক সেই ৰাজ্যত লগ পাম যিখন ৰাজ্য প্ৰথমে তেওঁ অৱজ্ঞা কৰিবলৈ ইমান কঠোৰ ভাবে যুঁজ দিছিল।

`দানিঃ ৩:১৭,১৮ পদ পঢ়ক, যিটো তিনিজন ইব্ৰীয়া ডেকাই ৰজাৰ অৱমাননা কৰা ৰাজ্য। ই আমাক বিশ্বাসৰ বিষয়ে কি শিকায় আৰু কেতিয়াবা ই আমাৰ পৰা কি দাবী কৰিব পাৰে?`

ভাবি চাওকচোন এই তিনিজন ডেকাই এই বিপদজনক পৰিস্থিতিৰ পৰা ওলাই অহাৰ পথ কিমান সহজে যুক্তিসংগত কৰিব পাৰিলেহেঁতেন। কাৰণ তেওঁলোক ধর্ম গোড়ামী নাছিল নেকি, কেৱল প্ৰণিপাত নকৰিবলৈ আৰু জীয়াই জীয়াই জ্বলিবলৈ ইচ্ছুক আছিল?

তেওঁবিলাকে কেৱল ভাও ধৰিব নোৱাৰিলেহেঁতেন নে, নিজৰ ঈশ্বৰক প্ৰাৰ্থনা কৰি জোতাৰ ফিতা বান্ধিবলৈ মূৰ দোঁৱালেহেঁতেন নে? সঁচাকৈয়ে তেওঁবিলাকে যি সন্মুখীন হৈছিল তাৰ মূল্য আছিল নে? তেওঁবিলাকে তেনেকৈয়ে ভাবিছিল যদিও তেওঁবিলাকৰ কথাই প্ৰমাণ কৰিছিল যে তেওঁলোকে হয়তো নিজৰ জীৱনৰ সৈতে ইয়াৰ পৰা সাৰি যাব নোৱাৰে সেই কথা তেওঁবিলাকে জানিছিল।

`আমাৰ বিশ্বাসৰ সৈতে আপোচ কৰিব পৰা সহজ যুক্তিৰ পৰা আমি কেনেকৈ এৰাই চলিব পাৰো? এই শাস্ত্ৰপদে কি কৈছে যিয়ে একেধৰণৰ পৰীক্ষাক সম্বোধন কৰেঃ “যিজন অলপ কথাত বিশ্বাসী তেওঁ অধিকতো বিশ্বাসী; আৰু যিজন অলপ কথাত অযথার্থিক, তেওঁ অধিকতো অযথার্থিক হয়” (লুক: ১৬:১০)।`