---
title:  দানিয়েল দুই আৰু ভাৱবাণীৰ ঐতিহাসিক দৃষ্টিভংগী।
date:   15/06/2025
---

গোটেই শাস্ত্ৰৰ অন্যতম শক্তিশালী ভাৱবাণী হৈছে দানিয়েল ২ অধ্যায়। খ্ৰীষ্টৰ পাঁচশ বছৰতকৈও অধিক সময় আগতে লিখা ভাৱবাদীয়ে আমাৰ বিশ্ব ইতিহাস গঢ়ি তুলিছিল, যিটো তেওঁৰ সময়ৰ পৰা আৰম্ভ কৰি তাৰ পিছত মাদিয়া- পাৰস্য, গ্ৰীচ, ৰোম আৰু ৰোমক আধুনিক ইউৰোপৰ দেশলৈ বিভক্ত কৰা হৈছিল, যিদৰে আজি আছে।

প্ৰকৃততে এই ইউৰোপীয় জাতিবোৰৰ কথা কওঁতে এটা শাস্ত্ৰপদত কোৱা হৈছে যে, “সেই ৰাজ্যৰ লোক বিলাকৰ মাজত পৰস্পৰৰ বিবাহৰ সম্বন্ধ থাকিব ; কিন্তু যেনেকৈ লোহা মাটিৰ লগত লাগি নাথাকে, তেনেকৈ তেওঁবিলাক পৰস্পৰে লাগি নাথাকিব” (দানিয়েল: ২:৪৩)। এই আচৰিত ধৰণে সিদ্ধ হৈছে। অর্থাৎ এই জাতি সমূহৰ মাজত (ৰাজকুমাৰৰ পৰা জনসাধাৰণলৈ) সকলো ধৰণৰ অসবৰ্ণ বিবাহ হোৱাৰ পিছতো, তেওঁলোেক বিভক্ত হৈয়ে আছে।

উদাহৰণ স্বৰূপে, বৃটিছ ৰাজতন্ত্ৰক দ্যা হাউচ অফ উইণ্ডছৰ (The House of Windsor) বুলি কোৱা হয়, যিটো হৈছে এক সুন্দৰ ইংৰাজী নাম। অৱশ্যে সেই নামটো তুলনামূলক ভাৱে শেহতীয়া বিকাশ হয় ১৯১৭ চনত। তাৰ আগতে, পৰিয়ালটোক চেক্স-কোবার্গ-গোথা বুলি কোৱা হৈছিল, যিটো এক সুস্পষ্ট জার্মানী নাম আছিল, কিয়নো বহুতো বৃটিছ ৰাজকীয় লোক বিবাহৰ সম্বন্ধৰ যোগেদি জার্মানী সকলৰ সৈতে ওচৰ-সম্বন্ধীয়া হৈছিল। কিন্তু সেই তেজৰ সম্পৰ্কবোৰে তেওঁলোকক যুদ্ধৰ পৰা আঁতৰাই ৰাখিবলৈ পর্যাপ্ত নাছিল, আৰু সেয়েহে প্রথম বিশ্বযুদ্ধৰ সময়ত, তেওঁলোকৰ ঘৃণিত শত্ৰুৰ পৰা নিজকে আঁতৰাই ৰাখিবলৈ তেওঁলোকে নামটো সলনি কৰি দ্যা হাউচ অৱ উইণ্ডছৰ কৰিছিল।

`দানিয়েলঃ ২:৩১-৪৫ পদ পঢ়ক। নবুখদনেচৰৰ সপোনটো কি আছিল আৰু দানিয়েলে ইয়াৰ ব্যাখ্যা কেনেকৈ কৰিছিল?`

দানিয়েল পুস্তকত থকা সত্য ভাৱবাণী সমূহে দানিয়েল ২ অধ্যায়ত স্থাপন কৰা ভেটি অনুসৰণ কৰে। অৰ্থাৎ এই ভাৱবাণী সমূহৰ বাকীবোৰেও দানিয়েল ২ অধ্যায়ৰ দৰে, ঈশ্বৰে তেওঁৰ অনন্ত ৰাজ্য স্থাপন নকৰালৈকে ইটোৰ পিছত সিটো বিশ্ব সাম্ৰাজ্যৰ অনুক্ৰম অনুসৰণ কৰে (দানিঃ ২:৪৪ ; দানিঃ ৭:১৩,১৪)। অর্থাৎ ভাৱণীবোৰ ইতিহাসৰ মাজেদি অখণ্ড সাম্রাজ্য যোগেদি আদি কালৰ পৰা আৰম্ভ কৰি আমাৰ সময়লৈকে চলি থাকিব আৰু ভৱিষ্যতত শেষ হ’ব। ভাৱবাণী ব্যাখ্যাৰ ক্ষেত্ৰত এইটোৱেই হৈছে ঐতিহাসিক দৃষ্টিভংগী আৰু শাস্ত্ৰপদ সমূহে এইটোৱেই দাবী কৰে। ঐতিহাসিক দৃষ্টিভংগীৰ এই ব্যৱহাৰ শেষৰ দিনৰ ঘটনাবোৰ বুজিবলৈ অতি আৱশ্যক, বিশেষকৈ প্রকাশিত বাক্য পুস্তকত যিবোৰ বৰ্ণনা কৰা হৈছে।