---
title:  পূৰ্বৰ তাড়না পোৱাসকল
date:   14/06/2025
---

### এই সপ্তাহৰ অধ্যয়ন পাঠ

দানিঃ ২:৩-৪৫; দানিঃ ৩:১-১২, ১৭, ১৮ ; প্রঃ বাক্যঃ ১৩:১১-১৭; ৰোমীয়াঃ ১:১৮-২৫; পাচনিকর্মঃ ১২:১-১৭; মথিঃ ১২:৯-১৪ পদ।

> <p>মুখস্থ পদঃ</p>
> “কিয়নো ঈশ্বৰে আমাক ভয়ৰ আত্মা নিদি, শক্তি, প্রেম আৰু সুবুদ্ধিৰ আত্মা দিলে” (২ তীমথিঃ ১:৭)।

এই সপ্তাহত আমি আৰু দুটা বাইবেল কাহিনী চাম যিবোৰ যোৱা দিনবোৰৰ ঘটনা সমূহৰ পূৰ্বভাস অতি উল্লেখযোগ্য সেইবোৰ বিশদ ভাৱে উল্লেখ কৰিছে। প্রথমে আমি চদ্রক, মৈচক আৰু অবেদ নগোৰ বিৱৰণী লক্ষ্য কৰিম, য’ত প্রকাশিত বাক্য ১৩ অধ্যায়ত বৰ্ণনা কৰা বিষয়সমূহৰ স্পষ্ট ইংগিত দিয়ে। ইয়াৰ পিছত আমি নতুন নিয়মলৈ যাম, য’ত আমি লক্ষ্য কৰিম যে আদি খ্রীষ্টিয়ান সকলৰ অভিজ্ঞতাইয়ো আমাক এতিয়া আৰু খ্ৰীষ্টৰ দ্বিতীয় আগমনৰ মাজত কি আশা কৰিব পাৰি সেই বিষয়ে বুজিবলৈ সহায় কৰিব পাৰে।

দুয়োটা উদাহৰণেই উল্লেখযোগ্য সাহসিকতাক উজ্জ্বল কৰি তুলিছে আৰু আটাইতকৈ কঠিন পৰিস্থিতিতো মানসিক শান্তি পোৱাৰ চাবিকাঠি প্ৰদান কৰিছে।

যীচুৱে বাৰে বাৰে কৈছে যে “ভয় নকৰিবা” আৰু “তোমালোকৰ মন কিয় ব্যাকুল হৈছে?” এইটো মনত ৰখাটো গুৰুত্বপূৰ্ণ যে ভাৱবাণীৰ কেন্দ্ৰবিন্দু হৈছে খ্ৰীষ্ট আৰু সেয়েহে আমি পৃথিৱীৰ সমাপ্তিৰ মুহূৰ্ত্তত বৰ্ণনা কৰা দৃশ্যবোৰত একেই উপদেশ বিচাৰি উলিয়াবলৈ সক্ষম হ’ব লাগিব। যীচুৱে তেওঁৰ শিষ্য বিলাকক কৈছিল, “তোমালোকৰ হৃদয় ব্যাকুল নহওঁক ; ঈশ্বৰত বিশ্বাস কৰা আৰু মোতো বিশ্বাস কৰা” (যোহনঃ ১৪:১)।

অৰ্থাৎ যিসকলে ঈশ্বৰৰ প্ৰতি বিশ্বাসী হৈ থাকিবলৈ বিচাৰে তেওঁলোকৰ বাবে শেষৰ দিনৰ ঘটনাবোৰ কঠিন হ’ব। কিন্তু আমি এই ঘটনাবোৰক ভয়ৰে নহয়, আশাৰে চোৱা উচিত।