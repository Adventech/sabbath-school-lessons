---
title:  পশুৰ চিহ্ন।
date:   19/06/2025
---

বছৰবোৰ পাৰ হৈ যোৱাৰ লগে লগে, আৰু শেষৰ দিনৰ ঘটনাসমূহ, যেনে মৃত্যুদণ্ডৰ আদেশ, পশুৰ চিন বলবৎ কৰা, যিটো এতিয়াও হোৱা নাই, কিছুমানে অন্তিম ঘটনাবোৰৰ বিষয়ে আমাৰ ব্যাখ্যাবোৰৰ ওপৰত, য’ত বিশ্রামবাৰ আৰু ৰবিবাৰে কেনেকৈ অন্তিম সংঘাতৰ কেন্দ্ৰবিন্দু হ’ব পাৰে সেই বিষয়ে সন্দেহ প্ৰকাশ কৰিছে।

প্রকাশিত বাক্যৰ পুস্তকখন স্পষ্ট: আমি হয়তো সৃষ্টিকর্তাক প্রণিপাত কৰিছো, নতুবা পশু আৰু ইয়াৰ প্ৰতিমূৰ্ত্তিক প্ৰণিপাত কৰিছো। আৰু যিহেতু সপ্তম দিনৰ বিশ্রামদিনটোৱেই হৈছে ঈশ্বৰক সৃষ্টিকৰ্ত্তা হিচাবে সেৱা কৰাৰ মূল চিন—এদনলৈ উভতি যাওক (আদিঃ ২:১-৩)। সেয়া আচৰিত হ’বলগীয়া কথা নহয় যে, সৃষ্টিকর্তাক প্রণিপাত কৰা বিষয়ৰ ভিতৰত এটা বিশ্রামদিনৰ মুখ্য বিষয় হ’ব। লগতে এইটো কোনো কাকতালীয়া সংযোগ কথা নহয় পশুৰ শক্তি সেই একে শক্তি যিটোৱে বিশ্রামদিনৰ আজ্ঞাক বাইবেলৰ উল্লেখ থকা দিনটোৰ পৰা ৰবিবাৰলৈ সলনি কৰিছিল, যিটোৰ বাইবেলত কোনো অনুমোদন নাই। এই পটভূমিৰ কথা মনত ৰাখি, বিশ্রামদিন আৰু ৰবিবাৰ উপাসনাৰ বিষয়টোৰ লগত জড়িত থকাৰ ধাৰণাটোৱে আকৌ সৃষ্টিকৰ্ত্তা বা পশুৰ বিষয়ে ভাল অৰ্থ প্রকাশ কৰে (প্ৰঃ বাক্যঃ ১৪:৬,৭)। আৰু লগতে আমাৰ নতুন নিয়মত সপ্তম দিন বিশ্রামদিন আৰু মানুহে বনোৱা বিধানৰ বিষয়টোৰ পূৰ্বে বৰ্ণনা কৰা আছে।

`তলৰ পদবোৰ পঢ়কঃ (মথিঃ ১২:৯-১৪; যোহন: ৫:১-১৬)। কিয় ধর্মীয় নেতাবিলাকে যীচুক হত্যা কৰিব বিচাৰিছিল?`

মথি ১২ অধ্যায়ত, যীচুৱে বিশ্রামবাৰে শুকানহতীয়া এজন মানুহক সুস্থ কৰাৰ পিছত (মথিঃ ১২:৯-১৩)। ধর্মীয় নেতাসকলে কেনে প্রতিক্রিয়া প্রকাশ কৰিছিল? “কিন্তু ফৰীচী বিলাকে বাহিৰলৈ গৈ কেনেকৈ তেওঁক বিনষ্ট কৰিব পাৰে, তেওঁৰ বিৰুদ্ধে এনে মন্ত্ৰণা কৰিলে” (মথিঃ ১২:১৪)। সপ্তমদিন বিশ্রামদিনৰ কাৰণে মৃত্যু? যোহন: ৫:১-১৬ পদত, সপ্তম দিনত আন এজন লোক অলৌকিক ভাৱে সুস্থ হোৱাৰ পিছত, ধর্ম পণ্ডিত সকলে “বিশ্রাম-বাৰে এইবোৰ কৰ্ম কৰিলে, তাৰ কাৰণে যিহূদী বিলাকে যীচুক তাড়না কৰিলে” (যোহনঃ ৫:১৬)।

`মানুহৰ পৰম্পৰাৰ বাবে অর্থাৎ সপ্তম-দিন বিশ্রাম দিনৰ বাবে মৃত্যু? (বাইবেলৰ কোনো কথাই বিশ্ৰামবাৰে সুস্থ কৰাটো নিষিদ্ধ কৰা নাছিল, ঠিক যেনেকৈ বাইবেলৰ কোনো কথাই বিশ্রামবাৰৰ ঠাইত ৰবিবাৰ পালন কৰাৰ বিষয়ে কোৱা নাই)। যদিও ইয়াত যীচুৰ সৈতে থকা নির্দিষ্ট বিষয়টো অন্তিম ঘটনাৰ দৰে নহয়, তথাপিও এইটো যথেষ্ট একেঃ মানুহৰ বিধান আৰু ঈশ্বৰৰ, এই দুয়োটাতে প্রতিদ্বন্দ্বিতামূলক বিধানখন বাইবেলৰ বিশ্রামবাৰক কেন্দ্ৰ কৰে।`