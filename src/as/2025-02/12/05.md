---
title:  আদি মণ্ডলীৰ তাড়না।
date:   18/06/2025
---

কেৱল পুৰণি নিয়মেই আমাক অন্তিম ঘটনা সমূহৰ আগজাননী দিয়া নাই, কিন্তু নতুন নিয়মেও দিছে। প্রথম শতিকাৰ খ্রীষ্টিয়ান সকলৰ বাবে জীৱনটো সহজ নাছিল। তেওঁ বিলাকক প্ৰথমে তেওঁলোকৰ নিজৰ বহু সহধৰ্মীৰ লোকে ঘৃণা কৰিছিল, যিসকলে মোচিৰ বিধানৰ প্ৰতি বিশ্বাস কৰিছিল। প্ৰতিমা পূজক ৰোমান সাম্ৰাজ্যৰ ক্ৰোধৰ সন্মুখীন হ’বলগীয়া হৈছিল। “পৃথিৱী আৰু নৰকৰ শক্তিবোৰে তেওঁৰ অনুসৰণকাৰীৰ ৰূপত খ্ৰীষ্টৰ বিৰুদ্ধে একত্রিত হৈছিল। প্রতিমা পূজক বিলাকে দেখিছিল যে, যদি শুভবাৰ্ত্তা প্ৰচাৰ কৃতকাৰ্যতা লাভ কৰে, তেন্তে তাইৰ মন্দিৰবোৰ আৰু বেদীবোৰ উচ্ছেদ হ’ব; সেই কাৰণে খ্রীষ্টিয়ান ধর্মটোক বিনষ্ট কৰিবলৈ তাই তাইৰ শক্তি বাহিনীক আদেশ দিছিল। তাড়নাৰ দাবানল জ্বলি উঠিছিল।” – মহা বিবাদ - ৩৯ পৃষ্ঠা।

পাচনি কৰ্মৰ পুস্তকত এটা কাহিনী আছে যিয়ে যথেষ্ট শক্তিশালী ভাৱে প্ৰকাশ কৰিছে যে আমি প্রকাশিত বাক্য ১৩ অধ্যায়ত পোৱা দৃশ্যপটৰ দিশে আগবাঢ়ি যোৱাৰ সময়ত ঈশ্বৰৰ লোক বিলাকে কি আশা কৰিব পাৰে।

`পাচনিকর্ম: ১২:১-১৭ পদ পঢ়ক। এই কাহিনীৰ কি কি উপাদানে শেষৰ দিনৰ ঘটনাবোৰৰ পূৰ্বাভাস দিব পাৰে?`

যাকোবৰ মূৰ কাটি পেলোৱা হৈছিল আৰু পিছত পিতৰৰ হ’বলগীয়া আছিল, এইদৰে খ্রীষ্টিয়ান সকলৰ বিৰুদ্ধে মৃত্যুদণ্ড প্রদান কৰা হৈছিল। হয়তো এই কাহিনীটোৰ এটা উল্লেখযোগ্য দিশ এইটোৱেই যে পিতৰে তেওঁৰ জীৱনৰ আটাইতকৈ ভয়ানক ৰাতি হ’বলগীয়া ৰাতিটোত শুই আছিল, ইমানেই শান্তি মনেৰে শুই আছিল যে প্রকৃততে তেওঁক জগাই তুলিবলৈ স্বৰ্গদূতে তেওঁৰ কাষত চাপৰি মাৰি জগাই তুলিব লগীয়া হৈছিল।

পিতৰক অৱশ্যে আচৰিত ভাৱে মুক্ত কৰা হৈছিল আৰু তেওঁ বন্দীশালৰ পৰা ওলাই আহি বিশ্বাসী সকলে প্ৰাৰ্থনা কৰি থকা ঠাইখনলৈ যোৱাৰ পথ বিচাৰি পালে, কিন্তু যিসকলে প্ৰাৰ্থনা কৰি আছিল তেওঁলোকে তেওঁক মুকলি হৈ অহা দেখা পাই বিশ্বাস কৰিবলৈ টান পাইছিল। বাইবেলে কৈছে যে, তেওঁলোক আচৰিত হৈছিল- যিটোৱে মানুহক আচৰিত কৰি তোলে যে আমি কিমান সঘনাই প্রার্থনা কৰো আৰু ঈশ্বৰে আমাক প্ৰকৃততে উত্তৰ দিব বুলি বিশ্বাস কৰিবলৈ সাহস নকৰো।

কিছুমান বিশ্বাসীক ৰক্ষা কৰা হ’ল, কিছুমানক হত্যা কৰা হ’ল। শেষৰ দিন ওচৰ চাপি অহাৰ লগে লগে আমাৰো একে কথাই হ’ব। আনকি পিতৰো সেই সময়ত ৰক্ষা পালেও অৱশেষত তেওঁৰ বিশ্বাসৰ কাৰণে মৃত্যুবৰণ কৰিলে। আনকি যীচুৱে নিজেই এই কথা তেওঁক কৈছিলঃ “মই তোমাক অতি স্বৰূপকৈ কওঁ, তুমি ডেকাকালত, নিজে নিজৰ কঁকাল বান্ধি, য’লৈকে ইচ্ছা, তালৈকে গৈছিলা ; কিন্তু যেতিয়া তুমি বুঢ়া হ’বা, তেতিয়া হাত মেলিবা, আৰু অন্যে তোমাৰ কঁকাল বান্ধি, তোমাৰ য’লৈ যাবৰ ইচ্ছা নাই, তালৈকে তোমাক লৈ যাব। তেওঁ কেনে মৰণেৰে ঈশ্বৰক মহিমান্বিত কৰিব, তাকে বুজিবলৈ এই কথা ক’লে। এই বুলি কৈ যীচুৱে তেওঁক ক’লে, মোৰ পাছে পাছে আঁহা” (যোহনঃ ২১:১৮,১৯)।