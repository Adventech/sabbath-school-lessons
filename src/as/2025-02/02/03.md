---
title:  ঈশ্বৰৰ প্ৰেমক বুজি পোৱা।
date:   07/04/2025
---

পাপপূৰ্ণ প্ৰকৃতিৰ উত্তৰাধিকাৰী হোৱাৰ এটা অংশৰ অৰ্থ হ'ল বিশ্বজগতৰ প্রতি আমাৰ ধাৰণা স্বাৰ্থপৰতা আৰু অহংকাৰৰ প্ৰতি আমাৰ নিজৰ প্ৰৱণতাৰ দ্বাৰা কলংকিত হৈছে। আমি পৃথিৱীখনক ঈশ্বৰৰ সৰ্বজ্ঞানী দৃষ্টিৰে নহয়, নিজৰ সীমিত দৃষ্টিভংগীৰে চাওঁ। পাপী মানৱ জাতিয়ে “প্ৰেমৰ” ধাৰণাতকৈ হয়তো আন কোনো ধাৰণা ইমান অধিক বিকৃত কৰা নাই। জনপ্রিয় সংস্কৃতিয়ে এনেকুৱা প্ৰেমৰ প্ৰসাৰ আৰু বুজাৰ প্ৰৱণতা ৰাখে যিটো আনতকৈ অধিক আত্মপূৰ্ণতাৰ ওপৰত কেন্দ্ৰীভূত কৰে। বিষয়টোৰ প্ৰতি এই আত্মকেন্দ্রিক দৃষ্টিভংগীয়ে ঈস্বৰে বিষয়টোক কেনেদৰে চায়, সেই বিষয়ে বুজিবলৈ আমাৰ বাবে কঠিন কৰি তোলে।

প্ৰেমৰ প্ৰকৃতিক বুজি পোৱাটোৱেই হৈছে বাইবেলৰ ভাৱবাণী বুজাৰ এটা গুৰুত্বপূৰ্ণ চাবিকাঠি। মহাবিবাদৰ এটা মূল বিষয়বস্তু হৈছে ঈশ্বৰৰ চৰিত্ৰৰ বিষয়ে ভুল ধাৰণা। ইলেন জি হুৱাইটে এই বিষয়ে মহা বিবাদত অন্তিমত এইদৰে লিখিছেঃ “সমগ্ৰ বিশ্বখনক সাৰি-পুচি নিকা কৰা হ'ল। বিশাল সৃষ্টিখনত ঐক্যতা আৰু শান্তিৰ এটাই মাত্ৰ নাড়ীৰ স্পন্দন চলি আছে। যিজনাই সকলোকে সৃষ্টি কৰিলে তেওঁৰেই পৰা জীৱন আৰু পোহৰ আৰু শান্তি আনন্দ বৈ গৈ সমগ্র মহাশূন্যলৈ ব্যাপী গৈছে। অতি ক্ষুদ্ৰ পৰমাণুটোৰ পৰা সৰ্ববৃহৎ জগতখনলৈ সকলোবোৰ বস্তু, জীৱন্ত আৰু জড়, সিহঁতৰ নিজৰ গাত থকা সৌন্দৰ্যতা আৰু আনন্দই ঈশ্বৰ প্ৰেম বুলি ঘোষণা কৰিছে”। মহা বিবাদ, ৬৭৮ পৃষ্ঠা।

`আদিঃ ২২:১-১৩ পঢ়ক। বাইবেলত “প্রেম”ৰ বিষয়ে প্রথম উল্লেখ আদিঃ ২২:২ পদত পোৱা যায়। এই কাহিনীয়ে আমাক ঈশ্বৰৰ প্ৰেমৰ প্ৰকৃতিৰ বিষয়ে কি শিকাইছে?`

মাজে সময়ে বাইবেলত কোনো ধাৰণাৰ প্ৰথম উল্লেখ বিচাৰি পোৱাৰ উপৰিও বাইবেলৰ কিছুমান পুস্তকত বিশেষকৈ শুভবাৰ্ত্তাত সেই একে ধাৰণাটোৰ প্ৰথম উল্লেখ পোৱাটো কাৰ্যকৰ হ'ব পাৰে। মথিঃ ৩:১৭, মার্কঃ ১:১১, লুকঃ ৩:২২ আৰু যোহন: ৩:১৬ পদত আমি প্রতিটো শুভবাৰ্ত্তাত “প্রেম”ৰ বিষয়ে প্রথম উল্লেখ কৰা দেখা পাওঁ।

উদাহৰণ স্বৰূপে, যোহন শুভবাৰ্ত্তাত "প্রেম”ৰ প্ৰথমটো উল্লেখ (যোহন: ৩:১৬) বিশেষ ভাৱে জ্ঞানদায়ক: ইয়াত যজ্ঞবেদীত থকা ইচহাকৰ কাহিনীৰ ইংগিত দিয়া যেন লাগে। ঈশ্বৰৰ ওপৰত অব্রাহামৰ বিশ্বাস এনেকুৱা আছিল যে তেওঁ তেওঁৰ ওপৰত সম্পূৰ্ণ ভাৰষা ৰাখিছিল, তেওঁ ইমানেই ভাৰষা কৰিছিল যে যদিও তেওঁৰ পুত্ৰক বলিদান কৰিবলগীয়া হয় তথাপি ঈশ্বৰে তেওঁক পুনৰাই তুলিব পাৰে (ইব্ৰী: ১১:১৯)। এইটোৱে মানৱ জাতিৰ প্ৰতি ঈশ্বৰৰ প্ৰেমৰ পূর্বাভাস দিছিল। তেওঁ আমাক ইমানেই প্রেম কৰে তেওঁ “নিজৰ একমাত্র পুত্রক দান কৰিলে” (আদি: ২২:২,১২,১৬) আৰু তেওঁক মৃত্যুৰ পৰা পুনৰুত্থান কৰিলে। এইদৰে আমাক ঈশ্বৰৰ আমাৰ প্ৰতি থকা প্ৰেমৰ প্ৰকৃতি, আত্মবলিদান দিয়া প্ৰেমৰ প্রকাশ কৰে।