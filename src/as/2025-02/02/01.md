---
title:  উৎপত্তিৰ ভিত্তিমূল
date:   05/04/2025
---

### এই সপ্তাহৰ অধ্যয়ন পাঠ

যিচয়াঃ ৪০:৭,৮; আদিঃ ২২:১-১৩; ৩:১৬; প্রঃ বাক্যঃ ৫:৫-১০; ১ কৰিন্থীয়া: ১৫:১৫-১৯; প্রঃ বাক্যঃ ১২:১- ৯ পদ।

> <p>মুখস্থ পদঃ</p>
> “পাছদিনা তেওঁৰ ওচৰলৈ যীচুক অহা দেখি তেওঁ ক'লে, জগতৰ পাপ নিওঁতা ঈশ্বৰৰ মেৰ পোৱালিক চোৱা” (যোহনঃ ১:২৯)।

বাইবেলৰ ভাৱবাণীৰ আধুনিক ব্যাখ্যাৰ এটা গুৰুত্বপূৰ্ণ সমস্যা হৈছে যেনে প্রকাশিত বাক্য, তেওঁলোকে প্রকাশিত বাক্যৰ আগৰ মূল কথাবোৰ চিনি পোৱাত ব্যর্থ হৈছে। লেখকে পুৰণি নিয়মৰ শিক্ষা সমূহ গ্ৰহণ কৰিছে আৰু ধাৰণাবোৰ ব্যৱহাৰ কৰিছে যিবোৰ তেওঁৰ লোক বিলাকৰ বাবে ভালদৰে পৰিচিত হ'ব পাৰে।

প্রকাশিত বাক্যত অধ্যয়ন কৰা বিষয়টোৰ সৈতে মিল থকা অংশটোৰ বাবে সমগ্র বাইবেলখন অনুসন্ধান কৰোতে কিছুমান মূল শাস্ত্রপদ সমূহ পোৱা যায় যিবোৰে আন শাস্ত্ৰপদতকৈ ভালদৰে বুজি পোৱাত সহায় কৰে। বিশেষকৈ আদিপুস্তকৰ ক্ষেত্ৰত এই কথা সত্য, য'ত আমাৰ পৃথিৱীখন পাপৰ বিশৃংখলতালৈ নামি অহাৰ পথটো নিৰ্দ্ধাৰণ কৰা হৈছে। প্রকাশিত বাক্যত উল্লেখ কৰা প্ৰায় প্ৰতিটো মূল ধাৰণা, কোনোবা নহয় কোনোবা ৰূপত— বাইবেলৰ আৰম্ভণিৰ অধ্যায়বোৰত দেখা পোৱা যায়।

এই সপ্তাহত আমি প্রকাশিত বাক্যৰ মূলত মুষ্টিমেয় কেইটামান ডাঙৰ ধাৰণা অধ্যয়ন কৰিবলৈ ওলাইছো। বহুতো কথা আছে আৰু সেয়েহে আমি এই আটাইতকৈ গুৰুত্বপূৰ্ণ কথাটো বুজাবলৈ কেইটামান কথা বাছিলম যে প্রকাশিত বাক্যৰ আঁৰৰ প্রাচীন মূল কথাবোৰ বুজি পালে লোক বিলাকে পাঠটোত অগণন সূক্ষ্ম কথা দেখা পাব পাৰে, যাৰ প্ৰত্যেকেই মানৱতাৰ স্বৰূপ, ঈশ্বৰৰ স্বৰূপ আৰু আমাৰ বিশ্ব জগতত আৰু এইদৰে আমাৰ জীৱনতো চলি থকা সংঘৰ্ষৰ বিষয়ে গুৰুত্বপূৰ্ণ পাঠ শিকিব পাৰে।