---
title:  “প্ৰথম উল্লেখৰ” নীতি-নিয়ম।
date:   06/04/2025
---

বেছিভাগ শৈক্ষিক কার্যৰ্যসূচী সাধাৰণ জৰীপ পাঠ্যক্ৰমৰ পৰা আৰম্ভ হয়, যিটো পাঠ্যক্রমে বহল আৰু মৌলিক নীতি সমূহ সামৰি লয় যিয়ে আপুনি বিষয়টোৰ গভীৰতালৈ যোৱাৰ লগে লগে ই পৰৱৰ্তী অধ্যয়নৰ আধাৰ গঠন কৰিব। একেদৰে যেতিয়া আপুনি গোটেই বাইবেলখন পঢ়িব, তেতিয়া আপুনি অতি সোনকালে আৱিষ্কাৰ কৰিব পাৰিব যে আদিপুস্তকখনতো ঈশ্বৰৰ এটা সাধাৰণ জৰীপৰ পাঠ্যক্ৰম আছে, য'ত তেওঁ এনে ধাৰণা সমূহৰ পৰিচয় দিছে যিবোৰ বাইবেলৰ বাকী অংশত অধিক বিশদ ভাৱে পৰীক্ষা কৰা হ'ব।

সাধাৰণতে ক'বলৈ গ'লে, বাইবেলত প্রথমবাৰৰ বাবে কোনো ধাৰণা বা প্রতীক উল্লেখ কৰা হয়- বিশেষকৈ আদিপুস্তকৰ আৰম্ভণি অধ্যায়ত আপুনি আৱিষ্কাৰ কৰিব যে ই সেই ধাৰণাটোৰ এক সাধাৰণ জ্ঞান প্ৰদান কৰে, যিটো আপোনাক বুজাত সহায় কৰিব যে ইয়াক পিছত কেনেদৰে ব্যৱহাৰ কৰা হৈছে।

কিছুমান বাইবেল অধ্যয়ন কৰা ছাত্ৰই ইয়াক “প্রথম উল্লেখ”ৰ নীতি বুলি উল্লেখ কৰিছে। “প্রথম উল্লেখৰ নিয়ম” যদিও ইয়াক বিধানৰ সলনি এক নীতি (বা আৰ্হি) বুলি অধিক সঠিক ভাবে লিখা হয়, কাৰণ ই নিশ্চিত ভাৱে লোহাৰ আৱৰণ নহয়, কিন্তু নিয়ম বা নীতিটোৰ বহু ব্যতিক্ৰম আছে। বাইবেল অধ্যয়ন আৰু বাইবেলৰ ভাৱবাণী দুয়োটাতে যিটো আৰ্হিৰ উন্মেষ ঘটিছে যেন লাগে, সেয়া হ'ল ঈশ্বৰে সময়ৰ লগে লগে তেওঁৰ সন্তান বিলাকক লাহে লাহে তথ্য সমূহ জানিবলৈ দিয়ে, এটা মৌলিক ধাৰণাৰ পৰা আৰম্ভ কৰি বছৰৰ পিছত বছৰ ধৰি বা আনকি শতিকাবোৰৰ ভিতৰত বহুবাৰ ইয়াক বৃদ্ধি কৰে।

`যিচয়া: ৪০:৭,৮; মলাখীঃ ৩:৬; আৰু ইব্ৰীঃ ১৩:৮ পদ পঢ়ক। এই পদসমূহৰ পৰা আপুনি কি নীতি আহৰণ কৰিব পাৰে যি আপোনাক ভাৱবাণীৰ অধ্যয়ন সঠিক ভাৱে সঞ্চালন কৰাত সহায় কৰিব?`

আধুনিক পৃথিৱীৰ বেছিভাগেই “সত্য”ৰ পৰিবৰ্তে “সত্যবাদীতাৰ” কথা কয়, কাৰণ ধাৰণা কৰা হয় যে "সত্য” এটা নমনীয় বস্তু যিটো সময়ৰ লগে লগে সলনি হ'ব পাৰে। বা কিছুমান ক্ষেত্ৰত “সত্য”ৰ ধাৰণাটোৱেই সন্দেহজনক বুলি গণ্য কৰা হয়।

কিন্তু যেতিয়া ঈশ্বৰে সত্য স্থাপন তেতিয়া তেওঁ তেওঁৰ মন সলনি নকৰে। যেতিয়া তেওঁ নিজৰ লোক সকলৰ সত্যৰ বিষয়ে শিকাবলৈ আৰম্ভ কৰে আমি সেই কথাটোৰ ওপৰত ভাৰসা কৰিব পাৰো যে একেটা বাইবেলৰ নীতি বা বিষয়বস্তুৰ পুনৰাবৃত্তিয়ে ইয়াৰ অৰ্থ সলনি কৰিব নোৱাৰে কিন্তু ইয়াৰ বিপৰীতে সেই অৰ্থ বা কথাৰ ওপৰত অধিক পোহৰ প্ৰকাশিত কৰে। ভাৱবাণী অধ্যয়ন কৰাৰ ক্ষেত্ৰত, সেয়েহে আদিপুস্তকৰ বিষয়ে ভাল জ্ঞান গঢ়ি তোলাটো অতি যুক্তিযুক্ত, য'ত আপুনি প্ৰথমবাৰৰ বাবে বহুতো মূল ধাৰণা ব্যাখ্যা কৰা পাব আৰু পিছত বাইবেলৰ বাকী অংশ অন্বেষণ কৰাৰ সময়ত সেই মৌলিক জ্ঞান লাভ কৰিব পাৰিব।