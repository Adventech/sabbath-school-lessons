---
title:  মৃত্যুৰ সৈতে মোকাবিলা কৰা।
date:   09/04/2025
---

হয়তো সৃষ্টিকৰ্ত্তাৰ পৰা বিচ্ছিন্ন পৃথিৱীত বাস কৰাৰ আটাইতকৈ নিষ্ঠুৰ দিশটো হ'ল যিকোনো মুহূৰ্ত্তত আঘাত কৰিবলৈ সাজু হৈ থকা প্ৰতিটো জীৱনৰ পৃষ্ঠভূমিত মৃত্যু লুকাই থাকে। এইটো হৈছে “পাপৰ বেচ” যিটো আমাৰ জগতৰ একমাত্ৰ জীৱনৰ উৎস, আমি সৃষ্টিকৰ্তাৰ পৰা বিচ্ছিন্ন হোৱাৰ বাবে এই পৰিণাম ভোগ কৰো। সেই বাবে এইটো বাইবেলৰ ভাৱবাণীত মুখ্য ভূমিকা পালন কৰে, ইয়াৰ বাস্তৱতা আৰু তাতোকৈ গুৰুত্বপূৰ্ণ কথাটো হ'ল ইয়াৰ সমাধান দুয়োটাতে, যিটো কেৱল যীচু আৰু তেওঁৰ মৃত্যু আৰু পুনৰুত্থানত পোৱা যায়।

বাইবেলত মৃত্যুৰ প্ৰথম উল্লেখ আৰু ইয়াৰ প্ৰথম ঘটনা দুয়োটাই ভাৱবাণীৰ এই মুখ্য বিষয়বস্তুৰ ওপৰত যথেষ্ট আলোকপাত কৰে, পাপৰ সমস্যাৰ গুৰুত্ব বুজিবলৈ আমাক সহায় কৰে আৰু সমস্যাটোৰ প্ৰতি ঈশ্বৰৰ সমাধান বুজিবলৈ আমাক গুৰুত্বপূৰ্ণ আহিলা প্ৰদান কৰে।

`আদিঃ ২:১৫-১৭; আদিঃ ৪:৮-১৫; ১ কৰিন্থীয়া: ১৫:১৫-১৯ আৰু প্রঃ বাক্যঃ ১:১৮ পদ পঢ়ক। এই পদবোৰে যিবোৰত মৃত্যুৰ প্ৰথম উল্লেখ আৰু ঘটনা অন্তৰ্ভূক্ত কৰা হৈছে- মানুহৰ মৃত্যু কিয় হয়, ঈশ্বৰে মৃত্যুক কেনেদৰে লয় আৰু আমাৰ সমস্যাৰ বিষয়ে তেওঁৰ সমাধান কি সেই বিষয়ে কি কয়?`

আমি প্রায়ে কওঁ যে, “মৃত্যু হৈছে জীৱনৰ এটা অংশ”। সেইটো মিছা কথা। মৃত্যু জীৱনৰ বিপৰীত, জীৱনৰ বিনাশ, ই এটা বিদেশী অনুপ্ৰৱেশকাৰী যিটো কেতিয়াও ইয়াত আমাৰ অভিজ্ঞতাৰ অংশ হ'ব নোৱাৰে। আমি মৃত্যুৰ সৈতে অভ্যাসত পৰিণত হৈ পৰিছো যদিও ইয়াৰ সন্মুখীন হ'লেই আমাৰ হৃদয়ে তীব্ৰ প্রতিবাদ কৰে, যেন মানৱ জাতিয়ে এতিয়াও সামূহিক ভাৱে উপলব্ধি কৰে যে ইয়াত মৌলিক ভাৱে কিবা এটা ভুল আছে। মৃত্যু যিমানেই বেদনাদায়ক নহওঁক কিয়, কিছুমান মৃত্যুৰ দৃষ্টান্ত আছে যিবোৰ আনবিলাকতকৈও অধিক কৰুণ যেন লাগে। যেনে সন্তানৰ মৃত্যু। বেছিভাগ সময়তে আমি আশা কৰো যে পিতৃ-মাতৃয়ে নিজৰ সন্তানৰ আগতেই মৃত্যুবৰণ কৰিব আৰু আমি সেইটোক স্বাভাৱিক ক্ৰম বুলি মানি লওঁ।

শাস্ত্ৰত লিখা প্রথম মৃত্যু অৱশ্যে আশা কৰা নিয়মৰ বিপৰীত। আদম আৰু হৱাই নিজে মৃত্যু হোৱাৰ আগতে তেওঁলোকৰ ধাৰ্মিক পুত্ৰক তেওঁৰ অধার্মিক ভায়েকে হত্যা কৰা সময়ত তেওঁলোকে মৃত্যুৰ যাতনাৰ সন্মুখীন হৈছিল। বিশেষ ভাৱে এইটো অন্যায় মৃত্যু আছিল।

`হেবলৰ দৰে অধাৰ্মিক সকলে বধ কৰা ধাৰ্মিক যীচুৰ বিষয়ে চিন্তা কৰক। খ্ৰীষ্টৰ মৃত্যুতকৈ অধিক অন্যায়ৰ মৃত্যু কি হ'ব পাৰে? হেবল আৰু খ্ৰীষ্টৰ মৃত্যুৰ মাজত কি সাদৃশ্য আছে? হেবলৰ মৃত্যুৰ প্ৰকৃতিয়ে আমাক কেনেকৈ বুজিবলৈ সহায় কৰিব পাৰে যে যীচুৰ হাতত কবৰৰ আৰু মৃত্যুৰ চাবিকাঠি আছে আৰু ঈশ্বৰে তেওঁৰ যোগেদি আমাক কি আগবঢ়াইছে?`