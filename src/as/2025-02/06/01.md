---
title:  বলিদান বিধিক বুজি পোৱা
date:   03/05/2025
---

### এই সপ্তাহৰ অধ্যয়ন পাঠ

যিচয়াঃ ১:২-১৫; ইব্রীঃ ১০:৩-১০; যাত্রাঃ ১২:১-১১; ১ কৰিন্থীয়াঃ ৫:৭; হগগয়: ২:৭-৯; যিচয়াঃ ৬:১-৫; প্রঃ বাক্যঃ ৪:৭-১১ পদ।

> <p>মুখস্থ পদঃ</p>
> “আৰু তেওঁবিলাকে এটি নতুন গীত গান কৰিলে, বোলে, নুৰাটো ল’বলৈ আৰু তাৰ ছাব মেলিবলৈ তুমিহে যোগ্য; কিয়নো তুমি হত হ’লা, আৰু সকলো ফৈদ, ভাষা, ৰাজ্য, আৰু জাতিবিলাকৰ মাজৰ পৰা ঈশ্বৰৰ উদ্দেশ্যে প্ৰজা সমূহক নিজৰ তেজেৰে কিনিলা” (প্রঃ বাক্যঃ ৫:৯)।

যীচুৱে তেওঁৰ ওচৰলৈ অহা দেখি যোহন বাপ্তাইজকে ক’লে, “জগতৰ পাপ নিওঁতা ঈশ্বৰৰ মেৰ পোৱালিক চোৱা” (যোহনঃ ১:২৯)। এইটো আছিল মেৰ বলিদানৰ ধাৰণাটোৰ একো ভুল নোহোৱা স্পষ্ট উল্লেখ, যিবোৰে গোটেই মানৱ জাতিৰ হৈ খ্ৰীষ্টৰ মৃত্যুবৰণ কৰা দিশটো আঙুলিয়াই দিছিল।

বাইবেলত, আমি মেৰ অথবা জন্তু বলিদানৰ বিষয়বস্তুৰ পৰা সাৰি যাব নোৱাৰে; ইয়াৰ গোটেই পৃষ্ঠাবোৰত স্পষ্টৰূপে প্ৰকাশ পাইছে আৰু প্ৰকাশিত বাক্যৰ ভৱিষ্যতৰ দৃশ্যত মুখ্য ভূমিকা পালন কৰে, য’ত যোহনক ঈশ্বৰৰ সিংহাসনৰ কোঠালৈ লৈ যোৱা হয় (প্রঃ বাক্যঃ ৪ আৰু ৫ অধ্যায়)। এই গুৰুত্বপূৰ্ণ দৃশ্যটোত যীচুক হত হোৱা মেৰ পোৱালি এটাৰ নিচিনা দেখা পোৱাটো হৈছে (প্রঃ বাক্যঃ ৫:৬) গোটেই ভাৱবাণীমূলক বিষয়টো বুজি পোৱাৰ এটা গুৰুত্বপূৰ্ণ চাবিকাঠি।

এই সপ্তাহত আমি বলিদানৰ কিছুমান বিষয়বস্তু চাম যিয়ে যীচু, হত হোৱা মেৰ পোৱালি, সিংহাসনৰ কোঠাৰ দৃশ্যৰ স্পষ্ট নায়কৰ বিষয়ে আমাৰ বুজি পোৱাৰ বাবে অৱগত কৰে। তেওঁক যোগ্য হিচাবে গ্রহণ কৰা হয় আৰু তেওঁৰ অনন্য যোগ্যতাই বলিদান ব্যৱস্থাৰ জৰিয়তে যিহোৱাই কি কৰি আছিল সেই বিষয়ে বহু কথাই কয়। ইয়াত তেওঁক অসীম প্ৰেমৰ ঈশ্বৰ হিচাবে প্ৰকাশ কৰা হৈছে যিজনাই নিজকে বলিদান হিচাবে আগবঢ়াই, যিটো কাৰ্যৰ যোগেদি আমি আৰু গোটেই জগতে অনন্তকালৰ বাবে আচৰিত হয়।