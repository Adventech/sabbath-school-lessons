---
title:  অসাৰ বলিদান।
date:   04/05/2025
---

কেতিয়াবা দুটা ধাৰণাৰ বিপৰীতমুখী হোৱাটো এটা শিক্ষামূলক হ’ব পাৰে। যেতিয়া ঈশ্বৰে প্ৰকৃততে তেওঁৰ লোক বিলাকৰ বলিদানক কিয় অগ্রাহ্য কৰিছিল সেই বিষয়ে বাইবেলৰ দৃষ্টিকোণৰ পৰা বলিদানৰ বিষয়ে বহু কথাই জানিব পাৰি।

`যিচয়া: ১:২-১৫ পদক যিচয়াঃ ৫৬:৬,৭ আৰু গীতমালাঃ ৫১:১৭ পদৰ সৈতে তুলনা কৰক। বলিদানৰ বিষয়ে কি কি গুৰুত্বপূৰ্ণ শিক্ষা ইয়াত শিকোৱা হৈছে?`

ইস্রায়েলৰ ইতিহাসৰ এই কৰা ঘটনাটোৱেই প্ৰথমবাৰ নাছিল যে ঈশ্বৰে কোনো বলিদানক প্রত্যাখ্যান কৰিছিল; পৰিত্ৰাণৰ ইতিহাসৰ আৰম্ভণিতো একেধৰণৰ ঘটনা ঘটিছিল, যেতিয়া হেবলৰ বলিদানক ঈশ্বৰে সন্মতি দিছিল আৰু গ্ৰহণ কৰা নাছিল। সেই আৰম্ভণিৰ দৃশ্যটোৱে আমাক কোনটো গ্রহণযোগ্য আৰু কোনটো বলিদান গ্রহণযোগ্য নহয় তাৰ পাৰ্থক্যতা কৰাৰ আন এক সুযোগ দিয়ে (আদিঃ ৪:৩-৭ আৰু ইব্ৰীঃ ১১:৪)।

যিচয়াৰ সময়ত, ইস্রায়েল সকলে ঈশ্বৰক সন্তুষ্ট কৰাৰ বাবে নূন্যতম প্ৰচেষ্টাৰে মানসিক ভাৱে ধৰ্মীয় কথাবোৰ পৰীক্ষা কৰি আছিল আৰু এইখিনি সময়ত তেওঁলোকে নিজৰ ইচ্ছা অনুসৰি জীয়াই আছিল। তেওঁলোকৰ বলিদানবোৰ কয়িনৰ দৰেই গ্ৰহণযোগ্য নাছিল আৰু ঈশ্বৰৰ ওচৰত সমৰ্পণ আৰু বশৱৰ্ত্তী হোৱাৰ মনোভাৱেৰে কৰা নাছিল।

সেই একেটা আত্মা, আত্মনিৰ্ভৰশীলতাৰ আত্মাই এই জগতৰ ৰাজ্য সমূহক সজীৱ কৰি তুলিছে। কয়িনে নিজৰ ইচ্ছামতে জীয়াই আছিল আৰু ঈশ্বৰৰ নীতি- নিয়মবোৰ নিজৰ মতে পালন কৰিছিল। ইয়াৰ পৰা অনুমান কৰিব পাৰি যে, তেওঁ ঈশ্বৰক এটা আহুকাল আৰু তেওঁৰ চলিবলগীয়া পথৰ বাধা হিচাবে গণ্য কৰিছিল, কিন্তু তেওঁ কেৱল চলি যাব পৰাকৈহে ঈশ্বৰক ভয় কৰিছিল।

হেবলে অৱশ্যে ঈশ্বৰে কোৱা ধৰণে বলিদান আগবঢ়াইছিল, যিটো বলিদান ঈশ্বৰে আহিবলগীয়া মচীহাজনাৰ প্ৰতি কৰা প্ৰতিজ্ঞাক প্ৰদৰ্শন কৰিছিল (আদিঃ ৩:১৫)। এটা মেৰ পোৱালিয়ে কালবাৰী ক্রুচত খ্ৰীষ্টৰ পৰিত্ৰাণ কাৰ্যৰ দিশটোলৈ আঙুলিয়াই দিছিল।