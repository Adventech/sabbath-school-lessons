---
title:  আপোনাৰ বাবে সকলো সৃষ্টি কৰিলে।
date:   08/05/2025
---

অতি কম সময়ৰ ভিতৰত ভাৱবাদী সকলক দৰ্শনৰ যোগেদি ঈশ্বৰৰ ইমান ওচৰলৈ অনা হৈছিল যে তেওঁলোকক ঈশ্বৰৰ সিংহাসন চাবলৈ অনুমতি দিয়া হৈছিল। যিহিস্কেলে ইয়াক মূৰৰ ওপৰত দেখিছিল (যিহিঃ ১:২৬); যিচয়াই স্বর্গত থকা মন্দিৰটো দেখিছিল (যিচয়াঃ ৬:১), আৰু এইটো আমাক দিয়া আটাইতকৈ স্পষ্ট বর্ণনাবোৰৰ ভিতৰত এটা, প্রকাশিত বাক্য ৪ আৰু ৫ অধ্যায়ত যোহনক দৰ্শনত তালৈ লৈ যোৱা হৈছিল। পুৰণি নিয়মৰ ধৰ্মধামৰ কাৰ্যৰ ব্যৱস্থাবোৰে দেখুৱাইছিল যে কেৱল এনে এটা ব্যৱস্থা আছিল যাৰ দ্বাৰা মানৱ জাতিয়ে ঈশ্বৰৰ ওচৰত প্ৰৱেশ কৰিব পাৰিছিল আৰু সেইটো আছিল খ্ৰীষ্টৰ তেজ (লেবীঃ ১৬:২,১৪)।

`যিচয়াঃ ৬:১-৫ আৰু প্ৰঃ বাক্যঃ ৪:৭-১১ পদ পঢ়ক। এই দুটা দৰ্শনৰ কি কি উপাদান একে? ঘটনাৰ কথাবোৰ মনোযোগ দিয়ক: প্রথমে কি বিষয় উপস্থাপন কৰা হৈছে? ইয়াৰ পিছত কি হ’ব? এই দৰ্শনবোৰত ঈশ্বৰৰ বিষয়ে কি সত্যতাৰ ওপৰত গুৰুত্ব দিয়া হৈছে?`

এই দর্শনত প্রথমে সিংহাসনৰ চাৰিওফালে উৰি ফুৰা স্বর্গীয় প্রাণীবোৰে ঈশ্বৰৰ পবিত্ৰতাক দেখুৱায়। যিচয়াৰ দৰ্শনত দৃশ্যটো অতি আকর্ষণীয়ঃ মন্দিৰটো ধোঁৱাৰে পৰিপূৰ্ণ হ’ল আৰু চিৰাফ বিলাকে ঈশ্বৰৰ পবিত্ৰতা ঘোষণা কৰাৰ সময়ত “দুৱাৰডলিৰ তলৰ ঠাইবোৰ” কঁপিবলৈ ধৰিলে। যোহনৰ দৰ্শনত প্ৰাণী বিলাকে “পবিত্র, পবিত্র, পবিত্র” বুলি একে ঘোষণা কৰিছিল। (কৰূব বুলি বৰ্ণনা কৰা প্রাণীবোৰৰ বিষয়ে যিহিস্কেলঃ ১০:১৪,১৫ পদত চাওক)। প্রতিজন ভাৱবাদীক ঈশ্বৰৰ প্ৰতাপৰ বিষয়ে এক আশ্চর্যজনক দৃশ্য দেখুওৱা হৈছিল।

ইয়াৰ পিছত সেই দৃশ্যবোৰৰ প্ৰতি ভাৱবাদী বিলাকৰ প্ৰতিক্ৰিয়াৰ বিষয়ে আমাক দেখুওৱা হৈছে। যিচয়াই ৰিঙিয়াই কয় যে তেওঁ এজন অশুচি ওঁঠৰ মানুহ (যিচয়াঃ ৬:৫), আৰু যোহনে ক্ৰন্দন কৰিছে কাৰণ তেওঁ এই কৰুণ সত্যৰ সন্মুখীন হৈছে যে সেই নুৰাটো মেলিবৰ বা তাক চাবৰ যোগ্য কাকো পোৱা যোৱা নাছিল (প্রঃ বাক্যঃ ৫:৪)। যেতিয়া আমাক প্ৰত্যক্ষভাৱে ঈশ্বৰৰ যোগ্যতাৰ সৈতে উপস্থাপন কৰা হয়, তেতিয়া আমি মানবীয় পৰিস্থিতিৰে চিন্তা কৰিবলৈ আৰম্ভ কৰো যে আমি একেবাৰে অযোগ্য আৰু আমাক আমাৰ মুক্তিদাতা হিচাপে খ্ৰীষ্টৰ প্রয়োজন।

চয়তানে ঈশ্বৰৰ বিৰুদ্ধে বহু অভিযোগ উত্থাপন কৰিছে, তেওঁ স্বেচ্ছাচাৰী, স্বাৰ্থপৰ আৰু কঠোৰ বুলি যুক্তি দিছে, কিন্তু ঈশ্বৰৰ সিংহাসনত অতি কম সময়তে চয়তানৰ মিছা উদঙাই দিয়ে। খ্রীষ্টক তেওঁ প্রকৃততে যি “হত হোৱা মেৰ পোৱালিক” পিতৃ যিদৰে আছে তেনেদৰে তেওঁক চাবলৈ সক্ষম কৰে। যীচুক দেখাৰ দ্বাৰা আমি পিতৃ কেনেকুৱা সেই কথা জনাটো কিমান সান্ত্বনাদায়ক (যোহনঃ ১৪:৯)। যীচুৱে আমাৰ বাবে ক্রুচত মৃত্যুবৰণ কৰাৰ যোগেদি পিতৃ যে কেনেকুৱা তাৰে আটাইতকৈ ডাঙৰ প্ৰকাশ দেখিবলৈ পোৱা যায়।

গতিকে ক্রুচে আমাক দুটা কথা দেখুৱালেঃ প্ৰথমতে, ঈশ্বৰে আমাক ইমান প্ৰেম কৰে যে তেওঁ আমাৰ বাবে নিজকে বলিদান কৰিলে; দ্বিতীয়তে আমি ইমান পাপী আৰু পতিত যে কেৱল ক্রুচৰ দ্বাৰাহে আমি পৰিত্ৰাণ পালো, সেই কথা আমাক দেখুৱায়।