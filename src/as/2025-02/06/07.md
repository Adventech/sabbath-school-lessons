---
title:  অতিৰিক্ত অধ্যয়ন পাঠ
date:   09/05/2025
---

শাস্ত্রই স্পষ্ট কৰিছে যে একমাত্ৰ খ্ৰীষ্টই আমাৰ পৰিত্ৰাণ নিশ্চিত কৰাৰ যোগ্য। তেওঁৰ জীৱন আছিল একমাত্র পাপহীন মানৱ জীৱন, পিতৃৰ মহিমাৰ বাবে সন্তুষ্টি প্ৰদান কৰা জীৱনৰ একমাত্ৰ উদাহৰণ। তেওঁ হৈছে দাগ নোহোৱা মেৰ পোৱালি আৰু এতিয়া তেওঁ আমাৰ অনন্ত সুৰক্ষা হিচাবে মানৱ জাতিৰ বাবে থিয় দি আছে। একে সময়তে তেওঁ আমাৰ অপৰাধবোৰ নিজৰ ওপৰত লৈছিল। দুষ্টতাৰ প্ৰতি ঈশ্বৰৰ প্ৰতিক্ৰিয়া যিটো সোধবিচাৰক সন্তুষ্ট কৰিছিল। যোহনে ঈশ্বৰৰ সিংহাসনৰ চাৰিওফালে গোট খোৱা স্বৰ্গীয় প্ৰাণীৰ অবিশ্বাস্য দৃশ্যৰ সাক্ষী হৈ থকাৰ সময়ত তেওঁক ক্রন্দন কৰি থকা বন্ধ কৰিবলৈ কোৱা হৈছিল কাৰণ “যি জনা যিহূদা ফৈদৰ সিংহ …… জয়যুক্ত হ’ল” (প্রঃ বাক্যঃ ৫:৫)।

এইটোও ভাবি চাওকচোন, পাপ কিমান বেয়া, আৰু মানৱ জাতিটো প্ৰকৃততে কিমান পতিত, যে পাপৰ সমস্যাৰ সমাধান কৰিবলৈ কেৱল যীচুৰ মৃত্যু, স্বয়ং ঈশ্বৰৰ মৃত্যুৰ প্ৰয়োজন হৈছিল। যদি আন কোনো উপায় থাকিলেহেঁতেন, নিঃসন্দেহে, সেই উপায় অৱলম্বন কৰি ঈশ্বৰে আমাক ৰক্ষা কৰিব পাৰিলেহেঁতেন, তেওঁৰ ঐশ্বৰিক শাসনৰ নীতি উলংঘা নকৰাকৈ, নিশ্চয় তেওঁ সেই কামটো কৰিলেহেঁতেন।

“ঈশ্বৰৰ উলংঘা কৰা বিধানে পাপীৰ জীৱন দাবী কৰিছিল। গোটেই মানৱ জাতিৰ হৈ নিজৰ দাবী পূৰণ কৰিব পৰা এজনহে আছিল। যিহেতু ঈশ্বৰৰ বিধান স্বয়ং ঈশ্বৰৰ দৰেই পবিত্ৰ, গতিকে ঈশ্বৰৰ সমান এজনেহে ইয়াৰ উলংঘা কৰাৰ পৰা প্ৰায়শ্চিত্ত কৰিব পাৰিছিল। খ্ৰীষ্টৰ বাহিৰে আন কোনোৱে পতিত মানুহক বিধানৰ অভিশাপৰ পৰা মুক্ত কৰিব নোৱাৰিলে আৰু মানুহক স্বৰ্গৰ সৈতে পুনৰ মিলন কৰিব নোৱাৰিলে। খ্ৰীষ্টই নিজৰ ওপৰত পাপৰ দোষ আৰু লাজ ল’লে— এজনা পবিত্ৰ ঈশ্বৰৰ বাবে ইমানেই আপত্তিজনক পাপ যে ই পিতৃ আৰু তেওঁৰ পুত্ৰক পৃথক কৰিব লাগিছিল। ধ্বংসপ্রাপ্ত জাতিটোক উদ্ধাৰ কৰিবলৈ খ্রীষ্টই দুখ- যাতনাৰ গভীৰতালৈ আগবাঢ়ি গ’ল।” — পেট্রিয়াছ এণ্ড প্রফেটছ, ৬৩ পৃষ্ঠা।