---
title:  মন্দিৰত যীচু।
date:   07/05/2025
---

পৰিত্ৰাণৰ গোটেই কাহিনীটোত উদ্বিগ্নতা আছে আমি এসময়ত ঈশ্বৰৰ সৈতে যি মিলন উপভোগ কৰিছিলো, সেই মিলন পুনৰাই কৰিব বিচাৰে আৰু আমাৰ ওচৰ চাপিবলৈ ইচ্ছা কৰে। কিন্তু পাপী লোকবিলাকক তেঁৰ সান্নিধ্যলৈ আনিলে তেওঁলোকক ধ্বংস কৰা হ’ব। “কিয়নো তুমি দুষ্টতাত সন্তোষ পাওঁতা ঈশ্বৰ নোহোৱা ; অধৰ্ম তোমাৰ আলহী হ’ব নোৱাৰে” এইদৰে দায়ুদে লিখিছে (গীতঃ ৫:৪)। একে সময়তে দায়ুদে এইটোও লিখিছে, “কিন্তু মই হ’লে, তোমাৰ প্ৰচুৰ দয়াতেই তোমাৰ গৃহত সোমাব পাৰো ; তোমাৰ পবিত্ৰ ধৰ্মধামৰ ফাললৈকে মুকৈ তোমাৰ ভয়ত প্ৰণিপাত কৰিব পাৰো” (গীতঃ ৫:৭)।

`হগ্নয়ঃ ২:৭-৯ পদ পঢ়ক। দ্বিতীয় মন্দিৰ নিৰ্মাণৰ কাম চলি থকাৰ সময়তে হগ্গয় ভাৱবাদীয়ে এটা আচৰিত কৰিছিল যে নতুন গৃহটি পূৰ্বৰ গৃহতকৈ অধিক গৌৰৱেৰে পৰিপূৰ্ণ হ’ব। সেই ভাৱবাণীৰ অৰ্থ কি আছিল?`

যেতিয়া প্ৰথম মন্দিৰটো চলোমনে উৎসৰ্গা কৰিছিল, তেতিয়া চন্দুকৰ প্ৰতাপ – ইস্রায়েল বিলাকৰ লগত কনানলৈ যোৱাৰ পথত ঈশ্বৰৰ উপস্থিতিয়ে মন্দিৰটো প্রতাপেৰে ভৰি পৰিছিল আৰু সেয়েহে পুৰোহিত বিলাকে তেওঁলোকৰ পৰিচৰ্যা কাৰ্য কৰিবলৈ থিয় হ’ব নোৱাৰিলে (১ ৰাজাঃ ৮:১০,১১)। যেতিয়া দ্বিতীয় মন্দিৰটো উৎসৰ্গা কৰা হৈছিল, তেতিয়া ঈশ্বৰৰ সিংহাসনক প্রতিনিধিত্ব কৰা নিয়ম- চন্দুকটো নোহোৱা হৈছিল কাৰণ যিৰিমিয়াই ইয়াক লুকুৱাই ৰাখিছিল। ঈশ্বৰৰ উপস্থিতিয়ে এইবাৰ মন্দিৰটোক প্ৰতাপেৰে পৰিপূৰ্ণ কৰা নাছিল। এইটো হৃদয় বিদাৰক আছিল। হগ্গয়ৰ প্ৰতিজ্ঞা সিদ্ধ হোৱা কেনেকৈ সম্ভৱ হ’ব পাৰে?

দ্বিতীয় মন্দিৰতেই ঈশ্বৰৰ অৱতাৰ যীচুৱে মানুহ ৰূপে, মাংস আৰু তেজত আবিৰ্ভাৱ হৈছিল। আমাৰ এজন হ’বলৈ আৰু এই ভগ্ন হৈ যোৱা জগতখনত আমাৰ লগত যোগ দিবলৈ ঈশ্বৰে নিজেই আঁৰ কাপোৰৰ আঁৰৰ পৰা ওলাই আহিছিল। যিহেতু ঈশ্বৰৰ পুত্ৰ এতিয়া মানুহৰ পুত্ৰ হিচাবে আহিছিল, সেইবাবে আমি তেওঁৰ মুখ দেখিব আৰু তেওঁৰ মাত শুনিব পাৰিলো আৰু সাক্ষী হ’ব পাৰিলো, উদাহৰণ স্বৰূপে, যেতিয়া তেওঁ এজন অশুচি কুষ্ঠ ৰোগীক স্পৰ্শ কৰি সুস্থ কৰিছিল (মথিঃ ৮:৩)। ঈশ্বৰে আমাক তেওঁৰ ওচৰলৈ অনাৰ পৰিবৰ্তে আমাৰ ওচৰলৈ আগবাঢ়ি আহি তেওঁৰ ওচৰলৈ নিলে। তেওঁ নিজে নামি আহিল আমাৰ ওচৰলৈ। আচৰিত কথা নহয় যে বাইবেলে যীচুৰ বিষয়ে কৈছিল: “চোৱা, সেই কন্যাই গৰ্ভৱতী হৈ পুত্ৰ প্ৰসৱ কৰিব, আৰু লোকে তেওঁৰ নাম ইম্মানুৱেল থ’ব; (এই নামৰ অৰ্থ আমাৰ লগত ঈশ্বৰ)” (মথিঃ ১:২৩)। ইয়াৰ অৰ্থ কি ভাবি চাওকচোন; জগতৰ সৃষ্টিকৰ্ত্তাই কেৱল আমাৰ মাজত বসতি কৰিবলৈ নহয়, আমাৰ বাবে মৃত্যুবৰণ কৰিবলৈও আহিছিল।