---
title:  নিস্তাৰ পৰ্বৰ মেৰ পোৱালি।
date:   06/05/2025
---

প্রকাশিত বাক্য পুস্তকত যীচুক “মেৰ পোৱালি” বুলি প্ৰায় ত্ৰিশবাৰ উল্লেখ কৰা হৈছে। উদ্ধাৰৰ ব্যৱস্থাৰ আৰম্ভণিৰ পৰাই ঈশ্বৰৰ লোক সকলে মেৰ পোৱালিক আহিবলগীয়া মচীহাৰ প্ৰতীক হিচাবে ব্যৱহাৰ কৰি আহিছে। হেবলে “নিজৰ জাকৰ পৰা প্ৰথমে জগা” পশু উৎসৰ্গা কৰিছিল (আদিঃ ৪:৪), আৰু ইস্রায়েলে মিচৰ এৰি প্ৰতিজ্ঞাৰ দেশলৈ যোৱাৰ আগতে তেওঁবিলাকক এবছৰীয়া মেৰ পোৱালিৰ দ্বাৰা প্ৰতিজন প্রথমে জন্মা সন্তান বা প্রাণীক মুক্ত কৰিবলৈ নিৰ্দেশ দিয়া হৈছিল (যাত্রাঃ ১২:৫)।

`যাত্রাঃ ১২:১-১১; যিচয়াঃ ৫৩:৭,৮; ১ কৰিন্থীয়া: ৫:৭; আৰু প্ৰঃ বাক্য: ৫:৬ পদ পঢ়ক। এই পদবোৰে আমাক নিস্তাৰ পৰ্বৰ বলিদান হিচাবে যীচুৰ বিষয়ে কি শিকাইছে? আমাৰ প্ৰত্যেকৰে বাবে ইয়াৰ কি অৰ্থ প্ৰকাশ পাইছে?`

খ্ৰীষ্টৰ মৃত্যু, পুনৰুত্থান আৰু স্বৰ্গাৰোহণৰ অনেক বছৰৰ পিছত পিতৰে কি ঘটিছিল সেই বিষয়ে চিন্তা কৰিছিল আৰু তেওঁ লিখিছিল, “তোমালোকৰ পূৰ্বপুৰুষৰ পৰা চলি অহা অসাৰ আচাৰ-ব্যৱহাৰৰ পৰা, তোমালোেক সোেণ, ৰূপ আদি ক্ষয়ণীয় বস্তুৰ দ্বাৰাই যে মুক্ত হ’লা, এনে নহয়, নির্ঘুণী আৰু নিষ্কলংক মেৰ পোৱালি স্বৰূপ খ্ৰীষ্টৰ বহুমূল্য তেজৰ দ্বাৰাইহে মুক্ত হ’লা” (১ পিতৰঃ ১:১৮,১৯)।

যীচুৱে মানুহৰ দৰে জীৱন-যাপন কৰিছিল যাৰ দ্বাৰাই ঈশ্বৰৰ পবিত্রতাক সন্তুষ্ট কৰিছিল, আমি বাকীবোৰে পাপ কৰিছো, আৰু আমি আমাৰ পাপী জীৱন- যাপন কৰাৰ দ্বাৰাই আমাৰ সৃষ্টিকৰ্ত্তাৰ প্ৰকৃতিৰ বিষয়ে সঁচাকৈয়ে মিছা কথা কৈছো। যীচু অৱশ্যে “শেষৰ আদম” হৈ পৰিল (১ কৰিন্থীয়া: ১৫:৪৫)। আমি য’ত বিফল হৈছিলো, তাত তেওঁ সিদ্ধ ভাৱে জীয়াই আছিল। তেওঁৰ মানৱতাত, সেই সকলো আছিল যিটো মানৱ জাতিৰ থাকিব লাগিছিল। তেওঁ ঈশ্বৰৰ মহিমা সিদ্ধ ভাৱে প্ৰতিফলিত কৰিছিল। তেওঁ ফিলিপক কৈছিল, “যিজনে মোক দেখিলে, তেওঁ মোৰ পিতৃকেই দেখিলে” (যোহন: ১৪:৯)।

যীচুক নিস্তাৰ পৰ্বৰ দিনা ক্রুচত দিয়া হৈছিল, যিটোৱে আৰু অধিক প্রমাণ কৰিছিল যে তেওঁ হৈছে মেৰ পোৱালি। যোহনঃ ১৮:১৯,২০ পদত যীচুৱে কৈছিল যে তেওঁৰ মতবাদৰ বিষয়ে “জগতৰ আগত প্ৰকাশকৈ” কৈছিল” সমান্তৰাল ভাবে, যাত্রাপুস্তকঃ ১২:৫,৬ পদত নিস্তাৰ পৰ্বৰ মেৰ পোৱালিটোৰ বিষয়ে ইস্রায়েলৰ সন্তান বিলাকক নিস্তাৰ পৰ্বৰ বাবে এটা মেৰ পোৱালি ল’বলৈ নিৰ্দেশ দিয়া হৈছিল আৰু “তাক ৰখা” বা বলিদান কৰা আগৰ দিনলৈকে প্ৰদৰ্শন কৰা হৈছিল। যেতিয়া মহাপুৰোহিতে যীচুক তেওঁৰ শিক্ষাৰ বিষয়ে প্রশ্ন কৰিছিল, তেতিয়া তেওঁ এই কথাটোৰ উল্লেখ কৰিছিল যে, তেওঁ নিজেই মন্দিৰত প্ৰকাশকৈ কৈছিল যাতে সকলোৱে বিবেচনা কৰিব পাৰে। তেওঁৰ জীৱন, তেওঁৰ কৰ্ম, তেওঁৰ শিক্ষা- এই সকলোবোৰে প্ৰকাশ কৰিছিল যে তেওঁ প্রকৃততে কোন। তেওঁ হৈছে নির্দোষী মেৰ পোৱালি, ঈশ্বৰৰ ধাৰ্মিকতা আৰু মহিমাৰ আটাইতকৈ শক্তিশালী প্রকাশ।

`আমি আমাৰ জীৱনত যীচুৰ সিদ্ধ চৰিত্ৰক ভালদৰে প্ৰতিফলিত কৰিব পৰা উপায়বোৰ কি কি?`