---
title:  ভতৰা আৰু ছাগৰ তেজ।
date:   05/05/2025
---

কিছুমানে বলিদানৰ ধাৰণাটোক সমালোচনা কৰি কয় যে এইটো অতি নিষ্ঠুৰ, কঠোৰ আৰু এইটো এক অর্থত ক’বলৈ গ’লে অন্যায়। হয় কথাটো ঠিক সেইটোৱেই। খ্ৰীষ্টৰ মৃত্যু নিষ্ঠুৰ, কঠোৰ আৰু অন্যায় আছিল- নির্দোষীয়ে দোষী সকলৰ বাবে মৃত্যুবৰণ কৰিছিল। পাপৰ সমস্যা সমাধান কৰিবলৈ সেইটোৱেই প্রয়োজন আছিল। আৰু সেই মৃত্যুই খ্ৰীষ্টৰ এই সকলোবোৰ কঠোৰ, নিষ্ঠুৰ আৰু অন্যায় বলিদানৰ দিশটোক আঙুলিয়াই দিছিল।

`ইব্রীঃ ১০:৩-১০ পদ পঢ়ক। এই পদবোৰে আমাক পুৰণি নিয়মত ঈশ্বৰৰ লোকবিলাকে আগবঢ়োৱা বলিদানৰ বিষয়ে কি শিকাইছে? যদি পাপীসকলে প্ৰকৃততে সেইবোৰৰ দ্বাৰা পৰিত্ৰাণ পাব পৰা নাছিল, তেনেহ’লে সেইবোৰক আচলতে কিয় উৎসৰ্গা কৰা হৈছিল?`

মেৰ পোৱালি আৰু অন্যান্য বলিদানৰ জন্তুবোৰ আছিল কেৱল ঈশ্বৰৰ মেৰ পোৱালিৰ প্ৰায়শ্চিত্ত বলিদানৰ দিশলৈ আঙুলিয়াই দিয়াৰ এটা প্রতীক। সেইবোৰ আছিল বিশ্বাসৰ কার্য, যিয়ে পাপী সকলক আহি থকা মচিহাৰ কাৰ্যত বিশ্বাস প্ৰকাশ কৰাৰ এক স্পষ্ট উপায় দিছিল। কিছুমানে বলিদান সমূহক যীচুৰ ক্ৰুচত মৃত্যুৰ “ক্ষুদ্ৰ ভাৱবাণী” বুলিও বৰ্ণনা কৰিছে।

বলিদানৰ লগত জড়িত বিধি-বিধানবোৰ অলপ কোনো ঠাইলৈ যাবৰ বাবে দিয়া ধনৰ দৰেই আছিল। যেতিয়া আপুনি ৰেলৰ টিকট বা বাছৰ টিকট বা বিমানৰ টিকট ক্ৰয় কৰে তেতিয়া আপুনি লগে লগে যাত্ৰা কৰিবলৈ নাপায়। ইয়াৰ পৰিবৰ্তে, আপুনি কৰিবলগীয়া যাত্ৰাৰ এটা প্রতীক বা প্রতিজ্ঞা হিচাবে আপোনাক টিকট বা ব’র্ডিং পাছ দিয়া হয়। সেই কাগজখনৰ ওপৰত যিমান বহিব বিচাৰে বহিব পাৰে, কিন্তু ই আপোনাক কোনো গন্তব্যস্থানলৈ লৈ যাব নোৱাৰে। এবাৰ গাড়ীত উঠাৰ পিছত যাত্ৰা আৰম্ভ হ’লে অৱশ্যে আপুনি যিখিনি দাম দিছিল তাৰ প্ৰাপ্য পাব কিন্তু সেই কাগজৰ টিকটটো ইয়াৰ পিছত অপ্রয়োজনীয় হৈ পৰে।

বলিদানৰ মেৰৰ ক্ষেত্ৰতো তেনেকুৱাই হৈছিল। সেইবোৰৰ এটা গুৰুত্বপূর্ণ ভূমিকা আছিল যদিও প্রকৃত বলিদানৰ পিছত সেইবোৰ অৰ্থহীন হৈ পৰিছিল— যিটো বাস্তৱতাক চিত্ৰিত কৰা হৈছিল যেতিয়া যীচুৰ মৃত্যুৰ সময়ত পৃথিৱীৰ পবিত্রস্থানৰ পবিত্ৰ স্থান আৰু অতি পবিত্ৰ স্থানৰ মাজৰ আঁৰ কাপোৰখন ফাটি গৈছিল। “তেতিয়া মন্দিৰৰ আঁৰ কাপোৰ ওপৰৰ পৰা তললৈকে ফাটি দুছিটা হ’ল” (মার্কঃ ১৫:৩৮)। গোটেই বলিদান ব্যৱস্থা, মন্দিৰ এই সকলোবোৰে, ক্রুচত যীচুৰ মৃত্যুৰ দিশটোলৈ আঙুলিয়াই দিছিল। যেতিয়া যীচুৱে ক্রুচত তেওঁৰ প্ৰতিজ্ঞা পূৰণ কৰিলে আৰু মৃত্যুক জয় কৰিলে, তেতিয়া সেই বলিদানৰ ব্যৱস্থাবোৰ অপ্রয়োজনীয় হৈ পৰিল।

`ভাবি চাওকচোন যে পাপ কিমান বেয়া কেৱল যীচুৰ মৃত্যুৱে, অৱৰ্তাৰিত বাক্যই (যোহন: ১:১-৩,১৪) ইয়াৰ প্ৰায়শ্চিত্ত কৰিব পাৰে। পাপৰ প্ৰতি আমাৰ মনোভাৱ কেনেকুৱা হোৱা উচিত আৰু সেই বিষয়ে ইয়াৰ দ্বাৰা আমাক কি কোৱা উচিত?`