---
title:  চিয়োন পৰ্বতৰ ওপৰত।
date:   19/05/2025
---

প্রকাশিত বাক্য ১৪ অধ্যায়ত আমি ঈশ্বৰৰ লোক বিলাকক চিয়োন পর্বতত থিয় হৈ থকা দেখিবলৈ পাওঁ। প্রকৃত চিয়োন পৰ্বতটো পুৰণি যিৰূচালেম চহৰৰ ঠিক পশ্চিমে অৱস্থিত আছিল আৰু ইয়াক ঈশ্বৰৰ সিংহাসন বা তেওঁৰ লোক বিলাকৰ মাজত উপস্থিতিৰ আসন হিচাবে ভবা হৈছিল। সময়ৰ লগে লগে মৰিয়া পৰ্বতত অৱস্থিত মন্দিৰৰ পৰ্বতটোক চিয়ান পৰ্বতৰ সৈতেও চিনাক্ত কৰা হ’ল।

অৰ্থাৎ প্ৰকাশিত বাক্যৰ বেছিভাগ মূল দৃশ্যৰ দৰেই ঈশ্বৰৰ শেষৰ দিনৰ অৱশিষ্ট লোক বিলাকৰ এই গুৰুত্বপূৰ্ণ চিত্ৰণ ধৰ্মধামৰ বিষয়ে উপস্থাপন কৰা হৈছে। মেৰ পোৱালিৰ বাবে ধন্যবাদ দিয়া উচিত, কিয়নো ঈশ্বৰৰ লোক বিলাকক তেওঁৰ পবিত্ৰ পৰ্বতত আছে!

`গীতমালা ১৪ আৰু ২৪ অধ্যায় পঢ়ক, য’ত দায়ুদে এটা গুৰুত্বপূৰ্ণ প্রশ্ন কৰিছে: “তোমাৰ পবিত্ৰ পৰ্বতত কোনে বসতি কৰিব?” এই গীতত তেওঁৰ উত্তৰক প্ৰকাশিত বাক্যঃ ১৪:১-৫ পদত চিয়োনত থিয় হৈ থকা লোক সকলৰ বৰ্ণনাৰ সৈতে তুলনা কৰক। আপুনি কি কি সাদৃশ্য দেখা পায়? এই দলত কেনেকৈ যোগদান কৰিব পাৰি? তেওঁলোকৰ কপালত পিতৃৰ নাম লিখাৰ অৰ্থ কি? (প্ৰঃ বাক্যঃ ১৪:১)।`

দায়ুদৰ গীতমালাত পোৱা ঈশ্বৰৰ উপস্থিতিত অনুমতি দিয়া লোক সকলৰ বর্ণনা কেৱল পাপী সকলৰ বাবে এটা ডাঙৰ আদেশ। আমাৰ মাজৰ কোনোবা এজনে ক’ব পাৰিব নে যে আমি সদায় ঈশ্বৰৰ আজ্ঞা মতে চলিছো? নে আমাৰ হৃদয়ত সদায় সত্য কথা কৈছো (গীতঃ ১৫:২)? আমাৰ মাজৰ এজনো ক’ব নোৱাৰিব যে আমি “কেতিয়াও লৰচৰ নহ’ম” (গীতঃ ১৫:৫)। বাইবেলে কৈছে যে “আমাৰ পাপ নাই বুলি যদি কওঁ, তেন্তে আমি নিজেই নিজকে ভুলাওঁ; আৰু আমাৰ অন্তৰত সত্যতা নাই” (১ যোহনঃ ১:৮)।

মেৰ পোৱালিৰে আমাক চিয়োনত থিয় হ’বলৈ সক্ষম কৰে এই কথাৰ বাহিৰে আমি আন কোনো সিদ্ধান্তত উপনীত হ’ব নোৱাৰো। দায়ুদৰ গীতত মেৰ পোৱালিৰ কথা উল্লেখ কৰা হোৱা নাই, কিন্তু প্রকাশিত বাক্য ১৪ অধ্যায়ত পোৱা বৰ্ণনাত তেওঁক দেখা পোৱা যায়। যেতিয়া ঈশ্বৰৰ মেৰ পোৱালি চিয়োন পর্বতত, ধর্মধামত প্রতিষ্ঠিত হৈছে, তেতিয়া আমিও তাত উপস্থিত থাকিব পাৰো কাৰণ তেওঁৰ নিখুঁত ধাৰ্মিকতাক বিশ্বাসৰ দ্বাৰা আমাক কৃতিত্ব দিয়া হৈছে। আমি “তেওঁৰ মাংসেদে যি নতুন আৰু জীৱনময় পথ আমাৰ কাৰণে আৱিষ্কাৰ কৰিলে, আমি সেই পথেদি, যীচুৰ তেজৰ গুণে পবিত্রস্থানত সোমাবলৈ সাহিয়াল হোৱা” (ইব্রীঃ ১০:১৯,২০)। তেওঁৰ তেজৰ অবিহনে আমাৰ কি আশা থাকিলহেঁতেন? প্রকৃততে, একোৱেই নাথাকিলহেঁতেন।

`পাপৰ ওপৰত জয় পোৱাৰ বিষয়ে বাইবেলে দিয়া সকলো প্ৰতিজ্ঞাৰ বিষয়ে চিন্তা কৰক। সেই প্রতিজ্ঞাবোৰৰ মাজতো আমি কিয় এতিয়াও যীচুৱে আমাৰ বাবে স্থাপন কৰা নিখুঁত আদৰ্শৰ পৰা নিজকে হেৰুৱাই পেলোৱা দেখিবলৈ পাওঁ আৰু আমাৰ বাবে তেওঁৰ নিখুঁত জীৱনটোক কিয় প্রয়োজন?`