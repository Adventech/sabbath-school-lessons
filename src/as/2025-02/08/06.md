---
title:  অপৰাধীবোৰক তোমাৰ পথ শিকোৱা।
date:   22/05/2025
---

যিচয়াঃ ৬:১-৮ পদৰ সিংহাসনৰ দৃশ্যত যিচয়াক যিহোৱাই প্ৰকাশ কৰা আৰু যিচয়াক “তোমাৰ অপৰাধ গুচিল আৰু তোমাৰ পাপ মোচন হ’ল” বুলি কোৱাৰ পিছত তেওঁ ঈশ্বৰৰ আমন্ত্ৰণৰ উত্তৰ দি এইদৰে কৈছিল, “চাওক, মই আছো, মোকে পঠাওক” (যিচয়াঃ ৬:৮)। অর্থাৎ এতিয়া তেওঁ গম পালে যে তেওঁ ঈশ্বৰৰ সৈতে সঠিক আছে, আৰু নিজৰ দোষবোৰ জানিও তেওঁ প্ৰভুৰ বাবে কাম কৰিবলৈ সাজু হৈছিল।

আমাৰ ক্ষেত্ৰতো একেই নহয়নে? যদি আমাৰ নিজৰ পৰিত্ৰাণ নাথাকে তেন্তে আমি কেনেকৈ আনৰ আগত পৰিত্ৰাণৰ কথা ঘোষণা কৰিব পাৰো? আৰু আমি ইয়াক পাব পাৰো, যীচুক বিশ্বাস কৰাৰ যোগেদি আৰু তেওঁ আমাৰ বাবে কি কৰিলে সেই কথাও জানিব পাৰো।

`গীতঃ ৫১:৭-১৫ পদ পঢ়ক। দায়ুদে তেওঁৰ পাপৰ পৰা ক্ষমা আৰু শুচি হোৱাৰ পিছত কি কৰিবলৈ প্ৰতিজ্ঞা কৰিছিল?`

ঈশ্বৰৰ ওচৰলৈ মতাটোৱেই হৈছে পুনৰাই জগতখনলৈ পঠোৱা। তেওঁৰ জ্ঞানত, ঈশ্বৰে মুক্তি পোৱা সকলক প্ৰথম আমন্ত্রণ হিচাপে পতিত জগতখনত তেওঁৰ সেৱা কাৰ্য কৰিবলৈ নিৰ্দেশ দিছে। এটা সময়ত পৃথিৱীত তেওঁৰ লোক সকলৰ প্ৰভাৱ শক্তিশালী ভাৱে অনুভৱ হ’ব। প্রঃ বাক্যঃ ১৮:১ পদত আমাক কৈছে যে পতিত পৃথিৱীত তেওঁৰ অন্তিম প্রতাপে গোটেই জগতখনক দ্বীপ্তিময় কৰিব।

“যেতিয়াই কোনো এজন ব্যক্তি খ্ৰীষ্টৰ ওচৰলৈ আহে, তেওঁৰ হৃদয়ত আনক এই কতা জনাবলৈ ইচ্ছা জাগ্রত হয় যে তেওঁ যীচুত কিমান বহুমূল্য বন্ধু পাইছে; ৰক্ষা কৰা আৰু পবিত্ৰ কৰা সত্যক তেওঁৰ হৃদয়ত বন্ধ কৰি ৰাখিব নোৱাৰে। যদি আমি খ্ৰীষ্টৰ ধাৰ্মিকতাৰ বস্ত্ৰ পিন্ধি তেওঁৰ অন্তর্নিহিত আত্মাৰ আনন্দৰে পৰিপূৰ্ণ হওঁ, তেন্তে আমি মনে মনে থাকিব নোৱাৰিম। যদি আমি প্ৰভুক মৰমীয়াল বুলি জানিছো আৰু দেখিছো তেন্তে আনৰ আগত ক’বলৈ আমাৰ অনেক কথা আছে। ফিলিপে ত্রাণকর্ত্তাক বিচাৰি পোৱাৰ দৰে আমিও আনক তেওঁৰ ওচৰলৈ আমন্ত্ৰণ কৰিম।” – ইলেন জি. হুৱাইট, শান্তিৰ সন্ধানত, ৭৮ পৃষ্ঠা।

প্রকাশিত বাক্য ১৪ অধ্যায়ত তৃতীয় দূতৰ বাণী “অনন্ত শুভবাৰ্ত্তা”ৰ ওপৰত প্রতিষ্ঠিত (প্রঃ বাক্যঃ ১৪:৬)। অর্থাৎ আনকি যিজনাই “স্বৰ্গ, পৃথিৱী, সাগৰ জলৰ ভুমুকবোৰ” সৃষ্টি কৰিছিল (প্ৰঃ বাক্যঃ ১৪:৭), বা বাবিলৰ পতনৰ বিষয়ে (প্রঃ বাক্যঃ ১৪:৮), বা পশু আৰু তাৰ প্ৰতিমূর্ত্তি (প্রঃ বাক্যঃ ১৪:৯) – যীচুৰ যোগেদি পৰিত্ৰাণৰ, শুভবাৰ্ত্তাৰ ভিত্তিমূল ঘোষণা কৰা হৈছে। আৰু সেইয়া হৈছে কাৰণ তৃতীয় দূতৰ সতর্কবাণী আৰু বাৰ্ত্তাই এই বাণীসমূহ ঘোষণা কৰা সকলৰ যীচুত থকা আশা আৰু প্ৰতিজ্ঞাৰ উপৰিও তেওঁ তেওঁলোকৰ বাবে কি কৰিছে সেই কথা আন কোনেও বুজাব নোৱাৰে। “অনন্ত শুভবাৰ্ত্তা”ৰ বাহিৰে আমাৰ সঁচাকৈয়ে জগতৰ আগত ক’বলৈ কোনো মূল্যৱান বস্তু নাই।