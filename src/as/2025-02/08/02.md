---
title:  আমাৰ মহা পুৰোহিত।
date:   18/05/2025
---

যেতিয়া মোচিয়ে আবাস নিৰ্মাণৰ কাম চোৱাচিতা কৰিছিল, তেতিয়া তেওঁৰ ইচ্ছা কৰা যিকোনো নক্সা বা ৰূপাংকণ ব্যৱহাৰ কৰিবলৈ অনুমতি দিয়া হোৱা নাছিল। ঈশ্বৰে তেওঁক সেই মতে কৰিবলৈ এটা নমুনা দিলে। “সাৱধান” মই তোমাক পৰ্বতত দেখুওৱা সেইবোৰৰ নমুনাৰ দৰেই সেই সকলোকে কৰিবা।” (যাত্রাঃ ২৫:৪০)। আমি ইব্ৰী পুস্তকত আৱিষ্কাৰ কৰিব পাৰো যে সেই ব্যৱহৃত নমুনাটো আছিল এক উচ্চ বাস্তৱতাৰ, স্বৰ্গীয় পবিত্রস্থানৰ।

`ইব্রীঃ ৯:১১-১৫ পদ, স্বৰ্গৰ পবিত্রস্থানত আমাৰ মহাপুৰোহিত হিচাবে খ্ৰীষ্টৰ বিষয়ে পঢ়ক। তেওঁ আমাৰ বাবে কি কৰি আছে সেই বিষয়ে ইয়াৰ দ্বাৰা কি শিকোৱা হৈছে?`

পৃথিৱীৰ পৱিত্ৰস্থানে বিশেষ ভাৱে যীচুৰ বিষয়ে আচৰিত ধৰণে পূর্বাভাস দিছিল, পুৰোহিত আৰু বলিদানৰ পৰা আৰম্ভ কৰি সকলো আচবাব বা সামগ্রী আৰু অন্যান্য নমুনাৰ বিৱৰণলৈকে জনোৱা হৈছিল। ইয়াৰ সকলোখিনিয়ে যীচুৰ বিষয়ে কয়।

প্রকাশিত বাক্য পুস্তকখন অৱশ্যে পবিত্ৰ ধৰ্মধামৰ চিত্ৰকল্পৰ অতি চহকী। আমি আৰম্ভণিৰ পদবোৰত ধৰ্মধামৰ দীপাধাৰৰ বিষয়ে আৰু চতুৰ্থ অধ্যায়ত স্পষ্ট ভাৱে উল্লেখ কৰা নিয়ম চন্দুকৰ লগতে মন্দিৰৰ বিষয়ে অনেক ইংগিত পোৱ যায়। পুৰণি নিয়মৰ ধৰ্মধামৰ বিষয়ে নুবুজাকৈ যোহনে তেওঁৰ দৰ্শনৰ বৰ্ণনাত কি প্ৰকাশ কৰিছে সেই বিষয়ে বুজাটো অসম্ভৱ হৈ পৰে। ইস্রায়েলৰ অভিজ্ঞতাবোৰৰ বিষয়ে পৌলে এইদৰে লিখিছে, “তেওঁবিলাকলৈ আৰ্হি স্বৰূপে এইবোৰ ঘটিছিল ; আৰু শেষ যুগৰ মানুহ যি আমি, আমাক চেতনা দিবলৈ লিখা আছে” (১ কৰিন্থীয়াঃ ১০:১১)।

মন্দিৰৰ সবিশেষ অধ্যয়ন কৰি আমি বহু কথা শিকিব পাৰো। গীতমালা পুস্তকত আমি কিছুমান সবিশেষ বুজিবলৈ এটা গুৰুত্বপূৰ্ণ উপাদান বিচাৰি পাওঁ আৰু সেইটো হৈছে ঈশ্বৰৰ লোক বিলাকে ব্যক্তিগত ভাৱে মন্দিৰৰ সৈতে কেনেকৈ সম্পৰ্ক স্থাপন কৰিছিল। আমি দায়ুদে ধর্মধাম আৰু ইয়াৰ সেৱাৰ সৈতে কেনেকৈ সম্পৰ্ক স্থাপন কৰিছিল তাৰ আভাস পাওঁ আৰু মচীহা তেওঁলোকৰ বাবে কি কৰিব সেই বিষয়ে ঈশ্বৰৰ লোক বিলাকৰ হৃদয়ৰে সৈতে কৰা প্ৰতিক্ৰিয়াৰ বিষয়ে আমি দেখিবলৈ পাওঁ। কেৱল আৰ্হিবোৰে আমাক যীচুক চোৱাত সহায় কৰা নাই; আমি ধৰ্মধামৰ জৰিয়তে ঈশ্বৰে আমাক কি শিকাইছিল সেই কথা বুজি পোৱা সকলৰ ব্যক্তিগত অভিজ্ঞতাৰ পৰাও জানিব পাৰো আৰু নিজৰ বাবে আৰু ঈশ্বৰৰ সৈতে আমাৰ অভিজ্ঞতাৰ বাবে শিক্ষা ল’ব পাৰো।