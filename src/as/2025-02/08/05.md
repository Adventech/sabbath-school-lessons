---
title:  গীতমালা ৫ অধ্যায়।
date:   21/05/2025
---

`গীতমালা ৫ অধ্যায় পঢ়ক। এই অধ্যায়ত দায়ুদে দুষ্ট লোক অর্থাৎ হেৰাই যোৱা আৰু উদ্ধাৰ পোৱা লোক সকলৰ মাজত থকা পাৰ্থক্যতা প্ৰকাশ কৰিছে। এই গীতমালাৰ কথাখিনি প্রকাশিত বাক্যঃ ১৪:১-১২ পদৰ সৈতে তুলনা কৰক। আপুনি কি সাদৃশ্য দেখা পাইছে, আৰু ইয়াৰ দ্বাৰা ঈশ্বৰৰ শেষৰ দিনৰ অৱশিষ্ট লোকৰ বিদ্ৰোহৰ অংশ হোৱাৰ অৰ্থ কি তাৰ বিষয়ে আপুনি কেনেদৰে বুজি পাইছে?`

ইয়াত দায়ুদে জোৰ দি কোৱা কথাষাৰ মন কৰিবলগীয়া যে ঈশ্বৰৰ সৈতে অধৰ্ম “আলহী হ’ব নোৱাৰে” (গীতঃ ৫:৪)। আবাস গৃহৰ কথা আছিল যে ঈশ্বৰে তেওঁৰ লোক সকলৰ মাজত বসতি কৰিব পাৰে, আৰু খ্ৰীষ্টৰ ৰাজ্যতো একেই হ’ব (প্রঃ বাক্যঃ ২১:৩)। যিসকলে ঈশ্বৰৰ সিংহাসনৰ কাষ চাপিব তেওঁলোকক নিশ্চয় উদ্ধাৰ কৰা হ’ব।

ইয়াৰ উপৰিও মন কৰিবলগীয়া কথাটো হ’ল যে দায়ুদে গীতমালাঃ ৫:৭ পদত এটা উপাসনা কাৰ্যৰ কথা বৰ্ণনা কৰিছে, যিটো হৈছে মহা বিবাদৰ মূল বিষয়। প্রকাশিত বাক্য ১৩ অধ্যায়ত ছয়বাৰ উপাসনা কৰা অথবা “প্রণিপাত” কৰাৰ কথা উল্লেখ কৰা হৈছে আৰু তৃতীয় দূতৰ বাণীয়ে সকলোৰে “সৃষ্টিকৰ্ত্তাক প্রণিপাত” কৰিবলৈ আহ্বান জনাইছে। দায়ুদে আমাক কৈছে যে তেওঁ ঈশ্বৰক ভয় কৰে আৰু অৱশিষ্ট লোকক কোৱা বাণীয়ে জগতখনক পুনৰ আহ্বান কৰে যে “ঈশ্বৰক ভয় কৰি, তেওঁৰ গৌৰৱ স্বীকাৰ কৰাহঁক; কিয়নো তেওঁৰ সোধ-বিচাৰৰ সময় আহিল” (প্রঃ বাক্যঃ ১৪:৭)। লগতে মন কৰক যে প্ৰকাশিত বাক্য ১৪ অধ্যায়ৰ মুক্তি পোৱা লোক সকলৰ মুখত কেনেকৈ “কোনো মিছা কথা পোৱা নগ’ল” বুলি কোৱা হৈছে ; তেওঁলোকে সত্য কথা কোৱা, যাৰ কথা আৰু কৰ্মই ঈশ্বৰৰ সৎ চৰিত্ৰ প্ৰতিফলিত কৰে। দায়ুদৰ মতে দুষ্ট লোক সকলৰ “মুখত একো ঠিক কথা নাই” (গীত: ৫:৯)।

প্রকাশিত বাক্যৰ এই মূল অংশত যোহনে উপস্থাপন কৰা এটা আচৰিত দৃশ্যঃ কেৱল পাপী সকলক মৃত্যুৰ পৰা পিছুৱাই অনা হৈছে আৰু ঈশ্বৰৰ ওচৰত থিয় হোৱাৰ সৌভাগ্য লাভ কৰিবলৈ দিয়া হৈছে। এই অধিকাৰ তেওঁলোকে উপাৰ্জন বা লাভ কৰা নাছিল; ঈশ্বৰৰ মেৰ পোৱালি মানুহৰ ধাৰ্মিক পুত্ৰ - তেওঁলোকৰ সৈতে থিয় হৈ থকাটোৱে বুজাই যে তেওঁলোকক দান কৰা হৈছে। তেওঁলোকক ক্ষমা কৰা হৈছে, মুক্ত কৰা হৈছে; তেওঁলোকে আৰু নিজৰ পাপ বহন কৰিব নালাগে (গীত: ৫:১০), কাৰণ ঈশ্বৰৰ মেৰ পোৱালিয়ে তেওঁলোকৰ বাবে সেইটো বহন কৰিছে (যিচয়াঃ ৫৩:১২ আৰু ২ কৰিন্থীয়া: ৫:২১)।

এবাৰ আপোনাৰ হৃদয়ত ঈশ্বৰৰ নাম লিপিবদ্ধ হ’লে নিৰৱ হৈ থকাটো কঠিন। ঈশ্বৰৰ লোক সকলে “বৰ মাতেৰে” (প্ৰঃ বাক্যঃ ১৪:৭) দয়াৰ বাবে এটা অন্তিম প্ৰস্তাৱ আগবঢ়ায়। “কিন্তু তোমাত আশ্রয় লোৱা সকলোৱেই আনন্দিত হওঁক, তেওঁবিলাকে সদাকাললৈকে আনন্দ-ধ্বনি কৰক, কিয়নো তুমি তেওঁবিলাকক ৰক্ষা কৰিছা ; তোমাৰ নাম প্ৰেম কৰোতা বিলাকে তোমাত উল্লাস কৰক” (গীতঃ ৫:১১)।

`কল্পনা কৰক যে আপুনি এজন পবিত্ৰ আৰু সিদ্ধ ঈশ্বৰৰ আগত সোধ বিচাৰত থিয় হৈ আছে, আপুনি কৰা প্ৰতিটো কাম তেওঁৰ সন্মুখত সম্পূৰ্ণৰূপে উন্মোচিত হৈছে। এই সম্ভাৱনাই আপোনাক খ্ৰীষ্টৰ ধাৰ্মিকতাৰ প্ৰয়োজনীয়তাৰ বিষয়ে কি কয়?`