---
title:  পৰজাতিৰ শাসক সকল।
date:   23/04/2025
---

ইস্রায়েলৰ সৈতে কৰা ঈশ্বৰৰ আচৰণে নতুন নিয়মৰ মণ্ডলীৰ সৈতে কৰা আচৰণৰ বিষয়ে প্ৰচুৰ পৰিমাণে অন্তর্দৃষ্টি প্রদান কৰে। প্ৰকৃততে অনেক দিশত ইস্রায়েল জাতিটোৱে মণ্ডলীৰ ভুলৰ আগজাননী দিয়াৰ কাম কৰিছিল। প্ৰাৰম্ভিক ইস্রায়েলৰ তুলনাত যিকোনো ধৰণৰ শ্ৰেষ্ঠতা দাবী কৰিবলৈ সক্ষম হোৱাৰ পৰা দূৰত থকা খ্রীষ্টিয়ান সকলে একে প্রলোভনৰ প্ৰতি অতি শংকিত আছিল আৰু এতিয়াও আছে।

`মথিঃ ২০:২৫-২৮ পদ পঢ়ক। খ্রীষ্টিয়ান মণ্ডলীৰ মাজত কাম কৰাত যীচুৱে তেওঁৰ শিষ্য সকলক কি ভুলৰ পৰা আঁতৰি থাকিবলৈ সকিয়াই দিছিল?`

ইস্রায়েলে এজন ৰজা বিচাৰিছিল, যিটো অনুৰোধৰ ফলত জাতিটোৰ নৈতিক পতন ঘটিছিল। ঈশ্বৰে বাবিলক তেওঁৰ লোক সকলক বন্দী কৰিবলৈ অনুমতি নিদিয়ালৈকে ৰজা বিলাক ক্রমান্বয়ে অধিক পাপ কাৰ্য কৰি থাকিল।

খ্রীষ্টিয়ান মণ্ডলীৰ ইতিহাসতো একেধৰণৰ ঘটনা ঘটিছিল। যদিও তেওঁবিলাকে পৰজাতিৰ দৰে হ'ব নালাগিছিল, যেতিয়া কনষ্টেন্টাইনে ক্ষমতালৈ আহিছিল আৰু নিজে খ্রীষ্টিয়ান বুলি স্বীকাৰ কৰিছিল, তেতিয়া বিশ্বাসী সকলে সকাহ পাইছিল, অর্থাৎ তেতিয়া নিৰ্যাতনৰ অন্ত পৰিছিল। সেইটো তেওঁলোকৰ বাবে আশীৰ্বাদ আছিল, কিন্তু তাৰ পিছত মণ্ডলীয়ে ভাবিলে যে তেওঁবিলাকে হয়তো শাসকৰ ক্ষমতাক নিজৰ সুবিধাৰ বাবে ব্যৱহাৰ কৰিব পাৰিব।

চতুর্থ শতিকাত খ্রীষ্টিয়ান সকলৰ মাজত কেইবাটাও ডাঙৰ বিবাদৰ সৃষ্টি হয় আৰু যেতিয়া মণ্ডলীয়ে সেইবোৰ সমাধান কৰিবলৈ নিজকে অসমর্থ বুলি বিবেচনা কৰে, তেতিয়া শাসকৰ ওচৰত এইবোৰ সমাধান কৰিবলৈ আবেদন কৰিছিল। এইখিনিৰ পৰাই ৰোমৰ বিচপে প্রাধান্য লাভ কৰিছিল, য'ত তেওঁ এসময়ত সহকর্মী সকলৰ ভিতৰত এজন জ্যেষ্ঠ বিচপ আছিল। মণ্ডলীয়ে ধর্মীয় বিষয়ত ৰাষ্ট্ৰক অৰ্থাৎ দেশৰ শাসনকৰ্ত্তাক হস্তক্ষেপ কৰিবলৈ অনুমতি দিলে আৰু ৰাষ্ট্ৰই এবাৰ দুৱাৰত ভৰি দিয়াৰ লগে লগে পৰিস্থিতি পুৰণি ইস্রায়েলৰ দৰেই খ্রীষ্টিয়ান ইতিহাসৰ বহুতো ক'লা অধ্যায় মণ্ডলীয়ে জগতৰ সৈতে আপোচ কৰাৰ প্ৰত্যক্ষ ফল দেখিবলৈ পোৱা গ'ল। য'ত ইস্রায়েলে মূৰ্ত্তিপূজা কৰিবলৈ আৰম্ভ কৰিলে আৰু তাৰ ৰজাবিলাকে ক্ষমতাৰ প্ৰতি থকা ক্ষুধাত নষ্ট হৈ পৰিল, আনকি মূৰ্ত্তিৰ ওচৰত নিজৰ সন্তানক উৎসৰ্গা কৰাৰ পৰ্যায়লৈকে গ'ল, মণ্ডলীয়ে ক্রমান্বয়ে মূৰ্ত্তিপূজক সাম্ৰাজ্যৰ বহুতো উপায় আৰু পদ্ধতি গ্ৰহণ কৰিলে আৰু বহুতো বিশ্বাসী শ্বহীদ হ'ল কাৰণ তেওঁবিলাকক মণ্ডলীৰ – ৰাষ্ট্ৰৰ বাবে ভাবুকি বুলি গণ্য কৰা হৈছিল।