---
title:  নিম্ৰোদ আৰু নীনবি।
date:   20/04/2025
---

এদন বাৰীক মানৱ জাতিৰ বাবে এটা আদর্শ গৃহ হিচাবে সৃষ্টি কৰা হৈছিল। এবাৰ পাপ প্ৰৱেশ কৰাৰ পিছত ঈশ্বৰৰ হাতত সেই বাৰী আৰু জীৱন বৃক্ষৰ পৰা মনুষ্যক পৃথক কৰাৰ বাহিৰে আন উপায় নাছিল।

বাৰীৰ পৰা বাহিৰ হোৱাৰ পিছত মনুষ্যই নিজৰ জীৱনটোৰ বাবে কঠোৰ পৰিশ্ৰম কৰিব লগীয়া হৈছিল। জীৱনটো কঠিন হৈ পৰিছিল; আমি অতিশয় দুখ- কষ্ট আৰু কপালৰ ঘাম মাটিত পেলাই পৰিশ্ৰম কৰাৰ যোগেদি জীয়াই থাকিবলগীয়া হৈছিল (আদিঃ ৩:১৬-১৯)। আমাৰ আদি পিতৃ-মাতৃয়ে বিশ্বাস কৰিছিল যে এজন ভাল ৰজাই বাৰীখনলৈ উভতি যোৱাৰ পথ প্ৰদান কৰিব আৰু তেওঁলোকে ঈশ্বৰে আৰম্ভণিৰে পৰাই পতিত জগতখনক আগবঢ়োৱা মুক্তিৰ বিশ্বাসী প্রত্যাশাত এদনৰ দুৱাৰত বলিদান আগবঢ়াইছিল।

“মানুহ নিজৰ সুখদায়ক পথৰ পৰা বহিষ্কৃত হোৱাৰ বহুদিনৰ পাছতো এদন বাৰীখন পৃথিৱীত আছিল। ইয়ালৈ আদম আৰু তেওঁৰ সন্তান বিলাকে ঈশ্বৰক সেৱা-উপাসনা কৰিবলৈ আহিছিল। ইয়াত তেওঁবিলাকে সেই বিধানৰ আজ্ঞা পালনৰ প্ৰতিজ্ঞা নবীকৰণ কৰিলে, যাৰ উলংঘনে তেওঁলোকক এদনৰ পৰা বাহিৰ কৰি পেলাইছিল। যেতিয়া অধৰ্মৰ জোৱাৰে জগতখনক আগুৰি ধৰিলে আৰু মনুষ্যৰ দুষ্টতাই জলপ্লাৱনৰ দ্বাৰা তেওঁবিলাকৰ ধ্বংস নিৰ্ণয় কৰিলে, তেতিয়া এদনবাৰী নিৰ্মাণ কৰা হাতখনে ইয়াক পৃথিৱীৰ পৰা আঁতৰাই পেলালে। কিন্তু অন্তিম পুনৰুদ্ধাৰত, যেতিয়া এখন নতুন আকাশ মণ্ডল আৰু নতুন পৃথিৱী স্থাপন কৰা হ'ব (প্রঃ বাক্যঃ ২১:১), তেতিয়া ইয়াক আৰম্ভণিতকৈ অধিক গৌৰৱৰ্ময় ভাৱে সজাই তোলা হ'ব।” - Ellen G. White, Patriarchs and Prophets, Page 62.

আন কিছুমানে অৱশ্যে আমাৰ নতুনকৈ পোৱা সমস্যাবোৰৰ মানৱসৃষ্ট সমাধানৰ বাবে কাৰ্য কৰিছিল আৰু আমি চহৰ-ৰাষ্ট্ৰৰ জন্ম হোৱা দেখিবলৈ পাওঁ, এটা সহজ জীৱন সৃষ্টিৰ প্ৰয়াস, আৰু হয়তো এদনত হেৰাই যোৱাখিনি পুনৰায় লাভ কৰাৰ প্ৰয়াস কৰিছিল।

`আদিঃ ১০:১-১২ পদ পঢ়ক। এইখিনিতে বাইবেলে নীনবি আৰু বাবিলকে ধৰি সমগ্ৰ বাইবেলৰ বাকী অংশত পোৱা কেইবাজনো মূল ৰাজনৈতিক খেলুৱৈৰ পৰিচয় দিয়ে। পিছলৈ সেই চহৰবোৰৰ ভূমিকা সম্পর্কে আমি যিখিনি জানো, তাৰ প্ৰতি লক্ষ্য ৰাখি এই শাস্ত্ৰপদ সমূহৰ পৰা আমি কি অনুমান কৰিব পাৰো?`

কিছুমানে নিম্ৰোদৰ বিষয়ে পঢ়ি এই সিদ্ধান্তত উপনীত হৈছে যে তেওঁ পৌত্তলিক পৌৰাণিক কাহিনীৰ বিজয়ী বীৰ সকলৰ দৰেই এজন সম্ভ্রান্ত নায়ক। কিন্তু যেতিয়া বাইবেলে তেওঁক এজন “পৃথিৱীত মহা-পৰাক্ৰমী আৰু যিহোৱাৰ সাক্ষাতে পৰাক্ৰমী ব্যাধ আছিল” বুলি বর্ণনা কৰিছে, তেতিয়া এইটো কোনো প্রশংসাৰ কাৰণ নাছিল। নিম্ৰোদ নিজৰ দেখাত মহান আৰু তেওঁ যিহোৱাৰ “সাক্ষাতে” এইদৰে থিয় দিছে যে তেওঁ ঈশ্বৰক অৱজ্ঞা কৰে। এই পদসমূহত আমি যি দেখিবলৈ পাওঁ সেয়া হৈছে ঈশ্বৰৰ বিৰুদ্ধে বিদ্ৰোহৰ বিস্তাৰ, যিটো বিদ্রোহ তেতিয়ালৈকে থাকিব যেতিয়ালৈকে, অৱশেষত সকলো বিদ্ৰোহৰ অনন্তকালৰ বাবে নির্মূল নহয়।