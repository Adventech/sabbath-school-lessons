---
title:  পৰজাতি বিলাকৰ বাবে এটা পোহৰ।
date:   24/04/2025
---

ঈশ্বৰে ইস্রায়েল জাতিক প্ৰতিষ্ঠা কৰাৰ প্ৰধান উদ্দেশ্য আছিল বাকী জগতৰ লোক বিলাকক নিন্দা কৰা নহয় কিন্তু তেওঁবিলাকক ৰক্ষা কৰা। নিশ্চিত ভাৱে আমাৰ বেছিভাগেই আন কাৰোবাৰ ভাল আচৰণৰ সন্মুখীন হ'লে নিজকে নিন্দা কৰা বুলি অনুভৱ কৰে ; গতিকে ইস্রায়েলে তেওঁবিলাকৰ চাৰিওফালৰ জাতি বিলাকৰ পাপ আৰু স্বাৰ্থপৰতাক উদঙাই দিয়াৰ কামো কৰিছিল। ঈশ্বৰৰ সৈতে প্ৰেমেৰে জীয়াই থকা বিশ্বাসী সকলে তেওঁৰ ধাৰ্মিক চৰিত্ৰক উজ্জ্বল কৰি তোলে, যিয়ে স্বাভাৱিকতে প্রত্যয় অৰ্থাৎ দৃঢ় বিশ্বাসৰ দিশত আগুৱাই লৈ যায়। আদর্শগত ভাৱে, যিসকলে “ঈশ্বৰৰ আজ্ঞা পালন কৰে” (প্ৰঃ বাক্যঃ ১৪:১২) তেওঁবিলাকৰ জীৱনত তেওঁৰ গুণ প্ৰকাশ কৰা উচিত।

কিন্তু ইস্রায়েল লোক বিলাকে যিদৰে কাম কৰিব লাগিছিল আৰু যি কৰিবলৈ কোৱা হৈছিল তাক কৰা হ'লে জাতিবোৰে শান্তিৰে তেওঁবিলাকৰ ওচৰলৈ আহিলহেঁতেন, তেওঁলোকৰ আৰু তেওঁলোকৰ ঈশ্বৰৰ বিষয়ে অধিককৈ জানিবলৈ বিচাৰিলেহেঁতেন। দুখৰ বিষয় যে বাবিলৰ বন্দীত্বই দেখুৱাই দিয়াৰ দৰে এই জাতিবোৰে ইয়াৰ পৰিবৰ্তে যুদ্ধ কৰিবলৈহে আহিছিল।

ঈশ্বৰৰ চৰিত্ৰ প্ৰকৃততে প্ৰদৰ্শন অৱশ্যেই যীচুৱে কৰিছিল— একমাত্ৰ ব্যক্তি যিজনে ইয়াক নিখুঁত ভাৱে প্ৰদৰ্শন কৰিছে। কিন্তু তেওঁৰ নিখুঁত আদর্শ, যিয়ে নিশ্চিত ভাৱে হৃদয়লৈ দৃঢ় বিশ্বাস আনিছিল আৰু আমন্ত্ৰণ হিচাবে অভিপ্রায় কৰা হৈছিল (যোহন: ৩:১৬-২১)।

ইস্রায়েল জাতিটোক প্ৰতিষ্ঠা কৰাৰ উদ্দেশ্য মণ্ডলী প্ৰতিষ্ঠা কৰাৰ ঈশ্বৰৰ উদ্দেশ্যৰ সৈতে একে: তেওঁ পাপী লোক বিলাকক খ্রীষ্টৰ ওচৰত আনিবলৈ তেওঁৰ লোক বিলাকক ব্যৱহাৰ কৰিব বিচাৰিছিল। তেওঁৰ মণ্ডলীৰ যোগেদি তৃতীয় দূতৰ বাণী কেৱল নিৰ্বাচিত কিছুমান লোকৰ আগত নহয় কিন্তু “সকলো জাতি, ফৈদ, ভাষা আৰু লোক বিলাকৰ আগত” প্ৰচাৰ কৰিবলৈ আহ্বান জনায় (প্রঃ বাক্যঃ ১৪:৬)। প্রঃ বাক্যঃ ১৮:১ পদত ভাৱবাণী কৰা হৈছে যে খ্ৰীষ্টৰ দ্বিতীয় আগমনৰ আগতে গোটেই পৃথিৱীখন ঈশ্বৰৰ প্ৰতাপেৰে দীপ্তিময় কৰি তোলা হ'ব।

**তলৰ পদবোৰে আমাক এই জগতত তেওঁৰ লোকবিলাকৰ বাবে ঈশ্বৰৰ উদ্দেশ্য তত্ত্বাৱধায়ক ভূমিকাৰ বিষয়ে কি শিকাইছে? আমি এই নীতিবোৰ নিজৰ ওপৰত কেনেকৈ প্ৰয়োগ কৰিব পাৰো?**

`(১) গণনা: ১৪:১৭-২১`

`(২) যিচয়াঃ ৪২:৬; যিচয়াঃ ৪৯:৬; যিচয়াঃ ৬০:৩`

`প্রকাশিত বাক্যঃ ১৮:১-৪ পদ পুনৰাই পঢ়ক, “মোৰ লোক সকল” ওলাই অহাৰ আহ্বান ; অৰ্থাৎ ঈশ্বৰৰ লোক সকলক বাবিলৰ পৰা ওলাই আহিবলৈ কৰা আহ্বান। সেইটো কেনেকৈ হ'ব পাৰে? অৰ্থাৎ বাবিলত নথকা মণ্ডলী হিচাবে আমি কেনেকৈ ঈশ্বৰৰ লোক সকলক মাতিবলৈ ব্যৱহাৰ কৰিব পাৰো যিসকল এতিয়াও বাবিলত আছে?`