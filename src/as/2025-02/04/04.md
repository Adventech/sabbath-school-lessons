---
title:  তোমালোকে যি বিচাৰিছিলা তাক দিয়া হ'ল।
date:   22/04/2025
---

প্রথমে কোৱাৰ দৰে ইস্রায়েলৰ মাজত আন জাতি সমূহৰ দৰে মনুষ্যৰ ৰজা থাকিব নালাগিছিল। কিন্তু সময়ৰ লগে লগে ইস্রায়েলৰ বিশ্বাস থৰক-বৰক হৈ পৰিল আৰু “জাতিসমূহে” পৰজাতি বিলাকৰ যিবোৰ বস্তু আছিল সেইবোৰৰ বাবে তেওঁবিলাকে শোক কৰিছিল।

`১চামূৱেলঃ ৮:৪-১৮ পদ পঢ়ক। আপুনি কিয় ভাবে যে বৃদ্ধ সকলে এজন ৰজাৰ বিষয়ে কোৱা কথাটো ভাল বুলি ভাবিছিল? আমি কেনে ধৰণে একে ধৰণৰ প্রলোভনৰ বলি হওঁ?`

মন কৰিবলগীয়া কথা যে ৰজাৰ বাবে কৰা অনুৰোধটো আছিল তেওঁৰ লোক সকলৰ ওপৰত ঈশ্বৰৰ ৰাজত্বক প্রত্যাখ্যান কৰা। প্রতিষ্ঠিত হোৱাৰ দৰে জাতিটোৱে সৃষ্টিকৰ্ত্তাৰ ওচৰত প্ৰত্যক্ষ ভাৱে উত্তৰ দিব লাগিছিল আৰু তেওঁৰ সৈতে তেওঁলোকৰ সম্পৰ্কক অন্যান্য বিষয়ৰ লগতে ধৰ্মধাম আৰু ইয়াৰ সেৱা কাৰ্যৰ যোগেদি প্ৰদৰ্শন কৰা হৈছিল। ৰজাৰ অনুৰোধ কৰাৰ যোগেদি তেওঁলোকে নিজৰ ওপৰত পৰজাতিৰ ৰাজ্যসমূহে অনুভৱ কৰা একে ধৰণৰ দুখ-কষ্ট আনিবঃ ৰজাৰ যুদ্ধত সামৰিক সৈনিকত যোগদান, বাজেয়াপ্তকৰণ, কৰ আৰু বিভিন্ন ধৰণৰ ৰোগ আদি। তেওঁবিলাকে আৱিষ্কাৰ কৰিব যে মানুহৰ ক্ষমতাশালী লোক সকলে ঈশ্বৰৰ দৰে পৰোপকাৰীৰ পৰিবৰ্তে নিজৰ পক্ষত শাসন কৰে।

লগতে নতুন ব্যৱস্থাটো স্থায়ী হ'বঃ ইস্রায়েলক তেওঁলোকে বিচৰাখিনি দিয়া হ'ব, কিন্তু যেতিয়া তেওঁলোকে উপলব্ধি কৰিব যে জাতিটোৰ বাবে এইটো অৱনমিত আছিল, তেতিয়া তেওঁলোকে ইয়াৰ পৰা ওলাই আহিব নোৱাৰিব। “সেই সময়ত তোমালোকে নিজে মনোনীত কৰি লোৱা ৰজাৰ নিমিত্তে কাতৰোক্তি কৰিবা ; কিন্তু যিহোৱাই সেইদিনা তোমালোকক উত্তৰ নিদিব” (১ চামূৱেলঃ ৮:১৮)।

ঈশ্বৰে তেওঁৰ লোক বিলাকৰ দুৰ্বলতা জানে আৰু তেওঁ আৰম্ভণিতে ভাৱবাণী কৰিছিল যে ইস্রায়েলে এজন মানুহৰ ৰজাৰ অনুৰোধ কৰিব। তেওঁলোকে তাকে কৰিলে, আৰু সেই সিদ্ধান্তৰ পৰিণতিৰ কাহিনী পবিত্ৰ ইতিহাসত দেখিবলৈ পোৱা যায়।

দ্বিঃ বিৱৰণঃ ১৭:১৪-২০ পদ পঢ়ক। মন কৰক যে ঈশ্বৰে “মই তেওঁবিলাকক ৰজা দিম” বুলি কোৱা নাই কিন্তু তেওঁৰ লোক বিলাকে এজন ৰজা বিচাৰিবলৈ সিদ্ধান্ত লয়। ঈশ্বৰে তেওঁৰ লোক বিলাকক মনুষ্যৰ শাসনৰ কিছুমান দুষ্টতাৰ পৰা ৰক্ষা কৰিবলৈ সুৰক্ষা ব্যৱস্থা স্থাপন কৰিছিল— যদিও জাতিটো আৰু ইয়াৰ ৰজা সকলৰ ইতিহাসে দেখুৱাই দিয়াৰ দৰে, সুৰক্ষা ব্যৱস্থা সমুহক প্ৰায়ে আওকাণ কৰা হৈছিল।

তেঁলোকে ৰজা লাগে বুলি সিদ্ধান্ত লোৱাৰ পিছত, এই ৰজা সকলৰ অধীনত তেওঁবিলাকৰ কিমান বেয়া পৰিণতি হ'ল সেই কথা জানিবলৈ ইস্রায়েলৰ ইতিহাস চাব লাগিব। যদিও কিছুমান ৰজা আনতকৈ ভাল আছিল, তথাপিও ভাল ৰজাবিলাকেও ভুল কৰিছিল (দায়ুদ আৰু বৎচেবাৰ কথা ভাবি চাওক)। বহু ক্ষেত্ৰত জাতিটোৱে ইজনৰ পিছত সিজন ৰজাৰ শাসনৰ অধীনত থাকিছিল যিয়ে “যিহোৱাৰ দৃষ্টিত কু-আচৰণ কৰিছিল” (১ ৰাজাঃ ১১:৬; ১ ৰাজাঃ ১৫:26 ; ১ ৰাজাঃ ১৬:৩০ ; ২ ৰাজাঃ ৩:২)।