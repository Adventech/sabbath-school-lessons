---
title:  অব্রাহামৰ আমন্ত্রণ।
date:   21/04/2025
---

আদিপুস্তকৰ দশম অধ্যায়ত আমি বিভিন্ন জাতিৰ জন্ম হোৱা দেখিবলৈ পাওঁ। সাধাৰণতে “জাতিসমূহ” অনুবাদ কৰা শব্দটো হৈছে গয়িম (goyim), যিয়ে পৰজাতি সকলকো বুজাব পাৰে। আদিপুস্তক ১০ অধ্যায়ত আমাক কোৱা হৈছে যে “এইবিলাকৰ দ্বাৰাই পৰজাতি বিলাকৰ দ্বীপবোৰ এক এক দেশকৈ বিভক্ত হৈ, তাত বেলেগ বেলেগ ভাষা, গোষ্ঠী, আৰু জাতি হ'ল” (আদিঃ ১০:৫ ; প্রঃ বাক্যঃ ১৪:৬)।

`এই ধাৰণাটোৰ প্ৰৱৰ্ত্তনৰ প্ৰায় লগে লগে ঈশ্বৰে সেই জাতিবোৰৰ এটাৰ পৰা অব্রাহামক তেওঁলোকৰ পৰা পৃথক কৰিবলৈ আমন্ত্ৰণ কৰিলে। আদিঃ ১২:১-৯ পদ পঢ়ক। ঈশ্বৰে অব্ৰামক (পিছলৈ অব্রাহাম) নিজ দেশৰ পৰা কিয় আন দেশলৈ যাবলৈ আমন্ত্রণ কৰিলে?`

ঈশ্বৰে মানৱ জাতিয়ে স্থাপন কৰা ৰাজ্যৰ বিপৰীতে থিয় দিব পৰা এক জাতি উৎপন্ন কৰাৰ উদ্দেশ্যে অব্রাহামক ব্যৱহাৰ কৰিছিল। তেওঁবিলাকৰ স্বয়ং ঈশ্বৰৰ বাহিৰে আন কোনো ৰজা থকা উচিত নহয়। লোকবিলাকে দেখুৱাব লাগিব যে যদি মানৱ জাতিটো নিজ সৃষ্টিকৰ্ত্তাৰ ওচৰলৈ ঘূৰি আহে তেন্তে কি হ'ব। ইস্রায়েলক “পৃথিৱীৰ সমুদায় গোষ্ঠীয়ে” (আদিঃ ১২:৩) আশীর্বাদ পাবলৈ উৎপন্ন কৰা হৈছিল। ঈশ্বৰে তেওঁবিলাকৰ ওপৰত এনে পোহৰ আৰু বিশেষাধিকাৰ বাকি দিছিল যিবোৰ হয়তো জলপ্লাৱনৰ আগত জগতত দেখা পোৱা নাছিল।

`দ্বিঃ বিৱৰণঃ ৪:৫-৯ পদ পঢ়ক। যিহোৱাই অব্রাহামৰ সন্তান বিলাকক কি কৈছিল, যি মহাজাতি ঈশ্বৰে অব্রাহামক দিয়া প্ৰতিজ্ঞা সিদ্ধ হোৱাৰ যোগেদি হৈছিল?`

এইটো এটা গোষ্ঠীত সাক্ষ্য দিয়া এজন ব্যক্তি নাছিল; এইটো আছিল এটা মহা জাতি যিয়ে একেলগে ঈশ্বৰৰ সৈতে সহযোগিতা কৰি তেওঁৰ চৰিত্ৰৰ মহিমা প্ৰকাশ কৰিছিল। তেওঁবিলাকক কোৱা কথাবোৰতো মন কৰক যে ঈশ্বৰে তেওঁবিলাকক দিয়া "বিধি আৰু শাসনপ্রণালী” যে তেওঁবিলাকক ইমান বিশেষ কৰি তুলিছিল এনে নহয়, কিন্তু তেওঁবিলাকে সেইবোৰ পালন কৰাৰ যোগেদি আন জাতিবিলাকে ক'বলৈ বাধ্য হ'ব” বাস্তৱিকে এই মহাজাতি জ্ঞানৱান আৰু বুদ্ধিমান জাতি” (দ্বিঃ বিৱৰণঃ ৪:৬)। লোক বিলাকক দিয়া সত্যতাবোৰ যিমানেই আচৰিত ধৰণৰ নহওঁক কিয়, সেইবোৰৰ লগত খাপ খোৱা, সেইবোৰ মানি চলাত ব্যর্থ হোৱাৰ যোগেদি আশীৰ্বাদৰ সলনি অভিশাপ আৰু জীৱনৰ সলনি মৃত্যু আনিব।

`এই সত্যবোৰ কেৱল জনাটোৱেই নহয়, সেইবোৰ মানি চলাৰ একেটা নীতি আজি আমি এডভেন্টিষ্ট হিচাবে কিমান প্রযোজ্য?`