---
title:  তেওঁৰ লোক বিলাকৰ মাজত ঈশ্বৰ।
date:   14/05/2025
---

মেঘ স্তম্ভত ঈশ্বৰৰ উপস্থিতিৰ নেতৃত্ব অনুসৰণ কৰি ইস্রায়েল সকলে প্রতিজ্ঞাৰ দেশলৈ যোৱা যাত্ৰাত ৰৈ আবাস তম্বু স্থাপন কৰিব আৰু তাৰ পিছত জাতি ফৈদ বিলাকে ইয়াৰ চাৰিওফালে প্রত্যেকটা দিশত তিনিটা-তিনিটা ফৈদে তেওঁবিলাকৰ শিবিৰ স্থাপন কৰিব। ঈশ্বৰৰ উপস্থিতি পবিত্র স্থানলৈ নামি আহি তেওঁৰ লোক বিলাকৰ মাজত বসতি কৰিব।

**আবাসৰ চাৰিওফালৰ প্ৰতিটো দিশত এটাকৈ প্রধান গোষ্ঠী আছিল। গণনাপুস্তক ২ অধ্যায়ৰ মতে এই চাৰিটা প্রধান গোষ্ঠী কোন আছিল?**

`গণনাপুস্তক ২:৩ (পূব)`

`গণনাপুস্তক ২:১০ (দক্ষিণ)`

`গণনাপুস্তক ২:১৮ (পশ্চিম)`

`গণনাপুস্তক ২:২৫ (উত্তৰ)`

মন কৰক যে প্ৰতিটো প্ৰভাৱশালী গোষ্ঠীয়ে নিজৰ নিজৰ “নিচান” বা বিশেষ পতাকা উৰুৱাইছিল যাতে তেওঁলোেক কোন সেইটো নিৰ্দ্ধাৰণ কৰিব পাৰে। শাস্ত্ৰই প্রতিখন পতাকাত কি আছিল সেই বিষয়ে স্পষ্টভাৱে বৰ্ণনা নকৰিলেও, এটা আকৰ্ষণীয় পৰম্পৰা আছে- আদিপুস্তক ৪৯ আৰু দ্বিতীয় বিৱৰণ ৩৩ অধ্যায়ত বৰ্ণনা কৰা গোষ্ঠীৰ বৈশিষ্ট্যৰ ওপৰত ভিত্তি কৰি, যি চাৰিটা দিশৰ প্ৰতিটোতে চাৰিটা মুখৰ এটাকৈ নিযুক্ত কৰা হৈছিল। “ৰব্বি সকলৰ পৰম্পৰা অনুসৰি যিহূদাৰ ফৈদৰ সিংহৰ মুখ, ৰূবেন ফৈদৰ মানুহৰ বা মানুহৰ মূৰৰ মূৰ্ত্তি, ইফ্ৰয়িমৰ গৰুৰ মুখ আৰু দানৰ ফৈদৰ কুৰৰ পক্ষীৰ মুখ আছিল; যিহিস্কেলে বর্ণনা কৰা কৰূবৰ ৰূপত একত্ৰিত হোৱা চাৰিটা প্রাণীক এই চাৰিটা নিচান বা পতাকাৰ ওপৰত প্রতিনিধিত্ব কৰা হৈছিল।” - Carl Friedrich Keil and Franz Delitzsch, Commentary on the old Testament, Vol. 1, p. 660.

পৰম্পৰাক অত্যধিক অধ্যয়ন কৰাটো সম্ভৱ, অৱশ্যে, কিন্তু এই প্রাচীন পৰম্পৰাক বাইবেলে নতুন যেৰূচালেমৰ বৰ্ণনাৰ সৈতে তুলনা কৰাটো এতিয়াও আকর্ষণীয়। ইয়াত এটা আকর্ষণীয় আৰ্হিৰ উন্মেষ ঘটে আৰু সেইটো হ’ল নগৰৰ চাৰিওফালে তিনিটা গোষ্ঠী বা ফৈদক প্রতিনিধিত্ব কৰা দুৱাৰ আছে (প্রঃ বাক্যঃ ২১:১২,১৩)।

ইস্রায়েলৰ ছাউনি আৰু নতুন যিৰূচালেম দুয়োটাৰে বৰ্ণনাই এটা গুৰুত্বপূৰ্ণ তথ্যৰ ওপৰত গুৰুত্ব আৰোপ কৰিছেঃ ঈশ্বৰে মনুষ্যক তেওঁৰ সিংহাসনৰ ওচৰলৈ চপাই অনাৰ উদ্দেশ্যেৰে। প্ৰকাশিত বাক্য পুস্তকে আমাক শিকাইছে যে “সর্বশক্তিমান প্ৰভু পৰমেশ্বৰ আৰু সেই মেৰ-পোৱালিয়েই তাৰ মন্দিৰ” (প্ৰঃ বাক্যঃ ২১:২২)।

`অৱশ্যে আমি ইস্রায়েলৰ ছাউনিত নাথাকো। কিন্তু আমি, এতিয়া নিজৰ জীৱনত ঈশ্বৰৰ উপস্থিতিৰ ওচৰলৈ চাপি যাব পৰা উপদেশবোৰ কি কি?`