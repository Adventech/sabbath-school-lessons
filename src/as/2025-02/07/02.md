---
title:  চাওক, মই আছো, মোকে পঠাওক।
date:   11/05/2025
---

বহু বছৰ আগতে এটা মণ্ডলীয়ে নতুনকৈ একেলগে গোট খোৱাৰ উদ্দেশ্যে এটা পুৰণি ঘৰ মেৰামত কৰাৰ সিদ্ধান্ত লৈছিল। তেওঁলোকে প্রথমে কৰা এটা কাম আছিল নতুন লাইট লগোৱা, তেওঁলোকে বিশ্বাস কৰিছিল যে ইয়াৰ দ্বাৰা ঠাইখন অধিক ধুনীয়া যেন লাগিব। এইবাৰ সেইবোৰ সংযোগ কৰাৰ পিছত অৱশ্যে ঠাইখন আৰু বেয়া যেন লাগিল, কাৰণ উজ্জ্বল পোহৰৰ দ্বাৰা ঘৰটোৰ ভঙা-ছিঙাখিনি অধিক স্পষ্টকৈ দেখা গৈছিল।

ঈশ্বৰৰ সিংহাসনৰ বিষয়ে যিচয়াৰ আচৰিত দৰ্শনে তেওঁক নিজৰ অভাৱ বা অযোগ্যতাৰ বিষয়ে বেদনাদায়ক ভাৱে সচেতন কৰি তুলিছিল। তেওঁ বিলাপ কৰিছিল, “হায়, হায়, মই নষ্ট হ’লো, কিয়নো মই অশুচি ওঁঠৰ মানুহ, আৰু অশুচি ওঁঠ থকা লোকৰ মাজত বাস কৰিছো ; কাৰণ মই নিজ চকুৰে বাহিনী বিলাকৰ ৰজা যিহোৱাক দেখিবলৈ পালো” (যিচয়াঃ ৬:৫)। যদি আমাক হঠাতে ঈশ্বৰৰ উপস্থিতিৰ ওচৰলৈ লৈ যোৱা হয় তেন্তে আমিও একেই অনুভৱ কৰিম। পোহৰটো আমাৰ সকলো অজুহাত বা দুৰ্বলতা আঁতৰাবলৈ যথেষ্ট উজ্জ্বল। ঈশ্বৰৰ উপস্থিতিত আমি অনুভৱ কৰো যে আমি হেৰাই গৈছো। যিচয়াই গোটেই জীৱনকাল সেই কথাৰ বাবে আচৰিত হৈছিল।

`যিচয়াঃ ৬:৬-৮ পদ পঢ়ক। যিচয়াই জানিছিল যে পাপৰ অৰ্থ হৈছে আমি “নাশ” হোৱা। পাপৰ বেছ হৈছে মৃত্যু। কিন্তু পাপৰ পৰিণতিৰ ওপৰত এৰি দিয়াৰ পৰিবৰ্তে প্রেমময় ঈশ্বৰে আমাক তেওঁৰ ওচৰলৈ টানি আনিলে। এই কথোপকথনৰ ফলাফল কি হ’ল আৰু এইটো নিয়ম গুৰুত্বপূর্ণ?`

যিচয়াই তেওঁৰ পাপৰ পৰা শুচি হ’ল যেতিয়া এজন চিৰাফে বেদীৰ পৰা এটা আঙঠা লৈ তেওঁৰ মুখত লগাই দিলে। এইটো হয়তো যজ্ঞৰ বেদী আছিল য’ত ঈশ্বৰৰ লোক সকলৰ বাবে, তেওঁলোকৰ দ্বাৰা মধ্যস্থতা কৰা হৈছিল (প্ৰঃ বাক্যঃ ৮:৩,৪)। তেওঁৰ পাপ ক্ষমা কৰা হ’ল, আৰু তেওঁক এতিয়া ঈশ্বৰৰ ওচৰত থিয় হ’বলৈ যোগ্য বুলি গণ্য কৰা হ’ল- কিন্তু ইয়াতকৈয়ো অধিক, তেওঁক জগতৰ আগত ঈশ্বৰক প্ৰতিনিধিত্ব কৰিবলৈও নিযুক্তি দিয়া হ’ল।

আমোদজনক কথাটো হ’ল, “চিৰাফ” শব্দটোৰ অৰ্থ হৈছে “জ্বলি থকাজন”। যোহনঃ ৫:৩৫ পদত যোহন বাপ্তাইজকৰ পৰিচৰ্যাৰ বিষয়ে যীচুৱে কৰা বৰ্ণনাটিলৈ লক্ষ্য কৰক, “তেওঁ জ্বলি থকা দীপ্তিমন্ত প্রদীপ আছিল; আৰু তোমালোকে অলপ কাল তেওঁৰ পোহৰতে আনন্দ কৰিবলৈ সন্মত আছিলা।” যদিও অৱশ্যেই যোহন নিজেই অনুগ্ৰহ আৰু পৰিত্ৰাণৰ প্ৰয়োজনীয় থকা এজন পাপী আছিল, তথাপিও তেওঁৰ কাৰ্যই অনুগ্ৰহ আৰু পৰিত্ৰাণ আনিব পৰা একমাত্ৰ ব্যক্তিজনক আঙুলিয়াই দিছিল।

যীচুৱে পিতৃৰ মহিমাৰ নিখুঁত প্রতিনিধিত্ব হিচাবে আহিছিল- আৰু ঈশ্বৰে এজন ভাৱবাদী, এজন পাপীক পঠিয়াইছিল, যিজনে স্বৰ্গৰ এজন চিৰাফৰ দৰে একে ধৰণৰ কাম কৰিছিল।

`যিচয়াই তেওঁৰ পাপ শুচি হোৱা বুলি গম পোৱাৰ পিছতহে কৈছিল, মই ইয়াত আছো, মোকে পঠাওক। আমাৰ প্ৰত্যেকেই যীচুৰ তেজৰ দ্বাৰাই আমাৰ পাপৰ পৰা শুচি হৈছো। ইয়াত যিচয়াই কোৱাৰ দৰে আমি কেনেকৈ প্রতিক্রিয়া প্ৰকাশ কৰিব পাৰো?`