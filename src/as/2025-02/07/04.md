---
title:  জুইৰ অঠা জ্বলোৱাৰ দৰে।
date:   13/05/2025
---

কৰূব, হয় জীৱিত প্ৰাণী হিচাবে (যিহিস্কেলঃ ১০:৮) বা সেইবোৰৰ সোণৰ প্রতীক হিচাবে (যাত্রাঃ ২৫:১৮), পুৰণি নিয়মৰ সকলো সময়তে দেখা পোৱা গৈছিল। ঈশ্বৰৰ সিংহাসনৰ চাৰিওফালে থিয় হৈ বিশ্ব জগতলৈ তেওঁৰ মহিমা বিকিৰণ কৰা বুলি প্ৰায়ে বৰ্ণনা কৰা হৈছে। গীতমালা পুস্তকত সৃষ্টিৰ ওপৰত ঈশ্বৰৰ সৰ্বোচ্চ ক্ষমতাক কাব্যিক ভাৱে চিত্ৰিত কৰা হৈছে যেনেকৈ ঈশ্বৰক কৰূব বিলাকে বায়ুৰূপ ডেউকাৰে উড়াই ফুৰিছিল (গীতঃ ১৮:১০)। ঈশ্বৰে নিয়ম চন্দুকৰ ওপৰত দুটা সোণৰ কৰূবক ডেউকা মেলি ঢাকি ৰাখিবলৈ আদেশ দিছিল (যাত্রাঃ ২৫:১৮-২০)।

`যিহিস্কেলঃ ১:৪-১৪ পদ পঢ়ক। এই অংশত আৰু যিচয়াঃ ৬:১-৬ আৰু প্রঃ বাক্যঃ ৪:১-১১ পদত বর্ণনা কৰা দৃশ্যবোৰৰ মাজত আপুনি কি সাদৃশ্য দেখিবলৈ পাইছে?`

যিহিস্কেলক ঈশ্বৰৰ শক্তিৰ এক আকৰ্ষণীয় প্ৰদৰ্শন উপস্থাপন কৰা হৈছে। আৰম্ভণিতে এইটো এটা বিভ্রান্তিকৰ দৃশ্য, ঈশ্বৰৰ লোক বিলাকে এই মুহূৰ্ত্তত যি দূৰৱস্থাৰ সৈতে দেখা পাইছিল সেইয়া মনোনীত লোক সকল প্রতিজ্ঞাৰ দেশত নহয়, বাবিলৰ বন্দীত্বত থকা দেখা পাইছিল। যিহিস্কেল তেওঁৰ সন্মুখত ৰখা দৃশ্যটো অধ্যয়ন কৰি থাকোতে তেওঁ ওপৰলৈ চালে আৰু সকলোতকৈ ওপৰত ঈশ্বৰৰ সিংহাসনক দেখিবলৈ পালে।

আন “সিংহাসনৰ” দৰ্শনৰ সৈতে থকা গুৰুত্বপূৰ্ণ সাদৃশ্যসমূহ লক্ষ্য কৰক। যিহিস্কেলে প্রত্যক্ষ কৰা প্ৰাণীবোৰৰ মুখ যোহনৰ দৰ্শনত থকা প্ৰাণীবোৰৰ দৰে একেঃ এটা সিংহ, গৰু, কুৰৰ পক্ষী আৰু এজন মানুহ।

চাৰি ধৰণৰ মুখ থকা ৰহস্যময় প্রাণীবোৰৰ নাম যিহিস্কেলৰ আৰম্ভণিৰ বৰ্ণনাত বিশেষ ভাৱে উল্লেখ কৰা হোৱা নাই প্ত কিন্তু পিছলৈ আন এটা সিংহাসনৰ দৃশ্যত (যিহিঃ ১০:১-২১), তেওঁবিলাকক “কৰূব” বুলি কোৱা হৈছে আৰু আমি যিচয়াৰ চিৰাফ বিলাকৰ দৰ্শনত জ্বলি থকা আঙঠাৰ বিষয়েও পাওঁ। যোহনৰ দৰ্শনত উল্লেখ কৰা প্ৰাণীবোৰৰ মুখবোৰৰ বিষয়ে প্রকাশ কৰে। যেতিয়া আমি ঈশ্বৰৰ সিংহাসন দেখিবলৈ পাওঁ – নিয়ম চন্দুক মোচিৰ সৈতে ঈশ্বৰৰ সাক্ষাত কৰা স্থান হিচাবে হওঁক (যাত্রাঃ ২৫:২২), বা ভাৱবাদী সকলৰ মনোমোহা দর্শনতে হওঁক, কৰূব বিলাক সদায়ে তেওঁবিলাকৰ সৈতে আছে। ঈশ্বৰৰ সিংহাসনৰ সৈতে অন্তৰংগ ভাৱে বান্ধ খাই আছে। ঈশ্বৰৰ সকলো সৃষ্ট প্রাণীয়ে তেওঁৰ মহিমা প্ৰকাশ কৰিবলৈ নিৰ্মাণ কৰা হৈছিল- আমি তেওঁৰ প্রতিমূৰ্ত্তিত নির্মিত মানৱ জাতিৰ কথা বা তেওঁৰ গৌৰৱময় সিংহাসনৰ চাৰিওফালে থকা স্বর্গীয় প্রাণী বিলাকৰ কথা ক’ব পাৰি।