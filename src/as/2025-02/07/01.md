---
title:  ভাৱবাণীৰ ভিত্তিমূল
date:   10/05/2025
---

### এই সপ্তাহৰ অধ্যয়ন পাঠ

যিচয়া: ৬:৬-৮; আদিঃ ৩:২১-২৪; যিহিঃ ১:৪-১৪; প্রঃ বাক্যঃ ৪:১-১১; গণনা: ২:৩-২৫; যিচয়াঃ ১৪:১২-১৪ পদ।

> <p>মুখস্থ পদঃ</p>
> “পাছে মই প্ৰভুৰ মাত শুনিবলৈ পালো, তেওঁ ক’লে, মই কাক পঠাম? আৰু আমাৰ পক্ষে কোন যাব? তাতে মই ক’লো, চাওক, মই আছো, মোকে পঠাওক”। (যিচয়াঃ ৬:৮)।

বিশ্ব জগতত শাসন কৰাৰ ঈশ্বৰৰ অধিকাৰ সকলো বস্তুৰ সৃষ্টিকৰ্ত্তা হিচাবে তেওঁৰ স্থান আৰু তেওঁৰ চৰিত্ৰৰ ওপৰতো প্রতিষ্ঠিত (প্রঃ বাক্যঃ ৪:১১)। ঈশ্বৰৰ ধাৰ্মিক চৰিত্ৰৰ বিষয়ে জানিলে আমি বুজিব পাৰিম যে পাপী মানুহে কেনেকৈ আৰু কিয় ঈশ্বৰৰ মহিমাৰ পৰা আঁতৰি যায় (ৰোমীয়াঃ ৩:২৩)।

এই সপ্তাহত আমি সিংহাসন কক্ষৰ দৰ্শনটোলৈ আগবাঢ়ি যাওঁহক আৰু বিবেচনা কৰোহঁক যে মানৱ জাতিটোৱে এজনা পবিত্ৰ ঈশ্বৰৰ সৈতে কেনেকৈ সম্পৰ্ক স্থাপন কৰে আৰু খ্ৰীষ্টৰ বলিদানে আমাক কেনেকৈ পুনৰ উদ্ধাৰ কৰে আৰু সিংহাসনৰ ওচৰলৈ লৈ যায়। ঈশ্বৰে আমাক কেৱল ব্যক্তি হিচাবে নহয়, জাতি হিচাবেও পুনৰুদ্ধাৰ কৰাৰ পৰিকল্পনা কৰিছে, যাতে আমি পুনৰবাৰ তেওঁৰ মহিমা সৃষ্টিৰ আগত প্ৰকাশ কৰিব পাৰো। বাইবেলৰ বাকী অংশৰ জৰিয়তে আমি এনে গুৰুত্বপূৰ্ণ কথা বিচাৰি পাম, যিটোৱে আমাক ক্ষমা কৰা আৰু পাপী সকলক উদ্ধাৰ কৰা এক জাতি হিচাবে বুজিবলৈ আৰু ঈশ্বৰে আমালৈ আগবঢ়োৱা অতি উচ্চ আমন্ত্রণক প্রশংসা কৰিবলৈ সহায় কৰে।

মানুহৰ বিদ্ৰোহ অৱশেষত আৰু চিৰদিনৰ বাবে অন্ত হ’ব। আৰু তাতোকৈ অধিক, ঈশ্বৰৰ প্ৰেমময় চৰিত্ৰ, তেওঁৰ আত্ম-অস্বীকাৰ আৰু আত্ম-বলিদানৰ চৰিত্ৰ, মানৱ জাতিৰ বাবে তেওঁৰ মূল সৃষ্টিত যিমান উজ্জ্বল আছিল, তাতকৈও অধিক উজ্জ্বল হৈ উঠিব। যদিও ঈশ্বৰৰ কেতিয়াও মানৱ জাতিৰ পতনৰ উদ্দেশ্য নাছিল, ক্রুচৰ যোগেদি ঈশ্বৰৰ প্ৰেমময় চৰিত্ৰক উল্লেখযোগ্য ভাৱে প্ৰদৰ্শন কৰিছিল।