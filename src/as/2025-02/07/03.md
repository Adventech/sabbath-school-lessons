---
title:  দুজন কৰূব।
date:   12/05/2025
---

আমাৰ আদি পিতৃ-মাতৃক বাৰীৰ পৰা বাহিৰ কৰাৰ লগে লগে ঈশ্বৰে মচীহাৰ বিষয়ে আশা প্ৰদান কৰে (আদিঃ ৩:১৫)। তাৰ পিছত তেওঁ এদনৰ দুৱাৰত এটা শক্তিশালী প্রতীক স্থাপন কৰিলেঃ তাত দুজন কৰূব আৰু চাৰিওফালে ঘূৰি থকা এখন জ্বলন্তময় তৰোৱালকো থ’লে। আমি পাহৰি যোৱা উচিত নহয় যে এই দৃশ্যটো ঈশ্বৰৰ সিংহাসনৰ প্ৰতীক নিয়ম চন্দুকৰ সৈতে যথেষ্ট মিল আছে (যাত্রাঃ ২৫:১৮)।

`আদিঃ ৩:২১-২৪ পদ পঢ়ক। কৰূব বিলাকক কি কামৰ দায়িত্ব দিয়া হৈছিল আৰু কিয়?`

যদিও কন্ধব বিলাকক নিশ্চিতভাৱে পাপী সকলক জীৱন বৃক্ষ থকা বাৰীৰ প্ৰৱেশ পথ ৰখীয়া কৰিবলৈ দায়িত্ব দিয়া হৈছিল (আদিঃ ৩:২২), তেওঁলোক আশাৰ আৰু প্ৰতিজ্ঞাৰ প্ৰতীক আছিল যে এদিন মানুহক পুনৰায় স্বৰ্গলৈ ঘূৰাই অনা হ’ব।

“মানুহ নিজৰ সুখদায়ক পথৰ পৰা বহিস্কৃত হোৱাৰ বহুদিনৰ পাছতো এদন বাৰীখন পৃথিৱীত আছিল। পতিত জাতিটোক দীৰ্ঘদিন ধৰি নিৰ্দোষিতা বা শুদ্ধ ঘৰখনলৈ চাই থাকিবলৈ দিয়া হৈছিল, তেওঁলোকক তাত প্ৰৱেশ কৰাত কেৱল ৰখীয়া কৰা দূত বিলাকেহে বাধা প্ৰদান কৰিছিল। কৰূবে সুৰক্ষা দিয়া স্বৰ্গৰ দুৱাৰত ঈশ্বৰৰ মহিমা প্ৰকাশ পাইছিল। ইয়ালৈ আদম আৰু তেওঁৰ সন্তান বিলাকে ঈশ্বৰক উপাসনা কৰিবলৈ আহিছিল। ইয়াত তেওঁবিলাকে সেই বিধানৰ আজ্ঞা পালনৰ প্ৰতিজ্ঞা নবীকৰণ কৰিছিল, যাৰ উলংঘাই তেওঁবিলাকক এদনৰ পৰা বাহিৰ কৰিছিল। কিন্তু অন্তিম পুনৰুদ্ধাৰত, যেতিয়া এটা নতুন স্বৰ্গ আৰু নতুন পৃথিৱী হ’ব (প্ৰঃ বাক্যঃ ২১:১), তেতিয়া ইয়াক আৰম্ভণিতকৈ অধিক গৌৰৱময় ভাৱে সজাই তোলা হ’ব।” – পেট্রিয়াছ এণ্ড প্রফেটছ, ৬২ পৃষ্ঠা।

আদিপুস্তকঃ ৩:২৪ পদত থকা বাক্যবোৰ আকৰ্ষণীয়: বাইবেলে কয় যে ঈশ্বৰে কৰূব বিলাকক এদনৰ পূব ফালে ৰাখিছিল আৰু ইয়াত ব্যৱহৃত মূল ইব্রী শব্দটো হৈছে চাকান (shakan), যিটো পবিত্র “তম্বু”ৰ মূল শব্দ (যাত্রাঃ ২৫:৯, গণনাঃ ৩:২৬), য’ত ঈশ্বৰৰ উপস্থিতিৰ দ্বাৰা তেওঁবিলাকৰ মাজত বাস কৰিছিল। যদিও ঈশ্বৰৰ উপস্থিতিৰ বাবে শ্বেকিনা (shekinah) নামৰ সাধাৰণ শব্দটো বাইবেলত নাই, তথাপিও এইটো প্রায়ে “আবাস তম্বু” বুলি অনুবাদ কৰি লিখা হৈছে। চাকানৰ আক্ষৰিক অনুবাদত এই বাইবেলত কৰূব বিলাকক ঈশ্বৰৰ উপস্থিতিৰ সৈতে জড়িত কৰা হৈছে (১ বংশাৱলীঃ ১৩:৬ ; গীতঃ ৮০:১ ; আৰু যিচয়া: ৩৭:১৬)। বিশেষকৈ তেওঁৰ সিংহাসনৰ সৈতে, যিটো ঠাইত তেওঁৰ নাম ঘোষণা কৰা হৈছে। আমি লক্ষ্য কৰাত ব্যৰ্থ হোৱা উচিত নহয় যে প্রকাশিত বাক্যঃ ৪ আৰু ৫ অধ্যায়ত ঈশ্বৰৰ সিংহাসনৰ চাৰিওফালে উপস্থিত থকা ২৪ জন বৃদ্ধ লোকে প্রশংসাৰ গান গায় আৰু সকলোৰে সৃষ্টিকৰ্ত্তা জনাক তেওঁৰ শাসন কৰাৰ অধিকাৰ ঘোষণা কৰে (প্ৰঃ বাক্যঃ ৪:১১)। ইয়াৰ দ্বাৰা আমি সিংহাসনৰ দৃশ্য আৰু আমি ক্ষমা পোৱা পাপী হিচাবে সৃষ্টিকৰ্ত্তাৰ সৈতে থকা সম্পৰ্কৰ বিষয়ে বুজিব পাৰো।