---
title:  সমুদ্ৰ আৰু পৃথিৱী।
date:   30/04/2025
---

বিশেষকৈ ভাৱবাণীৰ বাবে বাইবেলত থকা মাটি আৰু সমুদ্ৰৰ প্ৰতিচ্ছবিবোৰ অতি শিক্ষামূলক হ’ব পাৰে। বাইবেলৰ ভাৱবাণীত মাটি আৰু সমুদ্ৰৰ প্ৰতীকবোৰৰ বিষয়ে বিবেচনা কৰক, যিবোৰৰ মাজত অনেক পার্থক্যতা আছে।

আমি ক’ব পাৰো যে ভূমি হৈছে স্থিৰতাৰ স্থান, যিটো ঈশ্বৰৰ শাসন ব্যৱস্থাৰ ওপৰত প্ৰতিষ্ঠিত ; সমুদ্ৰ মনুষ্যৰ অহংকাৰৰ ওপৰত প্ৰতিষ্ঠিত জাতি সমূহৰ অস্থিৰতাক প্রতিনিধিত্ব কৰে। ওপৰত প্ৰকাশ কৰা ধাৰণাটো পটভূমি হিচাবে লৈ প্রঃ বাক্যঃ ১২:১৫,১৬ আৰু প্ৰঃ বাক্যঃ ১৩:১,১১ পদ পঢ়ক। সেইবোৰ কেনেকৈ ব্যৱহাৰ কৰা হয় আৰু ভাৱবাদী কেনেকৈ বুজিব পাৰি সেই বিষয়ে আমাক কি কয়?

মন কৰক যে নাগে তিৰোতা (মণ্ডলীক) তাড়না কৰিবলৈ পানী ব্যৱহাৰ কৰে। আমি দেখাৰ দৰে ভাৱবাণীত পানী প্রায়ে জাগতিক শাসন আৰু সেইবোৰৰ সৈতে দেখা দিয়া অস্থিৰতা আৰু বিশৃংখলতাৰ প্ৰতীক। সেয়েহে আমি দেখা পাব পাৰো যে চয়তানে কেনেকৈ মণ্ডলীৰ ইতিহাসৰ বহু অংশত ঈশ্বৰৰ লোক সকলক তাড়না কৰিবলৈ তেওঁবিলাকৰ শাসক সকলৰ দ্বাৰা প্ৰৰোচিত লোক বিলাকক ব্যৱহাৰ কৰিবলৈ সক্ষম হৈছিল।

`লগতে চেভেন্থ-ডে-এডভেন্টিষ্ট সকলে তাড়না পোৱা বিশ্বাসী সকলক নতুন পৃথিৱীলৈ প্ৰব্ৰজন কৰাৰ বিষয়ে প্ৰঃ বাক্যঃ ১২:১৬ পদত প্রকাশ কৰাটো বুজি পাইছে। যদি মাটি আৰু সাগৰৰ বিষয়ে আমাৰ ধাৰণা সঠিক তেন্তে ইয়াৰ আমেৰিকাৰ গণৰাজ্যৰ প্ৰতিষ্ঠাৰ বিষয়ে কি কোৱা হৈছে?`

“প্ৰতিজ্ঞাৰ দেশ” – ঈশ্বৰৰ লোক সকলৰ বাবে নিৰ্দ্ধাৰিত স্থান - সেইদৰে আমি ইয়াক “পৃথিৱী” বুলি গণ্য কৰিব পাৰিম নে? এই কাৰণেই হ’ব পাৰে নেকি যে পৃথিৱীত জন্তুটোক প্ৰথমে মেৰ পোৱালিৰ দৰে দেখা যায়? যদিও আমেৰিকা কেতিয়াও “নতুন ইস্রায়েল” হোৱা নাছিল, তথাপিও ইয়াৰ কিছুমান প্ৰাৰম্ভিক প্রতিষ্ঠাপকে ইয়াক চাবলৈ ভাল পাইছিল, দীৰ্ঘদিন ধৰি ই বিশ্বৰ লাখ-লাখ ধর্মীয় তাড়না পোৱা লোকৰ বাবে ধর্মীয় স্বাধীনতাৰ দেশ হৈ আহিছে।

দুর্ভাগ্যজনক ভাৱে এই মেৰ পোৱালিৰ দৰে জন্তুটোৱে এদিন “নাগৰ দৰে” কথা ক’ব (প্রঃ বাক্যঃ ১৩:১১)। ইমান দিনে তাড়না পোৱা সকলৰ বাবে ধর্মীয় স্বাধীনতাৰ প্ৰতীক হিচাবে পৰিগণিত হোৱা আমেৰিকাই হ’ব প্রধান ধর্মীয় নির্যাতনকাৰী! মানৱ জাতিয়ে যেতিয়া ঈশ্বৰৰ শাসনৰ পৰিবৰ্তে নিজে শাসন কৰিবলৈ বাছি লৈছিল তেতিয়া কি হৈছিল তাৰ আন এটা উদাহৰণ এইটোৱেই।