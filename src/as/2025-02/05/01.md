---
title:  জাতিসমূহঃ ২য় ভাগ
date:   26/04/2025
---

### এই সপ্তাহৰ অধ্যয়ন পাঠ

আদিঃ ২:৯-১৭; দানিঃ ২:৩১-৩৫; দানিঃ ৭:১-১৩; ৰোমীঃ ৩:১০-১৯; প্রঃ বাক্যঃ ১২:১৫,১৬; ১০:১-১১ পদ।

> <p>মুখস্থ পদঃ</p>
> “ক্ষান্ত হোৱা, মই যে ঈশ্বৰ, তাক বুজা ; মই জাতিবিলাকৰ মাজত উন্নত হ’ম; মই পৃথিৱীত উন্নত হম” (গীতমালাঃ ৪৬:১০)।

শশ বছৰ ধৰি কিছুমান মানুহে যুক্তি দি আহিছে যে ঈশ্বৰে পতন বিচাৰিছিল, মনুষ্যই পাপ আৰু মৃত্যুৰ মাজলৈ নামি যোৱাটো তেওঁৰ উদ্দেশ্য আছিল, আৰু এইদৰে তেওঁক – যীচুক ক্রুচত লৈ গৈছিল। কাৰণ তেওঁ মানৱ জাতিৰ প্ৰতি থকা প্ৰেমৰ গভীৰতাক তেওঁলোকৰ বাবে ক্রুচত মৃত্যুবৰণ কৰাতকৈ অতি শক্তিশালী আৰু চিত্ৰাংকিত ভাৱে প্ৰদৰ্শন কৰিব পাৰিলেহেঁতেন। সংক্ষেপত ক’ব পাৰি যে ঈশ্বৰক মনুষ্যৰ পতন হোৱাটো প্রয়োজন আছিল।

এইটো এটা ভয়ংকৰ আৰু দুৰ্ভাগ্যজনক অৱস্থাৰ কথা। চয়তান বা মানৱজাতিৰ কোনোৱেই পতন হোৱাটো কেতিয়াও ঈশ্বৰৰ উদ্দেশ্য নাছিল। চয়তানৰ বিদ্ৰোহ আৰু তাৰ পিছত মানৱতাৰ বিদ্ৰোহ আছিল অপৰিসীম পৰিণতিৰ এক দুখজনক পৰিঘটনা, যদিহে আমাৰ আদি পিতৃ-মাতৃ পতিত নহ’লহেঁতেন, তেনেহ’লে তেওঁৰ প্ৰতি আমাৰ আনন্দ সম্পূর্ণ হৈ থাকিলহেঁতেন।

এই সপ্তাহত আমি পতনৰ ফলত সৃষ্টি হোৱা সমস্যা আৰু ঈশ্বৰৰ শাসনৰ বিপৰীত মনুষ্যৰ শাসন ব্যৱস্থাৰ বিষয়ে লক্ষ্য কৰিম। এই সত্যবোৰ দানিয়েলৰ পুস্তকত শক্তিশালী ভাৱে প্ৰকাশ পাইছে, যিয়ে দেখুৱাইছে যে ঈশ্বৰে যেতিয়া তেওঁৰ লোক সকলক তেওঁৰ পৰা আঁতৰি আহি পাৰ্থিৱ ৰজা সকলক বাছিল’লে কি হ’ব সেই বিষয়ে সকীয়াই দিছিল, সেই সময়ত তেওঁ সঠিক আছিল। তেওঁলোকৰ ওপৰত ঠিক তেনেদৰেই হৈছিল: পাৰ্থিৱ ৰাজতন্ত্ৰ আৰু পাপীসকলে পাপী সকলৰ ওপৰত প্ৰভুত্ব কৰিছিল— কেতিয়া ভাল সমন্বয় হোৱা নাছিল।