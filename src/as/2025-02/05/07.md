---
title:  অতিৰিক্ত অধ্যয়ন পাঠ
date:   02/05/2025
---

পাছে মই নতুন আকাশ-মণ্ডল আৰু নতুন পৃথিৱী দেখিলো ; কিয়নো প্রথম আকাশ-মণ্ডল আৰু পৃথিৱী গুচিল, প্রকাশিত বাক্যঃ ২১:১ পদ। যি অগ্নিয়ে দুষ্ট অধার্মিক বিলাকক পুৰি ভষ্ম কৰিব, সেই অগ্নিয়ে পৃথিৱীখনক পৰিশুদ্ধ কৰিব। অভিশাপৰ প্ৰতিটো চিন নাইকীয়া হ’ব। পাপৰ ভয়ানক পৰিণতিৰ অনন্তকাল জ্বলি থকা কোনো “নৰক” পৰিত্ৰাণ প্ৰাপ্ত লোক বিলাকৰ সন্মুখত ৰখা নহ’ব।

একমাত্ৰ এটাহে স্মৰণীয় চিন ৰৈ যাব; আমাৰ ত্ৰাণকৰ্ত্তাজনাই, তেওঁৰ ক্রুচীয় দুখ-ভোগৰ চিনটোক, সদাকাল বহন কৰিব। পাপৰ পৰিণাম স্বৰূপে তেওঁৰ মূৰৰ ওপৰত, তেওঁৰ দুই কাষলতিত, তেওঁৰ হাত আৰু ভৰিত দাগ থাকিব। নিজ মহিমাত থকা খ্রীষ্টক চাই, ভাৱবাদী গৰাকীয়ে এইদৰে কৈছে; তেওঁৰ উজ্জ্বলতা সূৰ্যৰ নিচিনা, তেওঁৰ কাষৰ পৰা ৰশ্মি ওলাইছে; সেয়ে তেওঁৰ পৰাক্ৰম লুকুৱা ঠাই। হবক্কুক: ৩:৪ পদ। বৰ্শাৰে বিন্ধা কৰি দিয়া তেওঁৰ কাষলতি দুখন য’ৰ পৰা তেজ মিহলি পানীৰ সোঁত বৈ আহিছিল যিয়ে মানুহক ঈশ্বৰৰ সৈতে পুনঃমিলন কৰালে— তাতেই ত্রাণকৰ্ত্তাজনাৰ মহিমা লুকাই আছে, তাতেই তেঁৰ শক্তি লুকাই আছে। পৰিত্ৰাণযুক্ত বলিদান উছৰ্গা কৰাৰ জৰিয়তে, উদ্ধাৰ কৰিবলৈ তেওঁৰ ক্ষমতা আছে। গতিকে যিবিলাকে তেওঁৰ কৰুণাক অৱজ্ঞা কৰিলে সিহঁতক সোধবিচাৰ কৰি শাস্তি দিবলৈকো তেওঁৰ ক্ষমতা আছিল। তেওঁৰ দুখ-ভোগ কৰাৰ যিবোৰ চিন সেইবোৰে তেওঁক সর্বোচ্চ মান-সন্মান পোৱাৰ যোগ্য কৰি তুলিলে ; অনন্ত কালৰ যুগবোৰত কালবাৰীৰ ক্ৰুচৰ আঘাতৰ চিনবোৰে, তেওঁৰ প্ৰতি স্তুতি প্রশংসা কৰিব আৰু তেওঁৰ শক্তিক প্ৰচাৰ কৰিব।” মহা বিবাদ, ৬৭৪ পৃষ্ঠা।