---
title:  সর্বপ্রথম আজ্ঞা।
date:   27/04/2025
---

এদন বাৰীখন আছিল ঈশ্বৰৰ প্ৰথম ব্যক্তিৰ বাবে এটা শ্ৰেণীকোঠাৰ দৰে, এইটো এনে এখন ঠাই য’ত সৃষ্টিৰ সৈতে তেওঁলোকৰ পাৰস্পৰিক ক্ৰিয়াই তেওঁলোকক আৰু তেওঁলোকৰ সন্তান বিলাকক সৃষ্টিকৰ্ত্তাৰ বিষয়ে অধিক শিক্ষা প্ৰদান কৰিব। ইলেন জি. হুৱাইটে আঙুলিয়াই দিছিল যে, “পবিত্ৰ যোৰাটি কেৱল ঈশ্বৰৰ পিতৃত্বৰ যত্নৰ অধীনত থকা সন্তান আছিল, কিন্তু সর্বজ্ঞানী সৃষ্টিকৰ্ত্তাৰ পৰা নিৰ্দেশনা লাভ কৰা ছাত্ৰ-ছাত্ৰী আছিল। ….. দৃশ্যমান বিশ্বজগতৰ ৰহস – “জ্ঞানসিদ্ধ জনাই মেঘক আলাসতে ৰখা আদি কৰি, আচৰিত কৰ্মবোেৰ” (ইয়োবঃ ৩৭:১৬) তেওঁবিলাকক শিক্ষা আৰু আনন্দৰ এক অক্লান্ত উৎস প্ৰদান কৰিছিল।” পেট্রিয়াৰ্ছ এণ্ড প্রফেটছ, ৫০, ৫১ পৃষ্ঠা।

`আদিঃ ২:৯-১৭ পদ পঢ়ক। ঈশ্বৰে মানৱ জাতিক দিয়া প্রথম আজ্ঞা, নিষেধাজ্ঞা কি আছিল আৰু কিয় ইমান গুৰুত্বপূর্ণ আছিল?`

আদিপুস্তকঃ ২:১৭ পদত ঈশ্বৰে মানুহক দিয়া প্রথম আজ্ঞা আছিল, যিটো ভাল বেয়া জ্ঞান দিওঁতা বৃক্ষৰ ফল নাখাবলৈ দিয়া আজ্ঞা আছিল। কিন্তু জ্ঞান কেনেকৈ নিষেধ কৰিব পাৰি? অভিজ্ঞতা লাভ কৰা আৰু অধিক জনাটো সদায় উপযোগী নহয়নে?

শাস্ত্ৰৰ অনুসৰি নহয়ঃ ঈশ্বৰে তেওঁৰ লোক বিলাকক ভালদৰে শিক্ষিত কৰাৰ লগতে কিছুমান জ্ঞানে সৃষ্টি কৰিব পৰা দীঘলীয়া সময়ৰ বাবে দুখ-কষ্টৰ পৰা ৰক্ষা কৰাৰ উদ্দেশ্য আছিল, যেনে পিছলৈ যেতিয়া মানুহে প্ৰভুৰ দ্বাৰা শাসিত হোৱাতকৈ নিজৰ দ্বাৰা শাসিত হ’বলৈ বাছিল’ব তেতিয়া কি হ’ব।

সহস্রাব্দৰ পিছত যেতিয়া ইস্রায়েলে ৰজা বিচাৰিছিল, তেতিয়া যিহোৱাই ইয়াৰ পৰিণতিৰ কথা উল্লেখ কৰিছিল, আৰু তেওঁ তেওঁৰ লোক বিলাকক জনাইছিল যে তেওঁৰ পোনপটিয়া শাসনৰ পৰা আঁতৰি যোৱাৰ সিদ্ধান্ত সময়ৰ শেষলৈকে চলি থাকিব।

ইস্রায়েলৰ ৰজা সকল ক্রমান্বয়ে অধিক দুষ্ট হৈ অহাৰ লগে লগে ঈশ্বৰৰ নিয়মৰ লোকসকল ইমানেই সাংসাৰিক হৈ পৰিল আৰু তেওঁলোকৰ উদ্দেশ্যৰ পৰা ইমানেই আঁতৰি গ’ল যে তেওঁ তেওঁবিলাকক তেওঁবিলাকে বিচৰা মানুহৰ দ্বাৰা চলোৱা শাসন ব্যৱস্থাৰ অধিকাৰ দিব লগা হ’ল।

এই পটভূমিৰ কথা মনত ৰাখি দানিয়েলৰ পুস্তকখনৰ কাষ চপাটো জ্ঞানদায়ক হ’ব পাৰেঃ পুস্তকখনৰ দৰ্শনত দেখুওৱা সাম্রাজ্য সমূহৰ যাত্ৰা কেৱল “জাতিসমূহৰ” বা পৰজাতি সকলৰ বিৰুদ্ধে অভিযোগ কৰাই নহয়, এইটো ইস্রায়েলৰ ব্যৰ্থতাৰ অভিযোগো, তেওঁৰ আজ্ঞা পালন কৰিবলৈ অস্বীকাৰ কৰাৰ বিষয়েও কোৱা হৈছে। এদনত প্রথমে দিয়া স্বাধীনতাৰ পৰিবৰ্তে শতিকাজুৰি বশৱৰ্ত্তী হোৱাটো এটা নতুন শ্ৰেণীকোঠাত পৰিণত হয় য’ত ইচ্ছুক হৃদয়বোৰে এই জগতৰ ৰাজ্য আৰু ঈশ্বৰৰ ৰাজ্যৰ মাজৰ আকৰ্ষণীয় পার্থক্যবোৰৰ সাক্ষী হয়।