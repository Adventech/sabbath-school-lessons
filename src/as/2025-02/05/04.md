---
title:  দানিয়েল ৭ অধ্যায়।
date:   29/04/2025
---

দানিয়েল ২ অধ্যায়ৰ সপোনটো প্ৰথমে বাবিলৰ এজন ৰজাৰ আগত উপস্থাপন কৰা হৈছিল। ইয়াৰ বিপৰীতে দানিয়েল ৭ অধ্যায়ৰ দৰ্শনটো ঈশ্বৰৰ নিয়মৰ লোক সকলৰ এজন যিহূদী ভাৱবাদীৰ আগত উপস্থাপন কৰা হৈছিল।

দানিয়েলক নবুখদনেচৰৰ দৰে একে বিষয় দেখুওৱা হৈছে, কিন্তু বেলেগ দৃষ্টিভংগীৰে। মূৰ্ত্তিৰ সলনি মহাসমুদ্ৰৰ ওপৰত আকাশৰ চাৰি বায়ু প্রচণ্ড বেগেৰে বলাৰ ফলত ধাৰাবাহিক ভাৱে জাতিসমূহ উঠি অহা তেওঁ দেখিছে। এই জাতি সমূহৰ মাজত নিৰন্তৰ বিবাদ সৃষ্টি হৈছিল, যাৰ ফলত তেওঁলোকৰ মাজত ক্ষমতাৰ পৰিবৰ্তন ঘটিছিল। গীতমালা: ৬৫:৫-৮ পদৰ দৰে, যিচয়াঃ ১৭:১২,১৩; যিৰিমিয়াঃ ৪৬:৭,৮ পদত জাতিসমূহৰ মাজত হোৱা বিবাদৰ চিত্ৰণ কৰিবলৈ জলপ্লাৱন আৰু ঢৌৰ উপমা ব্যৱহাৰ কৰা হৈছে।

ইয়াৰ বিপৰীতে প্ৰতিজ্ঞাৰ দেশখন কিছু সময়ৰ বাবে পৰজাতি দেশৰ সমুদ্ৰৰ মাজত শান্তি আৰু নিৰাপত্তাৰ দ্বীপ হিচাবে আছিল- ইয়াৰ চাৰিওফালে থকা উচ্ছৃংখল জাতি সমূহৰ বিপৰীতে ঈশ্বৰৰ ৰাজশাসনৰ সুদৃঢ় ভেটিত প্রতিষ্ঠিত এটা পৱিত্ৰ জাতি আছিল।

`দানিয়েলঃ ৭:১-৩ পদ পঢ়ক। এই দৃশ্যটোত যথেষ্ট পৰিবৰ্তন হোৱা দেখা গৈছে। এই দৃশ্যৰ পৰা যেনে প্রথমে সমুদ্ৰৰ পৰা ওলাই অহা জন্তুৰ পৰা আমি কি শিক্ষা লাভ কৰিব পাৰো?`

দানিয়েলে সমুদ্ৰৰ পাৰৰ পৰা পৰজাতিৰ যুদ্ধৰ কাৰ্যসমূহ চাই আছিল, যেতিয়া হঠাতে জন্তুবোৰ ভূমিৰ ওপৰলৈ আহিবলৈ আৰম্ভ কৰে — ঐতিহাসিক অঞ্চললৈ ! পৰজাতিৰ সমস্যাবোৰ এতিয়া তেওঁৰ লোক বিলাকৰ সমস্যা হৈ পৰিছিল। বাবিলৰ আধিপত্যৰ পৰা আৰম্ভ কৰি ঈশ্বৰৰ নিয়মৰ লোকবিলাকে আৰু কেতিয়াও সম্পূর্ণ বা দীর্ঘস্থায়ী স্বায়ত্তশাসন লাভ কৰা নাছিল।

বৰ্তমান সময়ত ঈশ্বৰৰ লোক সকলৰ নিজা শাসন ব্যৱস্থা হেৰুওৱাটো সময়ৰ শেষলৈকে অর্থাৎ যেতিয়া খ্ৰীষ্টক অৱশেষত আমাৰ ৰজা হিচাবে তেওঁৰ প্ৰকৃত স্থান লৈ ঘূৰাই অনা হ’ব তেতিয়ালৈকে চলি থাকিব। নতুন নিয়মত ঈশ্বৰৰ লোকসকলে ৰোমান সাম্ৰাজ্যৰ বুঢ়া আঙুলিৰ তলত আৰু তাৰ পিছত পৌত্তলিক ৰোমৰ উত্তৰাধিকাৰী সৰু শিঙৰ অত্যাচাৰ দুখ ভোগ কৰি থাকিল।

যদিও ঐতিহাসিক ভাৱে কিছুমান দেশ আনতকৈ ভাল হৈছে আৰু কিছুমান যুগ আগতকৈ অধিক শান্তিপূর্ণ হৈছে আনক জাতি, জনগোষ্ঠী আৰু সাম্ৰাজ্যৰ ইতিহাসৰ অধিক সংখ্যকে কেৱল এটা শোকজনক ঘটনাৰ পৰা আন এটা শোকজনক ঘটনালৈ, এজন অত্যাচাৰীৰ পৰা আন এজনলৈ গৈ আছে। আৰু এই সকলোবোৰ ঘটনা নিজৰ মানুহৰ বাবে কেৱল উত্তম উদ্দেশ্যৰ বাবে দাবী কৰা শাসকৰ অধীনত ঘটি আহিছে। ঈশ্বৰে তেওঁৰ লোক বিলাকৰ বাবে বিচৰা নিয়মৰ কিমান বিপৰীত কাৰ্য, যদিহে তেওঁলোকে ইয়াক বাছনি কৰিলেহেঁতেন!

`ৰোমীয়া: ৩:১০-১৯ পদে আমাৰ জগতখনৰ বিষয়ে ইমানখিনি ব্যাখ্যা কৰাত কেনেকৈ সহায় কৰে? বিশেষকৈ ১৯ পদে কেনেকৈ দেখুৱাইছে যে আমাৰ জীৱনত শুভবাৰ্ত্তাৰ কিয় ইমান প্রয়োজন?`