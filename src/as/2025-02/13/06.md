---
title:  অভিষিক্ত, কোৰচ।
date:   26/06/2025
---

যেতিয়া কোৰচ ৰজাই বাবিল নগৰখন লুটপাট কৰিলে, তেতিয়া ঈশ্বৰৰ লোক বিলাকৰ বন্দীত্বৰ বছৰবোৰ শেষ হৈছিল আৰু পাৰস্যৰ লোক সকলে তেওঁবিলাকক প্ৰতিজ্ঞাৰ দেশলৈ ঘূৰি আহি পুনৰায় মন্দিৰ নিৰ্মাণ কৰিবলৈ অনুমতি দিলে। কোৰচৰ অধীনত পাৰস্যৰ সাম্রাজ্য ইতিহাসৰ আটাইতকৈ ডাঙৰ সাম্রাজ্য হৈ পৰিল, ইতিহাসবিদ টম হলেণ্ড যিটোক “পৃথিৱীয়ে দেখা আটাইতকৈ ডাঙৰ ভূ-খণ্ডৰ সমষ্টি” বুলি অভিহিত কৰিছে।

পাৰস্যৰ লোক সকলৰ মাজত থকা প্ৰথাৰ দৰে কোৰচক আনকি “মহা ৰজা” বা “ৰজা বিলাকৰ ৰজা” বুলিও কোৱা হৈছিল।

কোৰচে যেতিয়া খ্ৰীষ্ট তেওঁৰ মণ্ডলীৰ বাবে পুনৰাই ঘূৰি আহিব তেতিয়া কি হ’ব তাৰ আগজাননী দিছেঃ তেওঁ হৈছে পূব দিশৰ পৰা অহা ৰজা (মথিঃ ২৪:২৭ পদৰ সৈতে তুলনা কৰক), তেওঁ বাবিলৰ বিৰুদ্ধে যুদ্ধ কৰিছিল, আৰু অৱশেষত বাবিলৰ পৰা পলায়ন কৰি প্ৰতিজ্ঞাৰ দেশলৈ উভতি যাবলৈ তেওঁৰ লোক সকলক মুক্ত কৰিছিল (প্ৰঃ বাক্যঃ ১৯:১১-১৬)। এই কাৰণেই ঈশ্বৰে কোৰচক “তেওঁৰ অভিষিক্ত” বুলি উল্লেখ কৰিছে (যিচয়াঃ ৪৫:১) ; এই বিখ্যাত পাৰস্যৰ লোকজন কেৱল ঈশ্বৰৰ লোক বিলাকক মুক্ত কৰাই নহয়, বাবিলৰ বিৰুদ্ধে তেওঁৰ অভিযানো খ্ৰীষ্টৰ দ্বিতীয় আগমনৰ এটা আৰ্হি।

`২ বংশাৱলীঃ ৩৬:২২,২৩ পদ পঢ়ক। কোৰচৰ কাহিনী নবুখদনেচৰৰ কাহিনীৰ সৈতে কি কি দিশত মিল আছে? লগতে কি কি দিশত ইয়াৰ পাৰ্থক্য আছে? এই আদেশৰ তাৎপর্য কি? কেইবা শতিকাৰ পিছত যীচুৰ গোটেই প্রথম আগমনত ইয়াৰ প্ৰভাৱ কেনেকুৱা পৰিছিল?`

পুৰণি নিয়মৰ পুস্তকবোৰৰ মূল পৰিক্ৰমা আমাৰ দিনত সলনি কৰি মলাখীৰ সৈতে শেষ কৰা হৈছে, কিন্তু মূলতঃ এইখিনিতে কোৰচে ঘোষণা কৰাৰ সৈতে পুৰণি নিয়মৰ অন্ত পৰিছিল। শাস্ত্রীয় বিধানৰ পৰৱৰ্তী খণ্ড হ’ব মথি, যিটো খ্ৰীষ্টৰ জন্মৰ পৰা আৰম্ভ হয়, কোৰচ যিজন ইয়াৰ বিৰোধী আছিল। কোৰচে পাৰ্থিৱ মন্দিৰটো পুনৰ নিৰ্মাণৰ পৰিকল্পনা কৰিব; যীচুৱে স্বর্গীয় পবিত্র স্থানত তেওঁৰ পৰিচৰ্যাৰ শুভাৰম্ভ কৰিব— যি তেওঁৰ ঘূৰি অহা আৰু আমাৰ মুক্তিৰ আগলৈকে নেতৃত্ব দিব।

`কোৰচ অৱশ্যে খ্ৰীষ্টৰ নিখুঁত প্রতিনিধিত্ব নাছিল; তথাপিও তেওঁ ব্যাপক ভাৱে এক প্ৰকাৰৰ “ত্ৰাণকৰ্ত্তা” হিচাবে কাম কৰিছিল।`