---
title:  অন্তিমকালৰ প্ৰতিমূৰ্ত্তিসমূহ
date:   21/06/2025
---

### এই সপ্তাহৰ অধ্যয়ন পাঠ

মথিঃ ১২:৩৮-৪২; যোনাঃ ৩:৩-১৫ ; প্রঃ বাক্যঃ ১৪:৪; দানিঃ ৫:১-৩১; প্রঃ বাক্যঃ ১৬:১২-১৯; ২ কৰিন্থীয়াঃ ৩৬:২২, ২৩ পদ।

> <p>মুখস্থ পদঃ</p>
> “তাতে তেওঁ তেওঁবিলাকক ক’লে, মই ইব্রী; জল আৰু স্থলৰ সৃষ্টিকৰ্ত্তা স্বৰ্গৰ ঈশ্বৰ যিহোৱালৈ মই ভয় ৰাখো” (যোনাঃ ১:৯)।

এই সপ্তাহটো হ’ব আমাৰ অন্তিম দৃষ্টি যিয়ে শেষৰ দিনৰ ঘটনাবোৰৰ বিষয়ে আমাৰ বুজি পোৱাত সহায় কৰে। এইবাৰ আমি যোনা নীনবিলৈ যোৱা আৰু তাত কাম কৰাৰ বিষয়ে চাম; বাবিলৰ পতন আৰু ঈশ্বৰৰ লোক সকলক উদ্ধাৰ কৰি প্ৰতিজ্ঞাৰ দেশলৈ ঘূৰি যোৱাত সক্ষম কৰা পাৰ্চী ৰজা কোৰচৰ উত্থানৰ বিষয়ে চাম।

আমি অধ্যয়ন কৰা আন কাহিনীবোৰৰ দৰেই এই ঐতিহাসিক বিৱৰণীবোৰেও প্ৰতিটো প্ৰজন্মৰ বাবে গভীৰ অৰ্থ প্ৰকাশ কৰিছে। কিন্তু খ্ৰীষ্টৰ ঘূৰি অহাৰ আগতি জীয়াই থকা অন্তিম লোক বিলাকৰ লগতো তেওঁবিলাকৰ বিশেষ প্ৰাসংগিকতা আছে। অর্থাৎ আমি এই বিৱৰণীবোৰৰ পৰা বিভিন্ন কথা খনন কৰিব পাৰো যিবোৰে আমাক “বৰ্তমান যুগৰ সত্যতা” বুলি কোৱা কথাটোক ভালদৰে বুজিবলৈ সহায় কৰিব পাৰে।

একে সময়তে আমি এই সকলোবোৰ কাহিনীৰ বাবে এটা কথা মনত ৰাখিব লাগিব যিবোৰে শেষৰ দিনৰ ঘটনাবোৰৰ আগজাননী দিয়া যেন লাগে: আমি গভীৰ বিষয়বস্তু সমূহ আৰু ইংগিতবোৰ চাবলৈ সাৱধান হ’ব লাগিব আৰু প্ৰতিটো সবিশেষ বিশ্লেষণ কৰি ভাৱবাণীমূলক অর্থহীনতা সৃষ্টি কৰা পৰ্যায়লৈকে চেষ্টা কৰা উচিত নহয়। যীচুৰ দৃষ্টান্তৰ পৰা আমিও প্রধান কথা আৰু নীতিবোৰ বিচাৰি উলিওৱা উচিত। আমি কিছুমান লুকাই থকা সত্য বিচাৰি পোৱাৰ আশাত প্রতিটো সবিশেষ অধ্যয়ন কৰাৰ পৰা বিৰত থাকিব নালাগে। বৰঞ্চ আমি ৰূপৰেখা, নীতি বিচৰা উচিত আৰু এইবোৰৰ পৰা আমি শেষ দিনৰ বাবে প্রাসংগিক উপাদান আৱিষ্কাৰ কৰা উচিত।