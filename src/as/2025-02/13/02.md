---
title:  অনিচ্ছুক ভাৱবাদী।
date:   22/06/2025
---

যোনাৰ কাহিনী (যোনাঃ ১-৪), চমু হ’লেও যথেষ্ট প্ৰভাৱ পেলায়। বহুতো বিশ্বাসীয়ে এই অনিচ্ছুক ভাৱবাদী জনৰ মাজত নিজকে প্রতিফলন হোৱা দেখা পাইছে। কাহিনীটোত ভৱিষ্যতৰ ঘটনাবোৰৰ উল্লেখযোগ্য কথাসমূহ সন্নিবিষ্ট কৰা হৈছে।

`মথিঃ ১২:৩৮-৪২ পদ পঢ়ক। যীচুৱে অধ্যাপক আৰু ফৰীচী সকলক সম্বোধন কৰাৰ সময়ত যোনাৰ কাহিনীৰ কোনবোৰ অংশৰ কথা উল্লেখ কৰিছে? তেওঁৰ কথাত সোধ বিচাৰৰ বিষয়ে কি শিক্ষা পোৱা যায়?`

যীচুৱে ঘোষণা কৰিছিল যে তেওঁ যোনাতকৈ মহান। তেওঁ জানিছিল যে এই জগতলৈ অহাল অৰ্থ হ’ল ক্রুচ আৰু তথাপিও তেওঁ “যি হেৰাল, তাক বিচাৰি ৰক্ষা কৰিবলৈ মানুহৰ পুত্ৰ আহিল” (লুকঃ ১৯:১০)। যোনাই নিজৰ পাপৰ কাৰণে এটা ডাঙৰ মাছৰ পেটত তিনিদিন কটালে ; আমাৰ কাৰণে যীচুৱে মৈদামত তিনিদিন থাকিলে। হেৰাই যোৱা বিলাকক ৰক্ষা কৰিবলৈ সেইটোৱেই প্রয়োজন আছিল।

আজি আমি যোনাক এজন অনিচ্ছুক ভাৱবাদী বা পলৰীয়া ভাৱবাদী হিচাবে জানো। যিজনে যাবলৈ ইচ্ছা কৰা নাছিল। মানুহৰ দৃষ্টিকোণৰ পৰা সহজেই বুজিব পাৰি যে অচুৰীয়া সকলে এক নিষ্ঠুৰ শাসন ব্যৱস্থা চলাইছিল। অচুৰৰ দেৱালবোৰ অস্বাভাৱিক নিষ্ঠুৰতাৰ দৃশ্যবোৰেৰে পৰিপূৰ্ণ হৈ আছে। কল্পনা কৰিব নোৱাৰা অতি নিষ্ঠুৰ পদ্ধতিৰে বিজয়ী লোক সকলক মৃত্যুদণ্ড দিয়া হৈছিল। কোনে তেওঁবিলাকৰ ৰাজধানী চহৰত মন পৰিবৰ্তন কৰিবলৈ প্ৰচাৰ কৰিবৰ বাবে সাহস কৰিব?

কাহিনীটোৰ এটা উল্লেখযোগ্য মুহূর্ত্ত আছে যিটোৱে হয়তো শেষৰ দিনৰ অৱশিষ্ট বিদ্ৰোহটোলৈ আঙুলিয়াই দিব পাৰে; যেতিয়া তেওঁ কোন বুলি সোধা হৈছিল, তেতিয়া তেওঁ উত্তৰ দিছিল যে, “মই ইব্ৰী, জল আৰু স্থলৰ সৃষ্টিকৰ্ত্তা স্বৰ্গৰ ঈশ্বৰ যিহোৱালৈ মই ভয় ৰাখো”, — এইটো প্ৰথম স্বৰ্গদূতৰ বাণীৰ দৰেই (যোহনঃ ১:৯; প্রঃ বাক্যঃ ১৪:৭)। সঁচাকৈয়ে যিহোৱাক “জল আৰু স্থলৰ সৃষ্টিকৰ্ত্তা” হিচাবে তেওঁৰ ওপৰত গুৰুত্ব দিয়াটোৱে অৱশ্যেই, তেওঁক সৃষ্টিকর্তা হিচাবে আঙুলিয়াই দিছে। আমি তেওঁক কিয় উপাসনা কৰা উচিত আৰু শেষৰ দিনৰ ঘটনাবোৰৰ বাবে উপাসনা কৰা বিষয়টো অতি গুৰুত্বপূৰ্ণ।

একে সময়তে আমাৰ ওপৰতো আত্মিক বাবিলত মানুহে ভাল নোপোৱা বাৰ্ত্তা প্ৰচাৰ কৰাৰ দায়িত্ব দিয়া হৈছে। “হে মোৰ লোক সকল, তাইৰ পৰা ওলাই আহা” (প্রঃ বাক্যঃ ১৮:৪) বুলি কোৱাটোৱেই হৈছে জগতক কোৱা, অৰ্থাৎ তেওঁবিলাকে অনুতাপ কৰিব লাগিব- এই বার্তাই প্রায় সদায়ে বহু লোকৰ পৰা নেতিবাচক সঁহাৰিৰ সৃষ্টি কৰিছে। সাক্ষ্য দিওঁতে আমাৰ মাজৰ কোনে নেতিবাচক, আনকি শত্রুতাপূর্ণ সঁহাৰি পোৱা নাই?

`যোনাক আপুনি নিজৰ ভিতৰত কিমান বিচাৰি পায়? এই ভুল মনোভাৱবোৰ এৰি কেনেকৈ আগবাঢ়ি যাব পাৰি?`