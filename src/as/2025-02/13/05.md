---
title:  ফৰাৎ নদী শুকাই যোৱা।
date:   25/06/2025
---

বাবিলৰ এটা শক্তিশালী দিশ আছিল ফৰাৎ নদী তাইৰ দেৱালৰ তলেদি বৈ যোৱা, যাৰ ফলত নগৰখনে পৰ্যাপ্ত পৰিমাণে পানী পাইছিল। সেয়াও তাইৰ দুৰ্বলতা বুলি প্রমাণিত হ’ল। বাবিলৰ এগৰাকী আগৰ ৰাণীয়ে নদীখনক নগৰখনলৈ যোৱাৰ পথ হিচাবে গঢ়ি তুলিবলৈ নদীখনৰ দুয়োপাৰে মাটিৰ তোলাৰ কাম আৰম্ভ কৰিছিল আৰু এই কাৰ্যৰ যোগেদি নদীখনক গভীৰ জলাশয় হিচাপ গঢ় দিছিল যাতে জাহাজৰ কৰ্মচাৰী বিলাকে আৰামত অহা-যোৱা কৰি কাম কৰিব পাৰে। কোৰচ ৰজাই উপলব্ধি কৰিলে যে তেওঁও একে কাম কৰিব পাৰে, ফৰাৎ নদীক ইমানই শুকোৱাই পেলালে যে তেওঁ নিজৰ সৈন্যবাহিনীক আৰামত দেৱালৰ তলেদি অহা-যোৱা কৰিব পাৰিব। নগৰৰ দেৱালৰ ভিতৰত সোমায়েই তেওঁ নগৰখনৰ মাজেদি বৈ যোৱা নদীখনৰ কাষে কাষে থকা সুৰক্ষামূলক দেৱালবোৰক অৰক্ষিত অৱস্থাত পাইছিল আৰু একে ৰাতিতে নগৰখন খহি পৰিছিল। প্ৰাচীন গ্রীক ইতিহাসবিদ হেৰ’ডটাছে আমাক কৈছে যে “বাবিলৰ মাজমজিয়াত বাস কৰা সকলে দাঁতি কাষৰীয়া অঞ্চলবোৰ পতিত হোৱাৰ কথা গম পোৱা নাছিল, কাৰণ সেই সময়ত উৎসৱৰ সময় আছিল আৰু সকলোৱে নাচি-বাগি আছিল আৰু আনন্দত লিপ্ত হৈ আছিল। এইটো যে দানিয়েল ৫ অধ্যায়ত বৰ্ণনা কৰা একেটা ভোজ বুলি কোৱা কোনো সন্দেহ থাকিব পাৰেনে?

`দানিয়েল: ৫:১৮-৩১ আৰু প্ৰকাশিত বাক্যঃ ১৬:১২-১৯ পদ পঢ়ক। প্ৰকাশিত বাক্যৰ কিছুমান উৎপাত আৰু বাবিলৰ পতনৰ কাহিনীৰ মাজত আপুনি কি সাদৃশ্য দেখা পায়?`

সময়ৰ চিনবোৰ কেনেকৈ বিবেচনা কৰিব পাৰি সেই বিষয়ে বুজাই দিওঁতে যীচুৱে তেওঁৰ শিষ্য বিলাকক সতৰ্ক কৰি কৈছিল, “এই হেতুকে পৰ দি থাকা ; কিয়নো তোমালোকৰ প্ৰভু কোন মুহূৰ্ত্তত আহিব, তাক তোমালোকে নাজানা। কোন পৰত চোৰ আহিব, তাক গৃহস্থে জনা হ’ল পৰ দি থাকি, নিজৰ ঘৰত সিন্ধি দিব নিদিলেহেঁতেন, ইয়াক তোমালোকে জানা” (মথিঃ ২৪:৪২,৪৩)। বাবিলৰ পতনৰ দৰেই খ্ৰীষ্টৰ হঠাৎ আগমন হ’ব আৰু আধুনিক বাবিলক আচৰিত কৰি তুলিব। অৱশ্যে এনে হোৱাৰ প্ৰয়োজন নাই; আমাক যীচুৰ অতি শীঘ্ৰে আগমন হ’ব তাৰ প্ৰমাণ ভাৱবাণীত প্ৰকাশ কৰা হৈছে।

ঈশ্বৰে ভাৱবাণী কৰা কথাবোৰৰ বিষয়ে অজ্ঞাত হোৱাৰ বাবেই পৃথিৱীখন আচৰিত নহ’ব ; কাৰণ ঈশ্বৰে যি ঘটিব বুলি কৈছিল সেই কথা অবিশ্বাস কৰিবলৈ সিদ্ধান্ত লোৱাৰ বাবেই ই আচৰিত হ’ব।

`প্রকাশিত বাক্য: ১৬:১৫ পদ পঢ়ক। এই শেষ কালৰ সতর্কবাণীবোৰৰ মাজতো তাত কি শুভবাৰ্ত্তাৰ বাণী পোৱা যায়? “উলঙ্গ হৈ নুফুৰা”ৰ অৰ্থ কি?`