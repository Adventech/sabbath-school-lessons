---
title:  বেলচচৰ ৰজাৰ ভোজ।
date:   24/06/2025
---

মাদিয়া আৰু বাবিল উভয়কে সামৰি লোৱা মিত্ৰজোটৰ সৈন্যই নীনবি চহৰখনক হাত কৰি লোৱাৰ পিছত (খ্ৰীষ্টপূর্ব: ৬১২) বাবিল চহৰখনে পুনৰৰ্জীৱিত হোৱাৰ অভিজ্ঞতা লাভ কৰিছিল, যিবোৰ চহৰখনে তেওঁবিলাকৰ মহান আইন জাৰি কৰোতা হামুৰাবিৰ দিনৰ পৰা দেখা নাছিল। এতিয়া আচুৰীয়াৰ আক্ৰমণৰ সমস্যাৰ পৰা মুক্ত হোৱা নবুখদনেচৰৰ অধীনত বাবিল নগৰৰ ধন-সম্পত্তি আৰু প্ৰভাৱ ইমানেই বৃদ্ধি পালে যে চুবুৰীয়া জাতিবোৰে তাইৰ আধিপত্যক অনিচ্ছা স্বত্বেও স্বীকাৰ কৰাৰ বাহিৰে আন উপায় নাছিল। তাই জগতৰ ৰাণী আছিল আৰ সমৃদ্ধিশালী হ’ব বিচৰা জাতিবোৰে তাইৰ প্ৰতি তেওঁবিলাকৰ আনুগত্য প্রকাশ কৰিছিল। ইয়াত আমি ক’ব পাৰো যে নবুখদনেচৰে এজন বিশ্বাসী হিচাবে মৃত্যুবৰণ কৰিছিল, তেওঁ স্বীকাৰ কৰিছিল যে দানিয়েলৰ ঈশ্বৰ, প্ৰকৃততে সকলো জাতিৰ উত্তম শাসনকর্তা (দানিঃ ৪:৩৪-৩৭)। দানিয়েলে আগবঢ়োৱা পৰৱৰ্তী বিৱৰণীটো হৈছে তেওঁৰ উত্তৰাধিকাৰী ৰাজ শাসনভাৰ বেলচচৰৰ ওপৰত প্ৰদান কৰা।

`দানিয়েলঃ ৫:১-৩১ পদ পঢ়ক। এই বিৱৰণীৰ পৰা আমি কি কি গুৰুত্বপূৰ্ণ আত্মিক বার্তা ল’ব পাৰো? অৱশেষত কিহে বেলচচৰক বিপর্যস্ত কৰিছিল?`

হয়তো বিৱৰণীৰ আটাইতকৈ দুখজনক, আটাইতকৈ কৰুণ অংশটো দানিয়েল: ৫:২২ পদত পোৱা যায়। নবুখদনেচৰৰ পতন আৰু তাৰ পিছত পুনৰুদ্ধাৰৰ কথা ৰজাক কোৱাৰ পিছত দানিয়েলে তেওঁক কয়, “হে বেলচচৰ, তেওঁৰেই পুত্ৰ যি আপুনি, আপুনি সেই সকলো জানিও, আপোনাৰ মন নম্ৰ কৰা নাই”। অর্থাৎ যদিও তেওঁ সত্যৰ বিষয়ে জানিবলৈ সুযোগ পাইছিল; যদিও তেওঁ হয়তো নবুখদনেচৰৰ সৈতে কি ঘটিছিল সেয়াও প্রত্যক্ষভাৱে দেখা পাইছিল, তথাপিও তেওঁ এইবোৰ ঘটনাক আওকাণ কৰিবলৈ বাছি লৈছিল আৰু ইয়াৰ পৰিবৰ্তে তেওঁ পূৰ্বৰ দৰে ইমান বিপদৰ সন্মুখীন হোৱা একেটা পথতে আগবাঢ়ি গৈছিল।

নবুখদনেচৰে সোণৰ মূৰ্ত্তিটো স্থাপন কৰাৰ দৰে, বেলচচৰে দানিয়েলৰ ঈশ্বৰে ভাৱবাণী কৰা কথাক মুকলিকৈ অৱজ্ঞা কৰিছিল। মন্দিৰৰ পাত্ৰবোৰ অপবিত্ৰ ভাৱে ব্যৱহাৰ কৰি তেওঁ সম্ভৱ এই কথাটোৰ ওপৰত গুৰুত্ব আৰোপ কৰিছিল যে বাবিলে যিহূদী সকলক জয় কৰিছিল আৰু এতিয়া তেওঁবিলাকৰ ঈশ্বৰৰ ধৰ্মীয় সামগ্ৰীবোৰৰ অধিকাৰী হৈছে। অৰ্থাৎ তেওঁবিলাকৰ ধ্বংসৰ ভাৱবাণী কৰা এই ঈশ্বৰৰ ওপৰত তেওঁলোকৰ এতিয়াও আধিপত্য আছে।

সঁচাকৈয়ে এইটো আছিল সম্পূৰ্ণ অৱজ্ঞাৰ কাৰ্য, যদিও বেলচচৰৰ হাতত ভালদৰে জানিবলৈ অধিক প্রমাণ আছিল। সত্যটোক জানিবলৈ তেওঁৰ যথেষ্ট জ্ঞান আছিল; সমস্যাটো আছিল তেওঁৰ হৃদয় কঠিন কৰা। শেষৰ দিনত, যেতিয়াই পৃথিৱীৰ ওপৰত অন্তিম সংকট নামি আহিব, তেতিয়া লোক বিলাকক সত্যটো জানিবলৈ সুযোগ দিয়া হ’ব। বেলচচৰ দৰে তেওঁবিলাকৰ সিদ্ধান্তই সিবিলাকৰ হৃদয়টো নিৰ্দ্ধাৰণ কৰিব।