---
title:  অনুতাপ কৰা কাম।
date:   23/06/2025
---

নীনবিৰ লোক সকলৰ বাবে যোনাৰ এটা অতি সুকীয়া বার্তা আছিল। “পাছে যোনাই নগৰত সোমাই, নীনবি চল্লিশ দিনৰ মূৰত নষ্ট হ’ব, এই বুলি প্ৰচাৰ কৰি কৰি এদিনৰ বাট গ’ল” (যোনাঃ ৩:৪)। ঠাইখন নিৰ্দ্ধাৰিত আছিল এই কথা যথেষ্ট স্পষ্ট যেন লাগে। কাৰণ, সেইটো প্ৰভুৰ এজন ভাৱবাদীৰ পৰা পোনপটীয়াকৈ কোৱা কথা নাছিল নে?

নীনবিৰ কি হ’ল?

`যোনা: ৩:৫-১০ পদ পঢ়ক। তেনেহ’লে এই ভাৱবাণী কিয় সিদ্ধ নহ’ল?`

হয়, গোটেই নগৰখনে অনুতাপ কৰিলে আৰু ভাৱবাণী কৰা প্ৰলয়টো কিছু সময়ৰ বাবে হ’লেও ৰোধ কৰা হ’ল। “তেওঁ বিলাকৰ বিনাশ ৰোধ কৰা হ’ল, ইস্রায়েলৰ ঈশ্বৰক গোটেই পৰজাতিৰ মাজত উন্নীত আৰু সন্মান কৰা হ’ল আৰু তেওঁৰ বিধানক শ্রদ্ধা কৰা হ’ল। অনেক বছৰৰ পাছতহে নীনবি ঈশ্বৰক পাহৰি যোৱা আৰু নিজৰ অহংকাৰৰ বাবে চাৰিওফালৰ জাতিবোৰৰ আক্ৰমণৰ বলি হ’বলগীয়া হৈছিল।

শেষৰ দিনত, পতিত জগতলৈ অন্তিম বাৰ্ত্তাৰ সৈতে আমি এনেকুৱা কিবা এটা আশা কৰিব পাৰোনে? হয় - আৰু নহয়। অৰ্থাৎ গোটেই পৃথিৱীতে বহুতো লোক থাকিব যিয়ে এই মাত শুনিব, “হে মোৰ লোকসকল, তোমালোকে যেন তাইৰ পাপৰ ভাগী নোহোৱা আৰু তাইৰ উৎপাতৰ ভাগ নোপোৱা ; এই কাৰণে তাইৰ পৰা ওলাই আহা” (প্রঃ বাক্যঃ ১৮:৪)। সমগ্র পৃথিৱীতে মানুহে নিজৰ সিদ্ধান্ত ল’ব আৰু পশুটোক অৱজ্ঞা কৰি “ঈশ্বৰৰ আজ্ঞা আৰু যীচুৰ বিশ্বাস পালন কৰিব” (প্রঃ বাক্যঃ ১৪:১২)। এই লোক বিলাকেও নীনবিৰ লোক সকলৰ দৰে পতিত লোক বিলাকৰ ওপৰত হোৱা সোধ বিচাৰৰ পৰা ৰক্ষা পাব।

একে সময়তে যদিও কিছুমান ভাৱবাণী, যেনে ঈশ্বৰে নীনবি ধ্বংস হ’ব বুলি ঘোষণা কৰাটো চৰ্তমূলক আছিল; যদিহে লোেক বিলাকে নিজৰ দুষ্টতাৰ পৰা ঘূৰি নাহে, তেন্তে ই ধ্বংস হ’ব (যিৰিঃ ১৮:৭-১০)। তথাপিও কিছুমান ভাৱবাণী এই চৰ্তবোৰৰ ভিতৰত নাহে। মানুহৰ প্ৰতিক্রিয়া যিয়েই নহওঁক কিয়, সেইবোৰ সিদ্ধ হ’বলৈ গৈ আছে। খ্ৰীষ্টৰ প্ৰথম আৰু দ্বিতীয় আগমনৰ মচীহাৰ ভাৱবাণী, পশুৰ ছাব, উৎপাত সমূহ, শেষ কালৰ তাড়না – এইবোৰ চৰ্তমূলক নহয়; মানুহে যিয়েই নকৰক কিয় সেইবোৰ ঘটিবই। মানুহে কি কৰে আৰু তেওঁবিলাকে কৰা সিদ্দান্তবোৰে নিৰ্দ্ধাৰণ কৰিব যে ভাৱবাদী সকলে ভাৱবাণী কৰা অন্তিম ঘটনাবোৰ আৰম্ভ হোৱাৰ লগে লগে তেওঁলোেক কোন পক্ষত থাকিব সেয়া দেখা যাব।