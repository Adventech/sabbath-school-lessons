---
title:  হোচেয়াৰ বেশ্যা স্বভাৱৰ তিৰোতা।
date:   15/04/2025
---

ঈশ্বৰৰ ভাৱবাদী হোচেয়াক কৰা অনুৰোধ হয়তো তেওঁৰ এজন দাসক দিয়া আটাইতকৈ আচৰিত কাৰ্যবোৰৰ ভিতৰত এটা হ'ব পাৰেঃ নিজ ইচ্ছাকৃত ভাৱে এজনী বেশ্যা তিৰোতাক গ্ৰহণ কৰা ! কিন্তু ঈশ্বৰে হোচেয়াক ব্যৱহাৰ কৰিছিল যাতে আমাক তেওঁৰ নিজৰ দৃষ্টিকোণৰ পৰা মানুহৰ পাপ আৰু বিদ্ৰোহৰ যন্ত্ৰণা বুজিবলৈ সহায় কৰিব পাৰে। ঈশ্বৰে অতি মৰমেৰে এগৰাকী পত্নী হিচাপে ইস্রায়েলক বাছি লৈছিল, যি গৰাকীয়ে তেওঁক বাৰে বাৰে প্ৰতাৰণা কৰিছিল, তথাপিও আচৰিত কথাটো হ'ল, তেওঁ তাইক পুনৰাই গ্ৰহণ কৰিছিল আৰু তাইক পুনৰুদ্ধাৰ কৰিছিল।

`হোচেয়াঃ ২:২; হোচেয়াঃ ৩:১; প্রকাশিত বাক্যঃ ১৭:১,২ ; আৰু প্ৰঃ বাক্যঃ ১৮:১-৪ পদ পঢ়ক। ইয়াত উল্লেখ কৰা বেশ্যা স্বভাৱৰ বিষয়ে কি কোৱা হৈছে? হোচেয়াৰ কাহিনীৰ পৰা খ্রীষ্টিয়ান মণ্ডলীয়ে কি শিক্ষা ল'ব পাৰে? পুৰণি নিয়মৰ পাপবোৰ মণ্ডলীয়ে কি কি ধৰণেৰে পুনৰাবৃত্তি কৰিছে?`

বাইবেলত প্ৰকাশ কৰিছে যে পুৰণি নিয়মত ইস্রায়েলৰ ভুলবোৰ খ্ৰীষ্টৰ নতুন নিয়মৰ মণ্ডলীয়ে বহুলাংশে পুনৰাবৃত্তি কৰিব। ঈশ্বৰৰ চুক্তি বা নিয়মৰ লোকসকলে তেওঁলোকৰ বন্দীত্বৰ আগতে বিপথে পৰিচালিত হৈছিল, চুবুৰীয়া জাতি সমূহৰ মূৰ্ত্তি পূজাৰ নীতি-নিয়ম সমূহ ঈশ্বৰৰ প্ৰতিজ্ঞাৰ জাতিটোৰ মাজলৈ আনিছিল। চতুৰ্থ শতিকাৰ আৰম্ভণিতে খ্রীষ্টিয়ান মণ্ডলীয়ে সম্ভাব্য সুবিধা অনুভৱ কৰি ৰোমৰ সম্ৰাট কনষ্টেন্টাইনৰ লগত প্ৰেমৰ সম্পৰ্ক স্থাপন কৰি মণ্ডলীৰ বিবাদৰ নিষ্পত্তি আৰম্ভ কৰিবলৈ আমন্ত্ৰণ জনায়। প্রতিটো ক্ষেত্রতে ঈশ্বৰৰ লোক সকলে অনুভূত সমস্যাৰ সমাধান বিচাৰিবলৈ তেওঁৰ সৈতে থকা সম্পৰ্কৰ বাহিৰত বিচৰণ কৰিছিল।

ঈশ্বৰৰ বাক্যক বাছনি কৰাৰ দ্বাৰা এইটো স্পষ্ট যেন লাগে যে তেওঁ কেৱল আমাক দেখুৱাবলৈ চেষ্টা কৰা নাই যে আমি কি ভুল কৰিছো কিন্তু ইয়াৰ যোগেদি তেওঁ কেনে অনুভৱ কৰে তাকো দেখুৱাবলৈ চেষ্টা কৰিছো। যি সকলক পত্নীয়ে বিশ্বাসঘাতকতা কৰিছে তেওঁলোকে সেই ধ্বংসৰ অনুভৱবোৰ বুজি পাবলৈ আৰম্ভ কৰিব পাৰে। খ্ৰীষ্টৰ প্ৰতি আমাৰ অবিশ্বাসে স্বৰ্গৰ সিংহাসনত আলোড়িত কৰিব পাৰে। হয়তো হোচেয়াৰ কাহিনীৰ আটাইতকৈ আচৰিত অংশটো হ'ল ভাৱবাদীজনে তেওঁৰ বিপথগামী তিৰোতাক উদ্ধাৰ কৰিবলৈ কিমান কষ্ট কৰিছিল।

যেতিয়া ঈশ্বৰৰ লোক সকলক বাবিলৰ পৰা ওলাই আহিবলৈ কোৱা হৈছে, তেতিয়া আমি মানুহৰ প্ৰতি অন্তিমবাৰ ক্ৰন্দন কৰা দেখিবলৈ পাওঁ, সেই সময়ত মন কৰিবলগীয়া কথাটো হ'ল যে তেওঁ নিজৰ লোক বিলাকক আমন্ত্ৰণ কৰিছে, অচিনাকি আন লোক বিলাকক নহয়। তেওঁ সিহঁতক অন্তৰংগ ভাৱে চিনি পায়। তেওঁ সিহঁতক প্ৰেম কৰে। আৰু পৃথিৱীখনে আটাইতকৈ বেয়া দিশটোৰ ফালে আগবাঢ়ি যোৱাৰ সময়তো তেওঁ সেই মুক্তিৰ মূল্য আগবঢ়াই যিটো তেওঁ আমাক নিজৰ তেজেৰে কিনিছিল। খ্ৰীষ্টৰ ক্রুচে আন সকলোতকৈ অধিক আমাক দেখুৱাই যে প্ৰভুৱে তেওঁৰ পথভ্রষ্ট লোক সকলক কিমান আন্তৰিকতাৰে উদ্ধাৰ কৰিব বিচাৰে।