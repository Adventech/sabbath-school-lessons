---
title:  ইচহাক আৰু ৰিবেকা।
date:   16/04/2025
---

যেতিয়া অব্রাহাম বৃদ্ধ হৈ আহিছিল আৰু তেতিয়া নিঃসন্দেহে তেওঁৰ সন্তান বিলাকৰ বিষয়ে ঈশ্বৰে তেওঁক দিয়া প্রতিজ্ঞাৰ বিষয়ে চিন্তা কৰিছিল (আদিঃ ১৫:৫), তেতিয়া তেওঁ তেওঁৰ আটাইতকৈ বৃদ্ধ আৰু আটাইতকৈ বিশ্বাসযোগ্য দাসক এটা গাম্ভীর্যপূর্ণ কাম দিছিল।

`আদিঃ ২৪:১-৪ পদ পঢ়ক। অব্রাহামৰ বাবে “কনানীয়া লোকৰ ছোৱালী” তেওঁৰ পুত্ৰই বিয়া নকৰাটো কিয় ইমান গুৰুত্বপূর্ণ? (আদিঃ ২৪:৩)।`

তেওঁ উপদেশ যিমানেই আছুতীয়া যেন নালাগক কিয়, অব্রাহামৰ বাবে বিষয়টো আধ্যাত্মিক আছিল, জাতিগত নহয়, ই ধর্মীয় আছিল, ৰাষ্ট্ৰীয় নহয়। অব্রাহামে কনানীয়া ধৰ্মৰ নৈতিক অৱক্ষয়ৰ বিষয়ে ভালদৰেই জানিছিল, কিন্তু তেওঁলোকৰ মিছা দেৱতাৰ সেৱা পূজাৰ বিষয়ে উল্লেখ কৰা নাছিল, তেওঁ জানিছিল যে তেওঁৰ পুত্ৰই যদি তেওঁলোকৰ ছোৱালীক বিয়া কৰায় তেন্তে এই প্রথাবোৰ পালন কৰাটো কিমান সহজ হৈ পৰিব।

সঁচাকৈয়ে প্ৰাৰম্ভিক ইস্রায়েলৰ ইমানবোৰ কাহিনী, আনকি খ্রীষ্টিয়ান মণ্ডলীৰ কাহিনীও এনেকুৱা এটা কাহিনী হৈ আহিছে য'ত ঈশ্বৰৰ লোকসকলে জগতখনৰ আগত সাক্ষী হ'ব লাগিছিল, তাৰ পৰিবৰ্তে জগতখনত আৰু ইয়াৰ ভুৱা শিক্ষা আৰু ধৰ্মীয় বিশ্বাসৰ মাজত আৱদ্ধ হৈ পৰিছে। হয়তো এই দুখজনক বাস্তৱতাৰ মহান উদাহৰণ হৈছে বাইবেলৰ সপ্তম দিন বিশ্রামদিনৰ ঠাইত ৰবিবাৰ, সূৰ্যক পূজা কৰা দিনটোক প্ৰৱৰ্ত্তন কৰা, যিটো বাস্তৱতাই শেষৰ দিনত বিশিষ্ট ভূমিকা পালন কৰিব।

`আদিঃ ২৪:৫৭-৬৭ পদ পঢ়ক। এই কাহিনীত আমি পোৱা কিছুমান সবিশেষৰ পৰা আমি খ্ৰীষ্ট আৰু তেওঁৰ মণ্ডলীৰ বিষয়ে কি পাঠ শিকিব পাৰো? উদাহৰণ স্বৰূপে, ৰিবেকা ইচহাকৰ দূৰৈৰ, পৃথক আত্মীয় আছিল বুলি কোৱাৰ পৰা আমাৰ পতিত অৱস্থাৰ বিষয়ে কি শিকিব পাৰো?`

আমি নিঃসন্দেহে আমাৰ সৃষ্টিকৰ্ত্তাৰ সৈতে সম্পর্ক আছে, প্ৰকৃততে তেওঁৰ প্রতিমূৰ্ত্তিৰে সৃষ্টি হোৱা। আমি পাপৰ যোগেদি তেওঁৰ পৰা পৃথক হৈছো, আৰু তথাপিও, আমি এতিয়াও তেওঁৰ বাবে উপযুক্ত কইনা বুলি গণ্য কৰা হৈছো, যদিও আমাৰ স্বইচ্ছাৰ কাৰ্যৰ দ্বাৰা আমি বিবাহক প্রয়োজনতকৈ অধিক অশান্তিকৰ কৰি তুলিব পাৰো।

`হয়, ঈশ্বৰে আমাক, তেওঁৰ কইনাক, আমি তেওঁক প্ৰেম কৰাতকৈও অধিক প্ৰেম কৰে। আমি প্রতিদিনে কি সিদ্ধান্ত লওঁ আৰু কি কৰা উচিত যাৰ যোগেদি ঈশ্বৰৰ প্ৰতি আমাৰ প্ৰেমক শক্তিশালী কৰিব পাৰো? একে সময়তে কেনেধৰণৰ সিদ্ধান্তই আমাৰ প্ৰেমক মৃত কৰি তুলিব পাৰে?`