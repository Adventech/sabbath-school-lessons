---
title:  অতিৰিক্ত অধ্যয়ন পাঠ
date:   18/04/2025
---

গোটেই শতিকা জুৰি কিছুমানে খ্রীষ্টিয়ানে বাইবেলৰ কাহিনীত পোৱা প্ৰতীক আৰু চিত্ৰকল্পৰ ওপৰত ইমানেই গুৰুত্ব দিয়া হৈছে তেওঁলোকে কার্যতঃ ঐতিহাসিক আখ্যানক মিথ হিচাপে গণ্য কৰিবলৈ আৰম্ভ কৰিছে। শাস্ত্ৰৰ প্ৰায় সকলো ঠাইতে অৰ্থৰ আভাস পোৱা যায় যদিও আমি সদায় মনত ৰাখিব লাগিব যে ঈশ্বৰৰ এটা উপায় আছে যে তেওঁ প্রকৃত লোক বিলাকক জড়িত কৰাৰ বাস্তৱিক ঘটনাবোৰ লৈ যায় আৰু সেইবোৰ ব্যৱহাৰ কৰি আমাক মণ্ডলীৰ সৈতে তেওঁৰ ভৱিষ্যতৰ পাৰস্পৰিক ক্ৰিয়াৰ বিষয়ে কথাবোৰ শিকায়।

উদাহৰণ স্বৰূপে কনানত হোৱা বিয়াৰ ভোেজটোৱে হয়তো ভাৱবাণীত ব্যৱহাৰ কৰা বিবাহৰ দৃষ্টান্তৰ বিষয়ে শিক্ষা দিব পাৰে, কিন্তু বিয়াখন আছিল আক্ষৰিক পৰিঘটনা। “মঠীয়াবোৰ পানীৰে পূৰ কৰিবলৈ মানুহৰ হাত ব্যৱহাৰ কৰা হৈছিল কিন্তু কেৱল খ্ৰীষ্টৰ বাক্যইহে ইয়াক সন্তুষ্টি দিব পৰা উৎকৃষ্টতাৰ গুণ প্ৰদান কৰিছিল। গতিকে ই মৃত্যুমুখী ত্রাণকর্ত্তাজনাক আঙুলিয়াইছিল। সেয়া কেৱল খ্ৰীষ্টৰ শক্তিৰ দ্বাৰাইহে সম্ভৱ হৈছিল, যাৰ ওপৰত বিশ্বাস কৰি, মানুহক তৃপ্ত কৰিবলৈ তেওঁবিলাকে আশানুৰূপ ফল লাভ কৰিব পাৰিছিল।

“প্ৰভু যিহোৱাই নিজ দাস ভাৱবাদী বিলাকৰ গুৰিত নিজৰ নিগূঢ় মন্ত্ৰণা প্রকাশ নকৰাকৈ একোকে নকৰে। নিগূঢ় বিষয়বোৰ আমাৰ ঈশ্বৰ যিহোৱাৰ অধিকাৰ, কিন্তু আমি যেন এই ব্যৱস্থাৰ আটাই বাক্য অনুসাৰে কাৰ্য কৰো, এই নিমিত্তে প্রকাশিত বিষয়বোৰ আমাৰ আৰু আমাৰ সন্তান বিলাকৰ যুগে যুগে অধিকাৰ আছে, আমোচঃ ৩:৭; দ্বিঃ বিৱৰণঃ ২৯:২৯ পদ। ঈশ্বৰে এইবোৰক আমালৈ প্ৰদান কৰিলে আৰু শ্ৰদ্ধা ভক্তি আৰু প্ৰাৰ্থনাৰে শাস্ত্ৰবাক্যৰ ভাৱবাণী অধ্যয়ন কৰোতা সকলৰ ওপৰত তেওঁৰ আশীৰ্বাদ পৰিব।” - ইলেন জি. হুৱাইট, সৰ্বযুগৰ আকাংক্ষা।