---
title:  বিবাহৰ চিত্ৰপট
date:   12/04/2025
---

### এই সপ্তাহৰ অধ্যয়ন পাঠ

আদি: ২:২৩-২৫; ইফিঃ ৫:২৯-৩২ ; যিহিস্কেল: ১৬:৪-১৪; প্রঃ বাক্যঃ ১৮:১-৪; আদিঃ ২৪:১-৪; প্রঃ বাক্যঃ ১৯:১-৯ পদ।

> <p>মুখস্থ পদঃ</p>
> “পাছে তেওঁ মোক ক'লে, তুমি লিখা; মেৰ পোৱালিৰ বিবাহৰ ভোজলৈ যিবিলাক নিমন্ত্রিত হৈছে, তেওঁবিলাক ধন্য; তেওঁ মোক আৰু ক'লে, এইবিলাক ঈশ্বৰৰ সত্য বাক্য” (প্রঃ বাক্যঃ ১৯:৯)।

বাইবেলখন প্রেম কাহিনীৰে পৰিপূৰ্ণ যিয়ে তেওঁৰ লোক সকলৰ প্ৰতি থকা ঈশ্বৰৰ প্ৰেম আৰু পৰিত্ৰাণৰ দিশবোৰ শক্তিশালী ভাৱে প্ৰকাশ কৰিছে। সম্পৰ্কৰ ভিতৰত আটাইতকৈ অন্তৰংগ হৈছে বিবাহ, ই এনে এখন বিদ্যালয় বুলি প্রমাণিত হয় য'ত, আমি যদি নিজকে ঈশ্বৰে আশা কৰা ধৰণে অনুভৱ কৰিবলৈ দিওঁ, তেন্তে আমি আমাৰ প্ৰতি থকা তেওঁৰ প্ৰেমৰ বিষয়ে, তেওঁৰ সৈতে আমাৰ সম্পৰ্কৰ বিষয়ে আৰু তেওঁ আমাক উদ্ধাৰ কৰিবলৈ কিমান যাতনা ভোগ কৰিলে, সেই বিষয়ে গভীৰ শিক্ষা আৱিষ্কাৰ কৰিব পাৰো।

প্ৰেম আৰু বিবাহৰ আধুনিক ধাৰণা সমূহে আমাৰ বৈবাহিক ব্যৱস্থাৰ জৰিয়তে ঈশ্বৰে আমাক কি শিকাবলৈ চেষ্টা কৰিছে তাৰ মূল্যায়ন কৰাৰ ক্ষমতাক কমাই তুলিছে। যদিও মানুহৰ পাপপূৰ্ণ স্বভাৱে বিবাহক (আৰু প্ৰায় সকলো সম্পৰ্কৰে) বহু পৰিমাণে বিকৃত কৰি পেলাইছে, তথাপিও বিবাহ সত্যতা, আনকি ভাৱবাণী মূলক সত্যতাও প্রকাশ কৰাৰ এক শক্তিশালী উপায় হ'ব পাৰে। কেৱল আমাক সুখী কৰিবলৈ নহয়। বিবাহ এনে এখন বিদ্যালয় হোৱা উচিত য'ত আমি নিজৰ বিষয়ে আৰু ঈশ্বৰৰ সৈতে আমাৰ সম্পৰ্কৰ বিষয়ে গভীৰ শিক্ষা লাভ কৰিব পাৰো।

এই সপ্তাহত আমি ঈশ্বৰৰ বাক্যই বিবাহৰ বিষয়ে কোৱা ভাল আৰু বেয়া বিভিন্ন উপায়বোৰ অন্বেষণ কৰিম, তাৰপিছত আমি এই উদাহৰণবোৰৰ পৰা শিক্ষা ল'ব পাৰো য'ত ঈশ্বৰে তেওঁৰ লোক সকলৰ সৈতে কেনে সম্পৰ্ক ৰাখে, আনকি তেওঁলোকৰ দুখ-কষ্টৰ সময়তো আৰু আমি তেওঁৰ প্ৰেমৰ বিষয়ে কিছুমান সত্যতা শিকিব পাৰো যিয়ে আমাক শেষৰ দিনৰ ঘটনাবোৰৰ বিষয়ে ভালদৰে বুজিবলৈ সহায় কৰিব পাৰে।