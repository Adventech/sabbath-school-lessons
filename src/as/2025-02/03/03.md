---
title:  সুন্দৰী কইনা।
date:   14/04/2025
---

যিহিস্কেল ১৬ অধ্যায়ত আমাক ঈশ্বৰে তেওঁৰ লোক সকলৰ প্ৰতি থকা সন্মানৰ এক আচৰিত ছবি দেখুৱাইছে। তেওঁ ইস্রায়েল জাতিটোক পৰিত্যক্ত কেঁচুৱা অথবা সন্তান বুলি বর্ণনা কৰিছে, যাক মৰিবলৈ মুকলি পথাৰত পেলাই দিয়া হৈছে। তেওঁ তাইক ঘৰলৈ লৈ যায়, তাইক চাফ-চিকুণ কৰে আৰু যেতিয়া তাই সম্পূর্ণ ডাঙৰ-দীঘল হ'ল, তেতিয়া তেওঁ তাইক বিবাহ কৰিলে। ই এক অসম্ভৱ বিবাহৰ এক শক্তিশালী উদাহৰণ।

`যিহিস্কেল: ১৬:৪-১৪ পদ পঢ়ক। এই কইনাৰ বিষয়ে আমাক বিতংভাৱে কোৱা সৌন্দর্যতাই আমাৰ প্ৰতি থকা ঈশ্বৰৰ উদ্দেশ্যৰ বিষয়ে কি শিকাইছে?`

ঈশ্বৰে ইস্রায়েলক কৈছিল যে তেওঁৰ তত্বৱধানত তাই "অতি সুন্দৰী” হৈ উন্নতি লাভ কৰিছিল (যিহিঃ ১৬:১৩)। ঈশ্বৰে যেতিয়া প্ৰথমবাৰৰ বাবে তাইক পাইছিল, তেতিয়া কোনেও তাইক সুন্দৰী বুলি কোৱা নাছিল, তাই আন ল'ৰা- ছোৱালীৰ মাজত প্রত্যাখ্যানশীল আছিল, তাইৰ মৃত্যু হ'ব বুলি আশা কৰি পেলাই থোৱা হৈছিল। কিন্তু ঈশ্বৰে তাইৰ ওপৰত মনোযোগ দিছিল আৰু তাই বাঢ়ি ডাঙৰ- দীঘল হৈ অতি সুন্দৰী হৈ পৰিল, তাই আৰু পৃথিৱীৰ চৰ্চাৰ কাৰণ হৈ নাথাকিল। যিহূদী ৰজা সকলৰ দিনত দায়ুদ আৰু চলোমনৰ অধীনত থকা সময়ত এই কথা বিশেষভাৱে সত্য আছিল। আনকি ইথিওপিয়াৰ বাণীৰে ইস্রায়েলৰ সৌন্দৰ্যতাক নিজে চাবলৈ এক বিশেষ ভ্ৰমণ কৰিছিল ।

ইস্রায়েলৰ সৌন্দৰ্যতা অৱশ্যে সম্পূৰ্ণৰূপে ঈশ্বৰৰ দান আছিল। তাই সুন্দৰী আছিল – জাতিসমূহে কৈছিল- কাৰণ তাই তেওঁৰ কইনা আছিল। প্ৰভু যিহোৱাই কৈছে, “মই তোমাৰ ওপৰত স্থাপন কৰা মোৰ স্ত্ৰীৰ নিমিত্তে তোমৰা সৌন্দর্য সম্পূর্ণ হ'ল” (যিহিঃ ১৬:১৪)।

বাইবেলৰ এইটো এটা পুনৰাবৃত্তি মূলক বিষয়বস্তুঃ ঈশ্বৰৰ কইনা সুন্দৰী, তাই কৰা কোনো কামৰ বাবে নহয় কিন্তু ঈশ্বৰে তাইৰ ওপৰত অনুগ্রহ প্রদান কৰাৰ বাবে তাইক তেনেদৰে যুগুত কৰিছে। একেদৰে, বিশ্বাসী সকলৰ স্বৰ্গৰ সৌন্দৰ্যতাত সুন্দৰ দেখা যায়, আমি ইয়াক লাভ কৰিবলৈ কৰা যিকোনো কামৰ বাবে নহয়, কিন্তু ঈশ্বৰৰ অনুগ্ৰহৰ বাবে, তেওঁ আমাক প্ৰদান কৰা পৰিত্ৰাণৰ বাবে। আমি সুন্দৰ কাৰণ আমি তেওঁৰ ধাৰ্মিকতা, “ঈশ্বৰীয় ধার্মিকতা”ত আবৃত হৈ আছো (২ কৰিন্থীয়া: ৫:২১)। কিন্তু যিহিস্কেলৰ আগৰ পদটোলৈকে সকলো ভালে আছিলঃ “কিন্তু তুমি নিজ সৌন্দর্যত নিৰ্ভৰ কৰি নিজৰ যশস্যাৰ কাৰণে বেশ্যাবৃত্তি ধৰিলা আৰু প্ৰত্যেক বাটৰুৱাৰ লগত অধিক পৰিমাণে বেশ্যাকর্ম কৰিলা” (যিহিঃ ১৬:১৫)।

ঈশ্বৰৰ মঙ্গলময় আৰু মহিমা প্ৰতিফলিত কৰিবলৈ আমাক সৃষ্টি কৰা হৈছিল। যেতিয়া ঈশ্বৰৰ সৃষ্টিবোৰে নিজৰ সৌন্দৰ্য নিজৰ বুলি ধৰি লয়, তেতিয়া সেই সৌন্দর্যতা কমি যায় আৰু বিপদে অপেক্ষা কৰি থাকে।

`আমাৰ "নিজৰ সৌন্দৰ্যতা”ৰ ওপৰত বিশ্বাস ৰখাৰ যোগেদি কি বিপদ হ'ব পাৰে? অৰ্থাৎ আমি কেনেকৈ ভাবিব পাৰো যে আমাৰ মাজত আৰু নিজৰ ভিতৰত এনেকুৱা কি আছে যিয়ে আমাক ঈশ্বৰৰ ওচৰত যোগ্যতা প্ৰদান কৰে বা তেওঁৰ প্ৰেমৰ যোগ্য কৰি তোলে? আত্মিক অহংকাৰৰ পৰা আমি সদায় কেনেকৈ সাৱধান হোৱা উচিত?`