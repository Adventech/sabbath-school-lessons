---
title:  অশান্তিৰ মাজত আশা।
date:   26/05/2025
---

গীতমালা পুস্তকখনৰ বেছিভাগ কথা প্রতীকী, কিন্তু যেতিয়া আমাৰ পৃথিৱীৰ পুনৰাই স্থাপনৰ দিশটোলৈ আঙুলিয়াই দিয়াৰ কথা আহে, তেতিয়া ই কেৱল প্রতীকী বুলি বিশ্বাস কৰাৰ কোনো কথা নাই। গীতমালা ৪৬ অধ্যায়ত আমাক সোঁৱৰাই দিয়ে যে খ্ৰীষ্ট পুনৰাই ঘূৰি অহাৰ ফলত ভৌতিক পৃথিৱীখন গভীৰ ভাৱে প্ৰভাৱিত হ’ব। কিন্তু কেৱল পৰ্বত আৰু সাগৰেই প্ৰভাৱিত নহয়; পৃথিৱী ইতিহাসৰ বিশাল চূড়ান্ত অৱস্থাৰ অৰ্থ হ’ব সাংসাৰিক ৰাজ্যসমূহ ভাঙি যাব, মানৱ শাসন ব্যৱস্থাৰ প্রণালীয়ে সহস্রাব্দ জুৰি অনেক দুখ-কষ্টৰ সৃষ্টি কৰিছিল।

শেষত এই সকলো শক্তি, আৰু ইয়াৰ দ্বাৰা মানৱ জাতিৰ ওপৰত কঢ়িয়াই অনা সকলো দুষ্টতা আৰু দুখ কষ্টৰ সম্পূৰ্ণ অন্ত পৰিব।

`যিৰিমিয়া: ৪:২৩-২৬ পদ পঢ়ক। ইয়াত আমাক এই জগতৰ অৱস্থাৰ বিষয়ে কি কৈছে, অর্থাৎ “নতুন আকাশ-মণ্ডল আৰু নতুন পৃথিৱী” (প্রঃ বাক্যঃ ২১:১) নোহোৱালৈকে?`

বাইবেলৰ ভাৱবাণীয়ে আমাক দেখুৱাইছে যে এই জগতৰ কি হ’ব। উদাহৰণ স্বৰূপে, দানিয়েল ৭ অধ্যায়ৰ দৰ্শনে আমাক এটা ধুমুহাময় সাগৰ দেখুৱাইছে যাৰ মাজত জগতৰ জাতি সমূহৰ উত্থান ঘটিছে। বিবাদ আৰু যুদ্ধৰ বতাহসমূহ পৰজাতি সাগৰৰ (পৃথিৱী) ওপৰেদি বৈ যায়, ইটোৰ পিছত সিটো জগতৰ ৰাজ্যৰ সৃষ্টি কৰে আৰু ইয়াৰে এটাও মানৱ জাতিক আগুৰি ধৰা অতি বাস্তৱিক সমস্যাবোৰ সমাধান কৰিব নোৱাৰে। আমি বিশ্বাস কৰা সাংসাৰিক নেতাসকল আমাৰ বাকী সকলৰ দৰেই পাপী আৰু স্বাৰ্থপৰ বুলি প্ৰায় সদায়েই প্রমাণিত হয়।

দানিয়েলক দেখুওৱা কোনো ৰাজ্যই ঈশ্বৰৰ লোক সকলৰ বাবে নিৰাপদ বুলি প্রমাণিত নহ’ল (যদিও কিছুমান আনতকৈ ভাল আছিল)। কিন্তু আমি জানো যে ঈশ্বৰৰ ৰাজ্যত আমাৰ নাগৰিকত্ব আছে (ফিলিঃ ৩:২০), আৰু এই বিশৃংখল পৃথিৱীৰ ওপৰত এটা সিংহাসন আছে যিটো লৰচৰ কৰিব নোৱাৰি (যিহিঃ ১:২৬)। যীচুৱে কৈছে যে আমি খ্ৰীষ্টৰ দ্বিতীয় আগমন ওচৰ চাপি অহাৰ লগে লগে জগতখন গভীৰ সংকটলৈ গতি কৰিব (মথিঃ ২৪)। কিন্তু আমাৰ এই পৃথিৱীৰ অৱস্থা যিয়েই নহওঁক কিয়, আমি বিশ্বাসত দিয় দিব লাগিব, কাৰণ আমি জানো যে, ঈশ্বৰে নিয়ন্ত্ৰণ হেৰুৱাই পেলোৱা নাই, আৰু তেওঁ তেওঁৰ প্ৰতিজ্ঞা পূৰণ কৰিবঃ “জাতিবোৰ ক্রুদ্ধ হৈ উঠিল, আৰু ৰাজ্যবোৰ লৰচৰ হ’ল ; তেওঁ নিজ ধ্বনি শুনালে, পৃথিৱী ভয়ত পমি গ’ল। বাহিনী বিলাকৰ যিহোৱা আমাৰ সঙ্গী; যাকোবৰ ঈশ্বৰ আমাৰ উচ্চ দূৰ্গ” (গীতঃ ৪৬:৬,৭)।

`আমাৰ পৃথিৱীখন বিশৃংখল আৰু নিয়ন্ত্ৰণৰ বাহিৰত থকা যেন লাগে। উদাহৰণ স্বৰূপে, দানিয়েল ৭ অধ্যায়ৰ ভাৱবাণীয়ে আমাক কেনেকৈ এইটো বুজিবলৈ সহায় কৰা উচিত যে শেষলৈকে আমি বিশ্বাসী হৈ থাকিলে আমাৰ বাবে সকলো উত্তম হ’ব?`