---
title:  তেওঁৰ ভৰিৰ তল কৰিলে।
date:   27/05/2025
---

`গীতমালাঃ ৪৭:১-৪ পদ পঢ়ক। অৱশেষত খ্ৰীষ্টৰ ৰাজ্যত, এই শাস্ত্রপদে আমাৰ স্থানৰ বিষয়ে কি কয়?`

দীর্ঘদিনৰ বাবে আমাৰ ভৱিষ্যত উজ্জ্বল হ’ব। তেতিয়ালৈকে মানৱ জাতিয়ে পৃথিৱীৰ ওপৰত আধিপত্য লুচিফাৰক এৰি দিছিল আৰু ইয়োবত উল্লেখ কৰা অনুসৰি স্বৰ্গত যিহোৱাৰ সন্মুখত চয়তানে উপস্থিত হোৱাৰ সময়লৈকে সি এই পৃথিৱীখন তাৰ বুলি গৌৰৱ কৰিছিল। যিহোৱাই চয়তানক সুধিলে, “তুমি ক’ৰ পৰা আহিলা?” তেতিয়া চয়তানে যিহোৱাক উত্তৰ দি ক’লে, “মই পৃথিৱী ভ্ৰমণ কৰি, আৰু তাৰ মাজত ইফালে সিফালে ফুৰি আহিলো” (ইয়োবঃ ১:৭)।

চয়তানে মালিকীস্বত্ব দাবী কৰিছিল; প্রাচীন কালত মালিকীস্বত্বক প্রতিনিধিত্ব কৰিবলৈ ভৰিখনক ব্যৱহাৰ কৰা হৈছিল। “উঠা, এই দেশৰ দীঘে-পথালিয়ে ফুৰা ; কিয়নো ইয়াক মই তোমাকেই দিম” (আদিঃ ১৩:১৭)।

`১ থিচলনীঃ ৪:১৩-১৭ আৰু জখৰীয়াঃ ১৪:৪ পদৰ তুলনা কৰক আৰু খ্ৰীষ্টৰ ভৰিৰ প্ৰতি মনোযোগ দিয়ক। এই অংশবোৰৰ মাজত আপুনি কি পার্থক্য দেখা পায় আৰু সেইবোৰে আমাক এই পৃথিৱীৰ চূড়ান্ত সাৰ্বভৌমত্বৰ এই দুটা পার্থক্যতা, যদিও একে, সেইবোৰৰ বিষয়ে আমাক কি শিক্ষা প্ৰদান কৰে?`

সহস্রাব্দৰ শেষত খ্ৰীষ্টই কি কৰিব সেই বিষয়ে কওঁতে ইলেন জি. হুৱাইটে লিখিছে: “খ্ৰীষ্ট জৈতুন পৰ্বতৰ ওপৰত নামি আহিব, তেওঁৰ পুনৰুত্থানৰ পাছত, য’ৰ পৰা তেওঁ স্বৰ্গাৰোহণ কৰিছিল আৰু য’ত স্বৰ্গৰ দূতবিলাকে তেওঁৰ পুনৰাগমনৰ প্ৰতিজ্ঞাৰ কথাক পুনৰাবৃত্তি কৰিছিল। ভাৱবাদীয়ে কৈছে- মোৰ ঈশ্বৰ যিহোৱা আহিব, তোমাৰ সৈতে সকলো পবিত্র লোক আহিব। আৰু সেইদিনা পূবফালে যিৰূচালেমৰ সন্মুখত থকা জৈতুন পৰ্বতৰ ওপৰত তেওঁৰ চৰণ স্থিতি হ’ব ; আৰু জৈতুন পৰ্বতৰ মাজতে পূব আৰু পশ্চিম ফাললৈ ফাটিব আৰু বৰ ডাঙৰ উপত্যকা হৈ যাব ……. আৰু যিহোৱা গোটেই পৃথিৱীৰ ওপৰত ৰজা হ’ব ; সেইদিনা যিহোৱা অদ্বিতীয় হ’ব আৰু তেওঁৰ নামো অদ্বিতীয় হ’ব। জখৰীয়া: ১৪:৫,৪,৯ পদ। নতুন যিৰূচালেম, ইয়াৰ উজ্জ্বল মনোমোহা ৰূপত যেতিয়া ই স্বৰ্গৰ পৰা নামি আহিব, তেতিয়া ইয়াক গ্ৰহণ কৰি ল’বলৈ প্ৰস্তুত কৰি ৰখা আৰু পবিত্ৰ কৰি ৰখা স্থানত ই স্থিতি হ’ব আৰু খ্ৰীষ্ট, তেওঁৰ বিশ্বাসী লোক বিলাক আৰু স্বৰ্গদূত বিলাকৰে সৈতে সেই পবিত্ৰ নগৰত প্ৰৱেশ কৰিব।” – মহা বিবাদ, ৬৬২, ৬৬৩ পৃষ্ঠা।

`যীচুৰ যোগেদি আমাক দিয়া আশালৈ চাওক। ভবি চাওকচোন, যদি মৃত্যুৰ সৈতে, চিৰদিনৰ বাবে সকলো শেষ হৈ যায়, তেন্তে জীৱনটো কিমান কঠিন হ’লহেঁতেন। এই সকলোবোৰ অসাৰ হ’ব নহয়নে?`