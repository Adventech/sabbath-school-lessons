---
title:  দ্রাক্ষাৰস আৰু তেজ।
date:   28/05/2025
---

`গীতমালাঃ ৭৫ অধ্যায় পঢ়ক। লগতে মথিঃ ২৬:২৬-২৯ আৰু প্ৰঃ বাক্যঃ ১৪:৯-১২ পদ পঢ়ক। এই গীতমালাত সোধ বিচাৰৰ সময়ত সঙ্কটাপন্ন কিছুমান বিষয়ৰ বিষয়ে কি প্ৰকাশ কৰা হৈছে আৰু এই বেলেগ বেলেগ শাস্ত্রপদ সমূহে আমাক এই বিষয়সমূহ বুজিবলৈ কেনেকৈ সহায় কৰে?`

কিছুমানে ভাবে যে এই গীতমালাত চনহেৰীবৰ সেনা বাহিনীৰ আচৰিত ভাৱে ধ্বংস হোৱাৰ ওপৰত হোৱা গীত (২ বংশাৱলীঃ ৩২:২ ৰাজাঃ ১৯) — এই কাহিনীটোৱে প্ৰকাশিত বাক্য ২০ অধ্যায়ত স্বয়ং ঈশ্বৰৰ দ্বাৰা দুষ্ট সকলৰ অন্তিম ধ্বংসৰ দিশলৈ আঙুলিয়াই দিয়া যেন লাগে। ঈশ্বৰৰ লোকসকলে তেওঁলোকৰ ৰজাৰ সৈতে পবিত্ৰ নগৰত থাকে যেতিয়া দুষ্ট সৈন্যবাহিনী আহি লোক বিলাকক আগুৰি ধৰে, আৰু তাৰ পিছত তেওঁলোকক ঈশ্বৰে নিজেই ধ্বংস কৰে।

সোধ-বিচাৰত ঈশ্বৰে শুধৰণি কৰা এটা কথা হ’ল আমাৰ পতিত জগতখনত সংঘটিত হোৱা ক্ষমতাৰ অপব্যৱহাৰ। পতিত লোকবিলাকে আনৰ বাবে বা ঈশ্বৰৰ গৌৰৱৰ বাবে জীয়াই নাথাকে, বৰঞ্চ নিজৰ বাবেহে জীয়াই থাকে। আজি আমি অনেক দিশত জগতত কোনো অর্থ বা বস্তুনিষ্ঠ নৈতিক মানদণ্ড নাই বুলি বিশ্বাস কৰা যি পৰিণতি তাৰ সৈতে জীয়াই আছো। যদি কোনো অর্থ থাকিব লাগে তেন্তে দার্শনিক ফ্রেড্রিখ নিচ্চে জোৰ দি কোৱাৰ দৰে আমি নিজৰ বাবেই সেইটো উদ্ভাৱন কৰিব লাগিব আৰু জগতখন আমাৰ লাভৰ বাবেই আছে বুলি ভাবিব লাগিব। প্রত্যেক ব্যক্তিয়ে প্রকৃততে এনেদৰে আচৰণ কৰে যেন তেওঁ বা তাই এজন দেৱতা।

(কোনোবাই ন্যায্য ভাৱে সুধিব পাৰেঃ এই দৰ্শন বিদ্যাই নিচ্চেৰ বাবে কিমান ভাল কাম কৰিলে? প্ৰকৃততে বেছি ভাল নহয়। এজন মানুহক এটা ঘোঁৰা মাৰিবলৈ বাধা দিয়াৰ পিছত তেওঁ উন্মাদ হৈ পৰিছিল, ইটালীৰ এটা ৰাস্তাত বাগৰি পৰিছিল। ইয়াৰ পিছত তেওঁ ১৯০০ চনত মৃত্যুৰ আগতে তেওঁৰ জীৱনৰ পৰৱৰ্ত্তী ১১ বছৰ অৰ্ধ-কেটাটনিক (লৰা-চৰা কৰিব নোৱাৰা, কথা ক’ব নোৱাৰা) অৱস্থাত অতিবাহিত কৰিছিল।)

সমস্যাবোৰ যিমানেই অধিক বেয়া নহওঁক কিয়, বিশ্বাসী হিচাবে আমাক আশাৰে জীয়াই থাকিবলৈ সোঁৱৰাই দিয়া হৈছে আৰু সাম্প্রতিক ঘটনাৰ দ্বাৰা ভৱিষ্যতৰ সোধ-বিচাৰ কৰা নহ’ব। আমি সত্যতাৰ স্তম্ভবোৰ ঈশ্বৰহীন সকলৰ হৃদয় আৰু মনৰ দ্বাৰা বা বাইবেলত যি সকলৰ ঈশ্বৰৰ দৃষ্টিভংগী পোৱা নাযায় তেওঁলোকৰ দ্বাৰা ক্ৰমান্বয়ে বিশ্বাসৰ পৰা খহি যোৱা দেখি নিৰাশ হোৱাটো অতি সহজ কথা। আমি বর্তমান এনে এটা সময়ত বাস কৰিছো য’ত নৈতিক মূল্যবোধ, আনকি মানৱ লিঙ্গ, পুৰুষ-মহিলাৰ দৰে মৌলিক কথাবোৰো পৃথিৱীৰ কিছুমান ঠাইত আক্ৰমণৰ সন্মুখীন হৈছে। কিছুমান বিশেষ ধৰণৰ অনৈতিকতা, যিবোৰ কথা বহুতে ক’বলৈ লাজ কৰিব পাৰে, সেইবোৰ এতিয়া ব্যক্তিগত ভাৱে বা ৰাজহুৱা ভাৱেও প্রশংসা কৰি হাত চাপৰি বজোৱা হৈছে। এইদৰে অধিক বেয়ালৈ গতি কৰি আছে।