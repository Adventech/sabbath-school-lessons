---
title:  যাতে তোমাৰ পৰিত্ৰাণৰ পথ প্রকাশিত হয়।
date:   29/05/2025
---

`গীতমালা: ৬৭ অধ্যায় পঢ়ক। এই প্রশংসা গীতে প্রঃ বাক্যঃ ১৪:৬-১২ পদত ঈশ্বৰৰ লোক সকলৰ ভূমিকা সম্পৰ্কে আপোনাৰ ধাৰণাই কেনেকৈ প্রকাশ কৰিব বিচাৰে?`

এম আই টিৰ অভিযন্তা সকলে নতুন এক কলা আৱৰণ তৈয়াৰ কৰিছিল যিয়ে ইয়াৰ সৈতে ৰং কৰা বস্তুবোৰক প্ৰায় অদৃশ্য কৰি তুলিছিল। নে’ন টিউবৰ পৰা সৃষ্টি কৰা এইবিধ পূৰ্বতে সৃষ্টি কৰা যিকোনো ক’লা পদার্থতকৈ বহুগুণে ক’লা। এই নতুন পদার্থই সকলো দৃশ্যমান পোহৰৰ ৯৯.৯৯৫ শতাংশ শোষণ কৰিব পাৰে। আনকি আটাইতকৈ উজ্জ্বল পোহৰেও এই আৱৰণেৰে ঢকা বস্তুবোৰ দৃশ্যমান কৰাত ব্যর্থ হয়।

গীতমালা ৬৭ অধ্যায়ৰ আৰম্ভণিতে ঈশ্বৰৰ বাব আপীল কৰা হৈছে যে “গোটেই পৃথিৱীত যেন তোমাৰ পথ জনা হয়, …… এই নিমিত্তে আমাৰ অৰ্থে নিজ মুখ উজ্জ্বল কৰক।” (গীতঃ ৬৭:১,২)। পৰিত্ৰাণৰ ব্যৱস্থাত ঈশ্বৰে পাপী সকলক তেওঁৰ প্ৰতাপৰ দ্বাৰা ধ্বংস নোহোৱাকৈ তেওঁৰ তাৎক্ষণিক, গৌৰৱময় উপস্থিতিত পুনৰাই সংযোগ স্থাপন কৰাৰ উপায় প্ৰদান কৰিছে; আৰু এতিয়াও, এই জীৱনত, খ্ৰীষ্টৰ ক্রুচে আমাৰ ওপৰত ঈশ্বৰৰ মুখ উজ্জ্বল কৰি ৰখাটো সম্ভৱ কৰি তুলিছে।

কিন্তু ইয়াতকৈয়ো অধিক ঈশ্বৰে আশা কৰিছে যে আমি তেওঁৰ পোহৰক জগতৰ আগত যাতে প্রতিফলিত কৰো। এইটোৱেই আছিল ইস্রায়েলক দিয়া কার্য: মন্দিৰটো সকলো জাতিৰ বাবে প্ৰাৰ্থনাৰ গৃহ হোৱা উচিতঃ “সেই সকলোকে মই নিজ পবিত্র পর্বতলৈ আনিম, আৰু মোৰ প্রার্থনা-গৃহত তেওঁবিলাকক আনন্দিত কৰিম, তেওঁবিলাকৰ হোম-বলি আৰু আন বলিবোৰ মোৰ যজ্ঞবেদীৰ ওপৰত গ্ৰহণ কৰা হ’ব ; কিয়নো মোৰ গৃহ সকলো জাতিৰ প্ৰাৰ্থনা গৃহ বুলি প্রখ্যাত হ’ব” (যিচয়াঃ ৫৬:৭)।

এই গীতমালাত দায়ুদে আমাক সোঁৱৰাই দিছে যে ঈশ্বৰে কামনা কৰে “গোটেই পৃথিৱীত যেন তেওঁৰ পথ জনা হয়, আৰু সকলো জাতিৰ মাজত যেন তেওঁৰ পৰিত্ৰাণ প্রকাশিত হয়” (গীত: ৬৭:১)। দুখৰ বিষয় যে ঈশ্বৰৰ লোকবিলাকে এই কামত প্ৰায়ে ব্যর্থ হৈছে। পুৰণি নিয়মত ইস্রায়েলৰ অভিলেখত কিছুমান অন্ধকাৰ অধ্যায় আছে, লগতে যোৱা দুটা সহস্রাব্দৰ খ্রীষ্টিয়ান মণ্ডলীৰ অভিলেখো আছে। যেন আমি আমাৰ হৃদয়ত এটা অতি ক’লা পদাৰ্থৰে ৰং কৰিছো, ঈশ্বৰৰ পোহৰক প্ৰতিফলিত কৰাৰ পৰিবৰ্তে সেই পোহৰ শোষণ কৰি সন্তুষ্ট হৈছো।

প্রকাশিত বাক্য ১৪ অধ্যায়ৰ অৱশিষ্ট মণ্ডলীয়ে অৱশ্যে কেৱল খ্ৰীষ্টৰ সৈতে চিয়োনত থিয় হৈ তেওঁৰ উপস্থিতি উপভোগ কৰি সন্তুষ্ট হৈ থকা নাই। বৰঞ্চ তেওঁলোকে পৃথিৱীৰ ওপৰেৰে উৰি গৈ ঈশ্বৰৰ পবিত্ৰ পৰ্বতত তেওঁলোকৰ সৈতে যোগদান কৰিবলৈ জগতক আহ্বান জনায়।

`আমি মণ্ডলী হিচাবে, আৰু ব্যক্তিগত হিচাবে, আমি আমান ভালপোৱা সত্যবোৰ আনক শিকোৱাৰ বাবে কি বাধ্যবাধকতা অনুভৱ কৰা উচিত?`