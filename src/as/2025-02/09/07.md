---
title:  অতিৰিক্ত অধ্যয়ন পাঠ
date:   30/05/2025
---

“গীতমালা: ১৩৩; পাচনিকর্মঃ ১:৪-৯; আৰু প্ৰঃ বাক্যঃ ৫:৪-৭ পদ পঢ়ক।

“ভাৱবাদী সকলৰ কালত পবিত্ৰ আত্মাৰ পৰিচালনা শক্তি প্ৰায়ে ৰীতি বা চিন হিচাবেহে প্রকাশ পাইছিল। কিন্তু ই কেতিয়াও ইয়াৰ সম্পূৰ্ণতা প্রকাশ হোৱা নাছিল। এতিয়া উদ্ধাৰকৰ্ত্তা জনাৰ বাক্যত বাধ্য হৈ শিষ্য সকলে এই দানৰ বাবে নিবেদন কৰিছে আৰু স্বৰ্গত খ্ৰীষ্টও মধ্যস্থতাৰ কামত যোগ দিছিল। তেওঁ সেই পবিত্ৰ আত্মাৰ দান দাবী কৰিছিল যাতে তেওঁ তাক তেওঁৰ মানুহৰ ওপৰত বাকি দিব পাৰে।” — ইলেন জি. হুৱাইট, পাচনি বিলাকৰ কাম, ৩৭ পৃষ্ঠা।

শিষ্য সকলক খ্ৰীষ্টৰ বিষয়ে “পৃথিৱীৰ সীমালৈকে” সাক্ষ্য দিবলৈ আদেশ দিয়া হৈছিল (পাচনি কর্মঃ ১:৮), যিটো কাৰ্যই খ্ৰীষ্টৰ দ্বিতীয় আগমনৰ আগজাননী দিয়ে (মথিঃ ২৪:১৪)। তেওঁলোকে যি আৰম্ভ কৰিছিল তাক আমি আগবঢ়াই নিব লাগিব।

যেতিয়া খ্রীষ্টই আমাক শুভবাৰ্ত্তা জগতৰ আগত প্ৰচাৰ কৰিবলৈ কৈছিল, তেতিয়া তেওঁ আমাক অকলে এৰি যোৱা নাছিল। স্বৰ্গৰ ধৰ্মধামৰ পৰাই কামটো পৰিচালনা কৰিছিল। আমাৰ কাৰ্য খ্ৰীষ্টৰ যোগেদি ঘনিষ্ঠ ভাৱে সামৰি লোৱা হৈছে: তেওঁ আমাক পথ প্রদর্শন কৰে আৰু শক্তিশালী কৰে। এইটো তেওঁৰ কাৰ্য, আমাৰ নহয়; আমাক তেওঁৰ নেতৃত্ব অনুসৰণ কৰিবলৈ কোৱা হৈছে। আপুনি লক্ষ্য কৰিব যে ই ইস্রায়েলৰ সৈতে কেনেকৈ কাম কৰিছিলঃ ঈশ্বৰে তেওঁলোকক তেওঁৰ আদেশ অনুসৰি চলিবলৈ কৈছিল আৰু ইয়াৰ পিছত তেওঁ অসম্ভৱ কাৰ্যক সম্ভৱ কৰি তুলিছিল। আত্মাই ইতিমধ্যে আমাৰ ওচৰ-চুবুৰীয়াৰ হৃদয়ত কাম কৰি আছে; সিদ্ধান্ত লোৱাৰ সময় আহিলে আমাক তাত থাকিবলৈ কোৱা হৈছে, যাতে আমি তেওঁলোকক চিয়ানত মেৰ পোৱালিৰ সৈতে থিয় হৈ থকাৰ সময়ত ঈশ্বৰৰ লোক সকলৰ সৈতে যোগদান কৰিবলৈ আমন্ত্ৰণ কৰিব পাৰো।