---
title:  গীতমালাতঃ ২য় ভাগ
date:   24/05/2025
---

### এই সপ্তাহৰ অধ্যয়ন পাঠ

গীতমালাঃ ৪৬; যিৰিঃ ৪:২৩-২৬ ; গীতঃ ৪৭:১-৪; থিচলনীঃ ৪:১৩-১৭ ; গীত: ৭৫; প্রঃ বাক্যঃ ১৪:৬-১২ পদ।

> <p>মুখস্থ পদঃ</p>
> “হে ঈশ্বৰ, লোকবিলাকে তোমাৰ প্ৰশংসা কৰক, সমুদায় লোকে তোমাৰ প্ৰশংসা কৰক। জাতিবিলাকে উল্লাসিত হৈ আনন্দ গান কৰক ; কিয়নো তুমি সমভাৱে লোক বিলাকৰ বিচাৰ কৰিবা, আৰু পৃথিৱীৰ জাতিবিলাকৰ পথদর্শক হ’বা” (গীতমালা: ৬৭:৩,৪ পদ)।

যেতিয়া আমি অন্তিম ঘটনাবোৰৰ বিষয়ে চিন্তা কৰো তেতিয়া আমি পশু আৰু প্ৰকাশিত বাক্যৰ শক্তিবোৰৰ ওপৰত গুৰুত্ব দিওঁ। আৰু অৱশ্যেই সিবিলাকৰ এটা ডাঙৰ আৰু এটা গুৰুত্বপূৰ্ণ ভূমিকাও আছে। অন্যথা, ঈশ্বৰে সেইবোৰ বুজিবলৈ বাইবেলত নিদিলেহেঁতেন (প্রঃ বাক্যঃ ১৩ অধ্যায় চাওক)।

ভাৱবাণীত অৱশ্যে পাপ আৰু দুখ-কষ্ট, সোধ বিচাৰ, ভাল আৰু বেয়াৰ মাজত যুদ্ধ, ন্যায় আৰু অন্যায়, নির্যাতন আৰু বহুতো বিষয়ৰ সৈতে জড়িত মূল বিষয়সমূহৰ বিষয়েও আলোচনা কৰা হৈছে।

গীতমালাত এই বিষয়সমূহৰ বিষয়েও অতি গভীৰভাৱে আলোচনা কৰা হৈছে, প্রায় প্রতিটো সম্ভাব্য মানৱীয় আৱেগক অন্বেষণ কৰা হৈছে— অন্ধকাৰৰ হতাশাৰ পৰা আৰম্ভ কৰি অলংকৃত আনন্দলৈকে উল্লেখ কৰা হৈছে। আমি ইস্রায়েলে অন্ধকাৰৰ শক্তিৰ বিৰুদ্ধে যুদ্ধৰ বাবে সাজু হোৱা দেখিবলৈ পাওঁ। আমি লোকবিলাকে এই প্ৰশ্নৰ সৈতে যুঁজ কৰা বিষয়ে পাওঁ যে ঈশ্বৰে দুষ্টতাক কিয় অধিক প্রত্যক্ষ ভাৱে আৰু তৎক্ষণাৎ প্রতিক্রিয়া নকৰে, যিটো প্রশ্ন নিঃসন্দেহে আমি সকলোৱে সুধিছো। উত্তৰৰ বাবে আমাক পবিত্র স্থানলৈ চাবলৈ কোৱা হৈছে আৰু ঈশ্বৰক সৃষ্টিকৰ্ত্তা হিচাবে মৰ্যাদা প্ৰদানৰ বাবেও বাৰে বাৰে আবেদন কৰা হৈছে। এইবোৰ এনেকুৱা বিষয় আৰু প্ৰশ্ন নহয়নে যিবোৰৰ সৈতে আমি আজি আমাৰ প্ৰেক্ষাপটত, মল্লযুঁজ কৰিছো?