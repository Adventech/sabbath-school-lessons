---
title:  মেৰ পোৱালিৰ ক্রোধ।
date:   01/06/2025
---

`প্রঃ বাক্যঃ ৬:১২-১৭ পদ পঢ়ক। শেষৰ দিনৰ ঘটনাবোৰ হঠাতে ঘটা দেখি এই লোকবিলাকে কেনে প্রতিক্রিয়া কৰে সেই বিষয়ে বিবেচনা কৰক। তেওঁলোকৰ প্ৰতিক্ৰিয়াৰ বিষয়ে আপুনি কি লক্ষ্য কৰিছে? আমোদজনক কথাটো হ’ল যে হেৰাই যোৱা বা পতিত হোৱা লোকবিলাকে “এইটো কি হৈছে” নাইবা “ইয়াৰ আঁৰত কোন আছে?”`

বুলি কোনো কাতৰোক্তি কৰা নাই, এনেকুৱা লাগে যেন তেওঁলোকে সকলো কথা জানে। তেওঁবিলাকে যীচুক “মেৰ পোৱালি” বুলি উল্লেখ কৰিছে, যাৰ বাবে খ্ৰীষ্টৰ কাহিনীৰ বিষয়ে কিছু কথা জানিব লাগিব। তেওঁবিলাকে এইটোও অৱগত যেন লাগে যে “তেওঁলোকৰ তহা-দিন আহিল, আৰু কোনে থাকিব পাৰে?”

সকলো শেষ হোৱাৰ আগতে, জগতৰ সকলো জাতিৰ আগত শুভবাৰ্ত্তা ঘোষণা কৰা হ’ব (মথিঃ ২৪:১৪) আৰু তৃতীয় দূতৰ বাণী গোটেই পৃথিৱীত প্ৰকাশ কৰা হ’ব। আৰু তথাপিও এনেকুৱা মানুহ থাকিব যিসকলে তথ্যৰ অবাৱৰ্ত নহয় কিন্তু বিশ্বাস কৰিবলৈ আৰু মানিবলৈ অস্বীকাৰ কৰাৰ বাবে ৰক্ষা কৰাৰ পৰা বঞ্চিত হ’ব। এই কাৰণতেই এনে লোক শেষৰ দিনত হেৰাই যাব।

`মথিঃ ২৪:৩৬-৪৪ পদ পঢ়ক। যীচুৱে আমাক কৈছে যে আমি নোহৰ কাহিনীৰ পৰা কি শিক্ষা লোৱা উচিত?`

যীচুৱে জলপ্লাৱনৰ কাহিনীলৈ আঙুলিয়াই দি আমাক সতর্ক কৰে যে তেওঁ দ্বিতীয় আগমন অনেক লোকৰ বাবে আশ্চর্যজনক হ’ব। দ্বিতীয় আগমনৰ দৰেই, জলপ্লাৱনো তথ্যৰ অভাৱৰ বাবে জগতখনৰ কাৰণে আশ্চর্যজনক কথা নাছিল। বিশ্বাস কৰিবলৈ অস্বীকাৰ কৰা এখন জগতৰ আগত নোহে ১২০ বছৰ ধৰি প্ৰচাৰ কৰিছিল। কি ঘটিব সেই বিষয়ে তেওঁবিলাকক কোৱা হৈছিল। তেওঁবিলাকে বিশ্বাস কৰা নাছিল।

ইফালে বহু লোকে নিজকে আশ্বাস দিয়ে যে বহু সময় অতিবাহিত হোৱাৰ অৰ্থ হ’ল ভাৱবাণীবোৰ মিছা। জলপ্লাৱনৰ কাহিনীক প্ৰসংগ হিচাবে ব্যৱহাৰ কৰি পিতৰে লিখিছে যে “শেষ-কালত বিদ্রূপত আসক্ত বিদ্রূপকাৰী বিলাক উপস্থিত হ’ব ; তেওঁবিলাকে নিজ নিজ কু-অভিলাষৰ দৰে চলিব আৰু ক’ব তেওঁৰ আগমনৰ প্রতিজ্ঞা ক’তা? কিয়নো যেতিয়াৰে পৰা, এনে কি, সৃষ্টিৰ আদিৰে পৰা আটাইবোৰ তেনেই আছে” (২ পিতৰঃ ৩:৩,৪)। প্ৰতিটো বছৰ পাৰ হোৱাৰ লগে লগে এনে ধৰণৰ আৱেগ বাঢ়ি থাকিব।