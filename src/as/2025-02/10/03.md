---
title:  নোহৰ প্ৰচাৰ কাৰ্য।
date:   02/06/2025
---

পিতৰে আমাক সোঁৱৰাইছে যে বহুতে খ্ৰীষ্টৰ দ্বিতীয় আগমনৰ বাবে যুগুত নহ’ব কাৰণ জলপ্লাৱনৰ সময়ত হোৱাৰ দৰে তেওঁলোকে “ইচ্ছামতে ইয়াক পাহৰি যাব” (২ পিতৰঃ ৩:৫ পদ)। আজি যদিও পৃথিৱীত এখ বৃহৎ জলপ্লাৱনৰ স্মৃতি আছে (আশ্চর্যজনক কথা বিশ্ব সংস্কৃতিয়ে প্রাচীন গ্ৰীকৰ পৰা মায়ানলৈকে এক বিধ্বংসী জলপ্লাৱনৰ কাহিনী কয়), আজি নোহৰ কাহিনীটো হয়তো বাইবেলৰ বিৱৰণী সমূহৰ ভিতৰত অন্যতম। ভাৱবাণীৰ মতে, পুৰণি নিয়মত যিমানেই শুদ্ধ আৰু স্পষ্টভাৱে বৰ্ণনা নহওঁক কিয় আৰু নতুন নিয়মত অনেকবাৰ উল্লেখ কৰা নহওঁক কিয়, পৃথিৱীয়ে ইচ্ছাকৃত ভাৱে কাহিনীটোক গল্প বা পৌৰাণিক কথা বুলি আঁতৰাই ৰাখিছে।

`মথিঃ ২৪:৩৭-৩৯ পদত যীচুৱে কৈছে যে জগতৰ পৰিস্থিতি “নোহৰ দিন”ৰ দৰে একে হ’ব। এই অংশটোক আদিপুস্তকঃ ৬:১-৮ পদৰ সৈতে তুলনা কৰক। জলপ্লাৱনৰ কাৰণে কি নৈতিক অৱস্থা আছিল? দুয়োটা সময়ৰ মাজত কি সাদৃশ্য আছে?`

ঈশ্বৰৰ শেষ-দিনৰ অৱশিষ্ট লোক বিলাকৰ বাবে আন এটা গুৰুত্বপূৰ্ণ শিক্ষা আছে যিটো অতি মনোযোগেৰে অধ্যয়ন কৰাৰ যোগেদি পোৱা গৈছে। ইব্রীঃ ১১:৭ পদত আমাক কোৱা হৈছে যে “বিশ্বাসৰ গুণে নোহে, ভাবী বিষয়ত আদেশ পাই ভয়তে, নিজৰ পৰিয়ালৰ পৰিত্ৰাণৰ অৰ্থে এখন জাহাজ নিৰ্মাণ কৰিলে আৰু তাৰ দ্বাৰাই জগতক দোষী কৰি, নিজে বিশ্বাস মূলক ধাৰ্মিকতাৰ অধিকাৰী হ’ল”।

কল্পনা কৰক যে এশ বছৰতকৈও অধিক সময় প্ৰচাৰ কৰাৰ পিছত জাহাজত আপোনাৰ নিজৰ পৰিয়ালৰ বাহিৰে আন কাকো তাত দেখুৱাব পৰা নাই। যদিহে নোহ এজন এই যুগৰ শুভবাৰ্ত্তা প্ৰচাৰক হ’লহেঁতেন, তেন্তে আমি হয়তো তেওঁক ব্যর্থ হোৱা বুলি লিখিবলৈ কুণ্ঠাবোধ নকৰিলেহেঁতেন। দশক দশক ধৰি কৰা প্ৰচাৰৰ কোনো ফল নহ’ব যেন লাগিব।

সৌভাগ্যক্রমে এই সময়ত পৃথিৱীৰ বহু ঠাইত তৃতীয় দূতৰ বাণীৰ প্ৰতি অনেক সঁহাৰি জনাইছে। ঈশ্বৰৰ বাণী পৃথিৱীৰ সীমালৈকে গৈ পোৱা— আমাৰ অনন্য অৱশিষ্ট বাণীৰ প্ৰচাৰ বহু ঠাইত অবিশ্বাস্য ভাৱে ফলপ্রসূ বুলি প্রমাণিত হৈছে, আৰু বহুতে প্ৰভুক চিনি পাইছে। আমি এতিয়াও এনে পর্যায়ত উপনীত হোৱা নাই য’ত কোনো ফলাফল হোৱা নাই, যদিও আমাক কোৱা হৈছে যে সেই সময়ৰ আহি আছে যেতিয়া “অনুসন্ধানৰ কাৰ্য অন্ত পৰিব, নিজকে খ্ৰীষ্টৰ অনুসৰণকাৰী বুলি দোহাই দি ফুৰা সৰ্বযুগৰ লোক বিলাকক চালিজাৰি চাই তেওঁবিলাক প্রকৃততে কি তাক যেতিয়া মীমাংসা কৰা হ’ব আৰু অন্তিম সিদ্ধান্ত গ্ৰহণ কৰা হ’ব তেতিয়া অনুগ্ৰহৰ সময় অন্ত পৰিব, আৰু দয়া-কৰুণাৰ দুৱাৰখন সদাকালৰ নিমিত্তে বন্ধ কৰি দিয়া হ’ব। বাইবেলত এনেধৰণৰ চুটি বাক্যৰে এই সমস্ত ঘটনাটোক বর্ণনা কৰা হৈছে। আমি আজি ত্ৰাণকৰ্ত্তাৰ্জনাৰ অন্তিম পৰিচৰ্যাৰ শেষ বিন্দুত উপনীত হৈছোহঁক, এনে এটা সময়ত আহি উপস্থিত হলোহঁক, যেতিয়া মানুহৰ পৰিত্ৰাণৰ বাবে কৰা কাৰ্যটো সম্পূৰ্ণ হ’ব।” – মহা বিবাদ, ৪৮২ পৃষ্ঠা।