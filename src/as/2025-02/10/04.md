---
title:  চদোম আৰু ঘমোৰাৰ কাহিনী।
date:   03/06/2025
---

পুৰণি নিয়মৰ আন এটা মুখ্য কাহিনী আছে যাৰ বিষয়ে পিতৰে শেষৰ দিনৰ ঘটনাবোৰৰ বৰ্ণনা কৰাৰ সময়ত প্রত্যক্ষ ভাৱে উল্লেখ কৰিছে আৰু সেইটো হৈছে চদোম আৰু ঘমোৰাৰ ধ্বংস। সমভূমিৰ নগৰবোৰ তেওঁবিলাকৰ দুষ্টতাৰ বাবে অতি জনাজাত হৈ পৰিছিল আৰু স্বৰ্গৰ জুইৰ দ্বাৰা ধ্বংস হোৱা লোকৰ স্থানৰ প্ৰথমটো উদাহৰণ হৈ পৰিছিল।

`২ পিতৰঃ ২:৪-১১; যিহূদাঃ ৫-৮; যিহিষ্কেলঃ ১৬:৪৬-৫০ পদ পঢ়ক আৰু সকলো বিৱৰণ সমূহ লক্ষ্য কৰক। ধ্বংস হোৱা নগৰবোৰৰ নৈতিক পৰিস্থিতি কেনে আছিল আৰু আজিও সেইবোৰৰ সৈতে কি কি সমান্তৰালতা আছে?`

চদোম আৰু ঘমোৰাৰ বিৱৰণীৰ জৰিয়তে এই পৃথিৱীৰ শেষ দিনৰ লোক বিলাকক দিয়া সতর্কবাণীটো স্পষ্ট যে, শেষত, দুষ্ট লোক বিলাককো জুইৰ দ্বাৰা কৰা হ’ব, যিদৰে প্ৰকাশিত বাক্য ২০ অধ্যায়ত স্পষ্ট ভাৱে বৰ্ণনা কৰা হৈছে। পাপ লক্ষণীয় ভাৱে অতি প্ৰতাৰণামূলক, ই আমাক আমাৰ নিজৰ হৃদয়ৰ অৱস্থাৰ প্রতি অন্ধ কৰি পেলায়, আমাৰ অপৰাধবোধক আত্ম অনুমোদনৰ সীমাৰ তলত আৱৰি ৰাখে আৰু আনৰ দ্বাৰা কৰা অপৰাধ আমাৰ বাবে প্ৰায়ে স্পষ্ট হৈ পৰে। সেই একেটা অধ্যায়তে য’ত ঈশ্বৰে তেওঁৰ লোক বিলাকৰ ওপৰত প্ৰেম বাকি দিছিল, সেই একেটা অধ্যায়তে তেওঁ লোকবিলাক সতৰ্ক কৰিছিল, যদিও ইবিলাকে একে ধৰণৰ পাপ কৰা নাছিল (যিহিঃ ১৬:৪৭), তথাপিও ইহঁতে প্রকৃততে চদোমতকৈ অধিক দুষ্টতাৰ কাৰ্য কৰিছিল।

ইস্রায়েলে “বেশ্যা কর্ম” (যিহিঃ ১৬:৪১), আধ্যাত্মিক ব্যভিচাৰ কৰি আহিছিল। কল্পনা কৰকচোন, ঈশ্বৰৰ লোকসকলে যেতিয়া শুনিছিল যে তেওঁলোকে নিজৰ দুষ্টতাৰ বাবে কিংবদন্তি হিচাবে পৰিগণিত হোৱা লোক বিলাকতকৈ অধিক দুষ্ট আছিল।

এইটো নতুন কথা নহয়, কেৱল প্রাচীন ইস্রায়েলৰ বাবেই নহয়, সমগ্ৰ মানৱ জাতিৰ বাবেও। ৰোমীয়াঃ ১:১৮-৩২ পদত পৌলে মানুহৰ দুষ্টতাৰ এখন দীঘলীয়া তালিকা উপস্থাপন কৰিছে যিবোৰ আজিৰ বাতৰি কাকতৰ ভিত্তিত লিখিব পৰা গ’লহেঁতেন। পৌলে পৰজাতি সকলৰ পাপৰ বিষয়ে বৰ্ণনা কৰাৰ উদ্দেশ্য আছিল যিহূদী সকলৰ মাজত শ্ৰেষ্ঠত্বৰ অনুভূতি কৰা নহয় কিন্তু যাতে ঈশ্বৰৰ লোকবিলাকে অৱশেষত নিজৰ পাপৰ গুৰুত্ব বুজিব পাৰে। নাথনে দায়ুদৰ লগত কথা পতাৰ সময়তো একে কামেই কৰিছিলঃ তেওঁ এজন ধনী মানুহৰ কাহিনী কৈছিল, যিজনে এজন দুখীয়া মানুহৰ পৰা এটা মেৰ পোৱালি চুৰ কৰি আনিছিল। এই কাহিনীয়ে দায়ুদৰ ক্রুদ্ধ অতিশয় বৃদ্ধি কৰিছিল (২ চামূৱেলঃ ১২:৫), কাৰণ অন্যায় স্পষ্টভাৱে হোৱা যেন লাগিছিল; তথাপিও নাথনে “তুমিয়েই সেই মানুহ” বুলি কোৱাৰ যোগেদি দায়ুদক কাহিনীটোত নিজকে চাবলৈ বাধ্য কৰিছিল (২ চামূৱেলঃ ১২:৭)।

বাইবেলখন প্রধানকৈ বাহিৰৰ জগতখনক উদ্দেশ্যি লিখা হোৱা নাই বৰঞ্চ ঈশ্বৰৰ নিজৰ লোকৰ বাবেহে লিখা হৈছে এই মনত ৰখাটো অতি প্রয়োজন। যেতিয়া আমি প্রকাশিত বাক্য ১৩ বা ১৭ অধ্যায়ত বৰ্ণনা কৰা আন লোক বিলাকৰ অতি ভয়ানক পাপবোৰ দেখিবলৈ পাওঁ, তেতিয়া এইটো এটা আমাৰ বাবে সতর্কবাণী যে আমিও একেধৰণৰ ফান্দত পৰিব পাৰো।