---
title:  পূর্ব-নিৰ্দ্ধাৰিত সোধবিচাৰ। দানিয়েল
date:   05/06/2025
---

৭ অধ্যায়ত পোৱা সোধ বিচাৰৰ বৰ্ণনাই আমাক আঁৰ কাপোৰৰ আঁৰৰ আভাস দিয়ে- ঈশ্বৰে কেনেকৈ পাপৰ সমস্যা সমাধান কৰি আছে আৰু তথাপিও তেওঁৰ সৈতে নিয়মটিৰ সম্পৰ্কত জীয়াই থাকিব বিচৰা সকলক মুক্ত কৰি আছে সেয়া চোৱাৰ এক সুন্দৰ সুযোগ।

`দানিয়েল ৭:৯, ১০, ১৩, ১৪, ২২, ২৬ আৰু ২৭ পদত দিয়া অনুসন্ধান মূলক বিচাৰৰ বৰ্ণনা পঢ়ক। প্ৰক্ৰিয়াটোৰ শেষত কি ৰায় দিয়া হৈছে? ইয়াৰ দ্বাৰা পৰিত্ৰাণৰ ব্যৱস্থাৰ বিষয়ে কি কোৱা হৈছে?`

মানৱ জাতিৰ সোধ বিচাৰ ঈশ্বৰৰ দ্বাৰা কৰা বুলি কোনো প্রশ্নই উত্থাপন নহয়। উপদেশক: ১২:১৪ পদত আমাক আশ্বাস দিয়া হৈছে যে ঈশ্বৰে “সকলো কৰ্ম বিচাৰ স্থানলৈ আনিব”, আৰু পৌলে আমাক কৈছে যে আমি ইজনে সিজনক বিচাৰ কৰাৰ প্ৰয়োজন নাই, কাৰণ “আমি সকলোৱে খ্ৰীষ্টৰ সোধৰ আসনৰ আগত থিয় হ’ম” (ৰোমীয়া: ১৪:১০)। ঈশ্বৰক অৱশ্যেই কোনে পৰিত্ৰাণ পাইছে বা হেৰাই গৈছে সেইটো জানিবলৈ লিখি ৰখাৰ প্ৰয়োজন নাই, কিন্তু স্বৰ্গদূত সকলে সকলো সময়তে পৰিত্ৰাণ ব্যৱস্তাৰ পৰিচৰ্যা কৰি আছে (১ পিতৰঃ ১:১২) – সেইবিলাকৰ ওপৰত স্বভাৱিক ভাৱে প্ৰশ্ন থাকিব। তেওঁলোকে চয়তানৰ বিদ্ৰোহৰ সাক্ষী আছিল আৰু স্বৰ্গৰ এক তৃতীয়াংশ স্বৰ্গদূতক স্বৰ্গৰ পৰা বাহিৰ কৰা দেখিছিল (প্রঃ বাক্যঃ ১২:১৪) আৰু এতিয়া ঈশ্বৰে আমাক তেওঁৰ ওচৰলৈ আনিছে। ঈশ্বৰে পুস্তকবোৰ মেলি পবিত্র লোক বিলাকক চাবলৈ দিয়ে।

অব্রাহামে চদোম আৰু ঘমোৰাৰ বাবে অনুৰোধ কৰাৰ কাহিনীয়ে একপ্ৰকাৰ সোধ বিচাৰৰ বিষয়ে কিছু গুৰুত্বপূৰ্ণ অন্তর্দৃষ্টি আমাক প্ৰদান কৰে। চদোমৰ পাপৰ বিষয়ে স্পষ্টভাৱে অনুসন্ধান কৰা হৈছিল ; ঈশ্বৰে উল্লেখ কৰিছে যে চদোম আৰু ঘমোৰাৰ চিঞৰ অতি বৰ আৰু সিহঁতৰ পাপ অতিশয় গুৰুত্বৰ আছিল (আদিঃ ১৮:২০)। কিন্তু ধ্বংসৰ আগতে কেৱল চদোম আৰু ঘমোৰাৰ তদন্ত কৰা হোৱা নাছিল। ঈশ্বৰে দুষ্টক ধ্বংস কৰাৰ সিদ্ধান্তত ঈশ্বৰে ধাৰ্মিক ভাৱে কাম কৰিছে নে নাই সেই বিষয়ে অধ্যয়ন কৰিবলৈও অব্রাহামৰ বাবে দুৱাৰ মুকলি কৰিলে।

ইফালে, স্বর্গীয় সোধ বিচাৰৰ সময়ত কোনে দেখা দিয়ে, দানিয়েল ৭ অধ্যায়ত, কিন্তু “মানুহৰ পুত্র” যীচুৱে (দানিঃ ৭:১৩ ; মথিঃ ২০:২৮) তেওঁৰ আগমনেই একমাত্ৰ কাৰণ যে এই বিচাৰভাৰ “সর্বোপৰিৰ্জনাৰ পবিত্ৰ লোক বিলাকৰ হাতত” দিয়া হৈছে (দানিয়েল: ৭:২২)। কেৱল তেওঁৰ সিদ্ধ ধার্মিকতা সোধ বিচাৰৰ দ্বাৰা তেওঁৰ লোক সকলক পায়। কল্পনা কৰকচোন, আমাৰ পবিত্ৰ ঈশ্বৰৰ আগত আপোনাৰ সকলো গোপন কথা উদঙাই দি বিচাৰত থিয় হৈ আছে। সেই সোধ বিচাৰৰ সময়ত আপোনাৰ একমাত্ৰ আশা কি হ’ব পাৰে?