---
title:  গোটেই পৃথিৱীৰ সোধবিচাৰ।
date:   04/06/2025
---

চদোম ধ্বংসৰ ঠিক আগতে মন্ত্ৰিৰ ভূমিত সংঘটিত হোৱা এটা কৌতুহলী কাহিনী আছে। ঈশ্বৰে অব্রাহামৰ আগত দুজন স্বৰ্গদূতৰ সৈতে উপস্থিত হয়। যেতিয়া অব্রাহামে তেওঁলোকক দেখা পায়, তেতিয়া তেওঁ সেই স্বর্গীয় পুৰুষ সকলক আহাৰ গ্ৰহণ কৰি যাবলৈ মিনতি কৰিলে আৰু এইখিনিতে ঈশ্বৰে প্ৰতিজ্ঞা কৰে যে অব্রাহাম আৰু চাৰাৰ এটি পুত্ৰ হ’ব যিজনে মচীহাৰ ওচৰলৈ চলাই নিব। যীচু সঁচাকৈয়ে অব্রাহামৰ বংশৰ জন্ম হৈছিল (গালা: ৩:১৬)। ইয়াৰ পিছৰ কাহিনীটোত দুষ্ট নগৰবোৰৰ বিষয়ে দেখিবলৈ পোৱা যায়।

`আদিঃ ১৮:১৭-৩২ পদ পঢ়ক। ঈশ্বৰৰ চৰিত্ৰ আৰু তেওঁ শেষত এই পদবোৰৰ পৰা আমাৰ পৃথিৱীত দুষ্টতা অথবা চয়তানৰ শক্তিৰ সৈতে কেনেদৰে মোকাবিলা কৰাৰ পৰিকল্পনা কৰিছে সেই বিষয়ে আপুনি কি শিক্ষা লাভ কৰিব পাৰে?`

ঈশ্বৰে আমাক কোনো স্পষ্টীকৰণ দিব নালাগে কিন্তু তেওঁ মানৱ জাতিৰ পৰা তেওঁৰ উদ্দেশ্য আৰু পৰিকল্পনাবোৰ গোপন কৰি নাৰাখিবলৈ সিদ্ধান্ত লয়। আমোচ ভাৱবাদীয়ে আমাক কয়, “অৱশ্যে প্রভু যিহোৱাই নিজ দাস ভাৱবাদী বিলাকৰ গুৰিত নিজৰ নিগূঢ় মন্ত্ৰণা প্রকাশ নকৰাকৈ একোকে নকৰে” (আমোচঃ ৩:৭)।

ঈশ্বৰে চদোম আৰু ঘমোৰা ধ্বংস কৰাৰ আগতে তেওঁ ঘোষণা কৰে যে অব্রাহামৰ কি হ’বলৈ গৈ আছে, সেই বিষয়ে তেওঁক অৱগত কৰা, যিটো তেওঁ অতি সোনকালে তাৰ সাক্ষী হ’ব বুলি আশা কৰিব পাৰে।

ঈশ্বৰে অব্রাহামৰ সৈতে ৰৈ থাকে আৰু দুজন দূতে দুষ্ট নগৰখনলৈ গৈ তেওঁলোকৰ সতর্কবাণী শুনিব পৰা লোেক সকলক মাতিবলৈ যায়। কোনো এজন লোক শেষৰ দিনত একে কাম কৰা ভাৱবাণী মূলক স্বৰ্গদূত সকলৰ কথা নভবাকৈ থাকিব নোৱাৰে, বাবিলত বাস কৰা ঈশ্বৰৰ লোক সকলক তাইৰ পৰা ওলাই আহিবলৈ কোৱা হৈছে (প্রঃ বাক্যঃ ১৪:৬-১২; ১৮:১-৪)। অন্তিম সতর্কবাণী জাৰি কৰাৰ লগে লগে ঈশ্বৰে অব্রাহামৰ সৈতে কি ঘটিবলৈ গৈ আছে সেই বিষয়ে আলোচনা কৰে আৰু তেওঁ ইচ্ছাকৃত ভাৱে নিজকে পিতৃ-পুৰুষৰ প্ৰশ্নৰ অধীন কৰে।

`অব্রাহামে তেওঁক ক’লে যে, “দুষ্টৰ লগত ধাৰ্মিকৰ প্ৰাণ লোৱা এনে কর্ম আপোনাৰ পৰা দূৰ হওক ; সমুদায় পৃথিৱীৰ বিচাৰকৰ্ত্তা জনাই জানো ন্যায়বিচাৰ নকৰিব?” (আদিঃ ১৮:২৫)। অব্রাহামে কেৱল চদোমৰ বিষয়ে পৰীক্ষা কৰাই নহয়, ঈশ্বৰৰ চৰিত্ৰও পৰীক্ষা কৰি আছে। একেদৰে অন্তিম সময় অহাৰ আগতে ঈশ্বৰে স্বৰ্গত থকা পুস্তকসমূহ মেলিলে (প্রঃ বাক্যঃ ২০:৪,১১-১৫) আৰু অৱশেষত পৃথিৱীত জুই নমাই অনাৰ আগতে আমাক প্ৰমাণৰ অনুসন্ধান কৰিবলৈ অনুমতি দিয়ে। অর্থাৎ আমাৰ হাতত হাজাৰ বছৰ সময় থাকিব বহু প্ৰশ্নৰ উত্তৰ পাবলৈ যিবোৰ এতিয়াৰ বাবে উত্তৰহীন হৈ আছে।`