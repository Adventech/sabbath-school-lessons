---
title:  মানুহৰ বাবে অন্তিমকাল আহিব
date:   31/05/2025
---

### এই সপ্তাহৰ অধ্যয়ন পাঠ

প্রঃ বাক্যঃ ৬:১২-১৭; মথিঃ ২৪:৩৬-৪৪ ; আদিঃ ৬:১-৮; ২ পিতৰঃ ২:১৪-১১; আদিঃ ১৮:১৭-৩২ ; দানিঃ ৭:৯,১০ পদ।

> <p>মুখস্থ পদঃ</p>
> “ তেওঁবিলাকলৈ আৰ্হি স্বৰূপে এইবোৰ ঘটিছিল আৰু শেষ যুগৰ মানুহ যি আমি, আমাক চেতনা দিবলৈ লিখা আছে। এই কাৰণে যি কোনোৱে থিৰে আছো বুলি ভাবে, তেওঁ যেন নপৰে, তাৰ নিমিত্তে সাৱধান হওঁক” (১ কৰিন্থীয়া: ১০:১১,১২)।

বাইবেলখন ঈশ্বৰৰ লোক সকলৰ বৰ্ণনাৰে পৰিপূৰ্ণ হৈ আছে যিবোৰ ভৱিষ্যতৰ ঘটনাবোৰলৈ আঙুলিয়াই দিয়ে আৰু সেইবোৰে আমাক “বৰ্তমানৰ সত্যতাৰ” বিষয়ে বুজিবলৈ সহায় কৰে। দৰাচলতে, সেই বিৱৰণীবোৰৰ কিছুমানে আচৰিত ধৰণৰ বিশদ বিৱৰণেৰে শেষৰ দিনৰ ঘটনাবোৰৰ পূৰ্বাভাষ দিয়ে, যাৰ ফলত দানিয়েল আৰু প্ৰকাশিত বাক্যৰ ভাৱবাণীবোৰ স্পষ্টকৈ বুজিবলৈ আমাক এক বহল ভেটি প্ৰদান কৰে।

ব্যক্তিগত ভাৱে বিবেক শক্তিৰ স্বাধীনতা উলংঘা নকৰাকৈয়ে ঈশ্বৰে এনেদৰে ঘটনাবোৰক পৰিচালিত কৰিবলৈ সক্ষম হৈছিল যিবোৰ শেষৰ দিনত ভাৱবাদী সকলে ভাৱবাণী কৰা কথাবোৰৰ সৈতে নিখুঁত খাপ খাই পৰিছিল। এই গুৰুত্বপূৰ্ণ কাহিনীবোৰৰ কিছুমান স্পষ্ট কাৰণ নতুন নিয়মে শেষৰ দিনৰ ঘটনাবোৰৰ বৰ্ণনাত সেইবোৰ বিশেষ ভাৱে উল্লেখ কৰিছেঃ চদোম আৰু ঘমোৰা, জলপ্লাৱন আদি।

অহা দু-সপ্তাহৰ ভিতৰত আমি কেইবাটাও মূল কাহিনীৰ যোগেদি জানিম যে সেইবোৰে দ্বিতীয় আগমন, তদন্তমূলক বিচাৰ, অন্তিমসংকট আদিৰ দৰে ঘটনাৰ বিষয়ে কি বৰ্ণনা কৰিছে। আৰু এই সকলোবোৰৰ মাজেদি আমি খ্রীষ্টক কেন্দ্ৰ হিচাবে বিচাৰি পাব পাৰো, কাৰণ তেওঁ আমাৰ সকলো ভাৱবাণীমূলক প্ৰচেষ্টাৰ ভেটি আৰু অন্তিম লক্ষ্য হ’ব।