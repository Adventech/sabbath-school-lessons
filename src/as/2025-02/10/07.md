---
title:  অতিৰিক্ত অধ্যয়ন পাঠ
date:   06/06/2025
---

“চয়তানৰ অভিযোগৰ পৰা মহাপুৰোহিতে নিজকে বা তেওঁৰ লোক বিলাকক ৰক্ষা কৰিব নোৱাৰে। তেওঁ ইস্রায়েল দোষী নহয় বুলি দাবী কৰা নাই। লেতেৰা কদর্য কাপোৰ পিন্ধি, মানুহৰ পাপৰ প্ৰতীক, যিবোৰ তেওঁ তেওঁলোকৰ প্ৰতিনিধি হিচাবে বহন কৰে, তেওঁ স্বৰ্গদূতৰ আগত থিয় হৈ তেওঁলোকৰ অপৰাধ স্বীকাৰ কৰে ; তথাপিও তেওঁলোকৰ অনুতাপ আৰু অপমানৰ দিশলৈ আঙুলিয়াই দিয়ে আৰু পাপ ক্ষমা কৰা মুক্তিদাতাৰ দয়াৰ ওপৰত নিৰ্ভৰ কৰে। বিশ্বাসত তেওঁ ঈশ্বৰৰ প্ৰতিজ্ঞাৰ দাবী কৰে।

প্ৰভুক বিচৰা সকলৰ বিৰুদ্ধে চয়তানে অভিযোগ কৰা তেওঁলোকৰ পাপৰ প্ৰতি অসন্তুষ্টিৰ দ্বাৰা প্ৰেৰিত নহয়। তেওঁলোকৰ ত্রুটিপূর্ণ চৰিত্ৰবোৰৰ বাবে সি উল্লাস কৰে; কিয়নো সি জানে যে তেওঁবিলাকে ঈশ্বৰৰ বিধান উলংঘাৰ দ্বাৰাহে তেওঁবিলাকৰ ওপৰত ক্ষমতা লাভ কৰিব পাৰে। তাৰ অভিযোেগ কেৱল খ্ৰীষ্টৰ প্ৰতি তাৰ শত্রুতাৰ পৰা উদ্ভৱ হয়। পৰিত্ৰাণৰ ব্যৱস্থাৰ জৰিয়তে যীচুৱে মানৱ জাতিৰ ওপৰত চয়তানৰ অধিকাৰ নোহোৱা কৰি আত্মাক তাৰ ক্ষমতাৰ পৰা উদ্ধাৰ কৰে।

নিজৰ শক্তিৰে মানুহে শত্ৰুৰ অভিযোগ পূৰণ কৰিব নোৱাৰে। পাপৰ দাগ পৰা কাপোৰ পিন্ধি নিজৰ অপৰাধ স্বীকাৰ কৰি সি ঈশ্বৰৰ সন্মুখত থিয় হয়। কিন্তু আমাৰ অধিবক্তা যীচুৱে অনুতাপ আৰু বিশ্বাসৰ দ্বাৰা নিজৰ আত্মা ৰক্ষা কৰাৰ দায়িত্ব তেওঁৰ ওচৰত সমর্পিত কৰা সকলোৰে হৈ এক ফলপ্রসূ অনুৰোধ দাঙি ধৰিছে। তেওঁ তেওঁলোকৰ কাৰণে আবেদন কৰে আৰু কালবাৰীৰ শক্তিশালী যুক্তিৰ দ্বাৰা তেওঁলোকৰ অভিযোগকাৰীক পৰাস্ত কৰে। ঈশ্বৰৰ বিধানৰ প্ৰতি তেওঁৰ নিখুঁত আজ্ঞা পালনে তেওঁক স্বৰ্গ আৰু পৃথিৱীত সকলো ক্ষমতা প্রদান কৰিছে আৰু তেওঁ নিজ পিতৃৰ পৰা দোষী মানুহৰ বাবে দয়া আৰু মিলন দাবী কৰিছে।” –Ellen G. White, Prophets and Kings. Pages 583-586.