---
title:  ৰূথ আৰু ইষ্টেৰ
date:   07/06/2025
---

### এই সপ্তাহৰ অধ্যয়ন পাঠ

ৰূথঃ ১:১-৫; কথঃ ২:৫-২০; ইয়োবঃ ১:৬-১১; মথিঃ ৪:৮,৯; ইষ্টেৰঃ ৩:১-১৪; প্রকাশিত বাক্যঃ ১২:১৪-১৭ পদ।

> <p>মুখস্থ পদঃ</p>
> “তাতে ৰজাই যেতিয়া চোতালত থিয় হোৱা ইষ্টেৰ ৰাণীক দেখিলে, তেতিয়া ৰজাৰ দৃষ্টিত ইষ্টেৰে অনুগ্ৰহ পোৱাতে, ৰজাই ইষ্টেৰলৈ নিজৰ হাতত থকা সোণাময় ৰাজদণ্ডডালি মেলি দিলে; তাতে ইষ্টেৰে ওচৰ চাপি ৰাজদণ্ডৰ আগভাগ চুলে” (ইষ্টেৰঃ ৫:২)।

এই সপ্তাহত আমি অন্তিম দিনৰ ঘটনাবোৰৰ পূৰ্বনিৰ্দ্ধাৰণ কৰা কাহিনীবোৰ অধ্যয়ন কৰা অব্যাহত ৰাখিম। বাস্তৱ জীৱনৰ ঘটনাসমূহ মনুষ্যক ব্যৱহাৰ কৰি ঈশ্বৰে আমাক তেওঁৰ দৃষ্টিকোণৰ পৰা কথাবোৰ চাবলৈ সহায় কৰে আৰু পিছত আহিবলগীয়া ভাৱবাণীবোৰৰ ব্যাখ্যা কেনেকৈ কৰিব লাগে, যিবোৰ আমাৰ বিশ্বাসক শক্তিশালী কৰাত সহায় কৰিবলৈ দিয়া হৈছে, সেই বিষয়ে বুজিবলৈ সহায় কৰে।

আমাৰ মনোযোগ দুগৰাকী গুৰুত্বপূৰ্ণ মহিলাৰ দিশে যায় যিসকলৰ কাহিনীয়ে অগণন প্ৰজন্মৰ হৃদয় স্পৰ্শ কৰিছে আৰু সেই দুগৰাকী মহিলা হৈছে ৰূথ আৰু ইষ্টেৰ। এগৰাকী হৈছে এক বঞ্চিত বিধবা, যিগৰাকীয়ে নিজৰ ওচৰ সম্বন্ধীয়া মূক্তিকৰ্ত্তা দয়ালু বোৱজক লগ পোৱাৰ পিছত আশাৰ ৰেঙণি দেখা পায়। খ্রীষ্টিয়ান সকলৰ বাবে সকলোৰে প্ৰিয় প্রেম কাহিনীত পৰিণত হৈছে কাৰণ ই আমাৰ প্ৰতি থকা খ্ৰীষ্টৰ প্ৰেমক প্ৰতিফলিত কৰে। আনগৰাকী হৈছে অন্যদেশত বাস কৰা এগৰাকী সৰু ছোৱালী, যি গৰাকীয়ে নিজৰ লোক বিলাকক ধ্বংস কৰা পৰিকল্পনাৰ বিষয়ে সচেতন হৈ পৰে আৰু তেওঁবিলাকক ৰক্ষা কৰিবলৈ আৰম্ভ হোৱা নাটকখনৰ মূল মঞ্চত নিজকে আগুৱাই নিয়া যেন লাগে।

ভাৱবাণীত অৱশ্যেই এগৰাকী তিৰোতা মণ্ডলীৰ বাবে এক শক্তিশালী প্রতীক, যি ঈশ্বৰে তেওঁৰ লোক সকলক কেনেদৰে গণ্য কৰে তাৰ ওপৰত অতি স্পষ্টৰূপে প্ৰকাশ কৰিছে। আহকচোন এই দুগৰাকী তিৰোতাৰ বিষয়ে বাইবেলৰ বিৱৰণী সমূহ চাওঁহক, যিসকলৰ জীৱনী ঈশ্বৰৰ বাক্যৰ যোগেদি অমৰ হৈ পৰিছে আৰু তেওঁলোকৰ অভিজ্ঞতাৰ পৰা আমি যিমান পাৰো শিক্ষা ল’বলৈ চেষ্টা কৰোহঁক।