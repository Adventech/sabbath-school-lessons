---
title:  ৰূথ আৰু বোৱজ।
date:   09/06/2025
---

নয়মীয়ে তেওঁৰ নাম সলনি কৰি মাৰা বুলি মাতিবলৈ অনুৰোধ কৰিছিল, কাৰণ তাইৰ জীৱন অতি দুখেৰে পৰিপূৰ্ণ হৈ পৰিছিল (ৰূথঃ ১:২০)। আমাৰ সৃষ্টিকৰ্ত্তাৰ সৈতে আমাৰ সম্পৰ্ক পাপৰ দ্বাৰা মেৰামতি কৰিব নোৱাৰাকৈ ক্ষতিগ্রস্থ হৈছে, যাৰ ফলত আমাক দৰিদ্ৰতালৈ লৈ গৈছে। আমাৰ সম্ভাৱনা ম্লান হৈ পৰিছে আৰু আমি পথাৰৰ কাষৰ পৰা যি পাৰো তাক সংগ্ৰহ কৰি, এতিয়াও ভগ্ন পৃথিৱীত পোৱা আনন্দৰ টুকুৰাবোৰৰ সৈতে জীয়াই থাকিবলৈ প্ৰয়াস কৰি আছো। কিন্তু এই সকলোবোৰ সলনি হৈ যোৱাৰ সময়তে আমি উল্লেখযোগ্য ভাৱে আৱিষ্কাৰ কৰিলো যে ঈশ্বৰে আমাক পাহৰা নাই।

`ৰূথঃ ২:৫-২০ পদ পঢ়ক। কাহিনীটোৰ এইটো কিয় ইমান গুৰুত্বপূৰ্ণ মুহূর্ত্ত? নয়মীয়ে তেওঁবিলাকৰ উপকাৰীৰ পৰিচয় লাভ কৰাটো কিয় ইমান ভাল খবৰ আছিল বুলি আপুনি ভাবে?`

নয়মীক তাইৰ দখলৰ পৰা বঞ্চিত কৰা হৈছিল আৰু তেওঁলোকে মোৱাবলৈ যোৱাৰ আগতে ঋণ পৰিশোধ কৰিবলৈ তাই নিজৰ মাটি বিক্ৰী কৰিবলৈ ঘূৰি আহিছিল। ঈশ্বৰে ইস্রায়েলত বঞ্চিত ব্যক্তি সকলক প্ৰতিজ্ঞাৰ দেশত নিজৰ উত্তৰাধিকাৰ পুনৰ লাভ কৰাৰ ব্যৱস্থা কৰিছিল যিটো এজন ওচৰ-সম্বন্ধীয়াই তেওঁলোকৰ বাবে মাটিসমূহ মুক্ত কৰিব পাৰিছিল। বোৱজ কেৱল এজন দয়ালু খেতিয়ক নাছিল; তেওঁ আছিল ওচৰ-সম্বন্ধীয়া। যদি আপুনি আপোনাৰ ঋণ পৰিশোধ কৰিব নোৱাৰিলে আৰু ইস্রায়েলৰ উত্তৰাধিকাৰত আপোনাৰ অংশীদাৰিত্ব পুনৰ লাভ কৰিব নোৱাৰিলে, আপোনাৰ বাবে কোনো ওচৰ-সম্বন্ধীয়াই এই কাম কৰিব পাৰিলেহেঁতেনঃ “তোমাৰ ভাই যদি দুখীয়া হৈ তাৰ আধিপত্যৰ মাটিৰ কিছু বেচে, তেন্তে তাক মোকলাব পৰা ওচৰ-সম্বন্ধীয়াই আহি, নিজ ভায়েকে বেচা মাটি মোকলাই দিব” (লেবীয়াঃ ২৫:২৫)।

বোৱজ কেৱল দয়ালু আৰু উদাৰ মনৰ লোক বুলি নহয়, তেওঁ ওচৰ-সম্বন্ধীয়া বুলি গম পোৱাটোও সম্ভৱ বাল খবৰ আছিলঃ এই দুগৰাকী তিৰোতাৰ যি দৰিদ্ৰতা আছিল, সেই দৰিদ্ৰতা চিৰদিনৰ বাবে নাছিল।

খ্রীষ্টিয়ান সকলে বহুদিনৰ পৰাই বোৱজক খ্ৰীষ্টৰ এটা আৰ্হি বুলি বুজি পাইছে, যিজনা কেৱল আমাৰ সৃষ্টিকৰ্ত্তাই নহয়, কিন্তু আমাৰ ওচৰ-সম্বন্ধীয়া হ’বলৈ বাছি লৈছে- এজন প্রকৃত তেজ-মাংসৰ মানুহ, যিটো কাৰণত তেওঁ নিজকে বাৰে বাৰে “মানুহৰ পুত্র” বুলি কোৱাৰ অন্যতম কাৰণ আছিল (মথিঃ ১২:৮ ; মার্কঃ ৮:৩১ ; লুকঃ ২২:২২; যোহনঃ ৩:১৪)। ঈশ্বৰে আমাক কেৱল লক্ষ্য কৰাই নহয়; আমাৰ গভীৰ আত্মিক দৰিদ্ৰতাৰ মাজতো তেওঁ আমাক তেওঁৰ কইনা হিচাবে বিচাৰে।