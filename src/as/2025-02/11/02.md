---
title:  “খাদ্যৰ ভঁৰালত” আকাল।
date:   08/06/2025
---

খ্রীষ্টিয়ান বিশ্বাসৰ সমালোচক সকলে এই জগতত জীয়াই থকাৰ নিষ্ঠুৰ বাস্তৱৰ্তাক প্ৰমাণ হিচাবে প্রায়ে আঙুলিয়াই দিছে যেঃ (ক) ঈশ্বৰৰ অস্তিত্ব নাই, বা (খ) দুষ্টতাৰ কাৰ্যসমূহ হ’লে তেওঁ হস্তক্ষেপ কৰিবলৈ অক্ষম, বা (গ) আমি যেতিয়া দুখ-কষ্ট পাওঁ তেতিয়া তেওঁ গুৰুত্ব নিদিয়ে। কিন্তু বাইবেলৰ বহুতো কাহিনীয়ে এই ধাৰণাবোৰৰ কোনোটোৱেই সত্য নহয় বুলি অনেক প্রমাণ দিয়ে। সঁচা, ঈশ্বৰে মানৱ জাতিক তেওঁৰ বিৰুদ্ধে হোৱা বিদ্ৰোহৰ পৰিণাম লাভ কৰিবলৈ দিছে। কিন্তু আমাৰ স্বাধীন ইচ্ছাক উলংঘা নকৰাকৈ তেওঁ সদায় উপস্থিত থাকে, সদায় মানৱ জাতিৰ ইতিহাসত কাৰ্য কৰি থাকে, সদায় আমাক পাপ আৰু দুখ- কষ্টৰ সমস্যাৰ অন্তিম সমাধানৰ দিশত আগুৱাই লৈ যায়। ৰূথৰ কাহিনীয়ে তেনে এটা উদাহৰণ দাঙি ধৰিছে।

`ৰূথঃ ১:১-৫ পদ পঢ়ক। নয়মী আৰু ৰূথৰ ওপৰত কি দুখ-কষ্ট আহিছিল আৰু কিহৰ কাৰণে হৈছিল? ইয়াৰ দ্বাৰা বৰ্তমান সমগ্ৰ মানৱ জাতিটোৱে যি পৰিস্থিতিৰ সন্মুখীন হৈছে, সেই পৰিস্থিতি কেনেকৈ প্রতিফলিত হৈছে?`

এই কাহিনীটোৰ আৰম্ভণিৰ বৰ্ণনাত এক কঠিন পৰিস্থিতিৰ বিষয়ে দেখা পোৱা যায়ঃ বৈৎলেহম নামৰ এখন নগৰত আকাল হৈছিল, যাৰ নামৰ অৰ্থ হৈছে “আহাৰৰ গৃহ” অথবা “খাদ্যৰ ভঁৰাল”। এদন বাৰীৰ আহাৰৰ পৰিপূৰ্ণতাৰ সোঁৱৰণ কৰা হয়, য’ত ঈশ্বৰে আদম আৰু হৱাক কৈছিল, “তুমি বাৰীৰ সকলো বৃক্ষৰ ফল স্বচ্ছন্দে খাব পাৰা” (আদিঃ ২:১৬)। মানৱ জাতিয়ে এজনা উদাৰ সৃষ্টিকৰ্ত্তাৰ তত্বাৱধানত তেওঁবিলাকৰ জীৱন আৰম্ভ কৰিছিল, কিন্তু পিছত সৃষ্টিৰ তত্ত্বাৱধায়ক হিচাবে নিজৰ ভূমিকা পাপৰ দাসত্বৰ সৈতে বিনিময় কৰিছিল। ঈশ্বৰে আদমক কৈছিল, “তুমি মাটিলৈ উলটি নোযোৱা মানে, তোমাৰ মুখৰ ঘামেৰে আহাৰ কৰিবলৈ পাবা” (আদিঃ ৩:১৯)।

নয়মীৰ দৰে আমাকো ঈশ্বৰে প্ৰথমে আমাৰ বাবে ব্যৱস্থা কৰা উত্তৰাধিকাৰৰ পৰা বঞ্চিত কৰা হৈছে আৰু আমাৰ জীৱনটোও এক দুখ-কষ্টত পৰিণত হৈছে। এদন বাৰীখন উপহাৰ হিচাবে দিয়া হৈছিল, কিন্তু নিঃচর্ত নহয়: মানুহে যুদ্ধ বা বিদ্রোহ কৰাৰ স্বাধীনতা আছিল, কিন্তু ইয়াৰ অৰ্থ এইটো যে তেওঁলোকে নিজৰ ভালৰ দায়িত্ব নিজে ল’ব লাগিব। প্রকৃততে, আমি পাপত পতিত নোহোৱা গোটেই জগতখনক ঈশ্বৰৰ আশীৰ্বাদৰ অধীনত “বশ” কৰিবলৈ লোৱা হৈছিলো, কিন্তু এতিয়া আমি পতিত জগতখনক বশ কৰাৰ কাৰ্যৰ সন্মুখীন হৈছো। ধন-সম্পত্তিৰ বাবে প্ৰতিদ্বন্দ্বিতা কৰা স্বাৰ্থপৰ মানুহে অনেক হৃদয়বিদাৰক আৰু দুখ-কষ্টৰ সৃষ্টি কৰে।

`পৃথিৱীখনে এতিয়াও প্ৰচুৰ পৰিমাণে ঈশ্বৰৰ প্ৰেমৰ শক্তিশালী সাক্ষ্য প্রদান কৰে। কিন্তু মানুহৰ লোভ আৰু পাপৰ ধ্বংসৰ মাজত জগতখনে আমাক বশ কৰাতকৈ আমি অধিক বশ কৰা যেন লাগে। এদিন অৱশ্যে এই সকলোবোৰ শেষ হৈ যাব। ছয় হাজাৰ বছৰৰ পাপ আৰু মৃত্যুৰ পাছতো পৃথিৱীয়ে ঈশ্বৰৰ প্ৰেম আৰু সৃষ্টিশীল শক্তিৰ আশ্চৰ্যবোৰ কেনেকৈ প্রকাশ কৰে?`