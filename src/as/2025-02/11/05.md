---
title:  হামন আৰু চয়তান।
date:   11/06/2025
---

ইষ্টেৰৰ কাহিনীত আমি পদ আৰু ক্ষমতাৰ বাবে হেঁপাহ বা ক্ষুধিত হোৱা হামনক লগ পাওঁ। তেওঁক সাম্রাজ্যত, আন সকলো ৰাজকুমাৰতকৈ অধিক প্রাধান্য দিয়া হৈছিল (ইষ্টেৰঃ ৩:১)।

যদি আমি লুচিফাৰৰ বিষয়ে যিহিস্কেলঃ ২৮:১১-১৫ আৰু যিচয়াঃ ১৪:১২- ১৫ পদ পঢ়ো, তেন্তে আমি ঈশ্বৰৰ মনোনীত লোক সকলৰ বিৰোধী হামনৰ সৈতে কিছু সাদৃশ্য বিচাৰি পাম ; যিয়ে ঈশ্বৰৰ আধিপত্যৰ আগত নতশিৰ হ’বলৈ অস্বীকাৰ কৰে। চয়তানৰ সামগ্রিক উদ্দেশ্য খ্রীষ্টক প্রলোভিত কৰা কাহিনীত প্রকাশ পাইছে, য’ত তেওঁ যীচুক জগতৰ ৰাজ্যসমূহ দেখুৱাবলৈ ওখ স্থানলৈ লৈ যায় (মথি ৪:৮-১১)। আমি দেখিবলৈ পাইছো যে খ্রীষ্টই জগতখনক উদ্ধাৰ কৰিবলৈ আহিছিল আৰু ইয়াক নিজৰ বুলি দাবী কৰিবলৈ আহিছিল— আৰু তেওঁ আমাৰ মাজৰ এজন হিচাবে সেই কাম কৰিছিল। যীচু হৈছে ওচৰ-সম্বন্ধীয়া মুক্তিদাতা, আৰু অৱশ্যেই তেওঁ জগতখনক মুক্তি দিবলৈ যি মূল্য দিছিল সেয়া অত্যন্ত অধিক আছিল।

প্রকাশিত বাক্য পুস্তকত আমি দেখিবলৈ পাওঁ যে চয়তানৰ ক্ষমতা আৰু সেৱা-উপাসনাৰ লোভে এই জগতখনক অন্তিম সংকটলৈ লৈ যায়। তাৰ প্ৰতাৰণামূলক কথাবোৰে জগতখনক “আচৰিত” কৰিবলৈ আৰু পশুটোক অনুসৰণ কৰিবলৈ পতিয়ন নিয়ায় (প্রঃ বাক্যঃ ১৩:৩,৪)। এই লোক বিলাকৰ সৈতে তেওঁ জোৰ-জবৰদস্তি কৰে।

হামনে লক্ষ্য কৰিছিল যে মদৰ্খয় ঈশ্বৰৰ মনোনীত লোক সকলৰ মাজৰ এজন তেওঁৰ যিটো বিশ্বাস তাৰ পৰা পিছুৱাই নাযাব বা তেওঁ যিটো তেওঁক প্ৰণিপাত কৰাৰ অধিকাৰ বুলি বিশ্বাস কৰাব বিচাৰিছিল তাক স্বীকাৰ নকৰিব। “তেওঁ ক্রোধেৰে পৰিপূৰ্ণ হ’ল” (ইষ্টেৰঃ ৩:৫,৬) আৰু তেওঁ মদৰ্খয়ৰ সকলো লোকক পৃথিৱীৰ পৰা বিনষ্ট কৰিবলৈ দৃঢ়প্রতিজ্ঞ হ’ল।

`ইষ্টেৰঃ ৩:১-১৪; প্রকাশিত বাক্যঃ ১২:১৪-১৭ আৰু প্ৰঃ বাক্যঃ ১৩:১৫ পদ পঢ়ক। এই অংশবোৰৰ মাজত আপুনি কি সাদৃশ্য দেখা পায়? ঈশ্বৰৰ অৱশিষ্ট মণ্ডলীৰ বিষয়ে যোহনে কৰা বৰ্ণনা হামনে ঈশ্বৰৰ লোক সকলৰ বিষয়ে কৰা বৰ্ণনাৰ দৰে কেনেকৈ একে?`

চয়তানে এই জগতখনৰ ওপৰত দাবী কৰিছে, কিন্তু ঈশ্বৰৰ প্ৰতি আনুগত্যশীল হৈ থকা লোকৰ উপস্থিতিয়ে - যিসকলে তেওঁৰ আজ্ঞা পালন কৰে সিবিলাকে তাৰ সম্পূৰ্ণ আধিপত্যৰ দাবীক অসত্য বুলি প্ৰমাণ কৰে। “বিশ্রামদিন যেতিয়া সমগ্র খ্রীষ্টিয়ান ধর্মত বিতৰ্কৰ বিশেষ কাৰণ হৈ পৰিব, তেতিয়া অতি সৰু দলৰ লোক বিলাকে বৃহৎ জনসংখ্যাৰ দাবীৰ ওচৰত হাৰ মানিবলৈ অহৰহ অস্বীকাৰ কৰাটোৱে তেওঁলোকক সামূহিক ভাৱে নিন্দাৰ বিষয় কৰি তুলিব।”-Ellen G. White, Signs of the Times, February 22, 1910.