---
title: 'মোৰ সংলগ্ন অস্থবোৰ তোমাৰ আগত লুকুওৱা নাছিল'
date: 21/01/2024
---

`গীত ১৩৯:১-১৮ পদ পঢ়ক। ইয়াত ঈশ্বৰৰ শক্তি (গীত ১৩৯:১-৬), উপস্থিতি (গীত ১৩৯:৭-১২), আৰু মঙ্গলভাৱে (গীত ১৩৯:১৩-১৮) কেনেকৈ কাব্যিকভাৱে চিত্ৰিত কৰা হৈছে? ঈশ্বৰৰ মহত্বই ঈশ্বৰৰ প্ৰতিজ্ঞাৰ বিষয়ে কি কয়?`

আপুনি কেতিয়াবা কাৰোবাক সহায় কৰিব বিচাৰিছিল যদিও কোনো উপায় নাছিল? ঠিক তেনেদৰে কিছুমান মানুহে আপোনাক সহায় কৰিবলৈ চেষ্টা কৰিছিল যদিও হয়তো আপোনাৰ প্ৰয়োজনীয়তা বুজি নাপালে। আনকি আটাইতকৈ মৰমীয়াল আৰু উত্তম উদ্দেশ্য থকা লোকসকলৰ বিপৰীতে, ঈশ্বৰৰ আমাৰ আৰু আমাৰ পৰিস্থতিৰ বিষয়ে সঠিক জ্ঞান আছে আৰু  লগতে আমাক সহায় কৰাৰ উপায় আছে। তেওঁৰ সহায় আৰু উদ্ধাৰৰ প্ৰতিজ্ঞাবোৰ অগভীৰ অবুজন কথা নহয় বৰঞ্চ দৃঢ় আশ্বাসহে।

গীতমালা ৰচকজনৰ বিষয়ে ঈশ্বৰৰ জ্ঞান ইমানেই মহান আৰু অনন্য যে তেওঁৰ মাতৃৰ গৰ্ভেও তেওঁক ঈশ্বৰৰ পৰা লুকুৱাব পৰা নাছিল (গীত ১৩৯:১৩-১৫)। ঐশ্বৰিক জ্ঞান সময়ত সৈতে জড়িত (গীত ১৩৯:২) ঈশ্বৰে গীতমালা ৰচকৰ আন্তৰিক পুৰুষৰ আৰু অন্তৰৰ কথা জানে (গীত ১৩৯:২-৪)। ঈশ্বৰৰ আ(ৰ্যকৰ জ্ঞান তেওঁ সৃষ্টিকৰ্তা আৰু মানুহৰ সৈতে ঘনিষ্ঠতাৰ পৰিচয়ৰ ফল তেওঁলোকৰ প্ৰতি তেওঁৰ যত্নত প্ৰকাশিত হয়।

ঈশ্বৰে আমাক ঘনিষ্ঠভাৱে জনাৰ বিষয়ে এই আ(ৰ্যজনক সত্যই আমাক ভয় খুৱাব নালাগে কিন্তু তাৰ পৰিৱৰ্তে যীচুৱে আমাৰ বাবে ক্ৰুছত যি বলিদান কৰিলে তাৰ বাবে তেওঁৰ হাতত নিজকে সম্পূৰ্ণৰূপে সোধাই দিব লাগে। কিয়নো যীচুত বিশ্বাস কৰাৰ দ্বাৰাই তেওঁৰ ধাৰ্মিকতা “ঈশ্বৰৰ ধাৰ্মিকতা” আমাক দিয়া হৈছে (ৰোমীয়া ৩:৫,২১)।

ঈশ্বৰৰ উপস্থিতিক “নৰক” (চিয়োল, কবৰ) আৰু “আন্ধাৰ”তো পোহৰ দিয়া বুলি বৰ্ণনা কৰা হৈছে  (গীত ১৩৯:৮,১১,১২), যিবোৰ ঠাইক সাধাৰণতে ঈশ্বৰ বাস কৰা ঠাই হিচাপে বৰ্ণনা কৰা হোৱা নাই  (গীত ৫৬:১৩)। তেওঁ উপস্থিতিক “অৰুণৰ ডেউকা” (পূৱৰ) পৰা “সমুদ্ৰৰ সীমা” (পশ্চিম) লৈকে থকাৰ কথা বৰ্ণনা কৰা হৈছে  (গীত ১৩৯:৯)। এই কথাবোৰে এইটোৱেই বুজাইছে যে বিশ্বজগতত এনে কোনো ঠাই নাই য’ত ঈশ্বৰে আমাক ঢুকি নাপায়। যদিও ঈশ্বৰ বিশ্বজগতৰ অংশ নহয়, কিছুমানে বিশ্বাস কৰা মতে, তেওঁ ইয়াৰ সকলোতকৈ ওচৰত থাকে আৰু তেওঁ ইয়াক কেৱল সৃষ্টি কৰাই নহয়, লগতে ইয়াক বৰ্তাই ৰাখিছে (ইব্ৰী১:৩)।

`আমাৰ সকলো কথা জনা হিচাপে ঈশ্বৰে আমাক সহায় আৰু পুনৰুদ্ধাৰ কৰিব পাৰে। তেওঁৰ মহত্ত্বৰ সতেজ উপলব্ধিয়ে গীতমালাল ৰচকৰ ওপৰত প্ৰশংসাৰ বিস্ফোৰণ আৰু নৱীকৃত আস্থাক প্ৰেৰণা দিয়ে। তেওঁ ঈশ্বৰৰ নিৰীক্ষণক সেই মাধ্যম হিচাপে আদৰণি জনায় যিয়ে তেওঁৰ জীৱনৰ পৰা ঈশ্বৰৰ সৈতে থকা তেওঁৰ সম্পৰ্কই অশান্তি দিয়া সকলো বস্তু আতৰাই পেলাই।`