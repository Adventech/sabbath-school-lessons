---
title: 'যিহোৱাই শুনে আৰু উদ্ধাৰ কৰে'
date: 20/01/2024
---

### বিশ্ৰামবাৰৰ আবেলি
২০ জানুৱাৰী এই সপ্তাহৰ অধ্যয়ন পাঠঃ গীত ১৩৯:১-১৮; গীত ১২১; গীত ১৭:৮; Óমথি ২৩:৩৭; ১ কৰিন্থীয়া ১০:১-৪; ইব্ৰী ৪:১৫, ১৬ পদ।

> <p>মুখস্থ পদ</p>
> “ধাৰ্মিকবিলাকে কাতৰোক্তি কৰিলে; যিহোৱাই তাক শুনি তেওঁবিলাকৰ সকলো সংকটৰ পৰা তেওঁবিলাকক উদ্ধাৰ কৰিলে” (গীত ৩৪:৩৭)।

বাৰে বাৰে গীতমালাই সত্যটোক উজ্জ্বল কৰি তুলিছে যে বিশ্বজগতখন সৃষ্টি কৰা আৰু বাহাল ৰখা সৰ্ব শক্তিমান প্ৰভূৱে নিজকে ব্যক্তিগত ঈশ্বৰ হিচাপে প্ৰকাশ কৰে যিয়ে নিজৰ লোকসকলৰ সৈতে সম্পৰ্ক গঢ়ি তোলে আৰু বজাই ৰাখে।

ঈশ্বৰ তেওঁৰ লোকসকলৰ আৰু তেওঁৰ সৃষ্টিৰ, স্বৰ্গ আৰু পৃথিৱী উভয়ৰ লগতে আছে (গীত ৭৩:২৩,২৫)। যদিও তেওঁ “স্বৰ্গত নিজ সিংহাসন স্থাপন কৰিছে” (গীত ১০৩:৯৯) আৰু “বাহনত উঠি যাত্ৰা কৰিছে” (গীত ৬৮:৪), তথাপিও “যিবিলাকে যিহোৱাৰ আগত প্ৰাৰ্থনা কৰে; যিবিলাকে সত্যেৰে তেওঁৰ আগত প্ৰাৰ্থনা কৰে; যিহোৱা সেই সকলোৰে ওচৰ” (গীত ১৪৫:১৮)। গীতমালাই এই সত্যক অটলভাৱে সমৰ্থন কৰে যে যিহোৱাই হৈছে জীৱন্ত ঈশ্বৰ, যিজনাই তেওঁক প্ৰাৰ্থনা কৰাসকলৰ হৈ কাম কৰে (গীত ৫৫:১৬-২২)। গীতমালাৰ গীতবোৰ অৰ্থপূৰ্ণ, এই কাৰণেই ইয়াক প্ৰাৰ্থনা শুনা আৰু উত্তৰ দিয়া জীৱন্ত ঈশ্বৰৰ দ্বাৰা প্ৰেৰিত আৰু তেওঁক উদ্দেশ্যি কৰা হৈছে।

আমি মনত ৰখা উচিত যে যিহোৱাৰ ওচৰত থকাৰ সঠিক উত্তৰ পাওঁ তেওঁ বিশ্বাসী জীৱন-যাপন কৰা আৰু তেওঁৰ আজ্ঞা পালন কৰাৰ যোগেদি। এই বিশ্বাস আৰু আজ্ঞাধীনতাৰ বাহিৰে আন একোৱেই তেওঁৰ বাবে গ্ৰহণযোগ্য নহ’ব, যিদৰে ইস্ৰায়েলৰ ইতিহাসে প্ৰায়ে প্ৰকাশ কৰিছে।