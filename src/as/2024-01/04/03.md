---
title: 'ঈশ্বৰৰ প্ৰতিপালনৰ নিশ্চয়তা'
date: 22/01/2024
---

`গীত ৪০:১,৩; গীত ৫০:১৫; গীত ৫৫:২২ আৰু গীত ১২১ পঢ়ক। আমাৰ দৈনন্দিন কাম-কাজত ঈশ্বৰ কেনেকৈ জড়িত?`

প্ৰভূৱে নিজকে প্ৰকাশ কৰে যে তেওঁ জীৱিত ঈশ্বৰ হিচাপে তেওঁত আমন্ত্ৰণ কৰাসকলৰ হৈ কাৰ্য কৰে।

গীতমালা ৰচকে কৈছে, “যিহোৱাকে সদায় মোৰ সন্মুখত ৰাখো” (গীত ১৬:৮)। কাৰণ তেওঁ ঈশ্বৰক বিশ্বাস কৰে আৰু তেওঁক বিচাৰে  (গীত ৭:১, গীত ৯:১০)। যেতিয়া তেওঁ “অগাধ জলৰ মাজত” থাকি প্ৰাৰ্থনা কৰে তেতিয়াও যিহোৱাই তেওঁক শুনিব, ইয়াৰ অৰ্থ এইটো যে যিকোনো পৰিস্থতিতে ঈশ্বৰৰ সাৰ্বভৌম অধিপত্যৰ পৰা তেওঁ আতৰি নাযায়। এইদৰে গীতমালাল ৰচকৰ কাতৰোক্তি যিমানেই জৰুৰী নহওঁক কিয়, তেওঁ কেতিয়াও আশাৰ পৰা বঞ্চিত নহয়।

ইফালে গীতমালা ১২১ অধ্যায়ত বিশ্বাসী ব্যক্তিজনৰ জীৱনত সৃষ্টিকৰ্তাৰ শক্তিক উদ্‌যাপন কৰা হৈছে। এই শক্তিৰ ভিতৰত আছেঃ

(১) “তেওঁ তোমাৰ ভৰি লৰচৰ হ’বলৈ নিদিব”  (গীত ১২১:৩)। ভৰিৰ অৰ্থ প্ৰায়ে মানুহৰ জীৱন যাত্ৰাৰ বৰ্ণনা কৰে  (গীত ৬৬:৯, গীত ১১৯:১০৫, হিতো ৩:২৩)। ইব্ৰী ভাষাৰ “লৰচৰ” শব্দটোৱে ঈশ্বৰে জগতখনক  (গীত ৯৩:১) আৰু চিয়োনক (গীত ১২৫:১) দিয়া নিৰাপত্তাৰ বৰ্ণনা কৰে।

(২) ইস্ৰায়েলৰ ৰক্ষক হিচাপে যিহোৱাৰ যি কাৰ্য টোপনি নোযোৱা অথবা কলমতিয়াই নোহোৱাৰ অৰ্থই যিহোৱাৰ অহৰহ সজাগতা আৰু তেওঁৰ সন্তানসকলৰ হৈ কাৰ্য কৰিবলৈ সাজু হোৱাক উজ্বল কৰি তুলিছে  (গীত ১২১:৩,৪)।

(৩) যিহোৱা হৈছে “তোমাৰ ছাঁ স্বৰূপ”  (গীত ১২১:৫,৬) এইটোৱে আমাক ইস্ৰায়েল সকলে যাত্ৰা কৰাৰ সময়ত তেওঁলোকৰ ওপৰত মেঘস্তম্ভ থকাৰ কথাটো সোঁৱাৰাই দিয়ে (যাত্ৰা ১৩:২১,২২)। এইদৰে যিহোৱাই তেওঁৰ লোকসকলক শাৰীৰিক আৰু আত্মিক আশ্ৰয় প্ৰদান কৰে।

(৪) যিহোৱা তেওঁলোকৰ সোঁহাতে আছে  (গীত ১২১:৫)। সোঁহাতখনে সাধাৰণতে কাৰ্য্যৰ হাত, ব্যক্তিৰ শক্তিশালী ক্ষমতাক বুজায়  (গীত ৭৪:১১, গীত ৮৯:১৩)। ইয়াত এইটোৱে ঈশ্বৰ ওচৰত থকা আৰু অনুগ্ৰহক বুজাইছে  (গীত ১৬:৮, গীত ১০৯:৩১, গীত ১১০:৫)।

(৫) ঈশ্বৰে তেওঁৰ ৰক্ষা কৰাটো গীতমালা ১২১:৬-৮ পদত স্পষ্টভাৱে নিশ্চিত কৰা হৈছে। ঈশ্বৰে তেওঁৰ সন্তানবিলাকক সকলো অমঙ্গলৰ পৰা ৰক্ষা কৰিব। “সূৰ্য্য” বা “চন্দ্ৰ” কোনোৱেই তেওঁলোকক আঘাত নকৰিব। ঈশ্বৰে তেওঁলোকক ওলাওঁতে আৰু সোমাওঁতে ৰক্ষা কৰিব। এই কাব্যিক ব্যক্তিত্বসমূহে ঈশ্বৰৰ ব্যাপক আৰু অবিৰতভাৱে প্ৰতিপালন কৰাক দেখুৱাই। গীতমালা ৰচকে ঈশ্বৰৰ প্ৰেমময় প্ৰতিপালনৰ ওপৰত বিশ্বাস ৰাখিছিল। আমিও অৱশ্যে একে কাম কৰা উচিত।