---
title:  ধৰ্মধামৰ পৰা সহায় কৰা
date:   25/01/2024
---

`গীতমালা ৩:৪; গীত ১৪:৭, গীত ২০:১-৩; গীত ২৭:৫; গীত ৩৬:৮; গীত ৬১:৪; গীত ৬৮:৫,৩৫ পদ পঢ়ক। এই শাস্ত্ৰপদ সমূহত সহায় ক’ৰ পৰা আহিছে বুলি কোৱা হৈছে?`

আত্মিক আৰু শাৰিৰীক আশ্ৰয় আৰু সহায়ৰ মূল উদ্দেশ্যটো উল্লেখযোগ্যভাৱে ধৰ্মধামৰ প্ৰসংগত দেখা যায়। ধৰ্মধাম হৈছে সহায়ৰ, নিৰাপত্তাৰ আৰু পৰিত্ৰাণৰ স্থান। ধৰ্মধামে দুখ-কষ্ট বা অশান্তিত থকা লোকসকলক আশ্ৰয় প্ৰদান কৰে। ঈশ্বৰে অনাথ আৰু বিধৱাসকলক ৰক্ষা কৰে আৰু তেওঁৰ পৱিত্ৰ স্থানৰ পৰা তেওঁৰ লোকসকলক শক্তি প্ৰদান কৰে। যেতিয়া “সম্পূৰ্ণৰূপে যি চিয়োন, ঈশ্বৰে তাৰ পৰা দীপ্তি প্ৰকাশ কৰিলে”  (গীত ৫০:২), ঈশ্বৰৰ ধাৰ্মিক বিচাৰ ঘোষণা কৰা হয় আৰু যিহোৱাৰ আশীৰ্বাদ প্ৰদান কৰা হয়।  (গীত ৮৪:৪, গীত ১২৮:৫; গীত ১৩৪:৩)

পৱিত্ৰ স্থানে যি ৰক্ষা প্ৰদান কৰে পৃথিৱীৰ আন যিকোনো স্থানে সেই ৰক্ষা বা নিৰাপত্তা প্ৰদান কৰিব নোৱাৰে কাৰণ পৱিত্ৰ স্থানত ঈশ্বৰ নিবাস কৰে। কেৱল মন্দিৰটোক দৃঢ় অট্টালিকাই নহয়, ঈশ্বৰৰ উপস্থিতিয়ে সুৰক্ষা প্ৰদান কৰে। একেদৰে যিহোৱাই চিয়োন পৰ্বতত বাস কৰাৰ বাবে আন পৰ্বতবোৰ ইয়াৰ দৰে হ’ব নোৱাৰে, যদিও ই এটা সামান্য পৰ্বত আছিল  (গীত ৬৮:১৫,১৬; মিচয়া ২:২)।

> <p></p>
> “কিয়নো আমাৰ যি মহা পুৰোহিত, তেওঁ যে আমাৰ দুৰ্বলতাত হোৱা দুখত দুঃখিত হ’ব নোৱাৰে, এনে নহয়; কিন্তু তেওঁ বিনা পাপে, সকলো বিষয়ত আমাৰ দৰে পৰীক্ষিত হৈছিল। এতেকে আহা, আমি দয়া লাভ কৰিবলৈ আৰু সময়ৰ উপযুক্ত উপকাৰৰ অৰ্থে অনুগ্ৰহ পাবলৈ, সাহেৰে অনুগ্ৰহৰ সিংহাসনৰ ওচৰলৈ চাপি যাওঁহকঁ (ইব্ৰী৪ছ ১৫, ১৬)।

`গীতমালাৰ ৰচকে ধৰ্মধামৰ বিষয়ে কি কয় তাৰ সমান্তৰালভআৱে এই শাস্ত্ৰপদবোৰে কি কৈছে?`

ঈশ্বৰৰ পৱিত্ৰস্থানৰ পৱিত্ৰতাই গীতমালা ৰচকক স্বীকাৰ কৰিবলৈ প্ৰেৰণা দিয়ে যে সকলো মানুহ পাপী আৰু ঈশ্বৰৰ অনুগ্ৰহ পোৱাৰ সম্পূৰ্ণ অযোগ্য আৰু তেওঁ কয় যে উদ্ধাৰ কেৱল ঈশ্বৰৰ বিশ্বাসযোগ্যতা আৰু অনুগ্ৰহৰ ওপৰত আধাৰিত  (গীত ১৪৩:২, ৯-১২)। আমাৰ মাজত থকা কোনো বস্তুৱেই আমাক ঈশ্বৰৰ আগত কোনো যোগ্যতা প্ৰদান কৰিব নোৱাৰে। যেতিয়া মানুহে অনুতাপ কৰা আৰু ঈশ্বৰৰ অনুগ্ৰহ আৰু ক্ষমা লাভ কৰাৰ দ্বাৰাই ঈশ্বৰৰ সৈতে সঠিক সম্পৰ্কত থিৰে থাকে তেতিয়াহে তেওঁলোকে ঈশ্বৰৰ উদ্ধাৰৰ আশ্বাসৰ বাবে অনুৰোধ কৰিব পাৰে। পৱিত্ৰস্থানৰ সেৱাই যীচুত পোৱা পৰিত্ৰাণক প্ৰতিনিধিত্ব কৰিছিল।