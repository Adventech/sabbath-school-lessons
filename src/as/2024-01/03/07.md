---
title: 'অতিৰিক্ত অধ্যয়ন পাঠ'
date: 19/01/2024
---

এই সপ্তাহৰ অধ্যয়নত ঈশ্বৰ আৰু তেওঁৰ কাৰ্যৰ কিছুমান মূল বৰ্ণনাৰ ওপৰত গুৰুত্ব দিয়া হৈছে, যিয়ে জগতখনক স্থাপন কৰে আৰু ইয়াক দৃঢ় আৰু নিৰাপদ কৰি তোলে। গীতমালা ৰচকসকলে ঈশ্বৰৰ ওচৰত আবেদন কৰে, যিজনা সৃষ্টিকৰ্তা, ৰজা, বিচাৰকৰ্ত্তা, নিয়মটিৰ ত্ৰাণকৰ্তা আৰু বিধান দিওতা। ঈশ্বৰে জগতখনত যি ভূমিকা গ্ৰহণ কৰে, সেইবোৰ ঈশ্বৰৰ আন বিভিন্ন নাম আৰু উপাধিৰে আৰু অধিক প্ৰতিফলিত হয়, য’ত আছে মেৰৰখীয়া (গীত ২৩:১; গীত ৮০:১), পৰিত্ৰাণৰ শিলা (গীত ৯৫:১), আৰু পিতৃ (গীত ৬৮:৫; গীত ৮৯:২৬)। জগতত আমি নিৰাপদ আৰু ৰক্ষা পাব পাৰো, আনকি মহা বিবাদৰ মাজতো কাৰণ ঈশ্বৰ তেওঁ কৰা আৰু কোৱা সকলো কামতে সৰ্বপ্ৰধান আৰু বিশ্বাসী। যদিও এই ধৰ্মতত্বৰ বিষয়বস্তুবোৰ কোনো কাৰণতে সম্পূৰ্ণ নহয়, তথাপিও ইয়াৰ দ্বাৰা গীতমালাত ঈশ্বৰে নিজকে প্ৰকাশ কৰা বিভিন্ন উপায়ৰ ইংগিত দিয়ে।

আমি গীতমালাল অধ্যয়ন কৰি থকাৰ সময়ত ঈশ্বৰৰ প্ৰেম আৰু অনুগ্ৰহৰ চৰিত্ৰ আৰু জগতখনক পৰিত্ৰাণ আৰু পুনৰুদ্ধাৰ কৰাৰ তেওঁৰ ব্যৱস্থাৰ পোহৰত গীতমালা পঢ়াটো মনত ৰখা উচিত। আমি যিমানেই ক্ৰুচৰ পোহৰত ঐশ্বৰিক চৰিত্ৰৰ বিষয়ে অধ্যয়ন কৰো, সিমানেই আমি দয়া, কোমলতা আৰু ক্ষমাক সমতা আৰু ন্যায়ৰ সৈতে মিল হোৱা দেখিবলৈ পাওঁ, আৰু সিমানেই আমি অসীম আৰু কোমল দয়া অতিক্ৰম কৰা তেওঁৰ পথভ্ৰষ্ট সন্তানৰ প্ৰতি প্ৰেমৰ অগনন প্ৰমাণ স্পষ্টভাৱে দেখা পাওঁ। গীতমালাত যেতিয়া লোকবিলাকে নিজৰ বিদ্ৰোহৰ বাবে ঈশ্বৰৰ ন্যায়ৰ বিচাৰৰ সন্মুখীন হয়, তেতিয়াও তেওঁলোকে ঈশ্বৰক মাতি থাকে কাৰণ তেওঁলোকে জানে যে ঈশ্বৰৰ ক্ৰোধ মাত্ৰ কিছু সময়ৰ বাবে, কিন্তু তেওঁৰ দয়া চিৰস্থায়ী (গীত ১০৩:৮)।