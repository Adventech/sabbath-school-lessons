---
title:  তেওঁৰ নিয়মৰ প্ৰতি সদায় সতৰ্ক
date:   17/01/2024
---

`ঈশ্বৰৰ ন্যায় বিচাৰৰ বিষয়বস্তুৱে এটা উল্লেখযোগ্য প্ৰশ্ন উত্থাপন কৰেঃ ঈশ্বৰ লোকসকলে কেনেকৈ ঈশ্বৰৰ সৈতে শান্তি আৰু বিচাৰৰ সময়ত পৰিত্ৰণৰ নিশ্চয়তা লাভ কৰিব পাৰে? গীতমালা ৯৪:১৪; গীতমালা ১০৫:৭-১০; দদানিয়েল ৭:২২ পদ পঢ়ক।`

ঈশ্বৰৰ লোকসকল নিৰাপদ কাৰণ প্ৰভূৱে তেওঁৰ বাসস্থান চিয়োনত ৰাখিছে (গীত ৭৬:১,২) আৰু তেওঁলোকৰ সৈতে তেওঁৰ অনন্ত কালৰ নিয়মটি তেওঁৰ মূল্যৱান সম্পত্তিÃ হিচাপে স্থাপিত কৰিছে (গীত ৯৪:১৪, গীত ১০৫:৮-১০)। ঈশ্বৰে কেৱল তেওঁৰ নিয়মটি কৰা লোকসকলক প্ৰত্যাখ্যান নকৰাৰ প্ৰতিজ্ঞা কৰা নাই; তেওঁ তেওঁলোকক সুৰক্ষিত কৰি ৰাখিবলৈও সক্ৰিয়ভাৱে কাম কৰে। তেওঁ তেওঁলোকৰ পাপ ক্ষমা কৰে (গীত ১০৩:৩) ; তেওঁ তেওঁৰ লোকসকলক উপদেস দিয়ে, আশীৰ্বাদ আৰু শক্তিশালী কৰে (গীত ৮-১১, গীত ২৯:১১; গীত ১০৫:২৪)। ঈশ্বৰ সোধ-বিচাৰ লোকবিলাকক ধাৰ্মিকতাৰ দিশলৈ ঘূৰাই আনিবলৈ আৰু ঈশ্বৰে তেওঁলোকৰ প্ৰতি যত্ন লোৱাটো প্ৰদৰ্শন কৰিবলৈ দিয়া হৈছে (গীত ৯৪:৮-১৫)।

সামগ্ৰিকভাৱে গীতমালা ১০৫ অধ্যায়ত ইস্ৰায়েলৰ ইতিহাসত তেওঁৰ নিয়মটিৰ প্ৰতি যিহোৱাৰ বিশ্বস্ততা দেখুওৱা হৈছে। যিবোৰ ঘটিছিল, ভাল বেয়া সকলোতে ঈশ্বৰ আছিল। তেওঁ যোচেফক মিচৰলৈ লৈ গৈছিল আৰু তেওংৰ যোগেদি অতিপাত আকালৰ সময়ত তেওঁৰ লোক আৰু সেই অঞ্চলৰ জাতিসমূহক ৰক্ষা কৰিছিল (গীত ১০৫:১৬-২৪)। প্ৰভূৱে তেওঁৰ লোকসকলক মিচৰৰ বন্দীত্বৰ পৰা উলিয়াই আনিবলৈ মোচিক মনোনীত কৰিছিল, যিটো তেওঁ তেওঁলোকৰ হৈ অদ্ভূত চিন আৰু কাৰ্যৰে কৰিলে (গীত ১০৫:২৫-৩৮)। যিহোৱাই তেওঁৰ লোকসকলক প্ৰতিজ্ঞাৰ দেশ (গীত ১০৫:১১,৪৪) আৰু তেওঁৰ নিৰন্তৰ সুৰক্ষা প্ৰদান কৰিলে (গীত ১০৫:১২-১৫)। তেওঁ তেওঁলোকক অতিশয়ৰূপে বঢ়ালে (গীত ১০৫:২৪), তেওঁলোকৰ অধিপতিৰ পৰা মুক্ত কৰিলে (গীত ১০৫:৩৭,৩৮) আৰু তেওঁলোকৰ দৈনন্দিন প্ৰয়োজনীয়তা পূৰণ কৰিলে (গীত ১০৫:৩৯-৪১)। নিঃসন্দেহে প্ৰভূৱে তেওঁৰ লোকসকলৰ সৈতে জড়িত সকলো বিষয়ৰ ওপৰত সৰ্বোত্তম নিয়ন্ত্ৰণ আছে যিটো সত্য, গীতমালা ৰচকসকলে তেওঁৰ লোকসকলে কেতিয়াও পাহৰি যোৱাটো বিচৰা নাছিল।

যেতিয়া ঈশ্বৰে তেওঁৰ নিয়মটিক সোঁৱৰণ কৰে, তেতিয়া ইয়াৰ লগত জ্ঞান বা মনত ৰখাতকৈও অধিক কথা জড়িত হৈ থাকে কাৰম ই সদায় কাৰ্যক্ষেত্ৰলৈ লৈ যায় (আদি ৮:১; ১ চামূৱেল ১:১৯; গীত ১০৫:৪২-৪৪)। ঠিক তেনেদৰে যেতিয়া লোকবিলাকক ঈশ্বৰৰ আ(ৰ্য আৰু বিচাৰবোৰৰ কথা সোঁৱৰণ কৰিবলৈ কোৱা হয়, তেতিয়া ইয়াৰ অৰ্থ হ’ল মানুহে ঈশ্বৰক সন্মান কৰা ধৰণেৰে জীয়াই থকা উচিত।

`এই নিয়মটিত ইস্ৰায়েলৰ প্ৰধান আহ্বান হৈছে ঈশ্বৰৰ বিধানসমূহ পালন কৰি নিয়মটিৰ প্ৰতি বিশ্বাসী হৈ থকা (গীত ৭৮:৫-৭; গীত ১০৫:৪৫)। ঈশ্বৰৰ লোকসকলক আন জাতিসমূহৰ আগত ঈশ্বৰৰ বিষয়ে সাক্ষ্য দিবলৈও আহ্বান কৰা হৈছে, কাৰণ প্ৰভূৱে সকলো জাতিয়ে তেওঁৰ লোক হিচাপে ইস্ৰায়েলৰ সৈতে যোগদান কৰাটো বিচাৰে (গীত ১০৫:১,২)। এইজৰে সৰ্বশক্তিমান আৰু দয়ালু ঈশ্বৰৰ সুৰক্ষামূলক নিয়মটিত জগতখন নিৰাপদ (গীত ৮৯:২৮-৩৪)।`