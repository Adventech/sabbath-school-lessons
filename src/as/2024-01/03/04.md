---
title: 'ঈশ্বৰেই হৈছে বিচাৰকৰ্তা'
date: 16/01/2024
---

`গীতমালা ৭৫ অধ্যায় পঢ়ক। দুষ্ট লোকৰ গৌৰৱ কিয় অসাৰ?`

সৰ্বপ্ৰধান ৰজা হিচাপে যিহোৱা এজনা বিধান প্ৰদানকাৰী (গীত ৯৯:৭) আৰু এজনা বিচাৰ কৰ্তাও (গীত ৯৮:৯; গীত ৯৭:২)। দুষ্টসকলে ঈশ্বৰে জগত স্থাপন কৰা ন্যায় ব্যৱস্থাৰ প্ৰতি অহৰহ ভাবুকি দিয়ে, কিন্তু যিহোৱাই জগতখনৰ ন্যায় বিচাৰ কৰিব আৰু দুষ্টৰ শাসনৰ অন্ত পেলাব (গীত ৭৫:৮-১০, গীত ৯৬:১৩)।

গীতমালা ৭৫ অধ্যায়ত, কেইবাটাও ৰূপত দুষ্ট লোকৰ অপ্ৰত্যাহাৰ্য ধ্বংসৰ চিত্ৰণ কৰা হৈছে। দ্ৰাক্ষাৰসৰ এটা পান-পাত্ৰৰ প্ৰতিচ্ছবি (গীত ৭৫:৮) ঈশ্বৰৰ ক্ৰোধৰ তীব্ৰতাক বুজায় (যিৰিমিয়া ২৫:১৫, প্ৰঃ বাক্য ১৪:১০)। দুষ্ট লোকৰ শিং কাটি পেলোৱাটোৱে তেওঁলোকৰ ক্ষমতাক প্ৰভূৱে অন্ত পেলোৱাৰ চিত্ৰণ কৰে, আনহাতে ধাৰ্মিক লোকবিলাকৰ শিং উন্নত হ’ব (গীত ৭৫:১০)। ঈশ্বৰে তেওঁৰ ন্যায় বিচাৰৰ বাবে এটা “নিৰূপিত সময়” (গীত ৭৫:২) বা “নিৰ্দিষ্ট সময়” বাছি লয়। এই কাৰ্যকৰী বিচাৰ স্পষ্টভাৱে সময়ৰ শেষত হ’ব (গীত ৯৬:১৩; ১ কৰিন্থী ১৫:২৩-২৬)।

প্ৰভূৱে তেওঁৰ বিচাৰৰ অংশ হিচাপে মানুহৰ হৃদয় পৰীক্ষা কৰে। গীতমালা ১৪:২ পঢ়ক. ই আদিপুস্তক ৬:৫,৮ পদৰ কথা সোঁৱৰণ কৰায়। দুয়োটা শাস্ত্ৰপদে দেখুৱাইছে যে জগতৰ ওপৰত ঈশ্বৰৰ ন্যায় বিচাৰৰ পূৰ্বে ঈশ্বৰে লোকসকলৰ জীৱন পৰীক্ষা কৰে আৰু যাক ৰক্ষা কৰিব পাৰে তেওঁক বিচাৰে। এই বিচাৰক কেতিয়াবা “তদন্তমূলক বিচাৰ” বুলিও কোৱা হয়, যেতিয়া ঈশ্বৰে ধাৰ্মিক লোকসকলক ৰক্ষা কৰে আৰু দুষ্ট লোকৰ বাবে মৃত্যু নিৰ্ণয় কৰে।

কেনেকৈ কাম কৰে?

প্ৰথমতে, ঈশ্বৰে তেওঁৰ লোকসকলক দুষ্টসকলৰ পৰা উদ্ধাৰ কৰে (গীত ৯৭:১০; গগীত ১৪৬:৯) আৰু নম্ৰ লোকসকলক পৰিত্ৰাণেৰে ভূষিত কৰে (গীত ১৪৯:৪)। দ্বিতীয়তে, অনুতাপ নকৰা দুষ্ট লোকসকলক অনন্ত কালৰ বাবে ধ্বংস কৰা হয় (গীত ৯৭:৩)। কিছুমান গীতত ঐশ্বৰিক বিচাৰকৰ্তাৰ বিৰুদ্ধে মনুষ্যৰ অস্ত্ৰৰ অসাৰতাক কাব্যিকভাৱে বৰ্ণনা কৰা হৈছে (গীত ৭৬:৩-৬)। যিহোৱা এজনা ক্ষমাশীল ঈশ্বৰ, যদিও তেওঁ মানুহৰ অপকৰ্মৰ প্ৰতিফল দিয়ে (গীত ৯৯:৮)। কেৱল দুষ্টসকলেই নহয়, ঈশ্বৰৰ লোকসকলেও ঈশ্বৰৰ ওচৰত হিচাপে দিব লাগিব (গীত ৫০:৪, গীত ১৩৫:১৪)।

গীতমালাৰ গীতসমূহেও সেই একে ধাৰণাকে প্ৰকাশ কৰিছে যিটো বাইবেলৰ আন শাস্ত্ৰপদসমূহত প্ৰকাশ কৰা হৈছে যে ঈশ্বৰৰ ন্যায় বিচাৰ ঈশ্বৰৰ লোকসকলৰ পৰা আৰম্ভ হয় আৰু গোটেই পৃথিৱীলৈ বিস্তাৰিত হয় (দ্বিঃবিৱৰম ৩২:৩৬;১ পিতৰ ৪:১৭)। গীতমালাল ৰচকে তেওঁৰ সোধ বিচাৰ কৰিবলৈ কাতৰোক্তি কৰিছে কিন্তু তেওঁক ৰক্ষা কৰিবলৈ ঈশ্বৰৰ ধাৰ্মিকতাৰ ওপৰত নিৰ্ভৰ কৰিছে (গীত ৭:৮-১১; গীত ১৩৯ ২৩, ২৪)।

`গীতবোৰে আমাক ঈশ্বৰৰ ন্যায় বিচাৰৰ আশাত আনন্দ কৰিবলৈ আহ্বান জনাইছে, (গীত ৬৭:৪; গীত ৯৬ছ ১০-১৩ , গীত ৯৮:৪-৯)। খ্ৰীষ্টৰ তেজেৰে ধোৱা লোকসকলৰ বাবে ঈশ্বৰৰ সোধ বিচাৰ কেনেকৈ এটা শুভবাণী?`