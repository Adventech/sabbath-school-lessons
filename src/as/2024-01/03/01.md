---
title: 'যিহোৱাই শাসন কৰে'
date: 13/01/2024
---

### এই সপ্তাহৰ অধ্যয়ন পাঠ
গীতমালা ৮; গীতমালা ১০০; গীতমালা ৯৭; গীতমালা ৭৫; গীতমালা ১০৫:৭-১০; গালা ৩:২৬-২৯; গীতমালা ২৫:১০ পদ।

> <p>মুখস্থ পদ</p>
> “যিহোৱাই ৰাজত্ব কৰিছে, তেওঁ মহিমাৰে সু-সজ্জিত; যিহোৱাই সু-সজ্জিত হৈ পৰাক্ৰমেৰে নিজ কঁকাল বান্ধিলে; জগতখনো লৰচৰ হ’ব নোৱাৰাকৈ স্থাপিত হ’ল” (গীতমালা ৯৩:১)।

গীতমালাৰ গীতবোৰে ঈশ্বৰৰ সৰ্ব্ব প্ৰধান শাসন কালত মূল বিশ্বাসক অবিচলিতভাৱে বজাই ৰাখে। প্ৰভূৱে তেওঁৰ সৃষ্টিৰ সকলোবোৰ সৃষ্টি কৰিছিল আৰু বাহাল ৰাখিছে। তেওঁ গোটেই জগৰ সৰ্বপ্ৰধান ৰজা আৰু তেওঁ ন্যায় আৰু ধাৰ্মিকতাৰে জগতখন শাসন কৰে। তেওঁৰ বিধান আৰু বিধিবোৰ উত্তম আৰু সেইবোৰ পালন কৰাসকলক জীৱন দান কৰে। যিহোৱা এজনা ন্যায়পৰায়ণ বিচাৰকৰ্তা যিজনাই জগতখন সুশৃংখলিত হৈ থকাটো নিশ্চিত কৰে আৰু তেওঁ ধাৰ্মিকসকলক পুৰস্কৃত কৰি আৰু দুষ্টসকলক শাস্তি দি এনে কৰে, কিন্তু তেওঁৰ সময়মতে, আমাৰ নহয়।

ইস্ৰায়েলৰ সৈতে কৰা ঈশ্বৰৰ নিয়মে জগতখনক সুৰক্ষিত কৰাত বিশেষ ভূমিকা পালন কৰে কাৰণ ই প্ৰভূৰ পৰিত্ৰাণৰ আগজাননী দিয়ে। যিহোৱাই ইস্ৰায়েলক তেওঁৰ বহুমূলীয়া সম্পত্তিÃ হিচাপে গ্ৰহণ কৰিলে, সকলো জাতিৰ ইস্ৰায়েলক তেওঁৰ লোক কৰি তুলিলে। যিহোৱা নিজৰ নিয়মৰ প্ৰতি বিশ্বাসী আৰু তেওঁলোকৰ অবিশ্বাসী আৰু কেতিয়াবা মুকলিকৈ কৰা বিদ্ৰোহৰ পিছতো তেওঁৰ লোকবিলাকক যত্ন লয়।

যিহোৱাৰ সৰ্বপ্ৰধান শাসনে এইদৰে জগতখনক দৃঢ়ভাৱে প্ৰতিষ্ঠিত আৰু নিৰাপদ কৰি তোলে। গীতমালা ৰচকসকলে লোকবিলাকে এই মৌলিক সত্যটো বুজি পোৱাটো বিচাৰে। এই জগত দৃষ্টিভংগীক নিজৰ আলোকস্তম্ভ হিচাপে লৈ গীতমালা ৰচকসকলে লাভৱান হ’বলৈ আৰু অবিভক্ত ভক্তিৰে ঈশ্বৰৰ সেৱা কৰিবলৈ বিচাৰে।