---
title: হে যিহোৱা, তুমি অপৰাধ ধৰিলে
date: 13/02/2024
---

`গীতমালা ১৩০ অধ্যায় পঢ়ক। পাপীসকলৰ বাবে পাপৰ আকৰ্ষণ আৰু আশাক কেনেকৈ চিত্ৰিত কৰা হৈছে?`

গীতমালা ৰচকৰ মহা দুখ আৰু তেওঁৰ লোকসকলৰ পাপৰ সৈতে এই গীতটো জড়িত (গীত ১৩০:৩, ৮)। লোকসকলৰ পাপ ইমানেই ভয়াৱহ যে সেইবোৰে তেওঁলোকৰ প্ৰতি ঈশ্বৰৰ পৰা চিৰদিনৰ বাবে পৃথক কৰাৰ ভাবুকি কঢ়িয়াই আনে (গীত ১০৩:৩)। শাস্ত্ৰই সোধ বিচাৰৰ দিনৰ বাবে ৰখা পাপৰ লিপিৰ বিষয়ে কয় (দানিয়েল ৭:১০, প্ৰঃ বাক্য ২০ ; ১২) আৰু পাপীসকলৰ নাম জীৱন পুস্তকৰ পৰা আঁতৰোৱাৰ বিষয়ে কয় (যাত্ৰা ৩২:৩২; গীত ৬৯:২৮, প্ৰঃ বাক্য ১৩:৮)।

এইদৰে গীত ৰচকে ঈশ্বৰৰ ওচৰত ক্ষমাৰ বাবে আবেদন জনায়, যিজনাই পাপৰ লিপি নিৰ্মূল কৰিব পাৰে (গীত ৫১:১, ৯; মিৰি ৩১:৩৪; সীমা ৭:১৯)। তেওঁ জানে যে “ঈশ্বৰ স্বভাৱতে ক্ৰোধিত নহয়। তেওঁৰ প্ৰেম চিৰস্থায়ী। তেওঁৰ ক্ৰোধ কেৱল মানুহে তেওঁৰ প্ৰেমক প্ৰশংসা কৰাত ব্যৰ্থ হোৱাৰ বাবেহে জাগ্ৰত হয়। তেওঁৰ ক্ৰোধৰ উদ্দেশ্য আঘাত কৰা নহয়, বৰঞ্চ মানুহক সুস্থ কৰা; প্ৰহাৰিবলৈ নহয়; কিন্তু তেওঁৰ নিৰাময়ৰ যোগেদি লোকবিলাকক ক্ষমা কৰা (হোচেয়া ৬:১, ২)। এইটো উল্লেখযোগ্য যে পাপ ক্ষমা কৰিবলৈ ঈশ্বৰ সদায় প্ৰস্তুত, কিন্তু শাস্তি দিবলৈ নহয়, যি জনাই ঈশ্বৰৰ প্ৰতি শ্ৰদ্ধা কৰিবলৈ প্ৰেৰণা দিয়ে (গীত ১৩০:৪, ৰোমীয়া ২:৪)। প্ৰকৃত উপাসনা শাস্তিৰ ভয়ৰ বাবে নহয়, ঈশ্বৰৰ প্ৰেমৰ চৰিত্ৰৰ প্ৰশংসাৰ ওপৰত গঢ় লৈ উঠে।

ঈশ্বৰৰ সন্তানবিলাকক প্ৰভুক অপেক্ষা কৰিবলৈ আহ৩ান কৰা হৈছে (গীত ২৭:১৪; গীত ৩৭:৩৪)। প্ৰভুৰ বাবে অপেক্ষা কৰাটো দুখজনক পৰিস্থতিত নিষ্ক্ৰিয় হৈ থকা বা আশা ত্যাগ কৰা নহয় বৰঞ্চ প্ৰভুৰ প্ৰতি আশাক প্ৰসাৰিত কৰা বা আশাক আগ্ৰহী কৰা। গীতমালা ৰচকৰ আশা তেওঁৰ ব্যক্তিগত আশাবাদৰ ওপৰত নহয়; কিন্তু ঈশ্বৰৰ বাক্যৰ ওপৰত ভিত্তি কৰি গঢ় লৈ উঠিছে (গীত ১৩০:৫)। যিহোৱাৰ ওপৰতবিশ্বাসীভাৱে অপেক্ষা কৰাটো অসাৰ নহয়, কাৰণ আন্ধাৰ ৰাতিৰ পিছত, ঐশ্বৰিক মুক্তিৰ সূৰ্য্য উদয় হয়।

গীতমালা ৰচকৰ ব্যক্তিগত অনুৰোধটো কেনেকৈ গোটেই সমাজৰ অনুৰোধ হৈ পৰে চাওক (গীত ১৩০:৭, ৮)। এজন ব্যক্তিৰ কল্যাণ সকলোৰ কল্যাণৰ সৈতে জড়িত হৈ আছে। এইদৰে মানুহে কেৱল নিজৰ বাবেই নহয়, সমাজ বাবেও প্ৰাৰ্থনা কৰে। বিশ্বাসী হিচাপে আমি এটা সম্প্ৰদায়ৰ অংশ, আৰু সম্প্ৰদায়ৰ এটা অংশত কি প্ৰভাৱ পেলায়, সেইটোৱে সকলোকে প্ৰভাৱিত কৰে।

`এই প্ৰশ্নটোৰ বিষয়ে চিন্তা কৰক, “হে প্ৰভু, তুমি অপৰাধ ধৰিলে, কোনে তিষ্ঠিব পাৰে?” (গীত ১৩০:৩)। ব্যক্তিগতভাৱে আপোনাৰ বাবে ইয়াৰ অৰ্থ কি? যদি প্ৰভুৱে আপোনাৰ অপৰাধ ধৰে তেন্তে আপুনি ক’ত থাকিব?`