---
title: 'তোমাৰ দয়াৰ মহত্ত্ব স্বৰ্গলৈকে'
date: 10/02/2024
---

### এই সপ্তাহৰ অধ্যয়ন পাঠ
গীতমালা ১৩৬, গীত ৫১, গীত ১৩০, গীত ১১৩, গীত ১২৩ অধ্যায়।

> <p>মুখস্থ পদ</p>
> “হে প্ৰভু, জাতিবিলাকৰ মাজত মই তোমাৰ ধন্যবাদ কৰিম, লোকসমূহৰ মাজত মই তোমাৰ প্ৰশংসাৰ গান কৰিম। কিয়নো তোমাৰ দয়াৰ মহত্ত্ব স্বৰ্গলৈকে আৰু তোমাৰ সত্যতা আকাশলৈকে” (গীতমালা ৫৭:৯, ১০)।

গীতমালা ৰচকসকলে উপলব্ধি কৰিছে যে তেওঁলোক আত্মিকভাৱে দৰিদ্ৰ আৰু ঈশ্বৰক উৎসৰ্গ কৰিবলৈ একো ভাল বস্তু নাই; অৰ্থাৎ তেওঁলোকৰ আৰু তেওঁলোকৰ মাজত এনে একোৱেই নাই, যিয়ে তেওঁলোকক ঈশ্বৰৰ পৱিত্ৰ সিংহাসনৰ আগত প্ৰশংসা কৰিব (গীত ৪০:১৭)। তেওঁলোকে বুজি পাইছিল যে তেওঁলোককো আমাৰ সকলোৰে দৰে ঈশ্বৰৰ অনুগ্ৰহৰ প্ৰয়োজন।

চমুকৈ ক’বলৈ গ’লে তেওঁলোকক শুভ বাৰ্তাৰ প্ৰয়োজন।

গীতমালাত এই কথাটোৰ ওপৰত গুৰুত্ব আৰোপ কৰা হৈছে যে মানুহে ঈশ্বৰৰ দয়াৰ ওপৰত সম্পূৰ্ণৰূপে নিৰ্ভৰশীল। সৌভাগ্যক্ৰমে ঈশ্বৰৰ দয়া চিৰস্থায়ী, যিটো ঈশ্বৰৰ সৃষ্টি আৰু ঈশ্বৰৰ লোকসকলৰ ইতিহাস দুয়োটাতে প্ৰমাণিত হৈছে (গীত ১৩৬)। অনন্তকলীয়া ঈশ্বৰৰ আগত মানুহৰ জীৱন ঘাঁহৰ দৰে ক্ষণস্থায়ী, কিন্তু ঈশ্বৰে মানুহক দয়া কৰে আৰু তেওঁলোকৰ শক্তি নবীকৰণ কৰে (গীত ১০৩:৩, ৫, ১৫), আৰু তেওঁৰ ওচৰত তেওঁলোকৰ বাবে অনন্তকালৰ প্ৰতিজ্ঞা আছে।

ঈশ্বৰৰ লোকসকলে এই কথাত সান্ত্বনা লভে যে প্ৰভুৱে তেওঁৰ নিয়মৰ প্ৰতি বিশ্বাসী। তেওঁলোকৰ আবেদন, কেতিয়াবা যিমানেই জৰুৰী নহওক কিয়, প্ৰায়ে আশাৰে পৰিপূৰ্ণ হৈ থাকে কাৰণ তেওঁলোকে তেওঁলোকৰ দয়ালু স্বৰ্গীয় পিতৃৰ ওচৰলৈ নিৰ্দেশীত হয় (গীত ১০৩:১৩ ; গীত ৬৮:৫, গীত ৮৯:২৬)। ঈশ্বৰৰ অনুগ্ৰহ আৰু প্ৰেমৰ সতেজ অভিজ্ঞতাই তেওঁলোকৰ ঈশ্বৰক উপাসনা আৰু সেৱা কৰাৰ সংকল্পক শক্তিশালী কৰে, ইয়াৰ বাহিৰে কাকো বা আন একোৱেই নহয়।