---
title: তেওঁৰ সকলো উপকাৰ নাপাহৰিবা
date: 15/02/2024
---

`গীতমালা ১০৩ অধ্যায় পঢ়ক। ইয়াত ঈশ্বৰৰ দয়াক কেনেকৈ চিত্ৰিত কৰা হৈছে?`

গীতমালা ১০৩ অধ্যায়ত প্ৰভুৰ অনেক আশীৰ্বাদসমূহৰ ভিতৰত আছে “তেওঁৰ সকলো উপকাৰ” (গীত ১০৩:২) আৰু এক সমৃদ্ধিশালী জীৱন (গীত ১০৩:৩-৬)। এই আশীৰ্বাদসমূহ ঈশ্বৰৰ দয়াৰ চৰিত্ৰ আৰু এইটো ইস্ৰায়েলৰ সৈতে কৰা তেওঁৰ নিয়মৰ প্ৰতি তেওঁৰ বিশ্বাসযোগ্যতাৰ ওপৰত ভিত্তি কৰি গঢ় লৈ উঠিছে (গীত ১০৩:৭-৮)। প্ৰভুৱে মানুহৰ দুৰ্বলতা আৰু ধূলি মাম্বোন যে তাক তেওঁ সোঁৱৰণ কৰে আৰু তেওঁ তেওঁৰ লোকসকলক দয়া কৰে (গীত ১০৩:১৩-১৭)।

সোঁৱৰণ কৰাটো জ্ঞানমূলক কাৰ্যতকৈয়ো অধিক। ইয়াৰ লগত এটা প্ৰতিজ্ঞা জড়ি়ত হৈ আছে যিটো কাৰ্যত প্ৰকাশ পাইছেঃ ঈশ্বৰে তেওঁৰ লোকসকলক উদ্ধাৰ কৰে আৰু বৰ্তাই ৰাখে (গীত ১০৩:৩-১৩)। গীতমালা ১০৩:১১-১৬ পদত দিয়া শক্তিশালী চিহ্নবোৰে ঈশ্বৰৰ অনুগ্ৰহৰ অসীম মহত্ত্বৰ উদাহৰণ দাঙি ধৰে, যাক কেৱল আকাশৰ অসীম বিশালতাৰ সৈতে তুলনা কৰিব পাৰি (মিচয়া ৫৫:৯)।

তেনেহ’লে ঈশ্বৰৰ প্ৰেমৰ প্ৰতি মানুহে কেনে প্ৰতিক্ৰিয়া প্ৰকাশ কৰা উচিত?

প্ৰথমতে, প্ৰভুক আশীৰ্বাদ কৰি (গীত ১০৩:১, ২)। আশীৰ্বাদ সাধাৰণতে কাৰোবাক বস্তুগত আৰু আত্মিকভাৱে উপকাৰ কৰা কাৰ্য্য বুলি বুজা যায় (গীত ৫:১২; আদি ৪৯:২৫)। কাৰণ ঈশ্বৰ সকলো আশীৰ্বাদৰ উৎস, মানুহে কেনেকৈ ঈশ্বৰক আশীৰ্বাদ কৰিব পাৰে? এজন নীচ ব্যক্তিয়ে এজনা উর্দ্ধত থকা ব্যক্তিক ধন্যবাদ বা প্ৰশংসাৰ মাধ্যম হিচাপে আশীৰ্বাদ দিব পাৰে (১ ৰাজা ৮:৬৬, ইয়োব ২৯:১৩)। ঈশ্বৰে মানুহক মঙ্গল প্ৰদান কৰি আশীৰ্বাদ কৰে, আৰু মানুহে তেওঁলোকৰ মাজত থকা উত্তমতাক প্ৰশংসা কৰি ঈশ্বৰক আশীৰ্বাদ কৰে; অৰ্থাৎ তেওঁৰ দয়ালু গুণৰ বাবে তেওঁক শ্ৰদ্ধা কৰি।

দ্বিতীয়তে, তেওঁৰ সকলো উপকাৰ আৰু তেওঁৰ নিয়মক সোঁৱৰণ কৰি (গীত ১০৩:২, ১৮-২২), ঠিক যেনেকৈ প্ৰভুৱে দুৰ্বল মনুষ্যৰ অৱস্থা আৰু তেওঁৰ লোকসকলৰ সৈতে কৰা নিয়মক সোঁৱৰণ কৰে (গীত ১০৩:৩-১৩)। সোঁৱৰণ কৰাটো ঈশ্বৰ আৰু তেওঁৰ লোকসকলৰ মাজৰ সম্পৰ্কৰ এক গুৰত্বপূৰ্ণ দিশ। ঈশ্বৰে যেনেকৈ মানৱ জাতিক কৰা প্ৰতিজ্ঞাবোৰ সোঁৱৰণ কৰে, ঠিক তেনেকৈয়ে লোকবিলাকেও ঈশ্বৰৰ বিশ্বাসযোগ্যতাক সোঁৱৰণ কৰিবলৈ আৰু ঈশ্বৰক প্ৰেম কৰিবলৈ আৰু আজ্ঞাধীন হৈ সঁহাৰি জনাবলৈ সদায় ঋণী। এই ধাৰণাটো সোঁৱৰণ কৰি এলেন জি হুৱাইটে এইদৰে কৈছে, “আমি প্ৰত্যেক দিনেই খ্ৰীষ্ট জীৱনৰ আদৰ্শৰ প্ৰতি গভীৰভাৱে ধ্যানমগ্ন হ’লে কেনে উত্তম হ’লহেঁতেন। আমি যদি তেওঁৰ প্ৰত্যেকটো বিষয় সূক্ষ্মভাৱে অধ্যয়ন কৰি সেইমতে চলিলে সেইবোৰৰ তাৎপৰ্য বুজা কঠিন নহয়। তেওঁ আমালোকৰ অৰ্থে যি মহা আত্মবলিদান দিলে— ইয়াতেই তেওঁৰ প্ৰতি আমাৰ বিশ্বাস দৃঢ় হ’ব, তেওঁৰ প্ৰতি আমাৰ প্ৰেম সজীৱ হ’ব আৰু তেওঁৰ আত্মাৰ দ্বাৰাই অধিক পৰিমাণে অনুপ্ৰাণিত হ’ম। আমি যদি অনন্ত জীৱনৰ অধিকাৰী হোৱাৰ প্ৰয়াস কৰোঁ, তেন্তে ক্ৰুচৰ গুৰিলৈ আহি অনুতপ্ত হৈ নম্ৰ হ’বলৈ শিকোহঁক।” —সৰ্ব যুগৰ আকাংশা, পৃঃ ৮৩।