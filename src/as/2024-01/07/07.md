---
title: 'অতিৰিক্ত অধ্যয়ন পাঠ'
date: 16/02/2024
---

গীতমালাত ঈশ্বৰৰ লোকসকলৰ মাতেই ঈশ্বৰৰ চিৰকলীয়া প্ৰেমৰ উদ্‌যাপন আৰু “তেওঁৰ দয়া চিৰকাললৈকে থাকে” তাক প্ৰকাশ কৰে (গীত ১০৬:১; গীত ১০৭:১; গীত ১১৮:১-৪, ২৯; গীত ১৩৬)। ঈশ্বৰক প্ৰশংসা নকৰাৰ অৰ্থ হ’ব তেওঁৰ সকলো উপকাৰ পাহৰি যোৱা, ঈশ্বৰৰ উপহাৰৰ শলাগ নোলোৱা। কেৱল প্ৰশংসা কৰাসকলেহে পাহৰি নাযায়। ঈশ্বৰৰ বিষয়ে চিন্তা কৰা আৰু কোৱাটো তেওঁৰ প্ৰশংসা কৰা নহয়। প্ৰশংসা আৰম্ভ হয় যেতিয়া কোনোৱেই ঈশ্বৰৰ মহিমা স্বীকাৰ কৰে আৰু কাৰ্য কৰে আৰু তেওঁৰ মঙ্গলময়, দয়া আৰু প্ৰজ্ঞাৰ আৰাধনাৰে উত্তৰ দিয়ে।” —Hans LaRondelle, Deliverance in the Psalms, P. 178.

“আমি তেওঁৰ বিৰুদ্ধে পাপ কৰিলোঁ, আৰু তাৰ বাবে আমি তেওঁৰ অনুগ্ৰহ পোৱাৰ অযোগ্য; তথাপিও তেওঁ নিজেই আমাৰ ওঁঠত সেই অতি আচৰিত অনুৰোধটো দিছে, “তুমি নিজ নামলৈ চাই আমাক ঘিণ নকৰিবা, নিজ গৌৰৱযুক্ত সিংহাসন অপমানিত নকৰিবা; সোঁৱৰণ কৰা, আমাৰে সৈতে স্থাপন কৰা তোমাৰ নিয়মটি নাভাঙিবা” (যিৰিমিয়া ১৪:২১)। যেতিয়া আমি আমাৰ অযোগ্যতা আৰু পাপ স্বীকাৰ কৰি তেওঁৰ ওচৰলৈ আহোঁ, তেতিয়া তেওঁ আমাৰ ক্ৰন্দনৰ প্ৰতি গুৰুত্ব দিবলৈ প্ৰতিজ্ঞা কৰিছে।

ঈশ্বৰে তেওঁক অনুগ্ৰহ কৰা বুলি অনুভৱ কৰি (গীত ১০৩:২) গীত ৰচকে এই কথা ক’বলৈ উৎসাহিত কৰে যে, “যিহোৱাই ধৰ্ম কাৰ্য্য সিদ্ধ কৰে, আৰু উপদ্ৰৱ পোৱাবিলাকৰ নিমিত্তে বিচাৰ নিষ্পত্তি কৰে” (গীত ১০৩:৬)। এইদৰে গীতমালা ৰচকৰ ব্যক্তিগত সাক্ষ্য, আৰু তেওঁৰ জীৱনত ঈশ্বৰৰ দয়াৰ প্ৰশংসাৰ অন্তিম লক্ষ্য হৈছে ঈশ্বৰৰ প্ৰেম-দয়াৰ বিষয়ে আনক আশ্বস্ত কৰা যাতে তেওঁলোকেও ঈশ্বৰৰ প্ৰতি নিজৰ হৃদয় মুকলি কৰিব পাৰে আৰু তেওঁৰ পৰিত্ৰাণকাৰী অনুগ্ৰহ লাভ কৰিব পাৰে আৰু ঈশ্বৰৰ প্ৰশংসা কৰিব পাৰে (গীত ৯:১১, ১২ ; গীত ২২:২২-২৭; গীত ৬৬:১৬)