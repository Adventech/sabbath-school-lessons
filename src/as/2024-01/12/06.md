---
title: কিয়নো ঈশ্বৰে বলিদানত সন্তুষ্ট নহয়
date: 21/03/2024
---

`গীতমালা ৪০:৬-৮; গীত ৫০:৭-২৩ আৰু গীত ৫১:১৬-১৯ পদ পঢ়ক। ঈশ্বৰে তেওঁৰ বাক্যত নিৰ্ধাৰণ কৰা বলিদানবোৰত কিয় সন্তুষ্ট নহয় (যাত্ৰা ২০:২৪)?`

ভাৱবাদীসকলৰ দË গীতমালাৰ ৰচকসকলেও উপাসনাৰ বিভিন্ন অপব্যৱহাৰক নিন্দা কৰিছে। এই পদবোৰত তেওঁলোকৰ মূল কথা হৈছে ইস্ৰায়েলৰ বলিদান আৰু উৎসৱ প্ৰতি সন্তুষ্ট নহয় বৰঞ্চ এয়ে ঘৃণাৰ কাৰণঃ কিয়নো উপাসনা আৰু আত্মিকতাৰ পৰা এইবোৰ বহু দূৰত আছে।

ঈশ্বৰে তেওঁৰ লোকসকলক তেওঁলোকৰ বলিদান আৰু হোম বলিৰ বাবে দোষ ৰা নাই কিন্তু তেওঁলোকৰ ব্যক্তিগত জীৱনত কৰা দুষ্টতা আৰু অন্যায়ৰ বাবে তিৰস্কাৰ কৰিছে (গীত ৫০:৮, ১৭-২১)। গীতমালাত বলিদান আৰু উপাসনা বিৰুদ্ধে কোৱা হোৱা নাই বৰঞ্চ অসাৰ বলিদান আৰু উপাসনা নকৰাৰ বিৰুদ্ধে কোৱা হৈছে, যিটো এই উপাসকসকলৰ অধাৰ্মিকতাত প্ৰদৰ্শিত হৈছে।

যেতিয়া উপাসনাৰ বাহ্যিক প্ৰকাশ আৰু সঠিক উপাসনাৰ বাবে আন্তৰিক উৎসাহৰ মাজত ঐক্য ছিন্ন-ভিন্ন হৈ পৰে, তেতিয়া সাধাৰণতে ঈশ্বৰৰ ওচৰলৈ যোৱাৰ প্ৰকৃত অভিজ্ঞতাতকৈ নিয়ম-নীতি অথবা অনুষ্ঠানবোৰ নিজৰ মাজতে অধিক গুৰুত্বপূৰ্ণ হৈ পৰে। অৰ্থাৎ সেই নীতি-নিয়ম বা কাৰ্যবোৰে যি ঈশ্বৰক আঙুলিয়াই দিব আৰু প্ৰকাশ কৰিব লাগে, তেওঁৰ বিপৰীতে উপাসনাৰ দিশবোৰ নিজৰ মাজতে অন্ত হৈ পৰে।

`যোহন ৪:২৩, ২৪ পদ পঢ়ক। যীচুৱে ইয়াত কি কথা কৈছে যিটো আজিৰ গীতটোত যি সৰ্তকবাণী দিয়া হৈছে, তাৰ সৈতে হুবহু মিল আছে?`

কেৱল বলিদানেই যথেষ্ট নহয়। এই বলিদানবোৰ যদি অনুতাপ, বিশ্বাস আৰু পাপৰ বাবে হৃদয় দুখেৰে পৰিপূৰ্ণ নহয় তেন্তে এই বলিদানবোৰৰ কি লাভ? অনুতাপ আৰু আন্তৰিক ধন্যবাদৰ সৈতেহে ভতৰাৰ বলিদানে ঈশ্বৰক “ধাৰ্মিকতাৰ বলিদান” হিচাপে সন্তুষ্ট কৰিব পাৰিলেহেঁতেন (গীত ৫১:১৯, গীত ৫০:১৪)। যীচুৱে যিচয়াৰ উদ্ধৃতি দি ইয়াক এইদৰে প্ৰকাশ কৰিছিলঃ “এই মানুহবিলাকে ওঁঠেৰে মোক সন্মান কৰে, কিন্তু তেওঁবিলাকৰ হৃদয় মোৰ পৰা দূৰৈত থাকে” (মথি ১৫:৮)। গীতমালা ৰচকসকলে যি সমস্যা দেখিছিল সেইবোৰেই আছিল যীচুৱে তেওঁৰ পাৰ্থিৱ পৰিচৰ্যাৰ সময়ত কিছুমান লোক, বিশেষকৈ চলাওঁতাসকলৰ সৈতে সন্মুখীন হোৱা সমস্যা।