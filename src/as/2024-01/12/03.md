---
title: মিথেৱাৰ উদ্দেশ্যে এটি নতুন গীত গোৱা
date: 18/03/2024
---

`গীতমালা ৩৩:৩; গীত ৪০:৩; গীত ৯৬:১;ত্ৰগীত ৯৮:১; গীত ১৪৪:৯; আৰু গীত ১৪৯:১ পদ পঢ়ক। এই শাস্ত্ৰপদসমূহত সাধাৰণতে মূল উদ্দেশ্য কি?`

গীতমালাত লোকবিলাকক “নতুন গীত” গাবলৈ কোৱা হৈছে। ইয়াত “নতুন গীত” কি? “নতুন গীত” গোৱা উদ্দেশ্য হৈছে জগতত প্ৰভুৰ মহিমা আৰু সাৰ্বভৌমত্বৰ সতেজ স্বীকৃতি প্ৰদান কৰা আৰু পৃথিৱীৰ সৃষ্টিকৰ্তা আৰু বিচাৰকৰ্তা হিচাপে তেওঁৰ যত্ন আৰু পৰিত্ৰাণৰ বাবে কৃতজ্ঞতা প্ৰকাশ কৰা। শত্ৰুৰ পৰা আৰু মৃত্যুৰ পৰা উদ্ধাৰ আু ইস্ৰায়েলৰ প্ৰতি ঈশ্বৰৰ বিশেষ অনুগ্ৰহৰ বাবে “এটা নতুন গীত” গোৱা আৰু কিছুমান ব্যক্তিগত উদ্দেশ্যৰ বাবে গোৱা হয়। আন গানবোৰেও প্ৰভুক তেওঁৰ মৰম, দয়া আৰn আ(ৰ্যৰ বাবে প্ৰশংসা কৰে, “নতুন গান” এটা বিশেষ গান, যিয়ে পুনৰ আনন্দ প্ৰকাশ কৰে আৰু ঈশ্বৰৰ প্ৰতি পুনৰ ভক্তিৰ প্ৰতিশ্ৰুতি দিয়ে। ঐশ্বৰিক উদ্ধাৰৰ নতুন অভিজ্ঞতাই লোকসমূহক প্ৰভুক নিজৰ সৃষ্টিকৰ্তা আৰু ৰজা হিচাপে স্বীকাৰ কৰিবলৈ অনুপ্ৰাণিত কৰে। গীতমালাত “এটা নতুন গীত” গোৱাৰ বিষয়ে কোৱাৰ সাধাৰণ বিষয়বস্তু হ’ল ঈশ্বৰৰ ওপৰত ভাৰষা ৰখা, তেওঁ আচৰিত কাৰ্যৰ প্ৰশংসা কৰা আৰু দুখ-কষ্টৰ পৰা মুক্তি পোৱা।

`যিচয়া ৪২:১০-১২; প্ৰঃ বাক্য ৫:৯, আৰু প্ৰঃ বাক্য ১৪:৩ পদ পঢ়ক। এই বাইবেলৰ শাস্ত্ৰপদসমূহৰ পৰা “নতুন গীত”১ বিষয়ে আমি কি অনুমান কৰিব পাৰোঁ?`

ঈশ্বৰৰ লোক ইস্ৰায়েলক মৰমেৰে “তেওঁৰ (ঈশ্বৰৰ) ওচৰত থকা প্ৰজা” (গীত ১৪৮:১৪) হিচাপে চিত্ৰিত কৰা হৈছে, ইয়াৰ অৰ্থ হৈছে যে সকলো সৃষ্টিৰ ভিতৰত ইস্ৰায়েলৰ আটাইতকৈ বিশেষ মৰ্যাদা আছে, সেয়েহে ঈশ্বৰৰ প্ৰশংসা কৰিবলৈ আটাইতকৈ বাধ্যতামূলক আৰু সুবিধাপ্ৰাপ্ত। এইদৰে বাইবেলে সকলো প্ৰজন্মৰ বিশ্বাসীসকলক তেওঁলোকৰ উদ্ধাৰকৰ্তাৰ প্ৰশংসাত নতুন গীত গাবলৈ উৎসাহিত কৰে, যিয়ে মেৰ পোৱালিৰ তেজৰ দ্বাৰাই পৰিত্ৰাণৰ বিষয়ে তেওঁলোকৰ বাবে এটা বেলেগ সাক্ষ্য বহন কৰে। “নতুন গীত” এটাই আগতে কোনেও নুশুনা এটা সতেজ গীতক চিত্ৰিত কৰিব পাৰে, যিটো গীতে মানুহৰ জীৱনত ঈশ্বৰৰ অনুগ্ৰহ এক উজ্জ্বল অভিজ্ঞতাক সোঁৱৰণ কৰাত সহায় কৰে। “নতুন গীত” ই আশাও প্ৰকাশ কৰিব পাৰে যি ক্ষেত্ৰত ভৱিষ্যতে ঈশ্বৰৰ মহিমাৰ অনন্য, অভূতপূৰ্ব অভিজ্ঞতা প্ৰত্যাশাত গীতটোৰ নতুনত্ব প্ৰদৰ্শন কৰিব পাৰি। সত্য উপাসনাই বলিদান আৰু নৈবেদ্যৰ উপৰিও ঈশ্বৰৰ সৈতে সদায় সতেজ আৰু গতিশীল আৰু জীৱন্ত সম্পৰ্ককক প্ৰতিফলিত কৰে। এটা অৰ্থত, কোনোবাই ক’ব পাৰে যে “নতুন গীত” হৈছে ঈশ্বৰে আমাৰ বাবে যি কৰিছে তাৰ বাবে তেওঁৰ প্ৰতি আমাৰ প্ৰেম আৰু প্ৰশংসাৰ এক নতুন প্ৰকাশ, আনকি প্ৰতিটো দিনেই।