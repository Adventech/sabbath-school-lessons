---
title: 'অতিৰিক্ত অধ্যয়ন পাঠ'
date: 22/03/2024
---

উপাসনাৰ মুখ্য বিষয় আছিল অনুতাপৰ প্ৰয়োজনীয়তা, প্ৰকৃত অনুতাপঃ পাপ বাবে দোষী অনুভৱ কৰা আৰু ইয়াৰ পৰা আঁতৰি যোৱাই হৈ অনুতাপ। আমি পাপৰ ত্যাগ নকৰো যেতিয়ালৈকে আমি ইয়াক পাপ বুলি নাচাওঁ; যেতিয়ালৈকে আমি হৃদয়ৰে সৈতে ইয়াৰ পৰা আঁতৰি নাযাওঁ। তেতিয়ালৈকে জীৱনত কোনো প্ৰকৃত পৰিৱৰ্তন নহ’ব।

“অনুতাপৰ প্ৰকৃত স্বৰূপটো বুজিবলৈ ব্যৰ্থ হোৱা বহুতেই আছে। বহুতে পাপ কৰিলে বুলি দুখ কৰে আৰু আনকি বাহিৰৰ পৰা সলনিও হয় কাৰণ তেওঁলোকে ভয় কৰে যে তেওঁলোকৰ অন্যায়ে নিজৰ ওপৰত দুখ-যাতনা কঢ়িয়াই আনিব। কিন্তু এইটো বাইবেলৰ অৰ্থত অনুতাপ নহয়। পাপতকৈ দুখ-যাতনাৰ বাবে বিলাপ কৰে। এচৌৰ জ্যেষ্ঠাধিকাৰ চিৰকালৰ বাবে হেৰাই যোৱা দেখি অচৌৰ এনে দুখ কৰিছিল। তৰোৱাল লৈ বাটত থিয় হৈ থকা স্বৰ্গ দূতজনক দেখি বিলিয়মে ভয় খাই নিজৰ দোষ স্বীকাৰ কৰিলে, যাতে তেওঁ নিজৰ প্ৰাণ হেৰুওৱাব নোৱাৰে; কিন্তু পাপৰ বাবে কোনো প্ৰকৃত অনুতাপ নাছিল, প্ৰকৃত উদ্দেশ্যৰ বাবে সলনি হোৱা নাছিল, বেয়াৰ প্ৰতি কোনো ঘৃণাভাব নাছিল। ঈষ্কৰিয়োতীয় যিহূদাই নিজৰ প্ৰভুক বিশ্বাসঘাতকতা কৰাৰ পিছত কৈছিল, “নিৰ্দোষীৰ তেজ শোধাই দিয়াত, মই পাপ কৰিলোঁ” (মথি ২৭:৪)।”-এলেন জি. হুৱাইট, শান্তিৰ সন্ধান, পৃষ্ঠা-২২, ২৩।

“যদিও ঈশ্বৰে হাতেৰে নিৰ্মিত মন্দিৰত বাস নকৰে, তথাপিও তেওঁ নিজৰ উপস্থিতিৰে তেওঁৰ লোকসকলৰ মণ্ডলীক সন্মান কৰে। তেওঁ প্ৰতিজ্ঞা কৰিছে যে যেতিয়া তেওঁলোকে তেওঁক বিচাৰিবলৈ, নিজৰ পাপ স্বীকাৰ কৰিবলৈ আৰু ইজনে সিজনৰ বাবে প্ৰাৰ্থনা কৰিবলৈ একত্ৰিত হ’ব, তেতিয়া তেওঁ তেওঁলোকৰ সৈতে তেওঁৰ আত্মাৰ দ্বাৰা সাক্ষাৎ কৰিব। কিন্তু যিসকলে তেওঁক উপাসনা কৰিবলৈ সমবেত হয়, তেওঁলোকে সকলো বেয়া বস্তু আঁîৰাই ৰাখিব লাগে। যদিহে তেওঁলোকে তেওঁক আত্মা আৰু সত্য আৰু পৱিত্ৰতাৰ শোভাৰে উপাসনা নকৰে, তেন্তে তেওঁলোকৰ একত্ৰিত হোৱাৰ কোনো লাভ নহ’ব। এনে সকলৰ বিষয়ে প্ৰভুৱে কৈছে, “এই মানুহবিলাকে ওঁঠেৰে মোক সন্মান কৰে, কিন্তু তেওঁবিলাকৰ হৃয় মোৰ পৰা দূৰৈত থাকে” (মথি ১৫:৮, ৯)। যিসকলে ঈশ্বৰক উপাসনা কৰে, তেওঁলোকে তেওঁক “আত্মা আৰু সত্যতাৰে উপাসনা কৰিব লাগিব।”-এলেন জি. হুৱাইট, প্ৰফেটছ এণ্ড কিংছ, পৃঃ ৫০।