---
title: 'উপাসনা কেতিয়াও অন্ত নহয়'
date: 16/03/2024
---

### এই সপ্তাহৰ অধ্যয়ন পাঠ
গীতমালা ১৩৪; যিচয়া ৪২:১০-১২; প্ৰাঃ বাক্য ১৪:৩; গীত ১৫; গীত ১০১:১-৩; গীত ৯৬; প্ৰঃ বাক্য ১৪:৬-১২; যোহন ৪:২৩, ২৪ পদ।

> <p>মুখস্থ পদ</p>
> “মই জীয়াই থাকোঁ মানে যিহোৱাৰ উদ্দেশ্যে গান কৰিম; মই থকা কাললৈকে মোৰ ঈশ্বৰৰ উদ্দেশ্যে প্ৰশংসাৰ গীত গাম (গীত ১০৪:৩৩)।

ঈশ্বৰৰ অনুগ্ৰহ আৰু শক্তিৰ বিষয়ে আমাৰ অভিজ্ঞতা বৃদ্ধি পোৱাৰ লগে লগে, আমি গীতমালা ৰচকৰ সৈতে সুধিবলৈ প্ৰৰোচিত হওঁঃ “মই যিহোৱাৰ পৰা যি সকলো মঙ্গল পালোঁ, সেইবোৰৰ সলনি মই তেওঁক কি দিম?” (গীত ১১৬:১২)। ইয়াৰ প্ৰকৃত অৰ্থ হ’ল ঈশ্বৰৰ প্ৰতি বিশ্বাসী হোৱাৰ বাবে নিজৰ জীৱন উৎসৰ্গা কৰা।

গীতমালাত ইস্ৰায়েল কেৱল এটা জাতি নহয়, কিন্তু “মহাসভা” (গীত ২২:২২; ২৫; গীতমালা ৩৫:১৮)। এইটোৱে ইস্ৰায়েল ঈশ্বৰৰ প্ৰশংসা কৰিবলৈ আৰু তেওঁৰ বিষয়ে আন জাতিসমূহৰ আগত সাক্ষ্য দিবলৈ আহ৩ান কৰিছে, কাৰণ যিহোৱাই গোটেই জগতখনে তেওঁৰ লোকসকলৰ সৈতে উপাসনাত যোগদান কৰাটো বিচাৰে। প্ৰভুৰ লোকসকলক ধাৰ্মিকসকলৰ সৈতে চিনাক্ত কৰা হয়, যিসকলে যিহোৱাক উপাসনা কৰে আৰু যিসকলে তেওঁক আশা আৰু প্ৰেম কৰে।

মণ্ডলীত প্ৰভুৰ প্ৰশংসা কৰাটো আদৰ্শ উপাসনা হিচাপে ধৰা হয়। ইয়াৰ অৰ্থ এইটো নহয় যে ইস্ৰায়েলৰ মাজত লোকজনৰ প্ৰাৰ্থনা আৰু প্ৰশংসাই সামান্য অৰ্থ প্ৰকাশ কৰে। ইয়াৰ বিপৰীতে লোকজনৰ ঈশ্বৰৰ প্ৰতি উপাসনাই সাম্প্ৰদায়িক উপাসনাক নৱীকৃত প্ৰশংসাৰ দ্বাৰাই শক্তি যোগায় (গীত ২২:২২, ২৫), আনহাতে, ব্যক্তিগত উপাসনাই সমাজৰ সৈতে ঘনিষ্ঠ সম্পৰ্কত নিজৰ সম্পূৰ্ণ সম্ভাৱনা বিকশিত কৰে। উপাসনা কৰা সমাজক “সৰল লোকবিলাকৰ সভা” বুলিও কোৱা হয় (গীত ১১১:১)। সৰল লোকসকলে ঈশ্বৰক জানে (গীত ৩৬:১০) আৰু ঈশ্বৰেও জানে (গীত ৩৭:১৮), আৰু এই অভিজ্ঞতাই তেওঁলোকৰ জীৱনৰ প্ৰতিটো দিশতে প্ৰভাৱ পেলায়।