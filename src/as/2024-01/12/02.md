---
title: তোমালোকে পৱিত্ৰ স্থানৰ ফাললৈ নিজ নিজ হাত তোলা
date: 17/03/2024
---

`গীতমালা ১৩৪ অধ্যায় পঢ়ক। ইয়াত ক’ত উপাসনা কৰা হৈছে? প্ৰভুৰ উপাসনাৰ পৰিণাম কি?`

গীতমালা ১৩৪ অধ্যায়ত গণনা পুস্তক ৬:২৪-২৬ পদৰ হাৰোণৰ পুৰোহিতৰ আশীৰ্বাদৰ কথা সোঁৱৰণ কৰা হৈছে (গীত ৬৭:১) আৰু ঈশ্বৰৰ আশীৰ্বাদক, ইস্ৰায়েলৰ মাজৰ সম্পৰ্কৰ অন্তৰ্নিহিত নীতি আু ফলাফল হিচাপে উজ্জ্বল কৰি তুলিছে। লোকসকলে পৱিত্ৰ স্থানত আশীৰ্বাদ কৰে আৰু ঈশ্বৰে চিয়োনৰ পৰা তেওঁৰ লোকসকলক আশীৰ্বাদ কৰে। আশীৰ্বাদসমূহ সকলো জীৱনলৈ দান কৰা হৈছে কাৰণ প্ৰভু হৈছে আকাশ-পাতাল আৰু পৃথিৱীৰ সৃষ্টিকৰ্তা। ঐশ্বৰিক বিশেষ আশীৰ্বাদৰ স্থান হিচাপে চিয়োনক উল্লেখ কৰাটো প্ৰভুৰ লোকসকলৰ সৈতে কৰা নিয়মটিক আঙুলিয়াই দেখুৱায়। এইদৰে অনুগ্ৰহৰ নিয়মৰ অনুসৰি ইষ্ট্ৰায়েলে প্ৰভুক আশীৰ্বাদ কৰাৰ বিশেষধিকাৰ ব্যৱহাৰ কৰে আৰু তেওঁৰ দ্বাৰা আশীৰ্বাদ লাভ কৰে।

`গীতমালা ১৮:১; গীত ৩৬:১; গীত ১১৩:১; গীত ১৩৪:১, ২; আৰু গীত ১৩৫:১, ২ পদ পঢ়ক। ইয়াত উপাসকসকলক কেনেকৈ বৰ্ণনা কৰা হৈছে?`

গীতমালাত প্ৰায়ে উপাসকসকলক প্ৰভুৰ দাস হিচাপে বৰ্ণনা কৰা হৈছে। “যিহোৱাৰ গৃহত ৰাতি থিয় হৈ থকা” এই বাক্যটোৱে সম্ভৱতঃ লেবীয়াসকলৰ ৰাতিৰ ৰক্ষকক বুজায় (১ বংশাৱলী ৯:২৩-২৭) বা লেবীয়াসকলে দিনে-ৰাতিয়ে ঈশ্বৰক প্ৰশংসাৰ দ্বাৰা সমৰ্পণ কৰাক বুজায় (১ বংশাৱলী ৯:৩৩)।

যিহেতু ইস্ৰায়েলসকলে কোনো প্ৰতিমূৰ্তিৰ ৰূপত প্ৰতিনিধিত্ব কৰিব নোৱাৰা অদৃশ্য ঈশ্বৰক উপাসনা কৰিছিল। সেয়েহে পৱিত্ৰস্থানে প্ৰভুৰ মহিমা প্ৰতিফলিত কৰাৰ কাম কৰিছিল আৰু পাপী লোকসকলক তেওঁলোকৰ পৱিত্ৰ ৰজাৰ ওচৰলৈ যাবলৈ এক নিৰাপদ পৰিৱেশৰ ব্যৱস্থা কৰিছিল। এই লোকবিলাকৰ সৈতে মুখামুখি হোৱা প্ৰভুৱে নিজেই আৰম্ভ কৰে আৰু তেওঁৰ বিধি আৰু আদেশৰ দ্বাৰা নিয়ন্ত্ৰিত কৰে।

“মানুহৰ দ্বাৰাই অগ্ৰাহ্য, কিন্তু ঈশ্বৰৰ দৃষ্টিত মনোনীত আৰু বহুমূল্য জীৱনময় শিল যি সেই প্ৰভু, তেওঁলৈ তোমালোকে আহি, নিজেও জীয়া শিলৰ দৰে গঁথা হৈ হৈ, যীচু খ্ৰীষ্টৰ দ্বাৰাই ঈশ্বৰৰ পৰমগ্ৰাহ্য আত্মিক যজ্ঞ উৎসৰ্গ কৰিবলৈ, পৱিত্ৰ পুৰোহিতসমূহ হ’বৰ অৰ্থে, এক আত্মিক ঘৰ হৈ উঠিছা” (১ পিতাৰ ২:৪, ৫)। আমি ইয়াত যি দেখিছোঁ, পিতৰৰ বাক্যত, এই গীতবোৰত উপস্থাপন কৰা একে ধাৰণাৰে নতুন নিয়মৰ প্ৰকাশ, ঈশ্বৰৰ লোকসকলৰ, এতিয়া পৱিত্ৰ পুৰোহিতৰ দল, তেওঁলোকৰ প্ৰভু যীচু খ্ৰীষ্ট, তেওঁলোকৰ বাবে তেওঁ কৰা সকলো ভাল কাৰ্যৰ বাবে, তেওঁলোকৰ সৃষ্টিকৰ্তা আৰু মুক্তিদাতাক প্ৰশংসা আৰু ধন্যবাদ আগবঢ়োৱা।

`নতুন নিয়মৰ বিশ্বাসী হিচাপে আমাৰ পুৰোহিতৰ ভূমিকাও আছে যিটো আমাক জগতৰ আগত শুভবাৰ্তাৰ মধ্যস্থতা কৰিবলৈ আহ৩ান কৰা হৈছে। আমি ইয়াৰ বাবে আটাইতকৈ ফলপ্ৰসূ উপায়বোৰ কি কি?`