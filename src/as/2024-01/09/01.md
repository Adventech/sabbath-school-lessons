---
title: 'যিহোৱাত যিজনে আশ্ৰয় লয় তেওঁ ধন্য'
date: 24/02/2024
---

### এই সপ্তাহৰ অধ্যয়ন পাঠ
গীতমালা ২৩; যোহন ১০:১১-১৫; গীত ২২; গীত ৮৯:২৭-৩২; কলচীয়া ১:২৬; গীত ২; ইব্ৰী ৭:২০-২৮ পদ।

> <p>মুখস্থ পদ</p>
> “ঘৰ সজীয়াবিলাকে যি শিল অগ্ৰাহ্য কৰিছিল, সেয়ে চুকৰ প্ৰধান শিল হ’ল। এয়ে যিহোৱাৰ কৰ্ম, আৰু এয়ে আমাৰ দৃষ্টিত আচৰিত” (গীতমালা ১১৮:২২, ২৩)।

গীতমালাত খ্ৰীষ্টৰ ব্যক্তিত্ব আৰু পৰিচৰ্যাৰ বিষয়ে সাক্ষ্য দিয়া হৈছে। পৰিত্ৰাণৰ ব্যৱস্থাত তেওঁৰ কাৰ্য্যৰ প্ৰায় সকলো দিশ গীতমালাত দেখা গৈছে। বিভিন্ন ধৰণে খ্ৰীষ্টৰ জীৱন আৰু কাৰ্যৰ পূৰ্বচিত্ৰ আৰু ভাৱবাণী কৰা হৈছে।

গীতমালাত প্ৰকাশিত বিষয়সমূহৰ ভিতৰত আছে খ্ৰীষ্টৰ ঈশ্বৰত্ব, তেওঁৰ পুত্ৰতু, তেওঁৰ আজ্ঞাধীনতা, ঈশ্বৰৰ মন্দিৰৰ প্ৰতি তেওঁৰ আগ্ৰহ, ভাল মেৰ ৰখীয়া হিচাপে তেওঁ পৰিচিত, তেওঁক বিশ্বাসঘাতকতা কৰা, তেওঁৰ দুখ-কষ্ট, তেওঁৰ মৃত্যু, পুনৰুত্থান, আৰোহণ, পুৰোহিত পদ, আৰু ৰাজত্ব। এই সকলোবোৰ তাতেই আছে, যিদৰে যীচু মাংস ৰূপ ধাৰণ কৰাৰ বহু শতিকাৰ আগতে ভাৱবাণী কৰা হৈছিল।

উদাহৰণস্বৰূপে তেওঁৰ পৰিচাৰ্য্যৰ বিষয়ে কওঁতে যীচুৱে ইন্মায়ুলৈ যোৱা বাটত শিষ্যবিলাকৰ সৈতে কথা পাতি থাকোঁতে গীতমালাত উল্লেখ থকা বিষয়টোলৈ আঙুলিয়াই দিছিল (লুক ২৪:৪৪)। তেওঁ বিচাৰিছিল যে তেওঁলোকে গীতমালাত তেওঁ কোন তাৰ প্ৰমাণ বিচাৰি পাওক।

কিছুমান গীতত খ্ৰীষ্টৰ যোগেদি ভাৱবাণীসমূহ বিভিন্ন ধৰণে সিদ্ধ হোৱা, গীতমালা ২৪, ৪৫, ৭২ আৰু ১০১ (আদৰ্শ ৰজা আৰু বিচাৰকৰ্তা), ৮৮, আৰু ১০২ (ঈশ্বৰৰ দুখ ভোগ কৰা দাসৰ প্ৰাৰ্থনা) অন্তর্ভুক্ত আছে।

সকলো গীতত গীতমালা ৰচকসকলৰ বিলাপ, ধন্যবাদ, প্ৰশংসা আৰু ন্যায় আৰু পৰিত্ৰাণৰ বাবে কাতৰোক্তি কৰাৰ দ্বাৰা আমি জগতৰ পৰিত্ৰাণৰ বাবে খ্ৰীষ্টৰ প্ৰাৰ্থনাৰ প্ৰতিধবনি শুনিব পাৰোঁ।