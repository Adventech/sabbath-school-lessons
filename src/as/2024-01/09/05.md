---
title: অপ্ৰতিদ্বন্দ্বী শক্তিৰ অনন্তকলীয়া ৰজা
date: 28/02/2024
---

`গীতমালা ২; গীতমালা ১১০:১-৩, গীত ৮৯:৪, ১৩-১৭; আৰু গীত ১১০:১, ২, ৫, ৬ পদ পঢ়ক। এই শাস্ত্ৰ পদসমূহে খ্ৰীষ্টক ৰজা হিচাপে লৈ কি শিক্ষা দিছে?`

ঈশ্বৰক মচীহৰ পিতৃ হিচাপে চিত্ৰিত কৰাটোৱে ৰজাৰ ৰাজ অভিষেকৰ কথা আঙুলিয়াই দিয়ে যেতিয়া ৰজাক ঈশ্বৰৰ নিয়মটিত গ্ৰহণ কৰা হৈছিল (গীত ২:৭, গীত ৮৯:২৬-২৮)। গীত ২:৭ পদত খ্ৰীষ্টৰ পুনৰুত্থান আৰু উন্নীতকৰণক নতুন চিৰস্থায়ী নিয়ম আৰু খ্ৰীষ্টৰ ৰাজকীয় পুৰোহিতৰ পদৰ আৰম্ভণি হিচাপে ভাৱবাণী কৰা হৈছিল (পাঃ কৰ্ম ১৩:৩৩-৩৯; ইব্ৰী ১:৫; ইব্ৰী ৫:৫)। মচীহ ঈশ্বৰৰ সোঁ হাতে বহি আছে, যিজনৰ অভূতপূৰ্ব সন্মান আৰু ক্ষমতা আছে (গীত ১১০:১; পাঃ কৰ্ম ৭:৫৫, ৫৬)। তদুপৰি প্ৰভু আৰু অভিষিক্ত জনা (মচীহ)ৰ মাজৰ সম্পৰ্কই আনকি এই দায়ুদৰ মচীহক প্ৰভুৰ সৈতে চিনাক্ত কৰাৰ উদ্দেশ্যও প্ৰকাশ কৰে। ... যদি সোঁফালে বহাজন প্ৰভু হয়, তেন্তে প্ৰভুৱেই হৈছে মচীহ, যিহেতু পিছত অহা জনকো সোঁফালে দেখা যায় (গীত ১১০:১, ৫)।” — Jacques Doukhan, On the way to Emmaus, PP. 26, 27.

শেষত খ্ৰীষ্টই তেওঁৰ শত্ৰুবোৰৰ ওপৰত নিৰপেক্ষভাৱে জয় লাভ কৰিব। শত্ৰুক “ভৰি পীৰা” কৰাটো হৈছে এনে এক প্ৰতিচ্ছবি যিয়ে প্ৰাচীন পূবৰ ৰজাসকলে নিজৰ পৰাজিত শত্ৰুবিলাকৰ ওপৰত সম্পূৰ্ণ আধিপত্য প্ৰদৰ্শন কৰাৰ প্ৰথা প্ৰতিফলিত কৰে। তথাপিও ইয়াত খ্ৰীষ্টৰ লোহাৰ দণ্ড ভয় দেখুওৱাৰ আহিলা নহয় (গীত ২:৯, গীত ১১০:২)।

লোহাৰ দণ্ড (“লাখুটি”) প্ৰথমে ইস্ৰায়েলৰ সন্তানবিলাকৰ অধ্যক্ষবিলাকে প্ৰত্যেক পিতৃ বংশৰ প্ৰতীক হিচাপে ৰাখিছিল (গণনা ১৭:২-১০)। খ্ৰীষ্টৰ লাখুটি চিয়োনৰ পৰা আহিছে, কাৰণ তেওঁ চিয়োনৰ লোকসকলক প্ৰতিনিধিত্ব কৰে। তেওঁৰ লাখুটি বা লোহাৰ দণ্ডডাল ঐশ্বৰিক সোধ বিচাৰৰ প্ৰতীক, যিয়ে দুষ্টতাৰ শাসনৰ অন্ত পেলায় আৰু খ্ৰীষ্টৰ অতুলনীয় ৰাজত্বৰ প্ৰকাশ কৰে (প্ৰঃ বাক্য ২:২৭; প্ৰঃ বাক্য ১২:৫)। আনকি দুষ্ট ৰজাসকলকো অনুতাপ কৰিবলৈ আৰু মচীহৰ বশৱৰ্তÏ হ’বলৈ সুযোগ দিয়া হৈছে (গীত ২:১০-১২)।

খ্ৰীষ্টৰ অন্তিম জয়ৰ এটা চিত্ৰাংকিত দৃশ্য দানিয়েল ৭ অধ্যায়ত আগমনৰ পূৰ্বৰ দৃশ্যত পোৱা যায়, যিয়ে দেখুৱাইছে যে সোধবিচাৰৰ পিছত, “সৰ্বোপৰিজনাৰ পৱিত্ৰ লোকবিলাকৰ হাতত ৰাজ্যভাৰ দিয়া হৈছে” আৰু “তেওঁৰ ৰাজ্য অনন্ত কাললৈকে থকা ৰাজ্য” (দানিয়েল ৭:২২, ২৭)। কাৰণ ক্ৰুচৰ বাবেই প্ৰতিজ্ঞাৰ ৰাজ্য নিশ্চিত।

ৰজাৰ ওপৰত বিশ্বাস কৰা সকলোকে আশীৰ্বাদৰ প্ৰতিজ্ঞা কৰা হৈছে, আৰু লোকসকলে মচীহৰ সৰ্বপ্ৰধান আৰু ধাৰ্মিক ৰাজত্বত আনন্দিত হয় (গীত ২:১২; গীত ৮৯:১৫-১৭)।

`এইটো জানি ইমান ভাল লাগে যে, শেষত ভালে বেয়াৰ ওপৰত জয় লাভ কৰিব, ন্যায় হ’ব আৰু যাতনা আৰু দুখ চিৰদিনৰ বাবে পৰাস্ত হয়। এই সত্যই এতিয়া আমাক কেনেকৈ সান্ত্বনা দিয়া উচিত যেতিয়া মানুহৰ দৃষ্টিত দুষ্টতা অধিক বুদ্ধি পোৱা যেন লাগে?`