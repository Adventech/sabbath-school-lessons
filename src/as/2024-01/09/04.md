---
title: তেওঁৰ নিয়মটিৰ প্ৰতি চিৰকাললৈকে বিশ্বাসী হোৱা
date: 27/02/2024
---

`গীতমালা ৮৯:২৭-৩২, ৩৮-৪৬ আৰু গীত ১৩২:১০-১২ পদ পঢ়ক। দায়ুদৰ নিয়মটিৰ বিষয়ে কি কোৱা হৈছে? কিহে ইয়াক সংকটত পেলাইছে?`

দায়ুদৰ নিয়মটিত দায়ুদৰ বংশক চিৰকাললৈকে সমৰ্থন আৰু ঈশ্বৰৰ লোকসকলৰ আশীৰ্বাদৰ ঈশ্বৰৰ প্ৰতিজ্ঞা আছে (১ চামুৱেল ৭:৫-১৬; গীত ৮৯:১-৪, ১৯-৩৭; গীত ১৩২:১২-১৮)। ঈশ্বৰ গুৰুত্বপূৰ্ণ শপত আৰু ঈশ্বৰৰ প্ৰতি ৰজাৰ বিশ্বাসৰ ওপৰত নিয়মটিৰ ভেটি স্থাপন কৰা হৈছিল। কিন্তু ৰজা দায়ুদৰ দৰে ভক্তি থকা ৰজাসকলেও সদায় যিহোৱাৰ প্ৰতি বিশ্বাসী নাছিল। গীতমালা ৮৯ অধ্যায়ত কঠোৰ বাস্তৱতাৰ বাবে বিলাপ কৰা হৈছে যিয়ে দায়ুদৰ নিয়মটিৰ গৌৰৱময় প্ৰতিজ্ঞাবোৰ হেৰুৱাই পেলোৱাৰ ইংগিত দিয়ে যেন লাগে। ইস্ৰায়েল ঈশ্বৰৰ দ্বাৰা আশাহীনভাৱে পৰিত্যক্ত হৈ পৰিছে নেকি? অৱশে উত্তৰটো হ’ল— নহয়!

ঈশ্বৰৰ ক্ৰোধ, হয়, ঈশ্বৰৰ সোধবিচাৰৰ প্ৰকাশ (গীত ৩৮:১, গীত ৭৪:১)। তথাপিও এইটো চিৰকাললৈকে নাথাকে কাৰণ ঈশ্বৰৰ অনন্তকলীয়া প্ৰেমে মানুহৰ পাপ ক্ষমা কৰে যেতিয়া মানুহে অনুতাপ কৰে। কিন্তু ই স্থায়ী হ’লেও, তেওঁৰ ভুল কৰা লোকসকলৰ প্ৰতি ঈশ্বৰৰ অসন্তুষ্টি থাকিব। লোকসকলে তেওঁলোকৰ অবাধ্যতাৰ তিক্ত পৰিণতি অনুভৱ কৰে আৰু তেওঁলোকৰ পাপৰ আকৰ্ষণক উপলব্ধি কৰে (গীত ৮৯:৩৮-৪৬)। তথাপিও তেওঁলোকে সুধিছে, “কিমান দিন?” ঈশ্বৰে ক্ৰোধ কৰি থকাৰ বাবে আবেদন জনাই (গীত ৮৯:৪৬)। পুনৰ নতুন আশাই ঈশ্বৰৰ অনুগ্ৰহক “সোঁৱৰণ” কৰিবলৈ তেওঁৰ বিশ্বস্ততাৰ নতুন আশ্বাসৰ পৰাই উদ্ভৱ হয় (গীত ৮৯:৪৭, ৫০)।

মুঠতে যদিও নিয়মটিৰ মানৱীয় উপাদানটো বিফল হ’ল, তথাপিও ইস্ৰায়েল আৰু গোটেই জগতৰ সকলো ধাৰ্মিকতা আৰু পৰিত্ৰাণক মূৰ্ত কৰি তোলা মচীহৰ যোগেদি লোকসকলে ঈশ্বৰৰ অপৰিৱৰ্তিত উদ্দেশ্যৰ প্ৰতিজ্ঞাত জিৰণি ল’ব পাৰিলে। অৰ্থাৎ শেষত ঈশ্বৰ জয়ী হ’ব, আৰু তেওঁৰ অনন্ত ৰাজ্য চিৰকালৰ বাবে প্ৰতিষ্ঠিত হ’ব, কিন্তু কেৱল যীচুৰ বাবেই, ঈশ্বৰৰ লোকসকলৰ বাবে নহয়।

যীচু খ্ৰীষ্ট হৈছে দায়ুদৰ পুত্ৰ আৰু মচীহ (মথি ১:১; ইব্ৰী ১:৮)। তেওঁক “গোটেই সৃষ্টি প্ৰথমজাত” (কলচীয়া ১:১৫) বুলি কোৱা হৈছে, গীতমালা ৮৯:২৭ পদৰ ইংগিত দি, খ্ৰীষ্টৰ আর্হি হিচাপে থকা দায়ুদক ঈশ্বৰৰ জ্যেষ্ঠ সন্তান বুলি কয়। “মই তেওঁক মোৰ জ্যেষ্ঠ পুত্ৰ কৰিম, আৰু পৃথিৱীৰ ৰজাবিলাকৰ মাজত তেওঁক সকলোতকৈ শ্ৰেষ্ঠ কৰিম।”

স্পষ্টভাৱে “জ্যেষ্ঠ পুত্ৰ” উপাধিটোৱে দায়ুদৰ জৈৱিক অৱস্থা প্ৰকাশ নকৰে; কাৰণ দায়ুদে তেওঁৰ পিতৃ-মাতৃৰ অষ্টম সন্তান আচিল (১ চামুৱেল ১৬:১০, ১১)। যীচুৰ ক্ষেত্ৰতো একেই কথা। এই উপাধিটোৱে তেওঁৰ বিশেষ সন্মান আৰু ক্ষমতাক বুজায় (কলচীয়া ১:১৬, ২০-২২)। ঈশ্বৰে যীচুক মৃত্যুৰ পৰা পুনৰুত্থান কৰাৰ সময়ত যীচুক গোটেই জগতৰ ওপৰত সৰ্বোচ্চ ৰজা কৰি তুলিছিল (পাঃ কৰ্ম ২:৩০, ৩১)।