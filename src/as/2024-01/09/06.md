---
title: মল্কীচেদকৰ ৰীতি অনুসাৰে নিত্য পুৰোহিত হোৱা
date: 29/02/2024
---

`গীতমালা ১১০:৪, ৭ পদ পঢ়ক। খ্ৰীষ্টৰ পুৰোহিত পদ কেনেকৈ অনন্য, আৰু খ্ৰীষ্টৰ স্বৰ্গীয় পুৰোহিতৰ পদত আমি কি মহান আশা পাব পাৰোঁ?`

ঈশ্বৰে মচীহক অনন্তকালৰ ৰাজশাসন (গীত ১১০:১-৩) আৰু উচ্চ পদবীৰ পুৰোহিতৰ পদ, মল্কীচেদকৰ ৰীতি অনুসাৰে প্ৰদান কৰে (গীত ১১০:৪-৭)। প্ৰভুৱে তেওঁৰ বাক্যত এটা গুৰুত্বপূৰ্ণ প্ৰতিজ্ঞাৰে মোহৰ মাৰিছে (ইব্ৰী ৬:১৮)। ঈশ্বৰৰ শপতে যে আমাক এজন সিদ্ধ পুৰোহিত দিয়াৰ পৰা বিৰত নাথাকিব, এইটো তেওঁৰ অনুগ্ৰহৰ চিন। মানুহৰ পাপ াৰু বিদ্ৰোহে ঈশ্বৰক তেওঁৰ লোকসকলক ত্যাগ কৰিবলৈ অহৰহ উচটনি দিয়ে, কিন্তু ঈশ্বৰৰ শবত অপৰিৱৰ্তনীয় আৰু অনুতাপ কৰা লোকসকলৰ বাবে তেওঁৰ সোধবিচাৰ বাতিল কৰাত ঈশ্বৰৰ অনুগ্ৰহৰ নিশ্চয়তা দিয়ে (যাত্ৰা ৩২:১৪), গীত ১০৬:৪৫)।

ঐশ্বৰিক শপতে মচীহ ৰজাও এজন পুৰোহিত বুলি ঘোষণা কৰি দায়ুদৰ নিয়মটিত এটা নতুন উপাদানৰ পৰিচয় দিয়ে (গীত ১১০:৪)। ইস্ৰায়েলৰ ৰজাবিলাকে কেতিয়াও লেবীয়া পুৰোহিত হিচাপে কাম কৰিব পৰা নাছিল (গণনা ৮:১৯; ২ বংশাৱলী ২৬:১৬-২১)। যেতিয়া শাস্ত্ৰত ৰজা বা লোকসকলে বলিদান আগবঢ়োৱাৰ কথা উল্লেখ কৰে; তেতিয়া ইয়াৰ অৰ্থ হৈছে তেওঁলোকে পুৰোহিতসকলৰ ওচৰলৈ বলিদান অনা, যিসকলে প্ৰকৃততে সেইবোৰ বলিদান দিছিল। গীতমালা ১১০ অধ্যায়ত ৰজা মচীহক ইস্ৰায়েলৰ আন ৰজা আৰু পুৰোহিতসকলৰ পৰা পৃথক কৰা হৈছে। খ্ৰীষ্টৰ নিত্য পুৰোহিতৰ পদ মল্কীচেদকৰ পৰা উদ্ভৱ হৈছে যে চালেমৰ ৰজা (যিৰচালেম) আৰু “সৰ্বোপৰি ঈশ্বৰৰ” পুৰোহিত দুয়োটা আছিল (আদি ১৪:১৮-২০)। পুৰণি নিয়মত কেতিয়াও দায়ুদ ৰজা বা আন কোনো ইস্ৰায়েলৰ ৰজাই মল্কীচেদকৰ ৰীতি অনুসাৰে পুৰোহিতৰ পদৰ অধিকাৰী বুলি কোৱা হোৱা নাই; গীতমালা ১১০ অধ্যায়ৰ বাহিৰে। স্পষ্টভাৱে গীতমালাত ইস্ৰায়েলৰ ইতিহাসৰ এজন সুকীয়া ৰজা পুৰোহিতৰ বিষয়ে কোৱা হৈছে।

`ইব্ৰী ৭:২০-২৮ পদ পঢ়ক। খ্ৰীষ্টৰ মহা-পুৰোহিতৰ কিছুমান প্ৰভাৱ কি?`

ঐশ্বৰিক ৰজা আৰু নিত্য পুৰোহিত দুয়োটা হোৱাৰ বাবে খ্ৰীষ্টৰ মানৱ পুৰোহিত আৰু ৰজাৰ ওপৰত অভূতপূৰ্ব শ্ৰেষ্ঠত্ব আছে; গতিকে আমি আশা কৰিব পাৰোঁ। খ্ৰীষ্টই মানুহৰ প্ৰতিজ্ঞাৰ ওপৰত নহয়, ঈশ্বৰৰ শপতৰ ওপৰত ভিত্তি কৰি গঢ় লৈ উঠা এক উচ্চ নিয়মক সমৰ্থন কৰে। তেওঁ স্বৰ্গীয় পৱিত্ৰ স্থানত পৰিচৰ্য্যা কৰে। তেওঁৰ পুৰোহিতৰ পদত মানৱ পুৰোহিতৰ দৰে পাপ বা মৃত্যুৰ প্ৰভাৱ নপৰে, আৰু এইদৰে তেওঁ নিজৰ লোকসকলৰ বাবে মধ্যস্থতা কৰিব পাৰে আৰু অনন্তকালৰ বাবে ৰক্ষা কৰিব পাৰে। সিদ্ধ আৰু দয়ালু পুৰোহিত হিচাপে খ্ৰীষ্টৰ কাৰ্য্যই তেওঁৰ লোকসকলক ঈশ্বৰৰ সান্নিধ্যত থকাৰ স্থায়ী আশ্বাস দিয়ে (ইব্ৰী ৬:১৯, ২০)। খ্ৰীষ্টৰ ৰাজকীয় পুৰোহিত কাৰ্য্যই দুষ্টতাৰ শাসন নষ্ট কৰিব, কেৱল মানুহ হৃদয়তে নহয় কিন্তু জগততো। তেওঁ গীতমালা ২ অধ্যায়ৰ প্ৰতিজ্ঞা পালন কৰিব যে প্ৰতিটো জাতি আৰু শাসকে খ্ৰীষ্ট যীচুৰ ৰাজকীয় বিচাৰৰ অধীনত থাকিব (গীত ২:৬-৯; গীত ১১০:১, ২, ৫, ৬)। যীচু আ(ৰ্য্যজনক ৰাজকীয় পুৰোহিত হিচাপে আমাৰ আজ্ঞাধীনতা আৰু আস্থাল ওপৰত নিৰপেক্ষভাৱে কাৰ্য্য কৰে।