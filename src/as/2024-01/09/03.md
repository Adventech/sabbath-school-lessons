---
title: দুখভোগ কৰা মচীহ
date: 26/02/2024
---

`গীতমালা ২২ আৰু গীতমালা ১১৮:২২ পদ পঢ়ক। তেওঁ উদ্ধাৰ কৰিবলৈ অহা লোকসকলে মচীহৰ লগত কেনে ব্যৱহাৰ কৰিছিল?`

বহুতো গীতত দুখভোগ কৰা মচীহৰ অত্যন্ত যন্ত্ৰণাদায়ক অনুভূতিক প্ৰকাশ কৰা হৈছে (উদাহৰণস্বৰূপে, গীত ৪২, গীত ৮৮, গীত ১০২)। গীতমালা ২২ অধ্যায়টো এটা মচীহৰ প্ৰত্যক্ষ ভাৱবাণী, কাৰণ খ্ৰীষ্টৰ মৃত্যুৰ পৰিস্থতিৰ সৈতে নিখুঁতভাৱে খাপ খাই পৰে কিন্তু এই গীতবোৰত বহুতো বিৱৰণ ঐতিহাসিকভাৱে দায়ুদ ৰজাৰ সৈতে জড়িত হ’ব নোৱাৰে। যীচুৱে গীতমালা ২২:১ পদৰ বাক্যৰে ক্ৰুচত প্ৰাৰ্থনা কৰিছিল (মথি ২৭:৪৬)।

খ্ৰীষ্টই গোটেই জগতৰ পাপ কঢ়িয়াই নিয়াৰ ফলত খ্ৰীষ্টই তেওঁৰ পিতৃৰ পৰা পৃথক হোৱাৰ যন্ত্ৰণাক কেৱল তেওঁলোকৰ ঘনিষ্ঠতাৰ পৰিসৰৰ দ্বাৰা জুখিব পাৰি, অৰ্থাৎ তেওঁলোকৰ অতুলনীয় ঐক্যতাৰ দ্বাৰা জুখিব পাৰি (যোহন ১:১, ২; যোহন ১০:৩০)। তথাপিও বুজাব নোৱাৰা দুখৰ গভীৰতাইও পিতৃ আৰু পুত্ৰৰ মাজৰ ঐক্য ভাঙিব নোৱাৰিলে। তেওঁৰ সম্পূৰ্ণ বলিদানৰ যোগেদি খ্ৰীষ্টই নিঃচৰ্তভাৱে নিজকে পিতৃৰ ওচৰত অৰ্পণ কৰে, তেওঁ সন্মুখীন হোৱা নিৰাশাৰ সম্পূৰ্ণ গভীৰতা সত্ত্বেও।

“আমাৰ বদলি আৰু আমাৰ মুক্তি সুনিশ্চিত কৰিবলৈ আমাৰ সকলোৱেই সমস্ত পাপৰ ভাৰ খ্ৰীষ্টৰ ওপৰত জাপি দিয়া হৈছিল। তেওঁক এজন মহা পাপী বুলি গণ্য কৰা হৈছিল যাতে বিধান লঙ¸ঘনৰ পাপৰ শাস্তিৰ পৰা তেওঁ আমাক উদ্ধাৰ কৰিব পাৰে। আদমৰ বংশধৰসকলৰ প্ৰতিজন পাপ অপৰাধবোৰে তেওঁৰ হৃদয়ৰ ওপৰত প্ৰচণ্ড চাপ পেলাইছিল। পাপৰ বিৰুদ্ধে থকা ঈশ্বৰৰ প্ৰচণ্ড ক্ৰোধ, অসততা, অধাৰ্মিকতাৰ কাৰণে প্ৰদৰ্শন কৰা তেওঁৰ ভয়ানক মোহ আৰু বিৰক্তি এইবোৰে তেওঁৰ পুত্ৰৰ আত্মাটোক ভয়ত পেপুৱা লাগিবলৈ বাধ্য কৰিছিল।” — Ellen G. White, The Desire of Ages, P. 753.

শক্তিশালী মেঠন, গৰ্জনকাৰী সিংহ আৰু কুকুৰৰ ভাবুকিপূৰ্ণ জন্তুৰ চিত্ৰকল্পই মানুহৰ নিষ্ঠুৰতা আৰু শত্ৰুতাক উজ্জ্বল কৰি তুলিছে, যিসকলক নিৰাপদ আৰু অসহায় লোকৰ সৈতে তুলনা কৰা হৈছে, সেইবোৰক খ্ৰীষ্টই তেওঁৰ শেষৰ সময়ত লগ পায়। আ(ৰ্যজনক শুদ্ধতাৰে, গীতমালা ২২ অধ্যায়ত যীচুক তেওঁৰ নিজৰ কথাৰে উপহাস কৰা ভিৰৰ নিন্দাসূচক মন্তব্য কৰা (গীত ২২:১, ৮; মথি ২৭:৪৩) আৰু চিপাহীসকলে যীচুৰ কাপোৰ ভাগ বাটি লোৱাৰ কথা উল্লেখ আছে (গীত ২২:১৮; মথি ২৭:৩৫)। তেতিয়া মানুহে বুজি পোৱা নাছিল যে তেওঁলোকে থেতেলিয়াই পেলাব বিচৰা “লোক” মন্দিৰ চুকৰ “প্ৰধান শিল” হৈ পৰিল আৰু ইয়াৰ ভেটি সুৰক্ষিত কৰিব (গীত ১১৮:২২)।

কিন্তু প্ৰত্যাখ্যান কৰা মচীহজনা ঈশ্বৰৰ লোকসকলৰ বাবে পৰিত্ৰাণৰ উৎস হৈ পৰিল, মৃত্যুৰ পৰা পুনৰুত্থান হোৱাৰ পিছত (মথি ২১:৪১; পাঃ কৰ্ম ৪:১০-১২)। খ্ৰীষ্টই মানৱ জাতিক প্ৰত্যাখ্যান ভোগ কৰিছিল, কিন্তু ঈশ্বৰে তেওঁৰ পুত্ৰক ঈশ্বৰৰ আত্মিক মন্দিৰৰ জীৱন্ত “ভিত্তিমূল” কৰি মহিমামণ্ডিত কৰিলে (ইফি ২:২০-২২, ১ পিতৰ ২:৪-৮)। যিসকলে এই শিলক অস্বীকাৰ কৰে, অৰ্থাৎ ঈশ্বৰৰ পৰিত্ৰাণৰ মাধ্যম, তেওঁলোকৰ বাবে এিটো বিচাৰৰ কাৰক হৈ পৰিব (যিচয়া ৮:১৪; মথি ২১:৪৪)।