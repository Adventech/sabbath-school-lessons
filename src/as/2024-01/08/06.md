---
title: ধাৰ্মিক জীৱনৰ আশীৰ্বাদ
date: 22/02/2024
---

`গীতমালা ১:১-৩, গীত ১১২:১-৯, আৰn গীতমালা ১২৮ অধ্যায় পঢ়ক। যিসকলে প্ৰভুৰ আজ্ঞা পালন কৰে তেওঁলোকৰ বাবে কি আশীৰ্বাদৰ প্ৰতিজ্ঞা কৰা হৈছে?`

প্ৰভুৰ আজ্ঞা পালন কৰা সকলক প্ৰতিজ্ঞা কৰা বহুতো আশীৰ্বাদৰ ভিতৰত শান্তি হয়তো আটাইতকৈ ডাঙৰ আশীৰ্বাদসমূহৰ ভিতৰত অন্যতম। গীতমালা ১ অধ্যায়ত ধাৰ্মিকসকলক বোঁৱতী পানীৰ দাতিত ৰোৱা গছৰ দৃষ্টান্তৰ দ্বাৰা চিত্ৰিত কৰা হৈছে, যি গছ বতৰত ফল দিয়ে আৰু যাৰ পাত শুকাই নাযায় (গীত ১:৩, যিৰি ১৭:৭, ৮; যিহি ৪৭:১২)। এই উপমাই সকলো আশীৰ্বাদৰ উৎসক চিনাক্ত কৰে, অৰ্থাৎ তেওঁৰ পৱিত্ৰ স্থানত ঈশ্বৰৰ সান্নিধ্যত থকা আৰু ঈশ্বৰৰ সৈতে নিৰৱ¿চ্ছন্ন আৰু প্ৰেমময় সম্পৰ্ক উপভোগ কৰা। তুঁহৰ দৰে চিত্ৰিত কৰা, কোনো স্থিৰতা, স্থান াৰু ভৱিষ্যৎ নথকা দুষ্ট লোকসকলৰ দৰে নহয়, ধাৰ্মিকসকল ঈশ্বৰৰ ওচৰৰ ঠাই আৰু অনন্ত জীৱন পোৱা, শিপা থকা ফলপ্ৰসূ গছৰ দৰে।

গীতমালা ১২৮:২, ৩ পদত মচীহাৰ ৰাজ্যৰ আশীৰ্বাদৰ উদ্‌গনি দিয়া হৈছে, য’ত দ্ৰাক্ষালতা আৰু ডিমৰু গছৰ তলত বহি থকাটো শান্তি আৰু সমৃদ্ধিৰ প্ৰতীক হিচাপে দেখুওৱা হৈছে (মীখা ৪:৪)। যিৰূচালেমৰ ওপৰত শান্তিৰ আশীৰ্বাদে (গীত ১২২:৬-৮; গীত ১২৮:৫, ৬) মচীহৰ ওপৰত আশা প্ৰকাশ কৰে যিয়ে দুষ্টৰ অন্ত পেলাõ আৰু জগতত শান্তি পুনৰাই স্থাপন কৰিব।

“উদ্ধাৰ পোৱা বিলাকে পাবলগীয়া উত্তৰাধিকাৰক বাইবেলত “এখন দেশ” বুলি কোৱা হৈছে। ইব্ৰী ১১:১৪-১৬ পদ। তাত স্বৰ্গীয় ৰখীয়াজনাই তেওঁৰ জাকটো জীৱন জলৰ ভুমুকৰ কাষলৈ চলাই নিব। জীৱন বৃক্ষ জোপাই বছৰৰ প্ৰতিটো মাহতে ফল ধৰে আৰু সেই বৃক্ষৰ পাতবোৰ জাতিবিলাকৰ পৰম উপকাৰত আহে। তাত সদাকাল বৈ থকা নিজৰাবোৰ আছে জাতিবিলাকৰ পৰম উপকাৰত আহে। তাত সদাকাল বৈ থকা নিজৰাবোৰ আছে যাৰ পানী সুস্বচ্ছ স্ফটিকৰ নিচিনা আৰু তাৰ পাৰে পাৰে হালি-জালি থকা গছবোৰে প্ৰভুৱে ত্ৰাণপ্ৰাপ্ত লোকবিলাকৰ বাবে প্ৰস্তুত কৰা পথৰ ওপৰত সিহঁতৰ ছাঁ দিব। তাত বিস্তৃত এলেকাজুৰি থকা সমভূমি থাকিব যি পাহাৰৰ পদদুলিলৈকে সৌন্দৰ্যতা কঢ়িয়াই নিব আৰু সুউচ্চ শৃংগ থকা ঈশ্বৰৰ পৰ্বতবোৰ আছে। সেই শান্তিময় সমভূমিৰ ওপৰত, সেই জীৱনময় নিজৰাৰ পাৰত ঈশ্বৰৰ লোকবিলাকে, ইমান দীৰ্ঘদিন তীৰ্থযাত্ৰা কৰি কৰি আৰু ঘূৰি ঘূৰি অৱশেষত এখন ঘৰ বিচাৰি পাব।” — Ellen G. White, the Great Controversy, P. 675.

নতুন নিয়মত খ্ৰীষ্টৰ দ্বিতীয় আগমন আৰু নতুন পৃথিৱীৰ সৃষ্টিৰ সময়ত সেই আশা সিদ্ধ হোৱাৰ বৰ্ণনা কৰা হৈছে (মথি ২৬:২৯; প্ৰঃ বাক্য ২১)। গতিকে ধাৰ্মিকসকলে এই জীৱনত বহুতো আশীৰ্বাদ লাভ কৰাৰ উপৰিও সময়ৰ শেষত যেতিয়া ঈশ্বৰৰ ৰাজ্য সম্পূৰ্ণৰূপে স্থাপন হ’ব তেতিয়া ঈশ্বৰৰ অনুগ্ৰহ সিদ্ধ হ’বলৈ তেওঁলোকৰ বাবে অপেক্ষা কৰি থাকিব।