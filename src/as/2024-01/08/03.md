---
title: আয়ুসৰ কাল গণনা কৰিবলৈ শিক্ষা দিয়া
date: 19/02/2024
---

`গীতমালা ৯০, গীতমালা ১০২:১১ আৰু গীতমালা ১০৩:১৪-১৬ পদ পঢ়ক। মানুহৰ দুৰৱস্থা কি?`

পতিত মনুষ্যৰ অস্তিত্ব অনন্তকালৰ পোহৰত এক বাষ্প মাম্বোন। ঈশ্বৰৰ দৃষ্টিত হাজাৰ বছৰ “ৰাতিৰ এক প্ৰহৰৰ সমান”, যিটো কেৱল তিনি বা চাৰি ঘণ্টা থাকে (গীত ৯০:৪)। ঐশ্বৰিক সময়ৰ তুলনাত মানুহৰ জীৱন কাল বেগাই ঢুকাই যায় আৰু আমি উড়ি যাওঁ (গীত ৯০:১০)। মানুহৰ মাজত আটাইতকৈ শক্তিশালী আমি যি উদ্ভিদবোৰৰ ভিতৰত আটাইতকৈ দুৰ্বল তৃণৰ সৈতে একে (গীত ৯০:৫, ৬; গীত ১০৩:১৫, ১৬)। তথাপিও সেই চুটি জীৱনটোও পৰিশ্ৰম আৰু দুখেৰে পৰিপূৰ্ণ (গীত ৯০:১০)। আনকি ধৰ্মনিৰপেক্ষ মানুহেও, যিসকলৰ ঈশ্বৰত কোনো বিশ্বাস নাই, জীৱনৰ আয়ুস চুটি হোৱাৰ বাবে শোক আৰু বিলাপ কৰে।

গীতমালা ৯০ অধ্যায়ত মানুহৰ প্ৰতি ঈশ্বৰে তেওঁলোকৰ সৃষ্টিকৰ্তা হিচাপে যত্ন লোৱাৰ প্ৰসংগত মানুহৰ দুৰ্দশাৰ বিষয়ে উল্লেখ কৰিছে। প্ৰভুৱে সকলো পুৰুষে পুৰুষে তেওঁ লোকসকলৰ বাসস্থান হৈ আহিছে (গীত ৯০:১, ২)। ইব্ৰী শব্দ máon, “বাসস্থান” প্ৰভুক তেওঁৰ লোকসকলৰ আশ্ৰয় বা ৰক্ষাস্থান হিচাপে চিত্ৰিত কৰিছে (গীত ৯১:৯)।

ঈশ্বৰে তেওঁৰ ধাৰ্মিক ক্ৰোধক নিয়ন্ত্ৰণ কৰে আৰু তেওঁৰ অনুগ্ৰহ নতুকৈ প্ৰসাৰিত কৰে। গীতমালা ৰচকে কৈছে যে, “তোমাৰ ক্ৰোধৰ পৰাক্ৰম কোনে জানে?” (গীত ৯০:১১), ইয়াৰ অৰ্থ হৈছে পাপৰ বিৰুদ্ধে ঈশ্বৰৰ ক্ৰোধৰ সম্পূৰ্ণ প্ৰভাৱ কোনেও কেতিয়াও অনুভৱ কৰা নাই, আৰু সেয়েহে মানুহে অনুতাপ কৰি ধাৰ্মিক জীৱন-যাপনৰ বাবে জ্ঞান লাভ কৰাৰ আশা আছে।

বাইবেলত উল্লেখ কৰা জ্ঞান কেৱল বুদ্ধিমত্তাক নহয়, কিন্তু ঈশ্বৰৰ প্ৰতি থকা শ্ৰদ্ধাক চিত্ৰিত কৰিছে। আমাক যি জ্ঞান লাগে সেয়া হৈছে “আমাৰ আয়ুসৰ কাল গণনা” কেনেকৈ কৰিব লাগে তাৰ বিষয়ে (গীত ৯০:১২)। যদি আমি আমাৰ আয়ুসৰ কাল গণনা কৰিব পাৰোঁ তেন্তে ইয়াৰ অৰ্থ হ’ল আমাৰ আয়ুসৰ দিন-কাল সীমিত আৰু আমি জানো যে সঁচাকৈয়ে সেই কাল সীমিত। জ্ঞানী হিচাপে জীয়াই থকাৰ অৰ্থ হ’ল জীৱনৰ আয়ুস কাল চুটি হোৱাৰ প্ৰতি লক্ষ্য ৰাখি সচেতনতাৰে জীয়াই থকা যিয়ে বিশ্বাস আৰু আজ্ঞাধীন হোৱাৰ দিশে লৈ যায়। এই জ্ঞান কেৱল অনুতাপৰ দ্বাৰাহে লাভ কৰা যায় (গীত ৯০:৮, ১২) আৰু লগতে ঈশ্বৰৰ ক্ষমা, দয়া আৰু অনুগ্ৰহৰ দান লাভ কৰিব পাৰি (গীত ৯০:১৩স ১৪)।

আমাৰ মৌলিক সমস্যাটো আমি মানুহ হিচাপে সৃষ্টি হোৱাৰ পৰা নহয়, বৰঞ্চ পাপৰ পৰা আৰু পাপে আমাৰ জগতখনত যি কৰিছে তাৰ পৰাই উদ্ভৱ হৈছে। ইয়াৰ ধবংসৰ প্ৰভাৱ সকলো ঠাইতে আৰু প্ৰতিজন ব্যক্তিৰ মাজত দেখা যায়।

কিন্তু যীচুৰ অনুগ্ৰহত আমাৰ বাবে আমাৰ মানৱ জাতিৰ দুৰ্দশাৰ পৰা ওলাই অহাৰ উপায় প্ৰস্তুত কৰা হৈছে (যোহন ১:২৯, যোহন ৩:১৪-২১)। নহ’লে আমাৰ একোৰেই আশা নাথাকিলহেঁতেন।

`আমাৰ জীৱন যিমানেই সোনকালে পাৰ নহওক কিয়, যীচুত আমাৰ কি প্ৰতিজ্ঞা আছে? (যোহন ৩:১৬)। তেওঁৰ অবিহনে আমাৰ কি আশা থাকিলহেঁতেন?`