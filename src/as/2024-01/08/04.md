---
title: যিহোৱাৰ পৰীক্ষা
date: 20/02/2024
---

`গীতমালা ৮১:৭, ৮; গীত ৯৫:৭-১১ আৰু গীত ১০৫:১৭-২২ পদ পঢ়ক। এই শাস্ত্ৰ পদসমূহত ঈশ্বৰৰ পৰীক্ষাত কি জড়িত হৈ আছে?`

মিৰীবা হৈছে সেই ঠাই য’ত ইস্ৰায়েলে ঈশ্বৰৰ বিশ্বাস আৰু তেওঁলোকৰ প্ৰয়োজনীয়তা পূৰণ কৰিবলৈ তেওঁৰ শক্তিক প্ৰত্যাহ৩ান জনাই পৰীক্ষা কৰিছিল (যাত্ৰা ১৭:১-৭; গীত ৯৫:৮, ৯)। গীতমালা ৮১ অধ্যায়ত এটা অভিসন্ধি সলনি কৰা হৈছে আৰু ঈশ্বৰে ইস্ৰায়েলক পৰীক্ষা সময়ৰ দৰে একেটা পৰিঘটনাৰ ব্যাখ্যা কৰা হৈছে (গীত ৮১:৭)। আৰু তেওঁলোকৰ অবাধ্যতা আৰু বিশ্বাসৰ অভাৱৰ বাবে (গীত ৮১:১১), লোকবিলাকে ঈশ্বৰৰ পৰীক্ষাত ব্যৰ্থ হ’ল।

মিৰীবাৰ উল্লেখে দুটা প্ৰদান কৰে। প্ৰথমতে, ঈশ্বৰৰ লোকসকলে অতীতৰ লোকসকলৰ ভুলবোৰ পুনৰাবৃত্তি কৰিব নালাগে। বৰঞ্চ তেওঁলোকে ঈশ্বৰক বিশ্বাস কৰিব আৰু তেওঁৰ পথত চলিব লাগিছিল (গীত ৮১:১৩)। দ্বিতীয়তে, যদিও লোকবিলাকে পৰীক্ষাত পৰিছিল, তথাপিও তেওঁলোকে বিপদত পৰিলে ঈশ্বৰে তেওঁলোকক উদ্ধাৰ কৰিছিল (গীত ৮১:৭)। অতীতত ঈশ্বৰৰ পৰিত্ৰাণকাৰী অনুগ্ৰহে নতুন প্ৰজন্মক ঈশ্বৰৰ অনুগ্ৰহৰ আশ্বাস দিয়ে।

গীতমালা ১০৫ অধ্যায়ত দেখুওৱা হৈছে যে পৰীক্ষাবোৰ ঈশ্বৰৰ দ্বাৰা হয়, যোচেফক তেওঁৰ ভৱিষ্যতৰ বিষয়ে ঈশ্বৰৰ বাক্যৰ ওপৰত থকা ভাৰষাক পৰীক্ষা কৰাৰ এটা উপায় আছিল (আদি ৩৭:৫-১০, গীত ১০৫:১৯)। ১৯ পদত “পৰীক্ষা কৰা” ইব্ৰী শব্দ ছাৰাপাৰ অৰ্থ “শুদ্ধ কৰা”, “শোধন কৰা” বা “শুচি কৰা” প্ৰকাশ কৰে। এইদৰে ঈশ্বৰে যোচেফৰ বিশ্বাসৰ পৰীক্ষাৰ লক্ষ্য আছিল যে ঈশ্বৰৰ প্ৰতিজ্ঞাৰ প্ৰতি থকা যিকোনো সন্দেহ আঁতৰোৱা আৰn ঈশ্বৰৰ পথ প্ৰদৰ্শনৰ ওপৰত যোচেফৰ বিশ্বাস দৃঢ় কৰা।

ঐশ্বৰিক অনুশাসনৰ লক্ষ্য হৈছে ঈশ্বৰৰ সন্তানবিলাকক শক্তিশালী কৰা আৰু প্ৰতিজ্ঞাৰ পূৰ্ণতাৰ বাবে তেওঁলোকক প্ৰস্তুত কৰা, যিটো যোচেফৰ আদৰ্শগত দেখুওৱা হৈছে (গীত ১০৫:২০-২২)।

“ঈশ্বৰে তেওঁৰ বিধানৰ তৎকালীন আৰু নিঃসন্দেহে আজ্ঞা পালন কৰাটো বিচাৰে; কিন্তু মানুহবোৰে চয়তনাৰ পৰীক্ষাত পৰিছে আৰু অচল হৈ পৰিছে, যিয়ে অজুহাত আৰু ছলনাৰ পৰামৰ্শ দিয়ে আৰু তেওঁলোকৰ সংশয় জয় কৰে, বাৰীত হবাক কোৱাৰ দৰেঃ “দৰাচলতে তোমালোকে নমৰা”। অবাধ্যতাই দোষীজনৰ হৃদয় আৰু বিবেকক কেৱল কঠিন নকৰে; কিন্তু ই আনৰ বিশ্বাসক বিনষ্ট কৰাৰ প্ৰৱণতা ৰাখে। প্ৰথমতে যিটো তেওঁলোকৰ বাবে অতি ভুল যেন লাগিছিল, ক্ৰমান্বয়ে তেওঁলোকৰ সন্মুখত অহৰহ এইবোৰ ঘটি থকাৰ বাবে সেইবোৰ কথা পাহৰি পেলায়, আৰু তেওঁলোকে প্ৰকৃততে পাপৰ বিষয়ে সম্পূৰ্ণ জ্ঞান নথকাৰ ফলত অজ্ঞাতে একে ভুলতে পৰে।” — Ellen G. White, Testimonies for the Church, vol. 4, P. 146.