---
title: 'অতিৰিক্ত অধ্যয়ন পাঠ'
date: 23/02/2024
---

এই আধুনিক যুগত প্ৰজ্ঞা লাভ কৰাটো শান্তি লাভ কৰাৰ দৰে ইমান বাঞ্চনীয় যেন নালাগে। মানুহে জ্ঞানী হোৱাতকৈ সুখী হোৱাতোৱেই ভাল পাব। অৱশ্যে আমি অৰ্থত সুখী হ’ব পাৰোঁনে আৰু ঐশ্বৰিক জ্ঞান অবিহনে পূৰ্ণ জীৱন-যাপন কৰিব পাৰোঁনে? গীতমালাত স্পষ্টকৈ কোৱা হৈছে যে আমি নোৱাৰোঁ। ভাল কথাটো হ’ল যে আমাক প্ৰজ্ঞা আৰু সুখৰ মাজৰ পৰা এটা বাছি ল’বলৈ কোৱা হোৱা নাই। ঐশ্বৰিক জ্ঞানেই প্ৰকৃত আনন্দ কঢ়িয়াই আনে।

ইব্ৰী ভাষাৰ এটা সহজ উদাহৰণে এই কথাটো বুজাব পাৰে। ইব্ৰী ভাষাত বহুবচনত “খোজ” শব্দটো (áshurey) “সুখ” (áshrey) শব্দটোৰ দৰেই শুনা যায়। যদিও আমি ইংৰাজী অনুবাদত এই প্ৰসংগটো একে নহয় বুলি কওঁ, তথাপিও ই এটা শক্তিশালী বাৰ্তা প্ৰদান কৰেঃ ঈশ্বৰৰ পথত খোপনি পুতি ধৰা “খোজ”বোৰে সুখী জীৱনলৈ লৈ যায় (গীত ১:১, গীত ১৭:৫; গীত ৩৭:৩১; গীত ৪৪:১৮; গীত ৮৯:১৫; গীত ১১৯:১)। বাইবেলত প্ৰজ্ঞা বা সুখ কোনো এটা বিমূৰ্ত ধাৰণা নহয়, কিন্তু এক বাস্তৱ অভিজ্ঞতা।

ঈশ্বৰৰ সৈতে সম্পৰ্ক ৰাখিলে পোৱা যায় যিটো হৈছে ঈশ্বৰৰ প্ৰতি শ্ৰদ্ধা, প্ৰশংসা কৰা, বিশ্বাস আৰু শক্তি বিচাৰি পোৱা যায়। গীতমালা ২৫:১৪ পদত কোৱা হৈছে যে, “যিহোৱালৈ ভয় ৰাখোতাবিলাকে তেওঁৰ নিগূঢ় মন্ত্ৰণাৰ অধিকাৰী; তেওঁ সিবিলাকক নিজ নিয়মটি জনাব।”

“তেওঁ আমাৰ আগত উপস্থাপন কৰা উজ্জ্বল ছবিবোৰৰ বাবে ঈশ্বৰক ধন্যবাদ। আহক আমি তেওঁৰ প্ৰেমৰ ধন্য আশ্বাসবোৰক একত্ৰিত কৰোঁ, যাতে আমি সেইবোৰক অহৰহ চাব পাৰোঁঃ ঈশ্বৰৰ পুত্ৰই নিজৰ পিতৃৰ সিংহাসন এৰি পৃথিৱীলৈ আহি মানৱ ৰূপ ধাৰণ কৰিলে, যাতে তেওঁ মানুহক চয়তানৰ শক্তিৰ পৰা উদ্ধাৰ কৰিব পাৰে; আমাৰ হৈ তেওঁ জয় লাভ কৰা, মানুহৰ বাবে স্বৰ্গৰ দুৱাৰ মুকলি কৰা, মানুহৰ আগত স্বৰ্গীয় ঠাইৰ কথা প্ৰকাশ কৰা, য’ত ঈশ্বৰে তেওঁৰ মহিম উকোঁচন কৰে; পতিত জাতিটো সেই ধবংসৰ গাঁতৰ পৰা উঠি আহিল, য’ত পাপে ইয়াক ডুবাই পেলাইছিল, আৰু তেওঁ অসীম ঈশ্বৰৰ সৈতে পুনৰ সংযোগ স্থাপন কৰিলে আৰু আমাৰ উদ্ধাৰকৰ্তাত বিশ্বাস কৰাৰ দ্বাৰা ঐশ্বৰিক পৰীক্ষা সহ্য কৰি, খ্ৰীষ্টৰ ধাৰ্মিকতা পিন্ধি আৰু তেওঁৰ সিংহাসনত উন্নীত হ’ল”। — Ellen G. White, Steps to Christ, P. 118.