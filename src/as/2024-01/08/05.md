---
title: দুষ্ট পথৰ প্ৰবঞ্চক
date: 21/02/2024
---

`গীতমালা ১৪১ অধ্যায় পঢ়ক। গীতমালা ৰচকে কিহৰ বাবে প্ৰাৰ্থনা কৰিছে?`

গীতমালা ১৪১ অধ্যায়ত ভিতৰৰ পৰা আৰু বাহিৰৰ পৰা অহা পৰীক্ষাৰ পৰা ৰক্ষা পোৱাৰ বাবে কৰা প্ৰাৰ্থনা। গীতমালা ৰচকে কেৱল দুষ্ট পৰিকল্পনাৰ দ্বাৰা বিপন্ন হোৱাই নহয় (গীত ১৪১:৯, ১০) কিন্তু দুষ্টৰ দৰে কাৰ্য কৰিবলৈও পৰীক্ষিত হয়। প্ৰথম দুৰ্বল বিষয়টো হৈছে কথা কোৱাত ইন্দ্ৰিয় দমন কৰা, আৰু সেইবাবে গীতমালা ৰচকে প্ৰাৰ্থনা কৰিছে যে “হে যিহোৱা, মোৰ মুখৰ অগত পৰীয়া থোৱা, মোৰ ওঁঠৰ দুৱাৰ ৰাখা” (গীত ১৪১:৩)। এই দৃশ্যটোৱে নগৰৰ দুৱাৰৰ পহৰা দিয়াৰ ইংগিত দিয়ে,, যিটো বাইবেলৰ সময়ত, নগৰবিলাকক সুৰক্ষা দিয়া হৈছিল।

পৰীক্ষাটো হ’ল ঈশ্বৰৰ সন্তানবিলাকে কুকৰ্মী মানুহৰ সুস্বাদু আহাৰৰ দ্বাৰা প্ৰলোভিত হোৱা ধাৰ্মিকজনৰ পৰামৰ্শৰ আগত নতশিৰ হ’ব নেকি (গীত ১৪১:৪, ৫)। গীতমালা ৰচকে তেওঁৰ মনক প্ৰথম ভাবুকি হিচাপে বৰ্ণনা কৰিছে কাৰণ তাতেই প্ৰকৃত যুদ্ধ আৰম্ভ হয়। ঈশ্বৰৰ প্ৰতি সম্পূৰ্ণ ভাৰষা আৰু ভক্তিৰে অবিৰতভাৱে প্ৰাৰ্থনা কৰাৰ দ্বাৰাইহে ঈশ্বৰৰ সন্তানবিলাকে পৰীক্ষাৰ পৰা ৰক্ষা পাব পাৰে (গীত ১৪১:২)।

`গীতমালা ১:১ আৰু গীতমালা ১৪১:৪ পদ পঢ়ক। পৰীক্ষাৰ প্ৰগতিশীল আৰু দুষ্ট চৰিত্ৰ ইয়াত কেনেকৈ চিত্ৰিত কৰা হৈছে?`

গীতমালা ১৪১:৪ পদত প্ৰলোভনৰ প্ৰগতিশীল স্বৰূপ বৰ্ণনা কৰা হৈছে। প্ৰথমতে মন মন্দ বিষয়ৰ প্ৰতি প্ৰৱল। দ্বিতীয়তে, ই দুষ্টতাৰ কাৰ্য কৰে। তৃতীয়তে, হৃদয়ে কুকৰ্মী মানুহৰ সোৱাদ বস্তু খায়, অৰ্থাৎ তেওঁলোকৰ কু-অভ্যাসক বাঞ্চনীয় বস্তু বুলি মানি লয়।

একেদৰে গীতমালা ১:১ পদত ঈশ্বৰৰ সন্তানবিলাকক দুষ্টৰ লগত চলিবলৈ, পাপীৰ পথত থিয় দিবলৈ আৰু শেষত নিন্দকবোৰৰ লগত বহিবলৈ বাধ্য কৰাই প্ৰভুৰ পথত চলাত বাধা দিয়াৰ দৰে পৰীক্ষা আহিছে। পাপী, দুষ্ট আৰু নিন্দকবোৰৰ দৰে আমি হ’ব নালাগে বা তেওঁলোকে আমাক প্ৰভুৰ পৰা আঁîৰাই নিব নালাগে।

গীতমালাত পৰীক্ষা প্ৰলোভনৰ বৃদ্ধি পোৱা, মোহনীয় আৰু দুষ্টতাৰ চৰিত্ৰৰ বৰ্ণনা কৰা হৈছে, যিটোৱে এই কথাটোৰ ওপৰত গুৰুত্ব আৰোপ কৰে যে কেৱল প্ৰভুৰ ওপৰত সম্পূৰ্ণ ভাৰষা কৰাৰ দ্বাৰাইহে নিজৰ জয় নিশ্চিত কৰিব পাৰি। গীতমালাত প্ৰলোভনৰ বিষয়ে কোৱা, আৰু শুনা বাক্যবোৰৰ ওপৰত গুৰুত্ব আৰোপ কৰা হৈছে। দুষ্ট আৰু ধাৰ্মিক উভয়ৰে অন্ত পৰাৰ বিষয়ে লোকবিলাকক ঈশ্বৰৰ পৰা জ্ঞান বিচাৰিবলৈ শিক্ষা দিব লাগে (গীত ১:৪-৬; গীত ১৪১:৮-১০)।

অৰ্থাৎ বিশ্বাসীসকলক ধৈৰ্য্যৰে ঈশ্বৰক বিশ্বাস কৰিবলৈ আৰু তেওঁৰ ওপৰত অপেক্ষা কৰিবলৈ আহ৩ান কৰা হৈছে।