---
title: 'তোমাৰ ক্ৰোধ বৰষোৱা'
date: 07/02/2024
---

`গীতমালা ৫৮:৬-৮; গীত ৬৮:২২-২৮; গীত ৮৩:৯—১৭; গীত ৯৪:১, ২ê; আৰু গীত ১৩৭:৭-৯ পদ পঢ়ক। এই গীতবোৰে কি আৱেগ প্ৰকাশ কৰে? এই গীতবোৰত বিচাৰৰ কাৰক কোন?`

কিছুমান গীতত ঈশ্বৰক অনুৰোধক ৰা হৈছে যে তেওঁ ব্যক্তিৰ আৰু জাতিবিলাকৰ প্ৰতিশোধ লওক যিসকলে গীতমালা ৰচক বা তেওঁলোকৰ লোকসকলক ক্ষতি কৰাৰ চিন্তা কৰিছে বা ইতিমধ্যে ক্ষতি কৰিছে (মথি ৫:৪৪)।

তথাপিও অত্যাচাৰ কৰাসকলৰ আগত গীতমালা ৰচকৰ ক্ৰোধ কৰাটো এটা ভাল কথা। ইয়াৰ অৰ্থ হ’ল গীতমালা ৰচকসকলে আন লোকতকৈ ভাল আৰু বেয়াক অধিক গুৰুত্বসহকাৰে লৈছিল। পৃথিৱীত যিবোৰ বেয়া কাম কৰা হয়, তাৰ প্ৰতিও তেওঁ অতি চিন্তিত, কেৱল নিজৰ বাবেই নহয়, আনৰ প্ৰতিও।

কিন্তু গীত ৰচকে নিজকে ক’তো প্ৰতিশোধৰ এজেণ্ট বা প্ৰতিনিধি বুলি কোৱা নাই। বৰঞ্চ তেওঁ প্ৰতিশোধ লোৱাটো কেৱল ঈশ্বৰৰ হাতত এৰি দিছে। গীতবোৰে ঈশ্বৰৰ নিয়মৰ অভিশাপবোৰক উদ্‌গনি দিয়ে (দ্বিঃ বিৱৰণ ২৭:৯-১৬) আৰু ঈশ্বৰক তেওঁ প্ৰতিজ্ঞা কৰা ধৰণে কাৰ্য কৰিবলৈ অনুৰোধ কৰে।

ঈশ্বৰৰ আগতীয়া বিচাৰৰ বিষয়ে গীতমালাৰ ভৱিষ্যদ্বাণীমূলক ঘোষণা, সেইবোৰ কেৱল গীত ৰচকৰ প্ৰাৰ্থনা নহয়। গীতমালা ১৩৭ অধ্যায়ত কবিলৰ  ওপৰত ঈশ্বৰৰ সোধ বিচাৰৰ ঘোষণাসমূহ প্ৰতিফলিত কৰা হৈছে, যিদৰে ভাববাদীসকলৰ দিনত দেখা গৈছে। কবিলৰ লোকসকলে আন জাতিলৈ যি ধবংস আনিছিল, সেই ধবংস তেওঁলোকৰ ওপৰত ঘূৰি আহিছিল। গীতমালাত ঈশ্বৰৰ সতৰ্কবাণী কৰা হৈছে যে দুষ্টতা চিৰকালৰ বাবে শাস্তি নোপোৱাকৈ নাথাকিব। ঈশ্বৰৰ প্ৰতিশোধক ন্যায় আৰু অনুগ্ৰহৰ দ্বাৰা জুখিব পাৰি।  ঈশ্বৰৰ সন্তানবিলাকক তেওঁলোকৰ বাবে দুৰ্ব্যৱহাৰ কৰাসকলৰ বাবে প্ৰাৰ্থনা কৰিবলৈ আৰু তেওঁলোক পৰিৱৰ্তন হোৱাৰ আশা কৰিবলৈ আহ৩ান জনোৱা হৈছে (গীত ৮৩:১৮, যিৰি ২৯:৭)।

কিন্তু এই গীতবোৰক শত্ৰুৰ প্ৰতি প্ৰেম দেখুৱাবলৈ বাইবেলৰ নীতি-নিয়মৰ সৈতে মিলাবলৈ বিচাৰিলেও আমি সাৱধান হ’ব লাগিব যে ইয়াত প্ৰকাশ পোৱা যন্ত্ৰণাদায়ক অভিজ্ঞতাসমূহ কম নহয়। ঈশ্বৰে তেওঁৰ সন্তানবিলাকৰ দুখ-কষ্ট স্বীকাৰ কৰে আৰু তেওঁলোকক আশ্বস্ত কৰে যে “যিহোৱাৰ দৃষ্টিত তেওঁৰ সাধুবিলাকৰ মৃত্যু বহুমূল্য” (গীত ১১৬:১৫)। ঈশ্বৰৰ সোধ বিচাৰে ঈশ্বৰৰ লোকসকলক সকলো দুষ্টতাৰ বিৰুদ্ধে মাত মাতিবলৈ বাধ্য কৰে আৰু ঈশ্বৰৰ ৰাজ্যৰ আগমনৰ পূৰ্ণ বিচাৰলৈ বাধ্য কৰে। গীতবোৰে দুখভোগ কৰাসকলৰ বাবেও মাত মাতে আৰু তেওঁলোকক  জনায় যে ঈশ্বৰে তেওঁলোকৰ দুখ-কষ্টৰ বিষয়ে সচেতন আৰু এদিন ন্যায় কৰিব।