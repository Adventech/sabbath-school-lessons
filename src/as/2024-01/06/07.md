---
title: 'অতিৰিক্ত অধ্যয়ন পাঠ'
date: 09/02/2024
---

গীতবোৰ হৈছে অন্যায়ৰ প্ৰতি মানুহৰ উদাসীনতাৰ বিৰুদ্ধে প্ৰতিবাদ; সেইবোৰ দুষ্টতাক গ্ৰহণ কৰিবলৈ অস্বীকাৰ কৰা। তেওঁলোকে প্ৰতিশোধ লোৱাৰ ইচ্ছাৰ দ্বাৰা নহয়, কিন্তু ঈশ্বৰৰ নামক প্ৰশংসা কৰাৰ উদ্যমৰ দ্বাৰা প্ৰেৰিত হয়। সেয়েহে ধাৰ্মিকসকলে যেতিয়া ঈশ্বৰে দুষ্টতাৰ ওপৰত প্ৰতিশোধ লোৱা দেখিব তেতিয়া আনন্দিত হোৱাতো উচিত, কাৰণ এইদৰেই ঈশ্বৰৰ নাম আৰু তেওঁৰ ন্যায় জগতত পুনৰাই বাহাল ৰখা হয় (গীত ৫৮:১০, ১১)। গীতমালাত মানুহক দুষ্টতাৰ বিৰুদ্ধে মাত মাতিবলৈ আৰু ঈশ্বৰৰ ৰাজ্যৰ আগমনৰ পূৰ্ণ বিচাৰ বাধ্য কৰা হৈছে। গীতমালাত আমাক ঈশ্বৰৰ সান্ত্বনা আৰু মুক্তিৰ আশ্বাস দিয়া হৈছে।

“যীচুৱে ক’লে, “যেতিয়া মানুহে তোমালোকক নিন্দা কৰিব, আৰু তোমালোকক অত্যাচাৰ কৰিব; তেতিয়া আনন্দ কৰা আৰু অতিশয় আনন্দ কৰা।” আৰু তেওঁ নিজৰ শ্ৰোতাসকলক প্ৰভুৰ নামত কথা কোৱা ভাববাদীসকলৰ ফালে আঙুলিয়াই দি ক’লে, “তেওঁবিলাকক ক্লেশ-সহন কৰা আৰু চিৰসহিষ্ণুতাৰ আৰ্হি বুলি মানিবা” (যাকোব ৫:১০)। আদমৰ সন্তানবিলাকৰ ভিতৰত প্ৰথম খ্ৰীষ্টিয়ান হিচাপে হেবলৰ শ্বহীদ হৈ মৃত্যু হয়। হনোক ঈশ্বৰৰ সৈতে চলাচল আছিল, কিন্তু জগতে তেওঁক চিনি নাপালে। নোহক ধৰ্মত পাগল বা গোড়ামী আৰু মিছা প্ৰচাৰক বুলি উপহাস কৰা হৈছিল। আন কিছুমানে নিষ্ঠুৰতাৰে বিদ্ৰূপ আৰু কোব খাইছিল, তদুপৰি শিকলিৰে বান্ধি থোৱা আৰু কাৰাদণ্ডৰ দৰে শাস্তি প্ৰদান কৰা হৈছিল। আন কিছুমানক উদ্ধাৰ নোপোৱাকৈ নিৰ্যাতন দিয়া হৈছিল; যাতে তেওঁলোক উত্তম পুনৰুত্থান লাভ কৰিব পাৰে। ইব্ৰী ১১:৩৫, ৩৬।” —Ellen G. White, Thoughts from the Mount of Blessing, P.33.