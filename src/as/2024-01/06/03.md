---
title: 'তাড়না পোৱাসকলৰ বাবে ন্যায়'
date: 05/02/2024
---

`গীতমালা ৯:১৮; গীত ১২:৫; গীত ৪০:১৭ ; গীত ১১৩:৭; গীত ১৪৬:৬-১০; আৰু গীত ৪১:১-৩ পদ পঢ়ক। আজিও, ইয়াত আমাৰ বাবে কি বাৰ্তা আছে?`

ঈশ্বৰে দুখী, দৰিদ্ৰ, নিপীড়িত, পিতৃহীন, বিধৱা আৰু বিদেশী লোককে ধৰি বিভিন্ন দুৰ্বল লোকৰ গোটৰ সন্দৰ্ভত ন্যায়ৰ প্ৰতি বিশেষ যত্ন আৰু চিন্তা প্ৰদৰ্শন কৰে। গীতমালা, বিধান আৰু ভাৱবাদীসকলৰ দৰে, সেই বিষয়ত স্পষ্ট (যাত্ৰা ২২:২১-২৭, যিচয়া ৩:১৩-১৫)।

বহুতো গীতত “দুখীয়া আৰু দৰিদ্ৰ” শব্দটো ব্যৱহাৰ কৰা হৈছে আৰু অত্যাচাৰ পোৱাসকলক কেৱল জাতীয় আৰু ধৰ্মীয় শব্দৰে প্ৰতিনিধিত্ব কৰাটো এৰাই চলিছে। সকলো মনুষ্য জাতিৰ প্ৰতি ঈশ্বৰে প্ৰতিপালন কৰাক উজ্জ্বল কৰি তুলিবলৈ এই কাম কৰা হৈছে।

“দুখীয়া আৰু দৰিদ্ৰ” অভিব্যক্তিটো কেৱল বস্তুগত দৰিদ্ৰতা সীমাবদ্ধ নহয় বৰঞ্চ ইয়াৰ দ্বাৰা দুৰ্বলতা আৰু অসহায়তাও বুজোৱা হৈছে। এই অভিব্যক্তিটোৱে ঈশ্বৰৰ দয়াক আকৰ্ষণ কৰে, আৰু ই এই ধাৰণাটো প্ৰকাশ কৰে যে দুখীয়াজন অকলশৰীয়া আৰু ঈশ্বৰৰ বাহিৰে তেওঁৰ আন কোনো সহায় নাই। “দুখী আৰু দৰিদ্ৰ” জনৰ চিত্ৰণটো ঈশ্বৰৰ ওপৰত নিজৰ সম্পূৰ্ণ নিৰ্ভৰশীলতা স্বীকাৰ কৰাত আৰু আত্মনিৰ্ভৰশীলতা আৰু আত্মপ্ৰকাশৰ কোনো উদ্দেশ্য পৰিত্যাগ কৰাত ঈশ্বৰৰ প্ৰতি থকা আন্তৰিকতা, সত্যতা আৰু প্ৰেমৰ সৈতেও জড়িত।

ইফালে, দৰিদ্ৰসকলৰ প্ৰতি যত্ন লোৱাটোৱে (গীত ৪১:১—৩) লোকসকলৰ ঈশ্বৰৰ প্ৰতি বিশ্বাসযোগ্যতা প্ৰদৰ্শন কৰে। দুৰ্বল লোকৰ বিৰুদ্ধে কৰা বেয়া কাম বাইবেলৰ সংস্কৃতিত বিশেষভাৱে জঘন্য পাপ আছিল (দ্বিঃ বিৱৰণ ১৫:৭-১১) । গীতবোৰে বিশ্বাসী লোকসকলক প্ৰতিটো অত্যাচাৰৰ বিৰুদ্ধে মাত মাতিবলৈ অনুপ্ৰাণিত কৰে।

গীতসমূহে প্ৰজ্ঞা আৰু নিৰাপত্তাৰ চূড়ান্ত উৎস হিচাপে নষ্ট হ’ব পৰা মানৱীয় উপায়ৰ ওপৰত নিজৰ আস্থাক ভিত্তি কৰি লোৱা অসাৰতাক আলোকপাত কৰিছে। ঈশ্বৰৰ লোকসকলে মানৱ পৰিচালক আৰু প্ৰতিষ্ঠানসমূহত পৰিত্ৰাণৰ বাবে চূড়ান্ত বিশ্বাস ৰখাৰ প্ৰলোভনক প্ৰতিহত কৰিব লাগিব, বিশেষকৈ যেতিয়া তেওঁলোক ঈশ্বৰৰ পথৰ পৰা পৃথক হয়।

তেওঁৰ দয়াত, আমাৰ প্ৰভুৱে নিজেই দুখীয়া হৈ নিজকে দৰিদ্ৰৰ লগত চিনাক্ত কৰিলে, যাতে তেওঁৰ দৰিদ্ৰতাৰ দ্বাৰা বহুতে ধনী হ’ব পাৰে (২ কৰিন্থীয়া ৮:৯)। খ্ৰীষ্টৰ ধন-সম্পত্তিৰ ভিতৰত পাপৰ দ্বাৰা অনা প্ৰতিটো অত্যাচাৰৰ পৰা উদ্ধাৰ পোৱা অন্তৰ্ভুক্ত আৰু তেওঁ আমাক ঈশ্বৰৰ ৰাজ্যত অনন্ত জীৱনৰ প্ৰতিজ্ঞা কৰে (প্ৰঃ বাক্য ২১:৪)। যীচু খ্ৰীষ্টই গীতমালাৰ প্ৰতিজ্ঞাসমূহ ঐশ্বৰিক বিচাৰক হিচাপে পূৰণ কৰে, যিয়ে দৰিদ্ৰসকলৰ প্ৰতি কৰা প্ৰতিটো দুৰ্ব্যৱহাৰৰ বিচাৰ কৰিব, লগতে তেওঁলোকৰ প্ৰতি কৰ্তব্যৰ অৱহেলাৰ  বিচাৰ কৰিব (মথি ২৫:৩১ - ৪৬)।

`আমাৰ মাজৰ “দুখীয়া আৰু দৰিদ্ৰ” সকলৰ বাবে আমি কিমান চিন্তা কৰোঁ আৰু তেওঁলোকৰ বাবে আমি কিমান কাম কৰোঁ?`