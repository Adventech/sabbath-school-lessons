---
title: 'মই উঠিম'
date: 03/02/2024
---

### এই সপ্তাহৰ অধ্যয়ন পাঠ
গীত ১৮:৩-১৮; গীত ৪১:১-৩; দ্বিঃ বিৱৰণ ১৫:৭-১১; গীত ৮২ ; গীত ৯৬:৬-১০; গীত ৯৯:১-৪; ৰোমীয়া ৮:৩৪ পদ।

> <p>মুখস্থ পদ</p>
> “যিহোৱাই কৈছে, “দুখীয়াবিলাকৰ উপদ্ৰৱ আৰু দৰিদ্ৰবিলাকৰ হুমুনিয়াহৰ কাৰণে মই এতিয়া উঠিম; মই পৰিত্ৰাণলৈ হাবিয়াস কৰা জনক নিৰাপদে ৰাখিম” (গীত ১২:৫)। আমাৰ যুগটোতে কেৱল দুষ্টতা, অন্যায় আৰু অত্যাচাৰ চলি আছে এনে নহয়, গীতমালা ৰচকসকলেও তেনে সময়ত বাস কৰিছিল। আৰু সেইবাবে, আন যিয়েই নহওক কিয়, গীতবোৰো জগতত, আমাৰ জগতৰ আৰু গীতমালা ৰচকসকলৰ হিংসা আৰু অত্যাচাৰৰ বিৰুদ্ধেও ঈশ্বৰৰ প্ৰতিবাদস্বৰূপ।

হয়, যিহোৱা দীৰ্ঘসহিষ্ণু আৰু তেওঁৰ ক্ৰোধক তেওঁৰ মহান সহনশীলতাৰ যোগেদি ধৰি ৰাখিছে, তেওঁ কাৰো বিনষ্ট হোৱাটো নিবিচাৰে কিন্তু অনুতাপ কৰি নিজৰ পথ সলনি কৰাটোহে বিচাৰে (২ পিতৰ ৩:৯-১৫)। আৰু যদিও ঈশ্বৰৰ কাৰ্য কৰিবৰ বাবে উপযুক্ত সময় সদায় মানুহৰ আশাৰ সৈতে মিল নাথাকে, তথাপিও ঈশ্বৰৰ বিচাৰৰ দিন আহি আছে (গীত ৯৬:১৩ ; গীত ৯৮:৯)। আমি মাত্ৰ তেওঁৰ ওপৰত, আৰু তেওঁৰ প্ৰতিভাৰ ওপৰত বিশ্বাস কৰিব লাগিব, যেতিয়ালৈকে সেই দিন নাহে।

কেৱল সৃষ্টিকৰ্তাইহে, যিজনাৰ সিংহাসন ধাৰ্মিকতা আৰু ন্যায়ৰ ওপৰত প্ৰতিষ্ঠিত (গীত ৮৯:১৪ ; গীত ৯৭:২), তেওঁ সৰ্বপ্ৰধান সোধ বিচাৰ, জগতখনক স্থিৰতা আৰু সমৃদ্ধি প্ৰদান কৰিব পাৰে। ঐশ্বৰিক সোধ বিচাৰৰ দুটা দিশত যাতনা পোৱা লোকসকলক উদ্ধাৰ আৰু দুষ্টসকলক ধÃõংস কৰা আদি অন্তৰ্ভুক্ত আছে (গীত ৭:৬ -১৭)।

এইটোৱেই প্ৰতিজ্ঞা কৰা হৈছে, আৰু এইটোৱেই হ’ব, সঁচাকৈয়ে এদিন— কিন্তু ঈশ্বৰৰ সময় মতে, আমাৰ সময় মতে নহয়, যিটো কথা গীতমালা ৰচকে জোৰ দিছে।