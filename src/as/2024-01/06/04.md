---
title: 'আপুনি কিমান দিন অন্যায়ভাৱে বিচাৰ কৰিব?'
date: 06/02/2024
---

যিহোৱাই ইস্ৰায়েলৰ ৰজাসকলক ইস্ৰায়েলত ন্যায় ৰজাই ৰাখিবলৈ ক্ষমতা প্ৰদান কৰিছিল (গীত ৭২:১-৭, ১২-১৪)। ইষ্ট্ৰায়েলৰ ৰজাসকলে ঈশ্বৰৰ ইচ্ছা অনুসৰি নিজৰ ক্ষমতা প্ৰয়োগ কৰিব লাগিছিল। চলাওঁতাসকলৰ প্ৰকৃততে চিন্তা হোৱা উচিত যিটো দেশত শান্তি আৰু ন্যায় নিশ্চিত কৰা আৰু সামাজিকভাৱে বঞ্চিত লোকসকলৰ যত্ন লোৱা। তেতিয়াহে দেশ আৰু সমগ্ৰ লোকৰ সমৃদ্ধি হ’ব। মানৱ শক্তিৰ দ্বাৰা নহয়, ঈশ্বৰৰ প্ৰতি বিশ্বাসযোগ্যতাৰ দ্বাৰা ৰজাৰ সিংহাসন শক্তিশালী হয়।

`গীতমালা ৮২ অধ্যায় পঢ়ক। যেতিয়া চলাওঁতাসকলে ন্যায়ক বিকৃত কৰে আৰু তেওঁলোকক ৰক্ষা কৰিবলৈ দিয়া লোকসকলক অত্যাচাৰ কৰে তেতিয়া কি হয়?`

গীতমালা ৮২ অধ্যায়ত ঈশ্বৰে ইস্ৰায়েলৰ দুৰ্নীতিগ্ৰস্ত বিচাৰকসকলৰ ওপৰত তেওঁৰ সোধ বিচাৰ ঘোষণা কৰিছে। “ঈশ্বৰবিলাক” (গীত ৮২:১, ৬) স্পষ্টভাৱে পৌত্তলিক দেৱতা বা স্বৰ্গদূত নহয়, কাৰণ তেওঁলোকক কেতিয়াও ঈশ্বৰৰ লোকসকলৰ ওপৰত ন্যায় প্ৰদানৰ দায়িত্ব দিয়া হোৱা নাছিল আৰু সেয়েহে ইয়াক পূৰণ নকৰাৰ বাবে বিচাৰ কৰিব পৰা নাছিল। গীত ৮২:২-৪ পদত তালিকাভুক্ত  অভিযোগসমূহে তোৰাহৰ নিয়মৰ প্ৰতিধবনি কৰে আৰু “ঈশ্বৰবিলাকক” ইস্ৰায়েলৰ চলাওঁতা হিচাপে চিনাক্ত কৰা হৈছে (দ্বিঃ বিৱৰণ ১:১৬ - ১৮ ; দ্বিঃ বিৱৰণ ১৬:১৮ - ২০, যোহন  ১০:৩৩ - ৩৫) । ঈশ্বৰে “মানুহৰ সন্তানবিলাকক”  প্ৰশ্ন কৰে যে তেওঁলোকে ন্যায় বিচাৰ কৰে নে, তেওঁলোকৰ শাস্তি ঘোষণা কৰা হৈছে, কাৰণ তেওঁলোকক অধাৰ্মিক বুলি ধৰা হৈছে। চলাওঁতাসকল নজনা-নুবুজাকৈ অন্ধকাৰত ফুৰে (গীত ৮২:৫), কাৰণ তেওঁলোকে ঈশ্বৰৰ বিধান, পোহৰক ত্যাগ কৰিছে (গীত ১১৯:১০৫)।

শাস্ত্ৰই এই মতামতক অটলভাৱে সমৰ্থন কৰে যে যিহোৱাই একমাত্ৰ ঈশ্বৰ। ঈশ্বৰে তেওঁৰ প্ৰতিনিধি হিচাপে নিযুক্ত চলাওঁতা মানুহসকলক জগতৰ ওপৰত তেওঁৰ শাসনৰ দায়িত্ব দিয়ে (ৰোমীয়া ১৩:১)। কিন্তু ইতিহাসত আৰু এতিয়াও এই মানৱ প্ৰতিনিধিসকলে তেওঁলোকক দিয়া দায়িত্বক কিমান বাৰ বিকৃত কৰি পেলাইছে?

গীতমালা ৮২ অধ্যায়ত কিছুমান নেতাৰ ধৰ্মত্যাগক উপহাসমূলকভাৱে উদঙাই দিয়া হৈছে যিসকলে নিজকে আন মানুহৰ ওপৰত “ঈশ্বৰ” বুলি বিশ্বাস কৰিছিল। যদিও ঈশ্বৰে ইষ্ট্ৰায়েলৰ চলাওঁতাসকলক ক্ষমতা আৰু বিশেষাধিকাৰ দিছিল যে তেওঁলোকক “সৰ্বোপৰি জনাৰ সন্তান” বুলি কোৱা হৈছিল, তেওঁক প্ৰতিনিধিত্ব কৰিবলৈ, কিন্তু ঈশ্বৰে দুষ্ট চলাওঁতাসকলক পৰিত্যাগ কৰিছে। ঈশ্বৰে তেওঁলোকক সোঁৱৰাই দিছে যে তেওঁলোক মৰ্ত্যলোক আৰু সকলো মানুহৰ দৰে একে নৈতিক নিয়মৰ অধীন। কোনোৱেই ঈশ্বৰৰ বিধানৰ ওপৰত নহয় (গীত ৮২:৬-৮)।

ঈশ্বৰে গোটেই জগতৰ বিচাৰ কৰিব; ঈশ্বৰৰ লোকসকলেও ঈশ্বৰৰ ওচৰত হিচাপ দিব লাগিব। চলাওঁতা আৰু সাধাৰণ লোক উভয়েই ঐশ্বৰিক ন্যায় বিচাৰকৰ্তাৰ আদৰ্শ অনুসৰণ কৰি তেওঁৰ ওপৰত নিজৰ অন্তিম আশা ৰাখিব লাগিব।

`আপুনি আনৰ ওপৰত কেনেধৰণৰ ক্ষমতা প্ৰয়োগ কৰিছে? সেই ক্ষমতা আপুনি কিমান ন্যায়সংগত আৰু ন্যায্যভাৱে প্ৰয়োগ কৰিছে? সাৱধান হওক।`