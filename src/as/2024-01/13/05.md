---
title: ঈশ্বৰৰ বিশ্ৰামবাৰত অপেক্ষা কৰা
date: 27/03/2024
---

`গীতমালা ৯২ অধ্যায় পঢ়ক। বিশ্ৰামবাৰ বাবে এই গীতটোত বিশ্ৰামবাৰৰ কি দুটা দিশৰ ওপৰত আলোকপাত কৰা হৈছে?`

তেওঁৰ হাতৰ মহান কাৰ্যৰ বাবে ঈশ্বৰৰ প্ৰশংসা (গীত ৯২:৪, ৫) আৰু ধাৰ্মিকসকলৰ এদেনৰ দৰে বৰ্ণনাই (গীত ৯২:১২-১৪) স্পষ্টভাৱে সৃষ্টি কাৰ্যলৈ আঙুলিয়াই দিয়ে, যিটো প্ৰথম দিশ বিশ্ৰামবাৰ সোঁৱৰণ কৰা। গীতটিয়ে শত্ৰুৰ ওপৰত জয়লাভ কৰাৰ বাবে প্ৰভুক ন্যায়ৰ ঈশ্বৰ হিচাপেও প্ৰশংসা কৰিছে (গীত ৯২:৭-১৫) আৰু সেয়েহে দ্বিতীয়বাৰ বিশ্ৰামবাৰৰ বিষয়বস্তুটোক শক্তিশালী কৰিছে-দুষ্টতাৰ পৰা মুক্তি (দ্বিঃ বিৱৰণ ৫:১২-১৫)। এইদৰে গীতমালা ৯২ অধ্যায়ত ঈশ্বৰৰ অতীতৰ সৃষ্টি আৰু বৰ্তমান জগতখনক বৰ্তাই ৰখাৰ বাবে প্ৰশংসা কৰা হৈছে আৰু ই অনন্তকালৰ ঐশ্বৰিক শক্তি আৰু শৃংখলাৰ অন্তিম দিনৰ আশাৰ দিশটোক দেখুৱায়।

লোকবিলাকে বিশ্ৰামবাৰৰ জিৰণি উপভোগ কৰিব পাৰে কাৰণ ঈশ্বৰ হৈছে “সৰ্বোপৰি জনা” (গীত ৯২:১); ওখ ঠাইত থকা তেওঁৰ উচ্চ স্থানে তেওঁক তেওঁলোকৰ শত্ৰুৰ ওপৰত অতুলনীয়ভাৱে সুবিধা প্ৰদান কৰে।

যদিও তেওঁ সৰ্বোপৰি জনা, যিহোৱাই তেওঁক আমন্ত্ৰণ কৰাসকলক উদ্ধাৰ কৰিবলৈ ততালিকে তললৈ হাত আগবঢ়ায়। যিহোৱাৰ সৃষ্টিৰ কাৰ্য আৰু বিশেষকৈ সেই সৃষ্টিৰ উদ্ধাৰৰ কাৰ্যই মানুহক ঈশ্বৰৰ উপাসনা কৰিবলৈ আৰু তেওঁক প্ৰেম কৰিবলৈ অনুপ্ৰাণিত কৰা উচিত। কাৰণ উদ্ধাৰৰ আশা নোহোৱাকৈ সৃষ্টিৰ পাপময় জগতত জীয়াই থকাটো বিশেষভাৱে ৰোমাঞ্চকৰ কথা নহয়। আমি ভাল পাওঁ, কষ্ট কৰোঁ, মৰি যাওঁ আৰু কোনো আশা নোহোৱাকৈয়ে তেনেকুৱা কৰোঁ। সেয়েহে আমি প্ৰভুক প্ৰশংসা কৰোঁ, কেৱল আমাৰ সৃষ্টিকৰ্তা হিচাপেই নহয়, আমাৰ উদ্ধাৰকৰ্তা হিচাপেও।

“নতুন তেলে” গীতমালা ৰচকৰ পুনৰ পৱিত্ৰ দাস হিচাপে ঈশ্বৰৰ সেৱা কৰিবলৈ নৱীকৃত একান্ত ভক্তিক বুজায় (গীত ৯২:১০)। পুৰোহিত আৰু ৰজাৰ দৰে নিৰ্বাচিত লোকসকলক পৱিত্ৰ কৰাৰ বাবে তেলৰ অভিষেক কৰা হৈছিল (যাত্ৰা ৪০:১৫, ১ চামূৱেল ১০:১)। তথাপিও গীতমালা ৰচকে তেওঁৰ অভিষেকৰ বৰ্ণনা কৰিবলৈ এটা অস্বাভাৱিক ইব্ৰী শব্দ “বালাল” বাছি লৈছিল, যিটোৱে সাধাৰণতে ঈশ্বৰৰ দাসকলৰ অভিষেকক নেদেখুৱাই কিন্তু বলিদানৰ অন্যান্য অংশৰ সৈতে তেল “মিশ্ৰণ” কৰাটোক বুজায় (যাত্ৰা ২৯:২; লেবীয়া ২:৪, ৫)। গীতমালা ৰচকে বালাল শব্দৰ ব্যৱহাৰ অৰ্থ হ’ল গীত ৰচকে নিজকে প্ৰভুৰ ওচৰত জীৱিত বলিদান হিচাপে উপস্থাপন কৰিব বিচাৰে আৰু নিজৰ আত্মাক ঈশ্বৰৰ ওচৰত পৱিত্ৰ কৰিব বিচাৰে (ৰোমীয়া ১২:১)।

বিশ্ৰামবাৰৰ বাবে উৎসৰ্গিত গীতটোত অভিষেকৰ বিষয়ে পোৱা কথাটো আচৰিত কথা নহয়, কাৰণ বিশ্ৰামবাৰ হৈছে প্ৰভুৱে তেওঁৰ লোকসকলক পৱিত্ৰ কৰাৰ চিন (যাত্ৰা ৩১:১৩)। লিবনোনৰ খাজুৰ আৰু ত্ৰৰচ গছে ঈশ্বৰৰ লোকসকলে বিশ্বাস আৰু ঈশ্বৰৰ আচৰিত উদ্দেশ্য আৰু প্ৰেমৰ প্ৰকৃত প্ৰশংসাত বৃদ্ধি পোৱাক দেখুৱায়। বিশ্ৰাম দিন হৈছে প্ৰভুৱে তেওঁৰ লোকসকলৰ সৈতে কৰা আনন্তকালৰ নিয়মটিৰ চিন (যিহিষ্কেল ২০:২০)। এইদৰে বিশ্ৰামবাৰে জিৰণি লোৱাটো ঈশ্বৰৰ লোকসকলৰ বাবে অপৰিহাৰ্য কাৰণ ই তেওঁলোকক প্ৰভুৰ সকলো নিয়মটিৰ প্ৰতিজ্ঞা পূৰণ কৰিবলৈ বিশ্বাসেৰে অপেক্ষা কৰিবলৈ শক্তিশালী কৰে (ইব্ৰী ৪:১-১০)।

`গীতমালা ৯২ অধ্যায়টো আকৌ পঢ়ক। তাত আমাক কি মহান আশা আগবঢ়োৱা হৈছে, আৰু আমি কেনেকৈ, এতিয়াও ইয়াত কোৱা কথাবোৰৰ যোগেদি সান্ত্বনা ল’ব পাৰোঁ?`