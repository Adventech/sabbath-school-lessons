---
title: ৰাতিপুৱাতে আনন্দ আহে
date: 28/03/2024
---

`গীতমালা ৫:৩; গীত ৩০:৫; গীত ৪৯:১৪; গীত ৫৯:১৬; গীত ৯২:২; গীত ১১৯:১৪৭; ২ পিতৰ ১:১৯; আৰু প্ৰঃ বাক্য ২২:১৬ পদ পঢ়ক। দিনৰ কোনটো সময়ক প্ৰতীকিভাৱে ঈশ্বৰৰ উদ্ধাৰৰ সময় হিচাপে বৰ্ণনা কৰা হৈছে আৰু কিয়?`

গীতমালাত, ৰাতিপুৱা সাধাৰণতে সেইটো সময় যেতিয়া ঈশ্বৰৰ উদ্ধাৰৰ আশা কৰা হয়। ৰাতিপুৱাই ঈশ্বৰৰ অনুগ্ৰহ প্ৰকাশ কৰে, যিয়ে হতাশা আৰু বিপদৰ দীঘলীয়া ৰাতিৰ অন্ত পেলায় (গীত ১৩০:৫, ৬)। গীতমালা ৪৩ অধ্যায়ত, ঈশ্বৰৰ উদ্ধাৰে মৃত্যুৰ বৰ্তমানৰ অন্ধকাৰক এক নতুন ৰাতিপুৱাৰ পোহৰলৈ ঘূৰাই আনিব আৰু “মঙ্গলময়, সমান ভূমিত” বাস কৰিবলৈ (গীত ১৪৩:১০) মহাজলৰ পৰা উদ্ধাৰ কৰিব (গীত ১৪৩:৭)।

`মাৰ্ক ১৬:১-৮ পদ পঢ়ক। ৰাতিপুৱা কি হৈছে তাৰ বিষয়ে ইয়াত কি কোৱা হৈছে, আৰু সেই বিষয়টো আমাৰ বাবে কিয় ইমান গুৰুত্বপূৰ্ণ?`

যীচু খ্ৰীষ্টৰ পুনৰুত্থানৰ ৰাতিপুৱাই তেওঁৰ নামত বিশ্বাস কৰা সকলোৰে বাবে ঈশ্বৰৰ পৰিত্ৰাণৰ অনন্ত কালৰ ৰাতিপুৱাৰ পথ মুকলি কৰে। গীতমালা ৩০:৫ পদত দিয়া প্ৰতিজ্ঞাৰ সম্পূৰ্ণ শক্তি অনুভৱ কৰিছিলঃ “ক্ৰন্দন ৰাতি থাকিব পাৰে, কিন্তু ৰাতিপুৱাতে আনন্দ আহে”, যেতিয়া তেওঁলোকে পুনৰুত্থিত প্ৰভুক লগ পাইছিল। ঈশ্বৰৰ অনুগ্ৰহ আৰু নিঃচৰ্ত প্ৰেমৰ দ্বাৰাহে আমাৰ ক্ৰন্দন আনন্দলৈ ৰূপান্তৰিত হয় (গীত ৩০:৫, ৭)।

ৰাতিপুৱাৰ îৰাটিয়ে যেনেকৈ নতুন দিন উদয় হোৱাৰ কথা প্ৰকাশ কৰে, তেনেকৈয়ে বিশ্বাসে ঈশ্বৰৰ সন্তানসকলৰ মাজত অনন্ত জীৱনৰ নতুন বাস্তৱতাৰ আগজাননী দিয়ে (হপিতৰ ১:১৯)। যীচুক উজ্জ্বল প্ৰভাতীয় îৰা বুলি কোৱা হয় (প্ৰঃ বাক্য ২২:১৬), যিজনাক আমি তেওঁৰ ৰাজ্য প্ৰতিষ্ঠা কৰিবলৈ আগ্ৰহেৰে অপেক্ষা কৰোঁ য’ত আৰু ৰাতি, দুষ্টতা, আৰু মৃত্যু নাথাকিব (প্ৰঃ বাক্য ২১:১-৮, ২৫)। শেষত সকলোতকৈ অধিক আমি প্ৰভুৰ ওপৰত অপেক্ষা কৰাৰ কথা কওঁতে এইটোৱেই অপেক্ষা কৰি আছোঁ। আৰু নিশ্চয়, অপেক্ষা মূল্য আছে।

“যোচেফৰ পৰা ভাড়াত লোৱা মৈদামটোৰ ওপৰৰ পৰা খ্ৰীষ্টই বিজয়ৰ ভাষাৰে এই বুলি ঘোষণা কৰিছিল “ময়েই পুনৰুত্থান আৰু জীৱনো। এনে ধৰণৰ কথাক কেৱল ঈশ্বৰেহে ক’ব পাৰে। সকলোবিলাক সৃষ্ট প্ৰাণী ঈশ্বৰ ইচ্ছা আৰু শক্তিৰ দ্বাৰাইহে জীয়াই থাকে। ইহঁত সকলোৱেই ঈশ্বৰৰ ওপৰত নিৰ্ভৰশীল আৰু ঈশ্বৰৰ পৰা জীৱনলৈহে জীয়াই থাকে। আটাইতকৈ উচ্চ পৰ্যায়ৰ চিৰাফৰ পৰা আৰম্ভ কৰি আটাইতকৈ সৰু প্ৰাণীটোলৈকে সকলোৱেই জীৱনৰ উৎসৰ পৰাহে প্ৰাণ পাই উঠে। মাত্ৰ ঈশ্বৰৰ সৈতে থকা জনাইহে ক’ব পাৰে যে, মই মোৰ প্ৰাণ এৰি দিবলৈ মোৰ ক্ষমতা আছে আৰু ইয়াক পুনৰাই ল’বলৈকো মোৰ ক্ষমতা আছে। তেওঁৰ ঐশ্বৰিকতাত, মৃত্যু বন্ধন ভাঙি দিবলৈকো খ্ৰীষ্টৰ শক্তি আছে।”-এলেন জি. হুৱাইট, সৰ্ব যুগৰ আকাংক্ষা, পৃঃ ৭৮৫।