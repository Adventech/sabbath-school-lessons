---
title: অপেক্ষা কৰিবলৈ আহ্বান
date: 24/03/2024
---

`গীতমালা ২৭:১৪; গীত ৩৭:৭, ৯, ৩৪; গীত ৩৯:৭; গীত ৪০:১; গীত ৬৯:৬; গালা ৫:৫; আৰু ৰোমীয়া ৮:১৮-২৫ পদ পঢ়ক। এই শাস্ত্ৰপদসমূহে ঈশ্বৰৰ লোকসকলক কি কৰিবলৈ অনুৰোধ কৰিছে?`

হয়তো জীৱনৰ এটা ডাঙৰ মানসিক চাপ হ’ল অপেক্ষা কৰাৰ চাপ। আমি যিয়েই নহওক, য’তে নাথাকক, জীৱনত আমাৰ কাম যিয়েই নহওক কিয়, আমি সকলোৱে কেতিয়াবা কথা বা কামৰ বাবে বা আন কিবা কাৰণত অপেক্ষা কৰিবলগীয়া হয়। দোকান এখনত শাৰী পাতি ৰৈ থকাৰ পৰা আৰম্ভ কৰি চিকিৎসাৰ বিষয়ে আগতীয়াকৈ জানিবলৈ অপেক্ষা কৰালৈকে আমি অপেক্ষা কৰি থাকোঁ-যিটো আমি সদায় কৰি ভাল নাপাওঁ নহয়নে?

তেন্তে ঈশ্বৰৰ বাবে অপেক্ষা কৰাৰ বিষয়ে কি ক’ব পাৰি? যিহোৱাললৈ অপেক্ষা কৰাৰ ধাৰণাটো কেৱল গীতমালাতেই পোৱা নাযায় কিন্তু বাইবেলত অনেক ঠাইত পোৱা যায়। এই সকলোবোৰ কাৰ্যকৰী শব্দটো হৈছে অধ্যৱসায় অথবা অবিৰত চেষ্টা কৰি থকা। ঈশ্বৰৰ বাধ্যতাকাৰী সন্তানে অপেক্ষা কৰে, নিশ্চিতভাৱে জানে যে ঈশ্বৰ বিশ্বাসী আৰু তেওঁৰ বাবে অপেক্ষা কৰা সকলে বিশ্বাস কৰিব পাৰে যদি আমি আমাৰ পৰিস্থতি তেওঁৰ ওপৰত এৰি দিওঁ, তেন্তে আমি নিশ্চিত হ’ব পাৰোঁ যে তেওঁ আমাৰ বাবে সৰ্বোত্তমভাৱে কাম কৰিব।

যিহোৱালৈ অপেক্ষা কৰাটো অবিৰতভাৱে লাগি থকাতকৈও অধিক। এইটো হৈছে ঈশ্বৰৰ প্ৰতি গভীৰ আশা যিটো পানী নথকা শুকান আৰু খৰাং দেশ এখন তৃষ্ণাতুৰ হৈ থকাৰ লগত তুলনা কৰা হৈছে (গীত ৬৩:১)। গীতমালা ৰচকে ঈশ্বৰৰ পৰা বহুতো আশীৰ্বাদৰ বাবে অপেক্ষা কৰে, কিন্তু তেওঁৰ ঈশ্বৰ ওচৰলৈ অহাৰ আকাংক্ষা জীৱনৰ আন যিকোনো ইচ্ছা আৰু প্ৰয়োজনীয়তাতকৈ অধিক গুৰুত্বপূৰ্ণ।

আমি পৌলে লিখা কিতাপ পঢ়াৰ দৰে, ৰোমীয়াসকলৰ এই আচৰিত অংশত, ঈশ্বৰৰ আৰু গোটেই সৃষ্টিয়ে পৃথিৱীৰ নৱীকৰণ কৰা আৰু সময়ৰ শেষত ঈশ্বৰৰ আৰু তেওঁৰ লোকসকলৰ সাক্ষাৎকাৰৰ বাবে অপেক্ষা কৰি আছে। তেওঁ লিখিছেঃ “কাৰণ ঈশ্বৰৰ সন্তানবিলাক প্ৰকাশিত হোৱালৈ, সৃষ্টিৰ অত্যন্ত আশাই বাট চাই আছে” (ৰোমীয়া ৮:১৯)।

কি যে অবিশ্বাস্য প্ৰতিজ্ঞা!

তথাপিও আমি যেতিয়া অন্তিম পৰিত্ৰাণ আৰু ঈশ্বৰৰ সৈতে পুনৰ মিলনৰ বাবে অপেক্ষা কৰি আছোঁ, আনকি “গোটেই সৃষ্টিয়ে প্ৰসৱ-বেদনাৰ দৰে দুখ পাই একেলগে কেঁকাই আছে” (ৰোমীয়া ৮:২২), প্ৰভুৱে এতিয়াও পৱিত্ৰ আত্মাৰ যোগেদি তেওঁৰ লোকসকলৰ সৈতে আছে।

ইফালে, আমাক পৰিত্ৰাণৰ ব্যৱস্থাৰ সাক্ষ্য দিবলৈ আহ৩ান কৰা হৈছে (পাঃ কৰ্ম ১৩:৪-৮), যিটো নতুন সৃষ্টি উপনীত হ’ব। সেই নতুন সৃষ্টিয়েই হৈছে, শেষত যিটোৰ বাবে আমি অপেক্ষা কৰি আছোঁ, এডভেণ্টিষ্ট খ্ৰীষ্টিয়ান হিচাপে আমাৰ আশা সিদ্ধ হোৱা, যাৰ নামটোৱেই এডভেণ্টিষ্ট, আমি অপেক্ষা কৰি থকা আশাৰ ধাৰণাটোৰ সৈতে সন্নিৱিষ্ট হৈ আছোঁ। আমি অপেক্ষা কৰি আছোঁ, কিন্তু আমি জানো যে এইটো অসাৰ নহয়। খ্ৰীষ্টৰ মৃত্যু আৰু পুনৰুত্থান, প্ৰথম আগমনে, তেওঁৰ দ্বিতীয় আগমনৰ বাবে আমাৰ নিশ্চয়তা দৃঢ় কৰে।