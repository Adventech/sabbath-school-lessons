---
title: 'যিহোৱালৈ অপেক্ষা কৰা'
date: 23/03/2024
---

### এই সপ্তাহৰ অধ্যয়ন পাঠ
গীতমালা ২৭:১৪; ৰোমীয়া ৮:১৮-২৫; গীত ১৩১; মথি ১৮:৩; গীত ১২৬; গীত ৯২; মাৰ্ক ১৬:১-৮; ২ পিতৰ ১:১৯ পদ।

> <p>মুখস্থা পদ</p>
> “তুমি যিহোৱালৈ অপেক্ষা কৰা সাহিয়াল হোৱা, আৰু তোমাৰ অন্তঃকৰণ সবল হওক; পুনৰায় কওঁ, যিহোৱালৈ অপেক্ষা কৰা” (গীতমালা ২৭:১৪)।

এই তিনিমাহৰ গীতমালা পুস্তকৰ অধ্যয়নৰ আমি শেষ সপ্তাহত উপনীত হৈছোঁ। আত্মিক যাত্ৰাই আমাক আ(ৰ্যজনক সৃষ্টিকৰ্তা, ৰজা আৰু বিচাৰকৰ্তা আগত ভয়ৰ অভিজ্ঞতাৰ মাজেৰে লৈ গৈছে; ঈশ্বৰৰ উদ্ধাৰ, ক্ষমা আৰু পৰিত্ৰাণৰ আনন্দৰ দ্বাৰা; শোক আৰু বিলাপৰ যোগেদি ঈশ্বৰ ওচৰত সমৰ্পণ কৰা আৰু ঈশ্বৰৰ চিৰস্থায়ী উপস্থিতিৰ গৌৰৱময় প্ৰতিজ্ঞা আৰু ঈশ্বৰৰ অন্ত নোহোৱা বিশ্বব্যাপী উপাসনাৰ প্ৰত্যাশাৰ দ্বাৰা লৈ যোৱা হৈছে। এই যাত্ৰাটো অৱশ্যে চলি থাকিব যেতিয়া আমি প্ৰভুৰ আগমনৰ আশাত জীয়াই আছোঁ, যেতিয়া ঈশ্বৰৰ প্ৰতি আমাৰ আশাই চূড়ান্ত পূৰ্ণতা পাব, তেতিয়াহে শেষ হ’ব। আমি গীতমালাৰ পৰা আহৰণ কৰিব পৰা এটা অন্তিম বাক্য আছে, আৰু সেইটো হৈছে “যিহোৱালৈ অপেক্ষা কৰা”।

যিহোৱালৈ অপেক্ষা কৰাটো কোনোবা এজনৰ বাবে সময়ৰ নিষ্ক্ৰিয় আৰু নিৰাশাজনক অপেক্ষা নহয়। বৰঞ্চ যিহোৱালৈ অপেক্ষা কৰাটো ভাৰষা আৰু বিশ্বাসেৰে öৰা এক কাৰ্য্য, কৰ্মত প্ৰকাশ পোৱা আস্থা আৰু বিশ্বাস। যিহোৱালৈ অপেক্ষা কৰিলে আমাৰ ম্লান পৰি যোৱা সন্ধিয়াবোৰ উজ্জ্বল ৰাতিপুৱাৰ আশালৈ ৰূপান্তৰিত হয় (গীত ৩০:৫; গীত ১৪৩:৮)। ই আমাৰ হৃদয়ক নতুন আশা আৰু শান্তিৰে শক্তিশালী কৰে। ই আমাক অধিক কঠোৰ পৰিশ্ৰম কৰিবলৈ প্ৰেৰণা দিয়ে, যিহোৱাৰ কাৰ্য পথাৰৰ পৰা প্ৰচুৰ শস্যৰ গুটি আনে (গীত ১২৬:৬; মথি ৯:৩৬-৩৮)। যিহোৱালৈ অপেক্ষা কৰিলে আমাক কেতিয়াও লজ্জিত হ’বলৈ নিদিব, কিন্তু অনেক পুৰস্কাৰ পাম, কাৰণ যিহোৱা তেওঁৰ সকলো প্ৰতিজ্ঞাৰ প্ৰতি বিশ্বাসী (গীত ৩৭:৭-১১, ১৮, ৩৪; গীত ৭১:১; গীত ১১৯:১৩৭, ১৩৮)।