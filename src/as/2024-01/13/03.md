---
title: পিয়াহ এৰা শিশুটিৰ দৰে শান্তি পোৱা
date: 25/03/2024
---

`গীতমালা ১৩১ অধ্যায় পঢ়ক। এই গীতটিয়ে আমাক ঈশ্বৰৰ সৈতে আমাৰ সম্পৰ্কৰ বিষয়ে কি শিক্ষা দিছে?`

ঈশ্বৰৰ লোকসকলে এনে এখন পৃথিৱীত বাস কৰে যিবোৰে বিশ্বাসী লোকসকলক যাতনা দিয়ে, যি পৃথিৱীখন প্ৰায় সকলোৰে বাবে প্ৰলোভন আৰু কষ্টৰে পৰিপূৰ্ণ। তেওঁ ঈশ্বৰৰ সন্তান আৰু তেওঁৰ জীৱনৰ বাবে ঈশ্বৰৰ ওপৰত সম্পূৰ্ণ নিৰ্ভৰশীল হোৱা এক দৃঢ় বিশ্বাসে গীতমালা ৰচকক সান্ত্বনা দিয়ে আৰু তেওঁ স্বীকাৰ কৰে যে তেওঁৰ অহংকাৰৰ কোনো মূল্য নাই। অহংকাৰৰ ফলত লোক আত্মকেন্দ্ৰিক হৈ পৰে আৰু নিজৰ বাহিৰে আনৰ বিষয়ে চিন্তা কৰি নোৱাৰে। অহংকাৰীসকলে এনেদৰে ঈশ্বৰৰ মহান বাস্তৱক দেখা নাপায়।

ইয়াৰ বিপৰীতে ধাৰ্মিকসকলে ঈশ্বৰৰ ফালে চকু তুলি চায় (গীত ১২৩:১,২)। ঈশ্বৰ মহত্ত্বক স্বীকাৰ কৰিলে ঈশ্বৰে তেওঁলোকক নম্ৰ আৰু আপোনাপেটিয়া স্বভাৱ আৰু অসাৰ উচ্চাকাংক্ষাৰ পৰা মুক্ত কৰে। গীতমালা ৰচকে কৈছে যে তেওঁ “মহৎ কাৰ্যত” আৰু “আচৰিত বিষয়ত” হাত নিদিওঁ (গীত ১৩১:১)। এই কথাবোৰে জগতত ঈশ্বৰৰ কাৰ্যৰ বৰ্ণনা কৰে যিবোৰ মানুহে বুজিব নোৱাৰে। আধুনিক বিজ্ঞানে আমাক দেখুৱাইছে যে “সৰল” কথাবোৰো অবিশ্বাস্যভাৱে জটিল আৰু আমাৰ বুজি পোৱা জ্ঞানতকৈও বহু ওপৰত হ’ব পাৰে, অন্ততঃ এতিয়াৰ বাবে। দৰাচলতে, এটা ডাঙৰ বিদ্ৰুপৰ কথা যে আমি যিমানে ভৌতিক জগতখনৰ বিষয়ে জানিম, আমাৰ সন্মুখত সিমানেই বেছি ৰহস্য দেখা দিব।

ইফালে, গীতমালা ১৩১:২ পদত, মাকৰ লগত থকা পিয়াহ এৰা শিশুটিৰ দৰে, যিজনে শান্ত আৰু ঈশ্বৰৰ বাহুত সুস্থিৰ হৈ আছে, তেওঁলোকৰ এক শক্তিশালী প্ৰতিচ্ছবি দেখা গৈছে। এইটোৱে শিশু এটাৰ মাকৰ সৈতে বিভিন্ন পৰ্যায়ত থকা প্ৰেম সম্পৰ্কৰ ফালে আঙুলিয়াই দিয়ে।

অসাৰ উäচাকাংক্ষা আৰু অহংকাৰৰ পৰা আঁîৰাই অনাৰ যোগেদি ঈশ্বৰে আমাক পুষ্টিকৰ টান আহাৰৰ সৈতে পৰিচয় কৰাই দিছে, যিটো হৈছে “মোক পঠোৱা জনাৰ ইচ্ছা পালন কৰা, আৰু তেওঁৰ কাৰ্য্য সিদ্ধি কৰাই মোৰ আহাৰ” (যোহন ৪:৩৪; ইব্ৰী ৫:১২-১৪)। গীতমালা ১৩১ অধ্যায়ত বৰ্ণনা কৰা গীতমালা ১৩১ অধ্যায়ত দেখুওৱা শিশুসুলভ বিশ্বাস হৈছে পৰিপক্ব বিশ্বাস যাক জীৱনৰ দুখ-কষ্টৰ দ্বাৰা পৰীক্ষা কৰা হৈছে আৰু ঈশ্বৰক তেওঁৰ বাক্যৰ যোগেদি বিশ্বাসী আৰু সত্য বুলি বিচাৰি পাইছে।

শেষত গীতমালা ৰচকে ঈশ্বৰৰ লোকসকলৰ মঙ্গলৰ কাৰণে মনোযোগ প্ৰদান কৰিছে। শেষত আমাক ঈশ্বৰৰ সৈতে আমাৰ অভিজ্ঞতাক তেওঁৰ মণ্ডলীক শক্তিশালী কৰিবলৈ ব্যৱহা কৰিবলৈ আহ৩ান কৰা হৈছে। অৰ্থাৎ আমি ঈশ্বৰৰ বিশ্বস্ততাৰ আৰু মঙ্গলভাৱৰ বিষয়ে ব্যক্তিগতভাৱে যিকিনি শিকিছোঁ, সেইবোৰ আমি আনক জনাব পাৰোঁ। যিসকলে যি কাৰণতেই নহওক কিয়, এতিয়াও নিজৰ বিশ্বাসৰ সৈতে সংগ্ৰাম কৰি আছে। খ্ৰীষ্টৰ বিষয়ে আমাৰ সাক্ষ্য আনকি মণ্ডলীৰ ভিতৰতো হ’ব পাৰে, য’ত বহুতে তেওঁক নিজৰ বাবে চিনি পোৱাটো প্ৰয়োজন।

`“মই তোমালোকক স্বৰূপকৈ কওঁ, তোমালোক যদি ঘূৰি শিশুবিলাকৰ নিচিনা নোহোৱা তেন্তে স্বৰ্গৰাজ্যত কোনোমতে সোমাবলৈ নাপাবা” (মথি ১৮:৩)। যীচুৱে ইয়াত আমাক কি কৈছে? এই ধাৰণাটোৱে কি বুজায়?`