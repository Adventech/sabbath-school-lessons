---
title: 'অতিৰিক্ত অধ্যয়ন পাঠ'
date: 15/03/2024
---

যিচয়া ৪০ আৰু যিচয়া ৫১:১-১৬ পদৰ বাৰ্তাৰ বিষয়ে চিন্তা কৰক।

চিয়োনৰ গীতবোৰে চিয়োন আৰু ই প্ৰতিনিধিত্ব কৰা ঈশ্বৰৰ সৰ্বপ্ৰধান ৰাজত্বৰ জীৱন্ত আশাৰ প্ৰতি সচেতন হৈ থকাৰ এক নিৰপেক্ষ প্ৰতিশ্ৰুতি দিয়ে। এই জীৱনতে ঈশ্বৰৰ পৱিত্ৰ স্থানৰ বহুতো আশীৰ্বাদ অনুভৱ কৰা হয় যদিও চিয়োনত আনন্দ আৰু আশাৰে পৰিপূৰ্ণ হোৱা জীৱন এতিয়াও ভৱিষ্যতত আছে। ঈশ্বৰৰ বহুতো সন্তানে ক্ৰন্দন কৰি স্বৰ্গীয় চিয়োনলৈ হাবিয়াস কৰিছে (গীত ১৩৭:১)। চিয়োনক সোঁৱৰণ কৰাৰ অৰ্থ হৈছে কেৱল মাজে মাজে সোঁৱৰণ কৰা নহয়, কিন্তু সেই জীৱন্ত স্মৃতিৰ অনুসৰি জীয়াই থকাৰ মনোভাৱৰ সিদ্ধান্ত লোৱা আৰু পালন কৰা (যাত্ৰা ১৩:৩; যাত্ৰা ২০:৮)।

গতিকে চিয়োনৰ গীত গাই নতুন পৃথিৱীত ঈশ্বৰৰ ৰাজ্য স্থাপনৰ আশাক জীয়াই ৰখাৰ এক আৱেগিক সংকল্প বহন কৰে (প্ৰঃ বাক্য ২১:১-৫)। “তাত অমৰণশীলতাৰ মনবোৰে ওৰ নপৰা আনন্দেৰে সৃজনশীল শক্তিৰ আ(ৰ্যৰ ওপৰত আৰু পৰিত্ৰাতা প্ৰেমৰ ৰহস্যৰ ওপৰত ধ্যান কৰিব। ঈশ্বৰক পাহৰাই পেলাবলৈ প্ৰলোভন দিওঁতা নিষ্ঠুৰ আৰু মহা প্ৰতাৰক শত্ৰু তাত কোনো নাথাকিব। প্ৰতিটো কাৰ্য ক্ষমতাৰ উন্নতি সাধন হ’ব আৰু প্ৰতিটো সক্ষমতা বৃদ্ধি হ’ব। জ্ঞান আহৰণত মন কেতিয়াও ক্লান্ত নহ’ব বা শক্তিও ভাগৰি নপৰিব। তাত অনেক দুঃসাহসিক আৰু ডাঙৰ ডাঙৰ উদ্যোগৰ কামবোৰ কৰা হ’ব, উচ্চা¿öলাষবোৰ পূৰণ হ’ব, নিজৰ সকলোবিলাক তীব্ৰ আগ্ৰহ পূৰণ হ’ব; আৰু তেতিয়াও জানিবলৈ, পাবলৈ বিভিন্ন নতুন নতুন বিষয় ওলাইয়ে থাকিব, প্ৰশংসা কৰিবলৈ নতুন আচৰিত, বুজিবলৈ নতুন সত্য, মন, আত্মা আৰু শৰীৰৰ শক্তি প্ৰয়োগ কৰি আহৰণ কৰিবলগীয়া নতুন নতুন বিষয় ওলায়েই থাকিব।”- Ellen G. White, The Great Controversy, P. 677.

চিয়োনক পাহৰি নাযাবলৈ প্ৰভুৰ পৱিত্ৰ স্থানৰ যাত্ৰীসকলৰ এক অন্তৰ্নিহিত প্ৰতিজ্ঞা যে তেওঁলোকে এই পৃথিৱীখনক কেতিয়াও নিজৰ গৃহ বুলি নাভাবিব কিন্তু নতুন আকাশ-মণ্ডল আৰু নতুন পৃথিৱীৰ বাবে অপেক্ষা কৰিব।