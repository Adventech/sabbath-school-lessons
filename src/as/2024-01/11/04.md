---
title: চিয়োন সকলো জাতিৰ গৃহ
date: 12/03/2024
---

`গীতমালা ৮৭:১, ২ পদ পঢ়ক। কিহৰ বাবে চিয়োনক ইমান সন্মানীয় স্থান বুলি কোৱা হৈছে?`

গীতমালা ৮৭ হৈছে চিয়োনক ঈশ্বৰৰ বিশেষভাৱে নিৰ্বাচিত আৰু প্ৰিয় নগৰ হিচাপে উদ্‌যাপন কৰা গীত। ঈশ্বৰৰ মন্দিৰৰ ভেটি চিয়োন পৰ্বতত স্থাপিত কৰা হৈছে, (গীত ২:৬, গীত ১৫:১)। সময়ৰ শেষত চিয়োন পৰ্বত সমুদায় জাতিৰ ওপৰত উন্নত হ’ব, যিয়ে গোটেই জগতৰ ওপৰত যিহোৱাৰ সাৰ্বভৌম আধিপত্যক বুজায় (গীত ৯৯:২; যিচয়া ২:২; মীখা ৪:১)। গীতমালা ৮৭ অধ্যায়ত চিয়োনক ইয়াৰ গৌৰৱক উজ্জ্বল কৰিবলৈ “পৰ্বত” বুলি উল্লেখ কৰা হৈছে (গীত ১৩৩:৩)। “যিহোৱাই যাকোবৰ সকলো নিবাসতকৈ চিয়োনৰ দুৱাৰবোৰ ভাল পায়” (গীত ৮৭:২), ইষ্ট্ৰায়েলৰ আন সকলো ঠাইৰ ওপৰত চিয়োনৰ শ্ৰেষ্ঠত্ব প্ৰকাশ কৰিছে, যিবোৰ অতীতত ঈশ্বৰৰ লোকসকলৰ বিশেষ গোট খোৱা ঠাই আছিল, যেনে চিলো আৰু বেথেল। গীতটিয়ে দৃঢ়তাৰে কয় যে ঈশ্বৰৰ সত্য উপাসনা তেওঁৰ নিৰ্বাচিত স্থানত আৰু তেওঁৰ নিৰ্ধাৰিত নিয়ম মতে আছে।

`গীতমালা ৮৭:৩-৭ পদ পঢ়ক। চিয়োনৰ বিষয়ে কোৱা গৌৰৱৰ কথাবোৰ কি?`

চিয়োনৰ গৌৰৱে সকলো জাতিকে ঈশ্বৰৰ ওচৰলৈ আকৰ্ষিত কৰে, আৰু সেয়েহে ঈশ্বৰৰ ৰাজ্যৰ সীমা গোটেই জগতখনক সামৰি ল’বলৈ সম্প্ৰসাৰিত কৰা হয়। মন কৰক যে ঈশ্বৰে আন জাতিসমূহক দ্বিতীয় পৰ্যায়ৰ নাগৰিক হিচাপে ব্যৱহাৰ নকৰে, যদিও চিয়োনক যিহোৱাৰ নিজৰ ত্ৰাণকৰ্তা হিচাপে গ্ৰহণ কৰা সকলো জাতিৰ আত্মিক জন্মস্থান হিচাপে চিত্ৰিত কৰা হয়।

লোকবিলাকৰ পঞ্জীয়ন তেওঁবিলাকৰ জন্মস্থান অনুসৰি কৰা হৈছিল (নহূম ৭:৫; লুক ২:১-৩)। তিনিবাৰ গীতমালাত কোৱা হৈছে যে জাতিসমূহৰ জন্ম চিয়োনত হৈছে, অৰ্থাৎ প্ৰভুৱে তেওঁলোকক নতুন পৰিচয় প্ৰদান কৰে আৰু তেওঁলোকক আইনগতভাৱে জন্ম লোৱা চিয়োনৰ সন্তানবিলাকৰ সকলো বিশেষাধিকাৰ প্ৰদান কৰে (গীত ৮৭:৪-৬)।

গীতমালা ৮৭ অধ্যায়ত যিহূদী আৰু পৰ জাতি উভয়ৰে পৰিত্ৰাণৰ কথা উল্লেখ কৰা হৈছে, আৰু খ্ৰীষ্টৰ মুক্তিদায়ক পৰিচৰ্যাৰ দ্বাৰা তেওঁলোকে এক মণ্ডলীত একত্ৰিত হোৱাৰ কথা উল্লেখ কৰিছে (ৰোমীয়া ৩:২২; ৰোমীয়া ১০:১২; গালা ৩:২৮, ২৯; কলচীয়া ৩:১১)। গীতমালাত চিয়োনৰ সমৃদ্ধি হোৱাৰ চিত্ৰণে দানিয়েলৰ দৰ্শনৰ কথা মনত পেলাই দিয়ে যে ঈশ্বৰৰ ৰাজ্য বৃহৎ পৰ্বত হৈ গোটেই পৃথিৱী জুৰিলে (দানি ২:৩৪, ৩৫, ৪৪, ৪৫) আৰু ঈশ্বৰৰ ৰাজ্যখন বৃদ্ধি হোৱাৰ বিষয়ে যীচুৱে দিয়া দৃষ্টান্তৰ কথা সোঁৱৰাই দিয়ে যে “আকাশৰ äৰায়ে আহি তাৰ ডালত বাস কৰে, এনে গছ হৈ যায়” (মথি ১৩:৩২)।

`সকলো লোকক গ্ৰহণ কৰিবলৈ চিয়োনৰ প্ৰস্তুতিয়ে সকলো জাতিক শুভবাৰ্তা প্ৰচাৰ কৰাৰ মণ্ডলীৰ মহান আজ্ঞাটো কেনেকৈ সিদ্ধ হয় (মথি ২৮:১৮-২০)? এই ধাৰণাটো তৃতীয় দূতৰ বাণী প্ৰচাৰ কৰিবলৈ কৰা আমাৰ আহ৩ানৰ সৈতে কেনেকৈ একে?`