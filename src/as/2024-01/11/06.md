---
title: চিয়োন পৰ্বতৰ নিচিনা অলৰ হোৱা
date: 14/03/2024
---

`গীতমালা ১২৫:১, ২ পদ পঢ়ক। ঈশ্বৰক বিশ্বাস কৰা লোকসকলক ইয়াত কেনেকৈ বৰ্ণনা কৰা হৈছে?`

যিসকলে যিহোৱাত ভাৰষা ৰাখে তেওঁলোকক চিয়োন পৰ্বতৰ লগত তুলনা কৰা হয়, যিটো দৃঢ়তা আৰু শক্তিৰ প্ৰতীক। যিৰূচালেম নগৰৰ চাৰিওফালে থকা পৰ্বতবোৰৰ ভয়ংকৰ দৃশ্যই গীতমালা ৰচকক ঈশ্বৰৰ আশ্ৰয়ৰ নিশ্চয়তাক স্বীকাৰ কৰিবলৈ অনুপ্ৰাণিত কৰিছিল (গীত ৫:১২; গীত ৩২:৭, ১০)। দুষ্টসকলে শাসন কৰা পৰ্বতবোৰৰদৰে নহয়, যিবোৰ সাগৰত পেলাই দিয়া হৈছে (গীত ৪৬:২), যিৰূচালেম নিৰ্মাণ কৰা পৰ্বতটোৰ আকৰ্ষণীয় স্থায়িত্বই গভীৰ বিশ্বাসৰ প্ৰেৰণা দিয়ে। ইমান সঘনাই দুষ্টতাৰ প্ৰাধান্য থকা যেন লগা যন্ত্ৰণাদায়ক বাস্তৱতাৰ সন্মুখত ঈশ্বৰৰ সুৰক্ষাৰ ওপৰত ভাৰষা আৰু অধিক সাহসী হৈ পৰে। তথাপিও সেই দুষ্টতাৰ মাজতো ঈশ্বৰৰ লোকসকলে আশা ৰাখিব পাৰে।

`গীতমালা ১২৫:৩-৫ পদ পঢ়ক। ধাৰ্মিক লোকসকলক কেনেকৈ প্ৰলোভিত কৰা হয়? আমাৰ বাবে ইয়াত কি শিক্ষা আছে?`

ঈশ্বৰে সন্তানবিলাকে দুষ্টসকলৰ সফলতাৰ দ্বাৰা নিৰুৎসাহিত হ’ব পাৰে আৰু হয়তো তেওঁলোক পথ অনুসৰণ কৰিবলৈ প্ৰলোভিত হ’ব পাৰে (গীত ৭৩:২-১৩; গীত ৯৪:৩)। চিয়োন পৰ্বতৰ অলৰতাই প্ৰভুৰ পৰা আঁতৰি যোৱাসকলক সুৰক্ষিত কৰিব নোৱাৰে। লোকসকলক এতিয়াও “অধৰ্মলৈ হাত নেমেলিবৰ” (গীত ১২৫:৩) আৰু নিজৰ “কুপথলৈ এফলীয়া হৈ যাবলৈ” (গীত ১২৫:৫) স্বাধীনতা দিয়া হৈছে। যিহোৱাই অনুতাপ নকৰা পাপীসকলৰ সৈতে বিদ্ৰোহ কৰা লোকসকলৰ বিচাৰ কৰিব।

ইয়াত ঈশ্বৰৰ লোকসকলক ঈশ্বৰত বিশ্বাস আৰু ভাৰষাত অলৰ হৈ থাকিবলৈ আহ৩ান জনোৱা হৈছে, ঠিক যেনেকৈ চিয়োন পৰ্বত তেওঁলোকৰ চিৰস্থায়ী আশ্ৰয়। অৰ্থাৎ আমি কথাবোৰ বুজি নাপালেও ঈশ্বৰৰ মঙ্গলৰ ওপৰত বিশ্বাস ৰাখিব পাৰোঁ।

“জগতত পাপ প্ৰৱেশ, খ্ৰীষ্টৰ মানৱ ৰূপ ধাৰণ কৰা, পুনৰুত্থান, স্বৰ্গাৰোহণ আৰু বাইবেলত উপস্থাপন কৰা আন বহুতো বিষয়, মানুহৰ মনে বুজিব নোৱাৰা, আনকি সম্পূৰ্ণৰূপে বুজিব নোৱাৰা অতি গভীৰ ৰহস্য। কিন্তু ঈশ্বৰৰ বাক্যক লৈ সন্দেহ কৰাৰ কোনো কাৰণ নাই কাৰণ আমি তেওঁৰ তত্ত্বাৱধানৰ ৰহস্যবোৰ বুজিব নোৱাৰোঁ।... সকলোতে আমি দৃষ্টি কৰি পোৱাৰ উপৰিও অনেক আ(ৰ্য্য আছে। তেতিয়া আমি আচৰিত হোৱা উচিত নে যে আত্মিক জগতখনতো আমি বুজিব নোৱাৰা ৰহস্য আছে? অসুবিধাটো কেৱল মানুহ মনৰ দুৰ্বলতা আৰু সংকীৰ্ণতাত নিহিত হৈ আছে। ঈশ্বৰে আমাক শাস্ত্ৰত তেওঁলোকৰ ঐশ্বৰিক গুণৰ পৰ্যাপ্ত প্ৰমাণ দিছে আৰু আমি তেওঁৰ বাক্যত সন্দেহ কৰা উচিত নহয় কাৰণ আমি তেওঁৰ ঐশ্বৰিক কাৰ্যৰ সকলো ৰহস্য বুজিব নোৱাৰোঁ”।-এলেন জি. হুৱাইট, Îষ্টপছ টু খ্ৰাইষ্ট, পৃষ্ঠা-১০৬, ১০৭।