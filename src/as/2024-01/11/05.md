---
title: চিয়োনৰ সুৰক্ষা আৰু শান্তি
date: 13/03/2024
---

`গীতমালা ৪৬:১-৭ পদ পঢ়ক। ইয়াত পৃথিৱীখনক কাব্যিকভাৱে কেনেকৈ চিত্ৰিত কৰা হৈছে?`

গীতটোত অস্থিৰতাত থকা জগতখনৰ বিষয়ে স্পষ্ট বৰ্ণনা দিয়া হৈছে আৰু ইয়াক অভূতপূৰ্ব তীব্ৰতাৰ প্ৰাকৃতিক দুৰ্যোগৰ প্ৰতিমূৰ্তিৰে চিত্ৰিত কৰা হৈছে (গীত ৪৬:২, ৩)। তৰ্জন-গৰ্জন কৰি আস্ফলিত কৰা জলৰ প্ৰতিচ্ছবিয়ে প্ৰায়ে বিদ্ৰোহী জাতি আৰু দুষ্টসকলে পৃথিৱীত কৰা বিভিন্ন সমস্যাৰ বৰ্ণনা কৰা হয় (গীত ৯৩:৩, ৪; গীত ১২৪:২-৫)। একেদৰে গীতমালা ৪৬ অধ্যায়ত প্ৰাকৃতিক দুৰ্যোগৰ প্ৰতিচ্ছবিবোৰে যুদ্ধত উত্তেজিত জাতিসমূহৰ দ্বাৰা নিয়ন্ত্ৰিত জগতখনক চিত্ৰিত কৰিছে (গীত ৪৬:৬)।

এইটো স্পষ্টভাৱে ঈশ্বৰৰ বিষয়ে জ্ঞান নথকা এখন জগত কাৰণ ঈশ্বৰ তেওঁৰ লোকসকলৰ মাজত আছে আৰু য’ত ঈশ্বৰ নিবাস কৰে, তাত শান্তিৰ প্ৰচুৰতা আছে (গীত ৪৬:৪, ৫)। যদিও পৃথিৱীখনে তেওঁক অগ্ৰাহ্য কৰিলেও ঈশ্বৰে পৃথিৱীখনক পৰিত্যাগ নকৰে। ঈশ্বৰ নিজৰ লোকসকলৰ মাজত থাকি পৃথিৱীত উপস্থিত থাকে। অৰ্থাৎ যিমানেই বেয়া নহওক কিয়, ঈশ্বৰৰ উপস্থিতি ইয়াত, পৃথিৱীত আছে আৰু আমি এই সত্যটো জনাৰ পিছত ব্যক্তিগত আশা আৰু উৎসাহ লাভ কৰিব পাৰোঁ।

যিজনা প্ৰকৃত আশ্ৰয়স্থল তেওঁ হৈছে চিয়োনৰ স্থায়ী শান্তি আৰু আশ্ৰয়ৰ উৎস। চিয়োনৰ আশ্ৰয়ক উজ্জ্বল কৰি তোলা শব্দটো “তথাপিও” গীতমালা ৪৬:৩ পদত পাওঁ। যদিও পৃথিৱীখন অস্থিৰ হৈ পৰিছে, তথাপিও ঈশ্বৰৰ লোকসকল নিৰাপদ। ইয়াৰ পৰা দেখ যায় যে পৰীক্ষা বা যাতনা সম্পূৰ্ণৰূপে নোহোৱা ফলত শান্তি হয় এনে নহয় বৰঞ্চ তেওঁৰ বিশ্বাসী সন্তানসকলক দিয়া ঈশ্বৰৰ এটা দান। ঈশ্বৰৰ ওপৰত থকা সম্পূৰ্ণ বিশ্বাসে ঈশ্বৰৰ সন্তানবিলাকক ধুমুহাৰ মাজতো শান্তি আৰু নিৰাপদ কৰি তুলিব পাৰে (মথি ৮:২৩-২৭)। নিজকে উত্থাপন কৰা প্ৰশ্নটো হ’লঃ ঈশ্বË পৃথিৱীখনক চিৰদিনৰ বাবে ইয়াৰ ধবংসাত্মক কাৰ্য আৰু ইচ্ছাৰ ওপৰত এৰি দিব নে?

`গীতমালা ৪৬:৬-১১ পদ পঢ়ক। পৃথিৱীত হিংসা আৰু ধবংসৰ প্ৰতি ঈশ্বৰৰ প্ৰতিক্ৰিয়া কি?`

ঈশ্বৰে ইমানেই অসন্তুষ্টিৰে উত্তৰ দিয়ে যে যিখন পৃথিৱীক সৃষ্টি কৰিছিল, এতিয়া “তেওঁ নিজ ধবনি শুনালে আৰু পৃথিৱী ভয়ত পমি গ’ল” (গীত ৪৬:৬)। তথাপিও পমি যোৱা ধবংসৰ যোগেদি নহয়, নবীকৰণৰ যোগেদিহে শেষ হয়। মন কৰক যে ঈশ্বৰে চিয়োনৰ পৰা পৃথিৱীৰ সীমালৈকে নিজৰ শান্তি বিস্তাৰ কৰিছে। ঈশ্বৰে পৃথিৱীৰ অন্তলৈকে যুদ্ধ শেষ কৰে আৰু ধবংসৰ সঁজুলিবোৰ জুইত পুৰি পেলাই, যিবোৰক দুষ্ট জাতিবোৰে পৃথিৱীত অত্যাচাৰ কৰিবলৈ ব্যৱহাৰ কৰিছিল (গীত ৪৬:৯)। এইটোৱেই হৈছে খ্ৰীষ্টিয়ানসকলৰ মহান আশা, যিটো যীচুৰ দ্বিতীয় আগমনৰ সময়ত ঘটিব।

`যিখন পৃথিৱীত সঁচাকৈয়ে ইমান অস্থিৰতা আছে, সেই পৃথিৱীত আমি কেনেকৈ শান্তি পাবলৈ আৰু ঈশ্বৰক বিশ্বাস কৰিবলৈ শিকিম?`