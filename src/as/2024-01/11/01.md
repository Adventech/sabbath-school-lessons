---
title: 'চিয়োনত ঈশ্বৰৰ বাবে হাবিয়াস কৰা'
date: 09/03/2024
---

### এই সপ্তাহৰ অধ্যয়ন পাঠ
গীতমালা ৮৪; প্ৰঃ বাক্য ২১:৩; গীত ১২২; গীত ৮৭; গালা ৩:২৮, ২৯; মথি ২৮:১৮-২০; গীত ৪৬; গীত ১২৫ অধ্যায়।

> <p>মুখস্থ পদ</p>
> “যিহোৱা চোতাল কেইখনলৈ মোৰ প্ৰাণে হাবিয়াস কৰিছে, এনে কি, কৰোঁতে কৰোঁতে ক্ষীণাইছেও; মোৰ প্ৰাণ আৰু শৰীৰে জীৱন্ত ঈশ্বৰৰ আগত উচ্চধবনি কৰিছে” (গীতমালা ৮৪:২)।

চিয়োনৰ গীতবোৰ আনন্দময় গীত যিবোৰে চিয়োনৰ সৌন্দৰ্য্য আৰু তেওঁৰ পৱিত্ৰ পৰ্বতৰ পৰা শাসন কৰা যিহোৱাৰ আধিপত্যৰ বিষয়ে বৰ্ণনা কৰে। এই গীতবোৰে প্ৰায়ে যিহোৱাৰ গৃহৰ প্ৰশংসা কৰে আৰু পৱিত্ৰ স্থানৰ প্ৰতি প্ৰেম প্ৰকাশ কৰে যিটো অন্যান্য গীতবোৰতো পোৱা যায়। এই গীতবোৰৰ ভিতৰত বহুতো গীত কোৰহৰ সন্তানবিলাকে ৰচনা কৰিছিল, যিসকলে মন্দিৰৰ সংগীতজ্ঞ (১ বংশাৱলী ৬:৩১-৩৮) আৰু মন্দিৰৰ দুৱাৰৰ ৰখীয়া (১ বংশাৱলী ৯:১৯) হিচাপে যিহোৱাৰ গৃহৰ আশীৰ্বাদৰ প্ৰত্যক্ষ অভিজ্ঞতা লাভ কৰিছিল।

কিহৰ বাবে চিয়োনক আশা আৰু আনন্দৰ উৎস কৰি তোলা হৈছে? চিয়োনে তেওঁৰ লোকসকলৰ মাজত ঈশ্বৰৰ জীৱিত উপস্থিতিক প্ৰতিনিধিত্ব কৰিছিল। ইষ্ট্ৰায়েল লোকসকল যেনেকৈ ঈশ্বৰৰ মনোনীত লোক (দ্বিঃ বিৱৰণ ৭:৬), তেনেকৈ চিয়োন ঈশ্বৰৰ মনোনীত পৰ্বত (গীত ৭৮:৬৮; গীত ৮৭:২)। ঈশ্বৰে চিয়োনৰ পৰা ৰাজত্ব কৰে (গীত ৯৯:১, ২) আৰু চিয়োনত তেওঁৰ মন্দিৰ স্থাপন কৰিছিল (গীত ৮৭:১)। এইদৰে চিয়োন হৈছে ঐশ্বৰিক আশীৰ্বাদ আৰু আশ্ৰয়স্থল। চিয়োনক প্ৰায়ে সমান্তৰালভাৱে বা আনকি বিনিময়যোগ্যভাৱে যিৰূচালেম আৰু প্ৰাচীন জগতৰ বাবে ঈশ্বৰৰ পৰিত্ৰাণৰ কাৰ্যৰ কেন্দ্ৰবিন্দু, পৱিত্ৰস্থান বুলি কোৱা হয়।

চিয়োনৰ আশীৰ্বাদ পৃথিৱীৰ মূৰলৈকে ওফন্দি উঠে কাৰণ যিহোৱাৰ ব্যক্তিত্ব আৰু অনুগ্ৰহ যিকোনো পৱিত্ৰ স্থানৰ সীমা অতিক্ৰম কৰে। চিয়োন হৈছে গোটে পৃথিৱীৰ আনন্দদায়ক (গীত ৪৮:২), যিয়ে গোটেই পৃথিৱীখন ঈশ্বৰৰ বুলি দৃঢ়তাৰে কয়।