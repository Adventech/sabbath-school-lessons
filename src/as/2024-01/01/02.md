---
title: 'প্ৰাচীন ইস্ৰায়েলৰ উপাসনাত গীতমালাৰ গীত'
date: 31/12/2023
---

`১ বংশাৱলী ১৬:৭, নহিমিয়া ১২:৮ গীতমালা ১৮:১ গীতমালা ৩০:১, গীতমালা ৯২:১; গীতমালা  ৯৫:২, গীতমালা ১০৫:২; কলচীয়া ৩:১৬; আৰু যাকোৰ ৫:১৩ পদ পঢ়ক। কিছুমান গীতমালা অধ্যায় লিখাৰ বাবে প্ৰেৰণা দিয়া কাৰ্যবোৰ কি আছিল? ঈশ্বৰৰ লোকসকলে গীতমালাক কেতিয়া ব্যৱহাৰ কৰিছিল?`

গীতমালাৰ গীত সমূহ ব্যক্তিগত আৰু সাম্প্ৰদায়িক উপাসনাত ব্যৱহাৰৰ বাবে ৰচনা কৰা হৈছিল। মন্দিৰৰ উপাসনাত গীত হিচাপে গোৱা হৈছিল, যিটো বাদ্যযন্ত্ৰ (গীত ৬১:১), সুৰ (গীত ৯:১) আৰু সংগীতৰ পৰিচালক (গীত ৮:১)সকলৰ উল্লেখ থকা সংগীতৰ টীকাসমূহে প্ৰকাশ কৰে।

ইব্ৰী বাইবেলত, গীতমালা পুস্তক, তেহেলিম, ‘প্ৰশংসা’ শিৰোনামে ইয়াৰ মূল উদ্দেশ্য অৰ্থাৎ ঈশ্বৰৰ প্ৰশংসাক প্ৰতিফলিত কৰে। ইংৰাজী শিৰোনাম Book of Psalms, গ্ৰীক Psalmoi, Septuagint ত পোৱা, ইব্ৰী বাইবেলৰ প্ৰাৰম্ভিক (দ্বিতীয় আৰু তৃতীয় শতিকাৰ) গ্ৰীক অনুবাদৰ পৰা আহৰণ কৰা হৈছে।

গীতমালা ইস্ৰায়েলৰ উপাসনাৰ এক অপৰিহাৰ্য অংশ আছিল। উদাহৰণস্বৰূপে, মন্দিৰ উচৰ্গা, ধৰ্মীয় ভোজ, শোভাযাত্ৰা আৰু যিৰূচালেমত নিয়ম চন্দুক স্থাপনৰ সময়ত ইয়াক ব্যৱহাৰ কৰা হৈছিল।

“আৰোহণৰ গীত” (গীতমালা ১২০-১৩৪) যাক যাত্ৰাৰ সংগীত বুলিও কোৱা হয়, পৰম্পৰাগতভাৱে তিনিটা প্ৰধান বাষিÇক উৎসৱত যিৰূচালেমলৈ যোৱাৰ সময়ত গোৱা হৈছিল (যাত্ৰা ২৩:১৪-১৭)। ন-জোনৰ পৰ্ব আৰু মন্দিৰৰ উৎসৰ্গাকে ধৰি বছৰত তিনিটা পৰ্বত “মিচৰৰ হালেল” (গীতমালা ১১৩-১১৮) আৰু “মহান হালেল” (গীতমালা ১৩৬) গোৱা হৈছিল। নিস্তাৰ পৰ্বৰ অনুষ্ঠানত মিচৰৰ হালেন বা গীতে উল্লেখ যোগ্য স্থান লাভ কৰিছিল। নিস্তাৰ পৰ্বৰ আহাৰ গ্ৰহণৰ আৰম্ভণিতে গীতমালা ১১৩ আৰু ১১৪ আৰু শেষত গীতমালা ১১৫-১১৮ অধ্যায়টো গোৱা হৈছিল (মথি ২৬:৩০) “দৈনিক হালেল” অথবা প্ৰশংসাৰ গীতক (১৪৫-১৫০) ছিনাগগত পুৱাৰ সেৱাত দৈনিক প্ৰাৰ্থনাত অন্তৰ্ভূক্ত কৰা হৈছিল।

`গীতমালাৰ গীতসমূহ কেৱল লোকসকলৰ উপাসনাৰ সৈতে সংযুক্ত কৰা হোৱা নাছিল, কিন্তু তেওঁলোকে পৱিত্ৰ স্থানত ঈশ্বৰক কেনেকৈ উপাসনা কৰিব লাগে সেই বিষয়েও নিৰ্দেশনা দিছিল। যীচুৱে গীতমালা ২২ অধ্যায় (মথি ২৭:৪৬)ৰ বাক্যৰ প্ৰাৰ্থনা কৰিছিল। গীতমালাৰ গীতবোৰে আদি মণ্ডলীৰ উল্লেখযোগ্য স্থান পাইছিল )কলচীয়া ৩:১৬, ইফিচীয়া ৫:১৯)।`