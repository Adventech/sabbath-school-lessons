---
title: 'গীতমালাৰ ৰচকসকল'
date: 01/01/2024
---

বেছিভাগ গীতমালাৰ শিৰোনামাত থকা ৰজা দায়ুদে ইস্ৰায়েলৰ উপাসনাৰ নিয়মসমূহ পৰিচালনা কৰাত সক্ৰিয় আছিল। তেওঁক “ইস্ৰায়েলৰ মধুৰ গীত গাওঁতা” বুলি কোৱা হৈছে ( ২ চামুৱেল ২৩:১)। নতুন নিয়মে বিভিন্ন গীতমালাৰ দায়ুদৰ লেখকত্বৰ প্ৰমাণ দিয়ে (মথি ২২:৪৩-৪৫; পাঃ কৰ্ম  ২:২৫-২৯, ৩৪, ৩৫; পাঃ কৰ্ম ৪:২৫; ৰোমীয়া ৪:৬-৮)। অসংখ্য গীতমালাৰ গীত মন্দিৰৰ সংগীতজ্ঞসকলেও ৰচনা কৰিছিল যিসকল লেবীয়াত আছিলঃ উদাহৰণস্বৰূপে, গীতমালা ৫০ আৰু গীতমালা ৭৩-৮৩ আচাফৰৰ দ্বাৰা, গীতমালা ৪২, গীতমালা ৪৪-৪৭, গীতমালা ৪৯, গীতমালা ৮৪, গীতমালা ৮৫ আৰু ৮৮ কোৰহৰ পুত্ৰসকলৰ দ্বাৰা; গীতমালা ৮৮ ইজ্ৰাহীয়া হেমনৰ দ্বাৰা; আৰু গীতমালা ৮৯ ইজ্ৰাহীয়া এথনৰ দ্বাৰা ৰচনা কৰা হৈছিল। তেওঁলোকৰ বাহিৰেও চলোমন (গীতমালা ৭২, গীতমালা ১২৭) আৰু মোচি (গীতমালা ৯০) কিছুমান গীত ৰচনা কৰিছিল।

`গীতমালা ২৫:১-৫; গীত ৪২:১; গীত ৭৫:১; গীত ৭৭:১; গীত ৮৪:১,২; গীত ৮৮:১-৩; আৰু গীত ৮৯:১ পদ পঢ়ক। এই গীতবোৰে ইয়াৰ লেখকসকলে যিবোৰ অভিজ্ঞতাৰ মাজেৰে পাৰ হৈ গৈছিল, সেইবোৰৰ বিষয়ে কি প্ৰকাশ কৰিছে?`

পৱিত্ৰ আত্মাই গীতমালা ৰচকসকলক অনুপ্ৰাণিত কৰিছিল আৰু তেওঁলোকৰ প্ৰতিভাক ঈশ্বৰৰ সেৱাত আৰু তেওঁলোকৰ বিশ্বাসৰ লোকসকলৰ বাবে ব্যৱহাৰ কৰিছিল। গীতমালা ৰচকসকল আছিল প্ৰকৃত ভক্তি আৰু গভীৰ বিশ্বাসৰ লোক আৰু তথাপিও আমাৰ বাকীসকলৰ দৰেই নিৰুৎসাহিত আৰু প্ৰলোভনৰ সন্মুখীন হৈছিল। যদিও বহু আগতে লিখা হৈছে, গীতমালাৰ গীতবোৰে আজি আমি যি অনুভব কৰো তাৰ কিছুমান নিশ্চয়কৈ প্ৰতিফলিত কৰে।

“মোৰ প্ৰাৰ্থনা তোমাৰ আগত উপস্থিত হওক, মোৰ কাকুতিলৈ তোমাৰ কাণ পাতা; কিয়নো মোৰ মন দুখেৰে পৰিপূৰ্ণ হৈছে আৰু মোৰ আয়ুস চিয়োলৰ ওচৰ চাপিছে” (গীত ৮৮:২,৩)। এয়া একবিংশ শতিকাৰ আত্মাৰ চিঞৰ যিমানেই আছে সেয়া ৩০০০ বছৰৰ আগতো কাৰোবাৰ আছিল।

কিছুমান গীতত কষ্টৰ কথা উল্লেখ আছে; কিছুমানে আনন্দৰ ওপৰত গুৰুত্ব দিছে। গীতমালা ৰচকসকলে তেওঁলোকক ৰক্ষা কৰিবলৈ ঈশ্বৰৰ ওচৰত কাতৰোক্তি কৰিছিল আৰু তেওঁৰ অপ্ৰাপ্য অনুগ্ৰহ অনুভৱ কৰিছিল। তেওঁলোকে ঈশ্বৰৰ বিশ্বাসযোগ্যতা আৰু প্ৰেমৰ বাবে মহিমা কৰিছিল আৰু তেওঁৰ প্ৰতি তেওঁলোকৰ অক্লান্ত ভক্তিৰ প্ৰতিজ্ঞা কৰিছিল। গীতমালাৰ গীতবোৰ এইদৰে ঈশ্বৰৰ উদ্ধাৰৰ সাক্ষ্য আৰু ঈশ্বৰৰ অনুগ্ৰহ আৰু আশাৰ চিন। গীতসমূহে বিশ্বাসৰ দ্বাৰা ঈশ্বৰৰ ক্ষমা আৰু নতুন জীৱনৰ উপহাৰ আঁকোৱালি লোৱা সকলোকে এক ঐশ্বৰিক প্ৰতিজ্ঞা প্ৰদান কৰে। তথাপিও একে সময়তে পতিত পৃথিৱীত চলি থকা যাতনা আৰু দুখ-কষ্টক ঢাকি ৰাখিবলৈ, লুকুৱাবলৈ বা তুচ্ছজ্ঞান কৰিবলৈ চেষ্টা নকৰে।