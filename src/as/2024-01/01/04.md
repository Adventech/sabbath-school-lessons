---
title: 'প্ৰতিটো সময়ৰ বাবে এটা গীত'
date: 02/01/2024
---

`গীতমালা ৩, গীতমালা ৩৩:১-৩, আৰু গীতমালা ১০৯ছ ৬-১৫ পঢ়ক। এই গীতবোৰে মানুহৰ অভিজ্ঞতাৰ কি কি বেলেগ বেলেগ দিশ বুজাইছে?`

গীতসমূহ বিশ্বাসী লোকসকলক মানৱ অভিজ্ঞতাৰ সম্পূৰ্ণ পৰিসৰৰ বিষয়ে সচেতন কৰি তোলে আৰু ইয়াত প্ৰমাণ কৰা হৈছে যে বিশ্বাসীসকলে জীৱনৰ প্ৰতিটো সময়তে ঈশ্বৰক সেৱা কৰিব পাৰে। সেইবোৰত আমি তলত দিয়া কথাবোৰ দেখিবলৈ পাওঁঃ

(১) সৃষ্টিত তেওঁৰ মহিমা আৰু শক্তি, তেওঁৰ ৰাজশাসন, বিচাৰ আৰু বিশ্বাস যোগ্যতাৰ বাবে ঈশ্বৰক মহিমামণ্ডিত কৰা গীত। (২) ঈশ্বৰৰ প্ৰচুৰ পৰিমাণৰ আৰ্শীবাদৰ বাবে গভীৰ কৃতজ্ঞতা প্ৰকাশ কৰা ধন্যবাদৰ গীত। (৩) বিলাপ যিবোৰ হৈছে বিপদৰ পৰা মুক্তিৰ বাবে ঈশ্বৰৰ ওচৰত আন্তৰিক ক্ৰন্দন। (৪) প্ৰজ্ঞাৰ গীত যিবোৰে ধাৰ্মিক জীৱন-যাপনৰ বাবে ব্যৱহাৰিক নিৰ্দেশনা প্ৰদান কৰে। (৫) ৰাজকীয় গীত যি খ্ৰীষ্টক আঙুলিয়াই যিজনা ঈশ্বৰৰ লোকসকলৰ সৰ্ব্বপ্ৰধান ৰজা আৰু উদ্ধাৰকৰ্তা, (৬) ঐতিহাসিক গীতমালাৰ গীতে ইস্ৰায়েলৰ অতীতক মনত পেলায় আৰু ঈশ্বৰৰ বিশ্বাসযোগ্যতা আৰু ইস্ৰায়েলৰ অবিশ্বাসক উজ্বল কৰি তোলে যাতে আগন্তুক প্ৰজন্মই তেওঁলোকৰ পূৰ্বপুৰুষৰ ভুলৰ পুনৰাবৃত্তিÃ নকৰে কিন্তু ঈশ্বৰক বিশ্বাস কৰে আৰু তেওঁৰ নিয়মৰ প্ৰতি বিশ্বাসী হৈ থাকিব লাগে।

গীতমালাৰ গীতে পাঠকৰ মনোযোগ আকৰ্ষণ কৰিবলৈ স্বকীয় শক্তি প্ৰদৰ্শন কৰিছে। যদিও এই কাব্যিক যন্ত্ৰবোৰৰ কিছুমান অনুবাদত হেৰাই গৈছে, তথাপিও আমি আমাৰ মাতৃভাষাত ইয়াৰে বহুতো শলাগ ল’ব পাৰো।

(১) সমান্তৰালত প্ৰতিসমভাৱে নিৰ্মিত শব্দ, বাক্যাংশ বা চিন্তাৰ সংমিশ্ৰণ জড়িত হৈ থাকে। সমান্তৰালতাই সংশ্লিষ্ট অংশৰ অৰ্থ বুজিবলৈ সহায় কৰে। উদাহৰণস্বৰূপেঃ ‘হে মোৰ মন, যিহোৱাৰ ধন্যবাদ কৰা; হে মোৰ অন্তৰত থকাবিলাক, তেওঁৰ পৱিত্ৰ নামৰ ধন্যাদ কৰা”

(গীত ১০৩:১)। এই সমান্তৰালতাত “মোৰ প্ৰাণ” হৈছে “মোৰ অন্তৰত থকাবিলাক” অৰ্থাৎ এজন ব্যক্তিৰ সকলো সত্তা।

(২) চিত্ৰকল্পই পাঠকৰ শাৰীৰিক ইন্দ্ৰিয়ক প্ৰবলভাৱে আকৰ্ষণ কৰিবলৈ ৰূপক ভাষা ব্যৱহাৰ কৰিছে (উদাহৰণস্বৰূপে, ঈশ্বৰৰ আশ্ৰয়ক “(তেওঁৰ) ডেউকাৰ ছাঁ” হিচাপে চিত্ৰিত কৰা হৈছে (গীত ১৭:৯)।

(৩) মেৰিজমে (Merism) এটা বিপৰীতমুখী অংশৰ দ্বাৰা সকলোখিনি প্ৰকাশ কৰিছে। “মই দিনে-ৰাতিয়ে তোমাৰ আগত কাৰোক্তি কৰো” ইয়াৰ অৰ্থ হৈছে অবিৰতভাৱে মিনতি কৰা (গীত ৮৮:১, জোৰ দিয়া হৈছে)।

(৪) শব্দ ৰচনাবোৰে শব্দৰ ধ্বনি ব্যৱহাৰ কৰি এটা শব্দশ্লেষ প্ৰস্তুত কৰে আৰু এটা আধ্যাত্মিক বাৰ্তা আলোকপাত কৰে। গীতমালা ৯৬:৪,৫ পদত ইব্ৰী ভাষাত ‘এলোহিম, “দেৱতা” আৰু ‘এলিলিম “মূত্তিÃÇ” বুলি কোৱা দেৱতাবোৰে এই বাৰ্তা প্ৰদান কৰিবলৈ এটা শব্দ ৰচনা সৃষ্টি কৰে যে জাতিসমূহৰ দেৱতাসকল কেৱল এলিলিম “মূত্তিÃÇ” যেনহে লাগে।

শেষত, “চেলা” শব্দটোৱে এটা চমু অন্তৰালক বুজায়, হয়তো গীতমালাৰ এটা বিশেষ অংশৰ বাৰ্তাৰ ওপৰত থমকি ৰ’বলৈ আৰু চিন্তা কৰিবলৈ এটা আহ্বানৰ বাবে সংগীতৰ পৰিৱৰ্তনক বুজায় (গীত ৬১:৪)।