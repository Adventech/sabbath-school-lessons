---
title: 'প্ৰেৰণাদায়ক প্ৰাৰ্থনা'
date: 03/01/2024
---

`২ চামূৱেল ২৩:১,২ আৰু ৰোমীয়া ৮:২৬, ২৭ পদ পঢ়ক। এই শাস্ত্ৰপদসমূহ প্ৰাৰ্থনাৰ বিষয়ে আমাক কি শিক্ষা দিছে?`

গীতমালাৰ গীতবোৰ হৈছে ইস্ৰায়েলৰ প্ৰেৰণাদায়ক প্ৰাৰ্থনা আৰু প্ৰশংসা আৰু সেয়েহে গীতমালাৰ মাতটো হৈছে ঈশ্বৰৰ মাত যিটো তেওঁৰ লোকসকলৰ মাতৰ সৈতে মিহলি হৈ আছে। গীতমালাৰ গীতসমূহে ঈশ্বৰৰ সৈতে এটা স্পষ্ট পাৰস্পৰিক ক্ৰিয়াৰ গতিশীলতাক ধৰি ৰাখিছে।

গীতমালাৰ ৰচকসকলে ঈশ্বৰক ব্যক্তিগতভাৱে “মোৰ ঈশ্বৰ”, “হে যিহোৱা” আৰু “মোৰ ৰজা” বুলি সম্বোধন কৰিছে (গীত ৫:২, গীত ৮৪:৩)। গীতমালা ৰচকসকলে প্ৰায়ে ঈশ্বৰক অনুৰোধ কৰে যে তেওঁ “কাণ পাতক” (গীত ৫:১) “মোৰ প্ৰাৰ্থনা শুনা” (গীত ৩৯:১২), “দৃষ্টি কৰা” (গীত২৫:১৮), “মোক উত্তৰ দিয়া” (গীত ১০২ ছ ২) আৰু “মোক উদ্ধাৰ কৰা” গীত ৬:৪) এইবোৰ স্পষ্টভাৱে কোনোবাই ঈশ্বৰৰ ওচৰত প্ৰাৰ্থনা কৰাৰ প্ৰকাশ।

প্ৰাৰ্থনা আৰু প্ৰশংসা হিচাপে গীতমালাৰ উল্লেখযোগ্য সৌন্দৰ্য্য আৰু আবেদন এইটোৱেই যে গীতসমূহ বিশ্বাসীসকলৰ ধৰ্মপৰায়ণ প্ৰাৰ্থনা আৰু প্ৰশংসাৰ ৰূপত ঈশ্বৰৰ বাক্য আছিল। এইদৰে গীতমালাৰ গীতবোৰে ঈশ্বৰৰ সন্তানবিলাকক ঘনিষ্ঠতাৰ মুহূৰ্ত প্ৰদান কৰে যেনে ৰোমীয়া ৮:২৬,২৭ পদত বৰ্ণনা কৰা হৈছেঃ “এইদৰে আত্মায়ো আমাৰ দুৰ্ব্বলতাত উপকাৰ কৰে; কাৰণ, উচিতমতে কি প্ৰাৰ্থনা কৰিব লাগে, তাক আমি নাজানো; কিন্তু আত্মাই নিজে আমাৰ অৰ্থে অনিৰ্ব্বচনীয় কেঁকনিৰে নিবেদন কৰে আৰু আত্মাৰ ভাৱ কি, তাক অন্তৰ্য্যামী ঈশ্বৰে জানে, কাৰণ ঈশ্বৰৰ ইচ্ছাৰ দৰে, তেওঁ পৱিত্ৰ লোকৰ কাৰণে নিবেদন কৰে”।

যীচুৱেও গীতমালাৰ পৰা উদধৃতি দিছিল, যেনে লুক ২০:৪২,৪৩ পদত, যেতিয়া তেওঁ গীতমালা ১১০:১ পদৰ পৰা পোনপটিয়াকৈ উল্লেখ কৰিছিল — “কিয়নো দায়ুদে নিজে গীতমালাত কৈছে, প্ৰভূৱে মোৰ প্ৰভূক ক’লে, মই তোমাৰ শত্ৰুবোৰক তোমাৰ ভৰি পীৰা নকৰো মানে, মোৰ সোঁহাতে বহি থাকা”।

যদিও কিছুমান গীত নিৰ্দিষ্ট ঐতিহাসিক পৰিঘটনা আৰু গীতমালাৰ ৰচকসকলৰ অভিজ্ঞতাৰ লগতে জাতি হিচাপে ইস্ৰায়েলৰ অভিজ্ঞতাৰ পৰাই উদ্ভৱ হৈছে বা উল্লেখ কৰিছে, গীতমালাৰ আত্মিক গভীৰতাই জীৱনৰ বিভিন্ন পৰিস্থতিৰ কথা কয় আৰু সকলো সাংস্কৃতিক, ধৰ্মীয়, জাতিগত আৰু লিংগৰ সীমাৰ বিষয়ে কয়। অৰ্থাৎ গীতমালা পঢ়িলে আপুনি তেওঁলোকক আশা, প্ৰশংসা, ভয়, খং দুখ আৰু কষ্ট প্ৰকাশ কৰা দেখিব, যিবোৰ কথা সকলো ঠাইতে, প্ৰতিটো যুগতে তেওঁলোকে পৰিস্থতিৰ সন্মুখীন হ’বলগীয়া হৈছিল। আমাৰ নিজৰ অভিজ্ঞতাৰ কথাৰ যোগেদি তেওঁলোকে আমাৰ সকলোৰে লগত কথা পাতে।

`যীচুৱে গীতমালাৰ গীতবোৰৰ ব্যৱহাৰৰ যোগেদি আমাক কি কৈছে, ইয়াৰ দ্বাৰা আমি আমাৰ বিশ্বাসৰ অভিজ্ঞতাত কি গুৰুত্ব ল’ব পাৰো?`