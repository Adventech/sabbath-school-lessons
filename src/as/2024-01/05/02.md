---
title: 'দুষ্টতাৰ দিন'
date: 28/01/2024
---

`গীতমালা ৭৪:১৮-২২ আৰু গীতমালা ৭৯:৫-১৩ পদ পঢ়ক। ইয়াত কি গুৰুত্বপূৰ্ণ কথা আছে?`

গীতমালা ৰচকে ঈশ্বৰ আৰু দুষ্টতাৰ শক্তিৰ মাজৰ মহা বিবাদক গুৰুত্ব দিব বিচাৰে আৰু তেওঁ ঈশ্বৰৰ অগম্য সহনশীলতাৰ লগতে তেওঁৰ অসীম প্ৰজ্ঞা আৰু শক্তিৰ দিশটোও আঙুলিয়াই দিয়ে। গীতমালাত থকা দুষ্টতাৰ সমস্যাটো মূলতঃ ধৰ্মতত্ব;ই অনিবাৰ্যভাৱে ঈশ্বৰৰ বিষয়ে প্ৰশ্ন কৰাৰ বিষয়ে চিন্তা কৰে। এইদৰে যিৰূচালেম আৰু মন্দিৰৰ ধ্বংসক মূলতঃ ঈশ্বৰৰ কেলেংকাৰী হিচাপে গণ্য কৰা হয় কাৰণ ইয়াৰ দ্বাৰা পৰজাতীসকলে ঈশ্বৰক নিন্দা কৰাৰ সুযোগ লাভ কৰিছিল। ঈশ্বৰৰ উত্তৰাধিকাৰ (ইস্ৰায়েলৰ লোকসকল) তেওঁৰ ঐশ্বৰিক মনোনীত আৰু নিয়মৰ চিন, যিটো কেতিয়াও বিফল নহ’ব (দ্বিঃ বিৱৰণ ৪:৩২-৩৮, দ্বিঃবিৱৰণ ৩২:৮,৯)। ঈশ্বৰৰ উত্তৰাধিকাৰৰ ধাৰণাটোত শেষ সময়ৰ কথাও আছে; কিয়নো এদিন সকলো জাতি ঈশ্বৰৰ উত্তৰাধিকাৰী হৈ পৰিব আৰু তেওঁক সেৱা কৰিব। জাতিসমূহে ঈশ্বৰৰ উত্তৰাধিকাৰক আক্ৰমণ কৰিছিল বুলি কোৱা ধাৰণাটোৱে এই ঐশ্বৰিক প্ৰতিজ্ঞাসমূহৰ প্ৰতি ভাবুকি কঢ়িয়াই আনিছে।

কোনো প্ৰশ্নই নাই, গীতমালা ৰচকে স্বীকাৰ কৰিছে যে লোকবিলাকৰ পাপে ঈশ্বৰৰ সৈতে লোকবিলাকৰ নিয়মৰ সম্পৰ্কক বিনষ্ট কৰিছিল আৰু লোকবিলাকৰ ওপৰত তাৰ পৰিণতি আনিছিল  (গীত ৭৯:৮, ৯)। মানুহ অস্তিত্ব কেৱল ঈশ্বৰৰ অনুগ্ৰহৰ দ্বাৰা আৰু পাপৰ প্ৰায়চিত্তৰ দ্বাৰা নিয়মৰ বন্ধন পুনৰুদ্ধাৰৰ ওপৰত নিৰ্ভৰশীল। প্ৰভূ হৈছে, “আমাৰ পৰিত্ৰাণৰ ঈশ্বৰ” যিয়ে তেওঁৰ নিয়মৰ প্ৰতিজ্ঞাসমূহৰ প্ৰতি ঈশ্বৰৰ বিশ্বাসযোগ্যতাক প্ৰকাশ কৰে  (গীত ৭৯:৯)।

কিন্তু ইস্ৰায়েলৰ দশা অথবা ভাগ্য পুনৰুদ্ধাৰ কৰাতকৈ অধিক গুৰুত্বপূৰ্ণ হৈছে জগতত ঈশ্বৰৰ গুণেৰে পৰিপূৰ্ণ হৈ তাক ৰক্ষা কৰা  (গীত ৭৯:৯)। যদি জাতিবোৰৰ বেয়া কামবোৰৰ বাবে শাস্তি নোপোৱাকৈ থাকে, তেন্তে ঈশ্বৰে নিজৰ শক্তি হেৰুৱাই পেলোৱা যেন লাগিব  (গীত ৭৪:১৮-২৩, গীত ৮৩:১৬-১৮; গীত ১০৬:৪৭) যেতিয়া ঈশ্বৰে তেওঁৰ লোকসকলক পৰিত্ৰাণ দিব তেতিয়াহে তেওঁৰ নাম ধাৰ্মিক আৰু উন্নীত হ’ব।

`আজিৰ দৰেই তেতিয়াও একে নীতি আছিল। আমাৰ পাপ, আমি পিছুৱাই যোৱা, আমাৰ দুষ্টতাই কেৱল নিজৰ ওপৰতে নহয়, তাতোকৈ বেয়া কতাটো হ’ল, আমি যাৰ নাম স্বীকাৰ কৰো, তেওঁৰ ওপৰত বদনাম আনি পাৰো। আমাৰ ভূল কাৰ্য্যই আমাৰ সাক্ষ্য আৰু ঈশ্বৰৰ কাৰ্য্যত ক্ষতিকাৰক আত্মিক প্ৰভাৱ পেলাব পাৰে। খ্ৰীষ্টৰ নাম স্বীকাৰ কৰাসকলৰ কাৰ্য্যৰ দ্বাৰা আমাৰ বিশ্বাসৰ প্ৰতি কিমানে আগ্ৰহী হৈছে?`