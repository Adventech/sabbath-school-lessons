---
title: 'প্ৰাৰ্থনাত গীতবোৰ ব্যৱহাৰৰ বাবে যত্ন কৰা'
date: 07/01/2024
---

`গীতমালা ১০৫:৫; কলচীয়া ৩:১৬; আৰু যাকোব ৫:১৩ পদ পঢ়ক। বিশ্বাসীজনৰ উপাসনাৰ অভিজ্ঞতাত গীতমালাৰ স্থান কি?`

গীতমালাৰ গীতসমূহ দৈনন্দিন জীৱনত ব্যৱহাৰ কৰাৰ এটা সহজ উপায় হ’ল গীতমালা ১ অধ্যায়ৰ পৰা আৰম্ভ কৰি প্ৰতিদিনে গীতসমূহ পঢ়াৰ বাবে সময় অতিবাহিত কৰা। আন এটা উপায় হ’ল আপোনাৰ বৰ্তমানৰ পৰিস্থতিৰ সৈতে মিল থকা গীতসমূহ পঢ়া, যিয়েই নহওক কিয়ঃ বিলাপৰ গীত, সাম্প্ৰদায়িক বিলাপৰ গীত, ধন্যবাদৰ গীত, অনুতাপ অনুতাপমূলক গীত, জ্ঞানৰ গীত (ঈশ্বৰৰ জ্ঞান আৰু পথ নিৰ্দেশনা বিচৰা), ঐতিহাসিক গীত, ক্ৰোধ আৰু খং থকা গীত আৰু যাত্ৰাৰ গীত। এই তিনি মাহৰ সময়ছোৱাত আমি ইয়াৰ বহুতো বিষয় চাম আৰু এই গীতসমূহ যি প্ৰসংগত প্ৰকাশ পাইছে, সেই প্ৰসংগত অধ্যয়ন কৰিম।

তেনেহ’লে আমি গীতসমূহ কেনেকৈ পঢ়িব লাগে?

প্ৰথমে গীতমালা পুস্তকখন পঢ়ক, ভালদৰে মনোযোগেৰে চিন্তা কৰক আৰু তাৰ পিছত প্ৰাৰ্থনা কৰক। গীতমালাৰ ওপৰত অধ্যয়ন কৰিলে দেখা পোৱা যায় যে গীতমালাৰ বিভিন্ন দিশৰ বিষয়বস্তু জড়িত হৈ আছেঃ গীত ৰচকে ঈশ্বৰক সম্বোধন কৰাৰ ধৰণ আৰু প্ৰাৰ্থনাৰ কাৰণ। আপোনাৰ পৰিস্থতি গীতমালা ৰচকৰ অভিজ্ঞতাৰ হৈতে কেনেকৈ মিল খায় আৰু গীতমালাৰ গীতবোৰে আপোনাক আপোনাৰ অভিজ্ঞতাক কেনেকৈ প্ৰকাশ কৰাত সহায় কৰিব পাৰে সেই বিষয়ে বিবেচনা কৰক। আপুনি আচৰিত হ’ব যে আপুনি তাত পঢ়া কথাখিনিৰ সৈতে কিমান সঘনাই অনুসৰণ আৰু সম্পৰ্ক স্থাপন কৰিব পাৰিব।

যদি গীতমালাৰ কোনো কথাই আপোনাক প্ৰত্যাহ্বান জনায়, তেন্তে চিন্তা কৰক, গীতবোৰে আপুনি সন্মুখীন হোৱা কিবা এটাৰ বিষয়ে আপোনাৰ বৰ্তমানৰ মিছা আশাবোৰক শুধৰাইছে নেকি? খ্ৰীষ্টৰ ব্যক্তিত্ব আৰু পৰিত্ৰাণৰ কাৰ্যই আমাক আগবঢ়োৱা অনন্ত আশাৰ পোহৰত গীতমালাৰ বাৰ্তাৰ বিষয়ে বিবেচনা কৰক। লগতে গীতমালাত থকা প্ৰাৰ্থনাৰ নতুন উদ্দেশ্য বিচাৰক আৰু আপোনাৰ, আপোনাৰ মণ্ডলীৰ আৰু জগতৰ বাবে ইয়াৰ গুৰুত্বৰ বিষয়ে বিবেচনা কৰক। ঈশ্বৰক তেওঁৰ বাক্য আপোনাৰ হৃদয় আৰু মনত দিবলৈ অনুৰোধ কৰক। যদি গীতবোৰ আপুনি চিনি পোৱা কোনোবা এজন ব্যক্তিৰ পৰিস্থতিৰ সৈতে মিল খায়, তেন্তে সেই ব্যক্তিজনৰ বাবে প্ৰাৰ্থনা কৰি মধ্যস্থতা কৰক। কথটো হ’ল, গীতমালাত জীৱনৰ ইমানবোৰ দিশ সামৰি লোৱা হৈছে আৰু তেওঁলোকে আমাক কোৱা কথাবোৰ পঢ়ি আৰু আমাৰ হৃদয়ত গ্ৰহণ কৰি আমি বৃদ্ধি পাব পাৰো।

`“খ্ৰীষ্টৰ বাক্য সকলো জ্ঞানৰ কথাত তোমালোকত বাহুল্যৰূপে বাস কৰক” (কলচীয়া ৩:১৬) ইয়াৰ অৰ্থ কি? সেই অভিজ্ঞতাৰ বাবে বাইবৈল পঢ়াটো কিয় প্ৰথম আৰু আটাইতকৈ গুৰুত্বপূৰ্ণ কাম?`