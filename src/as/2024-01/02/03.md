---
title:  সংকটৰ কালত বিশ্বাস
date:   08/01/2024
---

সকলো খ্ৰীষ্টিয়ান হতাশা আৰু দুখৰ সময়ৰ বিষয়ে জানে আৰু অনুভৱ কৰিছে আৰু তেওঁলোকে ভাবিব পাৰে যে প্ৰভূৱে কি কৰিছে বা প্ৰভূৱে তেওঁলোকৰ সৈতে এইবোৰ কিয় হ’বলৈ দিছে? গীতমালা ৰচক সকলেও একেধৰণৰ পৰিস্থতিৰ মাজেৰে পাৰ হৈছিল আৰু তেওঁলোকে ঐশ্বৰিক অনুপ্ৰেৰণাৰ যোগেদি যি অনুভৱ কৰিছিল সেই কথা অনুভৱ কৰিছিল।

`গীতমালা ৪৪ অধ্যায় পঢ়ক। ইয়াত আমাক কি কোৱা হৈছে আৰু সকলো যুগৰ বিশ্বাসীসকলৰ বাবে এইটো কিয় প্ৰাসংগিক?`

মণ্ডলীৰ উপাসনা সেৱাত গীতমালাৰ গীতসমূহ নিৰ্বাচন কৰাই প্ৰায়ে আমি আমাৰ প্ৰাৰ্থনাত প্ৰকাশ কৰা আবেগ আৰু কথাৰ আছুতীয়া কৰাক প্ৰতিফলিত কৰে। এনে বাধা নিষেধ জীৱনৰ অন্ধকাৰ বাস্তৱতাক জড়িত কৰাটো আমাৰ অক্ষমতা বা অস্বস্তিৰ লক্ষণ হ’ব পাৰো যে দুখ-কষ্টই আঘাত কৰিলে ঈশ্বৰে আমাৰ লগত অন্যায় ব্যৱহাৰ কৰা বুলি তথাপিও সমজোৱা উপাসনাত বা আনকি ব্যক্তিগত প্ৰাৰ্থনাতো আমাৰ চিন্তাত প্ৰকাশ কৰাটো আমি উপযুক্ত বুলি নাভাবো।

এই অনিচ্ছাৰ বাবেই আমি উপাসনাৰ বিষয়টো হেৰুৱাব পাৰো। প্ৰাৰ্থনাত ঈশ্বৰৰ আগত আমাৰ অনুভৱ আৰু ইচ্ছা সত্যভাৱে আৰু মুকলিকৈ প্ৰকাশ নকৰাটোৱে আমাক প্ৰায়ে নিজৰ আবেগৰ বন্ধনত ৰাখিছে। ইয়াৰ ফলত ঈশ্বৰৰ কাষ চাপিবলৈ আমাৰ আত্মবিশ্বাস আৰু ভৰষাও নোহোৱা হয়। গীতমালাত প্ৰাৰ্থনা কৰিলে এটা আশ্বাস পোৱা যায় যে, যেতিয়া আমি উপাসনা আৰু প্ৰাৰ্থনা কৰো, তেতিয়া আমাৰ অভিজ্ঞতাক নিন্দা বা অস্বীকাৰ কৰা নহয়।

উদাহৰণস্বৰূপে, গীতমালা ৪৪ অধ্যায়ে উপাসকসকলক নিৰ্দোষীসকলৰ দুখ-কষ্টৰ অভিজ্ঞতাক মুক্তভাৱে আৰু পৰ্যাপ্তভাৱে প্ৰকাশ কৰাত সহায় কৰিব পাৰে। গীতমালাৰ প্ৰাৰ্থনাই মানুহে প্ৰাৰ্থনাত মুক্তভাৱে মনৰ কথা কোৱাৰ স্বাধীনতা অনুভৱ কৰাত সহায় কৰে। গীতমালাত আমাক এনেকুৱা শব্দ দিয়া হৈছে যিবোৰ আমি বিচাৰি নাপাওঁ আৰু ক’বলৈও সাহস কৰিব নোৱাৰো। “তুমি যে আমাক নাগবোৰৰ ঠাইত গুড়ি কৰিলা আৰু মৃত্যুচ্ছয়াৰে আমাক ঢাকিলা, আমাৰ মন তো বিমুখ হোৱা নাই আৰু আমাৰ ভৰিতো তোমাৰ পথৰ পৰা আঁতৰি যোৱা নাই” (গীত ৪৪:১৮,১৯)।

কিন্তু গীতমালা ৪৪ অধ্যায়ৰ আৰম্ভণি কেনেকৈ হৈছে, মন কৰক। লেখকে কৈছে যে কেনেকৈ অতীতত, ঈশ্বৰে নিজৰ লোকসকলৰ বাবে মহান কাম কৰিছিল। সেয়েহে লেখকে ঈশ্বৰৰ ওপৰত তেওঁৰ বিশ্বাস প্ৰকাশ কৰি কৈছে “কিয়নো মই নিজৰ ধনুত ভৰসা নকৰো” (গীত৪৪:৬)।

`ইয়াৰ পিছতো ঈশ্বৰৰ লোকসকলৰ ওপৰত বিপদ আহিছে। দুখ আৰু যাতনাৰ তালিকাখন দীঘলীয়া আৰু যন্ত্ৰনাদায়ক। কিন্তু এই সকলোবোৰৰ মাজতো গীত ৰচকে ঈশ্বৰক উদ্ধাৰ কৰিবলৈ কাতৰোক্তি কৰিছে, “ আমাৰ উপকাৰলৈ উঠা, আৰু নিজ দয়াৰ কাৰণে আমাক মুক্ত কৰা” (গীতমালা ৪৪:২৬)। অৰ্থাৎ বিপদৰ মাজতো তেওঁ ঈশ্বৰ আৰু তেওঁৰ প্ৰেমৰ বাস্তৱতাক জানে।`