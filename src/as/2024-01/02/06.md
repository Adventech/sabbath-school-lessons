---
title:  আকৌ আমাক পুনৰুদ্ধাৰ কৰক
date:   11/01/2024
---

`গীতমালা ৬০:১-৫ পদ পঢ়ক। এই গীতটো কি কি কাৰণত উপযুক্ত প্ৰাৰ্থনা হ’ব বুলি আপুনি ভাবে? জীৱনৰ আনন্দৰ সময়তো আমি বিলাপৰ গীতৰ পৰা কেনেকৈ লাভৱান হ’ব পাৰো?`

বিলাপৰ গীতবিলাক সাধাৰণতে শাৰীৰিক, মানসিক বা আধ্যাত্মিক হওক, কঠিন সময়ৰ মাজেৰে জীয়াই থকা লোকসকলৰ প্ৰাৰ্থনা বুলি বুজা যায়।

কিন্তু ইয়াৰ অৰ্থ এইটো নহয় যে আমি ভালৰ সময়ত এই গীতবোৰৰ পৰা এৰাই চলিব লাগে। কেতিয়াবা গীতৰ কথা আৰু উপাসকজনৰ বৰ্তমানৰ অভিজ্ঞতাৰ মাজত সম্পূৰ্ণ পাৰ্থক্য হ’ব পাৰে। অৰ্থাৎ বিলাপৰ গীত, যিসকল উপাসকে ক্লেসত ভোগা নাই, তেওঁবিলাকৰ বাবে উপকাৰী হ’ব পাৰে।

প্ৰথমতে, সেইবোৰে আমাক অধিক সচেতন কৰি তুলিব পাৰে যে দুখ-কষ্ট সাধাৰণ মানৱ জাতিৰ অভিজ্ঞতাৰ অংশ আৰু সেয়া ধাৰ্মিক আৰু দুষ্ট উভয়ৰে ক্ষেত্ৰতে ঘটে। গীতসমূহে আমাক আশ্বাস দিয়ে যে ঈশ্বৰ আমাৰ লগত আছে আৰু বিপদৰ সময়ত শক্তি আৰু সমাধান প্ৰদান কৰে। আনকি এই গীতমালাত বিপদৰ মাজতো (তুমি দেশখন কপালা, গীত৬০:২), গীত ৰচকে ঈশ্বৰৰ মুক্তিৰ ওপৰত নিজৰ চুড়়ান্ত আশা প্ৰদান কৰিছে।

দ্বিতীয়তে, বিলাপ গীতবোৰে আমাক দুখ ভোগীসকলৰ প্ৰতি দয়া কৰিবলৈ শিক্ষাইছে। বিশেষকৈ সমূহীয়া ঠাইত ঈশ্বৰৰ প্ৰতি আমাৰ আনন্দ আৰু কৃতজ্ঞতা প্ৰকাশ কাৰৰ সময়ত আমি দু১ভীসকলৰ প্ৰতি সচেতন হ’ব লাগিব। নিশ্চয়, আমাৰ হাতত হয়তো এতিয়া ভাল কথা আছে, কিন্তু আমাৰ চাৰিওফালে থকা লোকবিলাকৰ কতা কোনে নাজানে, যিসকলে ভয়ানকভআৱে কষ্ট পাইছে? এনে গীতমালাত থকা প্ৰাৰ্থনাই আমাক কঠিন সময়ৰ মাজেৰে পাৰ হোৱা লোকসকলক পাহৰি নাযাবলৈ সহায় কৰিব পাৰে। গীতবোৰ যোগেদি আমাৰ মাজত দয়া আৰু যীচুৱ কৰা দৰে দুখ-কষ্টত থকাসকলক সেৱা কৰাৰ ইচ্ছা জগাই তুলা  উচিত।

এই জগতখন এটা বিশাল ৰোগীৰ ঘৰ, কিন্তু খ্ৰীষ্টই ৰোগীক সুস্থ কৰিবলৈ চয়তানৰ বন্দীসকলক মুক্তিৰ ঘোষণা কৰিবলৈ আহিছিল। তেওঁতে আছিল স্বাস্থ্য আৰু শক্তি। তেওঁ ৰোগী, দুখী আৰু ভূতে পোৱাসকলৰ বাবে তেওঁৰ জীৱন দান কৰিছিল। তেওঁৰ নিৰাময় শক্তি গ্ৰহণ কৰিবলৈ অহা কাকো তেওঁ খালী হাতে ঘুৰাই পঠোৱা নাছিল। তেওঁ জানিছিল যে যিসকলে তেওঁক সহায়ৰ বাবে অনুৰোধ কৰিছিল, তেওঁলোকে নিজৰ অপৰাধৰ বাবেই ৰোগত ভুগিছিল; তথাপিও তেওঁ তেওঁলোকক সুস্থ কৰিবলৈ অস্বীকাৰ কৰা নাছিল আৰু যেতিয়া খ্ৰীষ্টৰ পৰা অহা গুণ এই দুখীয়া আত্মাবোৰৰ মাজত প্ৰৱেশ কৰিছিল, তেতিয়া তেওঁলোকক পাপৰ বাবে দোষী কৰা হৈছিল আৰু বহুতে তেওঁলোকৰ আত্মিক ৰোগৰ পৰা লগতে তেওঁলোকৰ শাৰীৰিক ৰোগৰ পৰাও সুস্থ হৈচিল। শুভাবাৰ্তাৰ এতিয়াও একে শক্তি আছে আৰু আজি আমি কিয় একে ফলাফলৰ সাক্ষী হ’ব নোৱাৰো? — এলেন জি হুৱাই, ওৱেলফাৰ মিনিষ্টিª, ২৪,২৫ পৃষ্ঠা।