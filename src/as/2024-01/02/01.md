---
title: 'আমাক প্ৰাৰ্থনা কৰিবলৈ শিকাওক'
date: 06/01/2024
---

### এই সপ্তাহৰ অধ্যয়ন পাঠ
গীত ১০৫:৫; কলচীয়া ৩:১৬; যাকোব ৫:১৩; গীত ৪৪; গীত ২২; গীত ১৩; গীত ৬০:১-৫ পদ।

> <p>মুখস্থ পদ</p>
> “পাছে তেওঁ এঠাইত প্ৰাৰ্থনা কৰি আছিল; তাক কৰি এটালত, তেওঁৰ এজন শিষ্যই তেওঁক ক’লে, হে প্ৰভু, যোহনে যেনেকৈ তেওঁৰ শিষ্যবিলাকক প্ৰাৰ্থনা কৰিবলৈ শিকালে, আপুনিও তেনেকৈ আমাক শিকাওক” (লুক ১১:১)।

কেৱল স্বতঃফূৰ্ত, অশিক্ষণীয়, প্ৰাৰ্থনাহে প্ৰকৃত প্ৰাৰ্থনা বুলি বিশ্বাস কৰাটো কিছুমান খ্ৰীষ্টিয়ানৰ মাজত প্ৰচলিত হোৱা দেখা যায়। কিন্তু যীচুৰ শিষ্যসকলে যেতিয়া যীচুক প্ৰাৰ্থনা কৰিবলৈ শিকাবলৈ অনুৰোধ কৰিছিল, তেতিয়া তেওঁলোকে অপৰিসীম বঁটা বা ফল পাইছিল। ঈশ্বৰে বাইবেলৰ মুখ্য স্থানত এখন প্ৰাৰ্থনাৰ পুথি গীতমালা স্থাপন কৰিছিল, কেৱল আদি কালৰ ঈশ্বৰৰ লোকসকলে কেনেকৈ প্ৰাৰ্থনা কৰিছিল সেইটো দেখুৱাবলৈ নহয়, কিন্তু আজি আমি কেনেকৈ প্ৰাৰ্থনা কৰিব পাৰো সেই বিষয়েও শিকাবলৈ।

আদিকালৰ পৰাই গীতমালাৰ গীতবোৰে যীচুৰ প্ৰাৰ্থনাকে ধৰি ঈশ্বৰৰ লোকসকলৰ প্ৰাৰ্থনাক গঢ় দিছে (১ বংশাৱলি ১৬:৭, ৯; নহিমীয়া ১২:৮; মথি ২৭:৪৬; ইফিচীয়া ৫:১৯)। এই সপ্তাহত আমি ঈশ্বৰৰ লোকসকলক তেওঁলোকৰ জীৱন যাত্ৰা অতিক্ৰম কৰাত আৰু ঈশ্বৰৰ সৈতে তেওঁলোকৰ সম্পৰ্ক বৃদ্ধি কৰাত সহায় কৰিবলৈ গীতসমূহে লোৱা ভূমিকাৰ বিষয়ে চাম। আমি মনত ৰখা উচিত যে গীতসমূহ হৈছে প্ৰাৰ্থনা আৰু সেইবাবেই ই অমূল্য, কেৱল ইয়াৰ ধৰ্মতত্ত্বৰ অন্তৰ্দৃষ্টিৰ বাবেই নহয় কিন্তু ই আমাৰ ব্যক্তিগত আৰু সামাজিক প্ৰাৰ্থনাক সমৃদ্ধ আৰু সলনি কৰিব পৰা উপায়ৰ বাবেও।

গীতমালাৰ প্ৰাৰ্থনাই বহু বিশ্ববাসীক নিয়মীয়া আৰু প্ৰাৰ্থনাৰে পৰিপূৰ্ণ এটা জীৱন প্ৰতিষ্ঠা কৰাত আৰু বৰ্তাই ৰখাত সহায় কৰিছে। এই সপ্তাহত আমি গীতমালাৰ গীতবোৰলৈ চাম, বিশেষকৈ সেই সময়ৰ প্ৰেক্ষাপটত যেতিয়া আমাৰ বাবে দিনবোৰ ভাল নহয়।