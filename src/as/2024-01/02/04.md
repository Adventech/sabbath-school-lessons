---
title: 'নিৰাশাৰ এটা গীত'
date: 09/01/2024
---

গীতমালাৰ প্ৰাৰ্থনাসমূহ উপাসকসকলে তেওঁবিলাকৰ প্ৰাৰ্থনাসমূহ মুক্তভাৱে প্ৰকাশ কৰিবলৈ সক্ষম হোৱাতকৈও অধিক শক্তিশালী আছিল। গীতবোৰে ঈশ্বৰৰ মানদণ্ড অনুসৰি তেওঁলোকৰ অভিজ্ঞতাক তদাৰক কৰে আৰু ঈশ্বৰৰ উপস্থিতিৰ আশা আৰু বিশ্বাসৰ প্ৰৱৰ্তন কৰি ইয়াক সহ্যযোগ্য কৰি তোলে।

`গীতমালা ২২ অধ্যায় পঢ়ক। অতি দুখ-কষ্টৰ মাজতো ঈশ্বৰৰ ওপৰত ভৰষা কৰাৰ বিষয়ে আমি এই গীতমালাৰ পৰা কি শিকিব পাৰো?`

গীতমালা ২২:১ পদৰ বিলাপ বাক্যই হয়তো দুখত ভোগী থকা লোকসকলক তেওঁলোকৰ দুখ আৰু নিসংগতাৰ অনুভৱ প্ৰকাশ কৰাত সহায় কৰিব পাৰেঃ “হে মোৰ ঈশ্বৰ, হে মোৰ ঈশ্বৰ, তুমি মোক কিয় ত্যাগ কৰিলা? মোৰ পৰিত্ৰাম আৰু কেকঁনিৰ বাক্যৰ পৰা কিয় দূৰৈত থাকা?”

এই বাক্যবোৰ অৱশ্যে খ্ৰীষ্টিয়ানসকলৰ মাজত জনাজাত হৈ পৰিছে কাৰণ এইবোৰেই বাক্য আছিল যিবোৰ যীচুৱে নিজেই ক্ৰুচত থকাৰ সময়ত উচ্চাৰণ কৰিছিল, যিয়ে আমাক দেখুৱাইছে যে খ্ৰীষ্টৰ অভিজ্ঞতাৰ বাবে গীতবোৰ কিমান মুখ্য আছিল (মথি ২৭:৪৬)।

কিন্তু দুখ-কষ্ট আৰু পৰীক্ষাৰ মাজতো এই কথাবোৰ প্ৰকাশ কৰা হৈছেঃ “মোৰ ভাইবিলাকৰ আগত মই তোমাৰ নাম প্ৰচাৰ কৰিম; সভাৰ মাজত তোমাৰ প্ৰশংসা কৰিম” (গীত ২২:২২)।

অৰ্থাৎ যদিও এই সঠিক অনুভববোৰ ৰচকৰ বৰ্তমানৰ দ্বিধাদ্বন্দ্বৰ অথবা সংকটৰ মিল নাথাকিবও পাৰে, তথাপিও গীত ৰচকে ঈশ্বৰৰ ওপৰত তেওঁৰ বিশ্বাস প্ৰকাশ কৰিছিল আৰু ঘোষণা কৰিছিল যে, যিয়েই নহওঁক, তেওঁ তথাপিও ঈশ্বৰৰ প্ৰশংসা কৰিব।

কথাটো হ’ল, আমাক প্ৰাৰ্থনা কৰিবলৈ এইবাক্যবোৰ দিয়াৰ দ্বাৰা গীতমালাই আমাক আমাৰ বৰ্তমানৰ পৰিস্থতিৰ বাহিৰলৈ দৃষ্টি কৰিবলৈ শিকাইছে আৰু বিশ্বাসৰ দ্বাৰা সেই সময়টোলৈ চাবলৈ শিকাইছে যেতিয়া আমাৰ জীৱন ঈশ্বৰৰ অনুগ্ৰহৰ দ্বাৰা পুনৰুদ্বাৰ হ’ব।

এইদৰে গীতমালাৰ প্ৰাৰ্থনাই উপাসকসকলক নতুন আধ্যাত্মিক দিগন্তলৈ লৈ যায়। গীতমালাত উপাসকসকলক তেওঁলোকৰ অনুভৱ আৰু অভিজ্ঞতা প্ৰকাশ কৰিবলৈ দিয়া হৈছে, কিন্তু তেওঁলোকক বৰ্তমান যি অৱস্থাত আছে তাতেই এৰি দিয়া হোৱা নাই। উপাসকলক ঈশ্বৰৰ আগত নিজৰ দুখ, নিৰাশা, ক্ৰোধ আৰু হতাশাৰ বোজা ত্যাগ কৰি তেওঁৰ ওপৰত বিশ্বাস কৰিবলৈ বাধ্য কৰা হয়, তেওঁলোকৰ পৰিস্থতি যিয়েই নহওক কিয়।