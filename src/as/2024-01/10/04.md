---
title: ইতিহাস আৰু অনুতাপ সোঁৱৰণ কৰা
date: 05/03/2024
---

`গীতমালা ১০৬ অধ্যায় পঢ়ক। এই গীতত কি কি ঐতিহাসিক পৰিঘটনা আৰু ইয়াৰ পাঠসমূহ উজ্জ্বল কৰি তোলা হৈছে?`

গীতমালা ১০৬ অধ্যায়ত ইস্ৰায়েলৰ ইতিহাসৰ প্ৰধান ঘটনাসমূহৰ কথাও উদঙাই দিয়া হৈছে, য’ত যাত্ৰা আৰম্ভ কৰা, অৰণ্যত প্ৰবাস আৰু কনানত বাস কৰাৰ কথা আদি উল্লেখ কৰা হৈছে। ইয়াত পিতৃসকলৰ জঘন্য পাপৰ ওপৰত গুৰুত্ব দিয়া হৈছে যিবোৰ প্ৰজন্মক নিৰ্বাসনলৈ লৈ যোৱা হৈছিল। ঈশ্বৰৰ লোকসকলৰ বাবে এই ঐতিহাসিক ঘটনাবোৰ আৰু ইয়াৰ পৰা লোকবিলাকে শিকিবলগীয়া শিক্ষাবোৰৰ কথা কোৱা হৈছিল।

এই গীতটিয়েও আনবোৰৰ দৰে ঈশ্বৰৰ অনুগ্ৰহৰ নিয়মটিৰ প্ৰতি বিশ্বাসী হোৱাক আঙুলিয়াই দিয়ে, যাৰ দ্বাৰা তেওঁ অতীতত তেওঁৰ লোকসকলক উদ্ধাৰ কৰিছিল (গীত ১০৬:৪৫)। ইয়াত আশা প্ৰকাশ কৰা হৈছে যে ঈশ্বৰে পুনৰ তেওঁৰ অনুতাপ কৰা লোকসকলৰ প্ৰতি অনুগ্ৰহ প্ৰদৰ্শন কৰিব আৰু জাতিসমূহৰ মাজৰ পৰা তেওঁলোকক গোটাব (গীত ১০৬:৪৭)। এতিয়া পৰিত্ৰাণৰ বাবে কৰা অনুৰোধ কোনো কামনা নহয়, কিন্তু ঈশ্বৰৰ নিশ্চয়তাৰ ওপৰত ভিত্তি কৰি কৰা বিশ্বাসৰ প্ৰাৰ্থনা অতীতৰ মুক্তি (গীত ১০৬:১-৩) আৰু তেওঁৰ লোকসকলৰ সৈতে কৰা নিয়মটিৰ প্ৰতি ঈশ্বৰৰ বিশ্বাসযোগ্যতাৰ অবিফল চৰিত্ৰ।

গীতমালা ১০৬ অধ্যায়ত ইস্ৰায়েলৰ ঐতিহাসিক ব্যৰ্থতাক সোঁৱৰণ কৰা লোকসকলে নিজৰ পাপ স্বীকাৰ কৰা আৰু তেওঁলোকে তেওঁলোকৰ আদিপুৰুষতকৈ ভাল নহয় বুলি স্বীকাৰ কৰাটো এক অবিচ্ছেদ্য অংশ। বৰ্তমান লোকবিলাকে স্বীকাৰ কৰে যে তেওঁলোকে আদিপুৰুষতকৈয়ো দুষ্ট আছিল কাৰণ তেওঁলোকে জানিছিল যে বিগত পুৰুষবিলাকৰ অধৰ্মৰ পৰিণতি আৰু ঈশ্বৰে তেওঁলোকক উদ্ধাৰ কৰাত কেনেকৈ তেওঁৰ মহান ধৈৰ্য্য আৰু অনুগ্ৰহ প্ৰয়োগ কৰিছিল, যদিও তেওঁলোকে অতীতত ইচ্ছাকৃতভাৱে দুষ্ট পথত চলিছিল। যদি এইটো তেওঁলোকৰ বাবে সঁচা আছিল, তেন্তে আজি আমাৰ বাবে আৰু কিমান অধিক চিন্তা কৰা প্ৰয়োজন, যিসকলে যীচু আৰু ক্ৰুচত প্ৰকাশ কৰা অনুগ্ৰহৰ বিষয়ে ঈশ্বৰৰ গুণ আৰু অনুগ্ৰহ ৰক্ষা কৰিছে।

গীতমালা ১০৬:১৩ পদত লিখা আছেঃ “সিবিলাকে শীঘ্ৰে তেওঁৰ কাৰ্য্যবোৰ পাহৰিলে; তেওঁৰ পৰামৰ্শলৈ সিবিলাকে বাট নাচালে”। একেদৰে আমাৰ জীৱনটো সেইদৰে কৰাটো কিয় ইমান সহজ হ’ব পাৰে?

গীতমালা ১০৬ অধ্যায়ৰ ভাল কথাটো হ’ল যে ঈশ্বৰৰ অটুট প্ৰেমে সদায় তেওঁলোকৰ পাপৰ ওপৰত জয় লাভ কৰিছে (গীত ১০৬:৮-১০, ৩০, ৪৩-৪৬)। ঈশ্বৰৰ ক্ৰোধক আঁîৰাই পেলোৱাত মোচি আৰু পীনহচৰ মূল ভূমিকাই বিশ্বাসীসকলৰ হৈ খ্ৰীষ্টৰ মধ্যস্থতাৰ তাৎপৰ্য্যলৈ আঙুলিয়াই দিয়ে। ঈশ্বৰৰ অনুগ্ৰহৰ ব্যক্তিগত অভিজ্ঞতাইহে অতীতৰ কাহিনী এটাক আমাৰ কাহিনীলৈ ৰূপান্তৰিত কৰিব পাৰে।