---
title: 'অতীতৰ শিক্ষাসমূহ'
date: 02/03/2024
---

### এই সপ্তাহৰ অধ্যয়ন পাঠ
গীতমালা ৭৮; গীত ১০৫; গালা ৩:২৯; গীত ১০৬; গীত ৮০; গণনা ৬:২২-২৭; গীত ১৩৫ অধ্যায়।

> <p>মুখস্থ পদ</p>
> “যিহোৱাৰ প্ৰশংসা, তেওঁৰ শক্তি আৰু তেওঁ কৰা আচৰিত কাৰ্যবোৰ আমি ভাবী বংশৰ আগত বৰ্ণনা কৰোঁতে, যি যি শুনিলো, জানিলোঁ, আৰু আমাৰ পিতৃবিলাকে আমাক যি যি কৈ গ’ল, সেইবোৰ আমি তেওঁবিলাকৰ সন্তানবিলাকৰ পৰা লুকুৱাই নাৰাখিম” (গীতমালা ৭৮:৩, ৪)।

গীতমালাত অনেক প্ৰভুৰ পৰিত্ৰাণৰ শক্তিশালী কাৰ্যবোৰ বৰ্ণনা কৰা হৈছে। এই গীতবোৰক পৰিত্ৰাণৰ ইতিহাসৰ গীত” বা “ঐতিহাসিক গীত” বুলি কোৱা হয়। কিছুমানে ঈশ্বৰৰ লোকসকলক অনুৰোধ জনায় যে তেওঁলোকে তেওঁলোকৰ ইতিহাসৰ পৰা শিক্ষা লোৱা উচিত, বিশেষকৈ তেওঁলোকৰ আৰু তেওঁলোকৰ পূৰ্বপুৰুষৰ ভুলৰ পৰা। কিছুমান ঐতিহাসিক গীতত এটা গুৰুত্বপূৰ্ণ টোকা আছে যিয়ে ঈশ্বৰৰ লোকসকলৰ হৈ ঈশ্বৰৰ অতীতৰ আচৰিত কাৰ্যক উজ্জ্বল কৰি তোলে আৰু যিয়ে প্ৰভুৰ ওপৰত তেওঁলোকৰ আস্থাক শক্তিশালী কৰে; যি জনা তেওঁলোকক বৰ্তমানৰ দুখ-কষ্টৰ পৰা উদ্ধাৰ কৰিবলৈ সক্ষম আৰু বিশ্বাসী।

ঐতিহাসিক গীতৰ বিশেষ আবেদনটো হ’ল যে ই আমাক আমাৰপ জীৱনক ঈশ্বৰৰ লোকসকলৰ ইতিহাসৰ অংশ হিচাপে চাবলৈ আৰু সেই অতীতক আমাৰ নিজৰ বুলি দাবী কৰাত সময় কৰে। খ্ৰীষ্টৰ দ্বাৰাই আমি ঈশ্বৰৰ ঐতিহাসিক লোকসকলৰ পৰিয়ালত গ্ৰহণ কৰা হৈছোঁ (ৰোমীয়া ৮:১৫; ৰোমীয়া ৯:২৪-২৬; গালা ৪:৬, ৭), ইস্ৰায়েলৰ প্ৰাচীন লোকসকলৰ ঐতিহাসিক ঐতিহ্য হৈছে সঁচাকৈয়ে আমাৰ আত্মিক বংশৰ বিৱৰণী। গতিকে তেওঁলোকৰ অতীতৰ পৰাও আমি শিকিব পাৰোঁ আৰু শিকা উচিত।

আমাৰ অন্তিম লক্ষ্য হ’ল এই কথা উপলব্ধি কৰা যে মহা বিবাদতে ঈশ্বৰৰ সৰ্বপ্ৰধান উদ্দেশ্যৰ ভৱিষ্যৎ ঐতিহাসিক উকোঁচনত ঈশ্বৰৰ লোকসকলৰ প্ৰতিটো পুৰুষেই সৰু কিন্তু উল্লেখযোগ্য ভূমিকা পালন কৰে।