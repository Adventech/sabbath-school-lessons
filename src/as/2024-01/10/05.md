---
title: যিহোৱাৰ দ্ৰাক্ষালতাৰ দৃষ্টান্ত
date: 06/03/2024
---

`গীতমালা ৮০ অধ্যায় পঢ়ক। এই গীতত ঈশ্বৰৰ লোকসকলক কেনেকৈ বৰ্ণনা কৰা হৈছে আৰু তেওঁলোকে কি মহান আশাৰ বাবে অনুৰোধ কৰিছে?`

ইস্ৰায়েলক এনে এটা দ্ৰাক্ষালতা হিচাপে বৰ্ণনা কৰা হৈছে, যাক ঈশ্বৰে দুখ-কষ্টৰ দেশ মিচৰৰ পৰা উভালি পেলাইছিল আৰু প্ৰতিজ্ঞাৰ দেশলৈ লৈ গৈছিল। দ্ৰাক্ষালতাৰ সৈতেকৰা তুলনাই ইস্ৰায়েলক ঈশ্বৰে মনোনীত কৰা আৰু তেওঁৰ উপস্থিতিৰ দ্বাৰা লালন-পালন কৰাৰ কথা বুজায় (আদি ৪৯:১১, ১২, ২২; দ্বিঃ বিৱৰণ ৭:৭-১১)।

কিন্তু গীতমালা ৮০ অধ্যায়ত ঈশ্বৰৰ দ্ৰাক্ষালতা তেওঁৰ ক্ৰোধৰ অধীনত আছে (গীত ৮০:১২)। ভাববাদীসকলে দ্ৰাক্ষালতাৰ ধবংসক ঈশ্বৰৰ সোধবিচাৰৰ চিন হিচাপে ঘোষণা কৰে কাৰণ উত্তম দ্ৰাক্ষালতা বিজাতীয় দ্ৰাক্ষালতালৈ পৰিৱৰ্তন হ’ল (মিচয়া ৫:১-৭; মিৰিমিয়া ২:২১)।

কিন্তু গীতমালা ৮০ অধ্যায়ত ঈশ্বৰৰ সোধবিচাৰৰ কাৰণবোৰৰ ওপৰত আলোকপাত কৰা হোৱা নাই। ঈশ্বৰৰ অনুগ্ৰহৰ গভীৰতাক লক্ষ কৰাত গীতমালা ৰচকে বিমোৰত পৰিছে যে ঈশ্বৰে তেওঁৰ লোকসকলৰ পৰা ইমান দীঘলীয়া সময়ৰ বাবে তেওঁৰ উপস্থিতিৰ পৰা আঁîৰাই ৰাখিছে। এফালে ঈশ্বৰৰ ক্ৰোধ আৰু সোধবিচাৰ আৰু আনফালে ঈশ্বৰৰ অনুগ্ৰহ আৰু ক্ষমাৰ মাজৰ উত্তেজনাই গীতমালা ৰচকক ভয় কৰিবলৈ বাধ্য কৰে যে ঈশ্বৰৰ ক্ৰোধে প্ৰাধান্য লাভ কৰি মানুহক সম্পূৰ্ণৰূপে ভস্মীভূত কৰিব পাৰে (গীত ৮০:১৬)।

`গণনাপুস্তক ৬:২২-২৭ পদ পঢ়ক। গীতমালা ৮০ অধ্যায়ত এই আশীৰ্বাদ কেনেকৈ ব্যৱহাৰ কৰা হৈছে?`

গীতমালাৰ বৰ্ণনাই হাৰোণৰ প্ৰতিজ্ঞাই আশা প্ৰদান কৰে যে ঈশ্বৰে তেওঁৰ লোকসকলক চিৰদিনৰ বাবে আশীৰ্বাদ কৰিব (গণনা ৬:২২-২৭) আৰু ঈশ্বৰৰ অনুগ্ৰহে দুখৰ কাৰণসমূহৰ ওপৰত জয় লাভ কৰিব বুলি আশাক উজ্জ্বল কৰি তুলা হৈছেঃ “হে ঈশ্বৰ, আমাৰ অৱস্থা পৰিৱৰ্তন কৰা; আমি পৰিত্ৰাণ পাবৰ নিমিত্তে তোমাৰ মুখ উজ্জ্বল কৰা” (গীত ৮০:৩; গীত ৮০:৭, ১৯)।

ইয়াত “অৱস্থা পৰিৱৰ্তন কৰাৰ বাবে ইব্ৰী শব্দটো এটা সাধাৰণ শব্দৰ পৰা আহিছে যাৰ অৰ্থ হৈছে ‘উলটি অহা” আৰু ইয়াক বাইবেলত বাৰে বাৰে ব্যৱহাৰ কৰা হৈছে য’ত ঈশ্বৰে তেওঁৰ লোকসকলক, যিসকলে আঁতৰি গৈছে, তেওঁৰ ওচৰলৈ উলটি যাবলৈ আমন্ত্ৰণ কৰিছে। এইটো অনুতাপৰ কথা, পাপৰ পৰা আঁতৰি ঈশ্বৰৰ ওচৰলৈ উলটি অহাৰ ধাৰণাটোৰ সৈতে ওতপ্ৰোতভাৱে জড়িত। “আৰু মই যে যিহোৱা, ইয়াক জানিবৰ মন মই তেওঁবিলাকক দিম; আৰু তেওঁবিলাক মোৰ প্ৰজা হ’ব, আৰু মই তেওঁবিলাকৰ ঈশ্বৰ হ’ম; কিয়নো তেওঁবিলাকে সমস্ত মনেৰে মোলৈ উলটি আহিব” (যিৰিমিয়া ২৪:৭)।