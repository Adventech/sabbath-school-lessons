---
title: 'অতিৰিক্ত অধ্যয়ন পাঠ'
date: 08/03/2024
---

পাঃ কৰ্ম ৭ আৰু ইব্ৰী ১১ অধ্যায় পঢ়ক। নতুন নিয়মে ইতিহাসত ঈশ্বৰে তেওঁৰ লোকসকলক সৰ্বপ্ৰধানভাৱে চলাই নিয়াৰ প্ৰকৃত লক্ষ্য কি বুলি কৈছে?

ঐতিহাসিক গীতবোৰ ঈশ্বৰৰ লোকসকলৰ প্ৰতি থকা নিষ্ঠাৰ এক শক্তিশালী সাক্ষী। ঈশ্বৰৰ লোকসকলৰ ইতিহাসৰ প্ৰতিটো পৰিঘটনা আছিল নাচৰতীয়া যীচুৰ ব্যক্তিত্বত জগতৰ ত্ৰাণকৰ্তাৰ ঐশ্বৰিক প্ৰতিজ্ঞাৰ সিদ্ধ হোৱা অন্তিম দিশলৈ চলাই নিয়াৰ এক ঐশ্বৰিক পদক্ষেপ। আনকি যিবোৰ পৰীক্ষাই ঈশ্বৰৰ লোকসকলক প্ৰায়ে বিমোৰত পেলাইছিল আৰু তেওঁলোকক ঈশ্বৰে ত্যাগ কৰা বুলি ভাবিবলৈ বাধ্য কৰাইছিল, সেইবোৰো ঈশ্বৰৰ সাৰ্বভৌম নিয়ন্ত্ৰণত আছিল আৰু তেওঁৰ তত্ত্বাৱধানৰ অংশ আছিল কাৰণ ঈশ্বৰ ইতিহাসৰ সৰ্বপ্ৰধান প্ৰভু। গীতমালা ৰচকে নিপুণভাৱে এই সত্যটো উপস্থাপন কৰিছে যে মানুহৰ অবিশ্বস্ততাইও ঈশ্বৰক তেওঁৰ লোকবিলাকৰ প্ৰতি বিশ্বাস ৰখা আৰু তেওঁৰ প্ৰতিজ্ঞা পূৰণ কৰাত বাধা দিব নোৱাৰে। কিন্তু অনুতাপ নকৰা আৰু গোটবোৰক নিয়মটিৰ আশীৰ্বাদৰ পৰা বাদ দিয়া হৈছিল আৰু তেওঁলোকৰ দুষ্টতাৰ শেষ গতিয়ে ঈশ্বৰৰ অবিহনে বা বিৰোধী জীৱনে মানুহক কেনেকৈ ধবংস কৰে তাৰ স্থায়ী সতৰ্কবাণী হিচাপে কাম কৰে।

গীতবোৰে ঈশ্বৰৰ সন্তানসকলক সকলো সময়তে প্ৰভুৰ ওপৰত আশা কৰিবলৈ আৰু তেওঁৰ প্ৰতি বিশ্বাসী হৈ থাকিবলৈ উৎসাহিত কৰে। আমাৰ ভৱিষ্যতৰ বাবে ভয় কৰিবলৈ একো নাই, কেৱল আমি পাহৰি যাওঁ যে প্ৰভুৱে আমাক কিদৰে চলাই আনিছে আৰু আমাৰ অতীতৰ ইতিহাসত তেওঁৰ শিক্ষাসমূহ সোঁৱৰণ নকৰোঁ।

ঈশ্বৰৰ লোকসকলে নিৰ্ভয়ে আগবাঢ়ি যাবলৈ হ’লে তেওঁলোকে নিজৰ ইতিহাসৰ তথ্য জানিব লাগিব। এলেন জি হুৱাইটে বিশ্বাসীসকলক গীতমালা ১০৫ আৰু ১০৬ অধ্যায়টো “প্ৰতি সপ্তাহত অন্ততঃ এবাৰ” পঢ়িবলৈ পৰামৰ্শ দিয়ে।

ঈশ্বৰৰ লোকসকলৰ ইতিহাসে প্ৰমাণ কৰে যে ঈশ্বৰে তেওঁৰ বাক্যত দিয়া কোনো প্ৰতিজ্ঞা পূৰণ নোহোৱাকৈ নাথাকিব। ইয়াৰ ভিতৰত বৰ্তমান ব্যক্তিগত যত্নৰ ঐশ্বৰিক প্ৰতিজ্ঞা আৰু খ্ৰীষ্টৰ দ্বিতীয় আগমনৰ ভৱিষ্যতৰ প্ৰতিজ্ঞা দুয়োটাকে অন্তৰ্ভুক্ত কৰা হৈছে, যিয়ে নতুন পৃথিৱীত ঈশ্বৰৰ ন্যায় আৰু শান্তিৰ ৰাজ্য প্ৰতিষ্ঠা কৰিব।