---
title: ইতিহাসত যিহোৱাৰ আধিপত্য
date: 07/03/2024
---

`গীতমালা ১৩৫ অধ্যায় পঢ়ক। গীতটোত কি কি ঐতিহাসিক ঘটনাৰ ওপৰত আলোকপাত কৰা হৈছে? গীতমালা ৰচকে তেওঁলোকৰ পৰা কি কি শিক্ষা লয়?`

গীতমালা ১৩৫ অধ্যায়ত ঈশ্বৰৰ লোকসকলক সৃষ্টিৰ সময়ত (গীত ১৩৫:৬, ৭) আৰু ইষ্ট্ৰায়েলৰ উদ্ধাৰৰ ইতিহাসত প্ৰদৰ্শিত হোৱা তেওঁৰ মঙ্গল আৰু বিশ্বস্ততাৰ বাবে (গীত ১৩৫:৮, ৯) আৰু প্ৰতিজ্ঞাৰ দেশ জয় লাভৰ সময়ত প্ৰশংসা কৰিবলৈ আহ৩ান জনোৱা হৈছে (গীত ১৩৫:১০-১২)।

যিহোৱাই ইষ্ট্ৰায়েল লোকসকলক তেওঁৰ বিশেষ আধিপত্য হিচাপে মনোনীত কৰি তেওঁৰ অনুগ্ৰহ দান কৰিছিল (গীত ১৩৫:৪)। “বিশেষ আধিপত্য” এইটো প্ৰভু আৰু তেওঁৰ লোকসকলৰ মাজত থকা স্বতন্ত্ৰ নিয়মটি সম্পৰ্কক বুজায় (দ্বিঃ বিৱৰণ ৭:৬-১১; ১ পিতৰ ২:৯, ১০)। ইষ্ট্ৰায়েলক যিহোৱাৰ সৰ্বপ্ৰধান ইচ্ছাৰ ওপৰত ভিত্তি কৰি মনোনীত কৰা হৈছিল আৰু সেই বাবে ইষ্ট্ৰায়েলে আন জাতিতকৈ শ্ৰেষ্ঠ অনুভৱ কৰাৰ কোনো যুক্তি নাই। গীতমালা ১৩৫:৬স ৭ পদত প্ৰমাণ কৰা হৈছে যে জগতৰ বাবে যিহোৱাৰ সৰ্বপ্ৰধান উদ্দেশ্য ইষ্ট্ৰায়েলৰ পৰা আৰম্ভ হোৱা নাছিল, কিন্তু সৃষ্টিৰ পৰাই আৰম্ভ হৈছিল। গতিকে ইষ্ট˜য়েলে সমগ্ৰ জগতৰ বাবে ঈশ্বৰৰ পৰিত্ৰাণসমূহক উদ্দেশ্যত তেওঁৰ নিৰ্ধাৰিত ভূমিকা নম্ৰভাৱে পালন কৰা উচিত।

তেওঁৰ লোকসকলৰ হৈ ঈশ্বৰৰ মহান কাৰ্যৰ পুনৰাবৃত্তি (গীত ১৩৫:৮-১৩) এই প্ৰতিজ্ঞাৰ শিখৰত উপনীত হয় যে ঈশ্বৰে তেওঁৰ লোকসকলৰ “বিচাৰ” কৰিব আৰু তেওঁলোকৰ প্‌তি কৃপা কৰিব (গীত ১৩৫:১৪)। ইয়াত বিচাৰ হৈছে তাড়না পোৱা আৰু নিথৰোৱা লোকসকলক ঈশ্বৰে দোষ খণ্ডন কৰা বা বিচাৰ নিষ্পত্তি কৰা (গীত ৯:৪; গীত ৭:৮; গীত ৫৪:১; দান ৭:২২)। প্ৰতিজ্ঞাটো হ’ল যে প্ৰভুৱে তেওঁৰ লোকসকলৰ কাৰ্যক সমৰ্থন কৰিব আৰু তেওঁলোকক ৰক্ষা কৰিব (দ্বিঃ বিৱৰণ ৩২:৩৬)। এইদৰে, গীতমালা ১৩৫ অধ্যায়ৰ লক্ষ্য হৈছে ঈশ্বৰৰ লোকসকলক প্ৰভু ওপৰত বিশ্বাস কৰিবলৈ আৰু তেওঁৰ সৈতে কৰা নিয়মটিৰ প্ৰতি বিশ্বাসী হৈ থাকিবলৈ অনুপ্ৰাণিত কৰা।

তেওঁৰ লোকসকলৰ প্ৰতি প্ৰভুৰ বিশ্বস্ততাই গীতমালা ৰচকক মূৰ্তিবোৰ নোহোৱাটো দৃঢ় কৰিবলৈ জগতত প্ৰভুৰ অনন্য আধিপত্যৰ দিশলৈ লৈ যায় (গীত ১৩৫:১৫-১৮)। মূৰ্তিবোৰৰ ওপৰত নিৰ্ভৰ কৰিলে সেইবোৰৰ উপাসকসকলক তেওঁলোকৰ মূৰ্তিৰ দৰেই আশাহীন আৰু শক্তিহীন কৰি তোলে (গীত ১৩৫:১৮)। গীতটোৱে প্ৰমাণ কৰে যে ঈশ্বৰক তেওঁৰ লোকসকলৰ সৃষ্টিকৰ্তা আৰু ত্ৰাণকৰ্তা হিচাপে প্ৰশংসা কৰা উচিত। এই কথা দশ আজ্ঞাত চতুৰ্থ আজ্ঞাৰ দুটা পৰিপূৰক সংস্কৰণত আচৰিত ধৰণে প্ৰকাশ কৰা হৈছে (যাত্ৰা ২০:৮-১১; দ্বিঃ বিৱৰণ ৫:১২-১৫)। যিহেতু সৃষ্টি আৰু ইতিহাসত ঈশ্বৰৰ লোকসকলে সদায় তেওঁৰ ওপৰত নিৰ্ভৰ কৰা উচিত আৰু কেৱল তেওঁক সেৱা কৰা উচিত। আমাৰ সৃষ্টিকৰ্তা আৰু মুক্তিদাতা হিচাপে কেৱল তেওঁকহে উপাসনা কৰা উচিত, আৰু আন যিকোনো বস্তু বা যিকোনো ব্যক্তিক সেৱা কৰাটোৱেই হৈছে মূৰ্তিপূজা কৰা।

`আমি কেনেকৈ নিশ্চিত হ’ম যে আমাৰ ব্যক্তিগত জীৱনত মূৰ্তি নাই? আমি উপলব্ধি কৰাতকৈ মূৰ্তি পূজা কৰাটো কিয় সহজ হ’ব পাৰে?`