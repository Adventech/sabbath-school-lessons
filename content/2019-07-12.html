<p>Soma Ellen G. White, “Sheria Waliyopewa Israeli,” kur. 303 – 314; “Uangalizi wa Mungu kwa Maskini,” kur. 530 – 536, kwenye Patriarchs and Prophets. “Baada ya kutambua madai ya Mungu, hakuna kitu kinachobainisha sheria alizopewa Musa kuliko roho ya wema, upendo na ukarimu inayooneshwa kwa maskini. Ingawa Mungu aliahidi kubariki watu wake kwa kiasi kikubwa, haukuwa mpango wake kwamba umaskini usiwepo kabisa kati yao. Alitamka kuwa maskini wasingekoma kabisa juu ya nchi. Daima wangekuwepo kati ya watu wake ambao wangesababisha kuwepo na utendaji wa huruma, upendo na ukarimu. Wakati ule kama ilivyo leo, watu walikuwa wakikutana na matukio mabaya, maradhi na kupotelewa na mali; hata hivyo, kadiri ambavyo walifuata maelekezo yaliyotolewa na Mungu, hapakuwa na ombaomba kati yao, wala hawakuwepo walioteseka kutokana na kutokuwa na chakula.” – Ellen G. White, Patriarchs and Prophets, kur. 530, 531.</p>
<p>“Masharti haya yaliundwa kwa namna ya kuwabariki matajiri na wala sio maskini. Hizi zingezuia ulafi na tabia ya kujitukuza nafsi na zingejenga roho ya uungwana ya ukarimu; na kwa kukuza nia njema na Imani kati ya makundi yote ya watu, wangekuza utaratibu mzuri wa kijamii, uthabiti wa serikali. Sisi sote tumefumwa pamoja kwenye utando mkubwa wa ubinadamu na lolote tuwezalo kufanya ili kunufaisha na kuwainua wengine litaakisiwa kwenye baraka juu yetu wenyewe.” – kur. 534, 535.</p>
<h4>Maswali ya Mjadala: </h4>
<p><code>1. Kutokana na mpango mahsusi Mungu aliompatia Musa na Waisraeli kwa ajili ya aina ya jamii iliyowapasa kuianzisha, ni jambo gani, sheria au utaratibu, ulio rahisi zaidi kwako kuuona (uwe umetajwa bayana kwenye somo la juma hili au kutokana na usomaji wako mpana)?</code></p>
<p><code>2. Katika sheria alizowapa watu wake, kwa nini unafikiri kuwa Mungu anaonekana kuwaangalia zaidi walio dhaifu sana?</code></p>
<p><code>3. Tunawezaje kuelewa na kujihusisha na sheria hizi leo? Tunajuaje ni zipi kati ya hizi zinafaa zaidi kutumika leo na zilizo za muhimu? Ni jambo gani la muhimu zaidi tuwezalo kujifunza kutokana na maelekezo haya ya ndani zaidi kuhusu namna ilivyowapasa Waisraeli wapange jamii na maisha yao?</code></p>
